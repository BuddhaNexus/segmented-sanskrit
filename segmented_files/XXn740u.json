{
    "XXn740u_001:0": " advayasiddhiḥ",
    "XXn740u_001:1": " om namaḥ śrī vajrasattvāya |",
    "XXn740u_001:2": " prakṛti-prabhāsvaraṃ nāthaṃ sarvajñaṃ tribhavodbhavam",
    "XXn740u_001:3": " praṇamya śirasā vajramīṇsitārtha phalapradam |",
    "XXn740u_001:4": " deśakāla tithivāra nakṣatraimaṇḍalaivinā",
    "XXn740u_001:5": " vakṣye'haṃ vajrasattvasya saṃkṣepāt sādhanaṃ param ||1 ||",
    "XXn740u_001:6": " niyama vratopavāsai - rakṣaroccāraṇa-bhāvanaiḥ",
    "XXn740u_001:7": " atattva yogīna siddhayet kalpakoṭiśatairapi ||2 ||",
    "XXn740u_001:8": " viṇvajrodaka vījādyai rnāsikābhyantarod bhavaiḥ",
    "XXn740u_001:9": " pūjayet satataṃ mantrī ātmānaṃ tattva bhāvanaiḥ ||3 ||",
    "XXn740u_001:10": " jananī bhaginīścaiva duhitṛ bhāgineyikān",
    "XXn740u_001:11": " prajñopāya vidhānena pūjayet yogavidsadā ||4 ||",
    "XXn740u_001:12": " ekāṅga vikalāṃ hīnāṃ śilpinīṃ śvapacikāṃ tathā",
    "XXn740u_001:13": " yoṣitāṃ pūjayennityaṃ jñānavajraprabhāvanai ||5 ||",
    "XXn740u_001:14": " tatvasyemāni mantra vījapadāni bhavanti - om āḥ huṃ",
    "XXn740u_001:15": " yena yena hi vadhyante jantavo raudra karmaṇā",
    "XXn740u_001:16": " sopāyena tu tenaiva mucyante bhava vandhanāt ||6 ||",
    "XXn740u_001:17": " samayānaharahaḥ kuryāddivyāna pañcakulod bhavān",
    "XXn740u_001:18": " pūjayecca pradīpādyaiḥ sakṣīrairviśvasambhavaiḥ ||7 ||",
    "XXn740u_001:19": " prātphulla nayano mantrī nityaṃ prahasitānanaḥ",
    "XXn740u_001:20": " cittamāropya saṃvodhau bhāvayeta jñānasāgaraṃ ||8 ||",
    "XXn740u_001:21": " yāvantaḥ sthirācalābhāvāḥ saṃtyatra tribhavālaye",
    "XXn740u_001:22": " sarvete tattvayogena draṣṭavyā vajradhṛk tathā ||9 ||",
    "XXn740u_001:23": " paravādinaśca ye kacilliṃga bhedai rvyavasthitā",
    "XXn740u_001:24": " tepyatra nāvamantavyā vajrasattva vikurvite ||10 ||",
    "XXn740u_001:25": " sarvān samarasīkṛtya bhāvānnairātmyaniḥsṛtān",
    "XXn740u_001:26": " bhāvayet satataṃ mantrī dehaṃ prakṛta nirmalaṃ ||11 ||",
    "XXn740u_001:27": " gandhamālyādibhivastrai dhūpanaivedyake stathā",
    "XXn740u_001:28": " gītavādyaistathā nṛtyai sopāyaibhajate vibhuḥ ||12 ||",
    "XXn740u_001:29": " na kaṣṭa kalpanāṃ kūryyānnopavāsaṃ na ca kriyāṃ",
    "XXn740u_001:30": " snānaṃ śaucaṃ na caivātra grāma dharma vivarjanaṃ ||13 ||",
    "XXn740u_001:31": " na cāpi vandayedyevān kāṣṭha pāṣāṇa mṛṇmayān",
    "XXn740u_001:32": " pūjā masyevakāyasya kūryānnitya samāhitaṃ ||14 ||",
    "XXn740u_001:33": " makṣikāchardi sammiśraiḥ viṇmūtrādyaiśca bhāvitai",
    "XXn740u_001:34": " pañca pradīpa saṃyuktaiḥ pūjayedvajradhāriṇam ||15 ||",
    "XXn740u_001:35": " abalā svayaṃbhūkusumaiḥ sakṣīrai viśvasambhavaiḥ",
    "XXn740u_001:36": " pūjayedyevatāṃ tena dehasthāṃ tatva bhāvanaiḥ ||16 ||",
    "XXn740u_001:37": " parasva haraṇaṃ kuryāt paradārā niṣevanaṃ",
    "XXn740u_001:38": " vaktavyaṃ ca mṛṣāvākyaṃ sarvabuddhāṃścadhātayet ||17 ||",
    "XXn740u_001:39": " śaila mṛṇmaya caityādīn na kuryān pustakeratiṃ",
    "XXn740u_001:40": " na maṇḍalāni svapne'pi kāyavākcittakarmaṇā ||18 ||",
    "XXn740u_001:41": " jugupsānaiva kurvīta sarvavastuṣu mantravit",
    "XXn740u_001:42": " vajrasattvaḥ svayaṃ tatra sākṣādrupeṇa saṃsthitaḥ ||19 ||",
    "XXn740u_001:43": " gamyāgamya vikalpaṃ tu bhakṣyā bhakṣyaṃ tathaivaca",
    "XXn740u_001:44": " peyā peyaṃ tathā mantrī kuryyānaiva samāhitaḥ ||20 ||",
    "XXn740u_001:45": " vairocana samudbhūtān sarvaprāṇyeva saṃbhavān |",
    "XXn740u_001:46": " prāṇavān guhyatatvajño bhokṣayet siddhihetunā ||21 ||",
    "XXn740u_001:47": " sarva varṇa samudbhutā jugupsā naiva yoṣitaḥ",
    "XXn740u_001:48": " saiva bhagavatī prajñā saṃvṛtyā rūpamāśritā ||22 ||",
    "XXn740u_001:49": " nā tithirnaca nakṣatraṃ nopavāsovidhiyate",
    "XXn740u_001:50": " advaya jñāna yuktasya siddhirbhavati saugatī ||23 ||",
    "XXn740u_001:51": " vahunātra kimuktena yadbhavadupalabdhikaṃ",
    "XXn740u_001:52": " tatsarvaṃ tatvayogena draṣṭavyaṃ tatvavedinā ||24 ||",
    "XXn740u_001:53": " hastyaśva khara gāvoṣṭra pradīpaṃ śvānasambhavaṃ",
    "XXn740u_001:54": " mahāpradīpa sammiśra bhokṣayed yogavid sadā ||25 ||",
    "XXn740u_001:55": " na cādhyāsaktiṃ kurvīta ekasminnapi yogavit",
    "XXn740u_001:56": " samatā cittayogena bhāvanīyo bhavārṇṇavaḥ ||26 ||",
    "XXn740u_001:57": " utpatti sthiti nirodhañca asaṃpṛkta pṛthag janaiḥ",
    "XXn740u_001:58": " tasya bhāvetu saṃsāro nānyatra pralayodbhavaḥ ||27 ||",
    "XXn740u_001:59": " dinaṃ tu bhagavānvajrī naktaṃ prajñā vidhīyate",
    "XXn740u_001:60": " evaṃ tu bhāvayed yogī laghusiddhimavāpnuyāt ||28 ||",
    "XXn740u_001:61": " yattadvyaktaṃ rūpaṃ tu sarvasattveṣu saṃsthitaṃ",
    "XXn740u_001:62": " guruvaktrāt paraṃtatvaṃ prāpyate nātra saṃśayaḥ ||29 ||",
    "XXn740u_001:63": " apratiṣṭhita nirvāṇaṃ ninirmittaṃ nirālayaṃ",
    "XXn740u_001:64": " vyāpakaṃ sarvasatveṣu saṃvodhi paramaṃ padaṃ ||30 ||",
    "XXn740u_001:65": " evaṃ matvā tu vai yogī yo bhāvayed vuddhimān sadā",
    "XXn740u_001:66": " sa sidhyati na sandeho mandaṃ puṇyopi mānavaḥ ||31 ||",
    "XXn740u_001:67": " ācāryāt parataraṃ nāsti trailokya sacarācarai",
    "XXn740u_001:68": " yasya prasādāt prāpyante sidhyo'nekadhāvudhaiḥ ||32 ||",
    "XXn740u_001:69": " vajrasatvaḥ sarvaijñeyaḥ sarvavuddhai namaskṛtaḥ",
    "XXn740u_001:70": " ācāryāḥ paramodevaḥ pūjanīyaḥ prayatnata ||33 ||",
    "XXn740u_001:71": " sa eva tathatārūpī lokānugraha hetunā",
    "XXn740u_001:72": " rūpamāśritya saṃvṛtyā saṃsthito yogapīṭhake ||34 ||",
    "XXn740u_001:73": " mṛtyureṣa vikalpoyaṃ na bhāvaḥ sarvavastuṣu",
    "XXn740u_001:74": " hanyate savikalpena pṛthagjana vijṛmbhitaiḥ ||35 ||",
    "XXn740u_001:75": " śrī madoḍiyāna vinirgatā mahāyoga -",
    "XXn740u_001:76": " pīṭhāgatā akhila yogatantra tatvagarbhā śrī lakṣmīmukha kamalād",
    "XXn740u_001:77": " vinisṛtā svādhiṣṭhān kramodayā sādhanopāyikā ||",
    "XXn740u_001:78": " || samāpteti ||"
}