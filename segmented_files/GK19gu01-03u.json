{
    "GK19gu01-03u:0": "śrī-śrī-gopāla-campūḥ",
    "GK19gu01-03u:1": "uttara-campūḥ",
    "GK19gu01-03u:2": "atha prathamaṃ pūraṇam",
    "GK19gu01-03u:3": "śrī-śrī-rādhā-kṛṣṇābhyāṃ namaḥ maṅgalācaraṇam",
    "GK19gu01-03u:4": "śrī-kṛṣṇa kṛṣṇa-caitanya sa-sanātana-rūpaka |",
    "GK19gu01-03u:5": "gopāla raghunāthāpta-vraja-vallabha pāhi mām ||GC_2,1.1||",
    "GK19gu01-03u:6": "sampūrṇāsīd āśu gopāla-campūr",
    "GK19gu01-03u:7": "eṣāṃ yasmād āśrayād eva pūrvā |",
    "GK19gu01-03u:8": "eṣa tasmād uttarāpy uttarā syād evaṃ devaṃ taṃ kamanyaṃ bhajema ||GC_2,1.2|| [svāgatā]",
    "GK19gu01-03u:9": "[1] athānupūrvyā pūrva-kathānukathanīyā |",
    "GK19gu01-03u:10": "[2] asti kila kalita-nikhila-vṛndāvanaṃ vṛndāvanaṃ nāma vanam |",
    "GK19gu01-03u:11": "[3] yatra jyotiścakram iva vyomni, dharma iva dharmiṇi, tattva-nirṇaya iva vede, śukham",
    "GK19gu01-03u:12_0": "ivābhīpsita-lābhe, rasa iva vibhāvādi-varge, ṣaḍguṇyam ivātmani, svayam iva sva-premaṇi,",
    "GK19gu01-03u:12_1": "nārāyaṇa iva para-vyomni, śarveṣām āśryaḥ sa ca kṛṣṇaḥ sa-tṛṣṇag janānubhavanīyatayā",
    "GK19gu01-03u:12_2": "nijāṃ nijāśrayaṇīyatām urīkaroti |",
    "GK19gu01-03u:13": "[4] yatra cāntardhāna-vidyayā vidyamānam asmad-ādīnām ālokam atītaṃ dhāma",
    "GK19gu01-03u:14": "goloka-nāma samāmananti |",
    "GK19gu01-03u:15": "yatra ca goloke",
    "GK19gu01-03u:16": "sakala-cintāmaṇīyamāna-cintā-leśaḥ keśavaḥ sarvānanda-bhāsināṃ tad-vāsināṃ",
    "GK19gu01-03u:17": "prema-nāma-pañcama-pumartha-sampat-paryudañcana-prapañca-sañcaya-vyasanam",
    "GK19gu01-03u:18": "amuñcaṃs tad-vaśata eva yathāyathaṃ putrāditayā vilasan na kutrāpi",
    "GK19gu01-03u:19": "vyabhicarati |",
    "GK19gu01-03u:20": "[5] tādṛśāt tasmād eva ca niṣkramya ramyatayā taiḥ samam asamaṃ",
    "GK19gu01-03u:21": "prakāśamānaḥ sa khalu khala-nāśanas tad idaṃ jagad api kadācit pramadayati, divya-nṛtya-nāyaka iva nepathya-sthānād atha tadvat tatra",
    "GK19gu01-03u:22": "praviśati ca |",
    "GK19gu01-03u:23": "[6] tad evaṃ sthite",
    "GK19gu01-03u:24": "vāñchita-sadanta-vakra-danta-dantavakra-saṃyad-udantataḥ parataḥ punas teṣāṃ vakṣyamāṇa-pramāṇa-lakṣyatayā tat-pradeśa-praveśaḥ sa yadā babhūva,",
    "GK19gu01-03u:25": "tadā kadācid anavadya-hari-bhakti-vidyā-viśārada-sarva-manoratha-pārada-śrī-nārada-kṛpā-kūpāra-taraṅga-labdha-tat",
    "GK19gu01-03u:26": "prasaṅga-sārau madhukaṇṭha-snigdhakaṇṭhābhida-sūta-prabhava-nava-kumārau",
    "GK19gu01-03u:27": "śrīmad-vraja-mahendra-tat-kumārādibhir",
    "GK19gu01-03u:28": "virājamānaṃ tad eva sadanam āsadatām |",
    "GK19gu01-03u:29": "[7] tadā ca tad-ācarita-niyogaṃ pari tad-eka-vṛttitayā",
    "GK19gu01-03u:30": "tantrī-niyantrita-gīta-yantra-tulyau parama-kulyau parasparaṃ kathakatāṃ kathaṅkathikatām api muhuḥ saṃprathayya sarva-śarma-śīlāṃ śrī-kṛṣṇasya",
    "GK19gu01-03u:31": "vraja-līlāṃ kathāyām unmīlayāmāsatuḥ |",
    "GK19gu01-03u:32": "[8] tatra ca tasya pitṛ-paitāmahaṃ vṛttaṃ pūrvaṃ tau vṛttaṃ kurvantau tac-carita-bhavya-maya-navya-kāvyasyāpi tad ivācaritavantau janma-vṛttena",
    "GK19gu01-03u:33": "ca janma-vṛttam iva |",
    "GK19gu01-03u:34": "[9] samanantaraṃ ca yad vicitraṃ tasya caritraṃ sakramatayā samavarṇayatām |",
    "GK19gu01-03u:35": "[10] tac cettham uttara-kathā-prathanārtham anusmaryate |",
    "GK19gu01-03u:36": "aho! yena khalu pūtanā pūtanārī babhūva, śakaṭaḥ sa kaṭaval-laghutayā patanam avāpa,",
    "GK19gu01-03u:37": "tṛṇāvartas tṛṇāvartavad vighaṭitāṅgatāṃ gatavān, arjuna-yugalaṃ cārjunavat kṛtam anugrahaṃ jagrāha |",
    "GK19gu01-03u:38": "tatra vatsakas tad vatsakaḥ, bakas tu baka eva |",
    "GK19gu01-03u:39": "[11] vyomaś ca vyomavad eva bhavituṃ yuktaḥ |",
    "GK19gu01-03u:40": "[12] āstām apīdam, tad idaṃ tu tatrāticitraṃ, yadaho! agho'py anagha āsīt,",
    "GK19gu01-03u:41": "kāliyaś ca mukta-kañcuka iva jīvann eva nirmuktatayābhidhīyata iti |",
    "GK19gu01-03u:42": "[13] tad evam api parama-vīrya-śālī śālīnatā-vaśaṃvadatayā nija-jyāyasi",
    "GK19gu01-03u:43": "yaśaḥ saṃvalayan dhenuka-pralambau tat-pratāpānala-jvālāyāṃ lambamānau yac cakāra, tena labdha-madhurācāratā-pracāraś cāyaṃ naś cetasi vikāra-sāram",
    "GK19gu01-03u:44": "āsādayati |",
    "GK19gu01-03u:45": "[14] aho! nija-janeṣu sauhṛdya-hṛdyatāṃ tasya paśya, yaḥ khalu tānavan",
    "GK19gu01-03u:46": "dava-hutāśanam api nijāśanam ācacāra |",
    "GK19gu01-03u:47": "[15] varṣa-gaṇanayā paugaṇḍo'py avikalāṅgatayā vāma-bhujaṃ giri-cchatraṃ",
    "GK19gu01-03u:48": "pari pracaṇḍaṃ daṇḍaṃ cakāra |",
    "GK19gu01-03u:49": "haṃho! tasya bahala-kutūhalatām api kalaya,",
    "GK19gu01-03u:50": "yo'yaṃ kudarśanatāṃ prāptam api sudarśanaṃ sudarśanam eva nirmitavān |",
    "GK19gu01-03u:51": "śaṅkhacūḍa-nāmnaḥ khalv asya mani-cūḍatā na yuktā syād itīva yakṣatayā vittasya yakṣa-vittasya tasya śaṅkha-mātrāvaśeṣatayā cūḍāmaṇim apajahāra,",
    "GK19gu01-03u:52": "ariṣṭaṃ riṣṭaṃ cakāra, keśinaḥ pratyayam ākṛṣya tad-arthena cātmani kṛtārthatāṃ prakṛṣya keśavatāṃ nirdeśayāmāsa |",
    "GK19gu01-03u:53": "kiṃ ca-",
    "GK19gu01-03u:54": "yā janma-śrīr ajani gaditā yā ca kaumāra-śobhā",
    "GK19gu01-03u:55": "yā paugaṇḍa-dyutir agha-ripor yā ca kaiśora-lakṣmīḥ |",
    "GK19gu01-03u:56": "ekā sā sā hṛdayam aharan nas tadā drāg idānīṃ saṃhatyāmūs tad atha balaval-lobhataḥ kṣobhayanti",
    "GK19gu01-03u:57": "pitror vātsalyam ādi-sthita-vayasi mukundasya paugaṇḍa-bhāve",
    "GK19gu01-03u:58": "sakhyaṃ teṣāṃ bahūnāṃ kim api mṛga-dṛśāṃ navya-tāruṇya-lakṣmyām |",
    "GK19gu01-03u:59": "smāraṃ smāraṃ mano naś calati na purataḥ kintu tatrātha bhūyaḥ sambhūyāste gṛhāntar-nidhim iva vaṇijaḥ suṣṭhu dūraṃ prayātu ||GC_2,1.4|| iti |",
    "GK19gu01-03u:61": "[16] tad evam api tat-tulayā tat-poṣārtham udyamāntaraṃ kurvantaḥ parāmṛśāmaḥ |",
    "GK19gu01-03u:62": "yadyapi tatra tatra mohanatā-dhuryaṃ tan-mādhuryaṃ tau",
    "GK19gu01-03u:63": "sūta-sutau yathāyogaṃ vyañjitavantau, tathāpi na vinā vipralambheṇa sambhogaḥ puṣṭim aśnute iti-rītyā vraja-satṛṣṇena śri-kṛṣṇena",
    "GK19gu01-03u:64": "bhakta-duḥkha-bhāra-niḥsāra-viśāradasya śrī-nāradasya saṃvādamanu tasya yadu-nigama-gamanaṃ",
    "GK19gu01-03u:65": "punar vrajāgamanaṃ goloka-dhāma-saṅgamanam api samāsād varṇitavantau |",
    "GK19gu01-03u:66": "[17] tat tat sarvaṃ varṇyamānam avakarṇya dināntare labdhāntare pūrvavad eva pūrvāhne śrī-kṛṣṇa-sanātha-sabhā-bhāsamānaḥ",
    "GK19gu01-03u:67": "sa-vraja-janas tad-gamanādikasya vyāsaṃ tāv eva papraccha-",
    "GK19gu01-03u:68": "yataḥ-",
    "GK19gu01-03u:69": "yad apy antaḥ-pīḍā pratata-nija-duḥkha-śravaṇatas",
    "GK19gu01-03u:70": "tathāvad bhātā syāt tad api manujās tan na jahāti |",
    "GK19gu01-03u:71": "vraṇaṃ śuṣkī-bhāvaṃ gatam api nijaṃ te smṛtatayā balāt pīḍaṃ pīḍaṃ niviḍam anubhūtaṃ vidadhati",
    "GK19gu01-03u:72": "athavā-",
    "GK19gu01-03u:73": "cirād bandhau labdhe'py asukham abhito yāti na tadā gṛhītvā tat-kanṭhaṃ na yadi vilapet tat-priyatamaḥ |",
    "GK19gu01-03u:74": "sadā śālīnas tu svayam idam akurvan vraja-janas",
    "GK19gu01-03u:75": "tathā kṛṣṇas tābhyāṃ sadasi kathakābhyām akathayat ||GC_2,1.6||",
    "GK19gu01-03u:76": "[18] atha pṛṣṭau ca tau sukha-duḥkha-spṛṣṭau śrī-rāmacandra-sabhāyāṃ",
    "GK19gu01-03u:77": "kuśa-lavāv ivāsyāṃ śri-kṛṣṇacandra-sabhāyāṃ pratuṣṭuvāte |",
    "GK19gu01-03u:78": "tatra prathamataḥ snigdhakaṇṭhaḥ samutkaṇṭhatayā babhāṣe |",
    "GK19gu01-03u:79": "[19] tatra ca maṅgalācaraṇam-",
    "GK19gu01-03u:80": "gīr devīm anuyāmaḥ",
    "GK19gu01-03u:81": "sakala-śruti-sāra-bhāgavata-rūpām |",
    "GK19gu01-03u:82": "yad-rasa-siddhāntābhyāṃ",
    "GK19gu01-03u:83": "navam api kāvyaṃ pramāṇatāṃ yāti ||GC_2,1.7||",
    "GK19gu01-03u:84": "[20] atha pūrva-campūm anusmṛtya kathā-",
    "GK19gu01-03u:85": "dinaṃ dinaṃ caivam anandi sa vrajaḥ kṛṣṇena kṛṣṇaḥ sa bhṛśaṃ vrajena ca |",
    "GK19gu01-03u:86": "sitākhya-pakṣaḥ sita-kāntinā yathā",
    "GK19gu01-03u:87": "sitākhya-pakṣeṇa yathā sita-dyutiḥ ||GC_2,1.8||",
    "GK19gu01-03u:88": "[21] tad evam api-",
    "GK19gu01-03u:89": "kṛṣṇāyāsīt tasya tṛṣṇā samantāt tṛṣṇāyai vā kṛṣṇa ity atra bhedaḥ |",
    "GK19gu01-03u:90": "nābhūd itthaṃ puruṣaṃ sva-prakṛtyā",
    "GK19gu01-03u:91": "yuktaṃ vijñās tatra dṛṣṭāntayanti ||GC_2,1.9||",
    "GK19gu01-03u:92": "pipāsūnāṃ nīraṃ kṣud-udayavatām annam abhitaḥ prataptānāṃ śitaṃ hima-jaḍa-hṛdāṃ tapti-nikaraḥ",
    "GK19gu01-03u:93": "yathā tadvat kṛṣṇaḥ samajani yadā gokula-bhuvām",
    "GK19gu01-03u:94": "tadā vaiyagryaṃ sa pratijana-sukhāya pratigataḥ ||GC_2,1.10||",
    "GK19gu01-03u:95": "tātas-tad bhrātṛ-vargas-tad akhila-bhaginī-bhartṛ-jāmātṛ-mukhyā",
    "GK19gu01-03u:96": "mātā mātuḥ pituś ca svasṛ-mukha-mahilās tadvad anye ca ye ye |",
    "GK19gu01-03u:97": "saṛveṣām eva teṣāṃ yugapad api vasann antare vāsayaṃś ca svāntas tān vāsudeva-śruti-bhaṇitam iva vyañjayāmāsa kṛṣṇaḥ ||GC_2,1.11||",
    "GK19gu01-03u:98": "surapati-maṇi-mānitāṅga-lakṣmīḥ",
    "GK19gu01-03u:99": "śaradija-sārasa-sāra-hāri-netraḥ |",
    "GK19gu01-03u:100": "nikhila-mati-gatiḥ kathaṃ na sa syāt",
    "GK19gu01-03u:101": "pitṛ-jananī-sukha-mādhurī-dhurīṇaḥ ||GC_2,1.12||",
    "GK19gu01-03u:102": "dhyāne kūrmavad īkṣaṇe śakalivad ghrāṇa-grahe dhenuvat sparśe pakṣivad asya poṣaṇa-parau śaśvad vrajeśāv amū |",
    "GK19gu01-03u:103": "nityaṃ nityam udañcad-utkalikikām āśāṃ cirād vardhitāṃ",
    "GK19gu01-03u:104": "kaiśore pratipadya suṣṭhu phalitāṃ jāḍyaṃ mudā jagmatuḥ ||GC_2,1.13||",
    "GK19gu01-03u:105": "sad-bhrātṛtāṃ svamanu tasya samīksya rāmaḥ phullāṅgatāṃ pratidinaṃ gatavān yathā tu |",
    "GK19gu01-03u:106": "śeṣa-pramāṇa-tanutāṃ tanuyād asau kiṃ",
    "GK19gu01-03u:107": "diṣṭa-kramād iti janā matim iṣṭavantaḥ ||GC_2,1.14||",
    "GK19gu01-03u:108": "mukhyaḥ prāṇas tad-vibhedāś ca yadvat kṛṣṇas tadvac chrīla-dāmādayaś ca |",
    "GK19gu01-03u:109": "ekātmanaḥ śaśvad uddiśya caikaṃ kāryaṃ yat te yānti tat-tad-vihāram ||GC_2,1.15||",
    "GK19gu01-03u:110": "yeṣāṃ sevyaḥ samajani sa hariḥ sevakānāṃ nijānāṃ teṣāṃ prāṇa-pratikṛtir abhavad deha-sādṛśya-bhājām",
    "GK19gu01-03u:111": "sāhāyyaṃ taṃ prati tam api vinā te na tiṣṭhanti so'pi",
    "GK19gu01-03u:112": "nyasthāt tatra svam iti budhamatā teṣu dṛṣṭāntateyam ||GC_2,1.16||",
    "GK19gu01-03u:113": "vatsa-goṣṭha-vipinādi ced bhajed ghrāṇa-tarpaṇam aghāri-saurabham |",
    "GK19gu01-03u:114": "tarhi tatra dhavalāvalir bhaved drāg ajāgara-dharā na cānyadā ||GC_2,1.17||",
    "GK19gu01-03u:115": "śraddadhyān na jagad yad asya tu guṇair vanyāś ca te prāṇinaḥ santi drāg anugāḥ parasparam api prīṇanti yad-dveṣiṇaḥ |",
    "GK19gu01-03u:116": "yady evaṃ svayam eva so'pi bhagavān śrī-yukta-vaiyāsakiḥ",
    "GK19gu01-03u:117": "śrīmad-bhāgavatākhya-vajra-lipibhir niṣṭaṅkayen nāgrataḥ ||GC_2,1.18||",
    "GK19gu01-03u:118": "tat tad yadyapi śarma-jātam abhavad goṣṭhe tathāpy acyuta-",
    "GK19gu01-03u:119": "dveṣāya prahitān muhur nija-bhaṭāt kaṃsena bhīr utthitā |",
    "GK19gu01-03u:120": "tasmād atra na tarhi śānti-rajanīty unnīya līlām imāṃ",
    "GK19gu01-03u:121": "cittaṃ dhūta-bhayām ihānavarataṃ nirvaktum anvicchati ||GC_2,1.19||",
    "GK19gu01-03u:122": "[21] atha tad duḥkhaṃ smarantaṃ vrajeśvaraṃ prati sāntvanaṃ samāpanam āha",
    "GK19gu01-03u:123": "sma-",
    "GK19gu01-03u:124": "goṣṭhe duḥkhāgadaṅkāraḥ kulālaṅkāra eṣa te |",
    "GK19gu01-03u:125": "sarvāṃ śaṅkāṃ punar dhunvann arvāg-aṅkāgatas tava ||GC_2,1.20|| iti |",
    "GK19gu01-03u:126": "[22] tad evaṃ śrī-vrajeśvara-sabhāntaḥ prātaḥ-kathā kathitā |",
    "GK19gu01-03u:127": "yasyāṃ",
    "GK19gu01-03u:128": "savyavadhāna-deśe niveśena śrī-vrajeśvaryādayaḥ śrī-rādhādayaś ca",
    "GK19gu01-03u:129": "prati-nija-karṇam abhyarṇita-varṇa-varṇaṃ cakruḥ |",
    "GK19gu01-03u:130": "[23] atha pūrvavad ekānte kānte virājamāna-śrī-kānte śrī-rādhikā-niśānte",
    "GK19gu01-03u:131": "niśāntas tat-",
    "GK19gu01-03u:132": "kathā-śeṣaḥ saṃśleṣam avāpa |",
    "GK19gu01-03u:133": "[24] yatra ca snigdhakaṇṭha uvāca-",
    "GK19gu01-03u:134": "svayaṃ lakṣmīr apy acyuta-hṛdi gatāpy anya-vapuṣā",
    "GK19gu01-03u:135": "tapas taptvā yaṃ kvāpy alabhata na rāsādi-mahasi |",
    "GK19gu01-03u:136": "tam etaṃ govindaṃ vaśitam anuvindan vraja-ramā-",
    "GK19gu01-03u:137": "gaṇaḥ śarmāvindat kiyad iti kathaṃ kaḥ kathayatu? ||GC_2,1.21||",
    "GK19gu01-03u:138": "prasādaṃ yaṃ svapne'py alabhata na laksmīr api hares tam etaṃ śrī-gopyaḥ samadadhata rāsādi-mahasi",
    "GK19gu01-03u:139": "aho yasyā bhāgyaṃ spṛhitam api tābhir na kalitaṃ kim asyā rādhāyāḥ kavayatu kavis tan-maya-sukham? ||GC_2,1.22|| iti |",
    "GK19gu01-03u:140": "[25] atha kṣaṇam uṣṇībhūya tuṣṇīmbhūya ca punar āha-tathāpi bhrātar",
    "GK19gu01-03u:141": "madhukaṇṭha! tad idaṃ mukta-kaṇṭhaṃ punar anuvadituṃ śaktir na prasaktībhavati |",
    "GK19gu01-03u:142": "yataḥ,",
    "GK19gu01-03u:143": "kulīnānāṃ ślāghyair nija-kulaja-lokaiḥ parivṛtis tathāryāṇāṃ rītir yad api kila tāsām avicalā",
    "GK19gu01-03u:144": "tathāpy uccais tat-tad-vicalana-kṛtir dhvasta-nikhilā",
    "GK19gu01-03u:145": "mukunda-premārtir mama hṛdi vimohaṃ prathayati ||GC_2,1.23||",
    "GK19gu01-03u:146": "[26] punaḥ sāsraṃ śrī-rādhā-mukham īkṣamāṇa uvāca-",
    "GK19gu01-03u:147": "kharāṃśor aṃśu-spṛg-vapur iva kharāṃśor maṇi-tatir",
    "GK19gu01-03u:148": "vidhoḥ kānti-sparśi-sthitir iva vidho ratna-vitatiḥ |",
    "GK19gu01-03u:149": "muhur jvālāṃ hanta dravam api vahantī tad abhavan murārer diṅ-mātrād bhramayati tad eṣā mama manaḥ ||GC_2,1.24||",
    "GK19gu01-03u:150": "[27] tad evam evāvṛtyā punar api tat-tad-viṣayam uvāca, yathā-",
    "GK19gu01-03u:151": "yadā dṛṣṭiṃ yātaḥ katham api haris tāsu sa tadā paraṃ sphūrti-bhrāntiṃ racayati purāvan na tu param |",
    "GK19gu01-03u:152": "yadā spṛṣṭiṃ prāptaḥ kvacid api tadāpi prathamavat tad etad vaiyagryaṃ mama hṛdayam uccair dalayati ||GC_2,1.25||",
    "GK19gu01-03u:153": "tad etad vaiyagryaṃ vṛṣaravi-sutāyām adhigamād vidūraṃ yad guptaṃ hasati kim u vā roditi yadā",
    "GK19gu01-03u:154_0": "tadā tasyā hāse sphurati nikhilaṃ hṛṣyatitarāṃ tathā rode glāniṃ kalayatitarāṃ ha",
    "GK19gu01-03u:154_1": "jagad api yadā rāsānanda-prabhṛti-hari-līlāḥ suvalitās tadā gopyaḥ satyaṃ parama-paramaṃ",
    "GK19gu01-03u:154_2": "śarma samayuḥ",
    "GK19gu01-03u:155": "paraṃ yātāyātaṃ racayad abhitas tad-virahajaṃ",
    "GK19gu01-03u:156": "mahā-duḥkhaṃ tāsāṃ hṛdayam asakṛn mardayati naḥ ||GC_2,1.27||",
    "GK19gu01-03u:157": "priyāṇāṃ sarvāsāṃ param upari rādhāṃ praṇayavān asādhāraṇyena sva-hṛdi sa purā lālayati yat",
    "GK19gu01-03u:158": "tad etan naḥ sarvaṃ sukham ahaha hā nātha ramaṇety adaḥ stoka-ślokaḥ pibati kim ahaṃ vacmi karavai? ||GC_2,1.28||",
    "GK19gu01-03u:159": "idaṃ smāraṃ smāraṃ jvalati mama dhīr yad vraja-mṛgī-",
    "GK19gu01-03u:160": "dṛśāṃ lajjālūnāṃ harim anu ratir vyaktim agamat |",
    "GK19gu01-03u:161": "tad āstāṃ rādhyāyāḥ sa-vidham iva taṃ tat-sphuraṇa-kṛt",
    "GK19gu01-03u:162": "pramāyās taṃ draṣṭuṃ dṛśi kuṭilatā maṃ vidahati ||GC_2,1.29||",
    "GK19gu01-03u:163": "anyat paśyati kṛṣṇam anya-vacane kṛṣṇaṃ bravīty anya-vāk",
    "GK19gu01-03u:164": "śrutyāṃ kṛṣṇam aho śṛṇoti satataṃ yā gopa-subhrū-tatiḥ |",
    "GK19gu01-03u:165": "tasyāṃ kiṃ bata gopana-pravalatāṃ yady aśnuvānā sphuṭaṃ",
    "GK19gu01-03u:166": "rādhāyā jaḍatā na hi prabalatāṃ yāyād amūdṛśy api ||GC_2,1.30||",
    "GK19gu01-03u:167": "[28] atha vallavī-vallabhasyāpi tathā kathā prathanīyā-",
    "GK19gu01-03u:168": "ekā śrīr yad-vaśe bhāti tad-vaśe sukha-santatiḥ |",
    "GK19gu01-03u:169": "śrī-koṭīr vaśayan kṛṣṇas tat-koṭiṃ sphuṭam arhati ||GC_2,1.31||",
    "GK19gu01-03u:170": "[29] tathāpi līlā-rasa-viśeṣa-vaśatayā tadānīm anyathā-prathayāpi santaḥ",
    "GK19gu01-03u:171": "samapaśyanta, yathā-",
    "GK19gu01-03u:172": "mlānau mlāniṃ rucau rociḥ preyasīnām anuvrajan |",
    "GK19gu01-03u:173": "vīkṣitaḥ so'yam antarjñair vṛrttīnām vṛttimān iva ||GC_2,1.32||",
    "GK19gu01-03u:174": "gāmbhīryān mura-śatro",
    "GK19gu01-03u:175": "sphuṭam abdher iva na bhāti kārśyādi |",
    "GK19gu01-03u:176": "kintu tadanvayi-jīvana-",
    "GK19gu01-03u:177": "dhārāṇāṃ tena tac ca tarkyeta ||GC_2,1.33||",
    "GK19gu01-03u:178": "yadyapi tāsāṃ lābhe hariṇā na svairitā yātā |",
    "GK19gu01-03u:179": "tad api svasminn abhimati-",
    "GK19gu01-03u:180": "mātre śaśvat-kṛtārthatāṃ mene ||GC_2,1.34||",
    "GK19gu01-03u:181": "āstāṃ vraja-subhrūṇām",
    "GK19gu01-03u:182": "abhisṛti-saṅketa-dhāma-milanādi |",
    "GK19gu01-03u:183": "svaira-sthitir api tāsām avakalitā kṛṣṇam unmudaṃ kurute ||GC_2,1.35||",
    "GK19gu01-03u:184": "bali-muṣitā nija-lakṣmīr",
    "GK19gu01-03u:185": "iva labdhuṃ tāḥ sadotkṛtāṃ yātaḥ |",
    "GK19gu01-03u:186": "kṛṣṇaś cintāmaṇivat tāsu ca rādhām acintayan nitarām ||GC_2,1.36||",
    "GK19gu01-03u:187": "nimeṣaḥ kalpaḥ syād api nayana-pakṣmācala-varas",
    "GK19gu01-03u:188": "tathā dṛg-vāry-abdhir vraja-vara-ramāḥ paśyati harau |",
    "GK19gu01-03u:189": "tad-īdṛg-bhāvaḥ kiṃ samacarad amūbhyas tam athavā tato'mūr ity evaṃ dvayam api na nirṇītim ayate ||GC_2,1.37||",
    "GK19gu01-03u:190": "kim eṣā sphūrtir me vyatimilana-kartrī vanitayā tayā kiṃ vā sākṣāt-kṛtir iti vivekāvidura-dhīḥ",
    "GK19gu01-03u:191": "hariḥ svānta-jvālā-valayita-vapuḥ kvāpi valavat-",
    "GK19gu01-03u:192": "praphullāṅgaḥ kvāpi pratimuhur udagraṃ bhramam agāt ||GC_2,1.38||",
    "GK19gu01-03u:193": "[30] tad evaṃ duḥkha-nigīrṇaṃ yathā-kathañcana yad varṇitam, yac cānyad ito'py atitarāṃ varṇayitum abhyarṇīkriyate, tat khalu sarvāyatyāṃ",
    "GK19gu01-03u:194": "parama-sukhāgatyāḥ pratyāsattaye sampatsyate, durgama-kūpa-maru-bhū-bhuvām",
    "GK19gu01-03u:195": "anūpa-gamanāya durga-laṅghanavat |",
    "GK19gu01-03u:196": "[31] na ca varṇanāyāṃ tasyai sampatsyata ity eva vaktavyam |",
    "GK19gu01-03u:197": "paśyata",
    "GK19gu01-03u:198": "paśyata, tad etad rādhā-mādhava-nirbādha-vyatimilana-nirvarṇanāyāṃ",
    "GK19gu01-03u:199": "sampraty api sampadyate; yata eva ca yat kiñcit tad varṇayituṃ śakyate |",
    "GK19gu01-03u:200": "[32] tac ca varṇanaṃ yathā-evaṃ kṛṣṇa-kṛṣṇa-priyāṇāṃ kṛta-saṃmohena",
    "GK19gu01-03u:201": "mahā-bhāvādhiroheṇa samaṃ pūrṇaṃ kaiśoram api tūrṇam āyātam |",
    "GK19gu01-03u:202": "tatra",
    "GK19gu01-03u:203": "śrī-kṛṣṇsya yathā-",
    "GK19gu01-03u:204": "śrī-gopādhipa-dugdha-sindhu-janitaṃ sat-kīrti-śubhraṃ sphurat-",
    "GK19gu01-03u:205": "kṛṣṇābhāvalitaṃ sudīrgha-nayana-jyotir-vidhūtāmbujam |",
    "GK19gu01-03u:206": "gopī-netra-cakora-jīvana-ruciṃ kāma-pracārākaraṃ",
    "GK19gu01-03u:207": "kaiśorāmṛta-pūrṇam avyaya-kalaṃ govinda-candraṃ bhaje ||GC_2,1.39||",
    "GK19gu01-03u:208": "[34] tāsāṃ yathā--",
    "GK19gu01-03u:209": "vaktrendu-sphuṭa-netra-kairava-ruciḥ pāṇḍūbhavadgaṇḍabhūr",
    "GK19gu01-03u:210": "vakṣo-janma-sahasra-patra-mukulāmandāvali-bhrājitā |",
    "GK19gu01-03u:211": "navya-stavya-nitamba-bimba-pulina-śrī-kariṇī śrī-harer",
    "GK19gu01-03u:212": "ābhīrī-nava-yauvana-sthitir adhāj jyautsnīva netra-prathām ||GC_2,1.40||",
    "GK19gu01-03u:213": "[35] tad evam ubhayeṣāṃ nava-yauvana-sāgara-paramānurāga-sudhākarayoḥ",
    "GK19gu01-03u:214_0": "parasparaṃ bhūri-paripūritā-karayoḥ sarvatra pracāraḥ sañcarati ca tasmin yad eva",
    "GK19gu01-03u:214_1": "tāsāṃ pūrvaṃ kṛṣṇa-kartṛka-pariṇayanāpanayanāya gargaḥ kila vyañjitaṃ cakāra, tad",
    "GK19gu01-03u:214_2": "eva lokam astoka-śaṅkā-sañjitam ācacāra |",
    "GK19gu01-03u:215": "[36] yadi kṛṣṇena samam āsām aṅga-saṅgaḥ syāt tad-ārvāg eva sarvam eva",
    "GK19gu01-03u:216": "gokulaṃ tad-virahākulaṃ syād iti |",
    "GK19gu01-03u:217": "[37] garga-vacanam eva ca mātara-pitarādibhiḥ kṛṣṇāya tāsāṃ vitaraṃ vighna-nighnaṃ cakāra",
    "GK19gu01-03u:218_0": "[38] yatra ca sākṣād yogamāyā kṛṣṇaṃ varivasyantī svātmano gopanāya pūrṇimā nāmnā",
    "GK19gu01-03u:218_1": "tapasyantī kṛcchra-vaśyantī gaty-antaram apaśyantī tāsām anyatra vivāhaṃ mṛṣābhāva-vaham",
    "GK19gu01-03u:218_2": "eva nirvāhayāmāsa sarvatrānalpa-svapna-kalpanāyām api prāyatayā jāgara-prāyatayā",
    "GK19gu01-03u:218_3": "pracāraṇat",
    "GK19gu01-03u:219": "| tathā tāsāṃ paty-ābhāsāṅga-saṅgamaṃ ca bhaṅgam āsādayāmāsa |",
    "GK19gu01-03u:220": "tathaiva hi nāsūyan khalu kṛṣṇāya [BhP 10.33.37] ityādi-rītyā",
    "GK19gu01-03u:221": "śukeneva śrī-śukena dig-darśitā |",
    "GK19gu01-03u:222": "[39] tad evaṃ sati sa ca tāś ca parama-tarṣa-kṛtākarṣatayā pracchannatayā ca parasparaṃ saṅga-maharṣam api kathañcid ācitaṃ cakruḥ |",
    "GK19gu01-03u:223": "[40] atha pūrvokta-rītyā tāsāṃ sannihita-lokeṣu pratītyā mahānurāgasya kramād avagamād gurubhir manasi bhāvita-bhāvi-kṛṣṇa-saṅgamāśaṅkatayā",
    "GK19gu01-03u:224": "vacasi tu vibhāvita-vadhū-jana-vana-gamana-kalaṅkatayā nirmite nirodhe milad-udbodhe balānujanmā dvi-janmānaṃ narma-priya-sakhatayānuvartamānaṃ",
    "GK19gu01-03u:225": "nāmnā madhumaṅgalatayā samāmnātaṃ tat-prasaṅga-saṅgataṃ cakāra- kathaṃ rādhādīnām āgamana-vadhā",
    "GK19gu01-03u:226": "bahūny ahāny adhikṛtya dṛśyate? iti |",
    "GK19gu01-03u:227": "[41] madhumaṅgala uvāca--purūṇāṃ gurūṇāṃ nirodha eva nidānatayā tatra bodha-viṣayī-bhavati",
    "GK19gu01-03u:228": "[42] śrī-kṛṣṇa uvāca-aho! tat tad api raho-vṛttaṃ kiṃ gurūṇāṃ karṇeṣu",
    "GK19gu01-03u:229": "vṛttam?",
    "GK19gu01-03u:230": "[43] madhumaṅgala uvāca-",
    "GK19gu01-03u:231": "nāntar bahir api yasyāṃ sphurati jñānaṃ mano-vikṛtau |",
    "GK19gu01-03u:232": "ekasyāpi na tasyā na vyaktiḥ syād amūdṛśāṃ kim uta? ||GC_2,1.41||",
    "GK19gu01-03u:233": "[44] śrī-kṛṣṇa uvāca-pūrvam api purvahir antar-gamane tāsu nava-yauvanaṃ",
    "GK19gu01-03u:234": "gatāsu guru-nirodha purur evāsīt |",
    "GK19gu01-03u:235": "adhunā tu kīdṛg adhikaḥ?",
    "GK19gu01-03u:236": "[45] madhumaṅgala uvāca-yadyapi nāsman-mukhataḥ sukhatayā niḥsarati rati-pratikūlam idaṃ, tathāpi bhavat-praśna-prathāta eva",
    "GK19gu01-03u:237": "kathā-viṣayīkriyate |",
    "GK19gu01-03u:238": "tathā ca śrutaṃ mayā khalv idam viśrutaṃ",
    "GK19gu01-03u:239": "kula-pālikānāṃ tāsu gāli-dānam avakalyatām |",
    "GK19gu01-03u:240": "kiṃ dhig dhyāyasi hanta niśvasiṣi kiṃ vartmāni kiṃ prekṣase kiṃ sakhyā mukham atra paśyasi kucau kiṃ dṛg jalaiḥ siñcase? |",
    "GK19gu01-03u:241": "mūrcchām ṛcchasi kintarāṃ kim asakṛt kṛṣṇeti varṇa-dvayaṃ",
    "GK19gu01-03u:242": "tasyāṃ jalpasi kiṃ punaḥ pulakitāṃ kampaṃ ca tantanyase ||GC_2,1.42|| iti",
    "GK19gu01-03u:243": "[46] atha kula-pālikā-pālikānāṃ tāsāṃ dūnatākaryā nanānduḥ pratisvaṃ mātaraṃ prati vacana-caryā dig-varṇanaṃ cāvakarṇyatām--",
    "GK19gu01-03u:244": "dṛg-vīthīṃ kula-pālikāḥ śruti-patham tāsāṃ kathā-nāsikā-",
    "GK19gu01-03u:245": "vartmāneka-sugandhi-dhūpa-racanā vavrur mayā yojitāḥ |",
    "GK19gu01-03u:246": "tasyāḥ kṛṣṇamayī daśā manasi yā sā kena yatnena vā gacchedāvṛtatāṃ tato janani kiṃ mahyaṃ vṛthā kupyasi? ||GC_2,1.43|| iti |",
    "GK19gu01-03u:247": "[47] tad evaṃ varṇyamānam ākarṇya kṣaṇaṃ sa-mlāna-varṇaṃ nivarṇya ca punar",
    "GK19gu01-03u:248": "asāv asyā vartāyā viśeṣānuvartanāya madhumaṅgalaṃ prasthāpya cintāṃ cāntaḥ prāpya vicārayati sma |",
    "GK19gu01-03u:249": "[48] tam etaṃ jana-ravaṃ mama guravaścānubhavamānītavantaḥ santi, prāyaśaḥ",
    "GK19gu01-03u:250": "parama-yaśasaḥ pitaraś ca tatra karṇa-vitaraṃ kariṣyanti |",
    "GK19gu01-03u:251": "tarhi kintarām antarāyam imam antarayitā? iti kṣaṇaṃ śūnyāyamāna-manāḥ punaś cintayāmāsa [49] ito vyavadhānam eva khalu kaluṣatāṃ gatasya mama nidhānaṃ bhavati |",
    "GK19gu01-03u:252": "tathā hi-",
    "GK19gu01-03u:253": "kalaṅko yatra syād apariharaṇīyārtha-kṛtakas",
    "GK19gu01-03u:254": "tato dūrād bhāvyaṃ kula-jani-janenaivam ucitam |",
    "GK19gu01-03u:255": "sa kālāl luptaḥ syād bhavati hi ca tatra pratividhis tad asmān me goṣṭhād vyavahitir akaṣṭaṃ prasajati ||GC_2,1.44||",
    "GK19gu01-03u:256": "yeṣāṃ pitrādīnāṃ sneho mama jīvanaṃ goṣṭhe |",
    "GK19gu01-03u:257": "ahaha ku-daivād abhitaḥ saṅkocas tebhya eva sañjātaḥ ||GC_2,1.45||",
    "GK19gu01-03u:258": "[50] atha punar anyathā cintayāmāsa-",
    "GK19gu01-03u:259": "prāṇās tyajantu dehaṃ dehaḥ prāṇān api tyajatu |",
    "GK19gu01-03u:260": "hari-gopyas tu mithas tāḥ",
    "GK19gu01-03u:261": "prāṇāḥ katham iva mithas tyājyāḥ? ||GC_2,1.46||",
    "GK19gu01-03u:262": "[51] punas tad api cānyathā cakāra-",
    "GK19gu01-03u:263": "ekasminn āvāse dampatyor bhavati duḥsaho virahaḥ |",
    "GK19gu01-03u:264": "tasmād dūre gamanaṃ samayaṃ gamanīyatāṃ nayati ||GC_2,1.47||",
    "GK19gu01-03u:265": "[52] kintu hā vṛṣabhānu-bhānu-kīrtidā-kīrtidāyini! hā janmata eva",
    "GK19gu01-03u:266": "man-manastayā san-manastā-dhāyini! hā kumāratām ārabhya",
    "GK19gu01-03u:267": "kāya-vāṅ-manaḥ-sukumāratā-parvaṇā sarva-harṣiṇi! hā",
    "GK19gu01-03u:268": "mad-vinābhāva-bhāvanā-jvālā-jāla-samutkarṣita-tarṣini! hā",
    "GK19gu01-03u:269": "gaty-antara-rahitatayā kathañcit kiñcin māṃ saṅgamya ca muhur asaṅgamya",
    "GK19gu01-03u:270": "duḥkha-dagdhe! hā dayite! dayite mayi visrabdhe samprati",
    "GK19gu01-03u:271": "duṣṭhu-niṣṭhuratayā mayā tyaktum iṣyamāṇā kathaṃ jīviṣyasi? hā sarva-sukhādhike! radhike! kutra vāmutra gamiṣyasi? iti |",
    "GK19gu01-03u:272": "[53] atha madhumaṅgalaḥ saṅgamya tad idam aramyaṃ nivedayāmāsa-",
    "GK19gu01-03u:273": "niracinvaṃste sarve rādhādīnāṃ nirodha-sātatyam |",
    "GK19gu01-03u:274": "yasmād gṛha-pālyas tā hariṇīr etā nirundhate paritaḥ ||GC_2,1.48|| iti |",
    "GK19gu01-03u:275": "[54] tad evaṃ paryag aparyavasya-didantayā cintayā labdhuṃ cāmūra-sambhāvanayā bhāvanayā samayaṃ gamayitum asamarthaḥ skhalad-arthaḥ",
    "GK19gu01-03u:276": "sa-tṛṣṇaḥ sa tu kṛṣṇaḥ sa-vayobhiḥ samam eva ramamāṇas tri-yāmāṃ",
    "GK19gu01-03u:277": "viramayati smeti kṛtaṃ hṛn-marma-bhaṅga-kareṇātiprasaṅgena [55] tad etad uktvā kathakaḥ samāpanam āha-",
    "GK19gu01-03u:278": "rādhe na yukta muktaṃ syān mukta-śātam athāpi vām |",
    "GK19gu01-03u:279": "mithaḥ prema-bharaṃ vyaktaṃ vaktum udyatavān aham ||GC_2,1.49||",
    "GK19gu01-03u:280": "purā katheyaṃ kathitā murāre rāga-bṛṃhiṇī |",
    "GK19gu01-03u:281": "paśya so'yaṃ prāṇa-nāthaḥ prasādaṃ tava vāñchati ||GC_2,1.50||",
    "GK19gu01-03u:282": "[56] tad evaṃ yathā-kathā tathā līlā-prathām upalabhamānās tad-ante ca tasyāḥ samprati nāstitāyāṃ viśvasti-kṛtāśvastikā nija-nija-bhavanaṃ sarva eva sānandaṃ parvatayā jagmuḥ |",
    "GK19gu01-03u:283": "śrī-rādhā-mādhavau ca nija-śayyā-gṛhaṃ",
    "GK19gu01-03u:284": "sukhamayyā spṛhayā gṛhayāñcakrāte |",
    "GK19gu01-03u:285": "iti śrī-śrīmaduttara-gopāla-campūmanu",
    "GK19gu01-03u:286": "vrajānurāga-sāgara-prathanaṃ nāma prathamaṃ pūraṇam",
    "GK19gu01-03u:287": "atha dvitīyaṃ pūraṇam",
    "GK19gu01-03u:288": "akrūra-krūratā-pūraṇam",
    "GK19gu01-03u:289": "[1] athāparedyuḥ prabhāta-virājamānāyāṃ",
    "GK19gu01-03u:290": "sa-vraja-yuvarāja-vraja-rāja-sabhāyāṃ kathā |",
    "GK19gu01-03u:291": "yathā-",
    "GK19gu01-03u:292": "[2] madhukaṇṭha uvāca-atha keśi-vadhāt pūrvasyāṃ kṣapāyāṃ labdha-kṣayāyām",
    "GK19gu01-03u:293": "aruṇe cārune jāte sa khalu kamalekṣaṇaś capalekṣaṇatayā kṣaṇa-katipayam",
    "GK19gu01-03u:294": "idaṃ cintayāmāsa-",
    "GK19gu01-03u:295": "[3] aho! svapnaḥ so'yam, yatra mañcāt kṛta-sraṃsanaḥ kaṃsaḥ sa mayā",
    "GK19gu01-03u:296": "samākṛṣṭa iva dṛṣṭaḥ |",
    "GK19gu01-03u:297": "sampratyāśu ca tad eva pratyāsannam |",
    "GK19gu01-03u:298": "yad adya śvaḥ keśī",
    "GK19gu01-03u:299": "mad-abhiniveśī bhavan yamasya prativeśī bhavitā |",
    "GK19gu01-03u:300": "tad-anantaraṃ",
    "GK19gu01-03u:301": "kaṃsa-dhvaṃsanam eva prasaktam |",
    "GK19gu01-03u:302": "prasakte ca tasmin mama nigama eva gamanaṃ samaya-labdhatayā yukti-visrabdham |",
    "GK19gu01-03u:303": "yatas tasya mat-trastasya na khalv atra yātrā yukti-pātrāyate |",
    "GK19gu01-03u:304": "tasya cādyāpi vṛṣṇiṣu tarjanāyām anāratasya mayi ca durjana-visarjanāyām avinā-kṛtasya vināśanaṃ vinā tatra cātra ca mat-pitur ubhaya-kulaṃ bhayākulaṃ syād iti |",
    "GK19gu01-03u:305": "[4] atha punaś cintayati sma-hanta! hanta! yadi kārya-paryāyatas tatra suvilambaḥ saṃvalate, tadā man-mātrādi-prāṇānāṃ nātrāṅga-saṅga-maṅgalaṃ",
    "GK19gu01-03u:306": "tarkayāmi |",
    "GK19gu01-03u:307": "tataś ca,",
    "GK19gu01-03u:308": "mātur netra-cakora-candra-vadanas tātasya dṛk-cātaka-",
    "GK19gu01-03u:309": "śreṇī-vāri-bhṛd anya-gokula-janasyāpy akṣi-padmāṃśumān |",
    "GK19gu01-03u:310": "so'haṃ tān parihṛtya hanta gamanaṃ kurvīya cet tarhy aho candrādi-trayavan mamāpi bhavitā dhig vāta-cakra-bhramaḥ ||GC_2,2.1||",
    "GK19gu01-03u:311": "[5] tad evam evam ambuja-locane śayyāyām eva ciraṃ racita-śocane sahasā keśī sadeśī-babhūva",
    "GK19gu01-03u:312": "asya ca nirgranthanaṃ prathama-granthata eva kathayā granthanam āsasāda |",
    "GK19gu01-03u:313": "[6] atha śrī-gopeśvarī-lālyas tu lālyamāna-dhavalā-kalāpa-cchalāt",
    "GK19gu01-03u:314": "pālyamāna-yaśās tri-daśālaya-mune rahaḥ-sahabhāvam āsasāda |",
    "GK19gu01-03u:315": "yatra ca saṃśayānuśāyātiśaya-maya-mānaṃ munis taṃ vibhāvitayā bhāvi-tat-tal-līlayā",
    "GK19gu01-03u:316": "sāntvayāmāsa |",
    "GK19gu01-03u:317": "[7] tataḥ samasta-śasta-pālaḥ śri-gopālas taṃ visarjya prasajyamāna-manas-tāpatayāpi",
    "GK19gu01-03u:318": "bahir-upahita-sarva-sukha-śrī-mukha-prakāśatayā sakhi-rāmārāmatayā ca",
    "GK19gu01-03u:319": "saha-go-vrajaṃ vrajam ājagāma |",
    "GK19gu01-03u:320": "yathā-",
    "GK19gu01-03u:321": "dāmnā dāmnā sura-sumanasāṃ svargibhiḥ pūjyamānaṃ sāmnā sāmnā druhiṇa-sadasāṃ vīthibhiḥ stūyamānam |",
    "GK19gu01-03u:322": "nāmnā nāmnā sa-paśu-paśupāṃ saṃmukhān nirmimāṇaṃ dhāmnā dhāmnā sukhadam akhilaḥ prāpa taṃ dṛśyamānam ||GC_2,2.2||",
    "GK19gu01-03u:323": "[8] atra ca surāṇāṃ vacanam-",
    "GK19gu01-03u:324": "indor abhyudayāt paraṃ vikasati drāk kairavāṇāṃ ganaḥ sindhuḥ kṣubhyati kānti-pānam ayate dūrāc cakora-vrajaḥ |",
    "GK19gu01-03u:325": "gopāḥ paśya mudā murāri-kalanād eṣām aśeṣāṃ daśāṃ",
    "GK19gu01-03u:326": "gacchanto'py ati-tṛptitā-vaśatayā dhāvanti yāvad gati ||GC_2,2.3|| iti |",
    "GK19gu01-03u:327": "tad evam-",
    "GK19gu01-03u:328": "ālokaḥ prīti-bhājāṃ kṛti-bala-nikaraḥ kiṃkarāṇāṃ hṛd-antaḥ-",
    "GK19gu01-03u:329": "sāraḥ sakhya-sthitānāṃ hṛdi lasad asavas tāta-mātrādikānām |",
    "GK19gu01-03u:330": "ātmā rāmāntarāṇāṃ harir iha samagāt keśinaṃ ghātayitvā gehaṃ yarhy eṣa tarhi prati-nijam agamaṃs te ca dehaṃ prasiddhāḥ ||GC_2,2.4||",
    "GK19gu01-03u:331": "svenāmbā niramañchayat tam atha dṛṅ-nīraṃ vyamuñcat pitā sarve'nye pariphullad aṅga-valitāṃ romāñcitām āñciṣuḥ |",
    "GK19gu01-03u:332": "anyac ca kvacana sphurad-vacanatātītaṃ tad āsīd yadā",
    "GK19gu01-03u:333": "hatvā keśinam āvrajat kalakalāndoli-vrajaṃ sa prabhuḥ ||GC_2,2.5||",
    "GK19gu01-03u:334": "[9] tataś ca prātar atulotpāta-kātaratayā nātisambhālita-lālana-vitarau",
    "GK19gu01-03u:335": "matara-pitarau putraṃ pari samāśleṣitarau",
    "GK19gu01-03u:336": "gṛhāpana-snehālapana-snapana-divyavāsaḥ-paṭavāsa-samarpaṇa-lepānulepa-prathanayā",
    "GK19gu01-03u:337": "taṃ kṣaṇa-katipayaṃ viśramayām āsatuḥ |",
    "GK19gu01-03u:338": "[10] yatas taṃ sadā komalam eva kalayām babhūvatur yuddhādi-samaye tu",
    "GK19gu01-03u:339": "nārāyaṇa-vyaktīkṛta-tātkālika-śakti-mayam iti |",
    "GK19gu01-03u:340": "[11] atha gavāṃ dohanāvasarāvarohaḥ syād iti sarva-sukha-pālaḥ",
    "GK19gu01-03u:341": "śrīla-gopālaḥ svayam agrajena samagrībhūya",
    "GK19gu01-03u:342": "tadīya-sāmagrīkara-kiṅkara-nikaram ahūya tāsām agrīya-bhū-bhāgam āgatavān",
    "GK19gu01-03u:343": "| āgata-mātre ca tatra sa-rāma-śyāma-gātre-",
    "GK19gu01-03u:344": "huṅkāra-ghoṣa-racitākhila-śabda-moṣaḥ",
    "GK19gu01-03u:345": "srāg-abda-kāntim amum āstṛta-dhenu-saṅghaḥ |",
    "GK19gu01-03u:346": "vatsān vināpi balavat snavam eṣa tais taṃ sad vatsalaḥ saha-balaḥ śabalaṃ cakāra ||GC_2,2.6||",
    "GK19gu01-03u:347": "tatra tu-",
    "GK19gu01-03u:348": "sarvaṃ cakāra sa hariḥ paritaḥ purāvad dadhre surarṣi-vacasā tu vidūnamantaḥ |",
    "GK19gu01-03u:349": "yady apy adas tad api tasya nija-vrajāya",
    "GK19gu01-03u:350": "pratyāgatir hṛdi kṛtā sthiratāṃ pupoṣa ||GC_2,2.7||",
    "GK19gu01-03u:351": "12] tathā hi, tasya bhāvānām udbhāvanā-",
    "GK19gu01-03u:352": "kaṃsaṃ hantuṃ prayāṇi sphurati pitṛ-mukha-prema tad-vighna-rūpaṃ",
    "GK19gu01-03u:353": "devarṣer vāṅ na mithyā katham atha virahaṃ hā saheya vrajasya ?",
    "GK19gu01-03u:354": "nirṇīte'py atra jāte kṛtam asukhamayenāsya cintāmalena smartavyaṃ tat tu nityaṃ yad iha sukha-mayaṃ vaibhavaṃ bhāvi-saṅge",
    "GK19gu01-03u:355": "ity acintyata cānena rathaḥ kaścana caikṣyata |",
    "GK19gu01-03u:356": "mahatāṃ hṛdaye yāti pratibimbaṃ hi bimbatām ||GC_2,2.9||",
    "GK19gu01-03u:357": "[13] ratha-stha-puruṣasya darśane tu-",
    "GK19gu01-03u:358": "rathī nirastraḥ syād dūta iti kṛṣṇena tarkitam |",
    "GK19gu01-03u:359": "kaṃsāt kasmād asāv āgād ity anyair api śaṃkitam ||GC_2,2.10||",
    "GK19gu01-03u:360": "[14] tadā ca vāruṇīm anuraktaḥ patana-saktaḥ sa dina-nāthaḥ",
    "GK19gu01-03u:361": "kṛta-nadī-nātha-pāthaḥ-kvāthaḥ svam ālokaṃ lokam api tamasi veśayāmāsa |",
    "GK19gu01-03u:362": "satyaṃ sūryas turya-",
    "GK19gu01-03u:363": "praharasyāntaṃ yayau kintu |",
    "GK19gu01-03u:364": "sabala-hariḥ pratiharitaṃ",
    "GK19gu01-03u:365": "hārita-timiraṃ vyadhān nijaṃ kiraṇam ||GC_2,2.11||",
    "GK19gu01-03u:366": "[15] tata unmukhatāṃ yāteṣu gopa-jāteṣu samam unnata-karṇa-saṅghāteṣu ca",
    "GK19gu01-03u:367": "go-vrāteṣu tad avalokana-satṛṣṇau bala-kṛṣṇau ratha-sthaḥ sa dūrata eva",
    "GK19gu01-03u:368": "sākṣāt paricitiṃ vināpi paricitavān |",
    "GK19gu01-03u:369": "yataḥ,",
    "GK19gu01-03u:370": "cakṣur eva paricāyakaṃ bhaved",
    "GK19gu01-03u:371": "rūpa-mātra iti gīḥ satāṃ matā |",
    "GK19gu01-03u:372": "tādṛśām anubhave tu karṇayor",
    "GK19gu01-03u:373": "dṛṣṭi-śaktir api kṛṣṭim ṛcchati ||GC_2,2.12||",
    "GK19gu01-03u:374": "astu tāvad anayoh surūpatā",
    "GK19gu01-03u:375": "nīla-ratna-vidhu-lobhi-śobhayoḥ |",
    "GK19gu01-03u:376": "aṅghri-cihnam api citra-saṃnibhaṃ",
    "GK19gu01-03u:377": "dūrato'pi tam amūmuhan muhuḥ ||GC_2,2.13||",
    "GK19gu01-03u:378": "[16] tayos tādṛśa-rūpam api nirūpitavān, yathā-",
    "GK19gu01-03u:379": "ekaḥ śyāma-dyutīnām abhimata-vibhavasyādhidevāvatāras",
    "GK19gu01-03u:380": "tat sadhryaṅ śubhra-śobhā-samudaya-subhagābhoga-sāra-prasāraḥ |",
    "GK19gu01-03u:381": "tatrādir vastra-kānti-praciti-bhagavatī-kṛṣṭa-lakṣmī-pracāraḥ",
    "GK19gu01-03u:382": "kiṃ cānyaḥ kānta-vāsaś chavi-śavalanayā sṛṣṭa-pūrvānukāraḥ ||GC_2,2.14||",
    "GK19gu01-03u:383": "tathā-",
    "GK19gu01-03u:384": "ādyaḥ kṛṣṇāmbuja-śrī-vijayi-mukha-mahā-śobhayā datta-modas",
    "GK19gu01-03u:385": "tat sadhryaṅ puṇḍarīka-dyuti-paricaya-jid-vaktra-rocir-vinodaḥ |",
    "GK19gu01-03u:386": "tatrādir netra-śobhā-viracita-rucimat-khañjana-dyotano'daḥ",
    "GK19gu01-03u:387": "kiṃ cānyaś cakṣur antāruṇa-kusuma-rajaḥ-piñjarāli-pratodaḥ ||GC_2,2.15||",
    "GK19gu01-03u:388": "tathā-",
    "GK19gu01-03u:389": "ādyaḥ śrī-kuṇḍalāntar-jhaṣa-mukha-sukha-kṛd-dyota-gaṇḍa-sthalīkas",
    "GK19gu01-03u:390": "tat sadhryaṅ śaśvad eka-śruti-kiraṇa-lasat-karṇikābhāvalīkaḥ |",
    "GK19gu01-03u:391": "tatrādiś cāpa-vad-bhrū-mila-tila-kusuma-ghrāṇa-vāṇac chavīkaḥ kiṃ cānyaś tad dvitīya-dyuti-jita-vilasat-kāma-ceto-gavīkaḥ",
    "GK19gu01-03u:392": "tathā-",
    "GK19gu01-03u:393": "ādyaḥ svar nātha-ratna-dyuti-bhuja-bhujaga-dyoti-ratnair vicitras tat sadhryaṅ puṣpa-rāgābhida-maṇi-racita stambha-jid-bāhu-citraḥ |",
    "GK19gu01-03u:394": "tatrādiḥ śrīla-nīlac-chavi-nikaṣa-duraḥsvarṇa-rekhā-pavitraḥ",
    "GK19gu01-03u:395": "kiṃ cānyaś kroḍa-bhāsāśiva-giri-maṇi-bhū-kānti-sampal-lavitraḥ",
    "GK19gu01-03u:396": "tathā-",
    "GK19gu01-03u:397": "ādyaḥ sāṅgādharāṅga-cchavi-kavi-kavitā-vardhi-nānardhi-yuktas-",
    "GK19gu01-03u:398": "tat sadhryaṅ tad vad eva prati-lava-ruciraḥ sarva-vidvadbhir uktaḥ |",
    "GK19gu01-03u:399": "tatrādiḥ padma-jidbhyāṃ nija-kaṭaka-varāyeva padbhyāṃ prayuktaḥ kiṃ cānyas tat-sahāyāv iva nija-caraṇau cālayan bhī-prayuktaḥ",
    "GK19gu01-03u:400": "tathā-",
    "GK19gu01-03u:401": "ādyaḥ sārdrāṅga-nīla-praguṇa-taru-latā-hastatā-śasta-khelas-",
    "GK19gu01-03u:402": "tat-sadhryaṅ kandukārthaṃ kṛtahalatayā śākhayā labdha-melaḥ |",
    "GK19gu01-03u:403": "tatrādiḥ saṅkucad-dhīr avayava-nicaya-vyāptaye k pta-celaḥ",
    "GK19gu01-03u:404": "kiṃ cānyas tasya tadvan milana-kṛti-kṛte vīkṣitāgāmi-velaḥ ||GC_2,2.19||",
    "GK19gu01-03u:406": "kiṃ ca-",
    "GK19gu01-03u:407": "śitī sa-taḍid-aṃśukau sad avataṃsa-vāma-śrutī",
    "GK19gu01-03u:408": "puru-prabhava-rohiṇī sukha-sutau balākhyānvitau |",
    "GK19gu01-03u:409": "sa-keli-mita-dhenukau parihṛtānya-janmāspadau",
    "GK19gu01-03u:410": "dadarśa bala-keśvau kalabhavat sa vatsāntare ||GC_2,2.20||",
    "GK19gu01-03u:411": "api ca-",
    "GK19gu01-03u:412": "asita-maṇi-suvarṇa-varṇa-vāsaḥ",
    "GK19gu01-03u:413": "kaṭi-ghaṭitāmala-śṛṅga-veṇu-saṅgau |",
    "GK19gu01-03u:414": "kara-dhṛta-paṭu-paṭṭa-śulva-yaṣṭhī",
    "GK19gu01-03u:415": "musali-harī harataḥ sma cittam asya ||GC_2,2.21||",
    "GK19gu01-03u:416": "[17] darśana-mātrataś ca niścalana-phala-yātraḥ",
    "GK19gu01-03u:417": "kampa-sampat-pātra-śaṅkuvat-pulaka-saṅkula-gātratayā sahasā saha-sāraṃ",
    "GK19gu01-03u:418": "rathād avatatāra |",
    "GK19gu01-03u:419": "[18] avatīrya ca vikīryamāṇāṅga-tayā sāṅgam eva praṇanāma |",
    "GK19gu01-03u:420": "tan-mātra-parimāṇatayā viśaśrāma ca |",
    "GK19gu01-03u:421": "nija-pitṛvyatāditāyāṃ tu babhrāma |",
    "GK19gu01-03u:422": "yataḥ,",
    "GK19gu01-03u:423": "prabhāvānubhavī yaḥ syāt prabhāvas tasya kāraṇam |",
    "GK19gu01-03u:424": "guru-lāghava-bhāvāya sarvam evānyathānyathā ||GC_2,2.22||",
    "GK19gu01-03u:425": "[19] tad evam avirāmaṃ praṇāmam eva prasajati tasmin gavaḥ parāḥ payaḥ",
    "GK19gu01-03u:426": "sa-vayaḥ-samavāyena duhyantāṃ nīyantāṃ ca tad gṛhān iti nidiśan",
    "GK19gu01-03u:427": "natīvādara-saṅkaratayā saṅkarṣaṇa-sahāyaḥ kṛpā-pūrataḥ purataḥ saṃhāya sa",
    "GK19gu01-03u:428": "cāyaṃ siṃhāyamāna-saṃhananaḥ sābhyutthānaṃ karābhyāṃ tam utthāpayāmāsa |",
    "GK19gu01-03u:429": "[20] sa tu gadgada-gadān na tu sva-nāma gadituṃ śaśāka |",
    "GK19gu01-03u:430": "[21] tataś ca pravayaḥ-paśupa-cayeṣu viracita-tat-paricayeṣu tad",
    "GK19gu01-03u:431": "vyagratā-kātarau tau bhrātarau pitṛvyatā-vyavahāram api vismṛtya tam āliṅganenādṛtya",
    "GK19gu01-03u:432": "nija-nija-pāṇinā tat prāṇī vidhṛtya svālayam evāninyatuḥ |",
    "GK19gu01-03u:433": "[22] haris tu sad vyavahāraṃ samāharann agrajam eva tatra nijāgresaraṃ cakāra |",
    "GK19gu01-03u:434": "[23] atha sa yāthātathyam ātithya-prathama-bhāgaṃ svāgatādikaṃ prathayitvā sahānu-janmā rohiṇī-janmā rasa-sampanmayaṃ bhojya-pracayaṃa tasmai balayāmāsa |",
    "GK19gu01-03u:435": "bhukta-vate tu tasmai mukha-vāsanaṃ mukha-vāsa-mukhaṃ",
    "GK19gu01-03u:436": "sa-sukhaṃ samarpayāmāsa |",
    "GK19gu01-03u:437": "tad anantaram eva ca śrīmad vraja-rājaṃ prati taṃ bhājayāmasa |",
    "GK19gu01-03u:438": "tatra ca-",
    "GK19gu01-03u:439": "akrūraṃ praṇataṃ milan vraja-patiḥ kaṃsottha-duḥkhaṃ smaran",
    "GK19gu01-03u:440": "sāsrāśīr-vacasākhila-klama-haraṃ yad yad guṇais tuṣṭuve |",
    "GK19gu01-03u:441": "sāralye'py alam asya tādṛśi manaḥ-krauryaṃ tadīyaṃ smarac cittaṃ kṣubhyati jājvalīti mama hā bhaṣmībhavaty adya ca ||GC_2,2.23||",
    "GK19gu01-03u:442_0": "[24] atha tena viśrāmāyādiṣṭaṃ vāsam āsajya paryaṅkopaviṣṭaṃ sammānitatayā sukhāviṣṭaṃ",
    "GK19gu01-03u:442_1": "punas tābhyāṃ kṛta-jananī-saṃbhṛta-bhojanābhyāṃ saha rahasi niviṣṭam akrūraṃ svayaṃ",
    "GK19gu01-03u:442_2": "kṛṣṇas tad darśanataḥ",
    "GK19gu01-03u:443": "samudbuddha-kaṃsa-vadhādi-tṛṣṇas tad idam iṣṭaṃ papraccha |",
    "GK19gu01-03u:444": "yatra ca krama-cāturī mādhurībhir iyaṃ sarva-sukha-dhurīṇatāṃ vahati-",
    "GK19gu01-03u:445": "kiṃ tāta saumya sukham āgatam atra śaṃ vaḥ kiṃ tatra kaṃsa-hatake na hate cirasya |",
    "GK19gu01-03u:446": "tau jīvataḥ kim iva vā pitarāv idānīṃ kiṃ vā tavāgamana-maṅgala-bījam āsīt ||GC_2,2.24||",
    "GK19gu01-03u:447": "[25] athākrūra uvāca-tasya yādava-vīreṣu vairānubandhaḥ khalu bhavatā",
    "GK19gu01-03u:448": "kṛtānusandha eva; viśeṣatas tu devakī-vivāha-gatāham ārabhya yaḥ sa ca bhavac chravasi sacamāna evāste |",
    "GK19gu01-03u:449": "mad-vidhas tu tatra vartma-śata-parvikā-stamba-vad eva varvarti |",
    "GK19gu01-03u:450": "vasudeva-sahodara-deva-bhāga-putraḥ parama-śuddhaḥ sa uddhava-nāmāpi",
    "GK19gu01-03u:451": "bhavad-viraha-vyādhiḥ pavana-vyādhitayābhidhīyata ity urvarita ivāsti |",
    "GK19gu01-03u:452": "[26] śrī-kṛṣṇa uvāca-tad etad api jñāyate |",
    "GK19gu01-03u:453": "sāmpratas tu sapratīkaṃ kathyatām |",
    "GK19gu01-03u:454": "[27] akrūras tu parito nirīkṣya tad idaṃ sūkṣmākṣaram uvāca-atha",
    "GK19gu01-03u:455_0": "śrī-nāradas tu tvādṛśi vijaya-sukha-sāradas tadṛśi durjanma-pārada iti sa tava vraja-premāvṛtasya",
    "GK19gu01-03u:455_1": "tasya ca bhayenāstṛtasya yuyutsāyām utsāhanāya devakyāḥ saptamāṣṭama-garbhatayā yuvām",
    "GK19gu01-03u:455_2": "anucitam iva sūcitavān |",
    "GK19gu01-03u:456": "[28] ādau devakyā garbhaḥ khalu rohiṇyāṃ māyayā labdha-sandarbhaḥ kṛtaḥ",
    "GK19gu01-03u:457": "śrī-vasudevaḥ punas tāṃ māyām api yaśodāyāṃ labdha-sambhavāṃ vijñāya devakyāḥ sambhūtaṃ tvāṃ tat-paryaṅke nidhāya tāṃ tasyāṃ labdha-sambhavāṃ",
    "GK19gu01-03u:458": "cakāra iti |",
    "GK19gu01-03u:459": "[29] śrī-kṛṣṇa uvāca-mamedam āścaryam iva bhāti |",
    "GK19gu01-03u:460": "[30] akrūra uvāca-śrīmad ānakadundhubhi-mukhād apy advandībhavann aham",
    "GK19gu01-03u:461": "anena saphalita-karṇa-dvandī-bhavann asmi |",
    "GK19gu01-03u:462": "[31] atha śrī-kṛṣṇaḥ kṣaṇaṃ vilakṣya iva nirīkṣya sahasā tad idam antaś cintitam avāpa-āṃ āṃ tad idam alupta-jñānasyāpi mama vraja-snehāveśa-vaśāt",
    "GK19gu01-03u:463": "purataḥ sphurannāsīt; samprati tu vismṛta-svapnavannimittaṃ prāpya sphurati sma-[BhP 10.8.15,14] bahūni santi rūpāṇi nāmāni ca sutasya te",
    "GK19gu01-03u:464": "iti, prāg ayaṃ vasudevasya kvacij jātas tavātmajaḥ iti ca vrajāvitāraṃ",
    "GK19gu01-03u:465": "śrīmat-pitaraṃ",
    "GK19gu01-03u:466": "prati garga-siddhānta-vargam ete na paryālocitavantaḥ santi |",
    "GK19gu01-03u:467": "[32] yat khalu vrajāvitryāṃ śrīman-madīya-savitryāṃ labdha-jaṭhara-vāsayā",
    "GK19gu01-03u:468": "māyayā saha dvi-bhujatayā labdha-hṛt-kamala-vāsasya mama śrī-devakyā",
    "GK19gu01-03u:469": "hṛdaya-sambhavad-udayamad-rūpa-viśeṣa-caturbhuja-rūpācchādana-prārthanāyāṃ",
    "GK19gu01-03u:470": "tatra sañcāraḥ sampanna ityasyāpratipannatayā tan-mātra-pratītim",
    "GK19gu01-03u:471": "agatavantaḥ |bhavatu, mayā tu pitṛvyatāyāḥ pitṛtāyāś cānusartavyatayā kartavya eva tayor uddhāraḥ iti |",
    "GK19gu01-03u:472": "[33] spaṣṭaṃ cācaṣṭa-tatas tataḥ ?",
    "GK19gu01-03u:473": "[34] akrūra uvāca-tataś ca vasudeva-vadha-samudyataṃ tam adhamaṃ sāntvataḥ",
    "GK19gu01-03u:474": "śamayitvā bhramayitvā ca sa tu kratu-bhug-munir yathāyathaṃ gataḥ |",
    "GK19gu01-03u:475": "tatra gate tūcchṛṅkhalaḥ kaṃsaḥ kālāyasa-śṛṅkhalayā sanirbandhaṃ tava pitarau",
    "GK19gu01-03u:476": "babandha iti |",
    "GK19gu01-03u:477": "[35] atha bhrātarāv ubhāv api sāsrāv aśrāvayatām-tarhi kiṃ pitror eva",
    "GK19gu01-03u:478": "sandeśa-praveśāya bhavad āyātaṃ jātam?",
    "GK19gu01-03u:479": "[36] akrūraḥ sa-lajjam uvāca-nahi nahi |",
    "GK19gu01-03u:480": "kintu kaṃsasya tau khalu",
    "GK19gu01-03u:481": "nija-yātanām api sahete |",
    "GK19gu01-03u:482": "na khalu bhavac chravasi ca tat-pātanām, kintu tad idam aham eva nivedayāmi-",
    "GK19gu01-03u:483": "bhavadbhyāṃ yadi jātābhyāṃ gatābhyāṃ yogyatām api |",
    "GK19gu01-03u:484": "pitrārtir na nivarteta putrīyā kutra vartatām ||GC_2,2.25|| iti |",
    "GK19gu01-03u:485": "[37] śrī-kṛṣṇas tu tatrodvegaṃ hṛdi nigūhya sāvajñam uvāca-kaṃsaḥ kiṃ nāma śaśaṃsa ?",
    "GK19gu01-03u:486": "[38] akrūra uvāca-śaṃsanaṃ tasya kati pratiśaṃsāni |",
    "GK19gu01-03u:487": "tātparyaṃ tu paryag idam eva paryavasīyatām-bhūta-rāja-dhanur-maha-vyājataḥ sva-samājaṃ",
    "GK19gu01-03u:488": "sāhāyyam ānāyya durmantraṇayāsmān pratārya tat-kutūhala-kalanāya",
    "GK19gu01-03u:489": "prajāntaravad bhavantāv api nija-vrajavantāv asmad-dvāraivājuhāva",
    "GK19gu01-03u:490": "yad-arthaṃ tad eva iti |",
    "GK19gu01-03u:491": "[39] rāmaḥ sa-sahāsam āha sma-bṛṃhita-kṣudhi siṃhe",
    "GK19gu01-03u:492": "matta-mataṅgaja-bṛṃhitaṃ",
    "GK19gu01-03u:493": "khalv idam |",
    "GK19gu01-03u:494": "[40] śrī-kṛṣṇa uvāca-bhavatu, vayam api samāgamya tam api valim arpayitvā bhūteśaṃ tarpayiṣyāmaḥ",
    "GK19gu01-03u:495": "kintu, tad bhūta-rāja-sabhā-janaṃ kadā ?",
    "GK19gu01-03u:496": "[41] akrūra uvāca-caturdaśyām iti |",
    "GK19gu01-03u:497": "[42] tad evaṃ śeṣaṃ viśeṣam api pṛṣṭa-veṣaṃ vidhāya śrī-kṛṣṇaḥ",
    "GK19gu01-03u:498": "prāha-vicārād asmākaṃ parama-maṅgalam eva yasmād idaṃ tasmāc",
    "GK19gu01-03u:499": "chrīmat-pitṛ-caraṇeṣu gocaram ācarāma |",
    "GK19gu01-03u:500": "[43] tad evam uktvā taṃ tasminn eva muktvā sa rāmas tata utthāya pitṛ-parisaram ājagāma",
    "GK19gu01-03u:501": "atha tad-ādeśād upaveśanānantaraṃ tena vīkṣita-mukha-kañjaḥ samañjad añjali vacasā tad idaṃ vyañjayāmāsa-tāta!",
    "GK19gu01-03u:502": "maṅgala-vṛttaṃ kim api vṛttam asti, kintu yugapad eva parveva sarvebhyaḥ śrāvayitavyam",
    "GK19gu01-03u:503": "[44] atha vraja-rājaḥ sandeha-mandehatayā sānandam ivopanandādīnān āyayāmāsa |",
    "GK19gu01-03u:504": "yatra ca kiñcid api vihitāpidhāna-vidhānāḥ śrī-vrajeśvarī-pradhānā",
    "GK19gu01-03u:505": "labdhānusandhānā jātāḥ |",
    "GK19gu01-03u:506": "tataḥ sukham upaviṣṭeṣu teṣu śiṣṭeṣu śrī-viṣṭara-śravāḥ kiñcid vihasann ivācaṣṭa-asmān prati samprati bhoja-kṣiti-bhṛd-iṣṭa sandiṣṭavān asti |",
    "GK19gu01-03u:507": "yat prajā-nibhāḥ prajā yūyam iha maheśa-dhanur mahāmahe saheśāḥ saha-śāvakāḥ sāvakāśam āgacchata |",
    "GK19gu01-03u:508": "viśeṣatas tu nija-vīryataḥ",
    "GK19gu01-03u:509": "samīryamāṇa-nija-darśana-tṛṣṇau rāma-kṛṣṇau",
    "GK19gu01-03u:510": "ca iti |",
    "GK19gu01-03u:511": "[45] vraja-rāja uvāca-bhavan mana idaṃ kiṃ manute; yad bhavati vasudevād",
    "GK19gu01-03u:512": "bhavati cāsmiṃs tasya prītir bhavati iti |",
    "GK19gu01-03u:513": "[46] śrī-kṛṣṇaḥ sa-smitam uvāca-yady anyathā syāt tathāpi vṛthā-patha eva tan manorathaḥ |",
    "GK19gu01-03u:514": "yad bhavat-prabhāva-bala-saṃhitasya mama kaḥ khalv ahitam āhitaṃ kurvīta |",
    "GK19gu01-03u:515": "[47] yata eva khalv ābalya-valyamāne bālye'pi mama pūtanādayas te dhūtatām āpannāḥ |",
    "GK19gu01-03u:516": "kim uta tad-valataḥ eva valitāṃ valamānābhyāṃ baka-vatsaka-mukhānāṃ sukhād eva pratiritsanaṃ jātam iti |",
    "GK19gu01-03u:517": "tatra ca-",
    "GK19gu01-03u:518": "baka ekaṅgilas tāvad aghaḥ sarvaṅgilaḥ sthitaḥ |",
    "GK19gu01-03u:519": "indraḥ sarvaṅkaṣas teṣu kaṃsakaḥ kaṃ samīyati ? ||GC_2,2.26||",
    "GK19gu01-03u:520": "[48] tad etan niśamya mitho niśāmya ca samyag-pratipatti-parāhateṣu teṣu mātrādiṣu ca kṛta-yātrā-bhaṅga-prāṇāliṣu punar uvāca-go-koṭibhir",
    "GK19gu01-03u:521": "ghaṭita-koṭīnām asmākam anyasmin naṭitum api ghaṭanā na dṛśyate |",
    "GK19gu01-03u:522": "rājñām ājñām atikramyāpayāne ca tad-āgamana-mayaṃ bhayaṃ bhavaty eva; kim uta sthāne |",
    "GK19gu01-03u:523": "tataḥ saṅkocaṃ vinā tatrāsmad gamanam eva tasya śamanam upalabhāmahe |",
    "GK19gu01-03u:524": "tad etad ākarṇya sa-vaivarṇyam upanandaṃ prati śrīmān nandaḥ prāha sma-kiṃ",
    "GK19gu01-03u:525": "kartavyam ? iti |",
    "GK19gu01-03u:526": "[49] sa covāca-tatra gamyam iti samyag evāha vatsaḥ |",
    "GK19gu01-03u:527": "agatir nāma kāmaṃ tasya krodham asya ca bhayaṃ bodhayati |",
    "GK19gu01-03u:528": "gatis tu taṃ tad apy apagamayati",
    "GK19gu01-03u:529": "| kiṃ ca, yad-apūrvam apūrvaṃ pūrvam api rakṣāṃ kurvad āsīt tad eva sarvam",
    "GK19gu01-03u:530": "arvāñcam apy āpa dvāraṃ tārayiṣyati |",
    "GK19gu01-03u:531": "[50] atha tad evaṃ yuktiṃ valayati gopāla-valaye",
    "GK19gu01-03u:532": "prabhāva-bhāva-pūrṇa-pūrṇimā ca tūrṇam eva tatrāgatā |",
    "GK19gu01-03u:533": "[51] tataś ca vraja-rājena kṛte praśne sā sa-sneham",
    "GK19gu01-03u:534": "uvāca-bhavan-nandanasya mathurā-prayāṇe sarvānanda eva syāt |",
    "GK19gu01-03u:535": "kaṃsādayaḥ sarva eva nṛśaṃsā dhvaṃsāya sampatsyante, kintu vrajāgatāv asya",
    "GK19gu01-03u:536": "vilamba-saṃvalanaṃ paśyāma iti yathā-yuktam adhyavasyantu |",
    "GK19gu01-03u:537": "[52] upananda uvāca-avilambāgamanam api śreya eva vairi-śamanaṃ tu yadi syād iti gamanam eva varaṃ ramaṇīyam |",
    "GK19gu01-03u:538": "tataḥ sarve'pi gaty-antaram",
    "GK19gu01-03u:539": "asaṅgatya saṅgatam idam ucyata iti procya kiñcid apy ananuśocya śrīman mukhaṃ vilocya śrī-kṛṣṇaṃ praśna-viṣayaṃ kṛtavantaḥ |",
    "GK19gu01-03u:540": "tatra gantavyatā kadā mantavyā ?",
    "GK19gu01-03u:541": "[53] śrī-kṛṣṇa uvāca-gatiṃ ca prātas trayodaśyāṃ yukti-vaśyāṃ paśyāmaḥ,",
    "GK19gu01-03u:542": "caturdaśyāṃ khalu mahas tan-mahanīyatām āpsyati |",
    "GK19gu01-03u:543": "[54] tad evaṃ svāntaḥ-paridevane'ham eva iha paśyati vraja-naradeve",
    "GK19gu01-03u:544": "sarve'py ūcuḥ-sarvaṃ ghoṣam anughoṣanā sadya evāsādyatām, yathā prātar eva",
    "GK19gu01-03u:545": "gopāḥ sopāyanā rāja-sabhām abhiyānti iti |",
    "GK19gu01-03u:546": "[55] atha śrīman-nandarājaś ca samājaṃ vyājahāra-bhagavatyā sanmate bhavatāṃ mate sarvam eva maṅgalam saṅgaṃsyat iti bhadram ādiśyantām, diśyā diśyā gopāḥ prābhṛta-prabhṛti-kṛte |",
    "GK19gu01-03u:547": "[56] tad evaṃ labdhānumatir vṛndāvana-patir nija-paricārakān",
    "GK19gu01-03u:548": "ādideśa-kathyatām idam uttāraṃ kṣttāraṃ prati iti |",
    "GK19gu01-03u:549": "[57] tad evaṃ vijñāya vraja-rājñī tu mohenājñībhavantī na kiñcid api vaktuṃ vyaktuṃ vā śaśāka iti vadan madhukaṇṭhaś ca niruddha-kaṇṭhas tadvad eva āsīt |",
    "GK19gu01-03u:550": "[58] atha kathāyāḥ sabhāyām api tadvad eva mohaṃ gacchati sa-samāje",
    "GK19gu01-03u:551": "vraja-rāje tasya caraṇa-rājīva-yugaṃ yugapad gṛhnan vraja-yuvarājaḥ punas tam ājīvayann uvāca-tāta ! kathaṃ kātarāyase ? yathā-pūrvaṃ kathā-mātraṃ",
    "GK19gu01-03u:552": "khalv idam, so'yam ahaṃ punar bhavad-anudhyāna-ramyatayā kaṃsaṃ nirdamya cirāt purāgamya bhavad-dṛṣṭi-pathānuvartī-bhavann evāsmīti |",
    "GK19gu01-03u:553": "[59] tataḥ sa-pulaka-pālitam aṅkaṃ pālayati vraja-bhūpāle sarva evākharvam ānanda-garvam uvāheti kathāyāṃ śānta-prathāyāṃ madhukaṇṭha uvāca-",
    "GK19gu01-03u:554": "kutra vā ramatāṃ putras tavānyatra vrajādhipa |",
    "GK19gu01-03u:555": "bhaktānukampā-sampātī paśya te vaśya eva saḥ ||GC_2,2.27||",
    "GK19gu01-03u:556": "[60] atha śrī-kṛṣṇa-kṛta-mahasi rādhā-sadasi ca rātri-kathāyāṃ",
    "GK19gu01-03u:557": "madhukaṇṭhaḥ sa-gadgadam uvāca-ayi samprati śrī-mādhavena",
    "GK19gu01-03u:558": "hṛta-viraha-bādhe ! śrī-rādhe ! purā vṛttam avadhīyatām-",
    "GK19gu01-03u:559": "sphūrjathu-pratimam ūrjitaṃ tadā ghoṣaṇaṃ sapadi ghoṣam anvabhūt yad babhūvur aparāḥ parāhatā hā hatā iva ca rādhikādikāḥ ||GC_2,2.28||",
    "GK19gu01-03u:560": "[61] tathā sati-",
    "GK19gu01-03u:561": "kāścin mlānānanās tac-chravaṇa-dahanaja-jvālayā kāścanāsan",
    "GK19gu01-03u:562": "kṣīṇāṅga-srasta-veṣā jaḍa-nibha-vapuṣaḥ kāś ca kāścid vicittāḥ |",
    "GK19gu01-03u:563": "tā etāḥ kena varṇyāḥ ya iha nija-hṛdi spṛṣṭa-tad-bhāva-kaṣṭaḥ",
    "GK19gu01-03u:564": "kiṃ vā tat-spṛṣṭi-śūnyaḥ sa ca sa ca yad alaṃ jāḍyam eva prayāti",
    "GK19gu01-03u:565": "atha niśi ramaṇīnāṃ mūrcchanaṃ nirmame yā",
    "GK19gu01-03u:566": "cid-udayam api kalye ghoṣaṇā saiva cakre |",
    "GK19gu01-03u:567": "vapuṣi dahana-tapte bheṣajaṃ tena taptir",
    "GK19gu01-03u:568": "viṣam api viṣa-duṣṭe śreṣṭham iṣṭaṃ bhiṣagbhiḥ ||GC_2,2.30||",
    "GK19gu01-03u:569_0": "[62] labdha-cetanānaṃ cāsāṃ kaṃsād aśaṅkāyām api prastutātaṅkāyāṃ devatā-kalitam",
    "GK19gu01-03u:569_1": "iva rakṣaṇāya phalitaṃ kiñcid anyad idaṃ-bhāva-prabhāva-cetitaṃ paurṇamāsyā ca purato",
    "GK19gu01-03u:569_2": "niścitīkṛtaṃ cetasi sphurati sma |",
    "GK19gu01-03u:570": "yasminn aghaḥ kāliya-kādraveyaḥ",
    "GK19gu01-03u:571": "keśī tathāriṣṭa-vṛṣaś ca naṣṭaḥ |",
    "GK19gu01-03u:572": "kaṃsaś ca tasmin mṛta eva sa syān na tatra śaṅkā-lavako'pi bhāti ||GC_2,2.31|| iti |",
    "GK19gu01-03u:573": "[63] tad evaṃ viśvasya saṃmataṃ viśvasya punaś cintayati sma-",
    "GK19gu01-03u:574": "bakī-ripoḥ kaṃsa-jaye'pi siddhe śaṅkemahi svārtha-vinaṣṭim etām |",
    "GK19gu01-03u:575": "bhaved asau yādava-rājadhānyāṃ",
    "GK19gu01-03u:576": "rājeti goṣṭhe katham atra tiṣṭhet ? ||GC_2,2.32||",
    "GK19gu01-03u:577": "grāmīṇā vayam iha gopa-varga-kanyā",
    "GK19gu01-03u:578": "nāgaryaḥ puram anu santi rāja-putryaḥ",
    "GK19gu01-03u:579": "kṛṣṇas tu grahila-manā guṇeṣu tasmād asyāntaḥ katham iva naḥ pratismṛtiḥ syāt ? ||GC_2,2.33||",
    "GK19gu01-03u:580": "nimeṣaḥ kalpaḥ syād yad apakalane yasya vipine gatau yat kṛcchraṃ tat kalayati na ātmā na tu paraḥ |",
    "GK19gu01-03u:581": "madhoḥ pūryāṃ tasya vrajanam atha rājyāya yad idaṃ kathaṃ tad vāsmākaṃ bata kim api dhairyaṃ kalayatu ? ||GC_2,2.34||",
    "GK19gu01-03u:582": "asmākaṃ rāga-jātir vata laṣati na naḥ śarma tasyāpi rājyaṃ kintv ekānta-stham icchaty anulavam api taṃ sevituṃ prāṇa-kāntam",
    "GK19gu01-03u:583": "ātmāpy antardhiyā tad-dṛg-amṛta-virahaṃ mīnavac chaṅkamānas tat prāg evāti śuṣyan gaṇayati na paraṃ nāparaṃ kiñcanātra ||GC_2,2.35||",
    "GK19gu01-03u:584": "hā tasya smita-cāru-vaktra-valayaṃ khelāñci-netrāñcalaṃ",
    "GK19gu01-03u:585": "cittānanda-vidhāyi-gīr-vilasitaṃ līlākulaṃ lokanam |",
    "GK19gu01-03u:586": "sākṣāt-kṛtya na jātu tat tad upamāṃ cāsoḍha yā vighna-dhīs",
    "GK19gu01-03u:587": "tyāgārtiṃ yadi sā saheta garalaṃ tatrāmṛtaṃ vetti na ||GC_2,2.36||",
    "GK19gu01-03u:588": "[64] tad evaṃ cintāturāḥ pūrāya kṛta-yātrṃ śyāma-gātraṃ vilokayituṃ niṣkalaṅkāśaṅkāḥ sarva evābhidravanti sma |",
    "GK19gu01-03u:589": "yātrā-vidhānaṃ tu prātar abhidhānaṃ yāsyati |",
    "GK19gu01-03u:590": "[65] tad etad abhidhāya madhukaṇṭhaḥ pratipatti-vipattitaḥ stabdhatāṃ labdhavati mādhave rādhāṃ tu samudyan mūrcchā-bādhāṃ nirīkṣya maṅkṣu punar",
    "GK19gu01-03u:591": "āha sma-",
    "GK19gu01-03u:592": "rādhe pūrva-kathā seyaṃ na tu sāmpratikī sthitiḥ |",
    "GK19gu01-03u:593": "paśya tvad-vacanaṃ mlānaṃ paśyan mlāyati so'py asau ||GC_2,2.37||",
    "GK19gu01-03u:594": "[66] tad evaṃ kṣudhi bhojanam iva tad ante saṃyoga-rasam eva pariveṣya sarvān api sukhena viśeṣya kathaka-yugalaṃ nijāvāsaṃ samāsasāda |",
    "GK19gu01-03u:595": "śrī-rādhā-mādhavau ca nija-mohana-mandiram iti |",
    "GK19gu01-03u:596": "iti śrī-śrīmad uttara-gopāla-campūm anu",
    "GK19gu01-03u:597": "akrūra-krūratā-pūraṇaṃ nāma dvitīyaṃ pūraṇam",
    "GK19gu01-03u:598": "atha tṛtīyaṃ pūraṇam",
    "GK19gu01-03u:599": "śrī-mathurā-pura-prasthānam",
    "GK19gu01-03u:600": "[1] atha śrī-kṛṣṇa-kṛtam ahasi śrī-vraja-rāja-sadasi prātaḥ-kathāyāṃ",
    "GK19gu01-03u:601": "snigdhakaṇṭha uvāca- ayi! śrī-vraja-rāja!",
    "GK19gu01-03u:602": "rājamāna-śrī-hari-mukha-ruci-virājamāna! punar imam itihāsam avabhāsayāmaḥ",
    "GK19gu01-03u:603": "[2] atha rātrāv avaśiṣṭa-svalpa-mātrāyāṃ yātrā-mātrāyām api",
    "GK19gu01-03u:604": "pātrācita-gātrāyāṃ rāma-bhrātrā racitena pūtanādi-vadhācaritena sambaddhā virudāvalyaḥ prābalyataḥ stutikṛtdbhiḥ prastutim āpitāḥ sarvān eva garvād",
    "GK19gu01-03u:605": "utsāhayāmāsuḥ |",
    "GK19gu01-03u:606": "vartatāṃ tāvad anyeṣāṃ vārtā, yatra tat-pitarau ca",
    "GK19gu01-03u:607": "kaṃsa-dhvaṃsanam api siddham iti matvā nanditarau vandibhyaḥ",
    "GK19gu01-03u:608": "kṛta-bahu-dhana-vitarau",
    "GK19gu01-03u:609": "babhūvatuḥ |",
    "GK19gu01-03u:610": "śrī-vrajeśa-gṛhiṇī-gatiṃ gatā rohiṇī na pṛthag atra varṇyate |",
    "GK19gu01-03u:611": "pratibimba-ruci-varṇanaṃ punar jalpatāṃ bhajati bimba-varṇane ||GC_2,3.1||",
    "GK19gu01-03u:612": "[3] atha prasthāna-stha-maṅgala-velāyām ārabdha-melāyāṃ punas",
    "GK19gu01-03u:613": "tan-mantraṇāyā yantraṇāya labdha-vaiyagryāveśayor vrajeśayor",
    "GK19gu01-03u:614": "jyotir-nipuṇāḥ śakuna-jñāna-sad-guṇāś ca dvāri saṅgamya ramya-jana-dvārā",
    "GK19gu01-03u:615": "tāv ātma-gamanam adhigamayāmāsuḥ |",
    "GK19gu01-03u:616": "[4] anantaram antaḥpura eva tān anantaritān vidhāya tadānīm",
    "GK19gu01-03u:617": "ucita-dānīya-nidhāna-pātra-pāṇī śapathaṃ samprathayya tau pracchannaṃ",
    "GK19gu01-03u:618": "papracchatuḥ- sarvam anubhavadbhir bhavadbhiḥ kim avadhīyate? iti |",
    "GK19gu01-03u:619": "[5] te procuḥ- katham ayaṃ nitānta-sukha-vṛttānta ekāntatayā pṛcchyate?",
    "GK19gu01-03u:620": "sarveṣāṃ purata eva so'yaṃ puraskartavyaḥ |",
    "GK19gu01-03u:621": "tathā hi-",
    "GK19gu01-03u:622": "bhītiṃ mā kurutaṃ vraja-kṣiti-patī yuṣmat-tanūjaḥ sphuṭaṃ kaṃsaṃ dhvaṃsa-gataṃ vidhāya bhavitā trailokya-lakṣmī-patiḥ |",
    "GK19gu01-03u:623": "yad vāṃ kīrti-kalāpa-nartita-mukhī śaśvat trilokī bhaved",
    "GK19gu01-03u:624": "vedaḥ pañcama-veda-tantra-sahitaḥ sākṣitvam atrāpsyati ||GC_2,3.2||",
    "GK19gu01-03u:625": "[6] atha tebhyaś ca bahvīm aṃhati-saṃhatiṃ vidhāya hṛdi sukhaṃ nidhāya śaraṇatayā dhyāta-nārayaṇa-caraṇayor anayoḥ parivārita-bhṛtyau",
    "GK19gu01-03u:626": "kṛta-prātaḥ-kṛtyau tāv etau sakhi-sametau nikāma-bhīṣi tad-anujau",
    "GK19gu01-03u:627": "rāma-rāmānujau samājam ājagmatuḥ |",
    "GK19gu01-03u:628_0": "[7] samāgamya ca tayoḥ rohiṇī-sahitayoḥ padāravindāni vanditvā tad-aṅka-pāli-saṅga-śālitayā",
    "GK19gu01-03u:628_1": "ciraṃ nayanayoḥ syanditvā sthitayor etayor eka-dvādi-krameṇa śatātikrameṇa sarve'py",
    "GK19gu01-03u:628_2": "antaraṅgā",
    "GK19gu01-03u:629": "labdha-sambhrama-taraṅgās tad-antaḥ-puram āgatāḥ |",
    "GK19gu01-03u:630": "]8] atha madraṅkara-dīpa-bhadra-nipādīnāṃ madhya-madhyāsīnayoḥ",
    "GK19gu01-03u:631_0": "sārdra-nayanayor anayor vikasad-vadanāmbujayor agrajānujayoḥ sarvataḥ kharva-vicāratayā",
    "GK19gu01-03u:631_1": "sthiteṣu sarveṣu sa punar akrūraḥ krūras tad etad bahiḥ-pradeśataḥ sandideśa- sarva-maṅgala-saṅgataṃ",
    "GK19gu01-03u:631_2": "katham etal lagnaṃ",
    "GK19gu01-03u:632": "samyag na yātrā-lagnaṃ kriyate iti |",
    "GK19gu01-03u:633": "[9] tataś ca tāv imau śūrāṇām agrimau kaṃsa-ghātāya labdha-tṛṣṇau",
    "GK19gu01-03u:634_0": "rāma-kṛṣṇau citrāyamāṇānāṃ pitrādīnāṃ caraṇa-vandanāyānandanāya ca madhuraṃ vidhuratā-vidhunanam",
    "GK19gu01-03u:634_1": "api gadantau gadgada-varṇa-rāśibhir āśīr anugām anujñām ādāya prasādāyasampadā yadā",
    "GK19gu01-03u:634_2": "tat-sthānāt prasthānāya padāravindaṃ dadānāv adṛśyetāṃ tadā tadādīnāṃ san-madālibhiḥ",
    "GK19gu01-03u:634_3": "samam advandvatāṃ vindad divya-dundubhi-",
    "GK19gu01-03u:635": "dvandva-vṛnda-vādyam aśeṣābhivādyatayā samullalāsa |",
    "GK19gu01-03u:636": "[10] tathā ca śrī-kṛṣṇam uddiśya ślokayanti-",
    "GK19gu01-03u:637": "kaṃsa-dhvaṃsa-kṛte yadā nija-gṛhāt kṛṣṇena yātrā kṛtā",
    "GK19gu01-03u:638": "tarhy ārambhata eva dundubhi-śataṃ vṛndārakair vāditam |",
    "GK19gu01-03u:639": "āstām anya-kathā yathā sa ca pitā mātā ca sā cintayā klāntātmāpi mudaṃ samasta-bhavikānandasya mūlaṃ yayau ||GC_2,3.3||",
    "GK19gu01-03u:640": "[11] atha ratha-sthāne sāneka-vedādi-ghoṣa-maṅgala-poṣaṃ kṛtāgamanayor anayoḥ sarvataḥ sarvam eva gokulam ākulaṃ babhūva |",
    "GK19gu01-03u:641": "[12] tatra caikataḥ śrī-vraja-rājādayaḥ paratas tu tadīya-jāyādaya iti sthite prasthiter",
    "GK19gu01-03u:642": "anujñāpanāya paṇāyati paritaḥ kṛtāñjali-sañjane kañja-locane sarve'py",
    "GK19gu01-03u:643": "ūcuḥ- asmābhir bhavatā prasmārita-sarvaiḥ sarvair api bhavatā samam evāgamanīyam |",
    "GK19gu01-03u:644": "yataḥ-",
    "GK19gu01-03u:645": "mātā bhastreva seyaṃ baka-śamana tava tvad-vaśa-śvāsa-vargā",
    "GK19gu01-03u:646": "so'yaṃ tātaś ca tadvat kim aparam akhilaṃ gokulaṃ tādṛg eva |",
    "GK19gu01-03u:647": "sarveṣāṃ śaśvad antar-hṛdi vasasi yatas tvaṃ tatas tvāṃ vinā kiṃ gehair arthaiḥ śarīrair asubhir api bhavet prāṇināṃ gokulasya ||GC_2,3.4||",
    "GK19gu01-03u:648": "[13] tad evam asra-stambhaṃ lambhayatsu gopa-sabhāsatsu tādṛśa-dṛśā",
    "GK19gu01-03u:649": "śrī-kamala-dṛśā svayam uktam-",
    "GK19gu01-03u:650": "yūyaṃ me prāṇato'pi priyatama-suhṛdo yan-nimittaṃ davāgniṃ",
    "GK19gu01-03u:651": "mene'haṃ pānakābhaṃ tam api giri-varaṃ kanduka-prāyam eva |",
    "GK19gu01-03u:652": "yadyapy etan na yuktaṃ vacasi racayituṃ syād athāpi klamaṃ vaḥ paśyaṃs tat tad yathā prāg akaravam adhunā tadvad eva pravacmi ||GC_2,3.5||",
    "GK19gu01-03u:653": "[14] kiṃ ca, śrīmat-pitṛ-caraṇānāṃ pratinidhitayā",
    "GK19gu01-03u:654": "tat-tat-pratividhi-racanāya tad-agraja-yugmaṃ vrajaniṣṭham eva tiṣṭhatāt;",
    "GK19gu01-03u:655": "aṅga-pratyaṅga-rūpatayā tad anuja-yugman tu saṅgam eva saṅgacchatāt |",
    "GK19gu01-03u:656": "[15] atha tatra tatra yatnatas teṣu yukteṣu yathā-yathaṃ niyukteṣu yathā yathā mātṛ-tad-yātṛ-prabhṛtiṣu",
    "GK19gu01-03u:657": "cānujñāpana-samāpanaṃ tathā tathā varṇanaṃ lupta-varṇa-padatām āpnotīty alam ati-prasaṅgena",
    "GK19gu01-03u:658": "[16] kintu teṣāṃ kaṃsa-hanane'tivilambaṃ vinā pratyāgamane ca",
    "GK19gu01-03u:659": "nāsambhāvanāsīd itīdam eva viṣīdan marmatām aticakrāma iti |",
    "GK19gu01-03u:660": "[17] kathāṃ samāpya snigdhakaṇṭhaḥ punar uvāca-",
    "GK19gu01-03u:661": "yan mayedaṃ purā-vṛttaṃ purā vṛttaṃ pratīyatām |",
    "GK19gu01-03u:662": "rājan surāri-hantāyaṃ tava kroḍe murāntakaḥ ||GC_2,3.7||",
    "GK19gu01-03u:663": "[18] tad evam āyati-ramyaṃ niśamya śrī-vraja-rājena ca taṃ parasparāsra-sārdrāṅgatayāliṅgitaṃ niśāmya sarve'py ānanda-garveṇa",
    "GK19gu01-03u:664": "nija-nija-gamyaṃ jagmuḥ |",
    "GK19gu01-03u:665": "yadā śrī-vraja-rājñī tam antaraṅga-dvārāhūya",
    "GK19gu01-03u:666": "bhūyaḥ parirabhya navam iva labhyaṃ cakāra |",
    "GK19gu01-03u:667": "[19] atha rātri-kathāyām ārabdha-prathāyāṃ śrī-rādhā-mādhavayor agrataḥ snigdhakaṇṭha uvāca-ayi samprati santata-labdha-kṛṣṇāsañjane",
    "GK19gu01-03u:668": "tat-kānti-nartita-netra-khañjane sarvādhike śrī-rādhike punar idaṃ purā-vṛttaṃ karṇa-vṛttaṃ kriyatām |",
    "GK19gu01-03u:669": "athavā tadā ratha-patham āgate sasamāje vraja-yuvarāje tat-preyasīnāṃ vṛttaṃ man-mati-vṛttim ativṛttaṃ kathaṃ kathayituṃ śaknomi ?",
    "GK19gu01-03u:670": "tathā hi-",
    "GK19gu01-03u:671": "mūrkhatvaṃ nirghṛṇatvaṃ hari-haraṇam iha krauryam akrūra-nāmnā",
    "GK19gu01-03u:672": "sarveṣāṃ buddhi-lopaṃ śakuna-subhagatā-kalpanaṃ cātra kṛtye |",
    "GK19gu01-03u:673": "dhātuḥ paśyeti śaśvad vikalita-vacasām ārya-goṣṭhī-gatānāṃ",
    "GK19gu01-03u:674": "dhīrāṇām apy amūṣāṃ bhrama-janita-daśā hanta māṃ dandahīti ||GC_2,3.8||",
    "GK19gu01-03u:675": "nopālabhyo vidhātā sa tu bhavati paras tadvad akrūra-nāmā",
    "GK19gu01-03u:676": "kintv eṣa prāṇa-nāthaḥ sva-viraha-kṛd upālabhyate nanda-putraḥ |",
    "GK19gu01-03u:677": "evaṃ tāsāṃ mṛdūṇām api dūta-hṛdaya-jvāla-rūpair vilāpair adyāpi smaryamāṇaiḥ pratipadam api nas tapyate citta-vṛttiḥ ||GC_2,3.9||",
    "GK19gu01-03u:678": "ābhir bhāgyaṃ vadhūnāṃ madhu-nagara-bhuvāṃ yan nutaṃ bhāvi-kṛṣṇa-",
    "GK19gu01-03u:679": "prekṣāyāṃ hanta tasmād gatir api ca nijā tatra caiṣīti śaṅke |",
    "GK19gu01-03u:680": "icchāṃ cāsāṃ mṛdūnāṃ svayam api rahasi prekṣyamāṇe nijāṅge lajjā-vistāra-bhājām asakṛd ahaha tāṃ cintayitvā dunomi ||GC_2,3.10||",
    "GK19gu01-03u:681": "tāsāṃ nāti-pratītiṃ madhu-pura-gamane śrī-hareḥ kurvatīnāṃ vajrāṇāṃ pāta-tulyaḥ śirasi yad abhavat tad rathāroha-jalpaḥ |",
    "GK19gu01-03u:682": "tasmān nindā kṛtā yad vraja-pati-sadasām apy amūdṛgbhir uccair",
    "GK19gu01-03u:683": "duḥkha-prācuryam etan mama vikalayati svāntam adyāpi hanta ||GC_2,3.11||",
    "GK19gu01-03u:684": "āyāta prāṇa-sakhyo vayam iha nikaṭāḥ koṭayaḥ prāṇa-nāthaṃ",
    "GK19gu01-03u:685": "prītyāvṛttaṃ vitanmaḥ kim iva guru-janā naḥ kariṣyanti nāma |",
    "GK19gu01-03u:686": "itthaṃ tās taṃ dravantīr mṛdu-caritavatīr apy alaṃ tīvra-bhāvāḥ",
    "GK19gu01-03u:687": "kṣiptāś cakrur yad anye tad iha mama balāt prāṇa-ghātaṃ karoti",
    "GK19gu01-03u:688": "hā hā sā rāsa-goṣṭhī nava-nava-milanollāsa-śaśvad vilāsā",
    "GK19gu01-03u:689": "tal-līlā-kalpa-vallī-samudaya-januṣām aṅkura-śrīḥ kva yātā ?",
    "GK19gu01-03u:690": "hā dhig yākrūra-nāmnā kitava-nṛpatinā dīkṣitā gopa-goṣṭhī",
    "GK19gu01-03u:691": "seyaṃ tat-sarva-nāśiny ajani kuta iti krośikā māṃ dahanti ||GC_2,3.13||",
    "GK19gu01-03u:692": "āstāṃ rāsādi-līlāvalir api lalitā hā dinānte niśānte'py",
    "GK19gu01-03u:693": "añcan gobhir vilāsī saha-sakhi-nicayaḥ sāgrajaḥ kṛṣṇa-candraḥ |",
    "GK19gu01-03u:694": "asmān netrānta-lakṣmī-vilasita-kalayā puṣṭavān suṣṭhu yas taṃ gopās tūrṇaṃ nayanti kva samam iti giro gopikā māṃ tudanti ||GC_2,3.14||",
    "GK19gu01-03u:695": "[20] tad evaṃ sthite-",
    "GK19gu01-03u:696": "rādhā yadyapi mūrchitā samabhavat tasyās tathāpi priyaś cittāntaḥ sphurati sma tadvad abhito yadvac chatāṅgaṃ gataḥ |",
    "GK19gu01-03u:697": "so'yaṃ yadyapi dṛṣṭi-kṛṣṭim akarod asyāḥ sakāśān nija-",
    "GK19gu01-03u:698": "kṣobhād bibhyad iyaṃ tathāpya anudiśaṃ hā tad-dṛśi vyānaśe ||GC_2,3.15||",
    "GK19gu01-03u:699": "tasyāṃ sabhāyāṃ rurudur yad etā govinda dāmodara mādhaveti |",
    "GK19gu01-03u:700": "tatra smṛte'dyāpi mano mamedaṃ khedaṃ bhajat-prāṇa-bhṛtiṃ na vaṣṭi ||GC_2,3.16||",
    "GK19gu01-03u:701": "evaṃ bata sudatīnāṃ rudatīnām apy aruntudaḥ sa rathī |",
    "GK19gu01-03u:702": "akrūraḥ krūra-manāḥ",
    "GK19gu01-03u:703": "dūraṃ harim ahṛta sūrajā-puram ||GC_2,3.17||",
    "GK19gu01-03u:704": "kṛṣṇas tan mukhya-vargas tad-anugata-rathas tat-patākā-tad-udyad-",
    "GK19gu01-03u:705": "dhūlīnāṃ pālir itthaṃ kramam anu nimiṣa-projjhitaṃ vīikṣyamāṇā |",
    "GK19gu01-03u:706": "pratyāvṛttau nirāśā vraja-yuvati-tatiḥ prāṇam atyakṣyad eṣa",
    "GK19gu01-03u:707": "prāk cen nātmāgati-svīkṛti-kṛti-lipibhiḥ satyam atra vyadhāsyat",
    "GK19gu01-03u:708": "yadyapi sura-muni-kathitā",
    "GK19gu01-03u:709": "svasyāgataye vilambitā jñātā |",
    "GK19gu01-03u:710": "tad api ca valayita-tṛṣṇe",
    "GK19gu01-03u:711": "nāsyāṃ kṛṣṇena nādṛtiḥ kalitā ||GC_2,3.19||",
    "GK19gu01-03u:712": "[21] tatra tasya tāsāṃ ca sa-sveda-jala-kuṅkuma-rāgeṇa",
    "GK19gu01-03u:713": "sāśru-kajjala-bhāgena ca muhur mitho likhitā",
    "GK19gu01-03u:714": "dūtya-saṅgata-madhumaṅgala-patrikāḥ patrikā yathā-",
    "GK19gu01-03u:715": "āyāsyāmy āśu hatvā tam adhi-madhupuraṃ kaṃsam apy asti dūraṃ",
    "GK19gu01-03u:716": "vatsādy-āghāta-dhāmnaḥ puram api kim adas tat priyāḥ kutra duḥkham?",
    "GK19gu01-03u:717": "kintv anyat prārthitaṃ yad bhavadbhir ucitaṃ tad vidhatta prasattyā prāṇe prāṇeśvarībhir mayi kim ayi paraṃ hanta mantavyam antaḥ",
    "GK19gu01-03u:718": "gacchan neṣa tvam adya sphurasi dayita bhoḥ kaṃsa-ghātaṃ vidhāya svīkartuṃ rājatāṃ tat katham atha bhavatād āgatis te vrajāya?",
    "GK19gu01-03u:719": "tasmād asmābhir arthyaṃ tad idam iha bhavāṃs tatra nānā-virājat-",
    "GK19gu01-03u:720": "tīrthe sarvārthade naḥ smṛtim anu dadatām añjalīnāṃ trayāṇi ||GC_2,3.21||",
    "GK19gu01-03u:721": "nālaṃ me rājya-lipsā katham api valate nirmame tatra satyaṃ",
    "GK19gu01-03u:722": "kaṃsaṃ hatvā yadūnāṃ sukham abhivalayann asmi cāyāta-kalpaḥ |",
    "GK19gu01-03u:723": "baddhaḥ syāt kṛṣṇa-sāraḥ sapadi vidhi-vaśāt tarhi kiṃ pārthivāder",
    "GK19gu01-03u:724": "mānas tasmin sukhāya prabhavati na vanaṃ nāpi kāntā-susaṅgaḥ ||GC_2,3.22||",
    "GK19gu01-03u:725": "vṛndaṃ krīḍā-vanānāṃ bahu-vidham abhito'py asti tatrātha rājñāṃ",
    "GK19gu01-03u:726": "kanyā bahvyo'pi kāntās tava vibhava-vaśād udbhaviṣyanti dhanyāḥ |",
    "GK19gu01-03u:727": "tat-tal-lābhe manas te katham iha bhavitāsmāsu vā kiṃ tapobhir labdhe bhoge vicitre punar api tanum ānīhate vanya-vṛttīḥ ||GC_2,3.23||",
    "GK19gu01-03u:728": "satyaṃ tāḥ keli-vanyā vidadhati laṣitaṃ sarvataḥ satyam eva kṣoṇī-pālādi-kanyāḥ parama-guṇa-gaṇa-stotra-bhājaḥ sphuranti |",
    "GK19gu01-03u:729": "satyaṃ kurve trilokī mama na hi ratidā nāpi tatrastha-rāmā",
    "GK19gu01-03u:730": "yadvad vṛndāvanaṃ me tad-anugata-ramā yadvad etā bhavatyaḥ ||GC_2,3.24||",
    "GK19gu01-03u:731": "sā te sarvāṅga-śobhā bata samadhigatā yena netreṇa yena śrotreṇāśrāvi vaṃśī samagami vapuṣā yena ca sparṣa-lakṣmīḥ |",
    "GK19gu01-03u:732": "tenaivālakṣi dūraṃ gamanam avagataṃ tena sandiṣṭam ugraṃ tena svaṃ vipralabdhaṃ racitam iti hahā jīvitaṃ dhig vidhiṃ dhik ||GC_2,3.25||",
    "GK19gu01-03u:733": "yeyaṃ dṛṣṭir mayā vaś chavi-parikalanāt kṛṣyate yā śrutir vāg dūrasthā racyate yā tanur api milanād davyate sa-vyapekṣam |",
    "GK19gu01-03u:734": "yady etās tatra tatra pratikṛti-kṛtaye na hy adhīnā mama syus tarhy etāḥ svairiṇīr vā katham aham ahaha prāṇa-sakhyaḥ saheya?",
    "GK19gu01-03u:735": "akrūra-krūra-bhāvaṃ vidhir aśubha-vidhiṃ mitram āmitra-caryāṃ",
    "GK19gu01-03u:736": "yasyām asyāṃ daśāyāṃ sarabha-samagamat tatra kānyasya vārtā?",
    "GK19gu01-03u:737": "asmaj jīvo'py ajīva-sthitim iha niyataṃ prāpnuyād evam atra svāmin na vyādhivat tat-pratividhir udiyāt kāla-kalpe vilambe",
    "GK19gu01-03u:738": "āyāsyāmy eva śīghraṃ na khalu mama manasy anya-vārtāsti kācit kācid vā daivataḥ syāt tad api na bhavatī-jātu dīnās tyajāni |",
    "GK19gu01-03u:739": "yā yā madhye mad-āptir muhur iha bhavitā tāṃ punaḥ svapna-rūpāṃ",
    "GK19gu01-03u:740": "mā śaṅkadhvaṃ yathā prāg asati ca virahe śaṅkamānā babhūva ||GC_2,3.28|| iti |",
    "GK19gu01-03u:742": "etāvan mānam anyāsāṃ vācikaṃ hariṇājani |",
    "GK19gu01-03u:743": "rādhāyā mūkatānūkam amitaṃ yat tu nirmame ||GC_2,3.29||",
    "GK19gu01-03u:744": "tataḥ sva-vṛndena niśāntam āpitā balena bālās tad urīkṛtāgatim |",
    "GK19gu01-03u:745": "prācīna-tad-rīti-śatena niścitāṃ vinirmāṇā muhur eva tāṃ jaguḥ ||GC_2,3.30||",
    "GK19gu01-03u:746": "[22] tad evaṃ snigdhakaṇthasya kathitam anu vyathita-manasi",
    "GK19gu01-03u:747": "śrī-rādhikādi-sadasi",
    "GK19gu01-03u:748": "vikalaḥ kamala-locanaḥ svayam eva samavocata-",
    "GK19gu01-03u:749": "rādhe śravasi nāveśaṃ kuru kintu vilocane |",
    "GK19gu01-03u:750": "vṛttaṃ san manyase hanta vartamānaṃ na vīkṣase ||GC_2,3.31||",
    "GK19gu01-03u:751": "[23] tad etan niśamya ramyaṃ tan-mukhaṃ niśāmya śāmyat-pīḍā sa-vrīḍā",
    "GK19gu01-03u:752": "tat-kāla-",
    "GK19gu01-03u:753": "valamāna-śītala-nayana-jala-bindubhis tat-padāravinda-dvandam indīvarākṣī śirasā niṣevamāṇā suciraṃ siṣeca |",
    "GK19gu01-03u:754": "[24] atha sarveṣāṃ sukha-sandohe saṃbhṛta-dohe sarve parveva labhamānā",
    "GK19gu01-03u:755": "nija-nijālayaṃ sambabhūvuḥ |",
    "GK19gu01-03u:756": "śrī-rādhā-mādhavau ca mohana-mandiraṃ",
    "GK19gu01-03u:757": "vindataḥ smeti |",
    "GK19gu01-03u:758": "iti śrī-śrīmad uttara-gopāla-campūm anu",
    "GK19gu01-03u:759": "māthura-pura-sthāna-prasthānaṃ nāma tṛtīyaṃ pūraṇam"
}