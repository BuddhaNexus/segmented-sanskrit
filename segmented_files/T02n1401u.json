{
    "T02n1401u_001:0": " mahāmāyāsādhanopāyikā",
    "T02n1401u_001:1": " kukkurīpādānām",
    "T02n1401u_001:2": " namo vajraḍākāya |",
    "T02n1401u_001:3": " prathamaṃ mukhaśaucādikaṃ kṛtvā mṛduviṣṭaropaviṣṭaḥ svahṛdi sūryamaṇḍale huṃkārabījaṃ dṛṣṭvā purataḥ karuṇācalavajraṃ vakṣyamāṇakavarṇabhujāyudhaṃ vicintya pūjāpāpadeśanāpuṇyānumodanāpuṇyapariṇāmanātriśaraṇagamanādipraṇidhiṃ ca kṛtvā svakāyavākcite nāmākṣaraṃ- he iti hetvapagatāḥ sarvadharmāḥ,",
    "T02n1401u_001:4": " ha iti hānyutpāditāḥ sarvadharmāḥ,",
    "T02n1401u_001:5": " e iti paryeṣaṇavimuktāḥ sarvadharmāḥ,",
    "T02n1401u_001:6": " ru iti pratiśrutkopamāḥ sarvadharmāḥ,",
    "T02n1401u_001:7": " ra iti ratisamāyuktāḥ sarvadharmāḥ,",
    "T02n1401u_001:8": " u iti utpādavyayadharmiṇaḥ sarvadharmāḥ,",
    "T02n1401u_001:9": " ka iti sarvasaukhyasamāyuktāḥ sarvadharmāḥ,",
    "T02n1401u_001:10": " a iti akāro mukhaṃ sarvadharmāṇāmādyanutpannatvāt |",
    "T02n1401u_001:11": " iti kṛtvā śūnyatāṃ vibhāvya mantramuccārayet- om śūnyatājñānavajrasvabhāvātmako'ham |",
    "T02n1401u_001:12": " hukāreṇa vighnamutsārya vajrapañjaraṃ vibhāvya śmaśānāṣṭakamadhye raktacaturdalakamalapadmavaraṭakasūryamaṇḍale hukārabījaṃ dṛṣṭvā maitrīkaruṇāmuditopekṣāsvabhāvātmikāścaturdevyaḥ sañcodayanti śrīvajragītyā abhyantarasādhane-",
    "T02n1401u_001:13": " hale sahi viasia kamalu pabohiu vajjeṃ |",
    "T02n1401u_001:14": " alalalalaho mahāsuheṇa ārohiu nṛtyeṃ ||",
    "T02n1401u_001:15": " ravikiraṇeṇa paphullia kamalu mahāsuheṇa |",
    "T02n1401u_001:16": " alalalalaho mahāsuṇeha ārohiu nṛtyeṃ ||",
    "T02n1401u_001:17": " [ vajraḍākinīnṛtyena vajrasattvaṃ niveśayet || ]",
    "T02n1401u_001:18": " iti gītisamanantaraṃ māyābaddhavastusaṃvittyā manasā hukārodbhūtaṃ karuṇācalavajraṃ nīlapītasitaśyāmacaturmukhaṃ caturbhujaṃ dakṣiṇe bhuje kapālaśaradharaṃ vāme khaṭvāṅgadhanurdharaṃ raudrāsanasthaṃ trinetraṃ sārdramuṇḍasragdāmamālinaṃ kapālamālābhiḥ śirasi bhūṣitam asthyalaṅkāravibhūṣitam īṣaddaṃṣṭrākarālavadanaṃ piṅgalordhvakeśam kāye cīkāraṃ pītaṃ cakṣuṣoḥ omkāraṃ sitaṃ śrotrayoḥ hukāraṃ raktaṃ nāsikāyāṃ khakāraṃ sitaṃ kaṇṭhe āḥkāraṃ sitaṃ hṛdaye rephaṃ raktaṃ ṣaḍaṅganyāsalakṣitaṃ svābhaprajñāliṅgitaṃ vyomāvakāśinaṃ vajradharāviśe(bhiṣe)",
    "T02n1401u_001:19": " kinaṃ kāyavākcittādhiṣṭhitaṃ suviśuddhadharmadhātujñānasvabhāvamātmānaṃ vibhāvya tatra pūrvadale vajraḍākinī nīlavarṇā nīlapītaraktaśyāmacaturmukhā caturbhujā vāmabhuje khaṭvāṅgaghaṇṭāṃ dakṣiṇe vajrakapālahastā pṛthivīdhātvādarśajñānasvabhāvā,",
    "T02n1401u_001:20": " dakṣiṇadale ratnaḍākinī pītavarṇā pītanīlaraktaśyāmacaturmukhā caturbhujā vāmabhuje patākāṃ kañcukaṃ ca dakṣiṇe triśūlaratnahastā abdhātusamatājñānasvabhāvā,",
    "T02n1401u_001:21": " paścimadale padmaḍākinī sitāruṇavarṇā raktapītanīlaśyāmacaturmukhā caturbhujā vāmabhuje dhanuḥ kapālaṃ dakṣiṇe śaraviśvapadmahastā tejodhātupratyavekṣaṇājñānasvabhāvā,",
    "T02n1401u_001:22": " uttaradale viśvaḍākinī śyāmavarṇā śyāmapītaraktanīlacaturmukhā caturbhujā vāmabhuje pāśakapālaṃ dakṣiṇe khaṭvāṅgaḍamaruhastā vāyudhātukṛtyānuṣṭhānasvabhāvā",
    "T02n1401u_001:23": " devyaḥ sarvā raudrāsanasthāḥ kapālamālābhiḥ śirasi vibhūṣitāḥ sārdramuṇḍasragdāmamālinyastrinetrā īṣaddaṃṣṭrākarālavadanā jvalitordhvapiṅgalakeśāḥ sphuradraśmimālinyaḥ |",
    "T02n1401u_001:24": " evaṃ caturdevīsamāvṛtamātmānaṃ karuṇācalavajraṃ dhyātvā śirasi hṛdi nābhau guhye vāyumāhendravaruṇāgnimaṇḍaleṣu yathopadeśaṃ vibhāvya napuṃsakajāpaṃ kuryād mantrī |",
    "T02n1401u_001:25": " khinne sati mantrajāpaṃ kṛtvā om āḥ hrīṃ huṃ phaṭ evaṃ bhavasamasarvabhāvasvabhāvamantrasaṃsthānadharmātmā yogī sarvaviṣayādikṛtyaṃ kuryāt prākṛtakalpamuktaye iti |",
    "T02n1401u_001:26": " || mahāmāyāsādhanopāyikā samāptā ||",
    "T02n1401u_001:27": " kṛtiriyaṃ kukkuripādānāmiti |"
}