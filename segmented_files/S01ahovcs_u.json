{
    "S01ahovcs_u:0_0": "Ahorātravratacaityasevānuśaṃsāvadāna",
    "S01ahovcs_u:1_0": "oṃ namo ratnatrayāya /",
    "S01ahovcs_u:avc_1_0": "śrīmad ratnatrayaṃ natvā tridhātubhuvanādhipam /",
    "S01ahovcs_u:avc_1_1": "ahorātravratakathāṃ vakṣye gurūpadeśataḥ //",
    "S01ahovcs_u:avc_2_0": "kukkuṭārāmam āsīnam upaguptaṃ yatīśvaram /",
    "S01ahovcs_u:avc_2_1": "kṛtāñjalipuṭo 'śokaḥ prārthayad evam ādarāt //",
    "S01ahovcs_u:avc_2_b0": "athāśoko mahīpāla upaguptaṃ yatiṃ ca tam /",
    "S01ahovcs_u:avc_2_b1": "kṛtāñjalipuṭo natvā prārthayad evam ādarāt //}",
    "S01ahovcs_u:avc_3_0": "bhadanta śrotum icchāmi caityavratavidhiṃ punaḥ /",
    "S01ahovcs_u:avc_3_1": "ahorātravratasyāpi vidhiṃ puṇyāni sadguro //",
    "S01ahovcs_u:avc_4_0": "tad bhavān sadguruḥ śāstā lokapuṇyapravṛddhaye /",
    "S01ahovcs_u:avc_4_1": "ahorātravratasyātra vidhim ādeṣṭum arhati //",
    "S01ahovcs_u:avc_5_0": "iti tena narendreṇa prārthitaṃ sa sudhīr yatiḥ /",
    "S01ahovcs_u:avc_5_1": "śrutvā taṃ nṛpam ālokya punar evam upādiśat //",
    "S01ahovcs_u:avc_6_0": "śṛṇu sādhu mahārāja yathā me guruṇoditam /",
    "S01ahovcs_u:avc_6_1": "tathāhaṃ te pravakṣyāmi śrutvā caivaṃ samācara //",
    "S01ahovcs_u:avc_7_0": "purā sa bhagavāñ chāstā śākyasiṃho jagadguruḥ /",
    "S01ahovcs_u:avc_7_1": "śrāvakair bhikṣubhiḥ sārdhaṃ cailakaiś cāpy upāsakaiḥ //",
    "S01ahovcs_u:avc_8_0": "bhikṣuṇībhiḥ suśīlābhir bodhisattvagaṇair api /",
    "S01ahovcs_u:avc_8_1": "vihāre jetakāraṇye vyaharat saugatāśrame //",
    "S01ahovcs_u:avc_9_0": "tadā sa bhagavān buddho lokānāṃ puṇyavṛddhaye /",
    "S01ahovcs_u:avc_9_1": "sabhāmadhye samāsīno dharmam ādeṣṭum ārabhat //",
    "S01ahovcs_u:avc_10_0": "tadā sarve 'marendrādilokapālā maharddhikāḥ /",
    "S01ahovcs_u:avc_10_1": "tat saddharmāmṛtaṃ pātuṃ śraddhayā samupāgatāḥ //",
    "S01ahovcs_u:avc_11_0": "brahmādibrāhmaṇāś cāpi maharṣayas tapasvinaḥ /",
    "S01ahovcs_u:avc_11_1": "catvāraś ca mahārājāḥ sasainyaparicārakāḥ //",
    "S01ahovcs_u:avc_12_0": "daityendrā nāgarājāś ca yakṣagandharvakinnarāḥ /",
    "S01ahovcs_u:avc_12_1": "siddhā vidyādharāḥ sādhyā grahāś ca vasavas tathā //",
    "S01ahovcs_u:avc_13_0": "rākṣasāś ca mahāvirā garuḍāś ca mahoragāḥ /",
    "S01ahovcs_u:avc_13_1": "yogino yatayaś cāpi rājānaḥ kṣātriyā api //",
    "S01ahovcs_u:avc_14_0": "amātyā mantriṇaś cāpi vaiśyā rājakumārakāḥ /",
    "S01ahovcs_u:avc_14_1": "śreṣṭhino dhaninaḥ śūdrāḥ sārthavāhā māhājanāḥ //",
    "S01ahovcs_u:avc_15_0": "vaṇijaḥ śilpinaś cāpi paurā janapadās tathā /",
    "S01ahovcs_u:avc_15_1": "grāmyāḥ kārvaṭikāś cāpi tathānyadeśavāsinaḥ //",
    "S01ahovcs_u:avc_16_0": "sarve te samupāgatya buddhaṃ taṃ śṛīghanaṃ mudā /",
    "S01ahovcs_u:avc_16_1": "satkṛtya śraddhayābhyarcya kṛtvā pradakṣiṇāny api //",
    "S01ahovcs_u:avc_17_0": "kṛtāñjalipuṭā natvā niṛīkṣya saṃpramoditāḥ /",
    "S01ahovcs_u:avc_17_1": "tat saddharmāmṛtaṃ pātum upatasthuḥ samāhitāḥ //",
    "S01ahovcs_u:avc_18_0": "tadāsanāt samutthāya subhūtiḥ sthaviro yatiḥ /",
    "S01ahovcs_u:avc_18_1": "udvahann uttarāsaṅgaṃ jānubhyāṃ bhuvi saṃsthitaḥ //",
    "S01ahovcs_u:avc_19_0": "kṛtāñjalipuṭo natvā bhagavantaṃ jagadgurum /",
    "S01ahovcs_u:avc_19_1": "śrīghanaṃ taṃ samālokya prārthayad evam ādarāt //",
    "S01ahovcs_u:avc_20_0": "bhagavan nātha sarvajña vijānīyād bhavān guruḥ /",
    "S01ahovcs_u:avc_20_1": "sarvalokā ime śāstur dharmaṃ śrotuṃ samāsthitāḥ //",
    "S01ahovcs_u:avc_21_0": "tad atra bhuvane khyātam ahorātravrataṃ kadā /",
    "S01ahovcs_u:avc_21_1": "pravartate tad ākhyāhi tadvidhiṃ ca kathaṃ prabho //",
    "S01ahovcs_u:avc_22_0": "iti tenārhatā pṛṣṭe bhagavān sa munīśvaraḥ /",
    "S01ahovcs_u:avc_22_1": "tāṃ sabhāṃ taṃ subhūtiṃ ca samālokyaivam abravīt //",
    "S01ahovcs_u:avc_23_0": "sādhu śṛṇu subhūte tvaṃ sarvasattvahitārthabhṛt /",
    "S01ahovcs_u:avc_23_1": "ahorātravrataṃ puṇyaṃ vidhiṃ ca kathyate mayā //",
    "S01ahovcs_u:avc_24_0": "purā pūrvavidehe 'bhūt khyātā gandhavatī purī /",
    "S01ahovcs_u:avc_24_1": "tasyāṃ rājā mahāvijña indrapṣṭābhidhaḥ prabhuḥ //",
    "S01ahovcs_u:avc_25_0": "so 'ntaḥpure samānīya vasubandhuṃ jinātmajam /",
    "S01ahovcs_u:avc_25_1": "sabhāyāṃ svāsane sthāpya satkṛtya śraddhayārcayat //",
    "S01ahovcs_u:avc_26_0": "tataḥ sa bhūpatī rājā utthāya samupāśritaḥ /",
    "S01ahovcs_u:avc_26_1": "kṛtāñjaliḥ praṇatvainaṃ prārthayad evam ādarāt //",
    "S01ahovcs_u:avc_27_0": "bhadanta yad ime lokā asaddharmābhimāninaḥ /",
    "S01ahovcs_u:avc_27_1": "tad eṣāṃ mānaghātāya saddharmaṃ samupādiśa //",
    "S01ahovcs_u:avc_28_0": "yac chrutvaiva tv ime sarve saddharmapratibodhitāḥ /",
    "S01ahovcs_u:avc_28_1": "sarvapāpavinirmuktā bhaveyur bodhilābhinaḥ //",
    "S01ahovcs_u:avc_29_0": "iti rājñārthitaṃ śrutvā vasubandhuḥ sa ātmavit /",
    "S01ahovcs_u:avc_29_1": "indrapṛṣṭaṃ mahīndraṃ taṃ samālokyaivam abravīt //",
    "S01ahovcs_u:avc_30_0": "śṛṇu sādhu mahārājā tava puṇyapravṛddhaye /",
    "S01ahovcs_u:avc_30_1": "sarvasattvahitārthaṃ tad ahorātramahāvratam //",
    "S01ahovcs_u:avc_31_0": "yathā mayā śrutaṃ pūrvaṃ vipaśyinā prabhāṣitam /",
    "S01ahovcs_u:avc_31_1": "mahatpuṇyānuśaṃsā ca tadvidhiś ca pracakṣyate //",
    "S01ahovcs_u:avc_32_0": "saṃsāre 'tra mahat puṇyaṃ prāptum icchanti ye narāḥ /",
    "S01ahovcs_u:avc_32_1": "caritavyam ahorātravrataṃ taiḥ śraddhayā mudā //",
    "S01ahovcs_u:avc_33_0": "bhaktyā caranti ye martyā ahorātravrataṃ mudā /",
    "S01ahovcs_u:avc_33_1": "te sarve vimalātmānaḥ pariśuddhatrimaṇḍalāḥ //",
    "S01ahovcs_u:avc_34_0": "bodhicittaṃ samāsādya caritvā bodhicārikām /",
    "S01ahovcs_u:avc_34_1": "sarvasattvahitaṃ kṛtvā pūrya pāramitāḥ kramāt //",
    "S01ahovcs_u:avc_35_0": "sarvakleśagaṇāñ jitvā sarvamāragaṇān api /",
    "S01ahovcs_u:avc_35_1": "samyagbodhiṃ samāsādya bhaveyuḥ sugatā dhruvam //",
    "S01ahovcs_u:avc_36_0": "atītaiś ca jinaiḥ sarvaiḥ kṛtvaitad vratam uttamam /",
    "S01ahovcs_u:avc_36_1": "sarvamāragaṇāñ jitvā saṃbodhiḥ sādhitā khalu //",
    "S01ahovcs_u:avc_37_0": "vartamānaiś ca saṃbuddhaiḥ sarvair etad vrataṃ kṛtam /",
    "S01ahovcs_u:avc_37_1": "etatpuṇyānubhāvair hi saṃbodhiḥ sādhitā drutam //",
    "S01ahovcs_u:avc_38_0": "tathā cānāgataiḥ sarvaiḥ kṛtvā caitad vrataṃ varam /",
    "S01ahovcs_u:avc_38_1": "etatpuṇyavipākais tu prāpsyate bodhir uttamā //",
    "S01ahovcs_u:avc_39_0": "tathānye bodhisattvāś ca saṃbodhivratacārakāḥ /",
    "S01ahovcs_u:avc_39_1": "etad vratavaraṃ dhṛtvā caranti bodhisaṃvaram //",
    "S01ahovcs_u:avc_40_0": "tathā sarve 'marendrāś ca kṛtvā caitad vrataṃ mudā /",
    "S01ahovcs_u:avc_40_1": "devalokādhināthās te bhavanti bodhibhāginaḥ //",
    "S01ahovcs_u:avc_41_0": "evaṃ sarve mahāsattvā ṛṣayo munayo 'pi ca /",
    "S01ahovcs_u:avc_41_1": "etad vratavaraṃ kṛtvā bhavanti brahmacāriṇaḥ //",
    "S01ahovcs_u:avc_42_0": "evaṃ ye ye narāś cāpi caranty etad vrataṃ mudā /",
    "S01ahovcs_u:avc_42_1": "te te sarve 'pi tatpuṇyair bhavanti bodhibhāginaḥ //",
    "S01ahovcs_u:avc_43_0": "ye cāpy etad vrataṃ dṛṣṭvā śrutvāpi cānumoditāḥ /",
    "S01ahovcs_u:avc_43_1": "prasīdanti tathā te 'pi tatpuṇyaṃ prāpnuvanti hi //",
    "S01ahovcs_u:avc_44_0": "etatpuṇyānubhāvena naiva gacchanti durgatim /",
    "S01ahovcs_u:avc_44_1": "sarvadā saśubhaṃ saukhyaṃ bhuktvā yānti jinālayam //",
    "S01ahovcs_u:2_0": "tasmāt sarvaprayatnena saddharmasukhavāñchibhiḥ /",
    "S01ahovcs_u:avc_46_0": "ahorātravratotpannapuṇyasaṃkhyā na vidyate /",
    "S01ahovcs_u:avc_46_1": "aprameyam asaṃkhyeyam iti buddhaiḥ prakathyate //",
    "S01ahovcs_u:avc_47_0": "sarvair api munīndrais tat saṃkhyāṃ kartuṃ na śakyate /",
    "S01ahovcs_u:avc_47_1": "mayātra śakyam ekena tatpuṇyaṃ gaṇituṃ katham //",
    "S01ahovcs_u:avc_48_0": "yasya puṇyānubhāvena mahānti pātakāny api /",
    "S01ahovcs_u:avc_48_1": "nirdahya pariśuddhātmā tatkṣaṇād yāti sadgatim //",
    "S01ahovcs_u:avc_49_0": "yathābhilaṣitaṃ kāryaṃ sādhayitvā hy avighnataḥ /",
    "S01ahovcs_u:avc_49_1": "sarvadā satsukhaṃ bhuktvā saṃyānty ante jinālayam //",
    "S01ahovcs_u:avc_50_0": "iti matvā mahatpuṇyam ahorātravrataṃ varam /",
    "S01ahovcs_u:avc_50_1": "dharmārthakāmamokṣāptyai caritavyaṃ sadā naraiḥ //",
    "S01ahovcs_u:avc_51_0": "tathā cet te mahatpuṇyam ihāmutra śubhaṃ sadā /",
    "S01ahovcs_u:avc_51_1": "kramād bodhivrataṃ prāpya bodhisattvo bhaved dhruvam //",
    "S01ahovcs_u:avc_52_0": "kramāt kleśān vinirjitya saṃsārasukhanandinaḥ /",
    "S01ahovcs_u:avc_52_1": "jitvā māragaṇān sarvān saṃbuddhapadam āpnuyāḥ //",
    "S01ahovcs_u:avc_53_0": "iti tena samākhyātaṃ dhīmatā vasubandhunā /",
    "S01ahovcs_u:avc_53_1": "śrutvaivaṃ sumahat puṇyam indrapṛṣṭo mumoda saḥ //",
    "S01ahovcs_u:avc_54_0": "tataḥ sa indrapṛṣṭākhyo mahārājo 'numoditaḥ /",
    "S01ahovcs_u:avc_54_1": "ahorātravrataṃ kartuṃ cārayituṃ samaicchata //",
    "S01ahovcs_u:avc_55_0": "tataḥ sa nṛpa utthāya sāñjaliḥ samupācaran /",
    "S01ahovcs_u:avc_55_1": "vasubandhuṃ tam ānatvā prārthayad evam ādarāt //",
    "S01ahovcs_u:avc_56_0": "bhadanta bhavatādiṣṭam ahorātravratodbhavam /",
    "S01ahovcs_u:avc_56_1": "mahat puṇyaṃ niśamyāhaṃ kartum icchāmi sāṃpratam //",
    "S01ahovcs_u:avc_57_0": "tasmāt tadvidhim ādeṣṭum arhasi me jagaddhite /",
    "S01ahovcs_u:avc_57_1": "sarvathāhaṃ cariṣyāmi cariṣyanti prajā api //",
    "S01ahovcs_u:avc_58_0": "tad atra sarvasattvānāṃ hitāya puṇyasiddhaye /",
    "S01ahovcs_u:avc_58_1": "ahorātravratasyaivaṃ vidhim ādeṣṭum arhasi //",
    "S01ahovcs_u:avc_59_0": "iti tena narendreṇa prārthitaṃ sa mahāmatiḥ /",
    "S01ahovcs_u:avc_59_1": "vasubandhur niśamyaivaṃ indrapṛṣṭaṃ tam abravīt //",
    "S01ahovcs_u:avc_60_0": "śṛṇu rājan yathākhyātaṃ munīndreṇa vipaśyinā /",
    "S01ahovcs_u:avc_60_1": "tathāhaṃ te pravakṣyāmi vratarājavidhiṃ kramāt //",
    "S01ahovcs_u:avc_61_0": "svayaṃbhūcaityabhūkṣetre vihāre sugatāśrame /",
    "S01ahovcs_u:avc_61_1": "puṇyakṣetre nadītīre saṃgame saritāṃ tathā //",
    "S01ahovcs_u:avc_62_0": "tīrthe samudratīre ca hradatīre sarastaṭe /",
    "S01ahovcs_u:avc_62_1": "udyāne parvate 'raṇye vivikte vana-āśrame //",
    "S01ahovcs_u:avc_63_0": "caityālaye śubhe sthāne prāsāde mandire gṛhe /",
    "S01ahovcs_u:avc_63_1": "evam anyatra bhūdeśe śuddhasthāne manorame //",
    "S01ahovcs_u:avc_64_0": "eteṣu pariśuddheṣu yatrepsite viśodhite /",
    "S01ahovcs_u:avc_64_1": "dharmaśālāṃ vidhāyādau mṛdgomayair vilepayet //",
    "S01ahovcs_u:avc_65_0": "caturdhvajān pratiṣṭhāpya vitanuyād vitānakam /",
    "S01ahovcs_u:avc_65_1": "puṣpamālādibhiś citrair duṣyaiḥ paṭṭaiś ca maṇḍayet //",
    "S01ahovcs_u:avc_65_b0": "gokśīraiḥ paṃcaratnaiś ca śilācūrṇair vilepayet /",
    "S01ahovcs_u:avc_65_b1": "digmālā digpratāpaiś (sic) ca lambayec ca jinālayaṃ //}",
    "S01ahovcs_u:avc_66_0": "tatra vajrī śubhācāraḥ pariśuddhatrimaṇḍalaḥ /",
    "S01ahovcs_u:avc_66_1": "maṇḍalaṃ vartayed ramyaṃ dharmadhātor yathāvidhi //",
    "S01ahovcs_u:avc_67_0": "tatas tan maṇḍalaṃ vajrī pratiṣṭhāpya yathāvidhi /",
    "S01ahovcs_u:avc_67_1": "vratināṃ saṃgrahaṃ kṛtvā vratārambhaṃ prakārayet //",
    "S01ahovcs_u:avc_68_0": "śuklapakṣe trayodaśyāṃ bhojanānte dinātyaye /",
    "S01ahovcs_u:avc_68_1": "dantādidhāvanaṃ kṛtvā mukhādiṃ pariśodhayet //",
    "S01ahovcs_u:avc_69_0": "caturdaśyāṃ prabhāte ca tīrthe snātvā vratī sudhīḥ /",
    "S01ahovcs_u:avc_69_1": "śucivastrāvṛto bhadraśīlaḥ śraddhāsamanvitaḥ //",
    "S01ahovcs_u:avc_70_0": "madhyāhne maṇḍalaṃ caityaṃ pañcabhir upahārakaiḥ /",
    "S01ahovcs_u:avc_70_1": "yathāvidhi samabhyarcya praṇāmaṃ saṃprakārayet //",
    "S01ahovcs_u:avc_71_0": "tato yāme tṛīye 'hnaḥ kārayed vratapālaṇam /",
    "S01ahovcs_u:avc_71_1": "nirāmiṣair viśuddhānnaiḥ snānaṃ ca kārayet tataḥ //",
    "S01ahovcs_u:avc_72_0": "tato rātrimukhe caityaṃ maṇḍalaṃ ca samarcayet /",
    "S01ahovcs_u:avc_72_1": "dīpamālāḥ samujjvālya dharmaṃ ca śrāvayed vratīn //",
    "S01ahovcs_u:avc_73_0": "pūrṇamāsyāṃ prabhāte tu snātvā śuddhāmbarāvṛtāḥ /",
    "S01ahovcs_u:avc_73_1": "śodhitapañcagavyena kuryuś cāṅgaviśodhanam //",
    "S01ahovcs_u:avc_74_0": "tato dattvārgham ādau te sūryāya vratinas tathā /",
    "S01ahovcs_u:avc_74_1": "gurave ca pradāyārghaṃ sthitvā svasvāsane kramāt //",
    "S01ahovcs_u:avc_75_0": "pūjāṅgāni ca sarvāṇi śodhayeyur yathāvidhi /",
    "S01ahovcs_u:avc_75_1": "tatrādau vratisaṃghaḥ sa vajrasattvaṃ samarcayet //",
    "S01ahovcs_u:avc_76_0": "tato ratnatrayaṃ caiva saṃpūjayed yathāvidhi /",
    "S01ahovcs_u:avc_76_1": "teṣāṃ ca śaraṇaṃ gatvā praṇamed racitāñjaliḥ //",
    "S01ahovcs_u:avc_77_0": "trisamādhiṃ tataḥ kṛtvā dhyātvātmani jineśvaram /",
    "S01ahovcs_u:avc_77_1": "āvāhayet puraḥ śrīmaddharmadhātuṃ maheśvaram //",
    "S01ahovcs_u:avc_78_0": "tatpādārghaṃ tato dadyāt tataś cācamanārghakam /",
    "S01ahovcs_u:avc_78_1": "prokṣaṇārghaṃ tato dattvā maṇḍale saṃniveśayet //",
    "S01ahovcs_u:avc_79_0": "tataḥ pūjopahārais taṃ maṇḍalaṃ sagaṇaṃ mudā /",
    "S01ahovcs_u:avc_79_1": "yathāvidhi samabhyarcya taddhṛnmantraṃ sudhīr japet //",
    "S01ahovcs_u:3_0": "{E adds here:",
    "S01ahovcs_u:3_1": "tataḥ stotraṃ paṭhet /",
    "S01ahovcs_u:3_2": "dharmadhātumayaṃ caityaṃ sarvākārasvarūpiṇam /",
    "S01ahovcs_u:3_3": "ālayaṃ sarvabuddhānāṃ vāgīśvaraṃ namāmy aham //",
    "S01ahovcs_u:3_4": "jinajasakaladhātuṃ puṇyakṣetre kṛtārtham /",
    "S01ahovcs_u:3_5": "praviṇajanasukhārthaṃ sevitārthaṃ pradattam //",
    "S01ahovcs_u:3_6": "praṇamataṃ munirājaṃ aṃjaliṣṭhaṃ pradhānam /",
    "S01ahovcs_u:3_7": "jitasakalabhayārthaṃ lokanāthaṃ maheśam //}",
    "S01ahovcs_u:avc_80_0": "tataḥ stotraṃ paṭhitvā tu toṣayed racitāñjaliḥ /",
    "S01ahovcs_u:avc_80_1": "pāpānāṃ deśanāṃ kuryāt thatā puṇyānumodanām //",
    "S01ahovcs_u:avc_81_0": "pradakṣiṇāny ataḥ kuryāt saṃgītaiś ca mahotsavam /",
    "S01ahovcs_u:avc_81_1": "aṣṭāṅgapraṇatiṃ kṛtvā prārthayed bodhisaṃvaram /",
    "S01ahovcs_u:avc_81_2": "tataḥ kṣamārthanāṃ kṛtvā tanmaṇḍalaṃ visarjayet //",
    "S01ahovcs_u:avc_82_0": "yathā pūjā kṛtā tatra maṇḍale vidhivat tathā /",
    "S01ahovcs_u:avc_82_1": "caityabimbaṃ samabhyarcya prārthayed evam ādarāt //",
    "S01ahovcs_u:avc_83_0": "tathā sarvatra caityeṣu kuryāt pūjādikaṃ mudā /",
    "S01ahovcs_u:avc_83_1": "saṃgītisahitaiḥ stotraiḥ kuryād evaṃ mahotsavam //",
    "S01ahovcs_u:avc_84_0": "kṛtvā pradakṣiṇāny eva nidrālāsyaṃ vihāya ca /",
    "S01ahovcs_u:avc_84_1": "mudā jāgaraṇaṃ kurvann ahorātraṃ vrataṃ caret //",
    "S01ahovcs_u:avc_85_0": "catuḥsaṃdhyaṃ tathā snātvā caityasevāṃ samācaret /",
    "S01ahovcs_u:avc_85_1": "duṣṭajātir na ca spṛśyā sparśite snānam ācaret //",
    "S01ahovcs_u:avc_86_0": "viśrāmaṃ naiva kuryāc ca khedaṃ cittena vā vratī /",
    "S01ahovcs_u:avc_86_1": "caityadhyānasamādhāno japan stotraṃ paṭhaṃś caret //",
    "S01ahovcs_u:avc_87_0": "nṛtyagītamahotsāhair nānāvādyaiḥ sanṛtyakaiḥ /",
    "S01ahovcs_u:avc_87_1": "hāhākāraiḥ samullāsaiḥ pracārayen mahotsavam //",
    "S01ahovcs_u:avc_88_0": "evaṃ pūrṇam ahorātram aviśrāntaṃ vrataṃ caret /",
    "S01ahovcs_u:avc_88_1": "tataḥ prātas tathā snātvā maṇḍalaṃ caityam arcayet //",
    "S01ahovcs_u:avc_89_0": "tataś chatraṃ patākāś ca sindūrapātrayā saha /",
    "S01ahovcs_u:avc_89_1": "salājākṣatapuṣpāṃś ca prārohayet mahotsavaiḥ //",
    "S01ahovcs_u:avc_90_0": "yajñaṃ kuryāt tathā vajrī baliṃ dadyād yathāvidhi /",
    "S01ahovcs_u:avc_90_1": "abhiṣekaṃ tato dattvā pañcasūtraghaṭaṃ kramāt //",
    "S01ahovcs_u:avc_91_0": "sāśīrvādaṃ vratibhyo 'pi dadyād vajrī samāhitaḥ /",
    "S01ahovcs_u:avc_91_1": "tataḥ kṣamārthanāṃ kṛtvā maṇḍalaṃ tad visarjayet //",
    "S01ahovcs_u:avc_92_0": "tatas te vratinaḥ sarve vajrācāryaṃ guruṃ yatīn /",
    "S01ahovcs_u:avc_92_1": "abhyarcya dakṣiṇāṃ dattvā toṣayeyuḥ praṇamya ca //",
    "S01ahovcs_u:avc_93_0": "tatas tadraja ādāya tīrthe nāgān samarcya ca /",
    "S01ahovcs_u:avc_93_1": "pravāhayet tato gehaṃ prāyāyān maṅgalotsavaiḥ //",
    "S01ahovcs_u:avc_94_0": "tatra tanmaṇḍalasthānaṃ tīrthāmbunābhiṣiñcayet /",
    "S01ahovcs_u:avc_94_1": "tatas te vratinaḥ sarve kuryus tadvratapālaṇam //",
    "S01ahovcs_u:avc_95_0": "tatas tanmaṇḍalasthāne vajrācāryo yathāvidhi /",
    "S01ahovcs_u:avc_95_1": "kumārīṃ pūjayitvā tāṃ devīṃ bhojyaiḥ pratoṣayet //",
    "S01ahovcs_u:avc_96_0": "gaṇacakraṃ tato 'bhyarcya bhojanaiḥ saṃpratoṣayet /",
    "S01ahovcs_u:avc_96_1": "vratinaḥ sādhakāṃś cāpi janān sarvāṃś ca toṣayet //",
    "S01ahovcs_u:avc_97_0": "evaṃ caranti ye martyā ahorātravrataṃ mudā /",
    "S01ahovcs_u:avc_97_1": "te bhavanti mahāsattvā bodhisattvāḥ śubhāśayāḥ //",
    "S01ahovcs_u:avc_98_0": "durgatiṃ te na gacchanti sadā gacchanti sadgatim /",
    "S01ahovcs_u:avc_98_1": "bhuktvā dharmasukhotsāhaṃ saṃprayānti jinālayam //",
    "S01ahovcs_u:avc_99_0": "evaṃ vipaśyinā śāstrā samākhyātaṃ śrutaṃ mayā /",
    "S01ahovcs_u:avc_99_1": "bhūyaḥ śṛṇu mahārāja tatphalāni viśeṣataḥ //",
    "S01ahovcs_u:avc_100_0": "pañcāmṛtaiḥ pañcasugandhitoyair ye snāpayantīha jinendracaityam /",
    "S01ahovcs_u:avc_100_1": "mandākinīdivyasugandhitoye snātvāmarais te satataṃ ramante //",
    "S01ahovcs_u:avc_100_b0": "pañcāmṛtaiḥ pañcasugandhiratnair durvākṣataiḥ kūsumalājatoyaiḥ /",
    "S01ahovcs_u:avc_100_b1": "ye cārghadānaṃ vitaranti caitye te prāpnuvantīha mahānidhānam //}",
    "S01ahovcs_u:avc_101_0": "kurvanti caitye jalamaṇḍalaṃ ye supiṣṭavāsena tathā manuṣyāḥ /",
    "S01ahovcs_u:avc_101_1": "te hemavarṇā nṛpavaṃśajātāḥ samṛddhimantaḥ subhagā bhavanti //",
    "S01ahovcs_u:avc_102_0": "sugandhadhūpaṃ jinacaityabimbe ye dhūpayanti pratimodayantaḥ /",
    "S01ahovcs_u:avc_102_1": "sugandhadehāḥ surasaṃghavandyās te śuddhacittā manujā bhavanti //",
    "S01ahovcs_u:avc_103_0": "ye pañcagandhair anulepayanti saṃbuddhacaityaṃ manujāḥ prasannāḥ /",
    "S01ahovcs_u:avc_103_1": "saugandhitāṅgā baladīptimantas te saṃbhavante paramārthalokāḥ //",
    "S01ahovcs_u:avc_104_0": "yajñopavītaṃ vararaṅgitaṃ ca sucīvarāṇi pradadanti caitye /",
    "S01ahovcs_u:avc_104_1": "te divyavastrāvṛtasaumyadehāḥ sarvārthasaṃpadbharitā bhavanti //",
    "S01ahovcs_u:avc_105_0": "ye sarvapuṣpair varagandhavadbhir abhyarcayanti pratinamya caityam /",
    "S01ahovcs_u:avc_105_1": "nairogiṇas te sucirāyuṣaḥ syuḥ saubhāgyavantaḥ suviśālavaṃśāḥ //",
    "S01ahovcs_u:avc_106_0": "ye cāpi caityaṃ parimaṇḍayanti sragbhiḥ supuṣpai racitābhir evam /",
    "S01ahovcs_u:avc_106_1": "te bhāgyavantaḥ paribhūṣitāṅgā devā bhavanti prathitā nṛpāś ca //",
    "S01ahovcs_u:avc_107_0": "ye dīpamālā racayanti caitye te ratnasaṃpatparipūrṇakoṣāḥ /",
    "S01ahovcs_u:avc_107_1": "netrābhirāmāḥ sudṛśo bhavanti te jñānadīpāhatamohajālāḥ //",
    "S01ahovcs_u:3.5_1": "{A has two additional verses here",
    "S01ahovcs_u:3.5_2": "maitryā yaḥ saha kiṃkaraiḥ smararipuṃ nirjitya vajrāsane",
    "S01ahovcs_u:3.5_3": "kleśārīn api yo durantaviṣayān antaścarān durjanān /",
    "S01ahovcs_u:3.5_4": "skandhārātim api prasahya sugato mṛtyuṃ ca niḥsvo 'vaśaḥ",
    "S01ahovcs_u:3.5_5": "prāptaḥ sarvarasāgrabhogavaśitāṃ kṣīrodanāḍhaukanāt //",
    "S01ahovcs_u:3.5_6": "sauvarṇaraupyavidhadhātujamṛnmayaṃ vā",
    "S01ahovcs_u:3.5_7": "śālyodanaiḥ suparipūrṇasupiṇḍapātram /",
    "S01ahovcs_u:3.5_8": "bhaktyā dadāti sugatālayacaityabimbe",
    "S01ahovcs_u:3.5_9": "syāt tasya puṇyam asamaṃ phalam aprameyam //}",
    "S01ahovcs_u:avc_108_0": "ye caityabimbe surasaṃ praṇītaṃ naivedyam agraṃ pradadanti bhogyam /",
    "S01ahovcs_u:avc_108_1": "te lokaśreṣṭhā balakīrtiyuktā nṛpā bhavanti prathitānubhāvāḥ //",
    "S01ahovcs_u:avc_109_0": "ye cāpi caitye phalapattramūlaskandhādikaṃ vā pradadanti bhaktyā /",
    "S01ahovcs_u:avc_109_1": "nīrogiṇas te susamṛddhimanto yatheṣṭabhogyāḥ sukhino bhavanti //",
    "S01ahovcs_u:avc_110_0": "bhaiṣajyam evaṃ pradadanti ye ca saṃbuddhacaitye manujāḥ prasannāḥ /",
    "S01ahovcs_u:avc_110_1": "snigdhānanās te nṛpatīśvarāś ca sauvaṃavarṇā nirujo bhavanti //",
    "S01ahovcs_u:4_0": "{B, which had vs. ii noted above here, adds another verse,",
    "S01ahovcs_u:4_1": "māhiṣyagorasavaraṃ ghṛtayā sametam",
    "S01ahovcs_u:4_2": "....................................................... ye /",
    "S01ahovcs_u:4_3": "tasmai dadanti satataṃ jinapuṃgavāya",
    "S01ahovcs_u:4_4": "te prāpnuvanty ............. sarājalakṣmīm //}",
    "S01ahovcs_u:avc_111_0": "tāmbūlapūgādirasāyanāni ye caityabimbe pariḍhaukayanti /",
    "S01ahovcs_u:avc_111_1": "te bhūmipālāḥ subhagā bhavanti divyāṅganānetramanoharāsyāḥ //",
    "S01ahovcs_u:5_0": "{A and B have the following additional verse here.",
    "S01ahovcs_u:5_1": "kāntāpāṇisarojapattravidhṛtāṃ sadvarṇagandhojjvalāṃ",
    "S01ahovcs_u:5_2": "svādusparśasukhāṃ surāsurapure yad devavṛndārakaiḥ /",
    "S01ahovcs_u:5_3": "bhāsvatkāñcanabhājaneṣu nihitām aśnanti divyāṃ sudhāṃ",
    "S01ahovcs_u:5_4": "tad buddhapramukhāryasaṃghaviṣaye nyastānnadānāt phalam //}",
    "S01ahovcs_u:avc_112_0": "ye caityabimbe pariśuddharaṅgān dhvajān vicitrān adhiropayanti /",
    "S01ahovcs_u:avc_112_1": "mahīśvarās te jitaduṣṭasaṃghā dhanyā bhavanti prathitapratāpāḥ //",
    "S01ahovcs_u:avc_113_0": "uccair vitanvanti vitānam ārād ye caityabimbe manujāḥ prasannāḥ /",
    "S01ahovcs_u:avc_113_1": "devādhipās te manujādhipāś ca dhanyā bhavanti prathitarddhimantaḥ //",
    "S01ahovcs_u:avc_114_0": "ye cāpi caitye manujā vicitrāḥ śuddhāḥ patākā avalambayanti /",
    "S01ahovcs_u:avc_114_1": "te śrīsametā divi bhūtale ca nāthā bhavanti tridaśābhimānyāḥ //",
    "S01ahovcs_u:avc_115_0": "chattraṃ suvarṇaṃ maṇibhir vicitraṃ paṭṭaiś ca siktaiḥ kusumaiḥ kṛtaṃ ca /",
    "S01ahovcs_u:avc_115_1": "ye caityabimbe manujāḥ prasannā māṅgalyavādyair adhirohayanti //",
    "S01ahovcs_u:avc_116_0": "te dharmapālāḥ śubhakīrtiyuktā lakṣmyālayāḥ śrīguṇasaukhyavantaḥ /",
    "S01ahovcs_u:avc_116_1": "devādhirājā manujādhipāś ca saṃbodhicaryābhiratā bhavanti //",
    "S01ahovcs_u:avc_117_0": "saṃgītavādyaiḥ sumanojñaśabdaiḥ śaṅkhādimāṅgalyamahānurāvaiḥ /",
    "S01ahovcs_u:avc_117_1": "vīṇādibhir vaṃśamanojñaghoṣair mahotsavaṃ ye vitaranti caitye //",
    "S01ahovcs_u:avc_118_0": "te divyakarṇāḥ sumanojñavākyāḥ saundaryarūpāḥ pariśuddhacittāḥ /",
    "S01ahovcs_u:avc_118_1": "maharddhimantaḥ sugatābhibhaktā martyāmarendrāḥ satataṃ bhavanti //",
    "S01ahovcs_u:avc_119_0": "nṛtyaiḥ sulāsyaiḥ sumanojñabhāvair ye caityabimbaṃ sarasā bhajanti /",
    "S01ahovcs_u:avc_119_1": "te pāpaduṣṭagraharogamuktāḥ puṇyā guṇārthānugatā bhavanti //",
    "S01ahovcs_u:avc_120_0": "ye cāpi duṣṭān abhikheṭayanto rakṣanti caityaṃ satataṃ manuṣyāḥ /",
    "S01ahovcs_u:avc_120_1": "te bhāgyavanto nirujāḥ suvaṃśāḥ saukhyaṃ prabhuktvā prasaranti svargam //",
    "S01ahovcs_u:avc_121_0": "sadūrvakundākṣatalājakādi prākṣipya caityaṃ praṇamanti ye ca /",
    "S01ahovcs_u:avc_121_1": "vidyādhipās te susamṛddhimanto gacchanti cānte sugatālaye 'pi //",
    "S01ahovcs_u:avc_122_0": "ye vajramuktādiviśuddharatnaṃ hemādisaddravyavarāṣṭadhātūn /",
    "S01ahovcs_u:avc_122_1": "ye caityabimbe sarasā manuṣyāḥ śraddhānuraktā upaḍhaukayanti //",
    "S01ahovcs_u:avc_123_0": "pūrṇendriyāḥ pūrṇamanorathās te nirnaṣṭaśokāḥ subhagāḥ suvaṃśaḥ /",
    "S01ahovcs_u:avc_123_1": "dharmārthakāmāḥ suguṇābhirāmāḥ saṃbuddhamārgābhigatā bhavanti //",
    "S01ahovcs_u:avc_124_0": "ye śuddhacittāḥ stutibhiḥ sugītair bhajanti caityaṃ manujāḥ prasannāḥ /",
    "S01ahovcs_u:avc_124_1": "dharmārthakāmābhimatarddhimanto bhavanti nāthā divi bhūtale te //",
    "S01ahovcs_u:avc_125_0": "ye 'ṣṭābhir aṅgaiḥ praṇamanti caityaṃ śraddhāprasannāḥ śaraṇaṃ prayātāḥ /",
    "S01ahovcs_u:avc_125_1": "bhūpādhipās te varasaptaratnair yuktāḥ sudhīrāḥ kṛtino bhavanti //",
    "S01ahovcs_u:avc_126_0": "pradakṣiṇīkṛtya mudā prasannā ye caityabimbaṃ praṇatā bhramanti /",
    "S01ahovcs_u:avc_126_1": "suvarṇavarṇāḥ suviśālavaṃśāḥ pūjyā nṛpāṇām api te bhavanti //",
    "S01ahovcs_u:avc_127_0": "śuddhāśmasaṃkṣārasugandhitoyaiś caityaṃ mudā ye 'bhyanulepayanti /",
    "S01ahovcs_u:avc_127_1": "nīrogaśokāḥ susamṛddhimanto dīrghāyuṣas te subhagā bhavanti //",
    "S01ahovcs_u:avc_128_0": "caityāṅganaṃ ye pariśodhayanti nirmālyam uddhṛtya ca mārjayanti /",
    "S01ahovcs_u:avc_128_1": "te hemavarṇāḥ pariśuddhacittā dharmābhiraktāḥ sudṛśo bhavanti //",
    "S01ahovcs_u:avc_129_0": "ālasyenāpi ca stūpe karoti yaḥ pradakṣiṇām /",
    "S01ahovcs_u:avc_129_1": "pade pade suvarṇaikakarṣadānaphalaṃ labhet //",
    "S01ahovcs_u:avc_130_0": "gandhapuṣpādibhir viprair arcanīyaṃ jinālayam /",
    "S01ahovcs_u:avc_130_1": "chattrāvarohaṇaṃ caitye kartavyaṃ kṣatriyair api //",
    "S01ahovcs_u:avc_131_0": "dhvajāvaropaṇaṃ vaiśyaiḥ kṛtyaṃ patākayā saha /",
    "S01ahovcs_u:avc_131_1": "naivedyam eva śūdrais tu dātavyaṃ caityapuṃgave //",
    "S01ahovcs_u:avc_132_0": "anyair vihīnajātībhir nārcanīyo jinālayaḥ /",
    "S01ahovcs_u:avc_132_1": "dhūpadīpādibhir naiva pūjanīyo na cānyathā //",
    "S01ahovcs_u:avc_133_0": "mūlaskandhapattraphalastambaśasyādibhis tathā /",
    "S01ahovcs_u:avc_133_1": "dhānyādivrīhibhiś caivam auṣadhībhī rasāyanaiḥ //",
    "S01ahovcs_u:avc_134_0": "tathā vādyaiḥ sugītaiś ca nṛtyaiś cāpi mahotsavaiḥ /",
    "S01ahovcs_u:avc_134_1": "hāhākāraiḥ samullāsair arcanīyo jinālayaḥ //",
    "S01ahovcs_u:avc_135_0": "carmakāraplavamlecchaniyogilubdhakādibhiḥ /",
    "S01ahovcs_u:avc_135_1": "dūrāt pradakṣiṇīkṛtya vandya eva jinālayaḥ //",
    "S01ahovcs_u:avc_136_0": "evaṃ sarvais tathā lokair dvijādisarvajātibhiḥ /",
    "S01ahovcs_u:avc_136_1": "svasvajātyarhapūjābhiḥ pūjanīyo jinālayaḥ //",
    "S01ahovcs_u:avc_137_0": "evaṃ caranti ye lokā ahorātravrataṃ mudā /",
    "S01ahovcs_u:avc_137_1": "te sarvapāpanirmuktāḥ saṃprayāyur jinālayam //",
    "S01ahovcs_u:avc_138_0": "evaṃ matvā mahārāja māse māse sadāpi ca /",
    "S01ahovcs_u:avc_138_1": "pūrṇamāsyām ahorātravrataṃ caritum arhasi //",
    "S01ahovcs_u:avc_139_0": "viśeṣād aśvinīmāse saṃpūrṇe candramaṇḍale /",
    "S01ahovcs_u:avc_139_1": "aśvinībhe tathā puṣyayogayukte raver dine //",
    "S01ahovcs_u:avc_140_0": "etadyogasamāyukte mahāparvadine śubhe /",
    "S01ahovcs_u:avc_140_1": "ahorātravrataṃ kuryād yathāvidhi samāhitaḥ //",
    "S01ahovcs_u:avc_141_0": "yaḥ karoti dine tasminn ahorātravrataṃ tathā /",
    "S01ahovcs_u:avc_141_1": "tatsahasraguṇaṃ puṇyam āpnuyāt sa pumān dhruvam //",
    "S01ahovcs_u:avc_142_0": "evaṃ rājann ahorātravratapuṇyaṃ mahattaram /",
    "S01ahovcs_u:avc_142_1": "aprameyam asaṃkhyeyam iti buddhair nigadyate //",
    "S01ahovcs_u:avc_143_0": "na hi sa vidyate rājan sarvatra bhuvaneṣv api /",
    "S01ahovcs_u:avc_143_1": "ahorātravratotpannaṃ puṇyaṃ yaḥ kurute 'nyathā //",
    "S01ahovcs_u:avc_144_0": "yasya śravaṇamātreṇa vimuktaḥ sarvapātakāt /",
    "S01ahovcs_u:avc_144_1": "darśanāt puṇyam āpnoti tathānumodanād api //",
    "S01ahovcs_u:avc_145_0": "ye caranti mahārāja vratarājam idaṃ tathā /",
    "S01ahovcs_u:avc_145_1": "teṣāṃ puṇyapramāṇāni saṃkhyātuṃ ko hi śaknuyāt //",
    "S01ahovcs_u:avc_146_0": "tatpuṇyasaptabhāgaikaṃ bhāgaṃ rājā samāpnuyāt /",
    "S01ahovcs_u:avc_146_1": "tathaikaṃ sarvasattvāś ca tathaikaṃ sādhakā janāḥ //",
    "S01ahovcs_u:avc_147_0": "vratinas taccaturbhāgān sarvān te prāpnuvanti hi /",
    "S01ahovcs_u:avc_147_1": "etatpuṇyānubhāvais tu sarvatra maṅgalaṃ sadā //",
    "S01ahovcs_u:avc_148_0": "sarve sattvāḥ sukhāḍhyāś ca bhavanti bodhicāriṇaḥ /",
    "S01ahovcs_u:avc_148_1": "evaṃ vijñāya rājendra lokānāṃ hitasādhanam /",
    "S01ahovcs_u:avc_148_2": "ahorātravrataṃ yūyaṃ kartum arhatha sarvathā //",
    "S01ahovcs_u:avc_149_0": "iti tena samākhyātaṃ dhīmatā vasubandhunā /",
    "S01ahovcs_u:avc_149_1": "śrutvā sa indrapṛṣṭas tad vrataṃ kartuṃ samaicchata //",
    "S01ahovcs_u:avc_150_0": "atha sa bhūpatiḥ śrīmān indrapṛṣṭo narādhipaḥ /",
    "S01ahovcs_u:avc_150_1": "sāñjalis taṃ punar natvā vasubandhuṃ tathārthayat //",
    "S01ahovcs_u:avc_151_0": "bhadanta sarvavic chāstar bhavadājñāṃ śirovahan /",
    "S01ahovcs_u:avc_151_1": "ahorātravrataṃ kartum icchāmi sāṃprataṃ khalu //",
    "S01ahovcs_u:avc_152_0": "bhavāñ chāstā mahāvijñaḥ sarvasattvahitāśayaḥ /",
    "S01ahovcs_u:avc_152_1": "sarvahitārthasiddhyai tad anujñāṃ pradadātu me //",
    "S01ahovcs_u:avc_153_0": "iti tena nṛpendreṇa prārthitaṃ sa mahāmatiḥ /",
    "S01ahovcs_u:avc_153_1": "vasubandhuḥ samākarṇya taṃ bhūpam evam abravīt //",
    "S01ahovcs_u:avc_154_0": "sādhu sādhu mahārāja yady evaṃ tvaṃ samicchasi /",
    "S01ahovcs_u:avc_154_1": "tat kuruṣva mahatpuṇyam ahorātravrataṃ mudā //",
    "S01ahovcs_u:avc_155_0": "tatkṛte te mahat puṇyaṃ sarvatrāpi bhavec chubham /",
    "S01ahovcs_u:avc_155_1": "etatpuṇyavipākena saṃbodhiṃ prāpnuyā api //",
    "S01ahovcs_u:avc_156_0": "iti śāstrā samādiṣṭam indrapṛṣṭaḥ sa bhūpatiḥ /",
    "S01ahovcs_u:avc_156_1": "śrutvā taṃ sāñjalir natvā punar evaṃ samabravīt //",
    "S01ahovcs_u:6_0": "bhadanta kartum icchāmi puṇyakṣetre jinālayam /",
    "S01ahovcs_u:avc_158_0": "iti tena narendreṇa pṛṣṭe sa sarvavit sudhīḥ /",
    "S01ahovcs_u:avc_158_1": "vasubandhur narendraṃ taṃ punar evam upādiśat //",
    "S01ahovcs_u:avc_159_0": "śṛṇu sādho mahārāja yathā khyātaṃ munīśvaraiḥ /",
    "S01ahovcs_u:avc_159_1": "tathāhaṃ te pravakṣyāmi śrutvaivaṃ kartum arhasi //",
    "S01ahovcs_u:avc_160_0": "vārāṇasīti vikhyātā sarvabhūmī mahattarī /",
    "S01ahovcs_u:avc_160_1": "puṇyakṣetraṃ mahāpīṭhaṃ sarvabuddhaiḥ praśaṃsitam //",
    "S01ahovcs_u:avc_161_0": "tatra yat praṇidhānena prakṛtaṃ karma kāritam /",
    "S01ahovcs_u:avc_161_1": "tat tatheha paratrāpi sidhyate nānyathā khalu //",
    "S01ahovcs_u:avc_162_0": "iti vijñāya rājendra tatra gatvā yathāvidhi /",
    "S01ahovcs_u:avc_162_1": "pratiṣṭhāpya tathā caityam ahorātravrataṃ careḥ //",
    "S01ahovcs_u:avc_163_0": "tathā cet te sadā bhadram ihāmutra bhaved dhruvam /",
    "S01ahovcs_u:avc_163_1": "kramād bodhicarīḥ pūrya saṃbuddhapadam āpsyasi //",
    "S01ahovcs_u:avc_164_0": "iti tena samādiṣṭaṃ guruṇā vasubandhunā /",
    "S01ahovcs_u:avc_164_1": "śrutvā sa bhūpatiḥ śrīmāṃs tatheti cānvamodata //",
    "S01ahovcs_u:avc_165_0": "tataḥ sa indrapṛṣṭas taṃ vasubandhuṃ guruṃ puraḥ /",
    "S01ahovcs_u:avc_165_1": "kṛtvā tataḥ samāgatya vārāṇasīm upācarat //",
    "S01ahovcs_u:avc_166_0": "tatra prāpya sa bhūmīndro nirīkṣya śubhabhūtale /",
    "S01ahovcs_u:avc_166_1": "ādau bhūśodhanaṃ kṛtvā vāstunāgaṃ parīkṣya ca //",
    "S01ahovcs_u:avc_167_0": "vihāraṃ vidhivat kṛtvā tathā caityaṃ jinālayam /",
    "S01ahovcs_u:avc_167_1": "triratnaṃ ca pratiṣṭhāpya yathāvidhi sadābhajat //",
    "S01ahovcs_u:avc_168_0": "tatra tena yathādiṣṭaṃ guruṇā vasubandhunā /",
    "S01ahovcs_u:avc_168_1": "tathā sa nararājendras tad vrataṃ kartum ārabhat //",
    "S01ahovcs_u:avc_169_0": "tataś ca vidhivad dhṛtvā sabhāryaḥ sa nṛpādhipaḥ /",
    "S01ahovcs_u:avc_169_1": "ahorātravrataṃ kṛtvā tac caityaṃ vidhinārcayat //",
    "S01ahovcs_u:avc_170_0": "tat samāpya punas tatra dīpaṃkaraṃ sasāṃghikam /",
    "S01ahovcs_u:avc_170_1": "saṃnimantrya yathārhena bhojanena samārcayat //",
    "S01ahovcs_u:avc_171_0": "tataḥ sa pṛthivīpālaś ciraṃ tac caityam ādarāt /",
    "S01ahovcs_u:avc_171_1": "sevitvā satsukhaṃ bhuktvā yayau cānte jinālayam //",
    "S01ahovcs_u:avc_172_0": "ity evaṃ tan mahat puṇyam ahorātravratodbhavam /",
    "S01ahovcs_u:avc_172_1": "aprameyam asaṃkhyeyaṃ sarvabuddhaiḥ pracakṣyate //",
    "S01ahovcs_u:avc_173_0": "tathā yuṣmābhir apy atra tad ahorātrasaṃvaram /",
    "S01ahovcs_u:avc_173_1": "dhṛtvā caityaṃ samabhyarcya sevitavyaṃ sadādarāt //",
    "S01ahovcs_u:avc_174_0": "tathā vo maṅgalaṃ nityam ihāmutra bhaved dhruvam /",
    "S01ahovcs_u:avc_174_1": "kramād bodhiṃ samāsādya nirvṛtīpadam āpsyatha //",
    "S01ahovcs_u:avc_175_0": "ity ādiṣṭaṃ munīndreṇa śrutvā te bhikṣavo mudā /",
    "S01ahovcs_u:avc_175_1": "tathety abhyanumoditvā tad vrataṃ kartum īṣire //",
    "S01ahovcs_u:avc_176_0": "tatas te bhikṣavo bhūyaḥ śāstāraṃ taṃ munīśvaram /",
    "S01ahovcs_u:avc_176_1": "kṛtāñjalipuṭā natvā papracchur evam ādarāt //",
    "S01ahovcs_u:avc_177_0": "bhagavan bhavatādiṣṭam indrapṛṣṭena yat kṛtam /",
    "S01ahovcs_u:avc_177_1": "tat sarvaṃ śrutam asmābhiḥ punaḥ śrotuṃ samiṣyate //",
    "S01ahovcs_u:avc_178_0": "kena kena tathā pūrvaṃ kṛtam etad vratottamam /",
    "S01ahovcs_u:avc_178_1": "ahorātraṃ mahatpuṇyaṃ tat samādeṣṭum arhati //",
    "S01ahovcs_u:avc_179_0": "iti tair bhikṣubhiḥ pṛṣṭe bhagavān sa munīśvaraḥ /",
    "S01ahovcs_u:avc_179_1": "tān bhikṣūn sāṃghikān sarvān samālokyaivam abravīt //",
    "S01ahovcs_u:avc_180_0": "śṛṇudhvaṃ bhikṣavaḥ sarve tathānyaiś ca kṛtaṃ purā /",
    "S01ahovcs_u:avc_180_1": "tat sarvaṃ kathayiṣyāmi yuṣmākaṃ paribodhane //",
    "S01ahovcs_u:avc_181_0": "purā svarge tathendreṇa pratiṣṭhāpya jinālayam /",
    "S01ahovcs_u:avc_181_1": "ahorātravrataṃ kṛtvā vidhivac caityam ārcayat //",
    "S01ahovcs_u:avc_182_0": "etatpuṇyānubhāvaiḥ sa sarvapāramitāḥ kramāt /",
    "S01ahovcs_u:avc_182_1": "pūrayitvā mahāsattvo bodhisattvo 'bhavat sudhīḥ //",
    "S01ahovcs_u:avc_182_b0": "tato 'nyaḥ devarājo 'bhut kālena samayena sa /",
    "S01ahovcs_u:avc_182_b1": "devarājasukhaṃ bhuktvā caraty asmin yathecchayā //}",
    "S01ahovcs_u:avc_183_0": "pātāle ca mahāvīro daityendro 'bhūn maharddhimān /",
    "S01ahovcs_u:avc_183_1": "nirghoṣadamano nāma devalokabhayaṃkaraḥ //",
    "S01ahovcs_u:avc_184_0": "tena jitvā balenāpi trailokyaṃ svavaśīkṛtam /",
    "S01ahovcs_u:avc_184_1": "sarve 'pi lokapālāś ca parājitya vaśīkṛtāḥ //",
    "S01ahovcs_u:avc_185_0": "tadā sa pṛthivīṃ gatvā vārāṇasīm upācarat /",
    "S01ahovcs_u:avc_185_1": "indrapṛṣṭavihārasthaṃ caityaṃ dṛṣṭvānvamodata //",
    "S01ahovcs_u:avc_186_0": "tataḥ pradakṣiṇīkṛtya taṃ caityaṃ vidhinārcayat /",
    "S01ahovcs_u:avc_186_1": "kṛtāñjalipuṭo bhutvā prārthayad evam ānataḥ //",
    "S01ahovcs_u:avc_187_0": "yāvajjīvaṃ sukhaṃ bhuktvā saṃsthāpya svavaśe jagat /",
    "S01ahovcs_u:avc_187_1": "saṃbuddhaśaraṇaṃ gatvā prānte yāyāṃ jinālayam //",
    "S01ahovcs_u:avc_188_0": "ity evaṃ praṇidhiṃ dhṛtvā natvā taṃ ca jinālayam /",
    "S01ahovcs_u:avc_188_1": "tata eva yayau svargaṃ daityendraḥ sa maharddhikaḥ //",
    "S01ahovcs_u:avc_189_0": "tatrāpi caityam ālokya śakreṇa sthāpitaṃ purā /",
    "S01ahovcs_u:avc_189_1": "natvā pradakṣiṇīkṛtya vidhinā ca samārcayat //",
    "S01ahovcs_u:avc_190_0": "tathaiva praṇidhiṃ kṛtvā natvā ca sāñjalir mudā /",
    "S01ahovcs_u:avc_190_1": "tataś ca sa samāgatya pātāle svaṃ gṛhaṃ yayau //",
    "S01ahovcs_u:avc_190_b0": "etatpuṇyānubhāvena daityendro 'sau maharddhikaḥ /",
    "S01ahovcs_u:avc_190_b1": "śakrāsanaṃ tadā tatra labdhavān vigrahair balaiḥ //",
    "S01ahovcs_u:avc_190_c0": "tadāsa devarājendraḥ saṃjñātvāho tam āgatam /",
    "S01ahovcs_u:avc_190_c1": "idānīṃ kiṃprakāreṇa vijayiṣyāmi dānavaṃ /",
    "S01ahovcs_u:avc_190_c2": "mamāśrameṣu nirghoṣadamano nāmāsau sthitaḥ //",
    "S01ahovcs_u:avc_190_d0": "iti dhyātvā sa śakraḥ bhuvane trāyastriṃśake /",
    "S01ahovcs_u:avc_190_d1": "prāktanair devarājendraiḥ pūjārthaṃ caityaṃ sthāpitaḥ //",
    "S01ahovcs_u:avc_190_e0": "tasmin caitye ahorātravrataṃ kuryāṃ yathāvidhiḥ /",
    "S01ahovcs_u:avc_190_e1": "tadupāyena dharmeṇa vijayiṣye suradviṣaṃ //",
    "S01ahovcs_u:avc_190_f0": "śrutaṃ mayāsti saddharmaṃ tad eṣo 'pi ca tadvrataiḥ /",
    "S01ahovcs_u:avc_190_f1": "svarge surasahāyena gato 'sau maghavaṃuiīṃ //",
    "S01ahovcs_u:avc_190_g0": "tadanantare ca devendraḥ mahārheṇa vratārcanaṃ /",
    "S01ahovcs_u:avc_190_g1": "atīva susamudāyena kṛtavāñ ca jinālaye //",
    "S01ahovcs_u:avc_190_h0": "tadanantare 'pi nirghoṣadamano 'suranirjitaḥ /",
    "S01ahovcs_u:avc_190_h1": "vinā yuddhena nirjityāsuraṃ bhūmyavatāritaḥ //}",
    "S01ahovcs_u:avc_191_0": "tatra sa daityarājendro yathāvidhi jinālayam /",
    "S01ahovcs_u:avc_191_1": "mahac caityaṃ pratiṣṭhāpya satkṛtya vidhinārcayat //",
    "S01ahovcs_u:avc_192_0": "tataś cāpi sa daityendro yathāvidhi samārabhan /",
    "S01ahovcs_u:avc_192_1": "ahorātravrataṃ dhṛtvā tac caityaṃ samapūjayat //",
    "S01ahovcs_u:avc_193_0": "tatraivaṃ praṇidhiṃ kṛtvā so 'surendro mahāmatiḥ /",
    "S01ahovcs_u:avc_193_1": "sarvadā vidhinābhyarcya bheje nityaṃ mahotsavaiḥ //",
    "S01ahovcs_u:avc_194_0": "tathā sa suciraṃ bhuktvā yāvajjīvaṃ mahāsukham /",
    "S01ahovcs_u:avc_194_1": "tac caityaṃ śaraṇaṃ kṛtvā yayau tathā jinālayam //",
    "S01ahovcs_u:avc_195_0": "tathānye nāgarājāś ca tac caityaṃ samupāśritāḥ /",
    "S01ahovcs_u:avc_195_1": "ahorātravrataṃ dhṛtvā satkṛtya vidhinārcayan //",
    "S01ahovcs_u:avc_196_0": "tathā sarve 'pi te nāgā yāvajjīvaṃ mahat sukham /",
    "S01ahovcs_u:avc_196_1": "bhuktvā puṇyānubhāvaiś ca prānte yayur jinālayam //",
    "S01ahovcs_u:avc_197_0": "tathābhūn magadhe deśe caityagarbhaṃ mahat saraḥ /",
    "S01ahovcs_u:avc_197_1": "śuddhāmbupūritaṃ padmakumudādipraśobhitam //",
    "S01ahovcs_u:7_0": "tatrarṣayaḥ saromadhye pratiṣṭhite jinālaye /",
    "S01ahovcs_u:avc_199_0": "tathā tair ṛṣibhiś caityaṃ pūjitaṃ tatsaraḥsthitāḥ /",
    "S01ahovcs_u:avc_199_1": "nāgakanyāḥ samīkṣyāṣṭau tadantikam upāśrayan //",
    "S01ahovcs_u:avc_200_0": "tatra ta ṛsayas tāsāṃ saviṣaśvāsavāyubhiḥ /",
    "S01ahovcs_u:avc_200_1": "prahatā viṣasaṃdigdhāḥ kṣaṇamātraṃ mumūrchire //",
    "S01ahovcs_u:avc_201_0": "tatas ta ṛṣayaḥ sarve kṣaṇāt prāptasucetanāḥ /",
    "S01ahovcs_u:avc_201_1": "dṛṣṭvā tāḥ samupāsīnā nāgakanyā ruṣāśapan //",
    "S01ahovcs_u:avc_202_0": "are duṣṭāḥ supāpinyo yad yuṣmākaṃ viṣānalaiḥ /",
    "S01ahovcs_u:avc_202_1": "tāpitāḥ smas tadapuṇyair yūyaṃ bhavata śambukāḥ //",
    "S01ahovcs_u:avc_203_0": "iti tair ṛṣibhiḥ sarvaiḥ śāpitās ta bhayānvitāḥ /",
    "S01ahovcs_u:avc_203_1": "sarvān ṛṣivarān natvā prārthayann evam ādarāt //",
    "S01ahovcs_u:avc_204_0": "namo vo 'stu mahāvijñāḥ kṣamadhvaṃ no 'parādhatām /",
    "S01ahovcs_u:avc_204_1": "tacchāpamocanopāyaṃ samupadeṣṭum arhatha //",
    "S01ahovcs_u:avc_205_0": "iti saṃprārthitaṃ tābhir niśamya te maharṣayaḥ /",
    "S01ahovcs_u:avc_205_1": "karuṇākrāntacittās tāḥ samālokyaivam abruvan //",
    "S01ahovcs_u:avc_206_0": "śṛṇudhvaṃ śambukā yūyam upāyaṃ śāpamuktaye /",
    "S01ahovcs_u:avc_206_1": "asmābhir deśitaṃ śrutvā tathā carata sādaram //",
    "S01ahovcs_u:avc_207_0": "caityabimbaṃ samālambya tad anusmṛtya cetasā /",
    "S01ahovcs_u:avc_207_1": "sadā pradakṣiṇāṃ kṛtvā bhramitvā bhajatādṛtāḥ //",
    "S01ahovcs_u:avc_208_0": "tadā tatpuṇyabhāvena sarvapāpavimocitāḥ /",
    "S01ahovcs_u:avc_208_1": "pariśuddhāśayā bhadrā bhaviṣyatha nṛpātmajāḥ //",
    "S01ahovcs_u:avc_209_0": "tadāpi hi tathā yūyaṃ caityasevāsamāhitāḥ /",
    "S01ahovcs_u:avc_209_1": "saddharmasādhanaṃ kṛtvā prayāsyatha jinālayam //",
    "S01ahovcs_u:avc_210_0": "iti tair ṛṣibhiḥ satyaṃ samādiṣṭaṃ niśamya tāḥ /",
    "S01ahovcs_u:avc_210_1": "śambukās tān ṛṣīn natvā tato 'gacchan nijālayam //",
    "S01ahovcs_u:avc_211_0": "tatas tāḥ śambukāḥ sarvāḥ śālikṣetram upāsṛtāḥ /",
    "S01ahovcs_u:avc_211_1": "caityabimbam anusmṛtya praviceruḥ samantataḥ //",
    "S01ahovcs_u:avc_212_0": "tatra vicchinnaśeṣāṃśaṃ śālistambaṃ vilokya tāḥ /",
    "S01ahovcs_u:avc_212_1": "caityākāraṃ samālambya saṃsmṛtvā sugatālayam //",
    "S01ahovcs_u:avc_213_0": "sadā pradakṣiṇīkṛtya praṇatvā ca muhur muhuḥ /",
    "S01ahovcs_u:avc_213_1": "caityānusmṛtim ādhāya bhramitvā saṃprabhejire //",
    "S01ahovcs_u:avc_214_0": "tatra tāḥ śambukāḥ sarvās tatpuṇyapariśodhitāḥ /",
    "S01ahovcs_u:avc_214_1": "tacchāpaparimuktyarthaṃ caityaṃ smṛtvā pracerire //",
    "S01ahovcs_u:avc_215_0": "kadā cit tatra matsyārthī dhīvaraḥ krūramānasaḥ /",
    "S01ahovcs_u:avc_215_1": "tatsarasi sthitān mīnān samāhartum upācarat //",
    "S01ahovcs_u:avc_216_0": "tatra sa dhīvaro dṛṣṭvā mīnāharaṇalālasaḥ /",
    "S01ahovcs_u:avc_216_1": "tīrastho jālam utkṣipya mīnān āhartum udyayau //",
    "S01ahovcs_u:avc_217_0": "tatra jāle pratikṣipte śambukā daivayogataḥ /",
    "S01ahovcs_u:avc_217_1": "sarvā api praviṣṭās tā na tu matsyo hi kaś cana //",
    "S01ahovcs_u:avc_218_0": "tataḥ sa jālam ākṛṣya pravisārya vilokayan /",
    "S01ahovcs_u:avc_218_1": "dadarśa śambukā eva tatra matsyaṃ na kaṃ cana //",
    "S01ahovcs_u:avc_219_0": "atha so 'prāptamatsyas tāḥ śambukā eva lubdhakaḥ /",
    "S01ahovcs_u:avc_219_1": "ādāya parikhinnātmā svagṛhaṃ śanakair yayau //",
    "S01ahovcs_u:avc_220_0": "tatra sa svagṛhaprāpto viṣannāsyo nirāśitaḥ /",
    "S01ahovcs_u:avc_220_1": "patnyāḥ sundarikāyās tāḥ śambukāḥ purato 'rpayat //",
    "S01ahovcs_u:avc_221_0": "tataḥ sa dhīvaro 'nyatra mīnān āhartum udyataḥ /",
    "S01ahovcs_u:avc_221_1": "bhuktvāhāraṃ yathāprāptaṃ jālam ādāya niryayau //",
    "S01ahovcs_u:avc_222_0": "tataḥ sā dhīvarī dṛṣṭvā śambukās tāḥ puro 'rpitāḥ /",
    "S01ahovcs_u:avc_222_1": "bubhukṣitānupaśyantī niḥśvasanty evam ālapat //",
    "S01ahovcs_u:avc_223_0": "hā kaṣṭaṃ kiṃ karomy adya bhojyaṃ kiṃ cin na me gṛhe /",
    "S01ahovcs_u:avc_223_1": "kaḥ krīṇīyād imāḥ śuktīr jīveyaṃ katham atra hi //",
    "S01ahovcs_u:avc_224_0": "tad imāḥ śambukāḥ sarvāḥ paktvā bhuñjyām ihādhunā /",
    "S01ahovcs_u:avc_224_1": "etadāhāramātreṇa yāpayeyaṃ na cānyathā //",
    "S01ahovcs_u:avc_225_0": "iti niścitya sā nārī sarvās tāḥ śambukā api /",
    "S01ahovcs_u:avc_225_1": "rasair yutāḥ svayaṃ paktvā bubhuje jīvitārthinī //",
    "S01ahovcs_u:avc_226_0": "tatas tāḥ śambukāḥ sarvā daivayogānucāriṇaḥ /",
    "S01ahovcs_u:avc_226_1": "tasyā evodare yātā babhūvur ekapiṇḍitāḥ //",
    "S01ahovcs_u:avc_227_0": "tataḥ sāpannasattvābhūt pravṛddhagarbhabhāriṇī /",
    "S01ahovcs_u:avc_227_1": "dine dine 'bhiruṣṭāṅgī svalpāhāraratā kṛśā //",
    "S01ahovcs_u:avc_228_0": "tataḥ sā samaye 'sūta kanyakā hy aṣṭa sundarīḥ /",
    "S01ahovcs_u:avc_228_1": "ekanāḍīsamudbhūtāḥ samākārāḥ śubhāṃśikāḥ //",
    "S01ahovcs_u:avc_229_0": "tatra sā jananī dṛṣṭvā hy aṣṭa tāḥ sundarīḥ śiśūḥ /",
    "S01ahovcs_u:avc_229_1": "samākārāḥ subhadrāṅgīḥ paśyantī vismayaṃ yayau //",
    "S01ahovcs_u:avc_230_0": "tataḥ sa janakaḥ śrutvā jātā hy aṣṭa sutā iti /",
    "S01ahovcs_u:avc_230_1": "vismitaḥ sahasopetya paśyaṃs tasthau suniścalaḥ //",
    "S01ahovcs_u:avc_231_0": "tatas tā dārikāḥ sarvās tayā mātrābhipālitāḥ /",
    "S01ahovcs_u:avc_231_1": "pravardhitāḥ prapuṣṭāṅgā rurucuḥ paṅkajā iva //",
    "S01ahovcs_u:avc_232_0": "tatas tāḥ kanyakāḥ sarvāḥ pūrvapuṇyānubhāvikāḥ /",
    "S01ahovcs_u:avc_232_1": "prītiviśrambhasaṃbuddhā dharmārthābhiratāśayāḥ //",
    "S01ahovcs_u:avc_233_0": "svakulavṛttisaṃtrastā dayārdrāḥ karuṇānvitāḥ /",
    "S01ahovcs_u:avc_233_1": "triratnadarśanotsāhasamanvitāḥ pracerire //",
    "S01ahovcs_u:avc_234_0": "atha mātā samāhūya tāḥ sarvāḥ kanyakā api /",
    "S01ahovcs_u:avc_234_1": "matsyānāṃ vikrayārthena prairayat paṇyavīthikām //",
    "S01ahovcs_u:avc_235_0": "tatas tāḥ kanyakāḥ sarvā ādāya matsyabhājanam /",
    "S01ahovcs_u:avc_235_1": "vikretuṃ saṃcarantyas tatpuramārgam upācaran //",
    "S01ahovcs_u:avc_236_0": "tatra tāḥ kramato gatvā mārgādūrasarittaṭe /",
    "S01ahovcs_u:avc_236_1": "kṣaṇaṃ viśramya sarvās tad ālokyaiva samāśrayan //",
    "S01ahovcs_u:avc_237_0": "tatra tāsāṃ pradhāna yā jyeṣṭhā sā bhaginī sudhīḥ /",
    "S01ahovcs_u:avc_237_1": "tāḥ sarvā bhaginīr dṛṣṭvā samāmantryaitad abravīt //",
    "S01ahovcs_u:avc_238_0": "bhaginyo yat purāsmābhiḥ pātakaṃ dāruṇaṃ kṛtam /",
    "S01ahovcs_u:avc_238_1": "tenātra sāmprataṃ jātāś caṇḍālasya kule vayam //",
    "S01ahovcs_u:avc_239_0": "iti satyaṃ parijñāya viramya pāpakarmataḥ /",
    "S01ahovcs_u:avc_239_1": "dharmārthasādhane rantum arhāmahe vayaṃ sadā //",
    "S01ahovcs_u:avc_240_0": "ihāpi cet tathāsmābhiḥ kriyate pāpasādhanam /",
    "S01ahovcs_u:avc_240_1": "bhūyo 'pi narake lagnā duḥkhaṃ bhuktvā caremahi //",
    "S01ahovcs_u:avc_241_0": "kadā vayaṃ tato muktāḥ sukhaṃ lapsyāmahe katham /",
    "S01ahovcs_u:avc_241_1": "sadaivaṃ durgatau jātāḥ pāpeṣv eva caremahi //",
    "S01ahovcs_u:avc_242_0": "puṇyair vinā na mānuṣye janma saṃprapsyate kva cit /",
    "S01ahovcs_u:avc_242_1": "mānuṣye 'labhyamāne tu kutra dharme matiś caret //",
    "S01ahovcs_u:avc_243_0": "vinā dharmamatiṃ bhadre caritum utsahet katham /",
    "S01ahovcs_u:avc_243_1": "vinā bhadracariṃ loke sadgatiṃ katham āpnuyāt //",
    "S01ahovcs_u:avc_244_0": "sugatau ca sadā saukhyaṃ vinā dharmair na lapsyate /",
    "S01ahovcs_u:avc_244_1": "tasmād dharme matiṃ dhṛtvā caritavyaṃ śubhe sadā //",
    "S01ahovcs_u:avc_245_0": "śubhena sadgatiṃ yātāḥ pāpena durgatiṃ gatāḥ /",
    "S01ahovcs_u:avc_245_1": "sukhaduḥkhāni saṃbhuktva bhramanti jantavo bhave /",
    "S01ahovcs_u:avc_245_2": "tad itaḥ sadgatiṃ prāptuṃ caremahi śubhe sadā //",
    "S01ahovcs_u:avc_246_0": "kiṃ cāpy etā vayaṃ sarvāś caṇḍālakulasaṃbhavāḥ /",
    "S01ahovcs_u:avc_246_1": "tat kathaṃ kulavṛttiṃ nu tyaktvā caremahi śubhe //",
    "S01ahovcs_u:avc_247_0": "yad vayaṃ preritā mātrā matsyān vikrayituṃ khalu /",
    "S01ahovcs_u:avc_247_1": "tasmān mātur vaco 'śrutvā caremahy anyathā katham //",
    "S01ahovcs_u:avc_248_0": "yady atraitān avikrīya prakṣiptvā ca jalāśaye /",
    "S01ahovcs_u:avc_248_1": "riktahastāḥ kathaṃ gehe mātuḥ puro vrajemahi //",
    "S01ahovcs_u:avc_249_0": "yad bhogyaṃ no gṛhe nāsty etad eva hi jīvanam /",
    "S01ahovcs_u:avc_249_1": "tat kiṃ sā jananī bhuñjyād vināhāraṃ na jīvati //",
    "S01ahovcs_u:avc_250_0": "tad atra kiṃ kariṣyāmo dhig janma mānuṣe 'pi naḥ /",
    "S01ahovcs_u:avc_250_1": "varaṃ prāṇaparityāgaṃ na tu pāpārthasādhanam //",
    "S01ahovcs_u:avc_251_0": "sarveṣām api jantūnām avaśyaṃ maraṇaṃ bhave /",
    "S01ahovcs_u:avc_251_1": "iti matvātra samsāre vartayema śubhe sadā //",
    "S01ahovcs_u:avc_252_0": "tad atra jīvino matsyān prakṣipyaitāñ jalāśraye /",
    "S01ahovcs_u:avc_252_1": "nirjīvān eva vikrīya mūlyaṃ mātur dadīmahi //",
    "S01ahovcs_u:avc_253_0": "yady evaṃ kriyate 'smābhiḥ papaṃ no vidyate na hi /",
    "S01ahovcs_u:avc_253_1": "kiṃ cit puṇyaṃ tu vidyeta tasmāt kuryāmahe tathā //",
    "S01ahovcs_u:avc_254_0": "ity atra me vacaḥ śrutvā tat kartum anumodata /",
    "S01ahovcs_u:avc_254_1": "mātra śarikāviṣādatvaṃ kartum arhāmahe khalu //",
    "S01ahovcs_u:avc_255_0": "etat tayā samākhyātaṃ śrutvā tāḥ paribodhitāḥ /",
    "S01ahovcs_u:avc_255_1": "tathety abhyanumoditvā tad anukartum īṣire //",
    "S01ahovcs_u:avc_256_0": "tatas tāḥ kanyakaḥ sarvās teṣāṃ ye jīvino jhaṣāḥ /",
    "S01ahovcs_u:avc_256_1": "tān sarvān sahasādāya prākṣipaṃs tatsarijjale //",
    "S01ahovcs_u:avc_257_0": "yāvanto nirgataprāṇās tān eva sakalān api /",
    "S01ahovcs_u:avc_257_1": "ādāya tāḥ pure gatvā vyakrīṇanta yathocitam //",
    "S01ahovcs_u:avc_258_0": "tatas tat paṇam ādāya sarvās tāḥ kanyakā mudā /",
    "S01ahovcs_u:avc_258_1": "gṛham āgatya tan mūlyaṃ sarvaṃ mātuḥ samarpayan //",
    "S01ahovcs_u:avc_259_0": "evaṃ tayā jananyā tāḥ kanyakāḥ preritās tathā /",
    "S01ahovcs_u:avc_259_1": "sajīvāṃs tāñ jale kṣiptvā nirjīvaiḥ paṇam ādaduḥ //",
    "S01ahovcs_u:avc_260_0": "evaṃ tāḥ sarvadā nityaṃ kṛtvā bhuktvā vinoditāḥ /",
    "S01ahovcs_u:avc_260_1": "tadvṛttisaṃparitrastāḥ pāpaśaṅkā viṣedire //",
    "S01ahovcs_u:avc_261_0": "kasmiṃś cid divase sarvā mātrā tāḥ preritās tathā /",
    "S01ahovcs_u:avc_261_1": "mīnān vikretum ādāya nigame samupācaran //",
    "S01ahovcs_u:avc_262_0": "tatrāsan daivayogāt te mīnāḥ sarve sajīvitāḥ /",
    "S01ahovcs_u:avc_262_1": "tān sarvāñ jīvitān dṛṣṭvā sarvās tā vismayaṃ yayuḥ //",
    "S01ahovcs_u:avc_263_0": "tatra tāḥ kanyakāḥ sarvāḥ samālokya parasparam /",
    "S01ahovcs_u:avc_263_1": "katham adyātra kuryāma ity uktvaivāvatasthire //",
    "S01ahovcs_u:avc_264_0": "tatra tāsāṃ pradhānā sā kanyā śuddhāśayā sudhīḥ /",
    "S01ahovcs_u:avc_264_1": "tāḥ sarvā bhaginīr dṛṣṭvā samāśvāsyaivam abravīt //",
    "S01ahovcs_u:avc_265_0": "bhaginyo yad ime mīnāḥ sarve 'pi jīvinaḥ khalu /",
    "S01ahovcs_u:avc_265_1": "tat kathaṃ jīvino 'py atra vikrīṇīmahi sāṃpratam //",
    "S01ahovcs_u:avc_266_0": "tasmāt sarvān imān matsyān prakṣiptvātra sarijjale /",
    "S01ahovcs_u:avc_266_1": "triratnasmaraṇaṃ kṛtvā tiṣṭhemātraikavāsaram //",
    "S01ahovcs_u:avc_267_0": "yadi gṛhe gamiṣyāmo riktahastā vinā paṇam /",
    "S01ahovcs_u:avc_267_1": "mātā ruṣṭā parikruśya sarvā nas tāḍayet khalu //",
    "S01ahovcs_u:avc_268_0": "yac cāpy adya gṛhe kiṃ cid bhojyaṃ na vidyate kva cit /",
    "S01ahovcs_u:avc_268_1": "tat kiṃ mātānnam aśnīyād bubhukṣitā caret krudhā //",
    "S01ahovcs_u:avc_269_0": "asmabhyaṃ cāpi kiṃ dadyād annaṃ pānaṃ ca kopitā /",
    "S01ahovcs_u:avc_269_1": "paribhāṣya muhur bālā api niṣkāsayed gṛhāt //",
    "S01ahovcs_u:avc_270_0": "tad adya kiṃ gṛhe gatvā sarvā apīha saṃgatāḥ /",
    "S01ahovcs_u:avc_270_1": "triratnasmaraṇaṃ kṛtva tiṣṭhemahi dināntataḥ //",
    "S01ahovcs_u:avc_271_0": "etat tayoditaṃ śrutvā sarvās tā dārikā api /",
    "S01ahovcs_u:avc_271_1": "tatheti saṃmataṃ kṛtvā sarvān mīnāñ jale 'kṣipan //",
    "S01ahovcs_u:avc_272_0": "tatra tāḥ kanyakāḥ sarvaḥ sarittaṭasamāśritāḥ /",
    "S01ahovcs_u:avc_272_1": "triratnasmaraṇaṃ kṛtvā dhyātvā tasthuḥ samāhitāḥ //",
    "S01ahovcs_u:avc_273_0": "kena cit kathitaṃ tāsām etadvṛttiṃ niśamya sā /",
    "S01ahovcs_u:avc_273_1": "mātā krodhāgnisaṃtaptā vegāt tatra ruṣācarat //",
    "S01ahovcs_u:avc_274_0": "tatra tā dārikāḥ sarvās tathā sthitā nirīkṣya sā /",
    "S01ahovcs_u:avc_274_1": "jananī sahasopetya paribhāṣyaivam abravīt //",
    "S01ahovcs_u:avc_275_0": "are re durbhagā bālāḥ kim evam iha saṃsthitāḥ /",
    "S01ahovcs_u:avc_275_1": "pradoṣe 'pi gṛhe kena hetunā na samāgatāḥ //",
    "S01ahovcs_u:avc_276_0": "kim etān sakalān mīnān avikrīya vimuñcatha /",
    "S01ahovcs_u:avc_276_1": "kiṃ cid annaṃ gṛhe nāsti tat kiṃ bhokṣyāmahe 'dhunā //",
    "S01ahovcs_u:avc_277_0": "kasyopadeśam ākarṇya kuladharmanirādarāḥ /",
    "S01ahovcs_u:avc_277_1": "pitror api vaco 'śrutvā krīḍathaivaṃ tad ucyatām //",
    "S01ahovcs_u:avc_278_0": "evam ukte tayā mātrā sarvās tāḥ kanyakā api /",
    "S01ahovcs_u:avc_278_1": "adhomukhasthitāḥ kiṃ cid api nocur viṣāditāḥ //",
    "S01ahovcs_u:avc_279_0": "tathā sthitāḥ svaputrīs tā dṛṣṭvā sā jananī ruṣā /",
    "S01ahovcs_u:avc_279_1": "sahasā samupākramya laguḍenābhyatāḍayat //",
    "S01ahovcs_u:avc_280_0": "tataḥ sā jananī dṛṣṭvā sarvās tās trasitānanāḥ /",
    "S01ahovcs_u:avc_280_1": "bodhayitvā prayatnena nināya svagṛhe niśi //",
    "S01ahovcs_u:avc_281_0": "tatra tāḥ kanyakāḥ sarvāḥ svagṛhe saṃsthitāḥ niśi /",
    "S01ahovcs_u:avc_281_1": "abhuktvaikāntam āśritya tasthuḥ smṛtvā munīśvaram //",
    "S01ahovcs_u:avc_282_0": "tat paredyuś ca sā mātā hatvāpi jīvino jhaṣān /",
    "S01ahovcs_u:avc_282_1": "dattvā tān dārikās tāś ca vikrayāyairayat pure //",
    "S01ahovcs_u:avc_283_0": "mātrā tathā kṛtaṃ matvā sarvās tāḥ kanyakā api /",
    "S01ahovcs_u:avc_283_1": "tat kukarma iti dhyātvā tasthuḥ pāpaviṣāditāḥ //",
    "S01ahovcs_u:avc_284_0": "tathā sthitāś ca tāḥ sarvā dṛṣṭvā sā jananī ruṣā /",
    "S01ahovcs_u:avc_284_1": "bahuśaḥ paribhāṣitvā pratāḍya prairayat pure //",
    "S01ahovcs_u:avc_285_0": "tatas tā dārikāḥ sarvās tattāḍanarujānvitāḥ /",
    "S01ahovcs_u:avc_285_1": "viṣaṇṇās tāñ jhaṣān dhṛtvā vikretuṃ niryayuḥ śanaiḥ //",
    "S01ahovcs_u:avc_286_0": "tatas tā nirgatāḥ sarvās tanmārgasarasītaṭe /",
    "S01ahovcs_u:avc_286_1": "mātṛtāḍanaduḥkhārtā viśramya kṣaṇam āśrayan //",
    "S01ahovcs_u:avc_287_0": "tatra tāḥ kanyakāḥ sarvās tatpāpapariśodhane /",
    "S01ahovcs_u:avc_287_1": "triratnasmaraṇaṃ kṛtvā tasthur dhyānasamāhitāḥ //",
    "S01ahovcs_u:avc_288_0": "tatpuṇyapariśuddhās tā vālukābhiḥ pṛthak pṛthak /",
    "S01ahovcs_u:avc_288_1": "caityaṃ nirmāya satkṛtya pratiṣṭhāpya pramoditāḥ //",
    "S01ahovcs_u:avc_289_0": "tatrotpannāni puṣpāṇi phalāni ca samantataḥ /",
    "S01ahovcs_u:avc_289_1": "ādāya taiḥ phalaiḥ puṣpaiḥ svasvacaityaṃ samarcayan //",
    "S01ahovcs_u:avc_290_0": "tatas tāḥ prāñjaliṃ dhṛtvā kṛtvā pradakṣiṇāni ca /",
    "S01ahovcs_u:avc_290_1": "aṣṭāṅgapraṇatiṃ kṛtvā tasthur dhyānasamāhitāḥ //",
    "S01ahovcs_u:avc_291_0": "taddinānte 'pi tāḥ sarvā gṛhe naivāgatā iti /",
    "S01ahovcs_u:avc_291_1": "mātā vicintya bhartāraṃ sahasā caivam abravīt //",
    "S01ahovcs_u:avc_292_0": "svāmiṃs tā dārikāḥ sarvā adyāpi nāgatā gṛhe /",
    "S01ahovcs_u:avc_292_1": "kutra gatā iti draṣṭuṃ gaccha tvaṃ sahasānaya //",
    "S01ahovcs_u:avc_293_0": "etat patnyoditaṃ śrutvā sa caṇḍālaḥ prakopitaḥ /",
    "S01ahovcs_u:avc_293_1": "sahasā tatsarastīre gacchan sarvā dadarśa tāḥ //",
    "S01ahovcs_u:avc_294_0": "tatra tāś caityam abhyarcya sthitāḥ sarvā vilokya saḥ /",
    "S01ahovcs_u:avc_294_1": "pitātikopasaṃtaptaḥ sahasā saṃmukho 'carat //",
    "S01ahovcs_u:avc_295_0": "tatra tāḥ kanyakāḥ sarvā dṛṣṭvā taṃ saṃmukhāgatam /",
    "S01ahovcs_u:avc_295_1": "krodhasaṃtaptaraktākṣaṃ tasthur dhyānasamāhitāḥ //",
    "S01ahovcs_u:avc_296_0": "tathā sthitāḥ sa ālokya sarvās tāḥ svātmajā api /",
    "S01ahovcs_u:avc_296_1": "nirdayo bahudhā bhartsya laguḍenāpy atāḍayat //",
    "S01ahovcs_u:avc_297_0": "tathātitāḍitāḥ sarvā api tā na vicerire /",
    "S01ahovcs_u:avc_297_1": "tatpāpatrasitā eva tasthur dhyānasamāhitāḥ //",
    "S01ahovcs_u:avc_298_0": "tataḥ sa janakaḥ krūraḥ saṃtāḍya paribhāṣya ca /",
    "S01ahovcs_u:avc_298_1": "sarvā ādāya tān mīnān sahasā tatpure 'carat //",
    "S01ahovcs_u:avc_299_0": "tatra vikrīya tān mīnān annam ādāya satvaraḥ /",
    "S01ahovcs_u:avc_299_1": "gṛhe patnyāḥ puro gatvā tac caritraṃ nyavedayat //",
    "S01ahovcs_u:avc_300_0": "tatra tattāḍanodbhūtaduḥsahavedanāturāḥ /",
    "S01ahovcs_u:avc_300_1": "bhuvy āvartya rudantyas tāḥ sarvās tasthur vimūrchitāḥ //",
    "S01ahovcs_u:avc_301_0": "tadantikagireḥ sānau niṣaṇṇaḥ karuṇānidhiḥ /",
    "S01ahovcs_u:avc_301_1": "pratyekabuddha ātmajñaḥ śuśrāva tadvilāpitam //",
    "S01ahovcs_u:avc_302_0": "tatra sa kṛpayā dṛṣṭyā vilokayan samantataḥ /",
    "S01ahovcs_u:avc_302_1": "tāḥ sarvā vedanākrāntāḥ samaikṣata vimūrchitāḥ //",
    "S01ahovcs_u:avc_303_0": "tataḥ pratyekabuddhaḥ sa kāruṇyacoditaḥ kṛtī /",
    "S01ahovcs_u:avc_303_1": "taddeśaṃ sahasopetya tasthau sudhākarotsṛjan //",
    "S01ahovcs_u:avc_304_0": "sarvās tās tatsudhāraśmiparispṛṣṭāḥ sukhānvitāḥ /",
    "S01ahovcs_u:avc_304_1": "saṃprāptacetanāḥ sarvāḥ prādrākṣus taṃ yatīśvaram //",
    "S01ahovcs_u:avc_305_0": "tatas tās taṃ muniṃ dṛṣṭvā vismayākrāntamānasāḥ /",
    "S01ahovcs_u:avc_305_1": "ko 'yaṃ munir iti dhyātvā sarvās tasthuḥ pramoditāḥ //",
    "S01ahovcs_u:avc_306_0": "tatas tāsāṃ pradhānā yā bhaginī sā vicakṣaṇā /",
    "S01ahovcs_u:avc_306_1": "tāḥ sarvā bhaginīr dṛṣṭvā samāmantryaivam abravīt //",
    "S01ahovcs_u:avc_307_0": "dhanyā vayaṃ tad adya smo yad ayaṃ saugato muniḥ /",
    "S01ahovcs_u:avc_307_1": "kṛpayāsmān samuddhartuṃ svayam eva samāgataḥ //",
    "S01ahovcs_u:avc_308_0": "yady ayaṃ nāgato buddhaḥ sudhāraśmir dayānidhiḥ /",
    "S01ahovcs_u:avc_308_1": "nistrāṇā vayam atraiva sarvā mṛtyuṃ vrajemahi //",
    "S01ahovcs_u:avc_309_0": "dhanyo 'yaṃ sugato nāthaḥ sarvasattvānukampakaḥ /",
    "S01ahovcs_u:avc_309_1": "ko hy asti trijagalloke buddhād anyo hitaṃkaraḥ //",
    "S01ahovcs_u:avc_310_0": "buddha eva jagacchāstā sarvabhadrārthasādhakaḥ /",
    "S01ahovcs_u:avc_310_1": "durgatitrāyako nāthaḥ sadgater mārgadarśakaḥ //",
    "S01ahovcs_u:avc_311_0": "tad etasya vayaṃ sarvāḥ sarvadā śaraṇaṃ gatāḥ /",
    "S01ahovcs_u:avc_311_1": "satkṛtya śraddhayā bhaktya yathāśakti bhajemahi //",
    "S01ahovcs_u:avc_312_0": "tato nūnaṃ vayaṃ sarvāḥ sarvapāpavimocitāḥ /",
    "S01ahovcs_u:avc_312_1": "pariśuddhatrikāyā hi sadgatiṃ ca vrajemahi //",
    "S01ahovcs_u:avc_313_0": "etat tayā samākhyātaṃ śrutvā tāḥ paribodhitāḥ /",
    "S01ahovcs_u:avc_313_1": "sarvā api munes tasya tathā bhaktuṃ samīṣire //",
    "S01ahovcs_u:avc_314_0": "tatas tāḥ kanyakāḥ sarvāḥ śraddhābhaktisamanvitāḥ /",
    "S01ahovcs_u:avc_314_1": "yathāśakti munes tasya satkāraiḥ prābhajan mudā //",
    "S01ahovcs_u:avc_315_0": "tatas tāḥ śaraṇaṃ gatvā kṛtāñjalipuṭā mudā /",
    "S01ahovcs_u:avc_315_1": "tridhā pradakṣiṇīkṛtya natvaivaṃ prārthayaṃs tathā //",
    "S01ahovcs_u:avc_316_0": "bhagavan nātha sarvajña bhavatāṃ sarvadā vayam /",
    "S01ahovcs_u:avc_316_1": "śaraṇasthā yathādeśam icchāmaś carituṃ tathā //",
    "S01ahovcs_u:avc_317_0": "tad bhavān kṛpayā dṛṣṭyā paśyann asmān suduḥkhitāḥ /",
    "S01ahovcs_u:avc_317_1": "sarvadāpi tathā sarvāḥ paritrātuṃ samarhati //",
    "S01ahovcs_u:avc_318_0": "nānyo no vidyate trātā nātho mitraṃ suhṛd guruḥ /",
    "S01ahovcs_u:avc_318_1": "bhavān eva guruḥ śāstā saddharmadeśakaḥ prabhuḥ //",
    "S01ahovcs_u:avc_319_0": "tad asmān duḥkhinīḥ sarvāḥ saṃpaśyan karuṇādṛśā /",
    "S01ahovcs_u:avc_319_1": "bodhimārge pratiṣṭhāpya sadaivaṃ trātum arhati //",
    "S01ahovcs_u:avc_320_0": "etat saṃprārthitaṃ tābhiḥ śrutvā so 'rhan mahāmatiḥ /",
    "S01ahovcs_u:avc_320_1": "pratyekasugato jñātvā tāsāṃ karmavipākatām //",
    "S01ahovcs_u:avc_321_0": "tata ākāśa utplutya sthitvā vahnir ivojjvalan /",
    "S01ahovcs_u:avc_321_1": "taccittasaṃvinodārthaṃ prātihāryam adarśayat //",
    "S01ahovcs_u:avc_322_0": "tasyaitat prātihāryaṃ tāḥ sarvā dṛṣṭvā savismayāḥ /",
    "S01ahovcs_u:avc_322_1": "suprasannamukhāmbhojāḥ sulabdhabodhimānasāḥ //",
    "S01ahovcs_u:avc_323_0": "tatra pradakṣiṇīkṛtya kṛtāñjalipuṭā mudā /",
    "S01ahovcs_u:avc_323_1": "aṣṭāṅgapraṇatiṃ kṛtvā bodhipraṇidhim ādadhuḥ //",
    "S01ahovcs_u:avc_324_0": "yad asmābhir muner asya satkṛtiḥ prakṛtā mudā /",
    "S01ahovcs_u:avc_324_1": "etatpuṇyavipākena labdhvā ca janma sadgatau //",
    "S01ahovcs_u:avc_325_0": "svaparātmahitaṃ kṛtvā sarvatrāpi śubhāni ca /",
    "S01ahovcs_u:avc_325_1": "īdṛkpratyekasaṃbodhiṃ labdhvā vrajema nirvṛtim //",
    "S01ahovcs_u:avc_326_0": "evaṃ tāḥ kanyakāḥ sarvāḥ praṇidhāya prasāditāḥ /",
    "S01ahovcs_u:avc_326_1": "tam eva sugataṃ natvā tasthur dhyānasamāhitāḥ //",
    "S01ahovcs_u:avc_327_0": "evaṃ hṛdbhāvitaṃ tāsāṃ matvā sa sugatas tataḥ /",
    "S01ahovcs_u:avc_327_1": "ākāśāt sahasopetya tā evaṃ samupādiśat //",
    "S01ahovcs_u:avc_328_0": "bhaginyaḥ saṃprasīdadhvaṃ yad itaḥ saptame 'hani /",
    "S01ahovcs_u:avc_328_1": "sarvā yūyaṃ subhāvinyaḥ samaṃ kālaṃ gamiṣyatha //",
    "S01ahovcs_u:avc_329_0": "tato rājakule janma vārāṇasyāṃ śubhāṃśikāḥ /",
    "S01ahovcs_u:avc_329_1": "labdhvā yūyaṃ samācārāḥ sarvāḥ śubhe cariṣyatha //",
    "S01ahovcs_u:avc_330_0": "tatra yūyaṃ samālokya saṃsāraṃ kleśasaṃkulam /",
    "S01ahovcs_u:avc_330_1": "sarvān parigrahāṃs tyaktvā tapovane ramiṣyatha //",
    "S01ahovcs_u:avc_331_0": "tatrāpi ca triratnāni smṛtvā sadā samāhitāḥ /",
    "S01ahovcs_u:avc_331_1": "pratyekāṃ bodhim āsādya nirvṛtipadam āpsyatha //",
    "S01ahovcs_u:avc_332_0": "etan matvā bhaginyo 'tra sarvā yūyaṃ samāhitāḥ /",
    "S01ahovcs_u:avc_332_1": "triratnabhajanaṃ kṛtvā carata sarvadā śubhe //",
    "S01ahovcs_u:avc_333_0": "etad evam upādiśya sa pratyekajinas tataḥ /",
    "S01ahovcs_u:avc_333_1": "bhāsayan khaṃ samutplutya svāśramaṃ sahasā yayau //",
    "S01ahovcs_u:avc_334_0": "tam ākāśagataṃ dṛṣṭvā sarvās tāḥ kanyakā mudā /",
    "S01ahovcs_u:avc_334_1": "praṇatvā suprasādinyaś cireṇa svālaye 'caran //",
    "S01ahovcs_u:avc_335_0": "tatra tāś caityam abhyarcya sthitāḥ saptadine mṛtāḥ /",
    "S01ahovcs_u:avc_335_1": "vārāṇasyāṃ kṛke rajñaḥ sutā āsan samānikāḥ //",
    "S01ahovcs_u:avc_336_0": "tāsaṃ yā bhaginī jyeṣṭhā vratīti pratiśrutā /",
    "S01ahovcs_u:avc_336_1": "dvitīyā dharmavatī khyātā tṛtīyā śubhamañjarī //",
    "S01ahovcs_u:avc_337_0": "caturthī dhīmatī nāmnā pañcamī netramañjarī /",
    "S01ahovcs_u:avc_337_1": "ṣaṣṭhī ca śrimatī khyātā saptamī ca madaṃjahā //",
    "S01ahovcs_u:avc_338_0": "aṣṭamī ratnamālākhyā ity etā aṣṭakanyakāḥ /",
    "S01ahovcs_u:avc_338_1": "sujātā nṛpateḥ putryaḥ samācārāḥ samāśayāḥ //",
    "S01ahovcs_u:8_0": "{E adds the following after vs. 338 and continues from 339",
    "S01ahovcs_u:avc_338_b0": "tatra tāḥ dharmavatyādi saptakanyā śubhecarāḥ /",
    "S01ahovcs_u:avc_338_b1": "kleśavyākulasaṃsāram ity ālokya parigrahān /",
    "S01ahovcs_u:avc_338_b2": "svān svān sarvān parityaktvā sarvāḥ tapovanaṃ yayuḥ //",
    "S01ahovcs_u:avc_338_c0": "tatrāpi ca triratnāni sadā smṛtvā samāhitāḥ /",
    "S01ahovcs_u:avc_338_c1": "pratyekāṃ bodhim āsādya nirvṛtiṃ tāḥ samāyayuḥ //",
    "S01ahovcs_u:avc_338_d0": "tāsaṃ jyeṣṭhā svasā yā tat vrataṃ pratijanma pracārikā /",
    "S01ahovcs_u:avc_338_d1": "etatpuṇyānubhāvena sā kanyā ratisaṃnibhā //",
    "S01ahovcs_u:9_0": "dharmaśīlā vratī nāmnī dharmapattane pure vare /}",
    "S01ahovcs_u:avc_339_0": "tāsāṃ jyeṣṭhā pradhānā yā sā kanyā ratisaṃnibhā /",
    "S01ahovcs_u:avc_339_1": "dharmadakṣasya bhūpasya bhāryābhūd dharmacāriṇī //",
    "S01ahovcs_u:avc_340_0": "tadāpi sā vratī kanyā caityasevānurāgiṇī /",
    "S01ahovcs_u:avc_340_1": "saṃbodhicaraṇārāgā saṃbuddhaguṇabhāvinī //",
    "S01ahovcs_u:avc_341_0": "tatra sā kanyakā sādhvī kartuṃ caityārcanaṃ mudā /",
    "S01ahovcs_u:avc_341_1": "dharmadakṣaṃ patiṃ natvā prārthayad evam ādarāt //",
    "S01ahovcs_u:avc_342_0": "svāminn icchāmy ahaṃ kartuṃ caityabimbārcanaṃ sadā /",
    "S01ahovcs_u:avc_342_1": "ahorātravrataṃ cāpi tad anujñāṃ pradehi me //",
    "S01ahovcs_u:avc_343_0": "iti tayā subhāvinyā bhāryayā prārthitaṃ mudā /",
    "S01ahovcs_u:avc_343_1": "śrutvā sa nṛpatir dṛṣṭvā tāṃ bhāryām evam abravīt //",
    "S01ahovcs_u:avc_344_0": "bhadre sādhuḥ samicchā te yat tvayāhaṃ prabodhitaḥ /",
    "S01ahovcs_u:avc_344_1": "ahaṃ cāpi cariṣyāmi tathāhorātrasadvratam //",
    "S01ahovcs_u:avc_345_0": "ity uktvā sa mahīpālo dharmadakṣaḥ pramoditaḥ /",
    "S01ahovcs_u:avc_345_1": "bhāryayā sahasaicchat tad ahorātravrataṃ varam //",
    "S01ahovcs_u:avc_346_0": "tataḥ sa nṛpatiś caityaṃ pratiṣṭhāpya yathāvidhi /",
    "S01ahovcs_u:avc_346_1": "ahorātravrataṃ kṛtvā sabhāryas taṃ samārcayat //",
    "S01ahovcs_u:avc_347_0": "evaṃ tayā subhāvinyā bhāryayā saha sarvadā /",
    "S01ahovcs_u:avc_347_1": "dharmadakṣo narendro 'sau caityasevārato 'bhavat //",
    "S01ahovcs_u:avc_348_0": "tatas tau dampatī cāpi yāvajjīvaṃ jinārcanam /",
    "S01ahovcs_u:avc_348_1": "kṛtvā saukhyaṃ prabhuktvānte saṃjagmāte jinālayam //",
    "S01ahovcs_u:avc_349_0": "evaṃ matvātra yūyaṃ ca śraddhayā sadvrataṃ mudā /",
    "S01ahovcs_u:avc_349_1": "ahorātravrataṃ dhṛtvā bhajata caityam ādarāt //",
    "S01ahovcs_u:avc_350_0": "evaṃ kṛte hi vo bhadram ihāmutra sadā bhavet /",
    "S01ahovcs_u:avc_350_1": "kramād bodhipadaṃ prāpya gamiṣyatha jinālayam //",
    "S01ahovcs_u:avc_351_0": "iti śāstrā munīndreṇa samādiṣṭaṃ niśamya te /",
    "S01ahovcs_u:avc_351_1": "bhikṣavo 'pi tathā caityaṃ vrataṃ dhṛtvā prabhejire //",
    "S01ahovcs_u:avc_352_0": "evaṃ me guruṇākhyātaṃ śrutaṃ mayā narādhipa /",
    "S01ahovcs_u:avc_352_1": "sarvalokahitārthāya tavāpi ca pracakṣyate //",
    "S01ahovcs_u:avc_353_0": "tathā tvaṃ ca mahārāja saṃbodhipadalabdhaye /",
    "S01ahovcs_u:avc_353_1": "ahorātravrataṃ dhṛtvā caityasevārato bhava //",
    "S01ahovcs_u:avc_354_0": "etatpuṇyānubhāvais te sarvatra mangalaṃ bhavet /",
    "S01ahovcs_u:avc_354_1": "sarvadā satsukhaṃ bhuktvā yāyāś cānte jinālayam //",
    "S01ahovcs_u:10_0": "{E adds the following between vss. 354 and 355.",
    "S01ahovcs_u:10_1": "punas ca maharaja",
    "S01ahovcs_u:10_2": "dharmaṃ vinā na mokṣaṃ ca dānaṃ vinā na bhuktavān /",
    "S01ahovcs_u:avc_354_b0": "saptajanmakṛtaṃ pāpaṃ tenaiva naśyate khalu /",
    "S01ahovcs_u:avc_354_b1": "kukṣetre ca kugotre ca jananaṃ na bhaviṣyati //}",
    "S01ahovcs_u:avc_355_0": "iti tenopaguptena śāstrākhyātaṃ niśamya saḥ /",
    "S01ahovcs_u:avc_355_1": "aśokaḥ saprajālokas tatheti prābhyanandata //",
    "S01ahovcs_u:11_0": "ye cedaṃ śuddhacittā jinavarakathitaṃ caityasevānubhāvam /",
    "S01ahovcs_u:avc_356_0": "śṛṇvanti śrāvayanti pramuditahṛdayāḥ śraddhayābhiprasannāḥ /",
    "S01ahovcs_u:avc_356_1": "te sarvakleśamuktā jinaguṇaniratāḥ prāptasaṃbodhicittāḥ /",
    "S01ahovcs_u:avc_356_2": "śuddhātmānaḥ sudhīrāḥ sakalaśubhakarā buddhaloke prayānti //",
    "S01ahovcs_u:12_0": "ity ahorātravratacaityasevānuśaṃsāvadānam //",
    "S01ahovcs_u:14_0": "{Śvadānaṃ aśokapṛcchitaṃ samāptaṃ. śubhan astu jagatāṃ.",
    "S01ahovcs_u:14_1": "Saṃvat 32 āśvine māse ?kṛṣṇapakṣe likha etat pam. mudā E}"
}