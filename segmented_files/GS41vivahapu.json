{
    "GS41vivahapu:0": " VP_1ab/.ajñātamadhyāntasamudbhavāya sarvātmane sarvagatāya tasmai/",
    "GS41vivahapu:1": " VP_1cd/.praṇamya devāya manobhavāya khalīkṛtaṃ yena jagat samagram//",
    "GS41vivahapu:2": " VP_2ab/.prajāpatir manmatha eva yasmāt kāmād vinā na prabhavaḥ prajānām/",
    "GS41vivahapu:3": " VP_2cd/.mahatsu sūkṣmeṣu ca so 'sti devaḥ sarvātmakaḥ sarvagataś ca",
    "GS41vivahapu:4": " yasmāt//",
    "GS41vivahapu:5": " VP_3ab/.yasmāt paran nāparam asti kiñcit saukṣmyān mahatvāc ca yataś ca",
    "GS41vivahapu:6": " nānyat/",
    "GS41vivahapu:7": " VP_3cd/.tenedam ekena manobhavena vyāptaṃ jagac chāṛṅgabhṛteva sarvam//",
    "GS41vivahapu:8": " VP_4ab/.agamyagāmī bhagavān prajeśaḥ śroṇīsahasrāṅkatanuś ca śakraḥ/",
    "GS41vivahapu:9": " VP_4cd/.caturmukho yena kṛtaś ca śambhu samanmatho maṅgalam ādadhātu//",
    "GS41vivahapu:10": " VP_5ab/.bhagavān api śārṅgarathāṅgadharo bhagavat(t)vam avāpa yataḥ/",
    "GS41vivahapu:11": " VP_5cd/.bahavo 'sya bhagā iti tena kṛtaṃ bhagavān iti nāma jagat prathitam//",
    "GS41vivahapu:12": " VP_6ab/.sītāviyogena bahuni duḥkhāny āptāni rāmeṇa salakṣmaṇena/",
    "GS41vivahapu:13": " VP_6cd/.tānīha saṃsmṛtya kalau sahasrāṇy aṣṭau tathāṣṭau ca vivāhitāni//",
    "GS41vivahapu:14": " VP_7ab/.durbhagās tanayavarjitāś ca yā niḥsvasanti vanitāḥ pativratā/",
    "GS41vivahapu:15": " VP_7cd/.tāḥ kudaivavinipātayantritā nānyajanmajanitaiḥ suduskṛtaiḥ//",
    "GS41vivahapu:16": " VP_8ab/.surabhikusumagandhais tarpayitvā dvijedrān śubhatithidivasarkṣe",
    "GS41vivahapu:17": " daivavitsaṃpradiṣṭe/",
    "GS41vivahapu:18": " VP_8cd/.ubhayakulaviśuddhe jñātaśīle surūpe prathamavayasi dadyāt kanyakāṃ yauvanasthe//",
    "GS41vivahapu:19": " VP_9ab/.puṣye divase 'thavā kṣaṇe vaivāhyeṣu ca bheṣu kārayet/",
    "GS41vivahapu:20": " VP_9cd/.ghaṭakāramṛdā sulakṣaṇām indrāṇīṃ kuśalena śilpinā//",
    "GS41vivahapu:21": " VP_10ab/.kusumbharaktāmbarabhūṣaṇojjvalāḥ sādhvyaḥ surūpāḥ subhagāḥ",
    "GS41vivahapu:22": " kulodbhavāḥ/",
    "GS41vivahapu:23": " VP_10cd/.nadīṃ nayeyuḥ saro 'thavā taṭaṃ kanyām alaṅkṛtya sahendra",
    "GS41vivahapu:24": " jāyayā//",
    "GS41vivahapu:25": " VP_11ab/.sūrpeṇadikṣu pramadā baliṃ tā datvā sakālīyakagandhadigdhām/",
    "GS41vivahapu:26": " VP_11cd/.kusumbharaktāmbaraveṣṭitāṅgīṃ śacīsakāśaṃ pramadā nayeyuḥ//",
    "GS41vivahapu:27": " VP_12ab/.dadhyodanena haviṣā madhunā ca kanyā saṃpūjya śakradayitāṃ ca salohastā [U. salohahastā]/",
    "GS41vivahapu:28": " VP_12cd/.tūṣṇīṃ praṇamya śirasā gṛham eva yāyād devīṃ pragṛhya muditā niyataiś ca keśaiḥ//",
    "GS41vivahapu:29": " VP_13ab/.gṛhe stitāṃ [U. sthitāṃ] tāṃ puruhūtapatnīṃ prāṅmadhyāstamayeṣu",
    "GS41vivahapu:30": " kanyā/",
    "GS41vivahapu:31": " VP_13cd/.sraggandhadhūpaiḥ pratipūjaṇec [U. pratipūjayec] ca pāṇīgrahaṃ yāvad upāgateti//",
    "GS41vivahapu:32": " VP_14a/.ratnānīndukaraḥ srajaḥ śubhagatā harmyotpalāny āsavaḥ",
    "GS41vivahapu:33": " VP_14b/.tāṃbūlaṃ pravarāmbarāṇi ruciraṃ gītaṃ vibhūtyaś cayā/",
    "GS41vivahapu:34": " VP_14c/.yasmān na striyam antareṇa hi nṛṇāṃ sarvāṇy abhiprītaye",
    "GS41vivahapu:35": " VP_14d/.tasmād vacmi tadāptiyogyasamayo dharmārthakāmāya ca//",
    "GS41vivahapu:36": " VP_14e/.uktaṃ janmani yat tad eva bhavitā yady aṅganānāṃ phalam/",
    "GS41vivahapu:37": " VP_14f/.vyartho na tv ayam ādaraṃ pariṇaye tatkālalagnādigaḥ//",
    "GS41vivahapu:38": " VP_15ab/.ajñātaṃ prathamaṃ pradhānam aparaṃ tadvyañjakaṃ yoṣitām/",
    "GS41vivahapu:39": " VP_15cd/.udvāhe niyati nayaty atibalād velāsamāyuk phalaiḥ//",
    "GS41vivahapu:40": " VP_16a/.vātsyo varṣam anojam icchati tathā ebhyo janaś cottaraṃ",
    "GS41vivahapu:41": " VP_16b/.strīṇāṃ mānam [U. nāmam] ṛtuṃ vihāya munayo māṇḍavyaśiṣyā jaguḥ/",
    "GS41vivahapu:42": " VP_16c/.caitraṃ projjhya parāśāro kathayate durbhāgyadaṃ yoṣitāṃ",
    "GS41vivahapu:43": " VP_16d/.āṣāḍhādicatuṣṭayena śubhadaṃ kaiś cit pradiṣṭaṃ dvijaiḥ//",
    "GS41vivahapu:44": " VP_17ab/.śreṣṭhaṃ pakṣam uṣanti śuklam asitasyādyaṃ tribhāgaṃ tathā/",
    "GS41vivahapu:45": " VP_17cd/.riktāṃ projjhya tithiṃ tathā tv ayanayoḥ sandhiṃ ca śeṣāḥ śubhāḥ//",
    "GS41vivahapu:46": " VP_18ab/.āgneyagrahavāsareṣu kalahaḥ prītis tu satsūttamān [U.",
    "GS41vivahapu:47": " satsūttamā]/",
    "GS41vivahapu:48": " VP_18cd/.kaiścit stharyam uṣanti sauradivase cāndre samāpatnikam//",
    "GS41vivahapu:49": " VP_19ab/.mṛgaśirasi maghāyāṃ hastamitrottarāsu svasananirṛtipūṣādhātṛdeveṣu coḍhā/",
    "GS41vivahapu:50": " VP_19cd/.bahusutaśukha [U. sukha]dāsīvittasaubhāgyayuktā janayati paritoṣaṃ kanyakā bāndhavānām//",
    "GS41vivahapu:51": " VP_20ab/.ārdrādye bhacatuṣṭaye vidhavatā sāgneyayāmye smṛtā/",
    "GS41vivahapu:52": " VP_20cd/.śeṣeṣv akṣayadoṣaśokamaraṇaṃ vyādhyādyaniṣṭaṃ bahuḥ//",
    "GS41vivahapu:53": " VP_21ab/.prītir janmasu tārakāsu parataḥ sañjñānurūpaṃ phalam/",
    "GS41vivahapu:54": " VP_21cd/.candre copacayā ''dyasaptamagate saubhāgyasaukhyāptayaḥ//",
    "GS41vivahapu:55": " VP_22ab/.nakṣatratulyaṃ phalam āha gargaḥ kṣeṇeṣu nakṣatrapasañjñiteṣu",
    "GS41vivahapu:56": " VP_22cd/.hārītababhrū dvijadevalaś ca viṣṭi vinā 'nyat karaṇaṃ praśastam//",
    "GS41vivahapu:57": " VP_23ab/.tithidinakaraṇarkṣalagnavīryaṃ paricayam āha parāśaraḥ krameṇa/",
    "GS41vivahapu:58": " VP_23cd/.tithir iti balabān vadanti gargāḥ karaṇabalād divaso 'pi bhāguriś",
    "GS41vivahapu:59": " ca/",
    "GS41vivahapu:60": " VP_23ef/.dinakaraṇabalād bhṛgur bhavīryaṃ balam udayasya jagāda jīvaśarmā//",
    "GS41vivahapu:61": " VP_24ab/.karaṇabhatithayo 'rdhabhuktabhogāḥ svaphalakarā na bhavanti tatra",
    "GS41vivahapu:62": " sāmye/",
    "GS41vivahapu:63": " VP_24cd/.karaṇatithivāsarodayānāṃ caraṇavivṛtthir anukramāt phalānām//",
    "GS41vivahapu:64": " VP_25ab/.ṣaṭkāṣṭake maraṇavairaviyogadoṣā dvir dvādaśe nidhanatā 'prajātā",
    "GS41vivahapu:65": " trikoṇe/",
    "GS41vivahapu:66": " VP_25cd/.prītiḥ parā nigaditā samasaptakeṣu śeṣeṣv",
    "GS41vivahapu:67": " anekavidhasaukhyasutārthasaṃpat//",
    "GS41vivahapu:68": " VP_26a/.ṣaṭkāṣṭake 'pi bhavanādhipam eva bhāva",
    "GS41vivahapu:69": " VP_26b/.ekādhipatyam avalokya ca vaśyarāśim/",
    "GS41vivahapu:70": " VP_26c/.kāryo vivāhasamayaḥ śubhakṛt saduktaḥ",
    "GS41vivahapu:71": " VP_26d/.stārā [U. tārā] bhaved yadi parasparato 'nukūlā//",
    "GS41vivahapu:72": " VP_27a/.dāridrayaṃ [U. dāridryaṃ] raviṇā kujena maraṇaṃ saumyena nasyuḥ prajāḥ",
    "GS41vivahapu:73": " VP_27b/.daurbhāgyaṃ guruṇā sitena sahite candreṇa sāpatnikā/",
    "GS41vivahapu:74": " VP_27c/.pravrajyārkasutena sendujagurau vāñchanti kecit chubham",
    "GS41vivahapu:75": " VP_27d/.vyādhyair mṛtyur aṇaṃgrahair [U. asaṅgrahair] bahuvidhā dīkṣā pravāsāḥ śubhaiḥ//",
    "GS41vivahapu:76": " VP_28ab/.kriye kumāreṣv anuraktacittā vihīnavittā gavi govratā ca/",
    "GS41vivahapu:77": " VP_28cd/.kuladvayānandakarī tṛtīye kulīralagne kulaṭā nṛśaṃsā//",
    "GS41vivahapu:78": " VP_29ab/.harau prasūtā sakṛd āśritā pituḥ patipriyā 'ti śvaśurasya",
    "GS41vivahapu:79": " ṣaṣṭhabhe/",
    "GS41vivahapu:80": " VP_29cd/.tulādimānārthavatī tulādhare tathālini krandati nityam asthirā//",
    "GS41vivahapu:81": " VP_30ab/.dhanuṣi kulaṭā tatpūrvārddhe satīty apare jaguḥ/",
    "GS41vivahapu:82": " VP_30cd/.mṛgajhaṣaghaṭeṣv anyāśaktā jarām upagacchati//",
    "GS41vivahapu:83": " VP_31ab/.dvipadabhavanaprāpī yo 'ṃśaḥ sa śubho 'nyagṛhodaye/",
    "GS41vivahapu:84": " VP_31cd/.dvipadabhavaneṣv apy anyāṃśā na bhavanti śubhāvahā//",
    "GS41vivahapu:85": " VP_32ab/.bhānur mṛtyur na bahudhanatāṃ bhartṛdāyād avittaṃ [U. vittaṃ]",
    "GS41vivahapu:86": " bandhudhvaṃsaṃ tanayavirahaṃ bhartṛvṛddhiṃ parāṃ ca/",
    "GS41vivahapu:87": " VP_32cd/.vaidhavyaṃ syān [U. prāk] na laghumaraṇaṃ dharmahāniṃ viśīlaṃ lābhānekān vyayam api dadāty udgamarkṣāt krameṇa//",
    "GS41vivahapu:88": " VP_33ab/.śaśiny aśvā sārthā tad anu śubhatā bāndhavahitā viputrā bandhyārtā bhavati sasapatnā [U. sapatnā] ''śunidhanā/",
    "GS41vivahapu:89": " VP_33cd/.janitrī kanyānām atha vihatakarmā 'tidhaninī vyayāśaktety eke jagur aśubhadā bandhuṣu",
    "GS41vivahapu:90": " VP_34ab/.mṛtyur naiḥsvaṃ sārthatā bandhuvairaṃ na syuḥ putrā bhartṛvṛddhiṃ",
    "GS41vivahapu:91": " kumaitrīm/",
    "GS41vivahapu:92": " VP_34cd/.raktasrāvo nānukulye ca bhartuḥ kravyācchailyaṃ svāptināśaṃ ca",
    "GS41vivahapu:93": " bhaume//",
    "GS41vivahapu:94": " VP_35ab/.bhartṛvratā sugṛhiṇī patipakṣapūjyā bandhvarcitā bahusutā",
    "GS41vivahapu:95": " vijitāripakṣā/",
    "GS41vivahapu:96": " VP_35cd/.bandhyā vyasur niyamadānakṛśāṅgavittā māyāvatī dhanavatī vyayanīya [U. vyayanī] saumye//",
    "GS41vivahapu:97": " VP_36ab/.patyuḥ priyā 'ti dhaninī muditā dhanyāḍhyā putrānvitā hataparā na",
    "GS41vivahapu:98": " sameti bhartā/",
    "GS41vivahapu:99": " VP_36cd/.kṣīṇāyuṣā śubharatā śubhasiddhakāryā svāyānvitā tadubhayopakṛtā ca jīve//",
    "GS41vivahapu:100": " VP_37a/.priyā patyur lubdhā patisahajaśaktā kulahitā",
    "GS41vivahapu:101": " VP_37b/.suputrā vairāḍhyā tad anu kulaṭā kṣipranidhanā/",
    "GS41vivahapu:102": " VP_37c/.ratā nityaṃ dharme bahukuśalakarmaṇy abhiratā",
    "GS41vivahapu:103": " VP_37d/.bhavaty āyaprāyā kṣapitavibhavā ceti bhṛguṇā//",
    "GS41vivahapu:104": " VP_38a/.puṃścaly asvā bahudhanavatī svalpadugdhārkaputre",
    "GS41vivahapu:105": " VP_38b/.hṛdrogā''rtā vinihataparā garbhavisrāvaśīlā//",
    "GS41vivahapu:106": " VP_38c/.rogān muktā skhalitaniyamā pāpaśīlā 'tivittā",
    "GS41vivahapu:107": " VP_38d/.pānair arthān nayati vilayaṃ prāvilagnāt krameṇa//",
    "GS41vivahapu:108": " VP_39ab/.saumyā vyayāstanidhanaṃ tryaribhaṃ ca śukre [U. śukraḥ] hitvā sthitas tridhanalābhagataḥ",
    "GS41vivahapu:109": " VP_39cd/.pāpā triṣaḍnidhanalābhagatā vivāhe hitvā 'ṣṭamaṃ kṣitijam iṣṭaphalāni dadyuḥ//",
    "GS41vivahapu:110": " VP_40ab/.sutahibukaviyadvilagnadharmeṣv amaragurur yadi dānavārcito vā/",
    "GS41vivahapu:111": " VP_40cd/.yad aśubham upayāti tac chubhatvaṃ śubham api vṛddhim upaiti tatprabhāvāt//",
    "GS41vivahapu:112": " VP_41ab/.aniṣṭasthānasaṃstho 'pi praśastaphaladaḥ śaśiḥ/",
    "GS41vivahapu:113": " VP_41cd/.saumyabhāge 'dhimitraṇa [U. 'dhimitreṇa] balinā cen nirīkṣtaḥ//",
    "GS41vivahapu:114": " VP_42ab/.naragrahabale strīṇāṃ pumān bhavati ballabhaḥ/",
    "GS41vivahapu:115": " VP_42cd/.viparīte 'ṅganā bhartur arthād anyat prakalpayet//",
    "GS41vivahapu:116": " VP_43ab/.śukrasūryāstapatiṣu śatrubhe vā tadaṃśake/",
    "GS41vivahapu:117": " VP_43cd/.virodhamūḍhā yāty āśu śvasruśvasurabhartṛṣu//",
    "GS41vivahapu:118": " VP_44ab/.vilagnāṃśaḥ svanāthena yady udvāhe na dṛśyate/",
    "GS41vivahapu:119": " VP_44cd/.puṃvināśas tato 'stāṃśe yady evaṃ yoṣitas tathā//",
    "GS41vivahapu:120": " VP_45ab/.gurusitayor uccagayor ekatame vā vilagnage kanyā/",
    "GS41vivahapu:121": " VP_45cd/.rājñi bhavaty asaṃśayam eva gurusaumyayoś coḍhā//",
    "GS41vivahapu:122": " VP_46ab/.svajāmitrodaye lagne śubhe kāryā caturthikā/",
    "GS41vivahapu:123": " VP_46cd/.svavarṇasadṛśā jārās tryādyair ekarkṣasaṃsthitaiḥ//",
    "GS41vivahapu:124": " VP_47ab/.carabhavanagataṃ vihāya satyaḥ śaśinam uvāca śubhapradaṃ vivāhe/",
    "GS41vivahapu:125": " VP_47cd/.munivacanavirodhi tac ca sūtre na tu kathite",
    "GS41vivahapu:126": " pavanarkṣavaiśvadeve//",
    "GS41vivahapu:127": " VP_48ab/.rāśyudgamadvādaśarāśicakre yuktā vivāhā munibhiḥ pradiṣṭā/",
    "GS41vivahapu:128": " VP_48cd/.nāmāni cakre grahayogalagne śrīdevakīrtiḥ śṛṇu tasya ca ''ryā//",
    "GS41vivahapu:129": " VP_49ab/.nando bhadro jīvo jīmūtaḥ sthāvaro jayo vijayaḥ/",
    "GS41vivahapu:130": " VP_49cd/.vyālo rasātalamukhaḥ kṣayas tamo 'ntyo vivāhagaṇaḥ//",
    "GS41vivahapu:131": " VP_50ab/.saumye vilagne nandaḥ śukre bhadras tathā gurau jīvaḥ/",
    "GS41vivahapu:132": " VP_50cd/.ādyantau jīmūtaḥ sthāvara iti madhyamāntyābhyām//",
    "GS41vivahapu:133": " VP_51ab/.saumyair atha tair vā ravibhaumaśanaiścaraiḥ kramaśaḥ/",
    "GS41vivahapu:134": " VP_51cd/.saumyaiḥ jñeyā saumyā krūrāḥ kruraiḥ [U. krūraiḥ] samākhyātā//",
    "GS41vivahapu:135": " VP_52ab/.dinakarayogād vyālo bhaumena rasātalaḥ kṣayaḥ śaninā/",
    "GS41vivahapu:136": " VP_52cd/.tamasā tamo nirukto 'thāntye keto [U. ketor] kṛtāntaś ca//",
    "GS41vivahapu:137": " VP_53ab/.triṣu nandādiṣu rājñī caturṣu cātaḥ paraṃ mahādevī/",
    "GS41vivahapu:138": " VP_53cd/.vyālādyeṣu ca pañcaṣu vidhavāḥ śocyā daridrāś ca//",
    "GS41vivahapu:139": " VP_54ab/.anadhikṛtaḥ śubhakṛt syād ete [U. etaiś] candro 'nyathā",
    "GS41vivahapu:140": " 'dhikṛtaḥ/",
    "GS41vivahapu:141": " VP_54cd/.tasmāt vivāhasamaye na kena cit saṅgataḥ śaśī dhanyaḥ//",
    "GS41vivahapu:142": " VP_55ab/.sapta te śaśiyogā saumyā [U. saumyaiḥ] saha",
    "GS41vivahapu:143": " sarvakarmasiddhikarāḥ/",
    "GS41vivahapu:144": " VP_55cd/.aśubhaphaladās tu pāpaiḥ patyudvahane vivarjyās te//",
    "GS41vivahapu:145": " VP_55ef/.tasmād etān yogān matimāṃ[sic.] sañcivtya [U. yuñjīta]",
    "GS41vivahapu:146": " sarvakāryeṣu/",
    "GS41vivahapu:147": " VP_56ab/.ūḍhā nande kanyā devīśabdaṃ samāpnuyād acirāt//",
    "GS41vivahapu:148": " VP_56cd/.bhavati narendrajananī bhartuḥ prāṇaiḥ priyā caiva/",
    "GS41vivahapu:149": " VP_57ab/.bhadre pāṇigrahaṇe yadi nāma kumārikā samupayāti//",
    "GS41vivahapu:150": " VP_57cd/.sā tvaritān nṛpaśabdaṃ karoti bhārtuḥ kulasyāpi/",
    "GS41vivahapu:151": " VP_58ab/.pariṇītā jīvākhye kanyā vijayāya kīrtyate bhartuḥ//",
    "GS41vivahapu:152": " VP_58cd/.prāpnoti sā trivargaṃ kuladvayaṃ cāpi nandayati/",
    "GS41vivahapu:153": " VP_59ab/.jīmūte pariṇītā vipulān bhogān mahāphalān bhuktvā//",
    "GS41vivahapu:154": " VP_59cd/.dṛṣdvā ca naptṛtanayān sahabhartā devatvam/",
    "GS41vivahapu:155": " VP_60ab/.sthāvarayoge kanyā pāṇigraham etya vipulam aiśvaryam//",
    "GS41vivahapu:156": " VP_60cd/.bhartur nidhānalābhān prāpya kulasyonnatiṃ kurute/",
    "GS41vivahapu:157": " VP_61ab/.pāṇigraham etya jaye jaghanyakulajāpi bhartur aiśvaryam//",
    "GS41vivahapu:158": " VP_61cd/.āvahati sadā kanyā niṣevyamānā sapatnībhiḥ/",
    "GS41vivahapu:159": " VP_62ab/.vijayāṃ prāpyodvāhaṃ prāpnoti sutān yaśo 'rthalābhaṃ ca//",
    "GS41vivahapu:160": " VP_62cd/.vaṃśasya ca pratiṣṭhāṃ parato maraṇāc ca suralokam/",
    "GS41vivahapu:161": " VP_63ab/.vyāle vyālākārā pāṇigraham eti kanyakā daivāt//",
    "GS41vivahapu:162": " VP_63cd/.dāridryāmayayuktā naikasmin puṃsi sā ramate/",
    "GS41vivahapu:163": " VP_64ab/.pātālanāmani gatā pāṇigrahaṇe ca pañcamān māsāt//",
    "GS41vivahapu:164": " VP_64cd/.sā prāpya doṣam atulaṃ paraḥ prāṇān parityajati/",
    "GS41vivahapu:165": " VP_65ab/.kṣayam āsādyodvāhaṃ kanyā pakṣadvayāt patiṃ hatvā//",
    "GS41vivahapu:166": " VP_65cd/.nīcena tu saha bhartrā kṣapayati jārāgninā gotram/",
    "GS41vivahapu:167": " VP_66ab/.pāṇigrahas tamasi cel lakṣaṇaguṇavittato 'pi sampannā//",
    "GS41vivahapu:168": " VP_66cd/.saptati rātrāt kṣapayati yady api jātā surendreṇa/",
    "GS41vivahapu:169": " VP_67ab/.yadi khalu kṛtāntayoge pariṇayam āyati kanyakā daivāt//",
    "GS41vivahapu:170": " VP_67cd/.sā śvasurabandhuvargaṃ kṣapayaty acireṇa kālena/",
    "GS41vivahapu:171": " VP_68ab/.ātmopekṣakapoṣakavadhakā iti rāśayo 'rthato 'bhihitaḥ//",
    "GS41vivahapu:172": " VP_68cd/.ebhyaḥ śubham aśubhaṃ vā nirdeśyā janmalagnābhyām/",
    "GS41vivahapu:173": " VP_69ab/.ātmeti janmalagnaṃ pañcama navamaṃ ca kīrtitaṃ tasmāt//",
    "GS41vivahapu:174": " VP_69cd/.dviṣaṭkadaśamabhavanam upekṣakākhyaṃ vinirdiṣṭam//",
    "GS41vivahapu:175": " VP_70ab/.duścikyaṃ jāmitraṃ caikādaśakaṃ ca poṣakaṃ jñeyam//",
    "GS41vivahapu:176": " VP_70cd/.dvādaśanidhanacaturthaṃ vadhakākhyaṃ śāstranirdiṣṭam/",
    "GS41vivahapu:177": " VP_71ab/.hitvā śaśāṅkaṃ yadi sapta saumyaiḥ pañcāśubhaiḥ kiṃ kathitā na saptā//",
    "GS41vivahapu:178": " VP_71cd/.dvitryādiyogān parihṛtya kasmān noktaṃ śataṃ trighanaṃ vilagne/",
    "GS41vivahapu:179": " VP_72ab/.deśācāras tāvad ādau vicintyo deśe deśe yā sthiti saiva kāryā//",
    "GS41vivahapu:180": " VP_72cd/.lokadviṣṭāṃ paṇḍitā varjayanti daivajño 'pi lokamārgeṇa yāyāt/",
    "GS41vivahapu:181": " VP_73ab/.bṛhaspatau gocaraśobhanasthe vivāham icchanti ca dakṣiṇātyāḥ/",
    "GS41vivahapu:182": " VP_73cd/.ravau śubhasthe ca vadanti gauḍā na gocaro mālavake pramāṇam//",
    "GS41vivahapu:183": " VP_74ab/.harau prasupte na ca dakṣiṇāyane na caitramāse na ca puṣyasaṃjñite/",
    "GS41vivahapu:184": " VP_74cd/.tithau ca rikte śaśini kṣayaṅgate ravīndubhaumārkidineṣu cāśubham//",
    "GS41vivahapu:185": " VP_75ab/.vyatipātahataṃ dinatrayaṃ vyatipātena samaṃ ca vaidhṛtim//",
    "GS41vivahapu:186": " VP_75cd/.tad api sphuṭapātadarśane dviguṇaṃ yadi vā na niścitam/",
    "GS41vivahapu:187": " VP_76ab/.vyatipātavyāghātaḥ ṣaṣṭhe daśame ca vaidhṛtaṃ dhiṣṇye//",
    "GS41vivahapu:188": " VP_76cd/.vikṣobhaṇagaṇḍāntāv atidhṛtisaṃkhye ca vyāghātaḥ/",
    "GS41vivahapu:189": " VP_77ab/.tad idaṃ vyatipātaṃ ca kathayanti uttaradiksthitājanāḥ//",
    "GS41vivahapu:190": " VP_77cd/.vyatipātavad ākulasthitaṃ bahusiddhāntaviśeṣakāraṇe/",
    "GS41vivahapu:191": " VP_78ab/.tathottarāḥ sākalasannikṛṣṭā māṇḍavyamātīyatusārddhakeṣu//",
    "GS41vivahapu:192": " VP_78cd/.khaśeṣu hūṇeṣu na bāhlikeṣu vā na, kāṇadeśeṣu na gopabhojāḥ/",
    "GS41vivahapu:193": " VP_79ab/.ekādaśoktāni śubhāni bhāni śeṣāṇy aniṣṭāni vivāhakāle//",
    "GS41vivahapu:194": " VP_79cd/.tatrāgni [U. tatrāpi] tārā śaśivīryayuktā triṃśan muhūrtāś ca vicintanīyāḥ/",
    "GS41vivahapu:195": " VP_80ab/.tulādharastrīmithunād vivāha [U. vihāya] lagne sthitā pāpaphalā",
    "GS41vivahapu:196": " na cānye//",
    "GS41vivahapu:197": " VP_80cd/.triṃśāṃśakadvādaśabhāgabhedair dreṣkāṇahorāpramukhair vicintyaḥ/",
    "GS41vivahapu:198": " VP_81ab/.māse nāṣṭāu viṣṭiduṣṭāni bhāni tatrāpy eke rātrim āhur dinaṃ ca//",
    "GS41vivahapu:199": " VP_81cd/.tithyarddhe 'ntye prāptināśau ca viṣṭe [U. viṣṭeḥ] cāndraṃ mānaṃ viṣṭihetu na",
    "GS41vivahapu:200": " VP_82ab/.prācyāḥ prāyoḥ nyūnavarṇāḥ sagopāḥ saṃdhyākālaṃ prāhur iṣṭaṃ na",
    "GS41vivahapu:201": " śeṣam//",
    "GS41vivahapu:202": " VP_82cd/.yāvac chāntaṃ gorajo nābhyupeti tāvat teṣāṃ cittaśuddhir vivāhe/",
    "GS41vivahapu:203": " VP_83a/.gopair yaṣṭayāhatānāṃ [U. yaṣṭyāhatānāṃ] khurapuṭadalitā yā tu",
    "GS41vivahapu:204": " dhūlir dinānte",
    "GS41vivahapu:205": " VP_83b/.sodvāhe sundarīṇāṃ vipuladhanasutāś cāyurārogyasaṃpat//",
    "GS41vivahapu:206": " VP_83c/.tasmin kāle na ca rkṣaṃ na ca tithikaraṇaṃ naiva lagnaṃ na yogaḥ",
    "GS41vivahapu:207": " VP_83d/.khyātaḥ puṃsāṃ sukhārthaṃ śamayati duritāni utthitaṃ gorajas tu/",
    "GS41vivahapu:208": " VP_84ab/.kulasya deśasya ca cittavṛttir na khaṇḍaniyā [U. khaṇḍanīyā]",
    "GS41vivahapu:209": " viduṣā kadācit//",
    "GS41vivahapu:210": " VP_84cd/.dosaḥ pratisyāyakṛto 'pi yo 'tra saṃbhāvyate jyautiṣikasya so",
    "GS41vivahapu:211": " 'jñaiḥ/",
    "GS41vivahapu:212": " VP_85ab/.śāstraśarīram abudhvā bahudhā jalpanti yady api nānumatam//",
    "GS41vivahapu:213": " VP_85cd/.kāṇānāṃ viṣayagataḥ prājño nimilayen netram/",
    "GS41vivahapu:214": " VP_86ab/.evaṃ vivāhasamaye gamane praveśe kāryeṣu maṅgalayuteṣv athavā",
    "GS41vivahapu:215": " pareṣu//",
    "GS41vivahapu:216": " VP_86cd/.doṣaṃ kuśikṣitakudaivavido vadanti rāgeṇa vā paṭudhiyo namo 'stu",
    "GS41vivahapu:217": " tebhyaḥ/",
    "GS41vivahapu:218": " VP_87ab/.gocaraśuddhāv induṃ kanyāyā yatnataḥ śubhaṃ vīkṣya//",
    "GS41vivahapu:219": " VP_87cd/.tigmakiraṇaś ca puṃsaḥ śeṣair avarṇair api vivāhaḥ/",
    "GS41vivahapu:220": " VP_88ab/.na sakalaguṇasaṃpal labhyate 'lpair ahobhir bahutaraguṇayogaṃ yojayet maṅgaleṣu//",
    "GS41vivahapu:221": " VP_88cd/.prabhavati na hi doṣo bhūribhāve guṇānāṃ salilalava ivāgneḥ",
    "GS41vivahapu:222": " saṃpradīptendhanasya/",
    "GS41vivahapu:223": " VP_89ab/.guṇaśatam api doṣaḥ kaścid eko 'pi vṛddhaḥ kṣapayati yadi nānyat tadvirodhiguṇo 'sti/",
    "GS41vivahapu:224": " VP_89cd/.ghaṭam api paripūrṇaṃ pañcagavyasya śaktyā malinayati surāyā",
    "GS41vivahapu:225": " bindur eko 'pi sarvam//",
    "GS41vivahapu:226": " VP_90ab/.kṛtakautukamaṅgalo varo madhuparkādyaśanād anantaram//",
    "GS41vivahapu:227": " VP_90cd/.jvalitāgnisamakṣamaṅgalaṃ yad avāpnoti śubhāśubhaṃ ca tam//",
    "GS41vivahapu:228": " VP_91ab/.cakre varāhamihiraḥ praṇipatya sādhūn samyak vivāhapaṭalaṃ pṛthutāṃ vihāya/",
    "GS41vivahapu:229": " VP_91cd/.pūrvaṃ ca yad yuvatijanmavidhau mayoktaṃ saṃcintya tac ca",
    "GS41vivahapu:230": " sadasatparikalpanīyam//",
    "GS41vivahapu:231": " End of Vivahapatala"
}