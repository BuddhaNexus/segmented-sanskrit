{
    "GK19uddkokpu:0": "pūrvabhāgaḥ saudhe tuṅge saha dayitayā ko 'pi saṅkrīḍamānaḥ prāpa svāpaṃ paramapuruṣaḥ śeṣabhoge śriyeva /",
    "GK19uddkokpu:1_0": "citrā daivī gatiriyamasau śailajāmaṇḍitāyāṃ kāñcyāṃ kampātaṭabhuvi tayānanvito budhyate sma tvāmāninyuḥ subhaga śayitaṃ līlayā",
    "GK19uddkokpu:1_1": "nīlakeśyo draṣṭuṃ devaṃ varuṇapurataḥ sampatantyo vimānaiḥ",
    "GK19uddkokpu:2_0": "atrāmuñcannapi bhagavatīkiṅkaroktyā saśaṅkāḥ śuśrāvetthaṃ sa punaravapussaṅgrahāṃ vyomni vāṇīm kṣetre cāsmin sakalavipadāṃ",
    "GK19uddkokpu:2_1": "bhañjane pañca māsān āsīthāścet priyajanaviyogārtirūrdhvaṃ na te syāt /",
    "GK19uddkokpu:3_0": "ākarṇyemāṃ punariti tathā saiṣa cakre nivāsaṃ kleśo bhūyānapi bahumataḥ ślāghyate cedudarkaḥ tatra dvitrān priyasahacarīviprayogātidīrghān",
    "GK19uddkokpu:3_1": "kāmārto 'yaṃ śivaśiva samullaṅghya māsān kathañcit",
    "GK19uddkokpu:4": "caitrārambhe samuditamadhuśrīkaṭākṣābhirāmaṃ cūtāṅkūrāsvadanarasikaṃ kokilaṃ sandadarśa // taṃ kūjantaṃ kalamadhurayā pañcamasvānabhaṅgyā kāntālāpasmaraṇavivaśaḥ kiñcidārādupetya /",
    "GK19uddkokpu:5_0": "datvā netrāñjalipuṭabhṛtairarghyamaśrupravāhair jātāśvāsaḥ sphuṭamiti girā śrāvyayā sandideśa atrāyāhi priyasakha nanu svāgataṃ",
    "GK19uddkokpu:5_1": "paśya pārśve pratyagrodyanmadhurasakaṇasvedinīṃ cūtavallīm",
    "GK19uddkokpu:6_0": "tvatsamparkaṃ subhaga niyataṃ kāṅkṣate 'sau vilolā lolambākṣī calakisalayairāhvayantī sarāgā antastoṣaṃ mama vitanuṣe hanta",
    "GK19uddkokpu:6_1": "jāne bhavantaṃ skandhāvāraprathamasubhaṭaṃ pañcabāṇasya rājñaḥ",
    "GK19uddkokpu:7_0": "kūjāvyājāddhitamupadiśan kokilāvyājabandho kāntaiḥ sākaṃ nanu ghaṭayase kāminīrmānabhājaḥ vācālaṃ mā parabhṛta kṛthā māṃ",
    "GK19uddkokpu:7_1": "priyāviprayuktaṃ prāyaḥ prāptaṃ praṇayavacanaṃ tvādṛśe mādṛśānām",
    "GK19uddkokpu:8_0": "kiñcillīnāṃ kisalayapuṭe kokilāmākulātmā tvaṃ cāpaśyan bata virahiṇāṃ yena jānāsi tāpam // yāvatkālaṃ mahitapatagādhīśa kārye",
    "GK19uddkokpu:8_1": "niyoktuṃ saṅkocaṃ me vrajati rasanā sandidikṣormṛgākṣyāḥ",
    "GK19uddkokpu:9_0": "tāvatkālaṃ tava ca hṛdayaṃ tāntimetīti śaṅke dīnāpannapraṇayaghaṭane dīrghasūtretarasya // sandeśaṃ me naya khagapate sādhaya",
    "GK19uddkokpu:9_1": "bhrātṛkṛtyaṃ santāpārtāṃ suvacana samāśvāsaya preyasīṃ me /",
    "GK19uddkokpu:10_0": "kāntodantaḥ suhṛdupanato viprayogārditānāṃ prāyaḥ strīṇāṃ bhavati kimapi prāṇasandhāraṇāya gantavyaste tridivavijayī maṅgalāgreṇa",
    "GK19uddkokpu:10_1": "deśaḥ prāptaḥ khyātiṃ vihitatapasaḥ prāgjayantasya nāmnā /",
    "GK19uddkokpu:11": "pāre cūrṇyāḥ parisarasamāsīnagovindavakṣo- lakṣmīvīkṣāvivalanasudhāśītalaḥ keraleṣu // Kok_1.11",
    "GK19uddkokpu:12": "tatra drakṣyasyakhilamahilāmaulimālāyamānāṃ bālāmenāṃ niyatamadhunā madviyogena dīnām /",
    "GK19uddkokpu:13": "kalyāṇī sā kanakakadalīkandalīkomalāṅgī kandarpāgniṃ kathamiva kukūlāgnikalpaṃ saheta // Kok_1.12",
    "GK19uddkokpu:14": "adhvānaṃ te hitamupadiśāmyaśrameṇaiva gantuṃ snigdhacchāyaistarubhirabhitaḥ śāntagharmapracāram",
    "GK19uddkokpu:15_0": "saṃskartāsi dhruvamupagato yatra patrīndra teṣām uddāmānāmapi navanavodyānalīlāyitānām // śrīkāmākṣyā vinatamamarairutsavaṃ",
    "GK19uddkokpu:15_1": "phālgunākhyaṃ dṛṣṭvā yāntyaḥ svabhavanamupārūḍhanānāvimānāḥ",
    "GK19uddkokpu:16": "tvatsaṃllāpaśravaṇataralāḥ paścimāmbhodhivelā- paryantaṃ te varuṇanagarīmañjuvācaḥ sahāyāḥ ākarṣantaḥ pratinavalatāpuṣpagandhopahārān āsiñcantaḥ saraṇimabhitaḥ śītalaiḥ śīthuleśaiḥ",
    "GK19uddkokpu:17_0": "bhṛṅgīnādairmadhuramadhuraṃ vyāharanto valante kampākūlopavanapavanā bandhavaste 'nukūlāḥ vandasvārāt priyasakha punardarśanāyātra",
    "GK19uddkokpu:17_1": "śaureḥ kāñcībhartuḥ karigiritaṭe puṇyamenaṃ vimānam",
    "GK19uddkokpu:18_0": "ādhatte yat kanakavalabhīnīḍalīnaiḥ kapotair adyāpyambhoruhabhavamakhālagnadhūmābhiśaṅkām pīṭheṣvaṣṭādaśasu mahitaṃ kāmapīṭhaṃ",
    "GK19uddkokpu:18_1": "bhajethāḥ pārekampaṃ svayamiha parā devatā sannidhatte",
    "GK19uddkokpu:19_0": "sabhrūcāpaṃ nayanajaladaṃ prāpya yasyāḥ kṛpāpaṃ tuṇḍīrakṣmā sulabhakavitāsasyavṛddhiḥ samindhe uḍḍīyāsmād bakulasarasāt sa",
    "GK19uddkokpu:19_1": "tvamudyānadeśāt prādakṣiṇyād vraja parisare puṇyamekāmravṛkṣam",
    "GK19uddkokpu:20_0": "mūle yasya prakṛtisubhage muktakailāsalobho devaḥ sākṣādvasati valayāṅkāhvayaścandracūḍaḥ dṛṣṭvā śambhuṃ gaganasaraṇāvujjihāne",
    "GK19uddkokpu:20_1": "tvayi drāk pakṣadvandvavyajanapavanoccālitābhyo latābhyaḥ",
    "GK19uddkokpu:21_0": "utthāsyanti bhramarataruṇāḥ siktadehā marandair udyānaśrīprahitasajalāpāṅgabhaṅgānukārāḥ // spaṣṭālakṣyastvayi pika samālambamāne",
    "GK19uddkokpu:21_1": "'mbarāntaṃ kāñcīdeśaḥ kimapi vasudhāṃ bhūṣayan gauraveṇa",
    "GK19uddkokpu:22": "tatsaundaryāpahṛtahṛdayo mā vilambasva gantuṃ bandhutrāṇād bahumatipadaṃ nāparaṃ tvadvidhānām āśāṃ pāśāyudhatilakitāmāśrayannāttavegaḥ kūlonmīlatkramukakuhalīcāmarāndolitormim /",
    "GK19uddkokpu:23_0": "drakṣyasyagre vikacakamalodgandhimādhvīkapānāt kṣībakṣībabhramarataruṇīsevitāṃ kṣīrasindhum pakṣodyautaiḥ pataga purajitkandharākāṇḍanīlair",
    "GK19uddkokpu:23_1": "vyāptābhogā visṛmaratarairvyoma sīmantayantī",
    "GK19uddkokpu:24": "suvyaktaṃ te gamanasaraṇiḥ sūtrayedūrdhvamasyāḥ sindhusnehopagatayamunāveṇivīthīvilāsam // cūte cūte kusumakalikāṃ tvāṃ ca dṛṣṭvā sametaṃ bālāśokāhananamaruṇairaṅghribhistanvatīnām",
    "GK19uddkokpu:25_0": "tanvaṅgīnāṃ śravaṇasubhagairnūpurāṇāṃ virāvair vācālāḥ syurniyatamabhitaḥ kūlamārāmasīmāḥ snātottīrṇāḥ sajalakaṇikāsundarorojakumbhāḥ",
    "GK19uddkokpu:25_1": "śyāmāpaṅkaiḥ śubhaparimalaiḥ spṛṣṭamāṅgalyabhūṣāḥ",
    "GK19uddkokpu:26_0": "tīre tasyā dramiḍasudṛśo darśanīyā vilokya prāyo bhāvī kṣaṇamiva sakhe gacchataste vilambaḥ dhūmastomaiḥ savanajanitairdhūsaropāntavṛkṣāḥ",
    "GK19uddkokpu:26_1": "prauḍhaślāghyairmukharitamaṭhāḥ pāvanairbrahmaghoṣaiḥ",
    "GK19uddkokpu:27_0": "ruddhābhogā dvijavaravidhisnānapūtaistaṭākair draṣṭavyāste tadanu saritaṃ dakṣiṇenāgrahārāḥ sā vaidagdhī śrutiṣu sa punaḥ",
    "GK19uddkokpu:27_1": "sarvaśāstrāvagāhas taccāmlānaprasarasarasaṃ niṣkalaṅkaṃ kavitvam",
    "GK19uddkokpu:28_0": "tatratyānāṃ kimiha bahunā sarvametat paṭhantaḥ śṛṅge śṛṅge gṛhaviṭapināṃ spaṣṭayiṣyanti kīrāḥ tānullaṅghya smitakuvalayasnigdhamutkandharāṇāṃ",
    "GK19uddkokpu:28_1": "colastrīṇāmayi saphalayan netramutpakṣmamālam",
    "GK19uddkokpu:29_0": "vilvakṣetraṃ viśa paśupaterveśma nīvāsamīrair dhūtālindadhvajapaṭaśikhairnūnamāhūyamānaḥ // kāmaḥ svāmī kila śalabhatāmāpa",
    "GK19uddkokpu:29_1": "netrasphuliṅge mā mā bhaiṣīriti bhavabhido darśanāccandramauleḥ",
    "GK19uddkokpu:30_0": "śyāmā varṇe vacasi madhurā cañcalā dṛgvilāse vāmotsaṅge lasati karuṇā kāpi kāmaṃ duhānā // pakṣisvānaiḥ paṭumadakalaiḥ svāgatāni",
    "GK19uddkokpu:30_1": "bruvāṇā vyākīrṇārghyāḥ kusumamadhubhirvījayantaḥ pravālaiḥ",
    "GK19uddkokpu:31": "tatrārāmāḥ surabhisacivaṃ tvāṃ sakhe mānayeyus tulyaprītirbhavati hi jano rājavadrājamitre kāle tasmin karadhṛtagalannīvayo vārakāntāḥ sambhogānte nibiḍalatikāmandirebhyaścalantyaḥ",
    "GK19uddkokpu:32_0": "vītasvedāstava viharataḥ pakṣapālīsamīrair ākhinnabhrūvalanamalasairarcayiṣyantyapāṅgaiḥ // bhūyo gacchan janapadamimaṃ sa",
    "GK19uddkokpu:32_1": "tvamullaṅghya colān ālokethāstaralahariṇīnetratāpiñchitāni",
    "GK19uddkokpu:33": "kāntārāṇi prasavaśayanaiśchinnaguñjākalāpaiḥ kuñje kuñje kathitaśabaradvandvalīlāyitāni // tatratyāstvāṃ kusumakalikāśīthudhārāṃ vamanto nīrandhreṣu skhalitagatayo nirjharīśīkareṣu",
    "GK19uddkokpu:34": "vallīḍolāviharadaṭavīdevatālālanīyāḥ seviṣyante capalacamarībālabhārāssamīrāḥ // Kok_1.32",
    "GK19uddkokpu:35": "cumban bimbādharamiva navaṃ pallavaṃ śīthugarbhaṃ prāptāśleṣaḥ stana iva nave korake kāmacārī",
    "GK19uddkokpu:36_0": "bhoktāsi tvaṃ kamapi samayaṃ tatra mākandavallīḥ kāntārāge sati vikasite kaḥ pumāṃstyaktumīṣṭe daṣṭvā cañcvā kanakakapiśā",
    "GK19uddkokpu:36_1": "mañjarīścūtaṣaṇḍāt pakṣacchāyāśabalitanabhobhāgamudgatvaraṃ tvām",
    "GK19uddkokpu:37": "vidyutvantaṃ navajaladharaṃ manyamānāḥ salīlaṃ nartiṣyanti priyasakha calatpiñchabhārā mayūrāḥ dṛśyā dūre tadanu laharīsampatadrājahaṃsā sā kāverī madajalajharī sahyadantāvalasya /",
    "GK19uddkokpu:38": "meghaśyāmo bhujagaśayano medinīhārayaṣṭer madhye yasyā marataka iva prekṣyate raṅganāthaḥ puṇyānasyāstaṭabhuvi purīkharvaṭagrāmaruddhān udyānadruprasavasurabhīn hosalān gāhamānaḥ /",
    "GK19uddkokpu:39": "lakṣmīnārāyaṇapuramiti khyātamantarmurāreḥ prāpyāvāsaṃ bhava pikapate pāvanānāṃ purogaḥ // tatratyānāṃ ruciracikuranyastasaugandhikānāṃ tāruṇyoṣmāñcitakucataṭīvitruṭatkañcukānām /",
    "GK19uddkokpu:40_0": "nāsāmuktābharaṇakiraṇonmiśramandasmitānāṃ veśastrīṇāṃ bhavati vivaśo vibhramairdarpako 'pi tāścenmānagrathitahṛdayāḥ sannatān",
    "GK19uddkokpu:40_1": "nādri yeran kāntāḥ kāntān parabhṛta kuhūkāramekaṃ vimuñca",
    "GK19uddkokpu:41_0": "santu trasyannijanijavadhūdorlatāliṅgitānāṃ yūnāmārdrasmitasahacarāstvayyapāṅgānuṣaṅgāḥ // krīḍantīnāṃ mukharitalatāmandiraṃ",
    "GK19uddkokpu:41_1": "khecarīṇāṃ bhūṣānādairbhuvanaviditaṃ sahyaśailaṃ śrayethāḥ",
    "GK19uddkokpu:42_0": "kṣatradhvaṃsāt svayamuparato viprasātkṛtya kṛtsnaṃ pṛthvīcakraṃ bhṛgukulapatiryattaṭe sannidhatte tvañcaddhūmān davahutabhujo",
    "GK19uddkokpu:42_1": "jvālamālājaṭālān valgadbhṛṅgān vanaviṭapino bhāsurān pallavaughaiḥ",
    "GK19uddkokpu:43_0": "dṛṣṭvā dūrādanuminutamāmuṣṇaśītaiḥ samīraiḥ sandigdhāyāṃ vipadi sahasāvṛttirārtiṃ hi sūte dṛṣṭvā tatrāmalakadharaṇīmandiraṃ",
    "GK19uddkokpu:43_1": "śārṅgapāṇiṃ tasmācchailāttaṭamavataran kiñcidākuñcya pakṣau",
    "GK19uddkokpu:44": "kūle 'mbhodheḥ kramukakalilāṃ keralakṣoṇimagre paśya sphītāṃ bhṛgusutabhujāvikramopakramaṃ yā // Kok_1.41 //",
    "GK19uddkokpu:45": "prāptavyaste yadi kṛtamaho vāṅmayītīravāsī devo dakṣādhvaravimathanoḍḍāmaraścandracūḍaḥ /",
    "GK19uddkokpu:46_0": "āste śātatriśikhaśikhayā dārukaṃ jaghnuṣī sā yasyādūre mṛgapatiśirastasthuṣī bhadrakālī // siktaḥ svacchairjharajalakaṇaistaṃ",
    "GK19uddkokpu:46_1": "bhaja vyomni tiṣṭhan muktācchannāsitanavapaṭīkāyamānāyamānaḥ",
    "GK19uddkokpu:47_0": "dhvāṅkṣabhrāntyā yadi parijanāstvāṃ samutsārayeran kūjāṃ kiñcit kuru nanu girā vyajyate sannasaṃśca itthaṃ bhaktyā puramathanamārādhya",
    "GK19uddkokpu:47_1": "labdhaprasādaḥ kṛṣṭaḥ kṛṣṭaḥ pathi pathi sakhe keralīnāṃ kaṭākṣaiḥ /",
    "GK19uddkokpu:48_0": "uccaiḥ saudhairuḍugaṇagatīrūrdhvamutsārayantīṃ phullārāmāṃ praviśa puralīkṣmābhṛtāṃ rājadhānīm yeṣāṃ vaṃśe samajani hariścandranāmā",
    "GK19uddkokpu:48_1": "narendraḥ pratyāpattiḥ pataga yadupajñaṃ ca kaumārilānām",
    "GK19uddkokpu:49_0": "yuddhe yeṣāmahitahataye caṇḍikā sannidhatte teṣāmeṣāṃ stutiṣu na bhavet kasya vaktraṃ pavitram putrasyāsau priyasakha iti",
    "GK19uddkokpu:49_1": "prītigarbhaiḥ kaṭākṣair dṛṣṭastasyāṃ puri viharatā rukmiṇīvallabhena",
    "GK19uddkokpu:50": "tasyaivāgre sadayamabalālūnasūnapravāle bālodyāne kvacana viharan mārgakhedaṃ vijahyāḥ // kelīyānakvaṇitaraśanā komalābhyāṃ padābhyām ālīhastārpitakaratalā tatra cedāgatā syāt /",
    "GK19uddkokpu:51_0": "svātī nāma kṣitipatisutā sevituṃ devamasyāḥ svairālāpaistava pika girāṃ kāpi śikṣā bhavitrī tāmāyāntīṃ stanabharaparitrastabhugnāvalagnāṃ",
    "GK19uddkokpu:51_1": "svedacchedacchuritavadanāṃ śroṇibhāreṇa khinnām",
    "GK19uddkokpu:52_0": "kiñciccañcūkalitakalikāśīthubhāreṇa siñceś cañcaccillīcalanasubhagān lapsyase 'syāḥ kaṭākṣān kañcitkālaṃ dhutakisalayācchādanaṃ",
    "GK19uddkokpu:52_1": "saprakampaṃ pratyākhyātabhramarataruṇā mañjarī bhujyamānā",
    "GK19uddkokpu:53_0": "yātrodyukte subhaga bhavati vyañjayedātmasādaṃ muktāścyotanmadhurasamiṣānmuñcatī bāṣpaleśam digyātavyā yadapi bhavato dakṣiṇā",
    "GK19uddkokpu:53_1": "rakṣaṇārthaṃ matprāṇānāṃ punarapi sakhe paścimāmeva yāyāḥ",
    "GK19uddkokpu:54_0": "dhūtārāmaṃ mukuṭataṭinīmārutaistatra śambhoḥ sampadgrāmaṃ yadi na bhajase janmanā kiṃ bhṛtena saudhaistuṅgairhasadiva sudhākṣālitai",
    "GK19uddkokpu:54_1": "rājatādriṃ tejorāśeḥ praviśa bhavanaṃ dhūrjaṭerūrjitaṃ tat /",
    "GK19uddkokpu:55_0": "pārśve pārśve paricitanamaskārajātaśramāṇāṃ kṣmādevānāṃ kṣaṇamanubhavaṃstālavṛntasya līlām utkīrṇānāṃ kanakavalabhīṣūdgato",
    "GK19uddkokpu:55_1": "viṣkirāṇāṃ tyaktāśaṅkaṃ praṇama giriśaṃ dhyānaniṣkampagātraḥ",
    "GK19uddkokpu:56": "kaṇṭhacchāyā pratiphalati kiṃ bharturityadriputryā nidhyātaḥ san kutukanibhṛtairnetrapātaiḥ pavitraiḥ // Kok_1.52 //",
    "GK19uddkokpu:57": "śrīnandibhrūniyamitamithorodhamābaddhasevān brahmendrādyān kvacana vibudhān sādaraṃ vīkṣamāṇaḥ",
    "GK19uddkokpu:58": "gāyantīnāṃ kvacidapi sakhe komalān kinnarīṇāṃ vīṇārāvānupaśṛṇu bhavatkūjitenāviśiṣṭān // Kok_1.53",
    "GK19uddkokpu:59": "divyaiśvaryaṃ diśasi bhajatāṃ vartase bhikṣamāṇo gaurīmaṅke vahasi bhasitaṃ pañcabāṇaṃ cakartha",
    "GK19uddkokpu:60_0": "kṛtsnaṃ vyāpya sphurasi bhuvanaṃ mṛgyase cāgamāntaiḥ kaste tattvaṃ prabhavati paricchettumāścaryasindho itthaṃ stutvā bahirupavanopāntamākandaśṛṅge",
    "GK19uddkokpu:60_1": "yāvadbhānurvrajati caramaṃ bhūdharaṃ tāvadāssva",
    "GK19uddkokpu:61": "drakṣyasyanvaksaphalanayanaṃ tāṇḍavānīndumauler lāsyakrīḍālalitagirijāpāṅgasambhāvitāni // tasmin kāle balimahajuṣāṃ vāravāmālakānāṃ sthālīcakre stanataṭadhṛte sānurāge hṛdīva /",
    "GK19uddkokpu:62_0": "bimbavyājādviśati bhavati syādamuṣyeti śaṅke spaṣṭāṅkasya kṣaṇamudayagasyendubimbasya lakṣmīḥ viṣvakkīrṇairiva paśupateḥ",
    "GK19uddkokpu:62_1": "kandharākāntipuñjair vītāloke jagati timirairvyomanīlābjabhṛṅgaiḥ",
    "GK19uddkokpu:63_0": "viśrāntaḥ san kvacana vipule vṛkṣaśākhākuṭumbe tāṃ tatraiva kṣapaya rajanīṃ śrāntavisrastapakṣaḥ velāvātāścaramajaladhervīcimāndolayantaḥ",
    "GK19uddkokpu:63_1": "stokonnidraiḥ kumudamukulaiḥ pītamuktāḥ sarassu /",
    "GK19uddkokpu:64_0": "svedāṅkūrān suratajanitān subhruvāṃ corayantaḥ seviṣyante niśi parabhṛta tvāṃ sukhena prasuptam prāptonmeṣe prathamaśikhariprasthadāvāgnikalpe",
    "GK19uddkokpu:64_1": "bālāśokastabakarucire bhānavīye mayūkhe /",
    "GK19uddkokpu:65": "prasthātuṃ tvaṃ punarapi sakhe prakramethāḥ prabhāte svātmakleśaḥ suhṛdupakṛtau tvādṛśānāṃ sukhāya // Kok_1.59 //",
    "GK19uddkokpu:66": "padmopāntāduṣasi ramaṇe prāpnuvatyeva pārśvaṃ madhye mārajvaraparavaśāṃ vīkṣamāṇo rathāṅgīm",
    "GK19uddkokpu:67": "dūraṃ prāpte mayi vidhivaśāddūyamānāṃ sakhīṃ te smāraṃ smāraṃ dviguṇagamanotsāha eva dhruvaṃ syāḥ // Kok_1.60 //",
    "GK19uddkokpu:68": "dṛṣṭvā devaṃ parisarajuṣaṃ śambare bālakṛṣṇaṃ lopāmudrāsakhatilakitaṃ diṅmukhaṃ bhūṣayiṣyan",
    "GK19uddkokpu:69_0": "kolānelāvanasurabhilān yāhi yatra prathante velātītaprathitavacasaḥ śaṅkarādyāḥ kavīndrāḥ unmajjadbhiḥ punariva javāt pakṣavadbhirgirīndrair",
    "GK19uddkokpu:69_1": "vṛndairnāvāṃ bhujapaṭalikoḍḍāmarairgāhyamānam",
    "GK19uddkokpu:70_0": "lakṣmījāneḥ śayanasadanaṃ puṣpavāṭaṃ purāreḥ pākasthānaṃ nikhilamarutāṃ paśya vārānnidhānam muktājālairdhavalapulinaṃ vīcimālāvikīrṇaiḥ",
    "GK19uddkokpu:70_1": "kūlādhvānaṃ kusumitatarusnigdhamālambamānaḥ /",
    "GK19uddkokpu:71_0": "deśāddeśaṃ vrajasi kutukottānamugdhānanānāṃ vāmākṣīṇāṃ nayanaculakaiḥ sādaraṃ pīyamānaḥ // kuryāt prītiṃ tava nayanayoḥ kukkuṭakroḍanāma",
    "GK19uddkokpu:71_1": "prāsādāgrollikhitagaganaṃ pattanaṃ tat pratītam",
    "GK19uddkokpu:72_0": "yaddorvīryadraḍhimakaradībhūtarājanyavīrāḥ śūrāgraṇyaḥ śikharijaladhisvāminaḥ pālayanti // gehe gehe navanavasudhākṣālitaṃ",
    "GK19uddkokpu:72_1": "yatra saudhaṃ saudhe saudhe surabhikusumaiḥ kalpitaṃ kelitalpam",
    "GK19uddkokpu:73_0": "talpe talpe rasaparavaśaṃ kāminīkāntayugmaṃ yugme yugme sa khalu viharan viśvavīro manobhūḥ vyarthaṃ karṇe navakuvalayaṃ",
    "GK19uddkokpu:73_1": "vidyamāne kaṭākṣe bhāro hāraḥ stanakalaśayorbhāsure mandahāse",
    "GK19uddkokpu:74": "yatra snigdheṣvapi kacabhareṣveṇaśābekṣaṇānāṃ mādyadbhṛṅge sati parimale maṅgalāya prasūnam yatra jñātvā kṛtanilayanāmindirāmātmakanyāṃ manye snehākulitahṛdayo vāhinīnāṃ vivoḍhā /",
    "GK19uddkokpu:75_0": "tattaddvīpāntaraśatasamānītaratnaughapūrṇaṃ naukājālaṃ muhurupaharan vīcibhiḥ śliṣyatīva // tatsaudhāgreṣvaruṇadṛṣadāṃ sāndrasindūrakalpaṃ",
    "GK19uddkokpu:75_1": "tejaḥpuñjaṃ kisalayadhiyā carvituṃ mārabhethāḥ",
    "GK19uddkokpu:76_0": "dṛṣṭvā vātāyanavinihitairlocanābjaistaruṇyo valgadvakṣoruhamupacitairhastatālairhaseyuḥ // kṛṣṭvā dṛṣṭiṃ kathamapi tataḥ",
    "GK19uddkokpu:76_1": "kautukānāṃ nidānād uḍḍīyethāḥ pathi viṭapināṃ puṣpamādhvīṃ lihānaḥ",
    "GK19uddkokpu:77_0": "hāraṃ hāraṃ madanapṛtanākāhalaiḥ kaṇṭhanādair utkaṇṭhānāṃ janapadamṛgīlocanānāṃ manāṃsi // brahmābhyāsapraśamitakalīn prāpya",
    "GK19uddkokpu:77_1": "dīprān prakāśān śvetāraṇyaṃ vraja bahumataṃ dhāma mṛtyuñjayasya",
    "GK19uddkokpu:78_0": "dṛṣṭvā dūre sakṛdapi janā yanna paśyantyavaśyaṃ mṛtyorvaktraṃ niṭilaghaṭitabhrūkuṭīkaṃ kadācit sevyaṃ śambhoraruṇamurasastāḍanāddaṇdapāṇeḥ",
    "GK19uddkokpu:78_1": "pādāmbhojaṃ śikharitanayāpāṇisaṃvāhayogyam /",
    "GK19uddkokpu:79_0": "yenākrānte sati giripatau loṣṭamānāsyacakraś cakrandādhaḥkṛtabhujavano rakṣasāṃ cakravartī pārśve yasya pravahati nilā nāma",
    "GK19uddkokpu:79_1": "kallolinī sā sandhyānṛttabhramiṣu patitā mastakājjāhnavīva",
    "GK19uddkokpu:80_0": "nāvākṣetrapraṇayi ramayākrāntadormadhyamāste kūle yasyāḥ kuvalayadalaśyāmalaṃ dhāma kiñcit sākaṃ kāntairmilati lalitaṃ keralīnāṃ",
    "GK19uddkokpu:80_1": "kadambe matpreyasyāḥ priyasakha mahāmāghasevāgatāyāḥ",
    "GK19uddkokpu:81": "pāyaṃ pāyaṃ mukhaparimalaṃ mohanaṃ yatra mattāḥ prāyo 'dyāpi",
    "GK19uddkokpu:82": "bhramarakalabhā naiva jighranti padmān // Kok_1.73 //",
    "GK19uddkokpu:83": "śaivālaughacchuritakamalā saikatasraṃsihaṃsā nītā kārśyaṃ tapanakiraṇairvāsareṣveṣu sindhuḥ",
    "GK19uddkokpu:84": "ākīrṇāsyāmalakanikaraiḥ śroṇivibhraṃśikāñcīṃ manye dīnāṃ virahadaśayā preyasīṃ me 'nuyāyāt śāstā tasyā yadi taṭapathaiḥ śambarakroḍavāsī tiṣṭhannaśve javini mṛgayākautukī sañcareta",
    "GK19uddkokpu:85": "lumpestasya śramajalakaṇān komalaiḥ pakṣavātair bhūyāt prītyai laghu ca samaye sevanaṃ hi prabhūṇām // Kok_1.75 //",
    "GK19uddkokpu:86": "sarvotkṛṣṭā jagati viditāḥ keraleṣu dvijendrā vallīkauṇyostadapi mahimā kāpi madhyaśritānām",
    "GK19uddkokpu:87_0": "tatrāpyasyāḥ salilapavanā yatra yatra prathante teṣāṃ teṣāmatiśayajuṣaḥ śīlavidyānubhāvāḥ īṣṭe teṣāṃ stutiṣu na guruḥ kā",
    "GK19uddkokpu:87_1": "kathālpīyasāṃ no bhrātarbhūyaḥ śṛṇu parimitaṃ prastutādyāvaśeṣam",
    "GK19uddkokpu:88_0": "tāmuttīrṇaḥ saritamamṛtasyandimākandavṛndān deśān pūtān pata guṇagaṇairnetranārāyaṇīyaiḥ // yaḥ prākpāṇigrahaṇasamaye śambhunā",
    "GK19uddkokpu:88_1": "sānukampaṃ haste kṛtvā kathamapi śanairaśmapṛṣṭhe nyadhāyi",
    "GK19uddkokpu:89_0": "draṣṭavyo 'sau kisalayamṛdurmuktipuryālayāyāḥ kātyāyanyā mahiṣamathanoḍḍāmaraḥ pādapadmaḥ kiñcitpūrvaṃ raṇakhalabhuvi śrīmadadhyakṣayethās",
    "GK19uddkokpu:89_1": "tanmīmāṃsādvayakulaguroḥ sadma puṇyaṃ maharṣeḥ",
    "GK19uddkokpu:90": "vidvadvṛnde vivaditumanasyāgate yatra śaśvad-",
    "GK19uddkokpu:91": "vyākhyāśālāvalabhinilayastiṣṭhate kīrasaṅghaḥ // Kok_1.79 //",
    "GK19uddkokpu:92": "śāstravyākhyā hariharakathā satkriyābhyāgatānām ālāpo vā yadi saha budhairākṣipedasya cetaḥ",
    "GK19uddkokpu:93": "tadvisrabdhadvijaparivṛte niṣkuṭādrau niṣaṇṇaḥ kokūyethāḥ sa khalu madhurāṃ sūktimākarṇya tuṣyet // Kok_1.80 //",
    "GK19uddkokpu:94": "ślāghyacchandasthitimayi mayā śobhane 'rthe niyuktaṃ śrāvyaṃ śabdaiḥ",
    "GK19uddkokpu:95": "sarasasumanobhājamabhrāntavṛttim /",
    "GK19uddkokpu:96": "dūraprāptyā praśithilamiva tvāṃ sakhe kāvyakalpaṃ dhīmān paśyet sa yadi nanu te śuddha eva pracāraḥ // Kok_1.81 //",
    "GK19uddkokpu:97": "pārśvādasya pracalitavataḥ pāvanānāharantaḥ kundasvacchān vṛṣapatimukhāsaktaromanthaphenān",
    "GK19uddkokpu:98": "chindyustāpaṃ tava vṛṣapurīsaṅginaḥ śaṅkarāṅka-",
    "GK19uddkokpu:99": "krīḍadgaurīkacataralanodgandhayo gandhavāhāḥ // Kok_1.82 //",
    "GK19uddkokpu:100": "pūrvo bhāgaḥ stanabharanataḥ prekṣyate ceccalākṣaḥ paścādbhāgo lalitacikuro dṛśyate no nitambī",
    "GK19uddkokpu:101": "itthaṃ gauryā yugapadubhayaṃ draṣṭukāmo 'ṣṭamūrtir mūrtidvandvaṃ vahati bhagavān yaḥ sa muktyai niṣevyaḥ // Kok_1.83 //",
    "GK19uddkokpu:102": "bhūṣābhogiśvasitapavanaiḥ phālanetre pradīpte svinnasyendoramṛtapṛṣatairūrjitaṃ nirgaladbhiḥ",
    "GK19uddkokpu:103_0": "maulau yasya druhiṇaśirasāṃ maṇḍalaṃ maṇḍapāntaḥ kṣmādevānāṃ śrutipadajuṣāṃ saṃśayānucchinatti dvāropāntasthitikṛdaṇimāpāṅgadattehitārthair",
    "GK19uddkokpu:103_1": "āśāpālairnibiḍitabahiḥprāṅgaṇaṃ sevamānaiḥ /",
    "GK19uddkokpu:104": "tasyādūre kanakabhavanaṃ pakṣapātāt praviṣṭaḥ sampanmūrtiṃ praṇama girijāṃ sā hi viśvasya mātā // Kok_1.85 //",
    "GK19uddkokpu:105": "saṃsarpadbhistanurucibharaiḥ saṅgamagrāmaśaures tāpiñchābhaiḥ stabakitatalaṃ gāhamāno vihāyaḥ",
    "GK19uddkokpu:106_0": "tulyacchāyasmṛtanavatamālāvalīvāsasaukhyo manye lokaiḥ kṣaṇamiva pṛthaṅno vibhāviṣyase tvam kālīvāsaṃ bhaja pathi mahat kānanaṃ",
    "GK19uddkokpu:106_1": "yatra śaśvat sevāyāte tridaśanikare śrāddhadevaupavāhyam",
    "GK19uddkokpu:107_0": "bhūtairbhedyo balimahiṣa ityudbhaṭaiḥ kṛṣṭaśṛṅge rajjugrāhaṃ rudati vijayā rūḍhahāsaṃ ruṇaddhi ramyāṃ harmyadhvajapaṭamarudvījitabradhnayugyām",
    "GK19uddkokpu:107_1": "agre paśyāñjanakhalapurīmāśritāṃ śaṅkareṇa",
    "GK19uddkokpu:108_0": "yatrāśliṣṭo varayuvatibhiścumbati svinnagaṇḍaṃ cūrṇīvātaḥ priya iva ratiśrāntamāsyāravindam sā ca prekṣyā saridanupadaṃ yatra",
    "GK19uddkokpu:108_1": "kalmāṣitāyāṃ majjanmāhodayapuravadhūkaṇṭhakastūrikābhiḥ",
    "GK19uddkokpu:109": "raktāḥ padmāḥ kuvalayavanīsāmyamāpadyamānā vijñāyante sphuṭamahimadhāmodaye jṛmbhamāṇe // cārusvacchā śapharanayanā cakravākastanaśrīḥ kallolabhrūḥ kamalavadanā kamraśaivālakeśā /",
    "GK19uddkokpu:110_0": "saṃsevyā syāt sarasamadhurā sānukūlāvatīrṇair durgāhānyairiti hi saraṇiḥ kāpi gāmbhīryabhājām tvayyākāśe subhaga taṭinīṃ",
    "GK19uddkokpu:110_1": "lambamāne salīlaṃ bimbaṃ dṛṣṭvā payasi maṇibhaṅgāmale kampamānam",
    "GK19uddkokpu:111_0": "vīcīvegapracaladasitāmbhojinīgucchabuddhyā kūjaṃ kūjaṃ madhuramalayaḥ kokila vyālaperan // tīraṃ tasyāḥ prati gatavato dakṣiṇaṃ",
    "GK19uddkokpu:111_1": "tatkṣaṇaṃ te deśaḥ sarvātiśayivibhavo dṛkpathetaḥ pratheta",
    "GK19uddkokpu:112_0": "tāṃ jānīyā diśi diśi jayantākhyayā khyāyamānāṃ pratyādiṣṭatridivanagaraprābhavāṃ prāpyabhūmim bālodyānaiḥ samadamahilābhuktavallīnikuñjaiḥ",
    "GK19uddkokpu:112_1": "kelīhaṃsakṣubhitanagarabhrāntabhṛṅgaiḥ sarobhiḥ",
    "GK19uddkokpu:113_0": "ratnaśreṇīghaṭitaśikharairgopuraiḥ sā purī te prāyaḥ prajñābharaṇa sugamā syādanāveditāpi uttarabhāgaḥ lakṣmījanmasthitimanupamaiḥ",
    "GK19uddkokpu:113_1": "pūritāṃ ratnajālair bhūbhṛdgarbhāṃ prakaṭitakaleśodayaślāghyavṛddhim",
    "GK19uddkokpu:114_0": "pāthorāśestanumiva parāṃ manyamāno viśālāṃ yāmadhyāste sa khalu nigamāmbhojabhṛṅgo rathāṅgī vaktraupamyaṃ vahati vimalaṃ",
    "GK19uddkokpu:114_1": "paśya pārśve sudhāṃśoḥ paścādbhāgaṃ sumukhi ramaṇairitthamāvedyamānāḥ",
    "GK19uddkokpu:115_0": "harmye yasyāṃ hariṇanayanāḥ kurvate 'smin kalaṅkaṃ dṛṣṭvā serṣyā iva kuvalayādhyeyaśobhairapāṅgaiḥ vīthyāṃ vīthyāṃ valaripuśilābhaṅgabaddhasthalāyāṃ",
    "GK19uddkokpu:115_1": "sammūrchadbhiḥ kiraṇapaṭalaistvadgarujjālanīlaiḥ",
    "GK19uddkokpu:116": "yatrārabdhe dinakarakarairapyahārye 'ndhakāre lolākṣīṇāṃ bhavati divase",
    "GK19uddkokpu:117": "nirviśaṅko 'bhisāraḥ // Kok_2.3 //",
    "GK19uddkokpu:118": "yasyāṃ rātrau yuvativadanāmbhojasaundaryacauryāt satyaṃ saudhadhvajapaṭaśikhāghṛṣṭabimbe himāṃśau",
    "GK19uddkokpu:119_0": "dṛṣṭvā kṛṣṇaṃ kiṇamaṇikaṇaṃ hanta gāḍhaṃ prarūḍhaṃ mūḍho loko vadati śaśako rohito 'nyattatheti vīcīkṣiptā iva suradhunībālaśaivālamālā",
    "GK19uddkokpu:119_1": "yatrodīrṇā maratakarucaścandraśālātalebhyaḥ /",
    "GK19uddkokpu:120_0": "ghāsabhrāntyā gaganapadavīdīrghapānthāyamānāś cañcatprothaṃ taraṇituragāścarvituṃ prārabhante yatrodyāne malinitadiśākuñjapuñje",
    "GK19uddkokpu:120_1": "tarūṇāṃ śṛṅge lagnā bhramarapaṭalīnirviśeṣāḥ payodāḥ /",
    "GK19uddkokpu:121": "vāpīṣvambūnyadhikasurabhīṇyutsṛjanti svakāle sopānāgrasphaṭikakiraṇojjṛmbhaṇāmreḍitāni // anyāmagre mama maṇigṛhe bhuktavānityavādīr mugdhe kānto dhṛtanakhapadā bhittilīnā kimeṣā /",
    "GK19uddkokpu:122_0": "itthaṃ yasyāṃ smitalavajuṣo hrepayante navoḍhāṃ sakhyastasyāstanumanupamāṃ bimbitāṃ darśayantyaḥ cillīvalyā dhanuṣi ghaṭite",
    "GK19uddkokpu:122_1": "kṣipta evekṣukāṇḍo netropānte vahati śaratāṃ nyastamevāravindam",
    "GK19uddkokpu:123_0": "romāvalyāmapi guṇadaśāṃ yatra bimbādharāṇāṃ bibhrāṇāyāṃ madanavibhunā bhraṃśitaivālimālā // śṛṅgārābdhiplava iva galadveṇi",
    "GK19uddkokpu:123_1": "kamprastanaṃ tat bhraśyannīvi sthitamiti viṭā vīkṣya saṃśliṣya yatra /",
    "GK19uddkokpu:124_0": "mugdhākṣīṇāṃ mukulitadṛśāṃ mohanāḍambarānte bhūyaḥ śrāntaṃ punarapi ratodyogamudvelayanti yasyāṃ meghā harimaṇiśilāharmyaparyantabhājo",
    "GK19uddkokpu:124_1": "na jñāyeran śravaṇasubhagaṃ garjitaṃ cenna dadyuḥ",
    "GK19uddkokpu:125": "vidyudvallī punarapi navārabdhasaṃbhogalīlā-",
    "GK19uddkokpu:126": "vellatkāntāvipulajaghanasrastakāñcīsamaiva // Kok_2.10 //",
    "GK19uddkokpu:127": "tasyāṃ lakṣmīramaṇanilayaṃ dakṣiṇenekṣaṇīyaṃ matkāntāyāḥ sadanamabhito veṣṭitaṃ ratnasālaiḥ",
    "GK19uddkokpu:128": "madhye saudhaṃ kanakaghaṭitaṃ bibhradūḍhacchadaughe yasminnambhoruha iva kanatkarṇike khelati śrīḥ // Kok_2.11 //",
    "GK19uddkokpu:129": "māhābhāgyaṃ ratipatibhujāḍambaraḥ paunaruktyāt kalyāṇaughaḥ sphurati rasikānantatāpyatra hīti",
    "GK19uddkokpu:130": "eṣāmādyakṣaragaṇamupādāya baddhena nāmnā mānyaṃ mārakkaranilayanaṃ yatkavīndrā gṛṇanti // līlāvāpī lasati lalitā tatra sopānamārge māṇikyāṃśusphuraṇasatatasmeranālīkaṣaṇḍā /",
    "GK19uddkokpu:131_0": "yatrāyāntyāḥ payasi vimale snātumasmatpriyāyā manye yānābhyasanavidhaye mallikākṣā vasanti tasyāstīre punarupavanaṃ tatra",
    "GK19uddkokpu:131_1": "cūto 'sti potas tvajjatīyaiḥ pika parivṛtaḥ pallavāsvādalubdhaiḥ",
    "GK19uddkokpu:132_0": "pārśve cāsya stabakanamitā mādhavīmugdhavallī preyasyā me pariṇayamahaṃ prāpitau sādaraṃ yau tasyādūre maratakatale hemabaddhālavālaḥ",
    "GK19uddkokpu:132_1": "sikto mūle himajalabharaiścampakaḥ kaścidāste /",
    "GK19uddkokpu:133_0": "labdhvā sakhyāstava sa sukṛtī smeravaktrābjarāgaṃ sūte tasyāstanulatikayā tulyavarṇaṃ prasūnam krīḍānṛtte bhavanaśikhināṃ",
    "GK19uddkokpu:133_1": "dūramuktāhisaṅgā sāndracchāyāhṛtaravikarā tatra pāṭīravāṭī /",
    "GK19uddkokpu:134_0": "madhye tasyāṃ sa khalu latikāmaṇḍapo ratnabhūmiḥ śaśvadyasmin kimapi valati smāvayoḥ premavallī snigdhaskandhasrutamadhurasaḥ",
    "GK19uddkokpu:134_1": "kiñca tasyopakaṇṭhe kūjadbhṛṅgaḥ kuravakataruryaḥ kuraṅgekṣaṇāyāḥ",
    "GK19uddkokpu:135_0": "kāle kāle karikaraśirovibhramābhyāṃ bhujābhyām āśliṣṭāṅgo vahati mukulacchadmanā romabhedān sthāneṣveṣu kvacana kathiteṣūtsukā",
    "GK19uddkokpu:135_1": "puṣpaśayyām adhyāsīnā parijanakṛtāṃ sā na cedīkṣitā syāt",
    "GK19uddkokpu:136": "prāsādo 'syāḥ paramabhimataḥ ko 'pi māhendranīlas tasmin dṛśyā taṭidiva ghane cārurūpā priyā me // Kok_2.18 //",
    "GK19uddkokpu:137": "sā netrāṇāmamṛtagulikā sṛṣṭisāro vidhātuḥ saundaryendoḥ prathamakalikā dīpikā bhūtadhātryāḥ",
    "GK19uddkokpu:138_0": "kandarpasya tribhuvanavibhoḥ kāñcanī ketuyaṣṭiḥ śṛṅgārābdheḥ śaśadharakalā jīvitaṃ me dvitīyam paśyannenāṃ bahalasuṣamāmaṇḍalāntarnimagnāṃ",
    "GK19uddkokpu:138_1": "madhye 'nyāsāmapi caladṛśāṃ jñāsyase no kathaṃ tvam /",
    "GK19uddkokpu:139_0": "jyotsnājālasnapitabhuvanā tārakāṇāṃ samīpe cāndrī mūrtiḥ kathaya jagato jñāpyate kena rātrau sāndrāmodastimiranikaraścandramā",
    "GK19uddkokpu:139_1": "niṣkalaṅkaḥ śailau haimau bhramarapaṭalīkīlito vyomabhāgaḥ",
    "GK19uddkokpu:140": "kamraṃ cakraṃ mṛdukarikaradvandvamabje salīle sarvaṃ caitanmadanaghaṭitaṃ saumya sambhūya sābhūt // Kok_2.21 //",
    "GK19uddkokpu:141": "nīcīkurvantyalasavalitā netrapātāḥ kuraṅgān vīcīgarvaṃ harati nikhilaṃ vibhramāndolitā bhrūḥ",
    "GK19uddkokpu:142_0": "pāṇī kalpadrumakisalayaprābhavaṃ na kṣamete vāṇī tasyā vahati bhavatāṃ pañcamairbālamaitrīm sā kāntiśceddravati kanakaṃ tanmukhaṃ",
    "GK19uddkokpu:142_1": "cet ka induḥ sā ced bimbādharamadhuratā tiktatāmeti mādhvī /",
    "GK19uddkokpu:143_0": "sā vā tasyā yadi tanulatā mālatī lohatulyā tau cedūrū kanakakadalīstambhayoḥ kvāpi ḍambhaḥ ukteṣveva prasajati punarnavyalāvaṇyasāreṣv",
    "GK19uddkokpu:143_1": "aṅgeṣvasyā mama kathayato hanta vācāṃ pravṛttiḥ",
    "GK19uddkokpu:144": "tādṛgbhūte manasi vivaśe kinnu kurvīta seyaṃ yadyacceto vimṛśati girāṃ tattadevābhidheyam adya prāyaḥ praṇayini mayi proṣite bhāgyadoṣāt kalpaprāyairahaha divasairebhirutkaṇṭhamānā",
    "GK19uddkokpu:145_0": "sañjāyeta prabalavirahodvejitā peśalāṅgī mūrchadgharmajvaraparavaśā nīlakaṇṭhīva khinnā // yatrāpāṅgadyutikavacite kiñcidutsārya",
    "GK19uddkokpu:145_1": "keśān dattaḥ premṇā dinamanu mayā dīrghikāraktapadmaḥ",
    "GK19uddkokpu:146_0": "tasminnasyā bhavati niyataṃ hanta cintākulāyā gaṇḍanyastaḥ karakisalayaḥ karṇajāhe 'vataṃsaḥ pakṣmaspandaḥ samajani sakhe",
    "GK19uddkokpu:146_1": "paśyatormāṃ yayoḥ prāṅ- niṣpatrākṛnmayi tu vidhinā tādṛśe dūranīte /",
    "GK19uddkokpu:147_0": "antarbāṣpacchuraṇanibhṛte sāmprataṃ te mṛgākṣyā netre dhattastuhinakaṇikādanturāmbhojadainyam sāndrāmodaṃ sapaṭu sadayaṃ",
    "GK19uddkokpu:147_1": "sasmaraṃ sānutarṣaṃ sambhogānte muhurapi mayā sādaraṃ cumbito yaḥ",
    "GK19uddkokpu:148": "narmālāpasmitalavasudhāsecanairmucyamānas tāmyatyuṣṇaśvasitapavanaiḥ so",
    "GK19uddkokpu:149": "'ti bimbādharo 'syāḥ // Kok_2.28 //",
    "GK19uddkokpu:150": "krīḍāśailau madananṛpateḥ kāntipūrasya kokau syātāṃ tasyā dhruvamurasijau kiñcidāpāṇḍumūlau",
    "GK19uddkokpu:151_0": "madviśleṣaḥ śaraduḍunibhāṃ tyājayan hāramālāṃ manye bhīto vitarati tayoraśrudhārābhiranyām bhūṣāsvāsthāṃ yadapi jahatī tāṃ",
    "GK19uddkokpu:151_1": "vahatyeva kāñcīṃ grāhaṃ grāhaṃ pṛthu pṛthu mayā mauktikaṃ gumbhitā yā /",
    "GK19uddkokpu:152_0": "śroṇībimbe sumahati tayā bhūṣite komalāṅgyāḥ sālāvītāṃ sa kila madano manyate rājadhānīm // maccitākhyadvipaniyamanālānayordvandvamūrvoḥ",
    "GK19uddkokpu:152_1": "śroṇībhārādalasamadhunā jāyate khinnakhinnam",
    "GK19uddkokpu:153": "ārabdhānāṃ hara hara mayā yatra saṃvāhanānāṃ nityaṃ jātā niravadhirasāḥ ke",
    "GK19uddkokpu:154": "'pi ke 'pyantarāyāḥ // Kok_2.31 //",
    "GK19uddkokpu:155": "ādvārāntaṃ madabhigamanāśaṅkayā cañcalākṣyā yātāyātaiḥ kisalayanibhau kliśyataḥ pādapadmau",
    "GK19uddkokpu:156_0": "mithyāgotraskhalanamasakṛt prastutaṃ hanta yābhyāṃ labdhuṃ pādapraṇatiṣu mayā hanta santāḍanāni yadyapyasyāḥ kraśayati vapurvallarīṃ",
    "GK19uddkokpu:156_1": "dīpyamāno viśleṣāgnirdviguṇayati tāṃ kintu lāvaṇyalakṣmīm",
    "GK19uddkokpu:157": "taptāṃ taptāṃ nayati nitarāṃ tānavaṃ jātavedā haimīṃ lekhāmapi tu janayatyeva varṇaprakarṣam pṛthvīreṇūnalakanikare netrayorbāṣpapūraṃ haste gaṇḍaṃ sitabisalatāhārajālaṃ stanāgre /",
    "GK19uddkokpu:158_0": "śroṇyāṃ kṣaumaṃ malinamasṛṇaṃ sā vahatyeva hantety āstāmetadbahuvilapitairmāstu kālātipātaḥ sthitvā cūte prathamakathite",
    "GK19uddkokpu:158_1": "mugdhakāntādharābhaṃ daṣṭvā svairaṃ kisalayamatha prekṣaṇīyā tvayā sā /",
    "GK19uddkokpu:159_0": "pṛcchantī vā malayavapanaṃ praśrayānmatpravṛttiṃ madvṛttāntaṃ kathaya kaṭhinasyeti vā prārthayantī chinte tāpaṃ himajalamayī",
    "GK19uddkokpu:159_1": "cāndanī kinnu carcā mandaspandāḥ kimu sukhakarā mārutāścāmarāṇām",
    "GK19uddkokpu:160_0": "pṛcchantīnāmiti savayasāṃ sātireke 'pi tāpe smitvā ramyaṃ sakalamiti vā cittamāśvāsayantī praspandante malayapavanā rundhi",
    "GK19uddkokpu:160_1": "jālaṃ kavāṭaiḥ śambhornāmnā śaragaṇamucaṃ bhīṣayeḥ pañcabāṇam",
    "GK19uddkokpu:161_0": "jīvañjīvaṃ visṛja carituṃ candrike candrikāyām itthaṃ ceṭīṃ sajalanayanāmādiśantī muhurvā prāptālambā parijanakaraiḥ prāpya",
    "GK19uddkokpu:161_1": "vā citraśālāṃ mugdhā svasyāścaraṇapatitaṃ veti taṃ māṃ nirīkṣya",
    "GK19uddkokpu:162_0": "ehyuttiṣṭha priya na kupitāsmīti bāṣpākulākṣī gāḍhāśleṣapracalitakarā rudhyamānā sakhībhiḥ kopaṃ caṇḍi tyaja parijane daivamatrāparāddhaṃ",
    "GK19uddkokpu:162_1": "yenākāṇḍe samaghaṭi mahānāvayorviprayogaḥ /",
    "GK19uddkokpu:163_0": "itthaṃ baddhāñjali kṛtaruṣaṃ bhāvitāmagratastāṃ sāhaṃbhūtā priyacaṭuśatairudyatā vānunetum gaṇḍālambairlulitamalakairdhūsarairvaktrabimbaṃ",
    "GK19uddkokpu:163_1": "dṛṣṭvā śuddhasphaṭikaghaṭite bimbitaṃ bhittibhāge",
    "GK19uddkokpu:164_0": "antargehaṃ jaladaśakalairāvṛto rohitāṅkaḥ kenānītaḥ pura iti bhiyā vyāharantī sakhīrvā // nidrāṃ prāptā kathamapi cirāttatra",
    "GK19uddkokpu:164_1": "cālokinī māṃ śūnyāśleṣaṃ viracitavatī hanta ghātāt kucādryoḥ",
    "GK19uddkokpu:165_0": "nirbhindānā nijakaradhṛtaṃ kaṅkaṇaṃ srastaśeṣaṃ paśyantīnāṃ nayanakamale badhnatī vā sakhīnām vakti dhvāṅkṣaḥ suhṛdupagamaṃ",
    "GK19uddkokpu:165_1": "dakṣiṇe kṣīravṛkṣe vāmaṃ netraṃ sphurati sucirāducchvasityadya cetaḥ /",
    "GK19uddkokpu:166": "kiñca svānaḥ śravaṇamadhuro jāyate kokilānāṃ prāṇeṣvāśāmiti kathamapi bhrātarābadhnatī vā muktvā jīvāmyasusamamiti vrīlitā vismitā vā tatsaṅgāśā punariha paraṃ heturityāsitā vā /",
    "GK19uddkokpu:167_0": "śocantī māṃ dayitamathavā viprayogāsahiṣṇuṃ strīṇāṃ ceṣṭāsviti hi virahotthāsu diṅmātrametat gāḍhāśleṣavyatikararasagranthanādūyamānaḥ",
    "GK19uddkokpu:167_1": "sambhogānte svapanavidhaye yaḥ purā dhūyate sma",
    "GK19uddkokpu:168_0": "kaṇṭhotsaṅgānmama sa vidhinā vairiṇā dūrakṛṣṭo vāmo bāhustvayi savidhage yāsyati spandamasyāḥ vakturvaktraṃ tamasi bhavato",
    "GK19uddkokpu:168_1": "naiva dṛśyeta rātrāv āmadhyāhnaṃ bhavati niyamavyākulā vāsare sā /",
    "GK19uddkokpu:169_0": "sahyasparśe sati ravikare tāmasahyasmarārtiṃ matsandeśaṃ maṇivalabhikāmāśritaḥ śrāvayethāḥ tyaktvā cūtānapi kusumitānāgato",
    "GK19uddkokpu:169_1": "matsamīpaṃ kinnveṣa syāt kamapi kuśalodantamākhyātukāmaḥ /",
    "GK19uddkokpu:170_0": "ityālībhirbhṛtajalakaṇaṃ pāṇināmṛṣṭanetraṃ dṛṣṭaḥ spaṣṭākṣaramiti śanaiḥ śaṃsituṃ prakramethāḥ amlānā te jayati kamanīyāṅgi",
    "GK19uddkokpu:170_1": "maṅgalyabhūṣā patyuḥ pārśvāt suhṛdahamupeto 'smi sandeśahāraḥ",
    "GK19uddkokpu:171_0": "jātaṃ viddhi śrutisukhagirāṃ kokilānāṃ kule māṃ ye pañceṣoḥ kimapi pathikākarṣaṇaṃ ṣaṣṭhamastram coleṣvāste sumukhi kuśalī",
    "GK19uddkokpu:171_1": "tvatpriyaḥ pṛcchati tvāṃ kaccit kṣemaṃ bhajati bhavatītyāttavācaṃ bhavantam /",
    "GK19uddkokpu:172_0": "bhūyobhūyaḥ kathaya kathayetyālapantyaśrumiśraiḥ prītismerairmadiranayanā mānayiṣyatyapāṅgaiḥ evaṃ brūyāḥ punarajani yaḥ",
    "GK19uddkokpu:172_1": "premakope mitho vāṃ jāte maune capalacapalastatkṣaṇaṃ pūrvamuktyām",
    "GK19uddkokpu:173_0": "tādṛkpremṇaściravirahiṇaḥ prāṇanāthasya vāṇī seyaṃ mattaḥ śravaṇasarasā śrūyatāṃ śrāvyabandhā kalyāṇāṅgi priyasahacarīṃ tvāmanāsādayadbhir",
    "GK19uddkokpu:173_1": "bāhyairakṣaiḥ saha paramahaṃ yāmi kāmapyavasthām",
    "GK19uddkokpu:174_0": "dhanyaṃ cetaḥ punaridamahorātramanyānapekṣaṃ tvayyāmagnaṃ bata nanu pṛthagbhāgyamapyekajānām mādyadbhṛṅgaiḥ kumudapavanaistarjyamānasya",
    "GK19uddkokpu:174_1": "ghorair ātaṅkākhye sarasi luṭhato hā niśīthe niśīthe",
    "GK19uddkokpu:175_0": "nidrāmūke jagati rudati śvāsacintājuṣo me saṅkrandantaścaṭulanayane cakravākāḥ sahāyāḥ // mohādvaitaṃ viharati dhṛtirlīyate",
    "GK19uddkokpu:175_1": "jāḍyamīne bhātyunmādo bhramati matirityādi so 'haṃ na vedmi",
    "GK19uddkokpu:176_0": "bāṇaṃ muñcan parisaracaro na svapan nāpi khādan kṛtsnaṃ jānātyalasagamane kevalaṃ pañcabāṇaḥ kāle cāsmin kanadalibhṛtaḥ kampitāgrapravālāḥ",
    "GK19uddkokpu:176_1": "kamrā vallyaḥ kimapi marutā cumbitā dakṣiṇena",
    "GK19uddkokpu:177_0": "kiñciddaṣṭādharakisalayāṃ prāṅmayā bhogakāle sītkurvāṇāṃ dhutakaratalāṃ tvāṃ priye smārayanti aṃsālambiślathakacabharaṃ hastaruddhāmbarāntaṃ",
    "GK19uddkokpu:177_1": "prākkrīḍānte tava maṇigavākṣopakaṇṭheṣu cāram",
    "GK19uddkokpu:178": "smāraṃ smāraṃ kathamapi mayā muhyatā sahyate 'sau mando vāyuḥ sutanu",
    "GK19uddkokpu:179": "bakulodbhedasaurabhyabandhuḥ // Kok_2.54 //",
    "GK19uddkokpu:180": "tīrtvā rātriṃ virahamahatīṃ tīvratāpāṃ kathañcid dṛṣṭvā bhānoḥ kiraṇamaruṇaṃ jambhaśatrordigante",
    "GK19uddkokpu:181_0": "pratyudyāntīṃ tvaritamabalāṃ śliṣyate bhāgyasīmne sāraṅgākṣi spṛhayati mano hanta cakrākhyayūne utkaṇṭho 'smi tvaduditadhiyā",
    "GK19uddkokpu:181_1": "mugdhahaṃsīnināde tvadbhūṣāyāṃ hariti satataṃ locane pātayāmi",
    "GK19uddkokpu:182_0": "tvatsaṃspṛṣṭe mama ca vapuṣi prema badhnāmi kānte satyaṃ prāṇānapi paramahaṃ tvatpriyān dhārayāmi tvaṃ cāhaṃ ca kṣitimupagatāvityaviśleṣacintā",
    "GK19uddkokpu:182_1": "nindāvantau smara iti mitho vākyasambhedasaukhyam",
    "GK19uddkokpu:183": "spṛśyete nau niśi śaśikarairaṅgake yaugapadyāt tenāpyasti dviradagamane satyamāśleṣabuddhiḥ hāhantāsminnasulabhamithodarśane viprayoge saivālambo mama bhagavatī bhāvanākalpavallī /",
    "GK19uddkokpu:184": "tvāmāsīnāmasakṛdanayā gāḍhamāliṅgya rāgād aṅkārūḍhāmalaghujaghane nocitaṃ vaktumanyat // Kok_2.58",
    "GK19uddkokpu:185": "jātaṃ ceto madanasubhaṭasyādya yogyaṃ śaravyaṃ naikacchidraṃ niyatamamutaḥ subhru vibhraṃśi dhairyam /",
    "GK19uddkokpu:186_0": "kālāt kṣīṇe punaravayave vardhate kevalaṃ no tāpastīvrasmarahutabhujā tasya varṇodgamo 'pi evaṃprāyā na hi na virahe jīvituṃ",
    "GK19uddkokpu:186_1": "santyupāyāḥ satyaṃ taistaiḥ kṛtadhṛtirahaṃ prāṇimi prāṇanāthe",
    "GK19uddkokpu:187_0": "niścityaivaṃ nirupamaguṇe sāhasebhyo nivṛttā tvaṃ ca snānādiṣu savayasāṃ prārthanāṃ mā niṣedhīḥ tīrṇaprāyo virahajaladhiḥ",
    "GK19uddkokpu:187_1": "śailakanyāprasādāc cheṣaṃ māsadvitayamabale sahyatāṃ mā viṣīda /",
    "GK19uddkokpu:188_0": "dhūpodgāraiḥ surabhiṣu tato bhīru saudhāntareṣu krīḍiṣyāvo navajaladharadhvānamandrāṇyahāni kacciccitte sphurati capalāpāṅgi",
    "GK19uddkokpu:188_1": "cūrṇyāṃ kadācit srastottaṃsaṃ dhavalanayanaṃ dhautabimbādharoṣṭham",
    "GK19uddkokpu:189": "snānānte te mukhamupasakhi prekṣamāṇe mayi drāg- vakṣodaghne payasi punarapyāvayormajjanaṃ tat // Kok_2.62 //",
    "GK19uddkokpu:190": "āśliṣyantaṃ viṭapabhujayā tatra vallīranekāḥ krīḍārāme kamapi taruṇaṃ vīkṣya mākandavṛkṣam",
    "GK19uddkokpu:191": "sācīkṛtya sphuradadharayā caṇḍi vaktraṃ bhavatyā subhrūbhaṅgaḥ sajalakaṇikaḥ preṣito mayyapāṅgaḥ pratyākhyātaḥ praṇayini ruṣā bimbito 'haṃ stane te sairandhryajñā",
    "GK19uddkokpu:192": "sthagayitumabhūccandanena pravṛttā /",
    "GK19uddkokpu:193_0": "mā pāṭīraṃ pulakini punaścātra limpeti śaṃsaty ālīvṛnde smitajuṣi kṛtā dṛktvayā vrīlagarbhā uccinvatyāḥ kisalayarucā pāṇinodyānapuṣpaṃ",
    "GK19uddkokpu:193_1": "sākaṃ bhṛṅgaistava mayi mukhāmbhojasaurabhyalubdhe",
    "GK19uddkokpu:194_0": "reṇutrastā iva sumanasāṃ dakṣiṇāḥ kelisakhyaḥ kañcitkālaṃ karakisalayairapyadhurlocanāni // ityetasmānmama kuśalitāṃ viddhyabhijñānadānād",
    "GK19uddkokpu:194_1": "bhūyaścaikaṃ śṛṇu sahacarīṃ dhūtanaikānunītim",
    "GK19uddkokpu:195_0": "kelīhaṃse smarajuṣi haṭhāccumbatīṣatstanantīṃ tvaṃ tu smṛtvā kimapi bahalavrīlamālokathā mām rāgo nāma truṭati viraheṇeti",
    "GK19uddkokpu:195_1": "lokapravādas tvatsambaddho mama śataguṇaḥ saṅgamādviprayoge /",
    "GK19uddkokpu:196": "so 'yaṃ bhedo viṣayabhidayā saṅgame tvaṃ kilaikā viśleṣe tu tribhuvanamidaṃ jāyate tvanmayaṃ hi // Kok_2.67 //",
    "GK19uddkokpu:197": "etatkṛtyaṃ priyasakha mama bhrāturārtasya kṛtvā nāsīraḥ syā jagati karuṇāśālināṃ saṃvibhāge",
    "GK19uddkokpu:198": "śaṃsanti tvāṃ nanu parabhṛtaṃ śaiśave yadbhṛto 'nyaiḥ patrivrātābharaṇa bharaṇenādya sa tvaṃ pareṣām // Kok_2.68 //",
    "GK19uddkokpu:199": "evaṃ tasyā virahavidhuraṃ jīvitaṃ sthāpayitvā gaccha svecchāviharaṇa yathāprārthitaṃ digvibhāgam",
    "GK19uddkokpu:200": "mānyaśrīḥ syānmadananṛpateḥ kokilā te 'nukūlā bhūyānmaivaṃ sakṛdapi tayā",
    "GK19uddkokpu:201": "viprayogaprasaṅgaḥ // Kok_2.69 //"
}