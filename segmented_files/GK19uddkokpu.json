{
    "GK19uddkokpu:0": "pūrvabhāgaḥ saudhe tuṅge saha dayitayā ko 'pi saṅkrīḍamānaḥ prāpa svāpaṃ paramapuruṣaḥ śeṣabhoge śriyeva /",
    "GK19uddkokpu:1_0": "citrā daivī gatiriyamasau śailajāmaṇḍitāyāṃ kāñcyāṃ kampātaṭabhuvi tayānanvito budhyate",
    "GK19uddkokpu:1_1": "sma tvāmāninyuḥ subhaga śayitaṃ līlayā nīlakeśyo draṣṭuṃ devaṃ varuṇapurataḥ sampatantyo",
    "GK19uddkokpu:1_2": "vimānaiḥ",
    "GK19uddkokpu:2_0": "atrāmuñcannapi bhagavatīkiṅkaroktyā saśaṅkāḥ śuśrāvetthaṃ sa punaravapussaṅgrahāṃ",
    "GK19uddkokpu:2_1": "vyomni vāṇīm kṣetre cāsmin sakalavipadāṃ bhañjane pañca māsān āsīthāścet priyajanaviyogārtirūrdhvaṃ",
    "GK19uddkokpu:2_2": "na te syāt /",
    "GK19uddkokpu:3_0": "ākarṇyemāṃ punariti tathā saiṣa cakre nivāsaṃ kleśo bhūyānapi bahumataḥ ślāghyate",
    "GK19uddkokpu:3_1": "cedudarkaḥ tatra dvitrān priyasahacarīviprayogātidīrghān kāmārto 'yaṃ śivaśiva samullaṅghya",
    "GK19uddkokpu:3_2": "māsān kathañcit",
    "GK19uddkokpu:4": "caitrārambhe samuditamadhuśrīkaṭākṣābhirāmaṃ cūtāṅkūrāsvadanarasikaṃ kokilaṃ sandadarśa // taṃ kūjantaṃ kalamadhurayā pañcamasvānabhaṅgyā kāntālāpasmaraṇavivaśaḥ kiñcidārādupetya /",
    "GK19uddkokpu:5_0": "datvā netrāñjalipuṭabhṛtairarghyamaśrupravāhair jātāśvāsaḥ sphuṭamiti girā śrāvyayā",
    "GK19uddkokpu:5_1": "sandideśa atrāyāhi priyasakha nanu svāgataṃ paśya pārśve pratyagrodyanmadhurasakaṇasvedinīṃ",
    "GK19uddkokpu:5_2": "cūtavallīm",
    "GK19uddkokpu:6_0": "tvatsamparkaṃ subhaga niyataṃ kāṅkṣate 'sau vilolā lolambākṣī calakisalayairāhvayantī",
    "GK19uddkokpu:6_1": "sarāgā antastoṣaṃ mama vitanuṣe hanta jāne bhavantaṃ skandhāvāraprathamasubhaṭaṃ",
    "GK19uddkokpu:6_2": "pañcabāṇasya rājñaḥ",
    "GK19uddkokpu:7_0": "kūjāvyājāddhitamupadiśan kokilāvyājabandho kāntaiḥ sākaṃ nanu ghaṭayase kāminīrmānabhājaḥ",
    "GK19uddkokpu:7_1": "vācālaṃ mā parabhṛta kṛthā māṃ priyāviprayuktaṃ prāyaḥ prāptaṃ praṇayavacanaṃ tvādṛśe",
    "GK19uddkokpu:7_2": "mādṛśānām",
    "GK19uddkokpu:8_0": "kiñcillīnāṃ kisalayapuṭe kokilāmākulātmā tvaṃ cāpaśyan bata virahiṇāṃ yena jānāsi",
    "GK19uddkokpu:8_1": "tāpam // yāvatkālaṃ mahitapatagādhīśa kārye niyoktuṃ saṅkocaṃ me vrajati rasanā sandidikṣormṛgākṣyāḥ",
    "GK19uddkokpu:9_0": "tāvatkālaṃ tava ca hṛdayaṃ tāntimetīti śaṅke dīnāpannapraṇayaghaṭane dīrghasūtretarasya //",
    "GK19uddkokpu:9_1": "sandeśaṃ me naya khagapate sādhaya bhrātṛkṛtyaṃ santāpārtāṃ suvacana samāśvāsaya",
    "GK19uddkokpu:9_2": "preyasīṃ me /",
    "GK19uddkokpu:10_0": "kāntodantaḥ suhṛdupanato viprayogārditānāṃ prāyaḥ strīṇāṃ bhavati kimapi prāṇasandhāraṇāya",
    "GK19uddkokpu:10_1": "gantavyaste tridivavijayī maṅgalāgreṇa deśaḥ prāptaḥ khyātiṃ vihitatapasaḥ prāgjayantasya",
    "GK19uddkokpu:10_2": "nāmnā /",
    "GK19uddkokpu:11": "pāre cūrṇyāḥ parisarasamāsīnagovindavakṣo- lakṣmīvīkṣāvivalanasudhāśītalaḥ keraleṣu // Kok_1.11",
    "GK19uddkokpu:12": "tatra drakṣyasyakhilamahilāmaulimālāyamānāṃ bālāmenāṃ niyatamadhunā madviyogena dīnām /",
    "GK19uddkokpu:13": "kalyāṇī sā kanakakadalīkandalīkomalāṅgī kandarpāgniṃ kathamiva kukūlāgnikalpaṃ saheta // Kok_1.12",
    "GK19uddkokpu:14": "adhvānaṃ te hitamupadiśāmyaśrameṇaiva gantuṃ snigdhacchāyaistarubhirabhitaḥ śāntagharmapracāram",
    "GK19uddkokpu:15_0": "saṃskartāsi dhruvamupagato yatra patrīndra teṣām uddāmānāmapi navanavodyānalīlāyitānām //",
    "GK19uddkokpu:15_1": "śrīkāmākṣyā vinatamamarairutsavaṃ phālgunākhyaṃ dṛṣṭvā yāntyaḥ svabhavanamupārūḍhanānāvimānāḥ",
    "GK19uddkokpu:16": "tvatsaṃllāpaśravaṇataralāḥ paścimāmbhodhivelā- paryantaṃ te varuṇanagarīmañjuvācaḥ sahāyāḥ ākarṣantaḥ pratinavalatāpuṣpagandhopahārān āsiñcantaḥ saraṇimabhitaḥ śītalaiḥ śīthuleśaiḥ",
    "GK19uddkokpu:17_0": "bhṛṅgīnādairmadhuramadhuraṃ vyāharanto valante kampākūlopavanapavanā bandhavaste",
    "GK19uddkokpu:17_1": "'nukūlāḥ vandasvārāt priyasakha punardarśanāyātra śaureḥ kāñcībhartuḥ karigiritaṭe",
    "GK19uddkokpu:17_2": "puṇyamenaṃ vimānam",
    "GK19uddkokpu:18_0": "ādhatte yat kanakavalabhīnīḍalīnaiḥ kapotair adyāpyambhoruhabhavamakhālagnadhūmābhiśaṅkām",
    "GK19uddkokpu:18_1": "pīṭheṣvaṣṭādaśasu mahitaṃ kāmapīṭhaṃ bhajethāḥ pārekampaṃ svayamiha parā devatā sannidhatte",
    "GK19uddkokpu:19_0": "sabhrūcāpaṃ nayanajaladaṃ prāpya yasyāḥ kṛpāpaṃ tuṇḍīrakṣmā sulabhakavitāsasyavṛddhiḥ",
    "GK19uddkokpu:19_1": "samindhe uḍḍīyāsmād bakulasarasāt sa tvamudyānadeśāt prādakṣiṇyād vraja parisare",
    "GK19uddkokpu:19_2": "puṇyamekāmravṛkṣam",
    "GK19uddkokpu:20_0": "mūle yasya prakṛtisubhage muktakailāsalobho devaḥ sākṣādvasati valayāṅkāhvayaścandracūḍaḥ",
    "GK19uddkokpu:20_1": "dṛṣṭvā śambhuṃ gaganasaraṇāvujjihāne tvayi drāk pakṣadvandvavyajanapavanoccālitābhyo",
    "GK19uddkokpu:20_2": "latābhyaḥ",
    "GK19uddkokpu:21_0": "utthāsyanti bhramarataruṇāḥ siktadehā marandair udyānaśrīprahitasajalāpāṅgabhaṅgānukārāḥ //",
    "GK19uddkokpu:21_1": "spaṣṭālakṣyastvayi pika samālambamāne 'mbarāntaṃ kāñcīdeśaḥ kimapi vasudhāṃ bhūṣayan",
    "GK19uddkokpu:21_2": "gauraveṇa",
    "GK19uddkokpu:22": "tatsaundaryāpahṛtahṛdayo mā vilambasva gantuṃ bandhutrāṇād bahumatipadaṃ nāparaṃ tvadvidhānām āśāṃ pāśāyudhatilakitāmāśrayannāttavegaḥ kūlonmīlatkramukakuhalīcāmarāndolitormim /",
    "GK19uddkokpu:23_0": "drakṣyasyagre vikacakamalodgandhimādhvīkapānāt kṣībakṣībabhramarataruṇīsevitāṃ kṣīrasindhum",
    "GK19uddkokpu:23_1": "pakṣodyautaiḥ pataga purajitkandharākāṇḍanīlair vyāptābhogā visṛmaratarairvyoma sīmantayantī",
    "GK19uddkokpu:24": "suvyaktaṃ te gamanasaraṇiḥ sūtrayedūrdhvamasyāḥ sindhusnehopagatayamunāveṇivīthīvilāsam // cūte cūte kusumakalikāṃ tvāṃ ca dṛṣṭvā sametaṃ bālāśokāhananamaruṇairaṅghribhistanvatīnām",
    "GK19uddkokpu:25_0": "tanvaṅgīnāṃ śravaṇasubhagairnūpurāṇāṃ virāvair vācālāḥ syurniyatamabhitaḥ kūlamārāmasīmāḥ",
    "GK19uddkokpu:25_1": "snātottīrṇāḥ sajalakaṇikāsundarorojakumbhāḥ śyāmāpaṅkaiḥ śubhaparimalaiḥ spṛṣṭamāṅgalyabhūṣāḥ",
    "GK19uddkokpu:26_0": "tīre tasyā dramiḍasudṛśo darśanīyā vilokya prāyo bhāvī kṣaṇamiva sakhe gacchataste",
    "GK19uddkokpu:26_1": "vilambaḥ dhūmastomaiḥ savanajanitairdhūsaropāntavṛkṣāḥ prauḍhaślāghyairmukharitamaṭhāḥ",
    "GK19uddkokpu:26_2": "pāvanairbrahmaghoṣaiḥ",
    "GK19uddkokpu:27_0": "ruddhābhogā dvijavaravidhisnānapūtaistaṭākair draṣṭavyāste tadanu saritaṃ dakṣiṇenāgrahārāḥ",
    "GK19uddkokpu:27_1": "sā vaidagdhī śrutiṣu sa punaḥ sarvaśāstrāvagāhas taccāmlānaprasarasarasaṃ niṣkalaṅkaṃ",
    "GK19uddkokpu:27_2": "kavitvam",
    "GK19uddkokpu:28_0": "tatratyānāṃ kimiha bahunā sarvametat paṭhantaḥ śṛṅge śṛṅge gṛhaviṭapināṃ spaṣṭayiṣyanti",
    "GK19uddkokpu:28_1": "kīrāḥ tānullaṅghya smitakuvalayasnigdhamutkandharāṇāṃ colastrīṇāmayi saphalayan netramutpakṣmamālam",
    "GK19uddkokpu:29_0": "vilvakṣetraṃ viśa paśupaterveśma nīvāsamīrair dhūtālindadhvajapaṭaśikhairnūnamāhūyamānaḥ //",
    "GK19uddkokpu:29_1": "kāmaḥ svāmī kila śalabhatāmāpa netrasphuliṅge mā mā bhaiṣīriti bhavabhido darśanāccandramauleḥ",
    "GK19uddkokpu:30_0": "śyāmā varṇe vacasi madhurā cañcalā dṛgvilāse vāmotsaṅge lasati karuṇā kāpi kāmaṃ",
    "GK19uddkokpu:30_1": "duhānā // pakṣisvānaiḥ paṭumadakalaiḥ svāgatāni bruvāṇā vyākīrṇārghyāḥ kusumamadhubhirvījayantaḥ",
    "GK19uddkokpu:30_2": "pravālaiḥ",
    "GK19uddkokpu:31": "tatrārāmāḥ surabhisacivaṃ tvāṃ sakhe mānayeyus tulyaprītirbhavati hi jano rājavadrājamitre kāle tasmin karadhṛtagalannīvayo vārakāntāḥ sambhogānte nibiḍalatikāmandirebhyaścalantyaḥ",
    "GK19uddkokpu:32_0": "vītasvedāstava viharataḥ pakṣapālīsamīrair ākhinnabhrūvalanamalasairarcayiṣyantyapāṅgaiḥ //",
    "GK19uddkokpu:32_1": "bhūyo gacchan janapadamimaṃ sa tvamullaṅghya colān ālokethāstaralahariṇīnetratāpiñchitāni",
    "GK19uddkokpu:33": "kāntārāṇi prasavaśayanaiśchinnaguñjākalāpaiḥ kuñje kuñje kathitaśabaradvandvalīlāyitāni // tatratyāstvāṃ kusumakalikāśīthudhārāṃ vamanto nīrandhreṣu skhalitagatayo nirjharīśīkareṣu",
    "GK19uddkokpu:34": "vallīḍolāviharadaṭavīdevatālālanīyāḥ seviṣyante capalacamarībālabhārāssamīrāḥ // Kok_1.32",
    "GK19uddkokpu:35": "cumban bimbādharamiva navaṃ pallavaṃ śīthugarbhaṃ prāptāśleṣaḥ stana iva nave korake kāmacārī",
    "GK19uddkokpu:36_0": "bhoktāsi tvaṃ kamapi samayaṃ tatra mākandavallīḥ kāntārāge sati vikasite kaḥ pumāṃstyaktumīṣṭe",
    "GK19uddkokpu:36_1": "daṣṭvā cañcvā kanakakapiśā mañjarīścūtaṣaṇḍāt pakṣacchāyāśabalitanabhobhāgamudgatvaraṃ",
    "GK19uddkokpu:36_2": "tvām",
    "GK19uddkokpu:37": "vidyutvantaṃ navajaladharaṃ manyamānāḥ salīlaṃ nartiṣyanti priyasakha calatpiñchabhārā mayūrāḥ dṛśyā dūre tadanu laharīsampatadrājahaṃsā sā kāverī madajalajharī sahyadantāvalasya /",
    "GK19uddkokpu:38": "meghaśyāmo bhujagaśayano medinīhārayaṣṭer madhye yasyā marataka iva prekṣyate raṅganāthaḥ puṇyānasyāstaṭabhuvi purīkharvaṭagrāmaruddhān udyānadruprasavasurabhīn hosalān gāhamānaḥ /",
    "GK19uddkokpu:39": "lakṣmīnārāyaṇapuramiti khyātamantarmurāreḥ prāpyāvāsaṃ bhava pikapate pāvanānāṃ purogaḥ // tatratyānāṃ ruciracikuranyastasaugandhikānāṃ tāruṇyoṣmāñcitakucataṭīvitruṭatkañcukānām /",
    "GK19uddkokpu:40_0": "nāsāmuktābharaṇakiraṇonmiśramandasmitānāṃ veśastrīṇāṃ bhavati vivaśo vibhramairdarpako",
    "GK19uddkokpu:40_1": "'pi tāścenmānagrathitahṛdayāḥ sannatān nādri yeran kāntāḥ kāntān parabhṛta kuhūkāramekaṃ",
    "GK19uddkokpu:40_2": "vimuñca",
    "GK19uddkokpu:41_0": "santu trasyannijanijavadhūdorlatāliṅgitānāṃ yūnāmārdrasmitasahacarāstvayyapāṅgānuṣaṅgāḥ //",
    "GK19uddkokpu:41_1": "krīḍantīnāṃ mukharitalatāmandiraṃ khecarīṇāṃ bhūṣānādairbhuvanaviditaṃ sahyaśailaṃ",
    "GK19uddkokpu:41_2": "śrayethāḥ",
    "GK19uddkokpu:42_0": "kṣatradhvaṃsāt svayamuparato viprasātkṛtya kṛtsnaṃ pṛthvīcakraṃ bhṛgukulapatiryattaṭe",
    "GK19uddkokpu:42_1": "sannidhatte tvañcaddhūmān davahutabhujo jvālamālājaṭālān valgadbhṛṅgān vanaviṭapino",
    "GK19uddkokpu:42_2": "bhāsurān pallavaughaiḥ",
    "GK19uddkokpu:43_0": "dṛṣṭvā dūrādanuminutamāmuṣṇaśītaiḥ samīraiḥ sandigdhāyāṃ vipadi sahasāvṛttirārtiṃ",
    "GK19uddkokpu:43_1": "hi sūte dṛṣṭvā tatrāmalakadharaṇīmandiraṃ śārṅgapāṇiṃ tasmācchailāttaṭamavataran",
    "GK19uddkokpu:43_2": "kiñcidākuñcya pakṣau",
    "GK19uddkokpu:44": "kūle 'mbhodheḥ kramukakalilāṃ keralakṣoṇimagre paśya sphītāṃ bhṛgusutabhujāvikramopakramaṃ yā // Kok_1.41 //",
    "GK19uddkokpu:45": "prāptavyaste yadi kṛtamaho vāṅmayītīravāsī devo dakṣādhvaravimathanoḍḍāmaraścandracūḍaḥ /",
    "GK19uddkokpu:46_0": "āste śātatriśikhaśikhayā dārukaṃ jaghnuṣī sā yasyādūre mṛgapatiśirastasthuṣī bhadrakālī //",
    "GK19uddkokpu:46_1": "siktaḥ svacchairjharajalakaṇaistaṃ bhaja vyomni tiṣṭhan muktācchannāsitanavapaṭīkāyamānāyamānaḥ",
    "GK19uddkokpu:47_0": "dhvāṅkṣabhrāntyā yadi parijanāstvāṃ samutsārayeran kūjāṃ kiñcit kuru nanu girā vyajyate",
    "GK19uddkokpu:47_1": "sannasaṃśca itthaṃ bhaktyā puramathanamārādhya labdhaprasādaḥ kṛṣṭaḥ kṛṣṭaḥ pathi",
    "GK19uddkokpu:47_2": "pathi sakhe keralīnāṃ kaṭākṣaiḥ /",
    "GK19uddkokpu:48_0": "uccaiḥ saudhairuḍugaṇagatīrūrdhvamutsārayantīṃ phullārāmāṃ praviśa puralīkṣmābhṛtāṃ",
    "GK19uddkokpu:48_1": "rājadhānīm yeṣāṃ vaṃśe samajani hariścandranāmā narendraḥ pratyāpattiḥ pataga yadupajñaṃ",
    "GK19uddkokpu:48_2": "ca kaumārilānām",
    "GK19uddkokpu:49_0": "yuddhe yeṣāmahitahataye caṇḍikā sannidhatte teṣāmeṣāṃ stutiṣu na bhavet kasya vaktraṃ",
    "GK19uddkokpu:49_1": "pavitram putrasyāsau priyasakha iti prītigarbhaiḥ kaṭākṣair dṛṣṭastasyāṃ puri viharatā",
    "GK19uddkokpu:49_2": "rukmiṇīvallabhena",
    "GK19uddkokpu:50": "tasyaivāgre sadayamabalālūnasūnapravāle bālodyāne kvacana viharan mārgakhedaṃ vijahyāḥ // kelīyānakvaṇitaraśanā komalābhyāṃ padābhyām ālīhastārpitakaratalā tatra cedāgatā syāt /",
    "GK19uddkokpu:51_0": "svātī nāma kṣitipatisutā sevituṃ devamasyāḥ svairālāpaistava pika girāṃ kāpi śikṣā",
    "GK19uddkokpu:51_1": "bhavitrī tāmāyāntīṃ stanabharaparitrastabhugnāvalagnāṃ svedacchedacchuritavadanāṃ",
    "GK19uddkokpu:51_2": "śroṇibhāreṇa khinnām",
    "GK19uddkokpu:52_0": "kiñciccañcūkalitakalikāśīthubhāreṇa siñceś cañcaccillīcalanasubhagān lapsyase 'syāḥ",
    "GK19uddkokpu:52_1": "kaṭākṣān kañcitkālaṃ dhutakisalayācchādanaṃ saprakampaṃ pratyākhyātabhramarataruṇā",
    "GK19uddkokpu:52_2": "mañjarī bhujyamānā",
    "GK19uddkokpu:53_0": "yātrodyukte subhaga bhavati vyañjayedātmasādaṃ muktāścyotanmadhurasamiṣānmuñcatī",
    "GK19uddkokpu:53_1": "bāṣpaleśam digyātavyā yadapi bhavato dakṣiṇā rakṣaṇārthaṃ matprāṇānāṃ punarapi sakhe",
    "GK19uddkokpu:53_2": "paścimāmeva yāyāḥ",
    "GK19uddkokpu:54_0": "dhūtārāmaṃ mukuṭataṭinīmārutaistatra śambhoḥ sampadgrāmaṃ yadi na bhajase janmanā",
    "GK19uddkokpu:54_1": "kiṃ bhṛtena saudhaistuṅgairhasadiva sudhākṣālitai rājatādriṃ tejorāśeḥ praviśa bhavanaṃ",
    "GK19uddkokpu:54_2": "dhūrjaṭerūrjitaṃ tat /",
    "GK19uddkokpu:55_0": "pārśve pārśve paricitanamaskārajātaśramāṇāṃ kṣmādevānāṃ kṣaṇamanubhavaṃstālavṛntasya",
    "GK19uddkokpu:55_1": "līlām utkīrṇānāṃ kanakavalabhīṣūdgato viṣkirāṇāṃ tyaktāśaṅkaṃ praṇama giriśaṃ dhyānaniṣkampagātraḥ",
    "GK19uddkokpu:56": "kaṇṭhacchāyā pratiphalati kiṃ bharturityadriputryā nidhyātaḥ san kutukanibhṛtairnetrapātaiḥ pavitraiḥ // Kok_1.52 //",
    "GK19uddkokpu:57": "śrīnandibhrūniyamitamithorodhamābaddhasevān brahmendrādyān kvacana vibudhān sādaraṃ vīkṣamāṇaḥ",
    "GK19uddkokpu:58": "gāyantīnāṃ kvacidapi sakhe komalān kinnarīṇāṃ vīṇārāvānupaśṛṇu bhavatkūjitenāviśiṣṭān // Kok_1.53",
    "GK19uddkokpu:59": "divyaiśvaryaṃ diśasi bhajatāṃ vartase bhikṣamāṇo gaurīmaṅke vahasi bhasitaṃ pañcabāṇaṃ cakartha",
    "GK19uddkokpu:60_0": "kṛtsnaṃ vyāpya sphurasi bhuvanaṃ mṛgyase cāgamāntaiḥ kaste tattvaṃ prabhavati paricchettumāścaryasindho",
    "GK19uddkokpu:60_1": "itthaṃ stutvā bahirupavanopāntamākandaśṛṅge yāvadbhānurvrajati caramaṃ bhūdharaṃ",
    "GK19uddkokpu:60_2": "tāvadāssva",
    "GK19uddkokpu:61": "drakṣyasyanvaksaphalanayanaṃ tāṇḍavānīndumauler lāsyakrīḍālalitagirijāpāṅgasambhāvitāni // tasmin kāle balimahajuṣāṃ vāravāmālakānāṃ sthālīcakre stanataṭadhṛte sānurāge hṛdīva /",
    "GK19uddkokpu:62_0": "bimbavyājādviśati bhavati syādamuṣyeti śaṅke spaṣṭāṅkasya kṣaṇamudayagasyendubimbasya",
    "GK19uddkokpu:62_1": "lakṣmīḥ viṣvakkīrṇairiva paśupateḥ kandharākāntipuñjair vītāloke jagati timirairvyomanīlābjabhṛṅgaiḥ",
    "GK19uddkokpu:63_0": "viśrāntaḥ san kvacana vipule vṛkṣaśākhākuṭumbe tāṃ tatraiva kṣapaya rajanīṃ śrāntavisrastapakṣaḥ",
    "GK19uddkokpu:63_1": "velāvātāścaramajaladhervīcimāndolayantaḥ stokonnidraiḥ kumudamukulaiḥ pītamuktāḥ",
    "GK19uddkokpu:63_2": "sarassu /",
    "GK19uddkokpu:64_0": "svedāṅkūrān suratajanitān subhruvāṃ corayantaḥ seviṣyante niśi parabhṛta tvāṃ sukhena",
    "GK19uddkokpu:64_1": "prasuptam prāptonmeṣe prathamaśikhariprasthadāvāgnikalpe bālāśokastabakarucire bhānavīye",
    "GK19uddkokpu:64_2": "mayūkhe /",
    "GK19uddkokpu:65": "prasthātuṃ tvaṃ punarapi sakhe prakramethāḥ prabhāte svātmakleśaḥ suhṛdupakṛtau tvādṛśānāṃ sukhāya // Kok_1.59 //",
    "GK19uddkokpu:66": "padmopāntāduṣasi ramaṇe prāpnuvatyeva pārśvaṃ madhye mārajvaraparavaśāṃ vīkṣamāṇo rathāṅgīm",
    "GK19uddkokpu:67": "dūraṃ prāpte mayi vidhivaśāddūyamānāṃ sakhīṃ te smāraṃ smāraṃ dviguṇagamanotsāha eva dhruvaṃ syāḥ // Kok_1.60 //",
    "GK19uddkokpu:68": "dṛṣṭvā devaṃ parisarajuṣaṃ śambare bālakṛṣṇaṃ lopāmudrāsakhatilakitaṃ diṅmukhaṃ bhūṣayiṣyan",
    "GK19uddkokpu:69_0": "kolānelāvanasurabhilān yāhi yatra prathante velātītaprathitavacasaḥ śaṅkarādyāḥ kavīndrāḥ",
    "GK19uddkokpu:69_1": "unmajjadbhiḥ punariva javāt pakṣavadbhirgirīndrair vṛndairnāvāṃ bhujapaṭalikoḍḍāmarairgāhyamānam",
    "GK19uddkokpu:70_0": "lakṣmījāneḥ śayanasadanaṃ puṣpavāṭaṃ purāreḥ pākasthānaṃ nikhilamarutāṃ paśya vārānnidhānam",
    "GK19uddkokpu:70_1": "muktājālairdhavalapulinaṃ vīcimālāvikīrṇaiḥ kūlādhvānaṃ kusumitatarusnigdhamālambamānaḥ /",
    "GK19uddkokpu:71_0": "deśāddeśaṃ vrajasi kutukottānamugdhānanānāṃ vāmākṣīṇāṃ nayanaculakaiḥ sādaraṃ pīyamānaḥ //",
    "GK19uddkokpu:71_1": "kuryāt prītiṃ tava nayanayoḥ kukkuṭakroḍanāma prāsādāgrollikhitagaganaṃ pattanaṃ",
    "GK19uddkokpu:71_2": "tat pratītam",
    "GK19uddkokpu:72_0": "yaddorvīryadraḍhimakaradībhūtarājanyavīrāḥ śūrāgraṇyaḥ śikharijaladhisvāminaḥ pālayanti //",
    "GK19uddkokpu:72_1": "gehe gehe navanavasudhākṣālitaṃ yatra saudhaṃ saudhe saudhe surabhikusumaiḥ kalpitaṃ",
    "GK19uddkokpu:72_2": "kelitalpam",
    "GK19uddkokpu:73_0": "talpe talpe rasaparavaśaṃ kāminīkāntayugmaṃ yugme yugme sa khalu viharan viśvavīro",
    "GK19uddkokpu:73_1": "manobhūḥ vyarthaṃ karṇe navakuvalayaṃ vidyamāne kaṭākṣe bhāro hāraḥ stanakalaśayorbhāsure",
    "GK19uddkokpu:73_2": "mandahāse",
    "GK19uddkokpu:74": "yatra snigdheṣvapi kacabhareṣveṇaśābekṣaṇānāṃ mādyadbhṛṅge sati parimale maṅgalāya prasūnam yatra jñātvā kṛtanilayanāmindirāmātmakanyāṃ manye snehākulitahṛdayo vāhinīnāṃ vivoḍhā /",
    "GK19uddkokpu:75_0": "tattaddvīpāntaraśatasamānītaratnaughapūrṇaṃ naukājālaṃ muhurupaharan vīcibhiḥ śliṣyatīva //",
    "GK19uddkokpu:75_1": "tatsaudhāgreṣvaruṇadṛṣadāṃ sāndrasindūrakalpaṃ tejaḥpuñjaṃ kisalayadhiyā carvituṃ",
    "GK19uddkokpu:75_2": "mārabhethāḥ",
    "GK19uddkokpu:76_0": "dṛṣṭvā vātāyanavinihitairlocanābjaistaruṇyo valgadvakṣoruhamupacitairhastatālairhaseyuḥ //",
    "GK19uddkokpu:76_1": "kṛṣṭvā dṛṣṭiṃ kathamapi tataḥ kautukānāṃ nidānād uḍḍīyethāḥ pathi viṭapināṃ puṣpamādhvīṃ",
    "GK19uddkokpu:76_2": "lihānaḥ",
    "GK19uddkokpu:77_0": "hāraṃ hāraṃ madanapṛtanākāhalaiḥ kaṇṭhanādair utkaṇṭhānāṃ janapadamṛgīlocanānāṃ manāṃsi //",
    "GK19uddkokpu:77_1": "brahmābhyāsapraśamitakalīn prāpya dīprān prakāśān śvetāraṇyaṃ vraja bahumataṃ dhāma",
    "GK19uddkokpu:77_2": "mṛtyuñjayasya",
    "GK19uddkokpu:78_0": "dṛṣṭvā dūre sakṛdapi janā yanna paśyantyavaśyaṃ mṛtyorvaktraṃ niṭilaghaṭitabhrūkuṭīkaṃ",
    "GK19uddkokpu:78_1": "kadācit sevyaṃ śambhoraruṇamurasastāḍanāddaṇdapāṇeḥ pādāmbhojaṃ śikharitanayāpāṇisaṃvāhayogyam /",
    "GK19uddkokpu:79_0": "yenākrānte sati giripatau loṣṭamānāsyacakraś cakrandādhaḥkṛtabhujavano rakṣasāṃ cakravartī",
    "GK19uddkokpu:79_1": "pārśve yasya pravahati nilā nāma kallolinī sā sandhyānṛttabhramiṣu patitā mastakājjāhnavīva",
    "GK19uddkokpu:80_0": "nāvākṣetrapraṇayi ramayākrāntadormadhyamāste kūle yasyāḥ kuvalayadalaśyāmalaṃ dhāma",
    "GK19uddkokpu:80_1": "kiñcit sākaṃ kāntairmilati lalitaṃ keralīnāṃ kadambe matpreyasyāḥ priyasakha mahāmāghasevāgatāyāḥ",
    "GK19uddkokpu:81": "pāyaṃ pāyaṃ mukhaparimalaṃ mohanaṃ yatra mattāḥ prāyo 'dyāpi",
    "GK19uddkokpu:82": "bhramarakalabhā naiva jighranti padmān // Kok_1.73 //",
    "GK19uddkokpu:83": "śaivālaughacchuritakamalā saikatasraṃsihaṃsā nītā kārśyaṃ tapanakiraṇairvāsareṣveṣu sindhuḥ",
    "GK19uddkokpu:84": "ākīrṇāsyāmalakanikaraiḥ śroṇivibhraṃśikāñcīṃ manye dīnāṃ virahadaśayā preyasīṃ me 'nuyāyāt śāstā tasyā yadi taṭapathaiḥ śambarakroḍavāsī tiṣṭhannaśve javini mṛgayākautukī sañcareta",
    "GK19uddkokpu:85": "lumpestasya śramajalakaṇān komalaiḥ pakṣavātair bhūyāt prītyai laghu ca samaye sevanaṃ hi prabhūṇām // Kok_1.75 //",
    "GK19uddkokpu:86": "sarvotkṛṣṭā jagati viditāḥ keraleṣu dvijendrā vallīkauṇyostadapi mahimā kāpi madhyaśritānām",
    "GK19uddkokpu:87_0": "tatrāpyasyāḥ salilapavanā yatra yatra prathante teṣāṃ teṣāmatiśayajuṣaḥ śīlavidyānubhāvāḥ",
    "GK19uddkokpu:87_1": "īṣṭe teṣāṃ stutiṣu na guruḥ kā kathālpīyasāṃ no bhrātarbhūyaḥ śṛṇu parimitaṃ prastutādyāvaśeṣam",
    "GK19uddkokpu:88_0": "tāmuttīrṇaḥ saritamamṛtasyandimākandavṛndān deśān pūtān pata guṇagaṇairnetranārāyaṇīyaiḥ //",
    "GK19uddkokpu:88_1": "yaḥ prākpāṇigrahaṇasamaye śambhunā sānukampaṃ haste kṛtvā kathamapi śanairaśmapṛṣṭhe",
    "GK19uddkokpu:88_2": "nyadhāyi",
    "GK19uddkokpu:89_0": "draṣṭavyo 'sau kisalayamṛdurmuktipuryālayāyāḥ kātyāyanyā mahiṣamathanoḍḍāmaraḥ pādapadmaḥ",
    "GK19uddkokpu:89_1": "kiñcitpūrvaṃ raṇakhalabhuvi śrīmadadhyakṣayethās tanmīmāṃsādvayakulaguroḥ sadma puṇyaṃ",
    "GK19uddkokpu:89_2": "maharṣeḥ",
    "GK19uddkokpu:90": "vidvadvṛnde vivaditumanasyāgate yatra śaśvad-",
    "GK19uddkokpu:91": "vyākhyāśālāvalabhinilayastiṣṭhate kīrasaṅghaḥ // Kok_1.79 //",
    "GK19uddkokpu:92": "śāstravyākhyā hariharakathā satkriyābhyāgatānām ālāpo vā yadi saha budhairākṣipedasya cetaḥ",
    "GK19uddkokpu:93": "tadvisrabdhadvijaparivṛte niṣkuṭādrau niṣaṇṇaḥ kokūyethāḥ sa khalu madhurāṃ sūktimākarṇya tuṣyet // Kok_1.80 //",
    "GK19uddkokpu:94": "ślāghyacchandasthitimayi mayā śobhane 'rthe niyuktaṃ śrāvyaṃ śabdaiḥ",
    "GK19uddkokpu:95": "sarasasumanobhājamabhrāntavṛttim /",
    "GK19uddkokpu:96": "dūraprāptyā praśithilamiva tvāṃ sakhe kāvyakalpaṃ dhīmān paśyet sa yadi nanu te śuddha eva pracāraḥ // Kok_1.81 //",
    "GK19uddkokpu:97": "pārśvādasya pracalitavataḥ pāvanānāharantaḥ kundasvacchān vṛṣapatimukhāsaktaromanthaphenān",
    "GK19uddkokpu:98": "chindyustāpaṃ tava vṛṣapurīsaṅginaḥ śaṅkarāṅka-",
    "GK19uddkokpu:99": "krīḍadgaurīkacataralanodgandhayo gandhavāhāḥ // Kok_1.82 //",
    "GK19uddkokpu:100": "pūrvo bhāgaḥ stanabharanataḥ prekṣyate ceccalākṣaḥ paścādbhāgo lalitacikuro dṛśyate no nitambī",
    "GK19uddkokpu:101": "itthaṃ gauryā yugapadubhayaṃ draṣṭukāmo 'ṣṭamūrtir mūrtidvandvaṃ vahati bhagavān yaḥ sa muktyai niṣevyaḥ // Kok_1.83 //",
    "GK19uddkokpu:102": "bhūṣābhogiśvasitapavanaiḥ phālanetre pradīpte svinnasyendoramṛtapṛṣatairūrjitaṃ nirgaladbhiḥ",
    "GK19uddkokpu:103_0": "maulau yasya druhiṇaśirasāṃ maṇḍalaṃ maṇḍapāntaḥ kṣmādevānāṃ śrutipadajuṣāṃ saṃśayānucchinatti",
    "GK19uddkokpu:103_1": "dvāropāntasthitikṛdaṇimāpāṅgadattehitārthair āśāpālairnibiḍitabahiḥprāṅgaṇaṃ sevamānaiḥ /",
    "GK19uddkokpu:104": "tasyādūre kanakabhavanaṃ pakṣapātāt praviṣṭaḥ sampanmūrtiṃ praṇama girijāṃ sā hi viśvasya mātā // Kok_1.85 //",
    "GK19uddkokpu:105": "saṃsarpadbhistanurucibharaiḥ saṅgamagrāmaśaures tāpiñchābhaiḥ stabakitatalaṃ gāhamāno vihāyaḥ",
    "GK19uddkokpu:106_0": "tulyacchāyasmṛtanavatamālāvalīvāsasaukhyo manye lokaiḥ kṣaṇamiva pṛthaṅno vibhāviṣyase",
    "GK19uddkokpu:106_1": "tvam kālīvāsaṃ bhaja pathi mahat kānanaṃ yatra śaśvat sevāyāte tridaśanikare śrāddhadevaupavāhyam",
    "GK19uddkokpu:107_0": "bhūtairbhedyo balimahiṣa ityudbhaṭaiḥ kṛṣṭaśṛṅge rajjugrāhaṃ rudati vijayā rūḍhahāsaṃ",
    "GK19uddkokpu:107_1": "ruṇaddhi ramyāṃ harmyadhvajapaṭamarudvījitabradhnayugyām agre paśyāñjanakhalapurīmāśritāṃ",
    "GK19uddkokpu:107_2": "śaṅkareṇa",
    "GK19uddkokpu:108_0": "yatrāśliṣṭo varayuvatibhiścumbati svinnagaṇḍaṃ cūrṇīvātaḥ priya iva ratiśrāntamāsyāravindam",
    "GK19uddkokpu:108_1": "sā ca prekṣyā saridanupadaṃ yatra kalmāṣitāyāṃ majjanmāhodayapuravadhūkaṇṭhakastūrikābhiḥ",
    "GK19uddkokpu:109": "raktāḥ padmāḥ kuvalayavanīsāmyamāpadyamānā vijñāyante sphuṭamahimadhāmodaye jṛmbhamāṇe // cārusvacchā śapharanayanā cakravākastanaśrīḥ kallolabhrūḥ kamalavadanā kamraśaivālakeśā /",
    "GK19uddkokpu:110_0": "saṃsevyā syāt sarasamadhurā sānukūlāvatīrṇair durgāhānyairiti hi saraṇiḥ kāpi gāmbhīryabhājām",
    "GK19uddkokpu:110_1": "tvayyākāśe subhaga taṭinīṃ lambamāne salīlaṃ bimbaṃ dṛṣṭvā payasi maṇibhaṅgāmale",
    "GK19uddkokpu:110_2": "kampamānam",
    "GK19uddkokpu:111_0": "vīcīvegapracaladasitāmbhojinīgucchabuddhyā kūjaṃ kūjaṃ madhuramalayaḥ kokila vyālaperan //",
    "GK19uddkokpu:111_1": "tīraṃ tasyāḥ prati gatavato dakṣiṇaṃ tatkṣaṇaṃ te deśaḥ sarvātiśayivibhavo dṛkpathetaḥ",
    "GK19uddkokpu:111_2": "pratheta",
    "GK19uddkokpu:112_0": "tāṃ jānīyā diśi diśi jayantākhyayā khyāyamānāṃ pratyādiṣṭatridivanagaraprābhavāṃ",
    "GK19uddkokpu:112_1": "prāpyabhūmim bālodyānaiḥ samadamahilābhuktavallīnikuñjaiḥ kelīhaṃsakṣubhitanagarabhrāntabhṛṅgaiḥ",
    "GK19uddkokpu:112_2": "sarobhiḥ",
    "GK19uddkokpu:113_0": "ratnaśreṇīghaṭitaśikharairgopuraiḥ sā purī te prāyaḥ prajñābharaṇa sugamā syādanāveditāpi",
    "GK19uddkokpu:113_1": "uttarabhāgaḥ lakṣmījanmasthitimanupamaiḥ pūritāṃ ratnajālair bhūbhṛdgarbhāṃ prakaṭitakaleśodayaślāghyavṛddhim",
    "GK19uddkokpu:114_0": "pāthorāśestanumiva parāṃ manyamāno viśālāṃ yāmadhyāste sa khalu nigamāmbhojabhṛṅgo",
    "GK19uddkokpu:114_1": "rathāṅgī vaktraupamyaṃ vahati vimalaṃ paśya pārśve sudhāṃśoḥ paścādbhāgaṃ sumukhi",
    "GK19uddkokpu:114_2": "ramaṇairitthamāvedyamānāḥ",
    "GK19uddkokpu:115_0": "harmye yasyāṃ hariṇanayanāḥ kurvate 'smin kalaṅkaṃ dṛṣṭvā serṣyā iva kuvalayādhyeyaśobhairapāṅgaiḥ",
    "GK19uddkokpu:115_1": "vīthyāṃ vīthyāṃ valaripuśilābhaṅgabaddhasthalāyāṃ sammūrchadbhiḥ kiraṇapaṭalaistvadgarujjālanīlaiḥ",
    "GK19uddkokpu:116": "yatrārabdhe dinakarakarairapyahārye 'ndhakāre lolākṣīṇāṃ bhavati divase",
    "GK19uddkokpu:117": "nirviśaṅko 'bhisāraḥ // Kok_2.3 //",
    "GK19uddkokpu:118": "yasyāṃ rātrau yuvativadanāmbhojasaundaryacauryāt satyaṃ saudhadhvajapaṭaśikhāghṛṣṭabimbe himāṃśau",
    "GK19uddkokpu:119_0": "dṛṣṭvā kṛṣṇaṃ kiṇamaṇikaṇaṃ hanta gāḍhaṃ prarūḍhaṃ mūḍho loko vadati śaśako rohito",
    "GK19uddkokpu:119_1": "'nyattatheti vīcīkṣiptā iva suradhunībālaśaivālamālā yatrodīrṇā maratakarucaścandraśālātalebhyaḥ /",
    "GK19uddkokpu:120_0": "ghāsabhrāntyā gaganapadavīdīrghapānthāyamānāś cañcatprothaṃ taraṇituragāścarvituṃ",
    "GK19uddkokpu:120_1": "prārabhante yatrodyāne malinitadiśākuñjapuñje tarūṇāṃ śṛṅge lagnā bhramarapaṭalīnirviśeṣāḥ",
    "GK19uddkokpu:120_2": "payodāḥ /",
    "GK19uddkokpu:121": "vāpīṣvambūnyadhikasurabhīṇyutsṛjanti svakāle sopānāgrasphaṭikakiraṇojjṛmbhaṇāmreḍitāni // anyāmagre mama maṇigṛhe bhuktavānityavādīr mugdhe kānto dhṛtanakhapadā bhittilīnā kimeṣā /",
    "GK19uddkokpu:122_0": "itthaṃ yasyāṃ smitalavajuṣo hrepayante navoḍhāṃ sakhyastasyāstanumanupamāṃ bimbitāṃ",
    "GK19uddkokpu:122_1": "darśayantyaḥ cillīvalyā dhanuṣi ghaṭite kṣipta evekṣukāṇḍo netropānte vahati śaratāṃ",
    "GK19uddkokpu:122_2": "nyastamevāravindam",
    "GK19uddkokpu:123_0": "romāvalyāmapi guṇadaśāṃ yatra bimbādharāṇāṃ bibhrāṇāyāṃ madanavibhunā bhraṃśitaivālimālā //",
    "GK19uddkokpu:123_1": "śṛṅgārābdhiplava iva galadveṇi kamprastanaṃ tat bhraśyannīvi sthitamiti viṭā vīkṣya",
    "GK19uddkokpu:123_2": "saṃśliṣya yatra /",
    "GK19uddkokpu:124_0": "mugdhākṣīṇāṃ mukulitadṛśāṃ mohanāḍambarānte bhūyaḥ śrāntaṃ punarapi ratodyogamudvelayanti",
    "GK19uddkokpu:124_1": "yasyāṃ meghā harimaṇiśilāharmyaparyantabhājo na jñāyeran śravaṇasubhagaṃ garjitaṃ",
    "GK19uddkokpu:124_2": "cenna dadyuḥ",
    "GK19uddkokpu:125": "vidyudvallī punarapi navārabdhasaṃbhogalīlā-",
    "GK19uddkokpu:126": "vellatkāntāvipulajaghanasrastakāñcīsamaiva // Kok_2.10 //",
    "GK19uddkokpu:127": "tasyāṃ lakṣmīramaṇanilayaṃ dakṣiṇenekṣaṇīyaṃ matkāntāyāḥ sadanamabhito veṣṭitaṃ ratnasālaiḥ",
    "GK19uddkokpu:128": "madhye saudhaṃ kanakaghaṭitaṃ bibhradūḍhacchadaughe yasminnambhoruha iva kanatkarṇike khelati śrīḥ // Kok_2.11 //",
    "GK19uddkokpu:129": "māhābhāgyaṃ ratipatibhujāḍambaraḥ paunaruktyāt kalyāṇaughaḥ sphurati rasikānantatāpyatra hīti",
    "GK19uddkokpu:130": "eṣāmādyakṣaragaṇamupādāya baddhena nāmnā mānyaṃ mārakkaranilayanaṃ yatkavīndrā gṛṇanti // līlāvāpī lasati lalitā tatra sopānamārge māṇikyāṃśusphuraṇasatatasmeranālīkaṣaṇḍā /",
    "GK19uddkokpu:131_0": "yatrāyāntyāḥ payasi vimale snātumasmatpriyāyā manye yānābhyasanavidhaye mallikākṣā",
    "GK19uddkokpu:131_1": "vasanti tasyāstīre punarupavanaṃ tatra cūto 'sti potas tvajjatīyaiḥ pika parivṛtaḥ",
    "GK19uddkokpu:131_2": "pallavāsvādalubdhaiḥ",
    "GK19uddkokpu:132_0": "pārśve cāsya stabakanamitā mādhavīmugdhavallī preyasyā me pariṇayamahaṃ prāpitau",
    "GK19uddkokpu:132_1": "sādaraṃ yau tasyādūre maratakatale hemabaddhālavālaḥ sikto mūle himajalabharaiścampakaḥ",
    "GK19uddkokpu:132_2": "kaścidāste /",
    "GK19uddkokpu:133_0": "labdhvā sakhyāstava sa sukṛtī smeravaktrābjarāgaṃ sūte tasyāstanulatikayā tulyavarṇaṃ",
    "GK19uddkokpu:133_1": "prasūnam krīḍānṛtte bhavanaśikhināṃ dūramuktāhisaṅgā sāndracchāyāhṛtaravikarā tatra",
    "GK19uddkokpu:133_2": "pāṭīravāṭī /",
    "GK19uddkokpu:134_0": "madhye tasyāṃ sa khalu latikāmaṇḍapo ratnabhūmiḥ śaśvadyasmin kimapi valati smāvayoḥ",
    "GK19uddkokpu:134_1": "premavallī snigdhaskandhasrutamadhurasaḥ kiñca tasyopakaṇṭhe kūjadbhṛṅgaḥ kuravakataruryaḥ",
    "GK19uddkokpu:134_2": "kuraṅgekṣaṇāyāḥ",
    "GK19uddkokpu:135_0": "kāle kāle karikaraśirovibhramābhyāṃ bhujābhyām āśliṣṭāṅgo vahati mukulacchadmanā",
    "GK19uddkokpu:135_1": "romabhedān sthāneṣveṣu kvacana kathiteṣūtsukā puṣpaśayyām adhyāsīnā parijanakṛtāṃ",
    "GK19uddkokpu:135_2": "sā na cedīkṣitā syāt",
    "GK19uddkokpu:136": "prāsādo 'syāḥ paramabhimataḥ ko 'pi māhendranīlas tasmin dṛśyā taṭidiva ghane cārurūpā priyā me // Kok_2.18 //",
    "GK19uddkokpu:137": "sā netrāṇāmamṛtagulikā sṛṣṭisāro vidhātuḥ saundaryendoḥ prathamakalikā dīpikā bhūtadhātryāḥ",
    "GK19uddkokpu:138_0": "kandarpasya tribhuvanavibhoḥ kāñcanī ketuyaṣṭiḥ śṛṅgārābdheḥ śaśadharakalā jīvitaṃ",
    "GK19uddkokpu:138_1": "me dvitīyam paśyannenāṃ bahalasuṣamāmaṇḍalāntarnimagnāṃ madhye 'nyāsāmapi caladṛśāṃ",
    "GK19uddkokpu:138_2": "jñāsyase no kathaṃ tvam /",
    "GK19uddkokpu:139_0": "jyotsnājālasnapitabhuvanā tārakāṇāṃ samīpe cāndrī mūrtiḥ kathaya jagato jñāpyate",
    "GK19uddkokpu:139_1": "kena rātrau sāndrāmodastimiranikaraścandramā niṣkalaṅkaḥ śailau haimau bhramarapaṭalīkīlito",
    "GK19uddkokpu:139_2": "vyomabhāgaḥ",
    "GK19uddkokpu:140": "kamraṃ cakraṃ mṛdukarikaradvandvamabje salīle sarvaṃ caitanmadanaghaṭitaṃ saumya sambhūya sābhūt // Kok_2.21 //",
    "GK19uddkokpu:141": "nīcīkurvantyalasavalitā netrapātāḥ kuraṅgān vīcīgarvaṃ harati nikhilaṃ vibhramāndolitā bhrūḥ",
    "GK19uddkokpu:142_0": "pāṇī kalpadrumakisalayaprābhavaṃ na kṣamete vāṇī tasyā vahati bhavatāṃ pañcamairbālamaitrīm",
    "GK19uddkokpu:142_1": "sā kāntiśceddravati kanakaṃ tanmukhaṃ cet ka induḥ sā ced bimbādharamadhuratā tiktatāmeti",
    "GK19uddkokpu:142_2": "mādhvī /",
    "GK19uddkokpu:143_0": "sā vā tasyā yadi tanulatā mālatī lohatulyā tau cedūrū kanakakadalīstambhayoḥ kvāpi",
    "GK19uddkokpu:143_1": "ḍambhaḥ ukteṣveva prasajati punarnavyalāvaṇyasāreṣv aṅgeṣvasyā mama kathayato hanta",
    "GK19uddkokpu:143_2": "vācāṃ pravṛttiḥ",
    "GK19uddkokpu:144": "tādṛgbhūte manasi vivaśe kinnu kurvīta seyaṃ yadyacceto vimṛśati girāṃ tattadevābhidheyam adya prāyaḥ praṇayini mayi proṣite bhāgyadoṣāt kalpaprāyairahaha divasairebhirutkaṇṭhamānā",
    "GK19uddkokpu:145_0": "sañjāyeta prabalavirahodvejitā peśalāṅgī mūrchadgharmajvaraparavaśā nīlakaṇṭhīva",
    "GK19uddkokpu:145_1": "khinnā // yatrāpāṅgadyutikavacite kiñcidutsārya keśān dattaḥ premṇā dinamanu mayā",
    "GK19uddkokpu:145_2": "dīrghikāraktapadmaḥ",
    "GK19uddkokpu:146_0": "tasminnasyā bhavati niyataṃ hanta cintākulāyā gaṇḍanyastaḥ karakisalayaḥ karṇajāhe",
    "GK19uddkokpu:146_1": "'vataṃsaḥ pakṣmaspandaḥ samajani sakhe paśyatormāṃ yayoḥ prāṅ- niṣpatrākṛnmayi tu",
    "GK19uddkokpu:146_2": "vidhinā tādṛśe dūranīte /",
    "GK19uddkokpu:147_0": "antarbāṣpacchuraṇanibhṛte sāmprataṃ te mṛgākṣyā netre dhattastuhinakaṇikādanturāmbhojadainyam",
    "GK19uddkokpu:147_1": "sāndrāmodaṃ sapaṭu sadayaṃ sasmaraṃ sānutarṣaṃ sambhogānte muhurapi mayā sādaraṃ",
    "GK19uddkokpu:147_2": "cumbito yaḥ",
    "GK19uddkokpu:148": "narmālāpasmitalavasudhāsecanairmucyamānas tāmyatyuṣṇaśvasitapavanaiḥ so",
    "GK19uddkokpu:149": "'ti bimbādharo 'syāḥ // Kok_2.28 //",
    "GK19uddkokpu:150": "krīḍāśailau madananṛpateḥ kāntipūrasya kokau syātāṃ tasyā dhruvamurasijau kiñcidāpāṇḍumūlau",
    "GK19uddkokpu:151_0": "madviśleṣaḥ śaraduḍunibhāṃ tyājayan hāramālāṃ manye bhīto vitarati tayoraśrudhārābhiranyām",
    "GK19uddkokpu:151_1": "bhūṣāsvāsthāṃ yadapi jahatī tāṃ vahatyeva kāñcīṃ grāhaṃ grāhaṃ pṛthu pṛthu mayā mauktikaṃ",
    "GK19uddkokpu:151_2": "gumbhitā yā /",
    "GK19uddkokpu:152_0": "śroṇībimbe sumahati tayā bhūṣite komalāṅgyāḥ sālāvītāṃ sa kila madano manyate rājadhānīm //",
    "GK19uddkokpu:152_1": "maccitākhyadvipaniyamanālānayordvandvamūrvoḥ śroṇībhārādalasamadhunā jāyate khinnakhinnam",
    "GK19uddkokpu:153": "ārabdhānāṃ hara hara mayā yatra saṃvāhanānāṃ nityaṃ jātā niravadhirasāḥ ke",
    "GK19uddkokpu:154": "'pi ke 'pyantarāyāḥ // Kok_2.31 //",
    "GK19uddkokpu:155": "ādvārāntaṃ madabhigamanāśaṅkayā cañcalākṣyā yātāyātaiḥ kisalayanibhau kliśyataḥ pādapadmau",
    "GK19uddkokpu:156_0": "mithyāgotraskhalanamasakṛt prastutaṃ hanta yābhyāṃ labdhuṃ pādapraṇatiṣu mayā hanta",
    "GK19uddkokpu:156_1": "santāḍanāni yadyapyasyāḥ kraśayati vapurvallarīṃ dīpyamāno viśleṣāgnirdviguṇayati",
    "GK19uddkokpu:156_2": "tāṃ kintu lāvaṇyalakṣmīm",
    "GK19uddkokpu:157": "taptāṃ taptāṃ nayati nitarāṃ tānavaṃ jātavedā haimīṃ lekhāmapi tu janayatyeva varṇaprakarṣam pṛthvīreṇūnalakanikare netrayorbāṣpapūraṃ haste gaṇḍaṃ sitabisalatāhārajālaṃ stanāgre /",
    "GK19uddkokpu:158_0": "śroṇyāṃ kṣaumaṃ malinamasṛṇaṃ sā vahatyeva hantety āstāmetadbahuvilapitairmāstu kālātipātaḥ",
    "GK19uddkokpu:158_1": "sthitvā cūte prathamakathite mugdhakāntādharābhaṃ daṣṭvā svairaṃ kisalayamatha prekṣaṇīyā",
    "GK19uddkokpu:158_2": "tvayā sā /",
    "GK19uddkokpu:159_0": "pṛcchantī vā malayavapanaṃ praśrayānmatpravṛttiṃ madvṛttāntaṃ kathaya kaṭhinasyeti",
    "GK19uddkokpu:159_1": "vā prārthayantī chinte tāpaṃ himajalamayī cāndanī kinnu carcā mandaspandāḥ kimu sukhakarā",
    "GK19uddkokpu:159_2": "mārutāścāmarāṇām",
    "GK19uddkokpu:160_0": "pṛcchantīnāmiti savayasāṃ sātireke 'pi tāpe smitvā ramyaṃ sakalamiti vā cittamāśvāsayantī",
    "GK19uddkokpu:160_1": "praspandante malayapavanā rundhi jālaṃ kavāṭaiḥ śambhornāmnā śaragaṇamucaṃ bhīṣayeḥ",
    "GK19uddkokpu:160_2": "pañcabāṇam",
    "GK19uddkokpu:161_0": "jīvañjīvaṃ visṛja carituṃ candrike candrikāyām itthaṃ ceṭīṃ sajalanayanāmādiśantī",
    "GK19uddkokpu:161_1": "muhurvā prāptālambā parijanakaraiḥ prāpya vā citraśālāṃ mugdhā svasyāścaraṇapatitaṃ",
    "GK19uddkokpu:161_2": "veti taṃ māṃ nirīkṣya",
    "GK19uddkokpu:162_0": "ehyuttiṣṭha priya na kupitāsmīti bāṣpākulākṣī gāḍhāśleṣapracalitakarā rudhyamānā",
    "GK19uddkokpu:162_1": "sakhībhiḥ kopaṃ caṇḍi tyaja parijane daivamatrāparāddhaṃ yenākāṇḍe samaghaṭi mahānāvayorviprayogaḥ /",
    "GK19uddkokpu:163_0": "itthaṃ baddhāñjali kṛtaruṣaṃ bhāvitāmagratastāṃ sāhaṃbhūtā priyacaṭuśatairudyatā",
    "GK19uddkokpu:163_1": "vānunetum gaṇḍālambairlulitamalakairdhūsarairvaktrabimbaṃ dṛṣṭvā śuddhasphaṭikaghaṭite",
    "GK19uddkokpu:163_2": "bimbitaṃ bhittibhāge",
    "GK19uddkokpu:164_0": "antargehaṃ jaladaśakalairāvṛto rohitāṅkaḥ kenānītaḥ pura iti bhiyā vyāharantī sakhīrvā //",
    "GK19uddkokpu:164_1": "nidrāṃ prāptā kathamapi cirāttatra cālokinī māṃ śūnyāśleṣaṃ viracitavatī hanta ghātāt",
    "GK19uddkokpu:164_2": "kucādryoḥ",
    "GK19uddkokpu:165_0": "nirbhindānā nijakaradhṛtaṃ kaṅkaṇaṃ srastaśeṣaṃ paśyantīnāṃ nayanakamale badhnatī",
    "GK19uddkokpu:165_1": "vā sakhīnām vakti dhvāṅkṣaḥ suhṛdupagamaṃ dakṣiṇe kṣīravṛkṣe vāmaṃ netraṃ sphurati",
    "GK19uddkokpu:165_2": "sucirāducchvasityadya cetaḥ /",
    "GK19uddkokpu:166": "kiñca svānaḥ śravaṇamadhuro jāyate kokilānāṃ prāṇeṣvāśāmiti kathamapi bhrātarābadhnatī vā muktvā jīvāmyasusamamiti vrīlitā vismitā vā tatsaṅgāśā punariha paraṃ heturityāsitā vā /",
    "GK19uddkokpu:167_0": "śocantī māṃ dayitamathavā viprayogāsahiṣṇuṃ strīṇāṃ ceṣṭāsviti hi virahotthāsu diṅmātrametat",
    "GK19uddkokpu:167_1": "gāḍhāśleṣavyatikararasagranthanādūyamānaḥ sambhogānte svapanavidhaye yaḥ purā dhūyate",
    "GK19uddkokpu:167_2": "sma",
    "GK19uddkokpu:168_0": "kaṇṭhotsaṅgānmama sa vidhinā vairiṇā dūrakṛṣṭo vāmo bāhustvayi savidhage yāsyati",
    "GK19uddkokpu:168_1": "spandamasyāḥ vakturvaktraṃ tamasi bhavato naiva dṛśyeta rātrāv āmadhyāhnaṃ bhavati",
    "GK19uddkokpu:168_2": "niyamavyākulā vāsare sā /",
    "GK19uddkokpu:169_0": "sahyasparśe sati ravikare tāmasahyasmarārtiṃ matsandeśaṃ maṇivalabhikāmāśritaḥ śrāvayethāḥ",
    "GK19uddkokpu:169_1": "tyaktvā cūtānapi kusumitānāgato matsamīpaṃ kinnveṣa syāt kamapi kuśalodantamākhyātukāmaḥ /",
    "GK19uddkokpu:170_0": "ityālībhirbhṛtajalakaṇaṃ pāṇināmṛṣṭanetraṃ dṛṣṭaḥ spaṣṭākṣaramiti śanaiḥ śaṃsituṃ",
    "GK19uddkokpu:170_1": "prakramethāḥ amlānā te jayati kamanīyāṅgi maṅgalyabhūṣā patyuḥ pārśvāt suhṛdahamupeto",
    "GK19uddkokpu:170_2": "'smi sandeśahāraḥ",
    "GK19uddkokpu:171_0": "jātaṃ viddhi śrutisukhagirāṃ kokilānāṃ kule māṃ ye pañceṣoḥ kimapi pathikākarṣaṇaṃ",
    "GK19uddkokpu:171_1": "ṣaṣṭhamastram coleṣvāste sumukhi kuśalī tvatpriyaḥ pṛcchati tvāṃ kaccit kṣemaṃ bhajati",
    "GK19uddkokpu:171_2": "bhavatītyāttavācaṃ bhavantam /",
    "GK19uddkokpu:172_0": "bhūyobhūyaḥ kathaya kathayetyālapantyaśrumiśraiḥ prītismerairmadiranayanā mānayiṣyatyapāṅgaiḥ",
    "GK19uddkokpu:172_1": "evaṃ brūyāḥ punarajani yaḥ premakope mitho vāṃ jāte maune capalacapalastatkṣaṇaṃ",
    "GK19uddkokpu:172_2": "pūrvamuktyām",
    "GK19uddkokpu:173_0": "tādṛkpremṇaściravirahiṇaḥ prāṇanāthasya vāṇī seyaṃ mattaḥ śravaṇasarasā śrūyatāṃ",
    "GK19uddkokpu:173_1": "śrāvyabandhā kalyāṇāṅgi priyasahacarīṃ tvāmanāsādayadbhir bāhyairakṣaiḥ saha paramahaṃ",
    "GK19uddkokpu:173_2": "yāmi kāmapyavasthām",
    "GK19uddkokpu:174_0": "dhanyaṃ cetaḥ punaridamahorātramanyānapekṣaṃ tvayyāmagnaṃ bata nanu pṛthagbhāgyamapyekajānām",
    "GK19uddkokpu:174_1": "mādyadbhṛṅgaiḥ kumudapavanaistarjyamānasya ghorair ātaṅkākhye sarasi luṭhato hā niśīthe",
    "GK19uddkokpu:174_2": "niśīthe",
    "GK19uddkokpu:175_0": "nidrāmūke jagati rudati śvāsacintājuṣo me saṅkrandantaścaṭulanayane cakravākāḥ sahāyāḥ //",
    "GK19uddkokpu:175_1": "mohādvaitaṃ viharati dhṛtirlīyate jāḍyamīne bhātyunmādo bhramati matirityādi so 'haṃ",
    "GK19uddkokpu:175_2": "na vedmi",
    "GK19uddkokpu:176_0": "bāṇaṃ muñcan parisaracaro na svapan nāpi khādan kṛtsnaṃ jānātyalasagamane kevalaṃ",
    "GK19uddkokpu:176_1": "pañcabāṇaḥ kāle cāsmin kanadalibhṛtaḥ kampitāgrapravālāḥ kamrā vallyaḥ kimapi marutā",
    "GK19uddkokpu:176_2": "cumbitā dakṣiṇena",
    "GK19uddkokpu:177_0": "kiñciddaṣṭādharakisalayāṃ prāṅmayā bhogakāle sītkurvāṇāṃ dhutakaratalāṃ tvāṃ priye",
    "GK19uddkokpu:177_1": "smārayanti aṃsālambiślathakacabharaṃ hastaruddhāmbarāntaṃ prākkrīḍānte tava maṇigavākṣopakaṇṭheṣu",
    "GK19uddkokpu:177_2": "cāram",
    "GK19uddkokpu:178": "smāraṃ smāraṃ kathamapi mayā muhyatā sahyate 'sau mando vāyuḥ sutanu",
    "GK19uddkokpu:179": "bakulodbhedasaurabhyabandhuḥ // Kok_2.54 //",
    "GK19uddkokpu:180": "tīrtvā rātriṃ virahamahatīṃ tīvratāpāṃ kathañcid dṛṣṭvā bhānoḥ kiraṇamaruṇaṃ jambhaśatrordigante",
    "GK19uddkokpu:181_0": "pratyudyāntīṃ tvaritamabalāṃ śliṣyate bhāgyasīmne sāraṅgākṣi spṛhayati mano hanta",
    "GK19uddkokpu:181_1": "cakrākhyayūne utkaṇṭho 'smi tvaduditadhiyā mugdhahaṃsīnināde tvadbhūṣāyāṃ hariti",
    "GK19uddkokpu:181_2": "satataṃ locane pātayāmi",
    "GK19uddkokpu:182_0": "tvatsaṃspṛṣṭe mama ca vapuṣi prema badhnāmi kānte satyaṃ prāṇānapi paramahaṃ tvatpriyān",
    "GK19uddkokpu:182_1": "dhārayāmi tvaṃ cāhaṃ ca kṣitimupagatāvityaviśleṣacintā nindāvantau smara iti mitho",
    "GK19uddkokpu:182_2": "vākyasambhedasaukhyam",
    "GK19uddkokpu:183": "spṛśyete nau niśi śaśikarairaṅgake yaugapadyāt tenāpyasti dviradagamane satyamāśleṣabuddhiḥ hāhantāsminnasulabhamithodarśane viprayoge saivālambo mama bhagavatī bhāvanākalpavallī /",
    "GK19uddkokpu:184": "tvāmāsīnāmasakṛdanayā gāḍhamāliṅgya rāgād aṅkārūḍhāmalaghujaghane nocitaṃ vaktumanyat // Kok_2.58",
    "GK19uddkokpu:185": "jātaṃ ceto madanasubhaṭasyādya yogyaṃ śaravyaṃ naikacchidraṃ niyatamamutaḥ subhru vibhraṃśi dhairyam /",
    "GK19uddkokpu:186_0": "kālāt kṣīṇe punaravayave vardhate kevalaṃ no tāpastīvrasmarahutabhujā tasya varṇodgamo",
    "GK19uddkokpu:186_1": "'pi evaṃprāyā na hi na virahe jīvituṃ santyupāyāḥ satyaṃ taistaiḥ kṛtadhṛtirahaṃ",
    "GK19uddkokpu:186_2": "prāṇimi prāṇanāthe",
    "GK19uddkokpu:187_0": "niścityaivaṃ nirupamaguṇe sāhasebhyo nivṛttā tvaṃ ca snānādiṣu savayasāṃ prārthanāṃ",
    "GK19uddkokpu:187_1": "mā niṣedhīḥ tīrṇaprāyo virahajaladhiḥ śailakanyāprasādāc cheṣaṃ māsadvitayamabale",
    "GK19uddkokpu:187_2": "sahyatāṃ mā viṣīda /",
    "GK19uddkokpu:188_0": "dhūpodgāraiḥ surabhiṣu tato bhīru saudhāntareṣu krīḍiṣyāvo navajaladharadhvānamandrāṇyahāni",
    "GK19uddkokpu:188_1": "kacciccitte sphurati capalāpāṅgi cūrṇyāṃ kadācit srastottaṃsaṃ dhavalanayanaṃ dhautabimbādharoṣṭham",
    "GK19uddkokpu:189": "snānānte te mukhamupasakhi prekṣamāṇe mayi drāg- vakṣodaghne payasi punarapyāvayormajjanaṃ tat // Kok_2.62 //",
    "GK19uddkokpu:190": "āśliṣyantaṃ viṭapabhujayā tatra vallīranekāḥ krīḍārāme kamapi taruṇaṃ vīkṣya mākandavṛkṣam",
    "GK19uddkokpu:191": "sācīkṛtya sphuradadharayā caṇḍi vaktraṃ bhavatyā subhrūbhaṅgaḥ sajalakaṇikaḥ preṣito mayyapāṅgaḥ pratyākhyātaḥ praṇayini ruṣā bimbito 'haṃ stane te sairandhryajñā",
    "GK19uddkokpu:192": "sthagayitumabhūccandanena pravṛttā /",
    "GK19uddkokpu:193_0": "mā pāṭīraṃ pulakini punaścātra limpeti śaṃsaty ālīvṛnde smitajuṣi kṛtā dṛktvayā vrīlagarbhā",
    "GK19uddkokpu:193_1": "uccinvatyāḥ kisalayarucā pāṇinodyānapuṣpaṃ sākaṃ bhṛṅgaistava mayi mukhāmbhojasaurabhyalubdhe",
    "GK19uddkokpu:194_0": "reṇutrastā iva sumanasāṃ dakṣiṇāḥ kelisakhyaḥ kañcitkālaṃ karakisalayairapyadhurlocanāni //",
    "GK19uddkokpu:194_1": "ityetasmānmama kuśalitāṃ viddhyabhijñānadānād bhūyaścaikaṃ śṛṇu sahacarīṃ dhūtanaikānunītim",
    "GK19uddkokpu:195_0": "kelīhaṃse smarajuṣi haṭhāccumbatīṣatstanantīṃ tvaṃ tu smṛtvā kimapi bahalavrīlamālokathā",
    "GK19uddkokpu:195_1": "mām rāgo nāma truṭati viraheṇeti lokapravādas tvatsambaddho mama śataguṇaḥ saṅgamādviprayoge /",
    "GK19uddkokpu:196": "so 'yaṃ bhedo viṣayabhidayā saṅgame tvaṃ kilaikā viśleṣe tu tribhuvanamidaṃ jāyate tvanmayaṃ hi // Kok_2.67 //",
    "GK19uddkokpu:197": "etatkṛtyaṃ priyasakha mama bhrāturārtasya kṛtvā nāsīraḥ syā jagati karuṇāśālināṃ saṃvibhāge",
    "GK19uddkokpu:198": "śaṃsanti tvāṃ nanu parabhṛtaṃ śaiśave yadbhṛto 'nyaiḥ patrivrātābharaṇa bharaṇenādya sa tvaṃ pareṣām // Kok_2.68 //",
    "GK19uddkokpu:199": "evaṃ tasyā virahavidhuraṃ jīvitaṃ sthāpayitvā gaccha svecchāviharaṇa yathāprārthitaṃ digvibhāgam",
    "GK19uddkokpu:200": "mānyaśrīḥ syānmadananṛpateḥ kokilā te 'nukūlā bhūyānmaivaṃ sakṛdapi tayā",
    "GK19uddkokpu:201": "viprayogaprasaṅgaḥ // Kok_2.69 //"
}