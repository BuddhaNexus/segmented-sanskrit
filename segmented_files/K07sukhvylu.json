{
    "K07sukhvylu:0": " P1",
    "K07sukhvylu:1": " oṃ namo daśadiganantāparyantalokadhātupratiṣṭhitebhyaḥ",
    "K07sukhvylu:2": " sarvabuddhabodhisattvāryaśrāvakapratyekabuddhebhyo 'tītānāgata-",
    "K07sukhvylu:3": " pratyutpannebhyaḥ.",
    "K07sukhvylu:4": " namo 'mitābhāya. namo 'mitāyuṣe. namo 'cintyaguṇāka-",
    "K07sukhvylu:5": " rātmane.",
    "K07sukhvylu:6": " namo 'mitābhāya jināya, te mune.",
    "K07sukhvylu:7": " sukhāvatīṃ yāmi te cānukampayā.",
    "K07sukhvylu:8": " sukhāvatīṃ kanakavicitrakānanāṃ",
    "K07sukhvylu:9": " manoramāṃ sugatasutair alaṃkṛtāṃ.",
    "K07sukhvylu:10": " tathāśrayāṃ prathitayaśasya dhīmataḥ,",
    "K07sukhvylu:11": " prayāmi tāṃ bahuguṇaratnasaṃcayām.",
    "K07sukhvylu:12": " evaṃ mayā śrutam :",
    "K07sukhvylu:13": " ekasmin samaye bhagavān rājagṛhe",
    "K07sukhvylu:14": " viharati sma,",
    "K07sukhvylu:15": " gṛdhrakūṭe parvate mahatā bhikṣusaṃghena",
    "K07sukhvylu:16": " sārdhaṃ dvātriṃśatā bhikṣusahasraiḥ,",
    "K07sukhvylu:17": " sarvair arhadbhiḥ",
    "K07sukhvylu:18": " kṣīṇāsravair niḥkleśair uṣitavadbhiḥ samyagājñāsuvimuktacittaiḥ",
    "K07sukhvylu:19": " parikṣīṇabhavasaṃyojanasahasrair anuprāptasvakārthair",
    "K07sukhvylu:20": " vijitavadbhir,",
    "K07sukhvylu:21": " uttamadamane śamathaprāptaiḥ,",
    "K07sukhvylu:22": " suvimuktacittaiḥ suvimuktaprajñair mahānāgaiḥ,",
    "K07sukhvylu:23": " ṣaḍabhijñair",
    "K07sukhvylu:24": " vaśībhūtair aṣṭavimokṣadhyāyibhir balaprāptair abhijñānābhijñātaiḥ,",
    "K07sukhvylu:25": " sthavirair,",
    "K07sukhvylu:26": " mahāśrāvakaiḥ. tad yathā :",
    "K07sukhvylu:27": " ājñātakauṇḍinyena",
    "K07sukhvylu:28": " ca, aśvajitā ca,",
    "K07sukhvylu:29": " bāṣpeṇa ca,",
    "K07sukhvylu:30": " mahānāmnā ca,",
    "K07sukhvylu:31": " bhadrajitā P2",
    "K07sukhvylu:32": " ca, yaśodevena ca,",
    "K07sukhvylu:33": " vimalena ca,",
    "K07sukhvylu:34": " subāhunā ca, pūrṇena",
    "K07sukhvylu:35": " ca maitrāyaṇīputreṇa,",
    "K07sukhvylu:36": " gavāṃpatinā ca,",
    "K07sukhvylu:37": " uruvilvākāśyapena",
    "K07sukhvylu:38": " ca, nadīkāśyapena ca,",
    "K07sukhvylu:39": " bhadrakāśyapena ca,",
    "K07sukhvylu:40": " kumārakāśyapena",
    "K07sukhvylu:41": " ca, mahākāśyapena ca,",
    "K07sukhvylu:42": " śāriputreṇa ca,",
    "K07sukhvylu:43": " mahāmaudgalyāyanena",
    "K07sukhvylu:44": " ca, mahākapphinena ca,",
    "K07sukhvylu:45": " mahācundena ca,",
    "K07sukhvylu:46": " aniruddhena ca,",
    "K07sukhvylu:47": " rādhena ca,",
    "K07sukhvylu:48": " nandikena ca,",
    "K07sukhvylu:49": " kimpilena ca,",
    "K07sukhvylu:50": " subhūtinā ca,",
    "K07sukhvylu:51": " revatena ca,",
    "K07sukhvylu:52": " khadiravanikena ca, vakkulena",
    "K07sukhvylu:53": " ca, svāgatena ca,",
    "K07sukhvylu:54": " amogharājena ca,",
    "K07sukhvylu:55": " pārāyaṇikena ca, panthena",
    "K07sukhvylu:56": " ca, cūlapanthena ca,",
    "K07sukhvylu:57": " nandena ca,",
    "K07sukhvylu:58": " rāhulena ca, āyuṣmatā",
    "K07sukhvylu:59": " cānandena. ebhiś cānyaiś cābhijñānābhijñātaiḥ sthavirair",
    "K07sukhvylu:60": " mahāśrāvakair,",
    "K07sukhvylu:61": " ekapudgalaṃ sthāpayitvā śaikṣapratipady uttarikaraṇīyaṃ,",
    "K07sukhvylu:62": " yad idam : āyuṣmantam ānandaṃ,",
    "K07sukhvylu:63": " maitreyapūrvaṃgamaiś",
    "K07sukhvylu:64": " ca saṃbahulaiś ca bodhisattvair mahāsattvaiḥ.",
    "K07sukhvylu:65": " atha khalv āyuṣmān ānanda utthāyāsanād ekāṃśam",
    "K07sukhvylu:66": " uttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya",
    "K07sukhvylu:67": " yena bhagavāṃs tenāñjaliṃ praṇamya bhagavantam",
    "K07sukhvylu:68": " etad avocat :",
    "K07sukhvylu:69": " viprasannāni ca tava bhagavata indriyāṇi,",
    "K07sukhvylu:70": " pariśuddhaś chavivarṇaḥ,",
    "K07sukhvylu:71": " paryavadāto mukhavarṇaḥ pītanirbhāsaḥ,",
    "K07sukhvylu:72": " tad yathā śāradaṃ vanadaṃ pāṇḍu pariśuddhaṃ",
    "K07sukhvylu:73": " paryavadātaṃ pītanirbhāsaṃ. evam eva bhagavato",
    "K07sukhvylu:74": " viprasannānīndriyāṇi,",
    "K07sukhvylu:75": " pariśuddho mukhavarṇaḥ,",
    "K07sukhvylu:76": " paryavadātaś",
    "K07sukhvylu:77": " chavivarṇaḥ pītanirbhāsaḥ. tad yathāpi nāma bhagavañ",
    "K07sukhvylu:78": " jāṃbūnadasuvarṇaniṣko,",
    "K07sukhvylu:79": " dakṣeṇa karmāreṇa karmāraputreṇa",
    "K07sukhvylu:80": " volkāmukhe saṃpraveśya supariniṣṭhitaḥ pāṇḍukambalair P3",
    "K07sukhvylu:81": " upari kṣipto,",
    "K07sukhvylu:82": " 'tīvapariśuddho bhavati ;",
    "K07sukhvylu:83": " paryavadātaḥ",
    "K07sukhvylu:84": " pītanirbhāsaḥ. evam eva bhagavato viprasannānīndriyāṇi,",
    "K07sukhvylu:85": " pariśuddho mukhavarṇaḥ,",
    "K07sukhvylu:86": " paryavadātaś chavivarṇaḥ pītanirbhāsaḥ.",
    "K07sukhvylu:87": " na khalu punar ahaṃ bhagavann abhijānāmi : iti",
    "K07sukhvylu:88": " pūrvaṃ purvataram,",
    "K07sukhvylu:89": " evaṃ viprasannāni tathāgatasyendriyāṇy,",
    "K07sukhvylu:90": " evaṃ pariśuddhaṃ mukhavarṇaṃ,",
    "K07sukhvylu:91": " paryavadātaṃ chavivarṇaṃ",
    "K07sukhvylu:92": " pītanirbhāsam. tasya me bhagavann evaṃ bhavati :",
    "K07sukhvylu:93": " buddhavihāreṇa",
    "K07sukhvylu:94": " vatādya tathāgato viharati ;",
    "K07sukhvylu:95": " jinavihāreṇa,",
    "K07sukhvylu:96": " sarvajñatāvihāreṇa,",
    "K07sukhvylu:97": " mahānāgavihāreṇa vatādya tathāgato viharati.",
    "K07sukhvylu:98": " atītānāgatapratyutpannān tathāgatān arhataḥ samyaksaṃbuddhān",
    "K07sukhvylu:99": " samanupaśyatīti.",
    "K07sukhvylu:100": " evam ukte, bhagavān āyuṣmantam ānandam etad avocat :",
    "K07sukhvylu:101": " sādhu sādhv ānanda,",
    "K07sukhvylu:102": " kiṃ punas te devatā etam artham ārocayanty,",
    "K07sukhvylu:103": " utāho buddhā bhagavantaḥ. atha svena pratyutpanna-",
    "K07sukhvylu:104": " mīmāṃsājñānenaivaṃ prajānāsīti. evam ukte, āyuṣmān",
    "K07sukhvylu:105": " ānando bhagavantam etad avocat :",
    "K07sukhvylu:106": " na me bhagavan devatā",
    "K07sukhvylu:107": " etam artham ārocayanti,",
    "K07sukhvylu:108": " nāpi buddhā bhagavantaḥ. atha",
    "K07sukhvylu:109": " tarhi me bhagavan svenaiva pratyātmamīmāṃsājñānenaivaṃ",
    "K07sukhvylu:110": " bhavati : buddhavihāreṇādya tathāgato viharati ;",
    "K07sukhvylu:111": " jinavihāreṇa,",
    "K07sukhvylu:112": " sarvajñatāvihāreṇa,",
    "K07sukhvylu:113": " mahānāgavihāreṇa vatādya tathāgato viharati ;",
    "K07sukhvylu:114": " atītānāgatapratyutpannān sarvān buddhān bhagavataḥ P4",
    "K07sukhvylu:115": " samanupaśyatīti.",
    "K07sukhvylu:116": " evam ukte, bhagavān āyuṣmantam ānandam etad avocat :",
    "K07sukhvylu:117": " sādhu sādhv ānanda ;",
    "K07sukhvylu:118": " udāraḥ khalu ta unmiñjiḥ, bhadrikā",
    "K07sukhvylu:119": " mīmāṃsā, kalyānaṃ pratibhānaṃ,",
    "K07sukhvylu:120": " bahujanahitāya yas",
    "K07sukhvylu:121": " tvam ānanda pratipanno,",
    "K07sukhvylu:122": " bahujanasukhāya,",
    "K07sukhvylu:123": " lokānukampāyai,",
    "K07sukhvylu:124": " mahato janakāyasyārthāya,",
    "K07sukhvylu:125": " hitāya sukhāya devānāṃ ca manuṣyānāṃ",
    "K07sukhvylu:126": " ca, yas tvaṃ tathāgatam etam arthaṃ paripraṣṭavyaṃ",
    "K07sukhvylu:127": " manyase. evam etad bhavaty ānanda,",
    "K07sukhvylu:128": " tathāgateṣv arhatsu",
    "K07sukhvylu:129": " samyaksaṃbuddheṣv aprameyeṣv asaṃkhyeyeṣu jñānadarśanam",
    "K07sukhvylu:130": " upasaṃharataḥ,",
    "K07sukhvylu:131": " na ca tathāgatasya jñānam upahanyate.",
    "K07sukhvylu:132": " tat kasya hetoḥ. apratihatahetujñānadarśano hy ānanda tathāgataḥ.",
    "K07sukhvylu:133": " ākāṅkṣan ānanda tathāgata ekapiṇḍapātena",
    "K07sukhvylu:134": " kalpaṃ vā tiṣṭhet,",
    "K07sukhvylu:135": " kalpaśataṃ vā,",
    "K07sukhvylu:136": " kalpasahasraṃ vā,",
    "K07sukhvylu:137": " kalpaśatasahasraṃ",
    "K07sukhvylu:138": " vā, yāvat kalpakoṭīnayutaśatasahasraṃ vā, tato",
    "K07sukhvylu:139": " vottari, na ca tathāgatasyendriyāṇy upanaśyeyuḥ ; na mukha-",
    "K07sukhvylu:140": " varṇasyānyathātvaṃ bhavet ;",
    "K07sukhvylu:141": " nāpi chavivarṇa upahanyate. tat",
    "K07sukhvylu:142": " kasya hetoḥ. tathā hy ānanda tathāgataḥ samādhimukha-",
    "K07sukhvylu:143": " pāramitāprāptaḥ. samyaksaṃbuddhānām ānanda loke sudurlabhaḥ",
    "K07sukhvylu:144": " prādurbhāvaḥ ;",
    "K07sukhvylu:145": " tad yathodumbarapuṣpāṇāṃ loke prādurbhāvaḥ",
    "K07sukhvylu:146": " sudurlabho bhavati,",
    "K07sukhvylu:147": " evam eva tathāgatānām arthakāmānāṃ",
    "K07sukhvylu:148": " hitaiṣiṇām anukampakānāṃ mahākaruṇāpratipannānāṃ",
    "K07sukhvylu:149": " sudurlabhaḥ prādurbhāvaḥ. api tu khalv āryānanda P5",
    "K07sukhvylu:150": " tathāgatasyaivaiṣo 'nubhāvo,",
    "K07sukhvylu:151": " yas tvaṃ sarvalokācāryāṇām",
    "K07sukhvylu:152": " sattvānāṃ loke prādurbhāvāya bodhisattvānāṃ mahāsattvānām",
    "K07sukhvylu:153": " arthāya tathāgatam etam arthaṃ paripraṣṭavyaṃ manyase.",
    "K07sukhvylu:154": " tena hy ānanda śṛṇu sādhu ca suṣṭḥu ca,",
    "K07sukhvylu:155": " manasi kuru,",
    "K07sukhvylu:156": " bhāṣiṣye 'haṃ te. evaṃ bhagavann ity āyuṣmān ānando",
    "K07sukhvylu:157": " bhagavataḥ pratyaśrauṣīt.",
    "K07sukhvylu:158": " bhagavāṃs tasyaitad avocat :",
    "K07sukhvylu:159": " bhūtapūrvam ānandātīte",
    "K07sukhvylu:160": " 'dhvanīto 'saṃkhyeye kalpe 'saṃkhyeyatare vipule 'prameye",
    "K07sukhvylu:161": " 'cintye, yadāsīt tena kālena tena samayena dīpaṃkaro nāma",
    "K07sukhvylu:162": " tathāgato 'rhan samyaksaṃbuddho loka udapādi. dīpaṃkarasyānanda",
    "K07sukhvylu:163": " pareṇa parataraṃ pratāpavān nāma tathāgato",
    "K07sukhvylu:164": " 'bhūt. tasya pareṇa parataraṃ prabhākaro nāma tathāgato",
    "K07sukhvylu:165": " 'bhūt. tasya pareṇa parataraṃ candanagandho nāma tathāgato",
    "K07sukhvylu:166": " 'bhūt. tasya pareṇa parataraṃ sumerukalpo nāma tathāgato",
    "K07sukhvylu:167": " 'bhūt. evaṃ candrānano nāma,",
    "K07sukhvylu:168": " vimalānano nāma,",
    "K07sukhvylu:169": " anupalipto nāma,",
    "K07sukhvylu:170": " vimalaprabho nāma,",
    "K07sukhvylu:171": " nāgābhibhūr nāma,",
    "K07sukhvylu:172": " sūryānano nāma,",
    "K07sukhvylu:173": " girirājaghoṣo nāma,",
    "K07sukhvylu:174": " sumerukūṭo nāma,",
    "K07sukhvylu:175": " suvarṇaprabhāso",
    "K07sukhvylu:176": " nāma, jyotiṣprabho nāma,",
    "K07sukhvylu:177": " vaiḍūryanirbhāso nāma,",
    "K07sukhvylu:178": " brahmaghoṣo nāma,",
    "K07sukhvylu:179": " candrābhibhūr nāma,",
    "K07sukhvylu:180": " sūryaghoṣo",
    "K07sukhvylu:181": " nāma, muktakusumapratimaṇḍitaprabho nāma,",
    "K07sukhvylu:182": " śrīkūto nāma,",
    "K07sukhvylu:183": " sāgaravarabuddhivikrīḍitābhijño nāma,",
    "K07sukhvylu:184": " varaprabho nāma,",
    "K07sukhvylu:185": " mahāgandharājanirbhāso nāma,",
    "K07sukhvylu:186": " vyapagatakhilamalapratigho",
    "K07sukhvylu:187": " nāma, śūrakūṭo nāma,",
    "K07sukhvylu:188": " ratnajaho nāma,",
    "K07sukhvylu:189": " mahāguṇadharabuddhiprāptābhijño",
    "K07sukhvylu:190": " nāma, candrasūryajihmīkaraṇo nāma,",
    "K07sukhvylu:191": " uttaptavaiḍūryanirbhāso",
    "K07sukhvylu:192": " nāma, cittadhārābuddhisaṃkusumitābhyudgato P6",
    "K07sukhvylu:193": " nāma puṣpāvatīvanarājasaṃkusumitābhijño nāma, puṣpākaro",
    "K07sukhvylu:194": " nāma, udakacandropamo nāma,",
    "K07sukhvylu:195": " avidyāndhakāravidhvaṃsanakaro",
    "K07sukhvylu:196": " nāma, lokendro nāma,",
    "K07sukhvylu:197": " muktacchatrāpravāḍasadṛśo",
    "K07sukhvylu:198": " nāma, tiṣyo nāma,",
    "K07sukhvylu:199": " dharmamativinanditarājo nāma, siṃha-",
    "K07sukhvylu:200": " sāgarakūṭavinanditarājo nāma,",
    "K07sukhvylu:201": " sāgaramerucandro nāma, brahma-",
    "K07sukhvylu:202": " svaranādābhinandino nāma,",
    "K07sukhvylu:203": " kusumasaṃbhavo nāma,",
    "K07sukhvylu:204": " prāptaseno",
    "K07sukhvylu:205": " nāma, candrabhānur nāma,",
    "K07sukhvylu:206": " merukūṭo nāma,",
    "K07sukhvylu:207": " candraprabho",
    "K07sukhvylu:208": " nāma, vimalanetro nāma,",
    "K07sukhvylu:209": " girirājaghoṣeśvaro nāma,",
    "K07sukhvylu:210": " kusumaprabho nāma,",
    "K07sukhvylu:211": " kusumavṛṣṭyābhiprakīrṇo nāma,",
    "K07sukhvylu:212": " ratnacchatro",
    "K07sukhvylu:213": " nāma, padmavīthyupaśobhito nāma,",
    "K07sukhvylu:214": " tagaragandho",
    "K07sukhvylu:215": " nāma, ratnanirbhāso nāma,",
    "K07sukhvylu:216": " nirmito nāma,",
    "K07sukhvylu:217": " mahāvyūho nāma,",
    "K07sukhvylu:218": " vyapagatakhiladoṣo nāma,",
    "K07sukhvylu:219": " brahmaghoṣo nāma,",
    "K07sukhvylu:220": " saptaratnābhivṛṣṭo",
    "K07sukhvylu:221": " nāma, mahāguṇadharo nāma,",
    "K07sukhvylu:222": " tamālapatracandanakardamo",
    "K07sukhvylu:223": " nāma, kusumābhijño nāma,",
    "K07sukhvylu:224": " ajñānavidhvaṃsano",
    "K07sukhvylu:225": " nāma, keśarī nāma,",
    "K07sukhvylu:226": " muktacchatro nāma,",
    "K07sukhvylu:227": " suvarṇagarbho",
    "K07sukhvylu:228": " nāma, vaiḍūryagarbho nāma,",
    "K07sukhvylu:229": " mahāketur nāma,",
    "K07sukhvylu:230": " dharmaketur",
    "K07sukhvylu:231": " nāma, ratnaśrīr nāma,",
    "K07sukhvylu:232": " narendro nāma,",
    "K07sukhvylu:233": " lokendro nāma,",
    "K07sukhvylu:234": " kāruṇiko nāma,",
    "K07sukhvylu:235": " lokasundaro nāma,",
    "K07sukhvylu:236": " brahmaketur nāma,",
    "K07sukhvylu:237": " dharmamatir nāma,",
    "K07sukhvylu:238": " siṃho nāma,",
    "K07sukhvylu:239": " siṃhamatir nāma,",
    "K07sukhvylu:240": " siṃhamater",
    "K07sukhvylu:241": " ānanda pareṇa parataraṃ lokeśvararājo nāma tathāgato",
    "K07sukhvylu:242": " 'rhan samyaksaṃbuddho loka udapādi,",
    "K07sukhvylu:243": " vidyācaraṇa-",
    "K07sukhvylu:244": " saṃpannaḥ, sugato,",
    "K07sukhvylu:245": " lokavidanuttaraḥ,",
    "K07sukhvylu:246": " puruṣadamyasārathiḥ,",
    "K07sukhvylu:247": " śāstā devānāṃ ca manuṣyāṇāṃ ca,",
    "K07sukhvylu:248": " buddho, bhagavān.",
    "K07sukhvylu:249": " tasya khalu punar ānanda lokeśvararājasya tathāgatasyārhataḥ",
    "K07sukhvylu:250": " samyaksaṃbuddhasya pravacane dharmākaro nāma",
    "K07sukhvylu:251": " bhikṣur abhūd,",
    "K07sukhvylu:252": " adhimātraṃ smṛtimān,",
    "K07sukhvylu:253": " gativān, prajñāvān,",
    "K07sukhvylu:254": " adhimātraṃ vīryavān,",
    "K07sukhvylu:255": " udārādhimuktiḥ.",
    "K07sukhvylu:256": " atha khalu ānanda sa dharmākaro bhikṣur utthāyāsanād P7",
    "K07sukhvylu:257": " ekāṃsam uttarāsaṅgaṃ kṛtvā,",
    "K07sukhvylu:258": " dakṣiṇaṃ jānumaṇḍalaṃ pṛthivyāṃ",
    "K07sukhvylu:259": " pratiṣṭhāpya,",
    "K07sukhvylu:260": " yenāsau bhagavān lokeśvararājas tathāgatas",
    "K07sukhvylu:261": " tenāñjaliṃ praṇamya,",
    "K07sukhvylu:262": " bhagavantaṃ namaskṛtya,",
    "K07sukhvylu:263": " tasmin samaye saṃmukham ābhir gāthābhir abhyaṣṭāvīt :",
    "K07sukhvylu:264": " amitaprabha,",
    "K07sukhvylu:265": " anantatulyabuddhe,",
    "K07sukhvylu:266": " na ca iha anyaprabhā vibhāti kācit.",
    "K07sukhvylu:267": " sūryamaṇisirīṇa candra-ābhā,",
    "K07sukhvylu:268": " na tapi na bhāsiṣu ebhi sarvaloke. (1)",
    "K07sukhvylu:269": " rūpam api anantu sattvasāre,",
    "K07sukhvylu:270": " tatha api buddhasvaro anantaghoṣaḥ.",
    "K07sukhvylu:271": " śīlam api samādhiprajñavīryaiḥ",
    "K07sukhvylu:272": " sadṛśu na te 'stiha loki kaścid anyaḥ. (2)",
    "K07sukhvylu:273": " gabhiru vipulu sūkṣma prāptu dharmo,",
    "K07sukhvylu:274": " acintatu buddhavaro yathā samudraḥ.",
    "K07sukhvylu:275": " tenonnamanā na cāsti śāstuḥ,",
    "K07sukhvylu:276": " khiladoṣaṃ jahiyā atārṣi pāram. (3)",
    "K07sukhvylu:277": " yatha buddhavaro anantatejā",
    "K07sukhvylu:278": " pratapati sarvadiśā narendrarājā,",
    "K07sukhvylu:279": " tatha ahu buddha bhavitva dharmasvāmī,",
    "K07sukhvylu:280": " jaramaraṇān prajāṃ pramocayeyam. (4)",
    "K07sukhvylu:281": " dānadamathaśīlakṣāntivīrya-",
    "K07sukhvylu:282": " dhyānasamādhi tathaiva agraśreṣṭhāṃ,",
    "K07sukhvylu:283": " ebhi ahu vratāṃ samādadāmi,",
    "K07sukhvylu:284": " buddha bhaviṣyāmi sarvasattvatrātā. (5)",
    "K07sukhvylu:285": " buddhaśatasahasrakoṭy anekā P8",
    "K07sukhvylu:286": " yathariva vālika gaṅgayā anantā,",
    "K07sukhvylu:287": " sarva ta ahu pūjayiṣya nāthān",
    "K07sukhvylu:288": " śivavarabodhigaveṣako atulyāṃ. (6)",
    "K07sukhvylu:289": " gaṅgarajasamāna lokadhātūṃ",
    "K07sukhvylu:290": " tatra bhūyottari ye ananta kṣetrā,",
    "K07sukhvylu:291": " sarvata prabha muñcayiṣye tatrā",
    "K07sukhvylu:292": " iti etādṛśi vīryam ārabhiṣye. (7)",
    "K07sukhvylu:293": " kṣetra mama udāru agraśreṣṭho,",
    "K07sukhvylu:294": " varam iha maṇḍa pi saṃskṛtesmin.",
    "K07sukhvylu:295": " asadṛśa nirvāṇalokadhātusaukhyaṃ,",
    "K07sukhvylu:296": " tac ca asattvatayā viśodhayiṣye. (8)",
    "K07sukhvylu:297": " daśadiśata samāgatāni sattvā",
    "K07sukhvylu:298": " tatra gatāḥ sukham edhiṣyanti kṣipram.",
    "K07sukhvylu:299": " buddha mama pramāṇa atra sākṣī,",
    "K07sukhvylu:300": " avitathavīryabalaṃ janemi cchandaṃ. (9)",
    "K07sukhvylu:301": " daśadiśe lokavidū asaṅgajñānī",
    "K07sukhvylu:302": " sada mama cittu prajānayantu te pi.",
    "K07sukhvylu:303": " avicigatu ahaṃ sadā vaseyaṃ,",
    "K07sukhvylu:304": " praṇidhibalaṃ na punar nivartayiṣye. (10)",
    "K07sukhvylu:305": " atha khalu ānanda sa dharmākaro bhikṣus taṃ bhagavantaṃ",
    "K07sukhvylu:306": " lokeśvararājaṃ tathāgatam saṃmukham ābhir gātābhir",
    "K07sukhvylu:307": " abhiṣṭutyaitad avocat :",
    "K07sukhvylu:308": " aham asmi bhagavann anuttarāṃ",
    "K07sukhvylu:309": " samyaksaṃbodhim abhisaṃbodhukāmaḥ,",
    "K07sukhvylu:310": " punaḥ punar",
    "K07sukhvylu:311": " anuttarāyāṃ samyaksaṃbodhau cittam utpādayāmi,",
    "K07sukhvylu:312": " pariṇāmayāmi.",
    "K07sukhvylu:313": " tasya me bhagavān sādhu tathā dharmaṃ deśayatu,",
    "K07sukhvylu:314": " yathāhaṃ kṣipram anuttarāṃ samyaksaṃbodhim abhisaṃbudheyaṃ ; P9",
    "K07sukhvylu:315": " asamasamas tathāgato loke bhaveyaṃ ; tāṃś ca me",
    "K07sukhvylu:316": " bhagavān ākārān parikīrtayatu,",
    "K07sukhvylu:317": " yair ahaṃ buddhakṣetrasya",
    "K07sukhvylu:318": " guṇavyūhasaṃpadaṃ parigṛhnīyām. evam uktaś cānanda sa",
    "K07sukhvylu:319": " bhagavāṃl lokeṣvararājas tathāgatas taṃ bhikṣum etad",
    "K07sukhvylu:320": " avocat : tena hi tvaṃ bhikṣo svayam eva buddhakṣetra-",
    "K07sukhvylu:321": " guṇālaṃkāravyūhasaṃpadaṃ parigṛhṇīṣe. so 'vocat : nāhaṃ",
    "K07sukhvylu:322": " bhagavann utsahe. api tu bhagavān eva bhāṣatv anyeṣāṃ",
    "K07sukhvylu:323": " tathāgatānāṃ buddhakṣetraguṇavyūhālaṃkārasaṃpadaṃ, yāṃ",
    "K07sukhvylu:324": " śrutvā vayaṃ sarvākārāṃ paripūrayiṣyāma iti.",
    "K07sukhvylu:325": " athānanda sa lokeśvararājas tathāgato 'rhan samyaksaṃbuddhas",
    "K07sukhvylu:326": " tasya bhikṣor āśayaṃ jñātvā,",
    "K07sukhvylu:327": " paripūrṇāṃ varṣakoṭīm",
    "K07sukhvylu:328": " ekāśītibuddhakoṭīnayutaśatasahasrāṇāṃ buddhakṣetraguṇālaṃkāra-",
    "K07sukhvylu:329": " vyūhasaṃpadaṃ sākārāṃ soddeśāṃ sanirdeśāṃ saṃprakāśitavān ;",
    "K07sukhvylu:330": " arthakāmo, hitaiṣy,",
    "K07sukhvylu:331": " anukampako, 'nukampām",
    "K07sukhvylu:332": " upādāya, buddhanetryānupacchedāya,",
    "K07sukhvylu:333": " sattveṣu mahākaruṇāṃ",
    "K07sukhvylu:334": " saṃjanayitvā. paripūrṇāṃś ca dvācatvārimśatkalpāṃs tasya",
    "K07sukhvylu:335": " bhagavata āyuṣpramāṇam abhūt.",
    "K07sukhvylu:336": " atha khalv ānanda sa dharmākaro bhikṣur yās teṣām ekāśīti-",
    "K07sukhvylu:337": " buddhakoṭīnayutaśatasahasrāṇāṃ buddhakṣetraguṇālaṃkāra-",
    "K07sukhvylu:338": " vyūhasaṃpadas tāś ca sarvā ekabuddhakṣetre parigṛhya,",
    "K07sukhvylu:339": " bhagavato lokeśvarasya tathāgatasya pādau śirasā vanditvā,",
    "K07sukhvylu:340": " pradakṣiṇīkṛtya,",
    "K07sukhvylu:341": " tasya bhagavato 'ntikāt prākrāmat. uttari",
    "K07sukhvylu:342": " ca pañcakalpān buddhakṣetraguṇālaṃkāravyūhasaṃpadam, P10",
    "K07sukhvylu:343": " udāratarāṃś ca praṇītatarāṃś ca,",
    "K07sukhvylu:344": " sarvaloke daśasu dikṣv",
    "K07sukhvylu:345": " apracaritapūrvāṃ parigṛhītavān ;",
    "K07sukhvylu:346": " udāraṃ ca praṇidhānam",
    "K07sukhvylu:347": " akārṣīt. iti hy ānanda yā tena bhagavatā lokeśvararājena",
    "K07sukhvylu:348": " tathāgatena teṣām ekāśītibuddhakṣetrakoṭīnayutaśatasahasrāṇāṃ",
    "K07sukhvylu:349": " saṃpattiḥ kathitā,",
    "K07sukhvylu:350": " tato 'tirekāny udārapraṇītāprameyatarāṃ",
    "K07sukhvylu:351": " buddhakṣetrasaṃpattiṃ parigṛhya,",
    "K07sukhvylu:352": " yena sa tathāgatas",
    "K07sukhvylu:353": " tenopasaṃkramya,",
    "K07sukhvylu:354": " tasya bhagavataḥ pādau śirasā vanditvaitad",
    "K07sukhvylu:355": " avocat : parigṛhītā me bhagavan buddhakṣetraguṇālaṃkāra-",
    "K07sukhvylu:356": " vyūhasaṃpad iti. evam ukte,",
    "K07sukhvylu:357": " ānanda,",
    "K07sukhvylu:358": " sa lokeśvararājas",
    "K07sukhvylu:359": " tathāgatas taṃ bhikṣum etad avocat :",
    "K07sukhvylu:360": " tena hi bhikṣo bhāṣasva.",
    "K07sukhvylu:361": " anumodate tathāgataḥ. ayaṃ kālo bhikṣo, pramodaya",
    "K07sukhvylu:362": " parṣadaṃ, harṣaṃ janaya,",
    "K07sukhvylu:363": " siṃhanādaṃ nada, yaṃ śrutvā",
    "K07sukhvylu:364": " bodhisattvā mahāsattvā etarhy anāgate cādhvany evaṃrūpāṇi",
    "K07sukhvylu:365": " buddhakṣetrasaṃpattipraṇidhānāni parigṛhīṣyanti.",
    "K07sukhvylu:366": " athānanda sa dharmākaro bhikṣus tasyāṃ velāyāṃ taṃ",
    "K07sukhvylu:367": " bhagavantam etad avocat :",
    "K07sukhvylu:368": " tena hi śṛṇotu me bhagavān, ye",
    "K07sukhvylu:369": " mama praṇidhānaviśeṣāḥ,",
    "K07sukhvylu:370": " yathā me 'nuttarāṃ samyaksaṃbodhim",
    "K07sukhvylu:371": " abhisaṃbuddhasye. acintyaguṇālaṃkāravyūhasamanvāgataṃ",
    "K07sukhvylu:372": " tad buddhakṣetraṃ bhaviṣyati :",
    "K07sukhvylu:373": " 1. sacen me bhagavaṃs tasmin buddhakṣetre nirayo vā,",
    "K07sukhvylu:374": " tiryagyonir vā,",
    "K07sukhvylu:375": " pretaviṣayo vāsuro vā kāyo bhavet, mā tāvad",
    "K07sukhvylu:376": " aham anuttarāṃ samyaksaṃbodhim abhisaṃbudhyeyam.",
    "K07sukhvylu:377": " 2. sacen me bhagavaṃs tatra buddhakṣetre ye sattvāḥ P11",
    "K07sukhvylu:378": " pratyājātā bhaveyus,",
    "K07sukhvylu:379": " te punas tataś cyutvā, nirayaṃ vā,",
    "K07sukhvylu:380": " tiryagyoniṃ vā,",
    "K07sukhvylu:381": " pretaviṣayaṃ vāsuraṃ vā kāyaṃ prapateyur,",
    "K07sukhvylu:382": " mā tāvad aham anuttarāṃ samyaksaṃbodhim abhisaṃbudhye- yam.",
    "K07sukhvylu:383": " 3. sacen me bhagavaṃs tatra buddhakṣetre ye sattvāḥ",
    "K07sukhvylu:384": " pratyājātās,",
    "K07sukhvylu:385": " te ca sarve naikavarṇāḥ syur,",
    "K07sukhvylu:386": " yad idaṃ : suvarṇavarṇāḥ,",
    "K07sukhvylu:387": " mā tāvad aham anuttarāṃ samyaksaṃbodhim",
    "K07sukhvylu:388": " abhisambudhyeyam.",
    "K07sukhvylu:389": " 4. sacen me bhagavaṃs tasmin buddhakṣetre devānāṃ",
    "K07sukhvylu:390": " ca manuṣyānāṃ ca nānātvaṃ prajñayetānyatra nāmasaṃketa-",
    "K07sukhvylu:391": " saṃvṛtivyavahāramātrā devā manuṣyā iti saṃkhyāgaṇanāto,",
    "K07sukhvylu:392": " mā tāvad aham anuttarāṃ samyaksaṃbodhim abhisaṃbudhye- yam.",
    "K07sukhvylu:393": " 5. sacen me bhagavaṃs tasmin buddhakṣetre ye sattvāḥ",
    "K07sukhvylu:394": " pratyājātās te cet sarve na rddhivaśitā paramapāramitāprāptā",
    "K07sukhvylu:395": " bhaveyur, antaśa ekacittakṣaṇalavena buddhakṣetrakoṭīniyuta-",
    "K07sukhvylu:396": " śatasahasrātikramaṇatayāpi,",
    "K07sukhvylu:397": " mā tāvad aham anuttarāṃ",
    "K07sukhvylu:398": " samyaksaṃbodhim abhisaṃbudhyeyam.",
    "K07sukhvylu:399": " 6. sacen me bhagavaṃs tasmin buddhakṣetre ye sattvāḥ",
    "K07sukhvylu:400": " pratyājātā bhaveyus,",
    "K07sukhvylu:401": " te cet sarve na jātismarā syur, antaśaḥ",
    "K07sukhvylu:402": " kalpakoṭīniyutaśatasahasrānusmaraṇatayāpi,",
    "K07sukhvylu:403": " mā tāvad aham",
    "K07sukhvylu:404": " anuttarāṃ samyaksaṃbodhim abhisaṃbudhyeyam.",
    "K07sukhvylu:405": " 7. sacen me bhagavaṃs tasmin buddhakṣetre ye sattvāḥ",
    "K07sukhvylu:406": " pratyājāyeraṃs,",
    "K07sukhvylu:407": " te sarve na divyasya cakṣuṣo lābhino bhaveyur,",
    "K07sukhvylu:408": " antaśo lokadhātukoṭīnayutaśatasahasrādarśanatayāpi, mā P12",
    "K07sukhvylu:409": " tāvad aham anuttarāṃ samyaksaṃbodhim abhisaṃbudhyeyam.",
    "K07sukhvylu:410": " 8. sacen me bhagavaṃs tasmin buddhakṣetre ye",
    "K07sukhvylu:411": " sattvāḥ pratyājāyeraṃs,",
    "K07sukhvylu:412": " te sarve na divyasya śrotrasya lābhino",
    "K07sukhvylu:413": " bhaveyur, antaśo buddhakṣetrakoṭīnayutaśatasahasrād api yugapat",
    "K07sukhvylu:414": " saddharmaśravaṇatayā,",
    "K07sukhvylu:415": " mā tāvad aham anuttarāṃ",
    "K07sukhvylu:416": " samyaksaṃbodhim abhisaṃbudhyeyam.",
    "K07sukhvylu:417": " 9. sacen me bhagavaṃs tasmin buddhakṣetre ye sattvāḥ",
    "K07sukhvylu:418": " pratyājāyeraṃs,",
    "K07sukhvylu:419": " te sarve na paracittajñānakovidā bhaveyur,",
    "K07sukhvylu:420": " antaśo buddhakṣetrakoṭīnayutaśatasahasraparyāpannānāṃ",
    "K07sukhvylu:421": " sattvānāṃ cittacaritraparijñānatayā,",
    "K07sukhvylu:422": " mā tāvad aham anuttarāṃ",
    "K07sukhvylu:423": " samyaksaṃbodhim abhisaṃbudhyeyam.",
    "K07sukhvylu:424": " 10. sacen me bhagavaṃs tasmin buddhakṣetre ye",
    "K07sukhvylu:425": " sattvāḥ pratyājāyeraṃs,",
    "K07sukhvylu:426": " teṣāṃ kācit parigrahasaṃjñotpadyetāntaśaḥ",
    "K07sukhvylu:427": " svaśarīre 'pi,",
    "K07sukhvylu:428": " mā tāvad aham anuttarāṃ samyaksaṃbodhim",
    "K07sukhvylu:429": " abhisaṃbudhyeyam.",
    "K07sukhvylu:430": " 11. sacen me bhagavaṃs tasmin buddhakṣetre ye sattvāḥ",
    "K07sukhvylu:431": " pratyājāyeraṃs,",
    "K07sukhvylu:432": " te sarve na niyatāḥ syur,",
    "K07sukhvylu:433": " yad idaṃ : samyaktve",
    "K07sukhvylu:434": " yāvan mahāparinirvāṇād,",
    "K07sukhvylu:435": " mā tāvad anuttarāṃ samyaksaṃbodhim",
    "K07sukhvylu:436": " abhisaṃbudhyeyam.",
    "K07sukhvylu:437": " 12. sacen me bhagavaṃs tasmin buddhakṣetre 'nuttarāṃ",
    "K07sukhvylu:438": " samyaksaṃbodhim abhisaṃbuddhasya,",
    "K07sukhvylu:439": " kaścid eva sattvaḥ",
    "K07sukhvylu:440": " śrāvakānāṃ gaṇānām adhigacched,",
    "K07sukhvylu:441": " antaśas trisāhasra-",
    "K07sukhvylu:442": " mahāsāhasraparyāpannā api sarvasattvāḥ pratyekabuddhabhūtāḥ",
    "K07sukhvylu:443": " kalpakoṭīniyutaśatasahasram api gaṇayanto, mā tāvad",
    "K07sukhvylu:444": " aham anuttarāṃ samyaksaṃbodhim abhisaṃbudhyeyam.",
    "K07sukhvylu:445": " 13. sacen me bhagavann anuttarāṃ samyaksaṃbodhim P13",
    "K07sukhvylu:446": " abhisaṃbuddhasya,",
    "K07sukhvylu:447": " tasmin buddhakṣetre prāmāṇikī me prabhā",
    "K07sukhvylu:448": " bhaved, antaśo buddhakṣetrakoṭīnayutaśatasahasrapramāṇenāpi,",
    "K07sukhvylu:449": " mā tāvad aham anuttarāṃ samyaksaṃbodhim abhi-",
    "K07sukhvylu:450": " saṃbudhyeyam.",
    "K07sukhvylu:451": " 14. sacen me bhagavaṃs tasmin buddhakṣetre 'nuttarāṃ",
    "K07sukhvylu:452": " samyaksambodhim abhisaṃbuddhasya bodhiprāptasya,",
    "K07sukhvylu:453": " sattvānāṃ pramāṇīkṛtyam āyuṣpramānaṃ bhaved, anyatra",
    "K07sukhvylu:454": " praṇidhānavaśena,",
    "K07sukhvylu:455": " mā tāvad aham anuttarāṃ samyaksaṃbodhim",
    "K07sukhvylu:456": " abhisaṃbudhyeyam.",
    "K07sukhvylu:457": " 15. sacen me bhagavan bodhiprāptasyāyuṣpramāṇaṃ paryantīkṛtyaṃ",
    "K07sukhvylu:458": " bhaved, antaśaḥ kalpakoṭīnayutaśatasahasragaṇanayāpi,",
    "K07sukhvylu:459": " mā tāvad aham anuttarāṃ samyaksaṃbodhim abhi-",
    "K07sukhvylu:460": " saṃbudhyeyam.",
    "K07sukhvylu:461": " 16. sacen me bhagavan bodhiprāptasya tasmin buddhakṣetre",
    "K07sukhvylu:462": " sattvānām akuśalasya nāmadheyam api bhaven, mā",
    "K07sukhvylu:463": " tāvad aham anuttarāṃ samyaksaṃbodhim abhisaṃbudhyeyam.",
    "K07sukhvylu:464": " 17. sacen me bhagavan bodhiprāptasya,",
    "K07sukhvylu:465": " nāprameyeṣu",
    "K07sukhvylu:466": " buddhakṣetreṣv aprameyāsaṃkhyeyā buddhā bhagavato nāmadheyaṃ",
    "K07sukhvylu:467": " parikīrtayeyur,",
    "K07sukhvylu:468": " na varṇaṃ bhāṣeran,",
    "K07sukhvylu:469": " na praśaṃsām",
    "K07sukhvylu:470": " abhyudīrayeyur,",
    "K07sukhvylu:471": " na samudīrayeyur,",
    "K07sukhvylu:472": " mā tāvad aham anuttarāṃ",
    "K07sukhvylu:473": " samyaksaṃbodhim abhisaṃbudhyeyam.",
    "K07sukhvylu:474": " 18. sacen me bhagavan bodhiprāptasya,",
    "K07sukhvylu:475": " ye sattvā anyeṣu",
    "K07sukhvylu:476": " lokadhātuṣv anuttarāyāḥ samyaksaṃbodheś cittam utpādya,",
    "K07sukhvylu:477": " mama nāmadheyaṃ śrutvā,",
    "K07sukhvylu:478": " prasannacittā mām anusmareyus,",
    "K07sukhvylu:479": " teṣāṃ ced ahaṃ maraṇakālasamaye pratyupasthite bhikṣusaṃgha-",
    "K07sukhvylu:480": " parivṛtaḥ puraskṛto na puratas tiṣṭheyam, yad",
    "K07sukhvylu:481": " idaṃ : cittāvikṣepatāyai,",
    "K07sukhvylu:482": " mā tāvad aham anuttarāṃ samyaksaṃbodhim P14",
    "K07sukhvylu:483": " abhisaṃbudhyeyam.",
    "K07sukhvylu:484": " 19. sacen me bhagavan bodhiprāptasyāprameyāsaṃkhyeyeṣu",
    "K07sukhvylu:485": " buddhakṣetreṣu ye sattvāḥ mama nāmadheyaṃ śrutvā,",
    "K07sukhvylu:486": " tatra buddhakṣetre cittaṃ preṣayeyur,",
    "K07sukhvylu:487": " upapattaye kuśalamūlāni",
    "K07sukhvylu:488": " ca pariṇāmayeyus,",
    "K07sukhvylu:489": " te ca tatra buddhakṣetre nopapadyeran,",
    "K07sukhvylu:490": " antaśo daśabhiś cittotpādaparivartaiḥ,",
    "K07sukhvylu:491": " sthāpayitvānantaryakāriṇaḥ",
    "K07sukhvylu:492": " saddharmapratikṣepāvaraṇāvṛtāṃś ca sattvān, mā",
    "K07sukhvylu:493": " tāvad aham anuttarāṃ samyaksaṃbodhim abhisaṃbudhyeyam.",
    "K07sukhvylu:494": " 20. sacen me bhagavan bodhiprāptasya,",
    "K07sukhvylu:495": " tatra buddhakṣetre",
    "K07sukhvylu:496": " bodhisattvāḥ pratyājāyeran,",
    "K07sukhvylu:497": " te sarve na dvātriṃśatā",
    "K07sukhvylu:498": " mahāpuruṣalakṣaṇaiḥ samanvāgatā bhaveyur, mā tāvad",
    "K07sukhvylu:499": " aham anuttarāṃ samyaksaṃbodhim abhisaṃbudhyeyam.",
    "K07sukhvylu:500": " 21. sacen me bhagavan bodhiprāptasya,",
    "K07sukhvylu:501": " tatra buddhakṣetre",
    "K07sukhvylu:502": " ye sattvāḥ pratyājātā bhaveyus,",
    "K07sukhvylu:503": " te sarve naikajātibaddhāḥ",
    "K07sukhvylu:504": " syur anuttarāyāṃ samyaksaṃbodhau,",
    "K07sukhvylu:505": " sthāpayitvā praṇidhānaviśeṣāṃs",
    "K07sukhvylu:506": " teṣām eva bodhisattvānāṃ mahāsattvānāṃ, mahā-",
    "K07sukhvylu:507": " saṃnāhasaṃnaddhānāṃ,",
    "K07sukhvylu:508": " sarvalokārthasaṃnaddhānāṃ, sarva-",
    "K07sukhvylu:509": " lokārthābhiyuktānāṃ,",
    "K07sukhvylu:510": " sarvalokaparinirvāpitābhiyuktānāṃ,",
    "K07sukhvylu:511": " sarvalokadhātuṣu bodhisattvacaryāṃ caritukāmānāṃ, sarva-",
    "K07sukhvylu:512": " buddhān satkartukāmānāṃ,",
    "K07sukhvylu:513": " gaṅgānadīvālukasamān sattvān",
    "K07sukhvylu:514": " anuttarāyāṃ samyaksaṃbodhau pratiṣṭhāpakānāṃ,",
    "K07sukhvylu:515": " bhūyaś cottari-",
    "K07sukhvylu:516": " caryābhimukhānāṃ samantabhadracaryāniyatānāṃ, mā",
    "K07sukhvylu:517": " tāvad aham anuttarāṃ samyaksaṃbodhim abhisaṃbudhyeyam.",
    "K07sukhvylu:518": " 22. sacen me bhagavan bodhiprāptasya,",
    "K07sukhvylu:519": " tad-buddhakṣetre P15",
    "K07sukhvylu:520": " ye bodhisattvāḥ pratyājātā bhaveyus,",
    "K07sukhvylu:521": " te sarva ekapurobhaktenānyāni",
    "K07sukhvylu:522": " buddhakṣetrāṇi gatvā,",
    "K07sukhvylu:523": " bahūni buddhaśatāni, bahūni",
    "K07sukhvylu:524": " buddhasahasrāṇi,",
    "K07sukhvylu:525": " bahūni buddhaśatasahasrāṇi, bahvīr",
    "K07sukhvylu:526": " buddhakoṭīr,",
    "K07sukhvylu:527": " yāvad bahūni buddhakoṭīniyutaśatasahasrāṇi,",
    "K07sukhvylu:528": " nopatiṣṭheran",
    "K07sukhvylu:529": " sarvasukhopadhānair,",
    "K07sukhvylu:530": " yad idaṃ : buddhānubhāvena,",
    "K07sukhvylu:531": " mā tāvad aham anuttarāṃ samyaksaṃbodhim abhisaṃ-",
    "K07sukhvylu:532": " budhyeyam.",
    "K07sukhvylu:533": " 23. sacen me bhagavan bodhiprāptasya,",
    "K07sukhvylu:534": " tatra buddhakṣetre",
    "K07sukhvylu:535": " ye bodhisattvā yathārūpair ākārair ākāṃkṣeyuḥ kuṣalamūlāny",
    "K07sukhvylu:536": " avalopituṃ,",
    "K07sukhvylu:537": " yad idaṃ : suvarṇena vā,",
    "K07sukhvylu:538": " rajatena vā,",
    "K07sukhvylu:539": " maṇimuktāvaiḍūryaśaṅkhaśilāpravāḍasphaṭikamusālagalvālohita-",
    "K07sukhvylu:540": " muktāśmagarbhādibhir vānyatamānyatamaiḥ sarvaratnair",
    "K07sukhvylu:541": " vā, sarvapuṣpagandhamālyavilepanacūrṇacīvaracchatra-",
    "K07sukhvylu:542": " dhvajapatākāpradīpair vā,",
    "K07sukhvylu:543": " sarvanṛtyagītavādyair vā, teṣāṃ",
    "K07sukhvylu:544": " cet tathārūpā ākārāḥ sahacittotpādān na prādur bhaveyur,",
    "K07sukhvylu:545": " mā tāvad aham anuttarāṃ samyaksaṃbodhim abhisaṃbudhye- yam.",
    "K07sukhvylu:546": " 24. sacen me bhagavan bodhiprāptasya,",
    "K07sukhvylu:547": " tatra buddhakṣetre",
    "K07sukhvylu:548": " ye sattvāḥ pratyājātā bhaveyus,",
    "K07sukhvylu:549": " te sarve na sarvajñatāsahagatāṃ",
    "K07sukhvylu:550": " dharmāṃ kathām kathayeyur,",
    "K07sukhvylu:551": " mā tāvad aham anuttarāṃ",
    "K07sukhvylu:552": " samyaksaṃbodhim abhisaṃbudhyeyam.",
    "K07sukhvylu:553": " 25. sacen me bhagavan bodhiprāptasya,",
    "K07sukhvylu:554": " tatra buddhakṣetre",
    "K07sukhvylu:555": " bodhisattvānām evaṃ cittam utpādyeta,",
    "K07sukhvylu:556": " yan nv ihaiva",
    "K07sukhvylu:557": " vayaṃ lokadhātau sthitvāprameyāsaṃkhyeyeṣu buddhakṣetreṣu",
    "K07sukhvylu:558": " buddhān bhagavataḥ satkuryāmo gurukuryāmo mānayemaḥ P16",
    "K07sukhvylu:559": " pūjayemaḥ, yad idaṃ :",
    "K07sukhvylu:560": " cīvarapiṇḍapātaśayanāsanaglāna-",
    "K07sukhvylu:561": " pratyayabhaiṣajyapariṣkāraiḥ puṣpadhūpagandhamālyavilepana-",
    "K07sukhvylu:562": " cūrṇacīvaracchatradhvajapatākābhir nānāvidhanṛttagītavādita-",
    "K07sukhvylu:563": " ratnavarṣair iti,",
    "K07sukhvylu:564": " teṣāṃ cet te buddhā bhagavantaḥ sahacittotpādān",
    "K07sukhvylu:565": " tan na pratigṛhṇīyur,",
    "K07sukhvylu:566": " yad idam : anukampām upādāya,",
    "K07sukhvylu:567": " mā tāvad aham anuttarāṃ samyaksaṃbodhim abhisaṃ-",
    "K07sukhvylu:568": " budhyeyam.",
    "K07sukhvylu:569": " 26. sacen me bhagavan bodhiprāptasya,",
    "K07sukhvylu:570": " tad-buddhakṣetre",
    "K07sukhvylu:571": " ye bodhisattvāḥ pratyājātā bhaveyus,",
    "K07sukhvylu:572": " te sarve na nārāyaṇa-",
    "K07sukhvylu:573": " vajrasaṃhananātmabhāvasthāmapratilabdhā bhaveyur,",
    "K07sukhvylu:574": " mā tāvad aham anuttarāṃ samyaksaṃbodhim abhisaṃbudhye- yam.",
    "K07sukhvylu:575": " 27. sacen me bhagavan bodhiprāptasya,",
    "K07sukhvylu:576": " tatra buddhakṣetre",
    "K07sukhvylu:577": " kaścit sattvo 'laṃkārasya varṇaparyantam anugṛhṇīyād,",
    "K07sukhvylu:578": " antaśo na divyenāpi cakṣuṣaivaṃvarṇam evaṃvibhūtir iti",
    "K07sukhvylu:579": " buddhakṣetram iti nānāvarṇatāṃ saṃjānīyān,",
    "K07sukhvylu:580": " mā tāvad aham",
    "K07sukhvylu:581": " anuttarāṃ samyaksaṃbodhim abhisaṃbudhyeyam.",
    "K07sukhvylu:582": " 28. sacen me bhagavan bodhiprāptasya,",
    "K07sukhvylu:583": " tatra buddhakṣetre",
    "K07sukhvylu:584": " yaḥ sarvaparīttakuśalamūlo bodhisattvaḥ sa ṣoḍaśayojana-",
    "K07sukhvylu:585": " śatocchritam udāravarṇabodhivṛkṣaṃ na saṃjānīyān, mā",
    "K07sukhvylu:586": " tāvad aham anuttarāṃ samyaksaṃbodhim abhisaṃbudhye- yam.",
    "K07sukhvylu:587": " 29. sacen me bhagavan bodhiprāptasya,",
    "K07sukhvylu:588": " tatra buddhakṣetre P17",
    "K07sukhvylu:589": " kasyacit sattvasyoddeśo vā svādhyāyo vā kartavyaḥ syān,",
    "K07sukhvylu:590": " na te sarve pratisaṃvitprāptā bhaveyur,",
    "K07sukhvylu:591": " mā tāvad aham",
    "K07sukhvylu:592": " anuttarāṃ samyaksaṃbodhim abhisaṃbudhyeyam.",
    "K07sukhvylu:593": " 30. sacen me bhagavan bodhiprāptasya,",
    "K07sukhvylu:594": " naivaṃprabhāsvaraṃ",
    "K07sukhvylu:595": " tad buddhakṣetraṃ bhaved,",
    "K07sukhvylu:596": " yatra samantād aprame-",
    "K07sukhvylu:597": " yāsaṃkhyeyācintyātulyāparimāṇāni buddhakṣetrāṇi saṃdṛśyeran,",
    "K07sukhvylu:598": " tad yathāpi nāma suparimṛṣṭa ādarśamaṇḍale mukhamaṇḍalaṃ,",
    "K07sukhvylu:599": " mā tāvad aham anuttarāṃ samyaksaṃbodhim",
    "K07sukhvylu:600": " abhisaṃbudhyeyam.",
    "K07sukhvylu:601": " 31. sacen me bhagavan bodhiprāptasya,",
    "K07sukhvylu:602": " tatra buddhakṣetre",
    "K07sukhvylu:603": " dharaṇitalam upādāya,",
    "K07sukhvylu:604": " yāvad antarīkṣād,",
    "K07sukhvylu:605": " devamanṣyavi-",
    "K07sukhvylu:606": " ṣayātikrāntasyābhijātasya dhūpasya tathāgatasya bodhisattvasya",
    "K07sukhvylu:607": " pūjā pratyahaṃ sarvaratnamayāni nānāsurabhigandhaghaṭikāśata-",
    "K07sukhvylu:608": " sahasrāṇi sadā nirdhūpitāny eva na syur, mā tāvad",
    "K07sukhvylu:609": " aham anuttarāṃ samyaksaṃbodhim abhisaṃbudhyeyam.",
    "K07sukhvylu:610": " 32. sacen me bhagavan bodhiprāptasya,",
    "K07sukhvylu:611": " tatra buddhakṣetre",
    "K07sukhvylu:612": " na sadābhipraviṣṭāny eva sugandhinānāratnapuṣpavarṣāṇi,",
    "K07sukhvylu:613": " sadā pravāditāś ca manojñasvarā vādyameghā na syur,",
    "K07sukhvylu:614": " mā tāvad aham anuttarāṃ samyaksaṃbodhim abhisaṃbudhye- yam.",
    "K07sukhvylu:615": " 33. sacen me bhagavan bodhiprāptasya,",
    "K07sukhvylu:616": " ye sattvā apra-",
    "K07sukhvylu:617": " meyāsaṃkhyeyācintyātulyeṣu lokadhātuṣv ābhayā sphuṭā bhaveyus,",
    "K07sukhvylu:618": " te sarve na devamanuṣyasamatikrāntena sukhena samanvāgatā P18",
    "K07sukhvylu:619": " bhaveyur, mā tāvad aham anuttarāṃ samyaksaṃbodhim",
    "K07sukhvylu:620": " abhisaṃbudhyeyam.",
    "K07sukhvylu:621": " 34. sacen me bhagavan bodhiprāptasya,",
    "K07sukhvylu:622": " samantāc cāpra-",
    "K07sukhvylu:623": " meyāsaṃkhyeyācintyātulyāparimāṇeṣu buddhakṣetreṣu bodhisattvā",
    "K07sukhvylu:624": " mama nāmādheyaṃ śrutvā,",
    "K07sukhvylu:625": " tac-chravaṇasahagatena",
    "K07sukhvylu:626": " kuśalamūlena jātivyavṛttāḥ santo,",
    "K07sukhvylu:627": " na dhāraṇīpratilabdhā",
    "K07sukhvylu:628": " bhaveyur, yāvad bodhimaṇḍaparyantam iti,",
    "K07sukhvylu:629": " mā tāvad aham",
    "K07sukhvylu:630": " anuttarāṃ samyaksaṃbodhim abhisaṃbudhyeyam.",
    "K07sukhvylu:631": " 35. sacen me bhagavan bodhiprāptasya,",
    "K07sukhvylu:632": " samantād aprame-",
    "K07sukhvylu:633": " yāsaṃkhyeyācintyātulyāparimāneṣu buddhakṣetreṣu yāḥ striyo",
    "K07sukhvylu:634": " mama nāmadheyaṃ śrutvā,",
    "K07sukhvylu:635": " prasādaṃ saṃjanayeyur,",
    "K07sukhvylu:636": " bodhicittaṃ",
    "K07sukhvylu:637": " cotpādayeyuḥ,",
    "K07sukhvylu:638": " strībhāvaṃ ca vijugupsyeran,",
    "K07sukhvylu:639": " jātivyativṛttāḥ",
    "K07sukhvylu:640": " samānāḥ saced dvitīyaṃ strībhāvaṃ pratilabheran,",
    "K07sukhvylu:641": " mā tāvad aham anuttarāṃ samyaksaṃbodhim abhisaṃ-",
    "K07sukhvylu:642": " budhyeyam.",
    "K07sukhvylu:643": " 36. sacen me bhagavan bodhiprāptasya,",
    "K07sukhvylu:644": " samantād daśasu",
    "K07sukhvylu:645": " dikṣv aprameyāsaṃkhyeyācintyātulyāparimāṇeṣu buddhakṣetreṣu",
    "K07sukhvylu:646": " ye bodhisattvā mama nāmadheyaṃ śrutvā,",
    "K07sukhvylu:647": " praṇipatya",
    "K07sukhvylu:648": " pañcamaṇḍalanamaskāreṇa vandiṣyante,",
    "K07sukhvylu:649": " te bodhisattvacaryāṃ",
    "K07sukhvylu:650": " caranto, na sadevakena lokena namasā satkṛtyeran, mā tāvad",
    "K07sukhvylu:651": " aham anuttarāṃ samyaksaṃbodhim abhisaṃbudhyeyam.",
    "K07sukhvylu:652": " 37. sacen me bhagavan bodhiprāptasya,",
    "K07sukhvylu:653": " kasyacid bodhisattvasya",
    "K07sukhvylu:654": " cīvaradhāvanaśoṣaṇasīvanarajanakarma kartavyaṃ bhaven, P19",
    "K07sukhvylu:655": " na navanavābhijātacīvararatnaiḥ prāvṛtam evātmānaṃ",
    "K07sukhvylu:656": " saṃjānīyuḥ,",
    "K07sukhvylu:657": " sahacittotpādāt tathāgatasyājñānujñātair, mā",
    "K07sukhvylu:658": " tāvad aham anuttarāṃ samyaksaṃbodhim abhisaṃbudhyeyam.",
    "K07sukhvylu:659": " 38. sacen me bhagavan bodhiprāptasya,",
    "K07sukhvylu:660": " tatra buddhakṣetre",
    "K07sukhvylu:661": " sahotpannāḥ sattvā naivaṃvidhaṃ sukhaṃ pratilabheraṃs,",
    "K07sukhvylu:662": " tad yathāpi nāma niṣparidāhasyārhato bhikṣos tṛtīyadhyāna-",
    "K07sukhvylu:663": " samāpannasya,",
    "K07sukhvylu:664": " mā tāvad aham anuttarāṃ samyaksaṃbodhim",
    "K07sukhvylu:665": " abhisaṃbudhyeyam.",
    "K07sukhvylu:666": " 39. sacen me bhagavan bodhiprāptasya,",
    "K07sukhvylu:667": " tatra buddhakṣetre",
    "K07sukhvylu:668": " ye bodhisattvāḥ pratyajātās,",
    "K07sukhvylu:669": " te yathārūpaṃ buddhakṣetra-",
    "K07sukhvylu:670": " guṇālaṃkāravyūham ākāṃkṣeyus,",
    "K07sukhvylu:671": " tathārūpaṃ nānā-",
    "K07sukhvylu:672": " ratnavṛkṣebhyo na saṃjānīyur,",
    "K07sukhvylu:673": " mā tāvad aham anuttarāṃ",
    "K07sukhvylu:674": " samyaksaṃbodhim abhisaṃbudhyeyam.",
    "K07sukhvylu:675": " 40. sacen me bhagavan bodhiprāptasya,",
    "K07sukhvylu:676": " taṃ mama nāmadheyaṃ",
    "K07sukhvylu:677": " śrutvānyabuddhakṣetropapannā bodhisattvā indriyabalavaikalpaṃ",
    "K07sukhvylu:678": " nirgaccheyur,",
    "K07sukhvylu:679": " mā tāvad aham anuttarāṃ",
    "K07sukhvylu:680": " samyaksaṃbodhim abhisaṃbudhyeyam.",
    "K07sukhvylu:681": " 41. sacen me bhagavan bodhiprāptasya,",
    "K07sukhvylu:682": " tad-anyabuddhakṣetra-",
    "K07sukhvylu:683": " sthā bodhisattvā mama nāmadheyaṃ śrutvā,",
    "K07sukhvylu:684": " sahaśravaṇān",
    "K07sukhvylu:685": " na suvibhaktavatīṃ nāma samādhiṃ pratilabheran, yatra",
    "K07sukhvylu:686": " samādhau sthitvā bodhisattvā ekakṣaṇavyatihāreṇāprameyā-",
    "K07sukhvylu:687": " saṃkhyeyācintyātulyāparimāṇān buddhān bhagavataḥ",
    "K07sukhvylu:688": " paśyanti, sa caiṣāṃ samādhir antarā vipranaśyen, mā tāvad",
    "K07sukhvylu:689": " aham anuttarāṃ samyaksaṃbodhim abhisaṃbudhyeyam. P20",
    "K07sukhvylu:690": " 42. sacen me bhagavan bodhiprāptasya,",
    "K07sukhvylu:691": " mama nāmadheyaṃ",
    "K07sukhvylu:692": " śrutvā, tac-chravaṇasahagatena kuśalamūlena sattvā",
    "K07sukhvylu:693": " nābhijātakulopapattiṃ pratilabheran,",
    "K07sukhvylu:694": " yāvad bodhimaṇḍa-",
    "K07sukhvylu:695": " paryantaṃ, mā tāvad aham anuttarāṃ samyaksaṃbodhim",
    "K07sukhvylu:696": " abhisaṃbudhyeyam.",
    "K07sukhvylu:697": " 43. sacen me bhagavan bodhiprāptasya,",
    "K07sukhvylu:698": " tad-anyeṣu buddhakṣetreṣu",
    "K07sukhvylu:699": " ye sattvā mama nāmadheyaṃ śrutvā,",
    "K07sukhvylu:700": " tac-chravaṇa-",
    "K07sukhvylu:701": " sahagatena kuśalamūlena yāvad bodhiparyantaṃ na",
    "K07sukhvylu:702": " sarve bodhisattvacaryāyāṃ prītiprāmodyakuśalamūlasamavadhāna-",
    "K07sukhvylu:703": " gatā bhaveyur,",
    "K07sukhvylu:704": " mā tāvad aham anuttarāṃ samyaksaṃbodhim",
    "K07sukhvylu:705": " abhisaṃbudhyeyam.",
    "K07sukhvylu:706": " 44. sacen me bhagavan bodhiprāptasya,",
    "K07sukhvylu:707": " sahanāmadheya-",
    "K07sukhvylu:708": " śravaṇāt tad-anyeṣu lokadhātuṣu bodhisattvā na samantānugataṃ",
    "K07sukhvylu:709": " nāma samādhiṃ pratilabheran,",
    "K07sukhvylu:710": " yatra sthitvā bodhisattvā",
    "K07sukhvylu:711": " ekakṣaṇavyatihāreṇāprameyāsaṃkhyeyācintyāparimāṇān",
    "K07sukhvylu:712": " buddhān bhagavataḥ satkurvanti,",
    "K07sukhvylu:713": " sa caiṣāṃ samādhir antarād",
    "K07sukhvylu:714": " vipranaśyed,",
    "K07sukhvylu:715": " yāvad bodhimaṇḍaparyantaṃ,",
    "K07sukhvylu:716": " mā tāvad aham",
    "K07sukhvylu:717": " anuttarāṃ samyaksaṃbodhim abhisaṃbudhyeyam.",
    "K07sukhvylu:718": " 45. sacen me bhagavan bodhiprāptasya,",
    "K07sukhvylu:719": " tatra buddhakṣetre",
    "K07sukhvylu:720": " ye bodhisattvāḥ pratyājātā bhaveyus,",
    "K07sukhvylu:721": " te yathārūpāṃ dharmadeśanām",
    "K07sukhvylu:722": " ākāṃkṣeyuḥ,",
    "K07sukhvylu:723": " śrotum tathārupāṃ sahacittotpādān P21",
    "K07sukhvylu:724": " na śṛṇuyur, mā tāvad aham anuttarāṃ samyaksaṃbodhim",
    "K07sukhvylu:725": " abhisaṃbudhyeyam",
    "K07sukhvylu:726": " 46. sacen me bhagavan bodhiprāptasya,",
    "K07sukhvylu:727": " tatra buddhakṣetre",
    "K07sukhvylu:728": " tad-anyeṣu buddhakṣetreṣu ye bodhisattvā mama nāmadheyaṃ",
    "K07sukhvylu:729": " śṛṇuyur, yas te sahanāmadheyaśravaṇān nāvaivarttikā",
    "K07sukhvylu:730": " bhaveyur anuttarāyāḥ samyaksaṃbodher,",
    "K07sukhvylu:731": " mā tāvad aham",
    "K07sukhvylu:732": " anuttarāṃ samyaksaṃbodhim abhisaṃbudhyeyam.",
    "K07sukhvylu:733": " 47. sacen me bhagavan bodhiprāptasya,",
    "K07sukhvylu:734": " tatra buddhakṣetre",
    "K07sukhvylu:735": " ye bodhisattvā mama nāmadheyaṃ śṛṇuyus,",
    "K07sukhvylu:736": " te sahanāmadheya-",
    "K07sukhvylu:737": " śravaṇān na prathamadvitīyatṛtīyāḥ kṣāntīḥ pratilabheran,",
    "K07sukhvylu:738": " nāvaivarttiko bhaved buddhadharmebhyo, mā tāvad",
    "K07sukhvylu:739": " aham anuttarāṃ samyaksaṃbodhim abhisaṃbudhyeyam.",
    "K07sukhvylu:740": " atha khalv ānanda sa dharmākaro bhikṣur imān evaṃrūpān",
    "K07sukhvylu:741": " praṇidhānaviśeṣān nirdiśya,",
    "K07sukhvylu:742": " tasyāṃ velāyāṃ buddhānubhāvenemā",
    "K07sukhvylu:743": " gāthā abhāṣata :",
    "K07sukhvylu:744": " saci mi imi viśiṣṭa naikarūpā",
    "K07sukhvylu:745": " varapraṇidhāna siyā khu bodhiprāpte,",
    "K07sukhvylu:746": " ma ahu siya narendra sattvasāro,",
    "K07sukhvylu:747": " daśabaladhāri atulyadakṣiṇīyaḥ (1)",
    "K07sukhvylu:748": " saci mi siya na kṣetra evarūpaṃ",
    "K07sukhvylu:749": " bahu adhanāna prabhūta divyacitraṃ,",
    "K07sukhvylu:750": " sukhi na narakamaya duḥkhaprāpto,",
    "K07sukhvylu:751": " ma ahu siyā ratano narāṇa rājā. (2)",
    "K07sukhvylu:752": " saci mi upagatasya bodhimaṇḍaṃ,",
    "K07sukhvylu:753": " daśadiśi pravraji nāmadheyu kṣipraṃ P22",
    "K07sukhvylu:754": " pṛthu bahava anantabuddhakṣetrāṃ,",
    "K07sukhvylu:755": " ma ahu siyā balaprāptu lokanātha. (3)",
    "K07sukhvylu:756": " saci khu ahu rameya kāmabhogāṃ,",
    "K07sukhvylu:757": " smṛtimatigatiyā vihīnu santaḥ,",
    "K07sukhvylu:758": " atulaśiva sameyamāṇa bodhi,",
    "K07sukhvylu:759": " ma ahu siyā balaprāptu śāstu loke. (4)",
    "K07sukhvylu:760": " vipulaprabha atulyananta nāthā",
    "K07sukhvylu:761": " diśi vidiśi sphuri sarvabuddhakṣetrāṃ,",
    "K07sukhvylu:762": " rāga praśami praśamiya sarvadoṣamohāṃ,",
    "K07sukhvylu:763": " narakagatismi praśāmi dhūmaketuṃ. (5)",
    "K07sukhvylu:764": " jāniya suruciraṃ viśālanetraṃ,",
    "K07sukhvylu:765": " vidhuniya sarvanarāṇa andhakāram,",
    "K07sukhvylu:766": " apaniya suna akṣaṇān aśeṣān,",
    "K07sukhvylu:767": " upaniya svargapathān anantatejā. (6)",
    "K07sukhvylu:768": " na tapati nabha candrasūrya-ābhā",
    "K07sukhvylu:769": " maṇigaṇa agniprabhā va devatānāṃ,",
    "K07sukhvylu:770": " abhibhavati narendra-ābha sarvān",
    "K07sukhvylu:771": " purimacariṃ pariśuddha ācaritvā. (7)",
    "K07sukhvylu:772": " puruṣavaru nidhāna duḥkhitānāṃ,",
    "K07sukhvylu:773": " diśi vidiśāsu na asti evarūpā.",
    "K07sukhvylu:774": " kuśalaśatasahasra sarva pūrṇā,",
    "K07sukhvylu:775": " parṣagato nadi buddhasiṃhanadaṃ. (8)",
    "K07sukhvylu:776": " purimajina svayaṃbhu satkaritvā,",
    "K07sukhvylu:777": " vratatapakoṭi caritva aprameyāṃ,",
    "K07sukhvylu:778": " pravara vara samesti jñānaskandhaṃ,",
    "K07sukhvylu:779": " praṇidhibalaṃ paripūrṇa sattvasāro. (9) P23",
    "K07sukhvylu:780": " yathā bhagavan asaṅgajñānadarśī,",
    "K07sukhvylu:781": " trividha prajānati saṃskṛtaṃ narendraḥ.",
    "K07sukhvylu:782": " aham api siya tulyadakṣiṇīyo,",
    "K07sukhvylu:783": " viduḥ pravaro naranāyako narāṇāṃ. (10)",
    "K07sukhvylu:784": " saci mi ayu narendra evarūpā",
    "K07sukhvylu:785": " praṇidhi samṛdhyati bodhi prāpuṇitvā,",
    "K07sukhvylu:786": " calatu ayu sahasralokadhātūṃ",
    "K07sukhvylu:787": " kusumu pravarṣa nabhātu devasaṃghān. (11)",
    "K07sukhvylu:788": " pracalita vasudhā pravarṣi puṣpāḥ,",
    "K07sukhvylu:789": " tūryaśatā gagane tha saṃpraṇeduḥ.",
    "K07sukhvylu:790": " divyaruciracandanasya cūrṇā,",
    "K07sukhvylu:791": " abhikiri caiva bhaviṣyi loki buddha, iti. (12)",
    "K07sukhvylu:792": " evaṃrūpayānanda praṇidhisaṃpadā sa dharmākaro bhikṣur",
    "K07sukhvylu:793": " bodhisattvo mahāsattvaḥ samanvāgato 'bhūt. evaṃrūpayā",
    "K07sukhvylu:794": " cānanda praṇidhisaṃpadā alpakā bodhisattvāḥ samanvāgatāḥ.",
    "K07sukhvylu:795": " alpakānāṃ caivaṃrūpāṇāṃ praṇidhīnāṃ loke prādurbhāvo",
    "K07sukhvylu:796": " bhavati, parīttānāṃ na punaḥ sarvaśo nāsti.",
    "K07sukhvylu:797": " sa khalu punar ānanda dharmākaro bhikṣus tasya bhagavato",
    "K07sukhvylu:798": " lokeśvararājasya tathāgatasya purataḥ,",
    "K07sukhvylu:799": " sadevakasya lokasya",
    "K07sukhvylu:800": " samārakasya sabrahmakasya saśramaṇabrāhmaṇikāyāḥ",
    "K07sukhvylu:801": " prajāyāḥ sadevamānuṣāsurāyāḥ purata,",
    "K07sukhvylu:802": " imān evaṃrūpān praṇidhiviśeṣān",
    "K07sukhvylu:803": " nirdiśya, yathābhūtaṃ pratijñāpratipattisthito",
    "K07sukhvylu:804": " 'bhūt. sa imām evaṃrūpāṃ buddhakṣetrapariśuddhiṃ buddhakṣetra-",
    "K07sukhvylu:805": " māhātmyaṃ buddhakṣetrodāratāṃ samudānayan,",
    "K07sukhvylu:806": " bodhisattvacaryāṃ",
    "K07sukhvylu:807": " caran, aprameyāsaṃkhyeyācintyātulyāmāpyāparimāṇānabhilāpyāni P24",
    "K07sukhvylu:808": " varṣakoṭīnayutāśatasahasrāṇi na jātu",
    "K07sukhvylu:809": " kāmavyāpādavihiṃsāvitarkā vitarkitavān,",
    "K07sukhvylu:810": " na jātu kāmavyāpāda-",
    "K07sukhvylu:811": " vihiṃsāsaṃjñā utpāditavān,",
    "K07sukhvylu:812": " na jātu rūpaśabdagandharasa-",
    "K07sukhvylu:813": " spraṣṭavyasaṃjñā utpāditavān. sa daharo manohara eva",
    "K07sukhvylu:814": " surato 'bhūt ;",
    "K07sukhvylu:815": " sukhasaṃvāso,",
    "K07sukhvylu:816": " 'dhivāsanajātīyaḥ,",
    "K07sukhvylu:817": " subharaḥ, supoṣo,",
    "K07sukhvylu:818": " 'lpecchasaṃtuṣṭaḥ,",
    "K07sukhvylu:819": " pravivikto,",
    "K07sukhvylu:820": " 'duṣṭo,",
    "K07sukhvylu:821": " 'mūḍho, 'vaṅko,",
    "K07sukhvylu:822": " 'jihmo, 'śatho,",
    "K07sukhvylu:823": " 'māyāvī,",
    "K07sukhvylu:824": " sukhilo,",
    "K07sukhvylu:825": " madhuraḥ,",
    "K07sukhvylu:826": " priyālāpo,",
    "K07sukhvylu:827": " nityābhiyuktaḥ",
    "K07sukhvylu:828": " śukladharmaparyeṣṭau ;",
    "K07sukhvylu:829": " anikṣiptadhuraḥ,",
    "K07sukhvylu:830": " sarvasattvānām",
    "K07sukhvylu:831": " arthāya mahāpraṇidhānaṃ samudānītavān ;",
    "K07sukhvylu:832": " buddhadharma-",
    "K07sukhvylu:833": " saṃghācāryopādhyāyakalyāṇamitrasagauravo ;",
    "K07sukhvylu:834": " nityasaṃnaddho",
    "K07sukhvylu:835": " bodhisattvacaryāyām ; ārjavo,",
    "K07sukhvylu:836": " mārdavo, 'kuhako,",
    "K07sukhvylu:837": " nilapako, guṇavān,",
    "K07sukhvylu:838": " pūrvaṃgamaḥ sarvasattvakuśaladharmasamādāpanatāyai ;",
    "K07sukhvylu:839": " śūnyatānimittāpraṇihitānabhisaṃskārānutpādavihāravihārī ;",
    "K07sukhvylu:840": " nirmāṇaḥ svārakṣitavākyaś cābhūt. bodhisattvacaryāṃ",
    "K07sukhvylu:841": " caran, sa yad vākkarmotsṛṣṭam,",
    "K07sukhvylu:842": " ātmaparobhayaṃ",
    "K07sukhvylu:843": " vyāvādhāya saṃvartate ;",
    "K07sukhvylu:844": " tathāvidhaṃ tyaktvā yad vākkarma",
    "K07sukhvylu:845": " svaparobhaye hitasukhasaṃvartakaṃ,",
    "K07sukhvylu:846": " tad evābhiprayuktavān.",
    "K07sukhvylu:847": " evaṃ ca saṃprajāno 'bhūt. yad grāmanagara-",
    "K07sukhvylu:848": " nigamajanapadarāṣṭrarājadhānīṣv avataran,",
    "K07sukhvylu:849": " na jātu rūpaśabda-",
    "K07sukhvylu:850": " gandharasaspraṣṭavyadharmeṇa nīto 'bhūt. apratihataḥ sa",
    "K07sukhvylu:851": " bodhisattvacaryāṃ caran,",
    "K07sukhvylu:852": " svayaṃ ca dānapāramitāyām acarat ;",
    "K07sukhvylu:853": " parāṃś ca tatraiva samādāpitavān. svayaṃ ca śīlakṣāntivīrya-",
    "K07sukhvylu:854": " dhyānaprajñāpāramitāsv acarat ;",
    "K07sukhvylu:855": " parāṃś ca tatraiva samādāpitavān.",
    "K07sukhvylu:856": " tathārūpāṇi ca kuśalamūlāni samudānītavān. yaiḥ",
    "K07sukhvylu:857": " samanvāgato yatra yatropapadyate,",
    "K07sukhvylu:858": " tatra tatrāsyānekāni nidhana- P25",
    "K07sukhvylu:859": " koṭīnayutaśatasahasrāṇi dharaṇyāḥ prādurbhavanti.",
    "K07sukhvylu:860": " tena bodhisattvacaryāṃ caratā,",
    "K07sukhvylu:861": " tāvad aprameyāsaṃkhyeyāni",
    "K07sukhvylu:862": " sattvakoṭīniyutaśatasahasrāṇy anuttarāyāṃ samyaksaṃbodhau",
    "K07sukhvylu:863": " pratiṣṭhāpitāni,",
    "K07sukhvylu:864": " yeṣāṃ na sukaro vākkarmaṇā",
    "K07sukhvylu:865": " paryanto 'dhigantum ;",
    "K07sukhvylu:866": " tāvad aprameyāsaṃkhyeyā buddhā",
    "K07sukhvylu:867": " bhagavantaḥ satkṛtā gurukṛtā mānitāḥ pūjitāś,",
    "K07sukhvylu:868": " cīvarapiṇḍapāta-",
    "K07sukhvylu:869": " śayanāsanaglānapratyayabhaiṣajyapariṣkāraiḥ sarvasukhopadhānaiḥ",
    "K07sukhvylu:870": " sparśavihāraiś ca pratipāditāḥ ;",
    "K07sukhvylu:871": " yāvantaḥ sattvāḥ",
    "K07sukhvylu:872": " śreṣṭhigṛhapatyāmātyakṣatriyabrāhmaṇamahāśālakuleṣu pratiṣṭhāpitās,",
    "K07sukhvylu:873": " teṣāṃ na sukaro vākkarmanirdeśena paryanto",
    "K07sukhvylu:874": " 'dhigantum ; evaṃ jāmbūdvīpeśvaratve pratiṣṭhāpitāś,",
    "K07sukhvylu:875": " cakravartitve",
    "K07sukhvylu:876": " lokapālatve śakratve suyāmatve saṃtuṣitatve sunirmitatve",
    "K07sukhvylu:877": " vaśavartitve devarājatve mahābrāhmatve ca pratiṣṭhāpitāḥ ;",
    "K07sukhvylu:878": " tāvad aprameyāsaṃkhyeyā buddhā bhagavantaḥ satkṛtā",
    "K07sukhvylu:879": " gurukṛtā mānitāḥ pūjitā,",
    "K07sukhvylu:880": " dharmacakrapravartanārthaṃ cādhiṣṭhās,",
    "K07sukhvylu:881": " teṣāṃ na sukaro vākkarmanirdeśena paryanto 'dhi-",
    "K07sukhvylu:882": " gantum.",
    "K07sukhvylu:883": " sa evaṃrūpaṃ kuśalaṃ samudānīyaṃ,",
    "K07sukhvylu:884": " yad asya bodhisattvacaryāś",
    "K07sukhvylu:885": " carato, 'prameyāsaṃkhyeyācintyātulyāmāpyāparimāṇānabhilāpyāni",
    "K07sukhvylu:886": " kalpakoṭīnayutaśatasahasrāṇi surabhidivyātikrānta-",
    "K07sukhvylu:887": " candanagandho mukhāt pravāti sma ;",
    "K07sukhvylu:888": " sarvaromakūpebhya",
    "K07sukhvylu:889": " utpalagandho vāti sma ;",
    "K07sukhvylu:890": " sarvalokābhirūpaś cābhūt,",
    "K07sukhvylu:891": " prāsādiko, darśanīyaḥ,",
    "K07sukhvylu:892": " paramaśubhavarṇapuṣkalatayā samanvāgataḥ.",
    "K07sukhvylu:893": " lakṣaṇānuvyañjanasamalaṃkṛtenātmabhāvena tasya",
    "K07sukhvylu:894": " sarvaratnālaṃkārāḥ,",
    "K07sukhvylu:895": " sarvavastracīvarābhinirhārāḥ,",
    "K07sukhvylu:896": " sarvapuṣpa-",
    "K07sukhvylu:897": " dhūpagandhamālyavilepanacchatradhvajapatākābhinirhārāḥ, P26",
    "K07sukhvylu:898": " sarvavādyasaṃgītyabhinirhārāś ca sarvaromakūpebhyaḥ pāṇitalābhyāṃ",
    "K07sukhvylu:899": " ca niścaranti sma. sarvānnapānakhādyabhojyalehya-",
    "K07sukhvylu:900": " rasābhinirhārāḥ sarvopabhogaparibhogābhinirhārāś ca pāṇitalābhyāṃ",
    "K07sukhvylu:901": " prasyandantaḥ prādurbhavanti. iti hi sarva-",
    "K07sukhvylu:902": " pariṣkāravaśitāpāramiprāptaḥ sa ānanda dharmākaro bhikṣur",
    "K07sukhvylu:903": " abhūt, pūrvaṃ bodhicaryāś caran.",
    "K07sukhvylu:904": " evam ukte, āyuṣmān ānando bhagavantam etad avocat :",
    "K07sukhvylu:905": " kiṃ punar bhagavan sa dharmākaro bodhisattvo mahāsattvo",
    "K07sukhvylu:906": " 'nuttarāṃ samyaksaṃbodhim abhisaṃbudhyātītaḥ parinirvṛta,",
    "K07sukhvylu:907": " utāho 'nabhisaṃbuddho,",
    "K07sukhvylu:908": " 'tha pratyutpanno 'bhisaṃbuddha,",
    "K07sukhvylu:909": " etarhi tiṣṭhati dhriyate yāpayati,",
    "K07sukhvylu:910": " dharmaṃ ca deśayati. bhagavān",
    "K07sukhvylu:911": " āha : na khalu punar ānanda sa tathāgato 'tīto, nānāgataḥ.",
    "K07sukhvylu:912": " api tv eṣa sa tathāgato 'nuttarāṃ samyaksaṃbodhim",
    "K07sukhvylu:913": " abhisaṃbuddha,",
    "K07sukhvylu:914": " etarhi tiṣṭhati dhriyate yāpayati, dharmaṃ",
    "K07sukhvylu:915": " ca deśayati. paścimāyāṃ diśītaḥ koṭīnayutaśatasahasratame",
    "K07sukhvylu:916": " buddhakṣetre sukhāvatyāṃ lokadhātāv amitābho",
    "K07sukhvylu:917": " nāma tathāgato 'rhan samyaksaṃbuddho,",
    "K07sukhvylu:918": " 'parimāṇair bodhisattvaiḥ",
    "K07sukhvylu:919": " parivṛtaḥ puraskṛto,",
    "K07sukhvylu:920": " 'nantaiḥ śrāvakair anantyā buddhakṣetra-",
    "K07sukhvylu:921": " saṃpadā samanvāgataḥ. amitā cāsya prabhā, yasyā",
    "K07sukhvylu:922": " na sukaraṃ prāmāṇaṃ paryanto vādhigantum ;",
    "K07sukhvylu:923": " iyanti buddhakṣetrāṇi,",
    "K07sukhvylu:924": " iyanti buddhakṣetraśatāni,",
    "K07sukhvylu:925": " iyanti buddhakṣetrasahasrāṇi,",
    "K07sukhvylu:926": " iyanti buddhakṣetraśatasahasrāṇi,",
    "K07sukhvylu:927": " iyanti buddhakṣetrakoṭī,",
    "K07sukhvylu:928": " iyanti buddhakṣetrakoṭīśatāni,",
    "K07sukhvylu:929": " iyanti buddhakṣetra-",
    "K07sukhvylu:930": " koṭīsahasrāṇi,",
    "K07sukhvylu:931": " iyanti buddhakṣetrakoṭīśatasahasrāṇi,",
    "K07sukhvylu:932": " iyanti buddhakṣetra-",
    "K07sukhvylu:933": " koṭīnayutaśatasahasrāni sphuritvā tiṣṭhantīti. api tv P27",
    "K07sukhvylu:934": " khalv ānanda saṃkṣiptena pūrvasyāṃ diśi gaṅgānadīvālikāsamāni",
    "K07sukhvylu:935": " buddhakṣetrakoṭīnayutaśatasahasrāṇi tayā tasya",
    "K07sukhvylu:936": " bhagavato 'mitābhasya tathāgatasya prabhayā sadā sphuṭāni.",
    "K07sukhvylu:937": " evaṃ dakṣiṇapaścimottarāsu dikṣv adha ūrdhvam anuvidikṣv",
    "K07sukhvylu:938": " ekaikasyāṃ diśi samantād gaṅgānadīvālikāsamāni buddhakṣetra-",
    "K07sukhvylu:939": " koṭīnayutaśatasahasrāṇi tasya bhagavato 'mitābhasya",
    "K07sukhvylu:940": " tathāgatasya tayā prabhayā sadā sphuṭāni,",
    "K07sukhvylu:941": " sthāpayitvā",
    "K07sukhvylu:942": " buddhān bhagavataḥ pūrvapraṇidhānādhiṣṭhānena ye vyoma-",
    "K07sukhvylu:943": " prabhayaikadvitricatuḥpañcadaśaviṃśatitriṃśaccatvāriṃśadyojana-",
    "K07sukhvylu:944": " prabhayā, yojanaśataprabhayā,",
    "K07sukhvylu:945": " yojanasahasraprabhayā, yojana-",
    "K07sukhvylu:946": " śatasahasraprabhayā,",
    "K07sukhvylu:947": " yāvad anekayojanakoṭīnayutaśatasahasra-",
    "K07sukhvylu:948": " prabhayā, yāval lokaṃ spharitvā tiṣṭhanti.",
    "K07sukhvylu:949": " nāsty ānandopamopanyāso,",
    "K07sukhvylu:950": " yena śakyaṃ tasyāmitābhasya",
    "K07sukhvylu:951": " tathāgatasya prabhayāḥ pramāṇam udgṛhitum. tad anenānanda",
    "K07sukhvylu:952": " paryāyeṇa sa tathāgato 'mitābha ity ucyate ;",
    "K07sukhvylu:953": " amitaprabho,",
    "K07sukhvylu:954": " 'mitaprabhāso,",
    "K07sukhvylu:955": " 'samāptaprabho,",
    "K07sukhvylu:956": " 'saṇgaprabho,",
    "K07sukhvylu:957": " 'pratihataprabho,",
    "K07sukhvylu:958": " nityotsṛṣṭaprabho,",
    "K07sukhvylu:959": " divyamaṇiprabho, 'pratihata-",
    "K07sukhvylu:960": " raśmirājaprabho,",
    "K07sukhvylu:961": " rañjanīyaprabhaḥ,",
    "K07sukhvylu:962": " premaṇīyaprabhaḥ,",
    "K07sukhvylu:963": " prāmodanīya-",
    "K07sukhvylu:964": " prabhaḥ, prahlādanīyaprabha,",
    "K07sukhvylu:965": " ullokanīyaprabho,",
    "K07sukhvylu:966": " nibandhanīya-",
    "K07sukhvylu:967": " prabho, 'cintyaprabho,",
    "K07sukhvylu:968": " 'tulyaprabho,",
    "K07sukhvylu:969": " 'bhibhūyanarendrāsurendra-",
    "K07sukhvylu:970": " prabho, 'bhibhūyacandrasūryajihmīkaraṇaprabho,",
    "K07sukhvylu:971": " 'bhibhūyalokapālaśakrabrahmaśuddhāvāsamaheśvarasarvadeva-",
    "K07sukhvylu:972": " jihmīkaraṇaprabhaḥ,",
    "K07sukhvylu:973": " sarvaprabhāpāragata ity ucyate.",
    "K07sukhvylu:974": " sā cāsya prabhā vimalā,",
    "K07sukhvylu:975": " vipulā,",
    "K07sukhvylu:976": " kāyasukhasaṃjananī,",
    "K07sukhvylu:977": " cittaudbilyakaraṇī,",
    "K07sukhvylu:978": " devāsuranāgayakṣagandharvagaruḍamahoraga-",
    "K07sukhvylu:979": " kinnaramanuṣyāmanuṣyāṇāṃ prītiprāmodyasukhakaraṇī,",
    "K07sukhvylu:980": " kuśalāśayānāṃ kalyalaghugativicakṣaṇabuddhiprāmodyakaraṇy P28",
    "K07sukhvylu:981": " anyeṣv api anantāparyanteṣu buddhakṣetreṣu.",
    "K07sukhvylu:982": " anena cānanda paryāyeṇa tathāgataḥ paripūrṇaṃ kalpaṃ",
    "K07sukhvylu:983": " bhāṣeta, tasyāmitābhasya tathāgatasya nāmakarmopādāya prabhām",
    "K07sukhvylu:984": " ārabhya, na ca śakto guṇaparyanto 'dhigantuṃ tasyāḥ",
    "K07sukhvylu:985": " prabhāyāḥ.",
    "K07sukhvylu:986": " na ca tathāgatasya vaiśāradyopacchedo bhavet. tat",
    "K07sukhvylu:987": " kasya hetoḥ. ubhayam apy etad ānandāprameyam asaṃkhyeyam",
    "K07sukhvylu:988": " acintyāparyantam,",
    "K07sukhvylu:989": " yad idaṃ tasya bhagavato prabhāguṇavibhūtis",
    "K07sukhvylu:990": " tathāgatasya cānuttaraṃ prajñāpratibhānam.",
    "K07sukhvylu:991": " tasya khalu punar ānandāmitābhasya tathāgatasyāprameyaḥ",
    "K07sukhvylu:992": " śrāvakasaṃgho,",
    "K07sukhvylu:993": " yasya na sukaraṃ pramāṇam udgṛhītum ;",
    "K07sukhvylu:994": " iyatyaḥ śrāvakakoṭya,",
    "K07sukhvylu:995": " iyanti śrāvakakoṭīśatāni,",
    "K07sukhvylu:996": " iyanti śrāvaka-",
    "K07sukhvylu:997": " koṭīsahasrāṇi,",
    "K07sukhvylu:998": " iyanti śrāvakakoṭīśatasahasrāṇi,",
    "K07sukhvylu:999": " iyanti kaṅkarāṇi,",
    "K07sukhvylu:1000": " iyanti biṃbarāṇi,",
    "K07sukhvylu:1001": " iyanti nayutāni,",
    "K07sukhvylu:1002": " iyanty ayutāni,",
    "K07sukhvylu:1003": " iyanti akṣobhyāṇi,",
    "K07sukhvylu:1004": " iyantyo vivāhā,",
    "K07sukhvylu:1005": " iyanti śrotāṃsi, iyantyo",
    "K07sukhvylu:1006": " jāyā, iyanty aprameṇeyāṇi,",
    "K07sukhvylu:1007": " iyanty asaṃkhyeyāni, iyanty",
    "K07sukhvylu:1008": " agaṇyāni, iyanty atulyāṇi,",
    "K07sukhvylu:1009": " iyanty acintyānīti.",
    "K07sukhvylu:1010": " tad yathānanda maudgalyāyano bhikṣur ṛddhivaśitāprāptaḥ",
    "K07sukhvylu:1011": " sa ākāṃkṣan trisāhasramahāsāhasralokadhātau yāvanti tārārūpāṇi",
    "K07sukhvylu:1012": " tāni sarvāṇy ekarātriṃ divena gaṇayed,",
    "K07sukhvylu:1013": " evaṃrūpānāṃ",
    "K07sukhvylu:1014": " ca rddhimatāṃ koṭīnayutaśatasahasraṃ bhavet,",
    "K07sukhvylu:1015": " te varṣakoṭī-",
    "K07sukhvylu:1016": " nayutaśatasahasram ananyakarmaṇo 'mitābhasya tathāgatasya",
    "K07sukhvylu:1017": " prathamaṃ śrāvakasannipātaṃ gaṇayeyus,",
    "K07sukhvylu:1018": " tair gaṇayadbhiḥ",
    "K07sukhvylu:1019": " śatatamo 'pi bhāgo na gaṇito bhavet ;",
    "K07sukhvylu:1020": " sahasratamo",
    "K07sukhvylu:1021": " 'pi, śatasahasratamo 'pi,",
    "K07sukhvylu:1022": " yāvat kalām apy,",
    "K07sukhvylu:1023": " upamām apy, upaniśām",
    "K07sukhvylu:1024": " api, na gaṇito bhavet.",
    "K07sukhvylu:1025": " tad yathānanda mahāsamudrāc caturaśītiyojanasahasrāṇy",
    "K07sukhvylu:1026": " āvedhena tiryag aprameyāt,",
    "K07sukhvylu:1027": " kaścid eva puruṣaḥ śatadhābhinnayā P29",
    "K07sukhvylu:1028": " vālāgrakoṭyaikam udakabindum abhyutkṣipet, tat kiṃ",
    "K07sukhvylu:1029": " manyase, ānanda,",
    "K07sukhvylu:1030": " katamo bahutaro,",
    "K07sukhvylu:1031": " yo vā śatadhābhinnayā",
    "K07sukhvylu:1032": " vālāgrakoṭyābhyutkṣipta eka udakabindur,",
    "K07sukhvylu:1033": " yo vā mahāsamudre",
    "K07sukhvylu:1034": " 'pskandho 'vaśiṣṭa iti. āha :",
    "K07sukhvylu:1035": " yojanasahasram api tāvad",
    "K07sukhvylu:1036": " bhagavan mahāsamudrasya parīttaṃ bhavet. kim aṅga",
    "K07sukhvylu:1037": " punar, yaḥ śatadhābhinnayā vālāgrakoṭyābhyutkṣipta eka udakabinduḥ.",
    "K07sukhvylu:1038": " bhagavān āha :",
    "K07sukhvylu:1039": " tad yathā sa eka udakabindur ;",
    "K07sukhvylu:1040": " iyantaḥ sa prathamasannipāto 'bhūt,",
    "K07sukhvylu:1041": " tair maudgalyāyanasadṛśair",
    "K07sukhvylu:1042": " bhikṣubhir gaṇayadbhis tena varṣakoṭīnayutaśatasahasreṇa",
    "K07sukhvylu:1043": " gaṇitaṃ bhaved,",
    "K07sukhvylu:1044": " yathā mahāsamudre 'pskandho 'vaśiṣṭa,",
    "K07sukhvylu:1045": " evam agaṇitaṃ draṣṭavyam. kaḥ punar vādo dvitīyatṛtīyādīnāṃ",
    "K07sukhvylu:1046": " śrāvakasannipātādīnām. evam anantāparyantas",
    "K07sukhvylu:1047": " tasya bhagavataḥ śrāvakasaṃgho,",
    "K07sukhvylu:1048": " yo 'prameyāsaṃkhyeya ity",
    "K07sukhvylu:1049": " eva saṃkhyāṃ gacchanti.",
    "K07sukhvylu:1050": " aparimitaṃ cānanda tasya bhagavato 'mitābhasya tathāgatasyāyuṣpramāṇaṃ,",
    "K07sukhvylu:1051": " yasya na sukaraṃ pramāṇam adhigantum ;",
    "K07sukhvylu:1052": " iyanti vā kalpā,",
    "K07sukhvylu:1053": " iyanti vā kalpaśatāni,",
    "K07sukhvylu:1054": " iyanti vā kalpasahasrāṇi,",
    "K07sukhvylu:1055": " iyanti vā kalpaśatasahasrāṇi,",
    "K07sukhvylu:1056": " iyatyo vā kalpakoṭya, iyanti vā",
    "K07sukhvylu:1057": " kalpakoṭīśatāni,",
    "K07sukhvylu:1058": " iyanti vā kalpakoṭīsahasrāṇi,",
    "K07sukhvylu:1059": " iyanti vā kalpakoṭī-",
    "K07sukhvylu:1060": " śatasahasrāṇi,",
    "K07sukhvylu:1061": " iyanti vā kalpakoṭīnayutaśatasahasrāṇīti.",
    "K07sukhvylu:1062": " atha tarhy ānandāparimitam eva tasya bhagavata āyuṣpramāṇam",
    "K07sukhvylu:1063": " aparyantam. tena sa tathāgato 'mitāyur ity ucyate.",
    "K07sukhvylu:1064": " yathā cānandeha lokadhātau kalpasaṃkhyā kalpagaṇanā prajñaptikasaṃketas,",
    "K07sukhvylu:1065": " tathā sāṃprataṃ daśakalpās tasya bhagavato",
    "K07sukhvylu:1066": " 'mitāyuṣas tathāgatasyotpannasyānuttarāṃ samyaksaṃbodhim P30",
    "K07sukhvylu:1067": " abhisaṃbuddhasya.",
    "K07sukhvylu:1068": " tasya khalu punar ānanda bhagavato 'mitābhasya sukhāvatī",
    "K07sukhvylu:1069": " nāma lokadhātur,",
    "K07sukhvylu:1070": " ṛddhā ca,",
    "K07sukhvylu:1071": " sphītā ca,",
    "K07sukhvylu:1072": " kṣemā ca, subhikṣā",
    "K07sukhvylu:1073": " ca, ramaṇīyā ca,",
    "K07sukhvylu:1074": " bahudevamanuṣyākīrṇā ca. tatra khalv",
    "K07sukhvylu:1075": " apy ānanda lokadhātau na nirayāḥ santi,",
    "K07sukhvylu:1076": " na tiryagyonir,",
    "K07sukhvylu:1077": " na pretaviṣayo,",
    "K07sukhvylu:1078": " nāsurāḥ kāyā,",
    "K07sukhvylu:1079": " nākṣaṇopapattayaḥ ; na ca",
    "K07sukhvylu:1080": " tāni ratnāni loke pracaranti,",
    "K07sukhvylu:1081": " yāni sukhāvatyāṃ lokadhātau",
    "K07sukhvylu:1082": " saṃvidyante.",
    "K07sukhvylu:1083": " sā khalv ānanda sukhāvatī lokadhātuḥ surabhinānāgandhasamīritā,",
    "K07sukhvylu:1084": " nānāpuṣpaphalasamṛddhā,",
    "K07sukhvylu:1085": " ratnavṛkṣasamalaṃkṛtā,",
    "K07sukhvylu:1086": " tathāgatābhinirmitamanojñasvaranānādvijasaṃghaniṣevitā.",
    "K07sukhvylu:1087": " te cānanda ratnavṛkṣā nānāvarṇā,",
    "K07sukhvylu:1088": " anekavarṇā, anekaśata-",
    "K07sukhvylu:1089": " sahasravarṇāḥ :",
    "K07sukhvylu:1090": " santi tatra ratnavṛkṣāḥ suvarṇavarṇāḥ suvarṇa-",
    "K07sukhvylu:1091": " mayāḥ ; santi rūpyavarṇā rūpyamayāḥ ;",
    "K07sukhvylu:1092": " santi vaiḍūryavarṇā",
    "K07sukhvylu:1093": " vaiḍūryamayāḥ ;",
    "K07sukhvylu:1094": " santi sphaṭikavarṇāḥ sphaṭikamayāḥ ;",
    "K07sukhvylu:1095": " santi musāragalvavarṇā musāragalvamayāḥ ;",
    "K07sukhvylu:1096": " santi lohitamuktāvarṇā",
    "K07sukhvylu:1097": " lohitamuktāmayāḥ ;",
    "K07sukhvylu:1098": " santy aśmagarbhavarṇā aśmagarbhamayāḥ.",
    "K07sukhvylu:1099": " santi kecid dvayo ratnavṛkṣayoḥ suvarṇasya",
    "K07sukhvylu:1100": " rūpyasya ca. santi trayāṇāṃ ratnānāṃ suvarṇasya rūpyasya",
    "K07sukhvylu:1101": " vaiḍūryasya ca. santi caturṇāṃ suvarṇasya rūpyasya vaiḍūryasya",
    "K07sukhvylu:1102": " sphaṭikasya ca. santi pañcānāṃ suvarṇasya rūpyasya",
    "K07sukhvylu:1103": " vaiḍūryasya sphaṭikasya musāragalvasya ca. santi ṣaṇṇāṃ",
    "K07sukhvylu:1104": " suvarṇasya rūpyasya vaiḍūryasya sphaṭikasya musāragalvasya",
    "K07sukhvylu:1105": " lohitamuktāyāś ca. santi saptānāṃ ratnānāṃ suvarṇasya",
    "K07sukhvylu:1106": " rūpyasya vaiḍūryasya sphaṭikasya musālagalvasya lohitamuktāyā,",
    "K07sukhvylu:1107": " aśmagarbhasya ca saptamasya. P31",
    "K07sukhvylu:1108": " tatrānanda sauvarṇāṇāṃ vṛkṣāṇāṃ suvarṇamayāni mūla-",
    "K07sukhvylu:1109": " skandhaviṭapaśākhāpattrapuṣpāni phalāni raupyamayāni ;",
    "K07sukhvylu:1110": " raupyamayānāṃ",
    "K07sukhvylu:1111": " vṛkṣāṇāṃ rūpyamayāny eva mūlaskandhaviṭapa-",
    "K07sukhvylu:1112": " śākhāpattrapuṣpāni phalāni vaiḍūryamayāni ;",
    "K07sukhvylu:1113": " vaiḍūryamayānāṃ",
    "K07sukhvylu:1114": " vṛkṣānāṃ vaiḍūryamayāni mūlaskandhaviṭapaśākhāpattra-",
    "K07sukhvylu:1115": " puṣpāṇi phalāni sphaṭikamayāni ;",
    "K07sukhvylu:1116": " sphaṭikamayānāṃ",
    "K07sukhvylu:1117": " vṛkṣāṇāṃ sphaṭikamayāny eva mūlaskandhaviṭapaśākhāpattra-",
    "K07sukhvylu:1118": " puṣpāṇi phalāni musāragalvamayāni ;",
    "K07sukhvylu:1119": " musāragalvamayānāṃ",
    "K07sukhvylu:1120": " vṛkṣāṇāṃ musāragalvamayāny eva mūlaskandhaviṭapaśākhā-",
    "K07sukhvylu:1121": " pattrapuṣpāṇi phalāni lohitamuktāmayāni ;",
    "K07sukhvylu:1122": " lohitamuktāmayānāṃ",
    "K07sukhvylu:1123": " vṛkṣāṇāṃ lohitamuktāmayāny eva mūlaskandhaviṭapaśākhā-",
    "K07sukhvylu:1124": " pattrapuṣpāṇi phalāny aśmagarbhamayāṇi ;",
    "K07sukhvylu:1125": " aśmagarbha-",
    "K07sukhvylu:1126": " mayāṇāṃ vṛkṣānām aśmagarbhamayāṇy eva mūlaskandhaviṭapa-",
    "K07sukhvylu:1127": " śākhāpattrapuṣpāṇi phalāni suvarṇamayāni.",
    "K07sukhvylu:1128": " keṣāṃcid ānanda vṛkṣāṇāṃ suvarṇamayāni mūlāni,",
    "K07sukhvylu:1129": " raupyamayāḥ",
    "K07sukhvylu:1130": " skandhā, vaiḍūryamayā viṭapāḥ,",
    "K07sukhvylu:1131": " sphaṭikamayāḥ śākhā,",
    "K07sukhvylu:1132": " musāragalvamayāni pattrāṇi,",
    "K07sukhvylu:1133": " lohitamuktāmayāni puṣpāṇy,",
    "K07sukhvylu:1134": " aśmagarbhamayāṇi phalāni ;",
    "K07sukhvylu:1135": " keṣāṃcid ānanda vṛkṣāṇāṃ rūpyamayāni",
    "K07sukhvylu:1136": " mūlāni, vaiḍūryamayāḥ skandhāḥ,",
    "K07sukhvylu:1137": " sphaṭikamayā",
    "K07sukhvylu:1138": " viṭapā, musāragalvamayāḥ śākhā,",
    "K07sukhvylu:1139": " lohitamuktāmayāni pattrāṇy,",
    "K07sukhvylu:1140": " aśmagarbhamayāṇi puṣpāṇi,",
    "K07sukhvylu:1141": " suvarṇamayāni phalāni ; keṣāṃcid",
    "K07sukhvylu:1142": " ānanda vṛkṣāṇāṃ vaiḍūryamayāni mūlāni,",
    "K07sukhvylu:1143": " sphaṭikamayāḥ",
    "K07sukhvylu:1144": " skandhā, musāragalvamayā viṭapā,",
    "K07sukhvylu:1145": " lohitamuktāmayāḥ",
    "K07sukhvylu:1146": " śākhā, aśmagarbhamayāṇi pattrāṇi,",
    "K07sukhvylu:1147": " suvarṇamayāni puṣpāṇi,",
    "K07sukhvylu:1148": " raupyamayāni phalāni ;",
    "K07sukhvylu:1149": " keṣāṃcid ānanda vṛkṣāṇāṃ P32",
    "K07sukhvylu:1150": " sphaṭikamayāni mūlāni,",
    "K07sukhvylu:1151": " musāragalvamayāḥ skandhā,",
    "K07sukhvylu:1152": " lohitamuktāmayā",
    "K07sukhvylu:1153": " viṭapā, aśmagarbhamayāḥ śākhāḥ,",
    "K07sukhvylu:1154": " suvarṇamayāni",
    "K07sukhvylu:1155": " pattrāṇi, raupyamayāni puṣpāṇi,",
    "K07sukhvylu:1156": " vaiḍūryamayāni phalāni ; keṣāṃcid",
    "K07sukhvylu:1157": " ānanda vṛkṣānāṃ musāragalvamayāni mūlāni, lohita-",
    "K07sukhvylu:1158": " muktāmayāḥ skandhā,",
    "K07sukhvylu:1159": " aśmagarbhamayā viṭapāḥ, suvarṇa-",
    "K07sukhvylu:1160": " mayāḥ śākhā,",
    "K07sukhvylu:1161": " raupyamayāni pattrāṇi,",
    "K07sukhvylu:1162": " vaiḍūryamayāni puṣpāṇi,",
    "K07sukhvylu:1163": " sphaṭikamayāni phalāni ;",
    "K07sukhvylu:1164": " keṣāṃcid ānanda vṛkṣāṇāṃ",
    "K07sukhvylu:1165": " lohitamuktāmayāni mūlāny,",
    "K07sukhvylu:1166": " aśmagarbhamayāḥ skandhāḥ,",
    "K07sukhvylu:1167": " suvarṇamayā",
    "K07sukhvylu:1168": " viṭapā, raupyamayā śākhā,",
    "K07sukhvylu:1169": " vaiḍūryamayāṇi pattrāṇi,",
    "K07sukhvylu:1170": " sphaṭikamayāni puṣpāṇi,",
    "K07sukhvylu:1171": " musāragalvamayāni phalāni ; keṣāṃcid",
    "K07sukhvylu:1172": " ānanda vṛkṣāṇām aśmagarbhamayāni mūlāni,",
    "K07sukhvylu:1173": " suvarṇamayāḥ",
    "K07sukhvylu:1174": " skandhā, raupyamayā viṭapā,",
    "K07sukhvylu:1175": " vaiḍūryamayāḥ śākhāḥ,",
    "K07sukhvylu:1176": " sphaṭikamayāni pattrāni,",
    "K07sukhvylu:1177": " musāragalvamayāni puṣpāṇi,",
    "K07sukhvylu:1178": " lohitamuktāmayāni phalāni ;",
    "K07sukhvylu:1179": " keṣāṃcid ānanda vṛkṣāṇāṃ",
    "K07sukhvylu:1180": " saptaratnamayāni mūlāni,",
    "K07sukhvylu:1181": " saptaratnamayāḥ skandhāḥ,",
    "K07sukhvylu:1182": " saptaratnamayā",
    "K07sukhvylu:1183": " viṭapāḥ, saptaratnamayāḥ śākhāḥ,",
    "K07sukhvylu:1184": " saptaratnamayāni",
    "K07sukhvylu:1185": " pattrāṇi, saptaratnamayāni puṣpāni,",
    "K07sukhvylu:1186": " saptaratnamayāni phalāni.",
    "K07sukhvylu:1187": " sarveṣāṃ cānanda teṣāṃ vṛkṣāṇāṃ mūlaskandhaviṭapaśākhā-",
    "K07sukhvylu:1188": " pattrapuṣpaphalāni mṛdūni sukhasaṃsparśāni sugandhīni ; vātena",
    "K07sukhvylu:1189": " preritānāṃ ca teṣāṃ valgumanojñanirghoṣo niścaraty,",
    "K07sukhvylu:1190": " asecanako 'pratikūlaḥ śravaṇāya.",
    "K07sukhvylu:1191": " evaṃrūpair ānanda saptaratnamayair vṛkṣaiḥ saṃtataṃ tad",
    "K07sukhvylu:1192": " buddhakṣetraṃ samantāc ca kadalīstambhaiḥ saptaratnamayai",
    "K07sukhvylu:1193": " ratnatālapaṇktibhiś cānuparikṣiptaṃ,",
    "K07sukhvylu:1194": " sarvataś ca hemajālapraticchannaṃ, P33",
    "K07sukhvylu:1195": " samantataś ca saptaratnamayaiḥ padmaiḥ saṃcchannaṃ.",
    "K07sukhvylu:1196": " santi tatra padmāny ardhayojanapramāṇāni, santi",
    "K07sukhvylu:1197": " yojanapramāṇāni,",
    "K07sukhvylu:1198": " santi dvitricatuḥpañcayojanapramāṇāni,",
    "K07sukhvylu:1199": " santi yāvad daśayojanapramāṇāni. sarvataś ca ratnapadmāt",
    "K07sukhvylu:1200": " ṣaṭtriṃśadraśmikoṭīsahasrāṇi niścaranti. sarvataś ca",
    "K07sukhvylu:1201": " raśmimukhāt ṣaṭtriṃśadbuddhakoṭīsahasrāṇi niścaranti ; suvarṇa-",
    "K07sukhvylu:1202": " varṇaiḥ kāyair dvātriṃśan mahāpuruṣalakṣaṇadharair,",
    "K07sukhvylu:1203": " yāni pūrvasyāṃ diśy aprameyāsaṃkhyeyāsu lokadhātuṣu",
    "K07sukhvylu:1204": " gatvā, sattvebhyo dharmaṃ deśayanti. evaṃ dakṣiṇapaścimottarāsu",
    "K07sukhvylu:1205": " dikṣv adha ūrdhvam anuvidikṣu cānāvaraṇe loke",
    "K07sukhvylu:1206": " 'prameyāsaṃkhyeyāṃl lokadhātūn gatvā,",
    "K07sukhvylu:1207": " sattvebhyo dharmaṃ",
    "K07sukhvylu:1208": " deśayanti.",
    "K07sukhvylu:1209": " tasmin khalu punar ānanda buddhakṣetre sarvaśaḥ kālaparvatā",
    "K07sukhvylu:1210": " na santi, sarvato ratnaparvatāḥ. sarvaśaḥ sumeravaḥ",
    "K07sukhvylu:1211": " parvatarājānaḥ,",
    "K07sukhvylu:1212": " sarvaśaś cakravāḍamahācakravāḍāḥ parvata-",
    "K07sukhvylu:1213": " rājāno, mahāsamudrāś ca na santi. samantāc ca tad",
    "K07sukhvylu:1214": " buddhakṣetraṃ samaṃ ramaṇīyaṃ pāṇitalajātaṃ nānāvidha-",
    "K07sukhvylu:1215": " ratnasaṃnicitabhūmibhāgam.",
    "K07sukhvylu:1216": " evam ukta āyuṣmān ānando bhagavantam etad avocat : ye",
    "K07sukhvylu:1217": " punas te bhagavaṃś cāturmahārājakāyikā devāḥ sumerupārśva-",
    "K07sukhvylu:1218": " nivāsinas trāyastriṃśā vā sumerumūrdhni nivāsinas, te",
    "K07sukhvylu:1219": " kutra pratiṣṭhitāḥ. bhagavān āha :",
    "K07sukhvylu:1220": " tat kiṃ manyase, ānanda,",
    "K07sukhvylu:1221": " ye ta iha sumeroḥ parvatarājasyopari yāmā devās, tuṣitā",
    "K07sukhvylu:1222": " devā, nirmāṇaratayo devāḥ,",
    "K07sukhvylu:1223": " paranirmitavaśavartino devā,",
    "K07sukhvylu:1224": " brahmakāyikā devā,",
    "K07sukhvylu:1225": " brahmapurohitā devā,",
    "K07sukhvylu:1226": " mahābrahmaṇo P34",
    "K07sukhvylu:1227": " devā, yāvad akaniṣṭhā devāḥ,",
    "K07sukhvylu:1228": " kutra te pratiṣṭhitā iti. āha :",
    "K07sukhvylu:1229": " acintyo bhagavan karmāṇāṃ vipākaḥ,",
    "K07sukhvylu:1230": " karmābhisaṃskāraḥ.",
    "K07sukhvylu:1231": " bhagavān āha :",
    "K07sukhvylu:1232": " labdhas tvayānandehācintyaḥ karmāṇāṃ",
    "K07sukhvylu:1233": " vipākaḥ, karmābhisaṃskāro ;",
    "K07sukhvylu:1234": " na punar buddhānāṃ bhagavatām",
    "K07sukhvylu:1235": " acintyaṃ buddhādhiṣṭhānam. kṛtapuṇyānāṃ ca sattvānām",
    "K07sukhvylu:1236": " avaropitakuśalamūlānāṃ tatrācintyā puṇyā vibhūtiḥ. āha :",
    "K07sukhvylu:1237": " na me 'tra bhagavan kācit kāṃkṣā vā, vimatir vā,",
    "K07sukhvylu:1238": " vicikitsā vā. api tu khalv aham anāgatānāṃ sattvānāṃ",
    "K07sukhvylu:1239": " kāṃkṣāvimativicikitsāṃ nirghātāya tathāgatam etam arthaṃ",
    "K07sukhvylu:1240": " paripṛcchāmi. bhagavān āha :",
    "K07sukhvylu:1241": " sādhu sādhv ānandaivaṃ te",
    "K07sukhvylu:1242": " karaṇīyam.",
    "K07sukhvylu:1243": " tasyāṃ khalv ānanda sukhāvatyāṃ lokadhātau nānāprakārā",
    "K07sukhvylu:1244": " nadyaḥ pravahanti. santi tatra mahānadyo yojanavistārāḥ.",
    "K07sukhvylu:1245": " santi yāvad viṃśatitriṃśaticatvāriṃśatpañcāśad,",
    "K07sukhvylu:1246": " yāvad yojana-",
    "K07sukhvylu:1247": " śatasahasravistārāḥ,",
    "K07sukhvylu:1248": " dvādaśayojanāvedhāḥ ;",
    "K07sukhvylu:1249": " sarvāś ca nadyaḥ",
    "K07sukhvylu:1250": " sukhavāhinyo,",
    "K07sukhvylu:1251": " nānāsurabhigandhavārivāhinyo,",
    "K07sukhvylu:1252": " nānāratnaluḍitapuṣpasaṃghātavāhinyo,",
    "K07sukhvylu:1253": " nānāmadhurasvaranirghoṣāḥ.",
    "K07sukhvylu:1254": " tāsāṃ cānanda koṭīśatasahasrāṅgasaṃprayuktasya",
    "K07sukhvylu:1255": " divyasaṅgītisaṃmūrcchitasya tūryasya kuśalaiḥ saṃpravāditasya,",
    "K07sukhvylu:1256": " tāvan manojñanirghoṣo niścarati. yathārūpas tāsāṃ mahā-",
    "K07sukhvylu:1257": " nadīnāṃ nirghoṣo niścarati,",
    "K07sukhvylu:1258": " gambhīra,",
    "K07sukhvylu:1259": " ājñeyo,",
    "K07sukhvylu:1260": " vijñeyo, 'nelaḥ",
    "K07sukhvylu:1261": " karṇasukho hṛdayaṃgamaḥ,",
    "K07sukhvylu:1262": " premaṇīyo,",
    "K07sukhvylu:1263": " valgumanojño,",
    "K07sukhvylu:1264": " 'secanako 'pratikūlaḥ,",
    "K07sukhvylu:1265": " śravaṇīyo,",
    "K07sukhvylu:1266": " 'cintyaśāntam anātmeti sukhaśravaṇīyo, P35",
    "K07sukhvylu:1267": " yas teṣāṃ sattvānāṃ śrotrendriyānāṃ bhāsam",
    "K07sukhvylu:1268": " āgacchanti.",
    "K07sukhvylu:1269": " tāsāṃ khalu punar ānanda mahānadīnām ubhayatas",
    "K07sukhvylu:1270": " tīrāṇi nānāgandhavṛkṣaiḥ saṃtatāni,",
    "K07sukhvylu:1271": " yebhyo nānāśākhāpattra-",
    "K07sukhvylu:1272": " puṣpamañjaryo 'valaṃbante. tatra ye sattvās tesu nadītīreṣv",
    "K07sukhvylu:1273": " ākāṃkṣanti,",
    "K07sukhvylu:1274": " divyāṃ nirāmiṣāṃ ratikrīḍāṃ cānubhavituṃ,",
    "K07sukhvylu:1275": " teṣāṃ tatra nadīṣv avatīrṇānāṃ ākāṃkṣatāṃ gulphamātraṃ",
    "K07sukhvylu:1276": " vāri saṃtiṣṭhante ;",
    "K07sukhvylu:1277": " ākāṃkṣatāṃ jānumātraṃ kaṭīmātraṃ",
    "K07sukhvylu:1278": " kakṣamātram,",
    "K07sukhvylu:1279": " ākāṃkṣatāṃ kaṇṭhamātraṃ vāri saṃtiṣṭhante ;",
    "K07sukhvylu:1280": " divyāś ca ratayaḥ prādurbhavanti. tatra ye sattvā ākāṃkṣanti :",
    "K07sukhvylu:1281": " śītaṃ vāri bhavatv iti,",
    "K07sukhvylu:1282": " teṣāṃ śītaṃ bhavati ;",
    "K07sukhvylu:1283": " ye ākāṃkṣanty :",
    "K07sukhvylu:1284": " uṣṇaṃ bhavatv iti,",
    "K07sukhvylu:1285": " teṣām uṣṇaṃ bhavati ;",
    "K07sukhvylu:1286": " ye ākāṃkṣanti :",
    "K07sukhvylu:1287": " śītoṣṇaṃ bhavatv iti,",
    "K07sukhvylu:1288": " teṣāṃ śītoṣṇam eva tad vāri",
    "K07sukhvylu:1289": " bhavaty anusukham.",
    "K07sukhvylu:1290": " tāś ca mahānadyo divyatamālapattrāgarukālānusāritagaroraga-",
    "K07sukhvylu:1291": " sāracandanavaragandhavāsitavāriparipūrṇāḥ pravahanti ;",
    "K07sukhvylu:1292": " divyotpalapadmakumudapuṇḍarīkasaugandhikādipuṣpasaṃcchannā,",
    "K07sukhvylu:1293": " haṃsasārasacakravākakāraṇḍavaśukasārikākokilakuṇāla-",
    "K07sukhvylu:1294": " kalaviṅkamayūrādimanojñasvaratathāgatābhinirmitapakṣi-",
    "K07sukhvylu:1295": " saṃghaniṣevitapulinā,",
    "K07sukhvylu:1296": " dhāturāṣṭropaśobhitāḥ,",
    "K07sukhvylu:1297": " sūpatīrthā,",
    "K07sukhvylu:1298": " vikardamāḥ,",
    "K07sukhvylu:1299": " suvarṇavālikāsaṃstīrṇāḥ. tatra yadā te sattvā",
    "K07sukhvylu:1300": " ākāṃkṣanti :",
    "K07sukhvylu:1301": " īdṛśā asmākam abhiprāyāḥ paripūryantām iti,",
    "K07sukhvylu:1302": " tadā teṣāṃ tādṛśā evābhiprāyā dharmyāḥ paripūryante. yaś P36",
    "K07sukhvylu:1303": " cāsāv ānanda tasya vāriṇo nirghoṣas tāvad manojño niścarati,",
    "K07sukhvylu:1304": " yena sarvāvat tad buddhakṣetram abhijñāpyate. tatra ye",
    "K07sukhvylu:1305": " sattvā nadītīreṣu sthitā ākāṃkṣanti :",
    "K07sukhvylu:1306": " māsmākam ayaṃ śabdaḥ",
    "K07sukhvylu:1307": " śrotrendriyābhāsam āgacchann iti,",
    "K07sukhvylu:1308": " teṣāṃ sa divyasyāpi śrotrendriyasyābhāsaṃ",
    "K07sukhvylu:1309": " nāgacchati. yaś ca yaś ca yathārūpaṃ",
    "K07sukhvylu:1310": " śabdam ākāṃkṣanti śrotuṃ,",
    "K07sukhvylu:1311": " sa tathārūpam evaṃ manojñaṃ",
    "K07sukhvylu:1312": " śabdaṃ śṛṇoti ;",
    "K07sukhvylu:1313": " tad yathā ;",
    "K07sukhvylu:1314": " buddhaśabdaṃ,",
    "K07sukhvylu:1315": " dharmaśabdam,",
    "K07sukhvylu:1316": " saṃghaśabdaṃ,",
    "K07sukhvylu:1317": " pāramitāśabdaṃ,",
    "K07sukhvylu:1318": " bhūmiśabdaṃ,",
    "K07sukhvylu:1319": " balaśabdaṃ,",
    "K07sukhvylu:1320": " vaiśāradyaśabdam,",
    "K07sukhvylu:1321": " āveṇikabuddhadharmaśabdam,",
    "K07sukhvylu:1322": " abhijñāśabdam,",
    "K07sukhvylu:1323": " pratisaṃvicchabdaṃ śūnyatānimittāpraṇihitānabhisaṃskāra-",
    "K07sukhvylu:1324": " ajātānutpādābhāvanirodhaśabdaṃ,",
    "K07sukhvylu:1325": " śāntapraśāntopaśānta-",
    "K07sukhvylu:1326": " śabdaṃ, mahāmaitrīmahākaruṇāmahāmuditāmahopekṣāśabdam,",
    "K07sukhvylu:1327": " anutpattikadharmakṣāntyabhiṣekabhūmipratilambhaśabdaṃ ca",
    "K07sukhvylu:1328": " śṛṇoti. ta evaṃrūpāṃś chabdāṃś chrutvodāraprītiprāmodyaṃ",
    "K07sukhvylu:1329": " pratilabhante,",
    "K07sukhvylu:1330": " vivekasahagataṃ,",
    "K07sukhvylu:1331": " virāgasahagataṃ,",
    "K07sukhvylu:1332": " śāntasahagataṃ,",
    "K07sukhvylu:1333": " nirodhasahagataṃ,",
    "K07sukhvylu:1334": " dharmasahagataṃ, bodhi-",
    "K07sukhvylu:1335": " pariniṣpattikuśalamūlasahagataṃ ca.",
    "K07sukhvylu:1336": " sarvaśaś cānanda sukhāvatyāṃ lokadhātāv akuśalaśabdo",
    "K07sukhvylu:1337": " nāsti ; sarvaśo nīvaraṇaśabdo nāsti ;",
    "K07sukhvylu:1338": " sarvaśo 'pāyadurgativinipāta-",
    "K07sukhvylu:1339": " śabdo nāsti ;",
    "K07sukhvylu:1340": " sarvaśo duḥkhaśabdo nāsti ;",
    "K07sukhvylu:1341": " aduḥkhāsukha-",
    "K07sukhvylu:1342": " vedanāśabdo 'pi tāvad ānanda tatra nāsti ;",
    "K07sukhvylu:1343": " kutaḥ punar",
    "K07sukhvylu:1344": " duḥkhaṃ duḥkhaśabdo vā bhaviṣyati. P37",
    "K07sukhvylu:1345": " tad anenānanda paryāyeṇa sā lokadhātuḥ sukhāvaty",
    "K07sukhvylu:1346": " ucyate saṃkṣiptena,",
    "K07sukhvylu:1347": " na punar vistareṇa. kalpo 'pi parikṣayaṃ",
    "K07sukhvylu:1348": " gacchet, sukhāvatyāṃ lokadhātau sukhakāraṇeṣu parikīrtayamāneṣu ;",
    "K07sukhvylu:1349": " na tv eva śakyaṃ teṣāṃ sukhakāraṇānāṃ",
    "K07sukhvylu:1350": " paryanto 'dhigantum.",
    "K07sukhvylu:1351": " tasyāṃ khalu punar ānanda sukhāvatyāṃ lokadhātau ye",
    "K07sukhvylu:1352": " sattvāḥ pratyājātāḥ pratyājaniṣyante vā,",
    "K07sukhvylu:1353": " sarve ta evaṃrūpeṇa",
    "K07sukhvylu:1354": " varṇena, balena,",
    "K07sukhvylu:1355": " sthāmnārohapariṇāhenādhipatyena, puṇya-",
    "K07sukhvylu:1356": " saṃcayenābhijñābhir vastrābharaṇodyānavimānakūṭāgāra-",
    "K07sukhvylu:1357": " paribhogair,",
    "K07sukhvylu:1358": " evaṃrūpaśabdagandharasasparśāparibhogair,",
    "K07sukhvylu:1359": " evaṃrūpaiś ca sarvopabhogaparibhogaiḥ samanvāgatāḥ ; tad",
    "K07sukhvylu:1360": " yathāpi nāma devāḥ paranirmitavaśavartinaḥ.",
    "K07sukhvylu:1361": " na khalu punar ānanda sukhāvatyāṃ lokadhātau sattvā",
    "K07sukhvylu:1362": " audārikaṃ kavaḍīkārāhāram āharanti. api tu khalu punar",
    "K07sukhvylu:1363": " yathārūpam evāhāram ākāṃkṣanti,",
    "K07sukhvylu:1364": " tathārūpam āhṛtam eva",
    "K07sukhvylu:1365": " saṃjānanti. prīṇitakāyāś ca bhavanti,",
    "K07sukhvylu:1366": " prīṇitagātrāḥ. na",
    "K07sukhvylu:1367": " teṣāṃ bhūyaḥ kāye prakṣepaḥ karaṇīyaḥ. te prīṇitakāyās",
    "K07sukhvylu:1368": " tathārūpāni gandhajātāny ākāṃkṣanti,",
    "K07sukhvylu:1369": " tādṛśair eva",
    "K07sukhvylu:1370": " gandhajātair divyais tad-buddhakṣetraṃ sarvam eva nirdhūpitaṃ",
    "K07sukhvylu:1371": " bhavati. tatra yas taṃ gandhaṃ nāghrātukāmo bhavati,",
    "K07sukhvylu:1372": " tasya sarvaśo gandhasaṃjñāvāsanāpi na samudācarati. evaṃ",
    "K07sukhvylu:1373": " ye yathārūpāṇi gandhamālyavilepanacūrṇacīvaracchatradhvaja-",
    "K07sukhvylu:1374": " patākātūryāṇy ākāṃkṣanti,",
    "K07sukhvylu:1375": " teṣāṃ tathārūpair evaṃ taiḥ",
    "K07sukhvylu:1376": " sarvaṃ tad-buddhakṣetraṃ parisphuṭaṃ bhavati.",
    "K07sukhvylu:1377": " te yādṛśāni cīvarāṇy ākāṃkṣanti nānāvarṇāny anekaśata- P38",
    "K07sukhvylu:1378": " sahasravarṇāni,",
    "K07sukhvylu:1379": " teṣāṃ tādṛśair eva cīvararatnaiḥ samaṃ tad-",
    "K07sukhvylu:1380": " buddhakṣetraṃ parisphuṭaṃ bhavati ;",
    "K07sukhvylu:1381": " prāvṛtam eva cātmānaṃ",
    "K07sukhvylu:1382": " saṃjānanti.",
    "K07sukhvylu:1383": " te yathārūpāṇy ābharaṇāny ākāṃkṣanti,",
    "K07sukhvylu:1384": " tad yathā : śīrṣābharaṇāni",
    "K07sukhvylu:1385": " vā, karṇābharaṇāni vā,",
    "K07sukhvylu:1386": " grīvahastapādābharaṇāni",
    "K07sukhvylu:1387": " vā, yad idaṃ : makuṭāni,",
    "K07sukhvylu:1388": " kuṇḍalāni,",
    "K07sukhvylu:1389": " kaṭakāṃ, keyūrāṃ,",
    "K07sukhvylu:1390": " vatsahārāṃ,",
    "K07sukhvylu:1391": " rūcakahārāṃ,",
    "K07sukhvylu:1392": " karṇikā,",
    "K07sukhvylu:1393": " mudrikāḥ,",
    "K07sukhvylu:1394": " suvarṇasūtrāṇi",
    "K07sukhvylu:1395": " mekhalāḥ, suvarṇajālāni,",
    "K07sukhvylu:1396": " sarvaratnakaṃkaṇījālāni,",
    "K07sukhvylu:1397": " te tathārūpair",
    "K07sukhvylu:1398": " ābharaṇair anekaratnaśatasahasrapratyuptaiḥ sphuṭaṃ",
    "K07sukhvylu:1399": " tad-buddhakṣetraṃ paśyanti sma. yad idam :",
    "K07sukhvylu:1400": " ābharaṇavṛkṣa-",
    "K07sukhvylu:1401": " vastrais taiś cābharaṇair alaṃkṛtam ātmānaṃ saṃjānanti.",
    "K07sukhvylu:1402": " te yādṛśaṃ vimānam ākāṃkṣanti,",
    "K07sukhvylu:1403": " yad varṇaliṅgasaṃsthānaṃ,",
    "K07sukhvylu:1404": " yāvad ārohapariṇāho,",
    "K07sukhvylu:1405": " nānāratnamayaniryūhaśata-",
    "K07sukhvylu:1406": " sahasrasamalaṃkṛtaṃ,",
    "K07sukhvylu:1407": " nānādivyadūṣyasaṃstīrṇaṃ,",
    "K07sukhvylu:1408": " vicitropadhāna-",
    "K07sukhvylu:1409": " vinyastaratnaparyaṅkaṃ,",
    "K07sukhvylu:1410": " tādṛśam eva vimānaṃ teṣāṃ",
    "K07sukhvylu:1411": " purataḥ prādurbhavati. te teṣu manobhinirvṛteṣu vimāneṣu",
    "K07sukhvylu:1412": " saptāpsaraḥsahasraparivṛtāḥ puraskṛtā viharanti, krīḍanti",
    "K07sukhvylu:1413": " ramante paricārayanti.",
    "K07sukhvylu:1414": " na ca tatra lokadhātau devānāṃ manuṣyāṇāṃ vā nānātvam",
    "K07sukhvylu:1415": " asti, anyatra saṃvṛtivyavahāreṇa devā manuṣyā veti saṃkhyāṃ",
    "K07sukhvylu:1416": " gacchati. tad yathānanda,",
    "K07sukhvylu:1417": " rājñaś cakravartinaḥ purato",
    "K07sukhvylu:1418": " manuṣyahīno manuṣyaṣaṇḍako na bhāsate,",
    "K07sukhvylu:1419": " na tapati,",
    "K07sukhvylu:1420": " na virocate,",
    "K07sukhvylu:1421": " na bhavati viśārado,",
    "K07sukhvylu:1422": " na prabhāsvara,",
    "K07sukhvylu:1423": " evam eva devānāṃ",
    "K07sukhvylu:1424": " paranirmitavaśavartināṃ purataḥ śakro devendro na bhāsate, P39",
    "K07sukhvylu:1425": " na tapati, na virocate,",
    "K07sukhvylu:1426": " yad idam : udyānavimānavastrābharaṇair,",
    "K07sukhvylu:1427": " ādhipatyena vā,",
    "K07sukhvylu:1428": " rddhyā vā,",
    "K07sukhvylu:1429": " prātihāryeṇa vaiśvaryeṇa",
    "K07sukhvylu:1430": " vā ; na tu khalu punar dharmābhisamayena dharmaparibhogena",
    "K07sukhvylu:1431": " vā. tatrānanda yathā devāḥ paranirmitavaśavartina",
    "K07sukhvylu:1432": " evaṃ sukhāvatyāṃ lokadhātau manuṣyā draṣṭavyāḥ.",
    "K07sukhvylu:1433": " tasyāṃ khalu punar ānanda sukhāvatyāṃ lokadhātau pūrvāhna-",
    "K07sukhvylu:1434": " kālasamaye pratyupasthite,",
    "K07sukhvylu:1435": " samantāc caturdiśam ākula-",
    "K07sukhvylu:1436": " samākulā vāyavo vānti,",
    "K07sukhvylu:1437": " yenātra ratnavṛkṣāṃś citrān,",
    "K07sukhvylu:1438": " darśanīyān,",
    "K07sukhvylu:1439": " nānāvarṇān,",
    "K07sukhvylu:1440": " anekavarṇān,",
    "K07sukhvylu:1441": " nānāsurabhidivyagandhaparivāsitān",
    "K07sukhvylu:1442": " kṣobhayanti,",
    "K07sukhvylu:1443": " saṃkṣobhayanti,",
    "K07sukhvylu:1444": " īrayanti,",
    "K07sukhvylu:1445": " samīrayanti ;",
    "K07sukhvylu:1446": " yato bahūni puṣpaśatāni tasyāṃ ratnamayyāṃ pṛthivyāṃ",
    "K07sukhvylu:1447": " prapatanti manojñagandhāni darśanīyāni. taiś ca puṣpais",
    "K07sukhvylu:1448": " tadbuddhakṣetraṃ samantāt saptapauruṣaṃ saṃskṛtaṃ rūpaṃ",
    "K07sukhvylu:1449": " bhavati. tad yathāpi nāma kaścid eva puruṣaḥ kuśalaḥ",
    "K07sukhvylu:1450": " pṛthivyāṃ puṣpasaṃstaraṃ saṃstṛṇuyād, ubhābhyāṃ",
    "K07sukhvylu:1451": " pāṇibhāṃ samaṃ racayet sucitraṃ darśanīyam, evam etad",
    "K07sukhvylu:1452": " buddhakṣetraṃ taiḥ puṣpair nānāgandhavarṇaiḥ samantāt",
    "K07sukhvylu:1453": " saptapauruṣaṃ sphuṭaṃ bhavati. tāni ca puṣpajātāni mṛdūni",
    "K07sukhvylu:1454": " kācalindikasukhasaṃsparśāny ;",
    "K07sukhvylu:1455": " aupamyamātreṇa yāni nikṣipte",
    "K07sukhvylu:1456": " pāde caturaṅgulam eva namanty,",
    "K07sukhvylu:1457": " utkṣipte pāde caturaṅgulam",
    "K07sukhvylu:1458": " evānamanti. nirgate punaḥ pūrvāhnakālasamaye,",
    "K07sukhvylu:1459": " tāni puṣpāni",
    "K07sukhvylu:1460": " niravaseṣam antardhīyante.",
    "K07sukhvylu:1461": " atha tad-buddhakṣetraṃ viviktaṃ,",
    "K07sukhvylu:1462": " ramyaṃ, śubhaṃ",
    "K07sukhvylu:1463": " bhavaty, aparikliṣṭais taiḥ pūrvapuṣpaiḥ. tataḥ punar",
    "K07sukhvylu:1464": " api samantāc caturdiśaṃ vāyavo vānti,",
    "K07sukhvylu:1465": " ye pūrvavad abhinavāni",
    "K07sukhvylu:1466": " puṣpāṇy abhiprakiranti. yathā pūrvāhna eva madhyāhne, P40",
    "K07sukhvylu:1467": " 'parāhne kālasamaye,",
    "K07sukhvylu:1468": " saṃdhyāyāṃ,",
    "K07sukhvylu:1469": " rātryāḥ prathame",
    "K07sukhvylu:1470": " yāme, madhyame paścime ca yāme. taiś ca vātair vāyadbhir",
    "K07sukhvylu:1471": " nānāgandhaparivāsitais te sattvāḥ spṛṣṭāḥ santa, evaṃ",
    "K07sukhvylu:1472": " sukhasamarpitā bhavanti sma,",
    "K07sukhvylu:1473": " tad yathāpi nāma nirodhasamāpanno",
    "K07sukhvylu:1474": " bhikṣuḥ.",
    "K07sukhvylu:1475": " tasmiṃś cānanda buddhakṣetre sarvaśo 'gnicandrasūrya-",
    "K07sukhvylu:1476": " grahanakṣatratārārūpānāṃ tamo'ndhakārasya ca nāmadheya-",
    "K07sukhvylu:1477": " prajñaptir api nāsti. sarvaśo rātridivaprajñaptir api",
    "K07sukhvylu:1478": " nāsty, anyatra tathāgatavyavahārāt. sarvaśaś cāgāraparigraha-",
    "K07sukhvylu:1479": " saṃjñā nāsti.",
    "K07sukhvylu:1480": " tasyāṃ khalu punar ānanda sukhāvatyāṃ lokadhātau",
    "K07sukhvylu:1481": " kāle divyagandhodakameghā abhipravarṣanti. divyāni sarva-",
    "K07sukhvylu:1482": " varṇikāni kusumāni,",
    "K07sukhvylu:1483": " divyāni saptaratnāni,",
    "K07sukhvylu:1484": " divyaṃ candana-",
    "K07sukhvylu:1485": " cūrṇaṃ, divyāś cchatradhvajapatākā abhipravarṣanti. divyāni",
    "K07sukhvylu:1486": " vimānāni, divyāni vitānāni dhriyante,",
    "K07sukhvylu:1487": " divyāni ratnacchatrāṇi",
    "K07sukhvylu:1488": " sacāmarāṇy ākāśe dhriyante. divyāni vādyāni pravādyante.",
    "K07sukhvylu:1489": " divyāś cāpsaraso nṛtyanti sma.",
    "K07sukhvylu:1490": " tasmin khalu punar ānanda buddhakṣetre ye sattvā",
    "K07sukhvylu:1491": " upapannā utpadyanta upapatsyante,",
    "K07sukhvylu:1492": " sarve te niyatāḥ samyaktve",
    "K07sukhvylu:1493": " yāvan nirvāṇāt. tat kasya hetoḥ. nāsti tatra dvayo",
    "K07sukhvylu:1494": " rāśyor vyavasthānaṃ prajñaptir vā,",
    "K07sukhvylu:1495": " yad idam : aniyatyasya",
    "K07sukhvylu:1496": " vā mithyātvaniyatasya vā. tad anenāpy ānanda paryāyeṇa",
    "K07sukhvylu:1497": " sā lokadhātuḥ sukhāvatīty ucyate saṃkṣiptena,",
    "K07sukhvylu:1498": " na vistareṇa.",
    "K07sukhvylu:1499": " kalpo 'py ānanda parikṣayet,",
    "K07sukhvylu:1500": " sukhāvatyāṃ lokadhātau",
    "K07sukhvylu:1501": " sukhakāraṇeṣu parikīrtayamāneṣu ;",
    "K07sukhvylu:1502": " na ca teṣāṃ sukhakāraṇānāṃ P41",
    "K07sukhvylu:1503": " śakyaṃ paryanto 'dhigantum.",
    "K07sukhvylu:1504": " atha khalu bhagavāṃs tasyāṃ velāyām imā gāthā",
    "K07sukhvylu:1505": " abhāṣata :",
    "K07sukhvylu:1506": " sarve pi sattvāḥ sugatā bhaveyuḥ,",
    "K07sukhvylu:1507": " viśuddhajñānāḥ paramārthakovidā.",
    "K07sukhvylu:1508": " te kalpakoṭīm atha vāpi uttarim,",
    "K07sukhvylu:1509": " sukhāvatīvarṇa prakāśayeyuḥ.(1)",
    "K07sukhvylu:1510": " kṣaye kalpakoṭīya vrajeyu tāś ca,",
    "K07sukhvylu:1511": " sukhāvatīye na ca varṇa antaḥ.",
    "K07sukhvylu:1512": " kṣayaṃ na gacchet pratibhā teṣāṃ",
    "K07sukhvylu:1513": " prakāśayantāna tha varṇamālā.(2)",
    "K07sukhvylu:1514": " ye lokadhātūṃ paramāṇusadṛśāṃ",
    "K07sukhvylu:1515": " cchindeya bhindeya rajāṃś ca kuryāt,",
    "K07sukhvylu:1516": " ato bahū uttari lokadhātū",
    "K07sukhvylu:1517": " pūretva dānaṃ ratanehi dadyāt.(3)",
    "K07sukhvylu:1518": " na tā kalāṃ pi upamā pi tasya",
    "K07sukhvylu:1519": " puṇyasya bhontī pṛthulokadhātavaḥ,",
    "K07sukhvylu:1520": " yal lokadhātūya sukhāvatīye",
    "K07sukhvylu:1521": " śrutvaiva nāma bhavatīha puṇyaṃ (4)",
    "K07sukhvylu:1522": " tato bahū puṇya bhaveta teṣāṃ,",
    "K07sukhvylu:1523": " ye śraddhaṇeya jinavacanasaṃjñā.",
    "K07sukhvylu:1524": " śraddhā hi mūlaṃ jagatasya prāptaye,",
    "K07sukhvylu:1525": " tasmād dhi śrutvā vimatiṃ vinodayed, iti.(5)",
    "K07sukhvylu:1526": " evam aprameyaguṇavarṇā ānanda sukhāvatī lokadhātuḥ.",
    "K07sukhvylu:1527": " tasya khalu punar ānanda bhagavato 'mitābhasya tathāgatasya P42",
    "K07sukhvylu:1528": " daśasu dikṣv ekaikasyāṃ diśi gaṅgānadīvālukāsameṣu",
    "K07sukhvylu:1529": " buddhakṣetreṣu gaṅgānadīvālukāsamā buddhā bhagavanto",
    "K07sukhvylu:1530": " nāmadheyaṃ parikīrtayante,",
    "K07sukhvylu:1531": " varṇaṃ bhāṣante, yaśaḥ",
    "K07sukhvylu:1532": " prakāśayanti,",
    "K07sukhvylu:1533": " guṇam udīrayanti. tat kasya hetoḥ. ye",
    "K07sukhvylu:1534": " kecit sattvās tasya 'mitābhasya tathāgatasya nāmadheyaṃ",
    "K07sukhvylu:1535": " śṛṇvanti, śrutvā cāntaśa ekacittotpādam apy adhyāśayena",
    "K07sukhvylu:1536": " prasādasahagatam utpādayanti,",
    "K07sukhvylu:1537": " sarve te 'vaivarttikatāyāṃ",
    "K07sukhvylu:1538": " saṃtiṣṭhante 'nuttarāyāḥ samyaksaṃbodheḥ.",
    "K07sukhvylu:1539": " ye cānanda kecit sattvās taṃ tathāgataṃ punaḥ punar",
    "K07sukhvylu:1540": " ākārato manasīkariṣyanti,",
    "K07sukhvylu:1541": " bahuparimitaṃ ca kuśalamūlam",
    "K07sukhvylu:1542": " avaropayiṣyanti,",
    "K07sukhvylu:1543": " bodhāya cittaṃ pariṇāmya tatra ca lokadhātāv",
    "K07sukhvylu:1544": " upapattaye praṇidhāsyanti,",
    "K07sukhvylu:1545": " teṣāṃ so 'mitābhas",
    "K07sukhvylu:1546": " tathāgato 'rhan samyaksaṃbuddho maraṇakālasamaye pratyupasthite",
    "K07sukhvylu:1547": " 'nekabhikṣugaṇaparivṛtaḥ puraskṛtaḥ sthāsyati. tatas",
    "K07sukhvylu:1548": " te taṃ bhagavantaṃ dṛṣṭvā prasannacittāḥ santi, tatraiva",
    "K07sukhvylu:1549": " sukhāvatyāṃ lokadhātāv upapadyate. ya ānandākāṃkṣata,",
    "K07sukhvylu:1550": " kulaputro vā kuladuhitā vā,",
    "K07sukhvylu:1551": " kim ity ahaṃ dṛṣṭa eva dharme",
    "K07sukhvylu:1552": " tam amitābhaṃ tathāgataṃ paśyeyam iti,",
    "K07sukhvylu:1553": " tenānuttarāyāṃ",
    "K07sukhvylu:1554": " samyaksaṃbodhau cittam utpādyādhyāśayapatitayā saṃtatyā",
    "K07sukhvylu:1555": " tasmin buddhakṣetre cittaṃ saṃpreṣyopapattaye kuśalamūlāni",
    "K07sukhvylu:1556": " ca pariṇāmayitavyāni.",
    "K07sukhvylu:1557": " ye punas taṃ tathāgataṃ na bhūyo manasīkariṣyanti, na",
    "K07sukhvylu:1558": " ca bahuparimitaṃ kuśalamūlam abhīkṣṇam avaropayiṣyanti,",
    "K07sukhvylu:1559": " tatra ca buddhakṣetre cittaṃ saṃpreṣayiṣyanti, teṣāṃ",
    "K07sukhvylu:1560": " tādṛśenaiva so 'mitābhas tathāgato 'rhan samyaksaṃbuddho P43",
    "K07sukhvylu:1561": " varṇasaṃsthānārohapariṇāhena bhikṣusaṃghaparivāreṇa, tādṛśa",
    "K07sukhvylu:1562": " eva buddhanirmito maraṇakāle purataḥ sthāsyati, te tenaiva",
    "K07sukhvylu:1563": " tathagatadarśanaprasādālambanena samādhināpramuṣitayā",
    "K07sukhvylu:1564": " smṛtyā cyutās,",
    "K07sukhvylu:1565": " tatraiva buddhakṣetre pratyājaniṣyanti.",
    "K07sukhvylu:1566": " ye punar ānanda sattvās taṃ tathāgataṃ daśacittotpādāṃ",
    "K07sukhvylu:1567": " samanusmariṣyanti ;",
    "K07sukhvylu:1568": " spṛhāṃś ca tasmin buddhakṣetre utpādayiṣyanti ;",
    "K07sukhvylu:1569": " gambhīreṣu ca dharmeṣu bhāṣyamāṇeṣu tuṣṭiṃ",
    "K07sukhvylu:1570": " pratilapsyante,",
    "K07sukhvylu:1571": " na vipatsyante,",
    "K07sukhvylu:1572": " na viṣādam āpatsyante, na",
    "K07sukhvylu:1573": " saṃsīdam āpatsyante ;",
    "K07sukhvylu:1574": " 'ntaśa ekacittotpādenāpi taṃ tathāgataṃ",
    "K07sukhvylu:1575": " manasikariṣyanti,",
    "K07sukhvylu:1576": " spṛhāṃ cotpādayiṣyanti tasmin buddhakṣetre,",
    "K07sukhvylu:1577": " te 'pi svapnāntaragatās tam amitābhaṃ tathāgataṃ drakṣyanti ;",
    "K07sukhvylu:1578": " sukhāvatyāṃ lokadhātāv upapatsyante ;",
    "K07sukhvylu:1579": " 'vaivarttikāś",
    "K07sukhvylu:1580": " ca bhaviṣyanty anuttarāyāḥ samyaksaṃbodheḥ.",
    "K07sukhvylu:1581": " imaṃ khalv ānandārthavasaṃ saṃpaśyantas,",
    "K07sukhvylu:1582": " te tathāgatā",
    "K07sukhvylu:1583": " daśasu dikṣv aprameyāsaṃkhyeyāsu lokadhātusu tasyāmitābhasya",
    "K07sukhvylu:1584": " tathāgatasya nāmadheyaṃ parikīrtayanto, varṇān",
    "K07sukhvylu:1585": " ghoṣayantaḥ,",
    "K07sukhvylu:1586": " praśaṃsām abhyudīrayanti. tasmin khalu",
    "K07sukhvylu:1587": " punar ānanda buddhakṣetre daśabhyo digbhya ekaikasyāṃ",
    "K07sukhvylu:1588": " diśi gaṅgānadīvālukopamā bodhisattvās tam amitābhaṃ",
    "K07sukhvylu:1589": " tathāgatam upasaṃkrāmanti darśanāya,",
    "K07sukhvylu:1590": " vandanāya,",
    "K07sukhvylu:1591": " paryupāsanāya,",
    "K07sukhvylu:1592": " paripraśnīkaraṇāya ;",
    "K07sukhvylu:1593": " taṃ ca bodhisattvagaṇaṃ tāṃś",
    "K07sukhvylu:1594": " ca buddhakṣetraguṇālaṃkāravyūhasaṃpadaviśeṣān draṣṭum.",
    "K07sukhvylu:1595": " atha khalu bhagavāṃs tasyāṃ velāyām imam evārthaṃ",
    "K07sukhvylu:1596": " bhūyasyā mātrayā paridīpayann imā gāthā abhāṣata : P44",
    "K07sukhvylu:1597": " yathaiva gaṅgāya nadīya vālikā,",
    "K07sukhvylu:1598": " buddhāna kṣetrā purimena tāttakāḥ.",
    "K07sukhvylu:1599": " yato hi te āgami buddha vanditum",
    "K07sukhvylu:1600": " saṃbodhisattvā amitāyu nāyakaṃ.(1)",
    "K07sukhvylu:1601": " bahupuṣpapuṭān gṛhītvā",
    "K07sukhvylu:1602": " nānāvarṇa surabhī manoramān,",
    "K07sukhvylu:1603": " okiranti naranāyakottamam",
    "K07sukhvylu:1604": " amita-āyu naradevapūjitam.(2)",
    "K07sukhvylu:1605": " tatha dakṣiṇapaścimottarāsu",
    "K07sukhvylu:1606": " buddhāna kṣetrā diśatāsu tattakāḥ,",
    "K07sukhvylu:1607": " yato yato āgami buddha vanditum",
    "K07sukhvylu:1608": " saṃbodhisattvā amitāyu nāyakaṃ.(3)",
    "K07sukhvylu:1609": " bahugandhapuṭān gṛhītvā",
    "K07sukhvylu:1610": " nānāvarṇa surabhī manoramān,",
    "K07sukhvylu:1611": " okiranti naranāyakottamaṃ",
    "K07sukhvylu:1612": " amita-āyu naradevapūjitam.(4)",
    "K07sukhvylu:1613": " pūjitva ca te bahubodhisattvān,",
    "K07sukhvylu:1614": " vanditva pādām amitaprabhasya,",
    "K07sukhvylu:1615": " pradakṣiṇīkṛtya vadanti caivaṃ :",
    "K07sukhvylu:1616": " aho 'dbhutaṃ śobhati buddhakṣetraṃ.(5)",
    "K07sukhvylu:1617": " te puṣpapuṭāhi samokiranti",
    "K07sukhvylu:1618": " udagracittā atulāya prītaye,",
    "K07sukhvylu:1619": " vācaṃ prabhāṣanti punas tu : nāyake,",
    "K07sukhvylu:1620": " asmāpi kṣetraṃ siya evarūpaṃ.(6) P45",
    "K07sukhvylu:1621": " taiḥ puṣpapuṭā iti kṣipta tatra",
    "K07sukhvylu:1622": " cchatraṃ tadā saṃsthihi yojanāśatāṃ,",
    "K07sukhvylu:1623": " svalaṃkṛtaṃ śobhati citradaṇḍaṃ,",
    "K07sukhvylu:1624": " cchādeti buddhasya samantakāyaṃ.(7)",
    "K07sukhvylu:1625": " te bodhisattvās tatha satkaritvā,",
    "K07sukhvylu:1626": " kathā kathentī iti tatra tuṣṭaḥ :",
    "K07sukhvylu:1627": " sulabdha lābhāḥ khalu tehi sattvaiḥ,",
    "K07sukhvylu:1628": " yehī śrutaṃ nāma narottamasya.(8)",
    "K07sukhvylu:1629": " asmehi pī lābha sulabdha pūrvā",
    "K07sukhvylu:1630": " yad āgatasya ima buddhakṣetraṃ.",
    "K07sukhvylu:1631": " paśyātha svapnopama kṣetra kīdṛśaṃ,",
    "K07sukhvylu:1632": " yat kalpitaṃ kalpasahasra śāstunā.(9)",
    "K07sukhvylu:1633": " paśyatha, buddho varapuṇyarāśiḥ,",
    "K07sukhvylu:1634": " parīvṛtu śobhati bodhisattvaiḥ.",
    "K07sukhvylu:1635": " amitābhasya ābhā amitaṃ ca tejaḥ,",
    "K07sukhvylu:1636": " amitā ca āyur,",
    "K07sukhvylu:1637": " amitaś ca saṃghaḥ.(10)",
    "K07sukhvylu:1638": " smitaṃ karontī amitāyu nāthaḥ",
    "K07sukhvylu:1639": " ṣaṭtriṃśatkoṭīnayutāni arciṣāṃ,",
    "K07sukhvylu:1640": " ye niścaritvā mukhamaṇḍalābhaḥ",
    "K07sukhvylu:1641": " sphuranti kṣetrāṇi sahasrakoṭīḥ.(11)",
    "K07sukhvylu:1642": " tāḥ sarva arcīḥ punaretya tatra,",
    "K07sukhvylu:1643": " mūrdhne ca astaṃgami nāyakasya.",
    "K07sukhvylu:1644": " devamanuṣyā janayanti prītim, P46",
    "K07sukhvylu:1645": " arcis tadā astam itā viditvā.(12)",
    "K07sukhvylu:1646": " uttiṣṭhate buddhasuto mahāyaśā",
    "K07sukhvylu:1647": " nāmnātha so hi avalokiteśvaraḥ :",
    "K07sukhvylu:1648": " ko hetur atra bhagavan,",
    "K07sukhvylu:1649": " ko pratyayaḥ,",
    "K07sukhvylu:1650": " yena smitaṃ kurvasi lokanātha.(13)",
    "K07sukhvylu:1651": " taṃ vyākarohī paramārthakovidā",
    "K07sukhvylu:1652": " hitānukampī bahusattvamocakaḥ.",
    "K07sukhvylu:1653": " śrutvā ti vācaṃ paramāṃ manoramāṃ,",
    "K07sukhvylu:1654": " udagracittā bhaviṣyanti sattvāḥ.(14)",
    "K07sukhvylu:1655": " ye bodhisattvā bahulokadhātuṣu",
    "K07sukhvylu:1656": " sukhāvatīṃ prasthita buddhapaśyanā,",
    "K07sukhvylu:1657": " te śrutva prītiṃ vipulāṃ janetvā,",
    "K07sukhvylu:1658": " kṣipraṃ imaṃ kṣetra vilokayeyuḥ.(15)",
    "K07sukhvylu:1659": " āgatya ca kṣetram idaṃ udāraṃ,",
    "K07sukhvylu:1660": " ṛddhībalaṃ prāpuṇi kṣipram eva,",
    "K07sukhvylu:1661": " divyaṃ ca cakṣus,",
    "K07sukhvylu:1662": " tatha śrotra divyaṃ,",
    "K07sukhvylu:1663": " jātismaraḥ paramatakovidāś ca.(16)",
    "K07sukhvylu:1664": " amitāyu buddhas tada vyākaroti :",
    "K07sukhvylu:1665": " mama hy ayaṃ praṇidhir abhūṣi pūrva.",
    "K07sukhvylu:1666": " kathaṃ pi sattvāḥ śruṇiyāna nāmaṃ,",
    "K07sukhvylu:1667": " vrajeyu kṣetraṃ mama nityam eva.(17)",
    "K07sukhvylu:1668": " sa me aya praṇidhi prapūrṇa śobhanā,",
    "K07sukhvylu:1669": " sattvāś ca enti bahulokadhātutaḥ.",
    "K07sukhvylu:1670": " āgatya kṣipraṃ mama te 'ntikasmin",
    "K07sukhvylu:1671": " avivarttikā bhontiha ekajātiyā.(18)",
    "K07sukhvylu:1672": " tasmād ya icchatiha bodhisattvaḥ :",
    "K07sukhvylu:1673": " mamāpi kṣetraṃ siya evarūpaṃ.",
    "K07sukhvylu:1674": " ahaṃ pi sattvā bahu mocayeyaṃ, P47",
    "K07sukhvylu:1675": " nāmena ghoṣena tha darśanena.(19)",
    "K07sukhvylu:1676": " sa śīghraśīghraṃ tvaramāṇarūpaḥ,",
    "K07sukhvylu:1677": " sukhāvatīṃ gacchatu lokadhātuṃ.",
    "K07sukhvylu:1678": " gatvā ca pūrvam amitaprabhasya,",
    "K07sukhvylu:1679": " pūjetu buddhāna sahasrakoṭī.(20)",
    "K07sukhvylu:1680": " buddhāna koṭīṃ bahu pūjayitvā,",
    "K07sukhvylu:1681": " ṛddhībalena bahu kṣetra gatvā,",
    "K07sukhvylu:1682": " kṛtvāna pūjāṃ sugatāna santike,",
    "K07sukhvylu:1683": " bhaktāgram eṣyanti sukhāvatī ta, iti.(21)",
    "K07sukhvylu:1684": " tasya khalu punar ānanda bhagavato 'mitāyuṣas tathāgatasyārhataḥ",
    "K07sukhvylu:1685": " samyaksaṃbuddhasya bodhivṛkṣaḥ ṣoḍasayojanaśatāny",
    "K07sukhvylu:1686": " uccaitvenāṣṭau yojanaśatāny abhipralambitaśākhāpattrapalāśaḥ",
    "K07sukhvylu:1687": " pañcayojanaśatamūlārohapariṇāhaḥ,",
    "K07sukhvylu:1688": " sadāpattraḥ",
    "K07sukhvylu:1689": " sadāpuṣpaḥ sadāphalo,",
    "K07sukhvylu:1690": " nānāvarṇo 'nekaśatasahasravarṇo,",
    "K07sukhvylu:1691": " nānāpattro nānāpuṣpo nānāphalo,",
    "K07sukhvylu:1692": " nānāvicitrarūpena samalaṃkṛtaś,",
    "K07sukhvylu:1693": " candrabhāsamaṇiratnaparisphuṭaḥ,",
    "K07sukhvylu:1694": " śakrābhilagnamaṇiratnavicitritaś,",
    "K07sukhvylu:1695": " cintāmaṇiratnakīrṇaḥ,",
    "K07sukhvylu:1696": " sāgaravaramaṇiratnasuvicitrito,",
    "K07sukhvylu:1697": " divyasamatikrāntaḥ,",
    "K07sukhvylu:1698": " suvarṇasūtrābhipralambito,",
    "K07sukhvylu:1699": " rūcakahāro",
    "K07sukhvylu:1700": " ratnahāro vajrāhāraḥ kaṭakahāro lohitamuktāhāro",
    "K07sukhvylu:1701": " nīlamuktāhāraḥ,",
    "K07sukhvylu:1702": " siṃhalatāmekhalākalāparatnasūtrasarva-",
    "K07sukhvylu:1703": " ratnakañcukaśatābhivicitritaḥ,",
    "K07sukhvylu:1704": " suvarṇajālamuktājālasarvaratna-",
    "K07sukhvylu:1705": " jālakaṅkaṇījālāvanato,",
    "K07sukhvylu:1706": " makarasvastikanandyāvartyardhacandra-",
    "K07sukhvylu:1707": " samalaṃkṛtaḥ,",
    "K07sukhvylu:1708": " kiṅkiṇīmaṇisauvarṇasarvaratnālaṃkāravibhūṣito,",
    "K07sukhvylu:1709": " yathāśayasattvavijñaptisamalaṃkṛtaś ca.",
    "K07sukhvylu:1710": " tasya khalu punar ānanda bodhivṛkṣasya vātasamīritasya",
    "K07sukhvylu:1711": " yaḥ śabdaghoṣo niścarati,",
    "K07sukhvylu:1712": " so 'parimāṇān lokadhātūn abhivijñāpayati.",
    "K07sukhvylu:1713": " tatrānanda yeṣāṃ sattvānāṃ bodhivṛkṣaśabdaḥ P48",
    "K07sukhvylu:1714": " śrotrāvabhāsam āgacchati,",
    "K07sukhvylu:1715": " teṣāṃ śrotrarogo na pratikāṃkṣitavyo,",
    "K07sukhvylu:1716": " yāvad bodhiparyantam. yeṣāṃ cāprameyāsaṃkhyeyā-",
    "K07sukhvylu:1717": " cintyāmāpyāparimāṇānabhilāpyānāṃ sattvānāṃ bodhivṛkṣaś",
    "K07sukhvylu:1718": " cakṣuṣābhāsam āgacchati,",
    "K07sukhvylu:1719": " teṣāṃ cakṣūrogo na pratikāṃkṣitavyo,",
    "K07sukhvylu:1720": " yāvad bodhiparyantam. ye khalu punar ānanda",
    "K07sukhvylu:1721": " sattvās tato bodhivṛkṣād gandhaṃ jighranti,",
    "K07sukhvylu:1722": " teṣāṃ yāvad",
    "K07sukhvylu:1723": " bodhiparyantaṃ na jātu ghrāṇarogaḥ pratikāṃkṣitavyaḥ. ye",
    "K07sukhvylu:1724": " sattvās tato bodhivṛkṣāt phalāny āsvādayanti,",
    "K07sukhvylu:1725": " teṣāṃ yāvad",
    "K07sukhvylu:1726": " bodhiparyantaṃ na jātu jihvārogaḥ pratikāṃkṣitavyaḥ.",
    "K07sukhvylu:1727": " ye sattvās tasya bodhivṛkṣasyābhayā sphuṭā bhavanti,",
    "K07sukhvylu:1728": " teṣāṃ yāvad bodhimaṇḍaparyantaṃ na jātu kāyarogaḥ",
    "K07sukhvylu:1729": " pratikāṃkṣitavyaḥ. ye khalu punar ānanda sattvās taṃ",
    "K07sukhvylu:1730": " bodhivṛkṣaṃ dharmato nidhyāyanti,",
    "K07sukhvylu:1731": " teṣāṃ tatropādāya yāvad",
    "K07sukhvylu:1732": " bodhiparyantaṃ na jātu cittavikṣepaḥ pratikāṃkṣitavyaḥ. sarve",
    "K07sukhvylu:1733": " ca te sattvāḥ sahadarśanāt tasya bodhivṛkṣasyāvaivarttikāḥ",
    "K07sukhvylu:1734": " saṃtiṣṭhante ;",
    "K07sukhvylu:1735": " yad utānuttarāyāḥ samyaksaṃbodhes tisraś ca",
    "K07sukhvylu:1736": " kṣāntīḥ pratilabhante,",
    "K07sukhvylu:1737": " yad idaṃ : ghoṣānugām anulomikāṃ",
    "K07sukhvylu:1738": " anutpattikadharmakṣāntiṃ ca ;",
    "K07sukhvylu:1739": " tasyaivāmitāyuṣas tathāgatasya",
    "K07sukhvylu:1740": " pūrvapraṇidhānādhiṣṭhānena,",
    "K07sukhvylu:1741": " pūrvajinakṛtādhikāratayā,",
    "K07sukhvylu:1742": " pūrvapraṇidhānaparicaryayoś ca susamāptayā,",
    "K07sukhvylu:1743": " subhāvitayānū-",
    "K07sukhvylu:1744": " nāvikalatayā.",
    "K07sukhvylu:1745": " tatra khalu punar ānanda ye bodhisattvāḥ pratyājātāḥ",
    "K07sukhvylu:1746": " pratyājāyante pratyājaniṣyante vā,",
    "K07sukhvylu:1747": " sarve ta ekajātipratibaddhās",
    "K07sukhvylu:1748": " tata evānuttarāṃ samyaksaṃbodhim abhisaṃbhotsyante ;",
    "K07sukhvylu:1749": " sthāpayitvā praṇidhānavaśena ye te bodhisattvā mahāsiṃhanādanāditā, P49",
    "K07sukhvylu:1750": " udārasaṃnāhasamnaddhāḥ,",
    "K07sukhvylu:1751": " sarvasattvaparinirvāṇābhiyuktāś ca.",
    "K07sukhvylu:1752": " tasmin khalu punar ānanda buddhakṣetre ye śrāvakās",
    "K07sukhvylu:1753": " te vyomaprabhā,",
    "K07sukhvylu:1754": " ye bodhisattvās te yojanakoṭīśatasahasraprabhāḥ ;",
    "K07sukhvylu:1755": " sthāpayitvā dvau bodhisattvau,",
    "K07sukhvylu:1756": " yayoḥ prabhayā",
    "K07sukhvylu:1757": " sā lokadhātuḥ satatasamitaṃ nityāvabhāsasphuṭā.",
    "K07sukhvylu:1758": " atha khalv āyuṣmān ānando bhagavantam etad avocat :",
    "K07sukhvylu:1759": " kiṃ nāmadheyau bhagavan tau satpuruṣau bodhisattvau",
    "K07sukhvylu:1760": " mahāsattvau. bhagavān āha :",
    "K07sukhvylu:1761": " ekas tayor ānandāvalokiteśvara",
    "K07sukhvylu:1762": " bodhisattvo mahāsattvo,",
    "K07sukhvylu:1763": " dvitīyaḥ sthāmaprāpto nāma. ita",
    "K07sukhvylu:1764": " evānanda buddhakṣetrāc cyutvā tatropapannau.",
    "K07sukhvylu:1765": " tatra cānanda buddhakṣetre ye bodhisattvāḥ pratyājātāḥ,",
    "K07sukhvylu:1766": " sarve te dvātriṃśatā mahāpuruṣalakṣaṇaiḥ samanvāgatāḥ,",
    "K07sukhvylu:1767": " paripūrṇagātrā,",
    "K07sukhvylu:1768": " dhyānābhijñākovidāḥ,",
    "K07sukhvylu:1769": " prajñāprabhedakovidāḥ,",
    "K07sukhvylu:1770": " kuśalās, tīkṣṇendriyāḥ,",
    "K07sukhvylu:1771": " susaṃvṛtendriyā,",
    "K07sukhvylu:1772": " ājñātendriyā,",
    "K07sukhvylu:1773": " adīnācalendriyāḥ,",
    "K07sukhvylu:1774": " pratilabdhakṣāntikā anantāparyantaguṇāḥ.",
    "K07sukhvylu:1775": " tasmin khalu punar ānanda buddhakṣetre ye bodhisattvāḥ",
    "K07sukhvylu:1776": " pratyājātāḥ,",
    "K07sukhvylu:1777": " sarve te 'virahitā buddhadarśanena dharmaśravaṇenāvinipāta-",
    "K07sukhvylu:1778": " dharmāṇo, yāvad bodhiparyantaṃ. sarve ca",
    "K07sukhvylu:1779": " te tatropādāya na jātv ajātismarā bhaviṣyanti,",
    "K07sukhvylu:1780": " sthāpayitvā",
    "K07sukhvylu:1781": " tathārūpeṣu kalpasaṃkṣobheṣu ye pūrvasthānapraṇihitāḥ",
    "K07sukhvylu:1782": " pañcasu kaṣāyeṣu vartamāneṣu,",
    "K07sukhvylu:1783": " yadā buddhānāṃ bhagavatāṃ P50",
    "K07sukhvylu:1784": " loke prādurbhāvo bhavati,",
    "K07sukhvylu:1785": " tad yathāpi nāma mamaitarhi.",
    "K07sukhvylu:1786": " tasmin khalu punar ānanda buddhakṣetre ye bodhisattvāḥ",
    "K07sukhvylu:1787": " pratyājātāḥ,",
    "K07sukhvylu:1788": " sarve ta ekapurobhaktenānyalokadhātūṃ gatvānekani",
    "K07sukhvylu:1789": " buddhakoṭīnayutaśatasahasrāṇy upatiṣṭhanti, yāvac",
    "K07sukhvylu:1790": " cākāṃkṣanti buddhānubhāvena te yathā cittam utpādayanty :",
    "K07sukhvylu:1791": " evaṃrūpaiḥ puṣpadīpadhūpagandhamālyavilepanacūrṇa-",
    "K07sukhvylu:1792": " cīvaracchatradhvajapatākāvaijayantītūryasaṃgītivādyaiḥ pūjāṃ",
    "K07sukhvylu:1793": " kuryāma iti,",
    "K07sukhvylu:1794": " teṣāṃ sahacittotpādāt tathārūpāṇy eva sarvapūjāvidhānāni",
    "K07sukhvylu:1795": " pāṇau prādurbhavanti. te taiḥ puṣpair yāvad",
    "K07sukhvylu:1796": " vādyais teṣu buddheṣu bhagavatsu pūjāṃ kurvanto bahvapa-",
    "K07sukhvylu:1797": " rimāṇāsaṃkhyeyaṃ kuśalamūlam upacinvanti. sacet punar",
    "K07sukhvylu:1798": " ākāṃkṣanty :",
    "K07sukhvylu:1799": " evaṃrūpāḥ puṣpapuṭāḥ pāṇau prādurbhavanti,",
    "K07sukhvylu:1800": " teṣāṃ sahacittotpādān nānāvarṇā anekavarṇā nānāgandhā divyāḥ",
    "K07sukhvylu:1801": " puṣpapuṭāḥ pāṇau prādurbhavanti. te tais tathārūpaiḥ",
    "K07sukhvylu:1802": " puṣpapuṭaiḥ tān buddhān bhagavato 'vakiranti sma,",
    "K07sukhvylu:1803": " abhyavakiranty,",
    "K07sukhvylu:1804": " abhiprakiranti. teṣāṃ ca yaḥ sarvaparīttaḥ puṣpapuṭa",
    "K07sukhvylu:1805": " utsṛṣṭo, daśayojanavistāram puṣpacchatraṃ prādurbhavanti.",
    "K07sukhvylu:1806": " upary antarīkṣe dvitīye cānutsṛṣṭe,",
    "K07sukhvylu:1807": " na prathamo",
    "K07sukhvylu:1808": " dharaṇyāṃ prapatati. santi tatra puṣpapuṭā ya utsṛṣṭāḥ santo",
    "K07sukhvylu:1809": " viṃśatiyojanavistārāṇi puṣpacchatrāṇy upary antarīkṣe",
    "K07sukhvylu:1810": " prādurbhavanti. santi triṃśatcatvāriṃśatpañcāśat,",
    "K07sukhvylu:1811": " santi yojana-",
    "K07sukhvylu:1812": " śatasahasravistārāṇi puṣpacchatrāṇy upary antarīkṣe prādurbhavanti.",
    "K07sukhvylu:1813": " tatra ya udāraṃ prītiprāmodyaṃ saṃjanayanty ;",
    "K07sukhvylu:1814": " udāraṃ ca cittaudbilyaṃ pratilabhyante ;",
    "K07sukhvylu:1815": " te bahv aparimitam",
    "K07sukhvylu:1816": " asaṃkhyeyaṃ ca kuśalamūlam avaropya, bahūni",
    "K07sukhvylu:1817": " buddhakoṭīnayutaśatasahasrāṇy upasthāyaikapūrvāhnena punar",
    "K07sukhvylu:1818": " api sukhāvatyāṃ lokadhātau pratiṣṭhante,",
    "K07sukhvylu:1819": " tasyaivāmitāyuṣas P51",
    "K07sukhvylu:1820": " tathāgatasya pūrvapraṇidhānādhiṣṭhānaparigraheṇa,",
    "K07sukhvylu:1821": " pūrvapraṇidhāna-",
    "K07sukhvylu:1822": " samṛddhiparipūryānūnayā suvibhaktābhāvitayā.",
    "K07sukhvylu:1823": " tasmin khalu punar ānanda buddhakṣetre ye bodhisattvāḥ",
    "K07sukhvylu:1824": " pratyājātāḥ,",
    "K07sukhvylu:1825": " sarve te sarvajñatāsahagatām eva dharmakathāṃ",
    "K07sukhvylu:1826": " kathyanti. na ca tatra buddhakṣetre sattvānāṃ kācit",
    "K07sukhvylu:1827": " parigrahasaṃjñāsti,",
    "K07sukhvylu:1828": " sarvaṃ tad-buddhakṣetraṃ samanucaṃkramamāṇā,",
    "K07sukhvylu:1829": " anuvicaranto na ratiṃ nāratim utpādayanti.",
    "K07sukhvylu:1830": " prakrāmantas tāś cānupekṣā evaṃ prakrāmanti,",
    "K07sukhvylu:1831": " na sāpekṣāḥ",
    "K07sukhvylu:1832": " sarvaśas caiṣām evaṃ cittam nāsti.",
    "K07sukhvylu:1833": " tatra khalu punar ānanda sukhāvatyāṃ lokadhātau ye",
    "K07sukhvylu:1834": " sattvāḥ pratyājātā,",
    "K07sukhvylu:1835": " nāsti teṣām anyātakasaṃjñā,",
    "K07sukhvylu:1836": " nāsti svakasaṃjñā,",
    "K07sukhvylu:1837": " nāsti mamasaṃjñā,",
    "K07sukhvylu:1838": " nāsti vigraho,",
    "K07sukhvylu:1839": " nāsti vivādo, nāsti",
    "K07sukhvylu:1840": " virodho, nāsti asamacittaḥ ;",
    "K07sukhvylu:1841": " samacittās te,",
    "K07sukhvylu:1842": " hitacittā,",
    "K07sukhvylu:1843": " maitracittā,",
    "K07sukhvylu:1844": " mṛducittāḥ,",
    "K07sukhvylu:1845": " snigdhacittāḥ,",
    "K07sukhvylu:1846": " karmaṇyacittāḥ,",
    "K07sukhvylu:1847": " prasannacittāḥ,",
    "K07sukhvylu:1848": " sthiracittā,",
    "K07sukhvylu:1849": " vinīvaraṇacittā,",
    "K07sukhvylu:1850": " akṣubhitacittā,",
    "K07sukhvylu:1851": " aluḍitacittāḥ,",
    "K07sukhvylu:1852": " prajñāpāramitācaryācaraṇacittāś,",
    "K07sukhvylu:1853": " cittādhārabuddhipraviṣṭāḥ,",
    "K07sukhvylu:1854": " sāgarasamāḥ prajñayā,",
    "K07sukhvylu:1855": " merusamā buddhyānekaguṇasaṃnicayā,",
    "K07sukhvylu:1856": " bodhyaṅgasaṃgītyā vikrīḍitā,",
    "K07sukhvylu:1857": " buddhasaṃgītyābhiyuktā ;",
    "K07sukhvylu:1858": " māṃsacakṣuḥ praticinvanti. divyaṃ cakṣur abhinirharanti.",
    "K07sukhvylu:1859": " prajñācakṣurgatiṃgatāḥ,",
    "K07sukhvylu:1860": " dharmacakṣuḥpāraṃgatāḥ ;",
    "K07sukhvylu:1861": " buddhacakṣur niṣpādayanto,",
    "K07sukhvylu:1862": " deśayanto,",
    "K07sukhvylu:1863": " dyotayanto, vistāreṇa",
    "K07sukhvylu:1864": " prakāśayanto ;",
    "K07sukhvylu:1865": " 'saṅgajñānam abhinirharantas,",
    "K07sukhvylu:1866": " traidhātukasamatayābhiyuktā,",
    "K07sukhvylu:1867": " dāntacittāḥ,",
    "K07sukhvylu:1868": " śāntacittāḥ,",
    "K07sukhvylu:1869": " sarvadharmānupalabdhi- P52",
    "K07sukhvylu:1870": " samanvāgatāḥ,",
    "K07sukhvylu:1871": " samudayaniruktikuśalā,",
    "K07sukhvylu:1872": " dharmaniruktisamanvāgatā,",
    "K07sukhvylu:1873": " hārāhārakuśalā,",
    "K07sukhvylu:1874": " nayānayasthānakuśalā ; lokikīṣu",
    "K07sukhvylu:1875": " kathāsv anapekṣā viharanti. lokottarābhiḥ kathābhiḥ sāraṃ",
    "K07sukhvylu:1876": " pratyayanti. sarvadharmaparyeṣṭikusalāḥ,",
    "K07sukhvylu:1877": " sarvadharmaprakṛtivyupasamajñāna-",
    "K07sukhvylu:1878": " vihārino, 'nupalambhagocarā,",
    "K07sukhvylu:1879": " niṣkiñcanā,",
    "K07sukhvylu:1880": " nirupādānā,",
    "K07sukhvylu:1881": " niścintā,",
    "K07sukhvylu:1882": " nirupāyāsā,",
    "K07sukhvylu:1883": " anupādāya suvimuktā,",
    "K07sukhvylu:1884": " anaṅgaṇā, aparyantasthāyino,",
    "K07sukhvylu:1885": " 'bhijñāsv amūlasthāyino,",
    "K07sukhvylu:1886": " 'saṅgacittā,",
    "K07sukhvylu:1887": " anavalīnā,",
    "K07sukhvylu:1888": " gambhīreṣu dharmeṣv abhiyuktā na",
    "K07sukhvylu:1889": " saṃsīdanti. duranubodhabuddhajñānapraveśodgatā,",
    "K07sukhvylu:1890": " ekāyatanamārgānuprāptā,",
    "K07sukhvylu:1891": " nirvicikitsās,",
    "K07sukhvylu:1892": " tīrṇakathaṃkathā,",
    "K07sukhvylu:1893": " aparapratyayajñānā,",
    "K07sukhvylu:1894": " anadhimāninaḥ ;",
    "K07sukhvylu:1895": " sumerusamā jñāne 'bhyudgatāḥ ;",
    "K07sukhvylu:1896": " sāgarasamā",
    "K07sukhvylu:1897": " buddhyākṣobhyā ;",
    "K07sukhvylu:1898": " candrasūryaprabhātikrāntāḥ prajñayā,",
    "K07sukhvylu:1899": " pāṇḍarasuśuklaśubhacittayā ca ;",
    "K07sukhvylu:1900": " uttaptahemavrṇasadṛaśāvabhāsa-",
    "K07sukhvylu:1901": " nirbhāsaguṇapradhānatayā ca ;",
    "K07sukhvylu:1902": " vasuṃdharāsadṛśāḥ sarvasattva-",
    "K07sukhvylu:1903": " śubhāśubhakṣapanatayā ;",
    "K07sukhvylu:1904": " apsadṛśāḥ sarvakleśamalanidhāvana-",
    "K07sukhvylu:1905": " pravāhanatayā ;",
    "K07sukhvylu:1906": " agnirājasadṛśāḥ sarvadharmamanyanākleśanirdahanatayā ;",
    "K07sukhvylu:1907": " vāyusadṛśāḥ sarvalokāsaṃjanatayā ;",
    "K07sukhvylu:1908": " ākāśasadṛśāḥ",
    "K07sukhvylu:1909": " sarvadharmanairvedhikatayā,",
    "K07sukhvylu:1910": " sarvaśo niṣkiṃcanatayā ca.",
    "K07sukhvylu:1911": " padmasadṛśāḥ sarvalokānupaliptayā ;",
    "K07sukhvylu:1912": " kālānusārimahāmeghasadṛśā",
    "K07sukhvylu:1913": " dharmābhigarjanatayā ;",
    "K07sukhvylu:1914": " mahāvṛṣṭisadṛśā dharmasalilābhivarṣaṇatayā ;",
    "K07sukhvylu:1915": " ṛṣabhasadṛśā mahāgaṇābhibhavanatayā ;",
    "K07sukhvylu:1916": " mahānāgasadṛśāḥ paramasudāntacittatayā ;",
    "K07sukhvylu:1917": " bhadrāśvājāneyasadṛśāḥ",
    "K07sukhvylu:1918": " suvinītatayā ;",
    "K07sukhvylu:1919": " siṃhamṛgarājasadṛśā vikramavaiśāradyāsaṃtrastatayā ; P53",
    "K07sukhvylu:1920": " nyagrodhadrumarājasadṛśāḥ sarvasattvaparitrāṇatayā ;",
    "K07sukhvylu:1921": " sumeruparvatarājasadṛśāḥ sarvaparavādyakampanatayā ;",
    "K07sukhvylu:1922": " gaganasadṛśā aparimāṇamaitrībhāvanatayā ;",
    "K07sukhvylu:1923": " mahābrahmasamāḥ",
    "K07sukhvylu:1924": " sarvakuśalamūladharmādhipatyapūrvaṃgamanatayā ;",
    "K07sukhvylu:1925": " pakṣisadṛśāḥ saṃnicayasthānatayā ;",
    "K07sukhvylu:1926": " garuḍadvijarājasadṛśāḥ",
    "K07sukhvylu:1927": " parapravādividhvaṃsanatayā ;",
    "K07sukhvylu:1928": " udumbarapuṣpasadṛśā",
    "K07sukhvylu:1929": " durlabhotpattyarthitayā ;",
    "K07sukhvylu:1930": " nāgavat susamāhitā,",
    "K07sukhvylu:1931": " avikṣiptā,",
    "K07sukhvylu:1932": " ajihmendriyā ;",
    "K07sukhvylu:1933": " viniścayakuśalāḥ,",
    "K07sukhvylu:1934": " kṣāntisaurabhyabahulā ;",
    "K07sukhvylu:1935": " anīrṣyakāḥ",
    "K07sukhvylu:1936": " parasaṃpattyaprārthatayā. viśāradā dharmakathāsv ;",
    "K07sukhvylu:1937": " atṛptā dharmaparyeṣṭau ;",
    "K07sukhvylu:1938": " vaiḍūryasadṛśāḥ śīlena ;",
    "K07sukhvylu:1939": " ratnākarāḥ",
    "K07sukhvylu:1940": " śrutena ; mañjusvarā mahādharmadundubhighoṣena ;",
    "K07sukhvylu:1941": " mahādharmabherīṃ",
    "K07sukhvylu:1942": " parāghnanto ;",
    "K07sukhvylu:1943": " mahādharmaśaṅkham āpūrayanto ;",
    "K07sukhvylu:1944": " mahādharmadhvajām ucchrāpayanato ;",
    "K07sukhvylu:1945": " mahādharmolkāṃ",
    "K07sukhvylu:1946": " prajvālayantaḥ ;",
    "K07sukhvylu:1947": " prajñāvilokino,",
    "K07sukhvylu:1948": " 'saṃmūḍhā, nirdoṣāḥ,",
    "K07sukhvylu:1949": " śāntākhilāḥ,",
    "K07sukhvylu:1950": " śuddhā,",
    "K07sukhvylu:1951": " nirāmagandhā,",
    "K07sukhvylu:1952": " alubdhāḥ,",
    "K07sukhvylu:1953": " saṃvibhāgaratā,",
    "K07sukhvylu:1954": " muktatyāgāḥ,",
    "K07sukhvylu:1955": " prasṛtapāṇayo,",
    "K07sukhvylu:1956": " dānasaṃvibhāgaratā dharmāmiṣābhyām,",
    "K07sukhvylu:1957": " dāne 'matsariṇo,",
    "K07sukhvylu:1958": " 'saṃsṛṣṭā,",
    "K07sukhvylu:1959": " anuttrastamānasā,",
    "K07sukhvylu:1960": " viraktā, dhīrā,",
    "K07sukhvylu:1961": " vīrā,",
    "K07sukhvylu:1962": " dhaureyā,",
    "K07sukhvylu:1963": " dhṛtimanto,",
    "K07sukhvylu:1964": " hrīmanto, 'sādṛśyā,",
    "K07sukhvylu:1965": " nirargaḍā, prāptābhijñāḥ,",
    "K07sukhvylu:1966": " suratāḥ sukhasaṃvāsā, arthakarā, P54",
    "K07sukhvylu:1967": " lokapradyotā,",
    "K07sukhvylu:1968": " nāyakā,",
    "K07sukhvylu:1969": " nandīrāgānunayapratighāḥ, prahīṇāḥ,",
    "K07sukhvylu:1970": " śuddhāḥ, śokāpagatā,",
    "K07sukhvylu:1971": " nirmalās,",
    "K07sukhvylu:1972": " trimalaprahīṇā,",
    "K07sukhvylu:1973": " vikrīḍitābhijñā,",
    "K07sukhvylu:1974": " hetubalikāḥ,",
    "K07sukhvylu:1975": " praṇidhānabalikā,",
    "K07sukhvylu:1976": " ajihmā, akuṭilāḥ.",
    "K07sukhvylu:1977": " ye te bahubuddhakoṭīnayutaśatasahasrāvaropitakuśalamūlā,",
    "K07sukhvylu:1978": " utpāṭitamānaśalyā,",
    "K07sukhvylu:1979": " apagatarāgadveṣamohāḥ,",
    "K07sukhvylu:1980": " śuddhāḥ,",
    "K07sukhvylu:1981": " śuddhādhimuktā,",
    "K07sukhvylu:1982": " jinavarapraśastā,",
    "K07sukhvylu:1983": " lokapaṇḍitā,",
    "K07sukhvylu:1984": " uttaptajñānasamudgatā,",
    "K07sukhvylu:1985": " jinastutās,",
    "K07sukhvylu:1986": " cittaudbilyasamanvāgatāḥ,",
    "K07sukhvylu:1987": " śūrā,",
    "K07sukhvylu:1988": " dṛḍhā, asamā,",
    "K07sukhvylu:1989": " akhilā, atulā,",
    "K07sukhvylu:1990": " arajasaḥ,",
    "K07sukhvylu:1991": " sahitā,",
    "K07sukhvylu:1992": " udārā,",
    "K07sukhvylu:1993": " ṛṣabhā, hrīmanto,",
    "K07sukhvylu:1994": " dhṛtimantaḥ,",
    "K07sukhvylu:1995": " smṛtimanto,",
    "K07sukhvylu:1996": " matimanto,",
    "K07sukhvylu:1997": " gatimantaḥ,",
    "K07sukhvylu:1998": " prajñāśastrapraharaṇāḥ,",
    "K07sukhvylu:1999": " puṇyavanto,",
    "K07sukhvylu:2000": " dyutimanto,",
    "K07sukhvylu:2001": " vyapagatakhilamalaprahīṇā,",
    "K07sukhvylu:2002": " abhiyuktāḥ sātatyeṣu dharmeṣu.",
    "K07sukhvylu:2003": " īdṛśā ānanda tasmin buddhakṣetre bodhisattvā mahāsattvāḥ",
    "K07sukhvylu:2004": " saṃkṣiptena. vistareṇa punaḥ sacet kalpakoṭīnayutaśatasahasrasthitikenāpy",
    "K07sukhvylu:2005": " āyuṣpramāṇena tathāgato nirdiśed, na tv eva",
    "K07sukhvylu:2006": " śakyaṃ teṣāṃ satpuruṣāṇāṃ guṇaparyanto 'dhigantum. na ca",
    "K07sukhvylu:2007": " tathāgatasya vaiśāradyopacchedo bhavet. tat kasya hetoḥ. ubhayam",
    "K07sukhvylu:2008": " apy etad ānandācintyam atulyam,",
    "K07sukhvylu:2009": " yad idam : teṣāṃ",
    "K07sukhvylu:2010": " ca bodhisattvānāṃ guṇās tathāgatasya cānuttaraṃ prajñāpratibhānam.",
    "K07sukhvylu:2011": " api cānanda uttiṣṭha paścānmukho bhūtvā,",
    "K07sukhvylu:2012": " puṣpāṇy avakīryāñjaliṃ",
    "K07sukhvylu:2013": " pragṛhya, praṇipata. eṣāsau dig,",
    "K07sukhvylu:2014": " yatra sa bhagavān",
    "K07sukhvylu:2015": " amitābhas tathāgato 'rhan samyaksaṃbuddhas tiṣṭhati dhriyate P55",
    "K07sukhvylu:2016": " yāpayati, dharmaṃ ca deśayati ;",
    "K07sukhvylu:2017": " virajo viśuddho, yasya",
    "K07sukhvylu:2018": " taṃ nāmadheyam anāvaraṇaṃ daśadiśi loke vighuṣṭam ekaikasyāṃ",
    "K07sukhvylu:2019": " diśi gaṅgānadīvālikāsamā buddhā bhagavanto varṇayanti,",
    "K07sukhvylu:2020": " stuvanti, praśaṃsanty,",
    "K07sukhvylu:2021": " asakṛd asakṛd asaṅgavācāprativākyāḥ.",
    "K07sukhvylu:2022": " evam ukta, āyusmān ānando bhagavantam",
    "K07sukhvylu:2023": " etad avocat :",
    "K07sukhvylu:2024": " icchāmy ahaṃ bhagavantaṃ tam amitābham",
    "K07sukhvylu:2025": " amitaprabham amitāyuṣaṃ tathāgatam arhantaṃ samyaksaṃbuddhaṃ",
    "K07sukhvylu:2026": " draṣṭum, tāṃś ca bodhisattvān mahāsattvān",
    "K07sukhvylu:2027": " bahubuddhakoṭīnayutaśatasahasrāvaropitakuśalamūlān. samanantarābhāṣitā",
    "K07sukhvylu:2028": " cāyuṣmatānandeneyaṃ vāk,",
    "K07sukhvylu:2029": " atha tāvad eva",
    "K07sukhvylu:2030": " so 'mitābhas tathāgato 'rhan samyaksaṃbuddhaḥ svapāṇitalāt",
    "K07sukhvylu:2031": " tathārūpāṃ prabhāṃ prāmuñcat,",
    "K07sukhvylu:2032": " yayedaṃ koṭīśatasahasratamaṃ",
    "K07sukhvylu:2033": " buddhakṣetraṃ mahatāvabhāsena sphuṭam abhūt.",
    "K07sukhvylu:2034": " tena khalv api samayena sarvatra koṭīśatasahasrabuddhakṣetrāṇāṃ,",
    "K07sukhvylu:2035": " ye kecit kālaparvatā vā,",
    "K07sukhvylu:2036": " ratnaparvatā vā,",
    "K07sukhvylu:2037": " merumahāmerumucilindamahāmucilindacakravāḍamahācakravāḍā",
    "K07sukhvylu:2038": " vā, bhittayo vā,",
    "K07sukhvylu:2039": " stambhā vā,",
    "K07sukhvylu:2040": " vṛkṣagahanodyānavimānāni",
    "K07sukhvylu:2041": " vā divyamānuṣyakāni,",
    "K07sukhvylu:2042": " tāni sarvāṇi tasya tathāgatasya tayā",
    "K07sukhvylu:2043": " prabhayābhinirbhinnāny abhūvan,",
    "K07sukhvylu:2044": " samabhibhūtāni.",
    "K07sukhvylu:2045": " tad yathāpi nāma puruṣo vyāmamātrake sthito dvitīyaṃ",
    "K07sukhvylu:2046": " puruṣaṃ pratyavekṣata āditye 'bhyudgata ;",
    "K07sukhvylu:2047": " evam evāsmin",
    "K07sukhvylu:2048": " buddhakṣetre bhikṣubhikṣuṇyupāsakopāsikā devanāgayakṣa-",
    "K07sukhvylu:2049": " gandharvāsuragaruḍakinnaramahoragāś ca tasyāṃ velāyām",
    "K07sukhvylu:2050": " adrākṣus tam amitābhaṃ tathāgatam arhantaṃ samyaksaṃbuddhaṃ,",
    "K07sukhvylu:2051": " sumerum iva parvatarājānaṃ sarvakṣetrābhyudgatam,",
    "K07sukhvylu:2052": " sarvadiso 'bhibhūya,",
    "K07sukhvylu:2053": " bhāsamānaṃ tapantaṃ virocamānaṃ P56",
    "K07sukhvylu:2054": " bibhrājamānaṃ,",
    "K07sukhvylu:2055": " taṃ ca mahāntaṃ bodhisattvagaṇaṃ, taṃ ca",
    "K07sukhvylu:2056": " bhikṣusaṃghaṃ,",
    "K07sukhvylu:2057": " yad idaṃ buddhānubhāvena tasyāḥ prabhayāḥ",
    "K07sukhvylu:2058": " pariśuddhatvāt.",
    "K07sukhvylu:2059": " tad yatheyaṃ mahāpṛthivy ekodakajātā bhavet, tatra na",
    "K07sukhvylu:2060": " vṛkṣā, na parvatā,",
    "K07sukhvylu:2061": " na dvīpā,",
    "K07sukhvylu:2062": " na tṛṇagulmauṣadhivanaspatayo,",
    "K07sukhvylu:2063": " na nadīśvabhraprapātāḥ prajñāyeran,",
    "K07sukhvylu:2064": " anyatraikārṇavībhūtamahāpṛthivy",
    "K07sukhvylu:2065": " aikā syāt ; evam eva tasmin buddhakṣetre nāsty",
    "K07sukhvylu:2066": " anyat kiṃcil liṅgaṃ vā,",
    "K07sukhvylu:2067": " nimittaṃ vānyatraiva vyāmaprabhāḥ",
    "K07sukhvylu:2068": " śrāvakās, te ca yojanakoṭīśatasahasraprabhā bodhisattvāḥ, sa",
    "K07sukhvylu:2069": " ca bhagavān amitābhas tathāgato 'rhan samyaksaṃbuddhas,",
    "K07sukhvylu:2070": " taṃ ca śrāvakagaṇaṃ taṃ ca bodhisattvagaṇam abhibhūya,",
    "K07sukhvylu:2071": " sarvā diśaḥ prabhāsayan saṃdṛśyate.",
    "K07sukhvylu:2072": " tena khalv api samayena tasyāṃ sukhāvatyāṃ lokadhātau",
    "K07sukhvylu:2073": " bodhisattvāḥ śrāvākadevamanuṣyāś ca sarve ta imāṃ lokadhātuṃ,",
    "K07sukhvylu:2074": " śākyamuniṃ ca tathāgataṃ mahatā bhikṣusaṃghena",
    "K07sukhvylu:2075": " parivṛtaṃ paśyanti sma,",
    "K07sukhvylu:2076": " dharmaṃ ca deśayantam.",
    "K07sukhvylu:2077": " tatra khalu bhagavān ajitaṃ bodhisattvaṃ mahāsattvam",
    "K07sukhvylu:2078": " āmantrayate sma :",
    "K07sukhvylu:2079": " paśyasi tvam ajitāmuṣmin buddhakṣetre",
    "K07sukhvylu:2080": " guṇālaṃkāravyūhasaṃpadam ;",
    "K07sukhvylu:2081": " upariṣṭāś cāntarīkṣa ārāmaramaṇīyāni,",
    "K07sukhvylu:2082": " vanaramaṇīyāny,",
    "K07sukhvylu:2083": " udyānaramaṇīyāni,",
    "K07sukhvylu:2084": " nadīpuṣkiriṇīramaṇīyāni,",
    "K07sukhvylu:2085": " nānāratnamayotpalapadmakumudapuṇḍaṛīkākīrṇāni ;",
    "K07sukhvylu:2086": " adhastāc ca dharaṇitalam upādāya,",
    "K07sukhvylu:2087": " yāvad akaniṣṭhabhavanād,",
    "K07sukhvylu:2088": " gaganatalaṃ puṣpābhikīrṇaṃ,",
    "K07sukhvylu:2089": " puṣpāvalisamupaśobhitaṃ,",
    "K07sukhvylu:2090": " nānāstambhapaṅktiparisphuṭaṃ tathāgatābhinirmita-",
    "K07sukhvylu:2091": " nānādvijasaṃghaniṣevitam. āha :",
    "K07sukhvylu:2092": " paśyāmi bhagavan, bhagavān",
    "K07sukhvylu:2093": " āha : paśyasi punas tvam ajitaitān aparān dvijasaṃghān P57",
    "K07sukhvylu:2094": " sarvabuddhakṣetrān buddasvareṇābhijijñāpayanti, yenaite",
    "K07sukhvylu:2095": " bodhisattvā nityam avirahitā buddhānusmṛtyā. āha : paśyāmi",
    "K07sukhvylu:2096": " bhagavan. bhagavān āha :",
    "K07sukhvylu:2097": " paśyasi tvam ajitātra buddhakṣetre",
    "K07sukhvylu:2098": " amūn sattvān yojanaśatasahasrakeṣu vimāneṣv abhirūḍhān,",
    "K07sukhvylu:2099": " antarīkṣe 'saktān krāmataḥ. āha :",
    "K07sukhvylu:2100": " paśyāmi bhagavan.",
    "K07sukhvylu:2101": " bhagavān āha :",
    "K07sukhvylu:2102": " tat kiṃ manyase 'jita ;",
    "K07sukhvylu:2103": " asti kiṃcin",
    "K07sukhvylu:2104": " nānātvaṃ devānāṃ vā paranirmitavaśavartināṃ sukhāvatyām",
    "K07sukhvylu:2105": " lokadhātau manuṣyaṇāṃ vā. āha :",
    "K07sukhvylu:2106": " ekam apy ahaṃ bhagavan",
    "K07sukhvylu:2107": " nānātvaṃ na samanupaśyāmi. yāvad maharddhikā atra",
    "K07sukhvylu:2108": " sukhāvatyāṃ lokadhātau manuṣyāḥ. bhagavān āha : paśyasi",
    "K07sukhvylu:2109": " punas tvam ajita tatra sukhāvatyāṃ lokadhātāv ekeṣāṃ",
    "K07sukhvylu:2110": " manuṣyāṇām udāreṣu padmeṣu garbhāvāsam. āha ;",
    "K07sukhvylu:2111": " tad yathāpi",
    "K07sukhvylu:2112": " nāma bhagavan trayaśtriṃśā devā yāmā devā vā,",
    "K07sukhvylu:2113": " pañcāśadyojanakeṣu",
    "K07sukhvylu:2114": " vā, yojanaśatikeṣu vā,",
    "K07sukhvylu:2115": " pañcayojanaśatikeṣu",
    "K07sukhvylu:2116": " vimāneṣu praviṣṭāḥ krīḍanti,",
    "K07sukhvylu:2117": " ramanti,",
    "K07sukhvylu:2118": " paricārayanti ; evam",
    "K07sukhvylu:2119": " evāhaṃ bhagavan atra sukhāvatyāṃ lokadhātāv ekeṣāṃ",
    "K07sukhvylu:2120": " manuṣyāṇām udārapadmeṣu garbhāvāsaṃ paśyāmi.",
    "K07sukhvylu:2121": " santi khalu punar atra bhagavan sattvā ya upapādukāḥ",
    "K07sukhvylu:2122": " padmeṣu paryaṅkaiḥ prādurbhavanti. tat ko 'tra bhagavan",
    "K07sukhvylu:2123": " hetuḥ, kaḥ pratyayo,",
    "K07sukhvylu:2124": " yad anye punar garbhāvāse prativasanti ;",
    "K07sukhvylu:2125": " anye punar upapādukāḥ paryaṅkaiḥ padmeṣu prādurbhavanti.",
    "K07sukhvylu:2126": " bhagavān āha :",
    "K07sukhvylu:2127": " ye te 'jita bodhisattvā anyeṣu buddhakṣetreṣu",
    "K07sukhvylu:2128": " sthitāḥ sukhāvatyāṃ lokadhātāv upapattaye vicikitsām P58",
    "K07sukhvylu:2129": " utpādayanti,",
    "K07sukhvylu:2130": " tena cittena kuśalamūlāny avaropayanti,",
    "K07sukhvylu:2131": " teṣām atra garbhāvāso bhavati. ye punar nirvicikitsāś cchinnakāṃkṣāḥ",
    "K07sukhvylu:2132": " sukhāvatyāṃ lokadhātāv upapattaye kuśalamūlāny",
    "K07sukhvylu:2133": " avaropayanti,",
    "K07sukhvylu:2134": " buddhānāṃ bhagavatām asaṅgajñānam avakalpayanty",
    "K07sukhvylu:2135": " abhiśraddhadhaty adhimucyante ;",
    "K07sukhvylu:2136": " tatropapādukāḥ",
    "K07sukhvylu:2137": " padmeṣu paryaṅkaiḥ prādurbhavanti. ye te 'jita bodhisattvā",
    "K07sukhvylu:2138": " mahāsattvā anyatrabuddhakṣetrasthāś cittam utpādayanty",
    "K07sukhvylu:2139": " amitābhasya tathāgatasyārhataḥ samyaksaṃbuddhasya darśanāya,",
    "K07sukhvylu:2140": " na vicikitsām utpādayanti,",
    "K07sukhvylu:2141": " na kāṃkṣanty asaṅgabuddhajñānaṃ,",
    "K07sukhvylu:2142": " svakucalamūlaṃ cābhiśraddhadhati, teṣām",
    "K07sukhvylu:2143": " aupapādukānāṃ paryaṅkaiḥ padmeṣu prādurbhūtānāṃ",
    "K07sukhvylu:2144": " muhūrtamātreṇaivaivaṃrūpaḥ kāyo bhavati,",
    "K07sukhvylu:2145": " tad yathānyeṣāṃ",
    "K07sukhvylu:2146": " ciropapannānāṃ sattvānām.",
    "K07sukhvylu:2147": " paśyājita prajñādaurbalyaṃ prajñāvaimātraṃ prajñāparihāṇiṃ",
    "K07sukhvylu:2148": " prajñāparīttatāṃ,",
    "K07sukhvylu:2149": " yatra hi nāma pañcavarṣaśatāni parihīṇā",
    "K07sukhvylu:2150": " bhavanti buddhadarśanād,",
    "K07sukhvylu:2151": " bodhisattvadarśanāt,",
    "K07sukhvylu:2152": " saddharmadarśanād,",
    "K07sukhvylu:2153": " dhārmasaṃkathyāt ;",
    "K07sukhvylu:2154": " kuśalamūlacaryāyāḥ parihīṇā",
    "K07sukhvylu:2155": " bhavanti sarvakuśalamūlasaṃpatter,",
    "K07sukhvylu:2156": " yad idaṃ vicikitsāpatitaiḥ",
    "K07sukhvylu:2157": " saṃjñāmanasikāraiḥ.",
    "K07sukhvylu:2158": " tad yathājita rājñaḥ kṣatriyasya mūrdhānābhiṣiktasya",
    "K07sukhvylu:2159": " bandhanāgāraṃ bhavet,",
    "K07sukhvylu:2160": " sarvasauvarṇavaiḍūryapratyuptam,",
    "K07sukhvylu:2161": " avasaktapaṭṭamālyadāmakalāpaṃ,",
    "K07sukhvylu:2162": " nānāraṅgavitatavitānaṃ,",
    "K07sukhvylu:2163": " dūṣyapaṭṭasaṃcchannaṃ,",
    "K07sukhvylu:2164": " nānāmuktakusumābhikīrṇam, udāraṃ,",
    "K07sukhvylu:2165": " dhūpanirdhūpitaṃ,",
    "K07sukhvylu:2166": " prāsādaharmyagavākṣavedikātoraṇavicitra-",
    "K07sukhvylu:2167": " sarvaratnapratimaṇḍitaṃ,",
    "K07sukhvylu:2168": " hemaratnakaṃkaṇījālasaṃcchannaṃ,",
    "K07sukhvylu:2169": " caturasraṃ,",
    "K07sukhvylu:2170": " catuḥsthūṇaṃ caturdvāraṃ,",
    "K07sukhvylu:2171": " catuḥsopānakam.",
    "K07sukhvylu:2172": " tatra tasya rājñaḥ putraḥ kenacid eva kṛtyena prakṣipto P59",
    "K07sukhvylu:2173": " jāmbūnadasuvarṇamayair nigaḍair baddho bhavati. tasya",
    "K07sukhvylu:2174": " ca tatra paryaṅkaḥ prajñaptaḥ syād,",
    "K07sukhvylu:2175": " anekagoṇikāstīrṇas,",
    "K07sukhvylu:2176": " tūlikāpalālikāstīrṇaḥ,",
    "K07sukhvylu:2177": " kācilindikasukhasaṃsparśaḥ, kāliṅga-",
    "K07sukhvylu:2178": " prāvaraṇasottarapaṭacchadana,",
    "K07sukhvylu:2179": " ubhayāntalohitopadhānaś, citro,",
    "K07sukhvylu:2180": " darśanīyaḥ. sa tatrābhiniṣaṇṇo vābhinipanno vā bhavet. bahu",
    "K07sukhvylu:2181": " cāsyānekavidhaṃ śucipraṇītaṃ pānabhojanaṃ tatropanāmyet.",
    "K07sukhvylu:2182": " tat kiṃ manyase 'jita ;",
    "K07sukhvylu:2183": " udāras tasya rājaputrasya sa paribhogo",
    "K07sukhvylu:2184": " bhavet. āha : udāro bhagavan. bhagavān āha : tat kiṃ",
    "K07sukhvylu:2185": " manyase 'jita ;",
    "K07sukhvylu:2186": " api tv āsvādayet,",
    "K07sukhvylu:2187": " sa tan nigamayed vā,",
    "K07sukhvylu:2188": " tena vā tuṣṭiṃ vidyāt. āha :",
    "K07sukhvylu:2189": " no hīdaṃ bhagavan. api tu",
    "K07sukhvylu:2190": " khalu punar yena vyapanītena rājñā tatra bandhanāgāre",
    "K07sukhvylu:2191": " prakṣipto bhavet,",
    "K07sukhvylu:2192": " sa tato mokṣam evākāṃkṣayet. abhijātān",
    "K07sukhvylu:2193": " kumārān amātyān stryāgārān śreṣṭhino gṛhapatīn koṭṭarājño",
    "K07sukhvylu:2194": " vā paryeṣed,",
    "K07sukhvylu:2195": " ya enaṃ tato bandhanāgārāt parimocayeyuḥ.",
    "K07sukhvylu:2196": " kiṃ cāpi bhagavaṃs tasya kumārasya tatra bandhanāgāre",
    "K07sukhvylu:2197": " nābhiratiḥ. nātra parimucyate,",
    "K07sukhvylu:2198": " yāvan na rājā prasādam upadarśayati.",
    "K07sukhvylu:2199": " bhagavān āha :",
    "K07sukhvylu:2200": " evam evājita,",
    "K07sukhvylu:2201": " ye te bodhisattvāḥ",
    "K07sukhvylu:2202": " vicikitsāpatitāḥ kuśalamūlāny avaropayanti, kāṃkṣanti",
    "K07sukhvylu:2203": " buddhajñānam asamasamajñānaṃ,",
    "K07sukhvylu:2204": " kiṃ cāpi te buddhanāmaśravaṇena,",
    "K07sukhvylu:2205": " tena ca cittaprasādamātreṇātra sukhāvatyāṃ",
    "K07sukhvylu:2206": " lokadhātāv upapadyante. na tu khalv aupapādukāḥ padmeṣu",
    "K07sukhvylu:2207": " paryaṅkaiḥ prādurbhavanti. api tu padmeṣu garbhāvāse P60",
    "K07sukhvylu:2208": " prativasanti. kiṃ cāpi teṣāṃ tatrodyānavimānasaṃjñāḥ",
    "K07sukhvylu:2209": " saṃtiṣṭhante. nāsty uccāraprasrāvaṃ,",
    "K07sukhvylu:2210": " nāsti kheṭasiṃhānakaṃ,",
    "K07sukhvylu:2211": " na pratikūlaṃ manasaḥ pravartate. api tu khalu punaḥ",
    "K07sukhvylu:2212": " pañca varṣaśatāni virahitā bhavanti buddhadarśanena,",
    "K07sukhvylu:2213": " dharmaśravaṇena,",
    "K07sukhvylu:2214": " bodhisattvadarśanena,",
    "K07sukhvylu:2215": " dharmasāṃkathyaviniścayena,",
    "K07sukhvylu:2216": " sarvakuśaladharmacaryābhiś ca. kiṃ cāpi te",
    "K07sukhvylu:2217": " tatra nābhiramante,",
    "K07sukhvylu:2218": " na tuṣṭiṃ vidanti. api tu khalu punaḥ",
    "K07sukhvylu:2219": " pūrvāparādhaṃ kṣapayitvā,",
    "K07sukhvylu:2220": " te bhūyas tataḥ paścān niṣkrāmanti.",
    "K07sukhvylu:2221": " na caiṣāṃ tato niṣkrāmatāṃ niṣkramaḥ prajñāyata, ūrdhvam",
    "K07sukhvylu:2222": " adhas tiryag vā.",
    "K07sukhvylu:2223": " paśyājita ; yatra hi nāma pañcabhir varṣaśatair bahūni",
    "K07sukhvylu:2224": " buddhakoṭīnayutaśatasahasrāṇy upasthātavyāni,",
    "K07sukhvylu:2225": " bahvasaṃkhyeyāprameyāni",
    "K07sukhvylu:2226": " ca kuśalamūlāny avaropayitavyāni ca syuḥ.",
    "K07sukhvylu:2227": " buddhadharmāś ca parigṛhītavyāḥ. tat sarvaṃ vicikitsādoṣeṇa",
    "K07sukhvylu:2228": " virāgayanti. paśyājita kiyan mahate 'narthāya",
    "K07sukhvylu:2229": " bodhisattvānāṃ vicikitsā saṃvartata iti.",
    "K07sukhvylu:2230": " tasmāt tarhy ajita ;",
    "K07sukhvylu:2231": " bodhisattvair nirvicikitsair bodhāya",
    "K07sukhvylu:2232": " cittam utpādya,",
    "K07sukhvylu:2233": " kṣipraṃ sarvasattvahitasukhādhānāya",
    "K07sukhvylu:2234": " sāmarthāpratilambhārthaṃ,",
    "K07sukhvylu:2235": " sukhāvatyāṃ lokadhātāv",
    "K07sukhvylu:2236": " upapattaye kuśalamūlāni pariṇāmayitavyāni,",
    "K07sukhvylu:2237": " yatra bhagavān",
    "K07sukhvylu:2238": " amitāyus tathāgato 'rhan samyaksaṃbuddhaḥ.",
    "K07sukhvylu:2239": " evam ukte, 'jito bodhisattvo bhagavantam etad avocat :",
    "K07sukhvylu:2240": " kiyantaḥ punar bhagavan bodhisattvā ito buddhakṣetrāt",
    "K07sukhvylu:2241": " pariniṣpannā,",
    "K07sukhvylu:2242": " anyeṣāṃ vā buddhānāṃ bhagavatām antikād",
    "K07sukhvylu:2243": " ye sukhāvatyāṃ lokadhātāv upapatsyante. bhagavān āha : P61",
    "K07sukhvylu:2244": " ito hy ajita buddhakṣetrād dvāsaptatikoṭīnayutāni bodhisattvānāṃ",
    "K07sukhvylu:2245": " pariniṣpannāni,",
    "K07sukhvylu:2246": " yāni sukhāvatyāṃ lokadhātāv upapatsyante,",
    "K07sukhvylu:2247": " pariniṣpannānām avaivarttikānāṃ bahubuddhakoṭī-",
    "K07sukhvylu:2248": " śatasahasrāvaropitaiḥ kuśalamūlaiḥ. kaḥ punar vādas, tataḥ",
    "K07sukhvylu:2249": " parīttataraiḥ kuśalamūlaiḥ.",
    "K07sukhvylu:2250": " duṣprasahasya tathāgatasyāntikād aṣṭādaśakoṭīnayutāni",
    "K07sukhvylu:2251": " bodhisattvānāṃ sukhāvatyāṃ lokadhātāv upapatsyante ;",
    "K07sukhvylu:2252": " pūrvāntare digbhāge ratnākaro nāma tathāgato viharati.",
    "K07sukhvylu:2253": " tasyāntikān navatibodhisattvakoṭyaḥ sukhāvatyām lokadhātāv",
    "K07sukhvylu:2254": " upapatsyante ;",
    "K07sukhvylu:2255": " jyotiṣprabhasya tathāgatasyāntikād dvāviṃśatibodhisattvakoṭyaḥ",
    "K07sukhvylu:2256": " sukhāvatyāṃ lokadhātāv upapatsyante ;",
    "K07sukhvylu:2257": " amitaprabhasya tathāgatasyāntikāt pañcaviṃśatibodhisattvakoṭyaḥ",
    "K07sukhvylu:2258": " sukhāvatyāṃ lokadhātāv upapatsyante ;",
    "K07sukhvylu:2259": " lokapradīpasya tathāgatasyāntikāt ṣaṣṭibodhisattvakoṭyaḥ",
    "K07sukhvylu:2260": " sukhāvatyāṃ lokadhātāv upapatsyante ;",
    "K07sukhvylu:2261": " nāgābhibhuvas tathāgatasyāntikāt catuḥṣaṣtibodhisattvakoṭyaḥ",
    "K07sukhvylu:2262": " sukhāvatyām lokadhātāv upapatsyante ;",
    "K07sukhvylu:2263": " virajaprabhasya tathāgatasyāntikāt pañcaviṃśatibodhisattvakoṭyaḥ",
    "K07sukhvylu:2264": " sukhāvatyāṃ lokadhātāv upapatsyante ;",
    "K07sukhvylu:2265": " siṃhasya tathāgatasyāntikād aṣṭādaśabodhisattvasahasrāṇi",
    "K07sukhvylu:2266": " sukhāvatyāṃ lokadhātāv upapatsyante ;",
    "K07sukhvylu:2267": " śrīkūṭasya tathāgatasyāntikād ekāśītibodhisattvakoṭīnayutāni",
    "K07sukhvylu:2268": " sukhāvatyāṃ lokadhātāv upapatsyante ;",
    "K07sukhvylu:2269": " narendrarājasya tathāgatasyāntikād daśabodhisattvakoṭīnayutāni",
    "K07sukhvylu:2270": " sukhāvatyāṃ lokadhātāv upapatsyante ; P62",
    "K07sukhvylu:2271": " balābhijñasya tathāgatasyāntikād dvādaśabodhisattvasahasrāṇi",
    "K07sukhvylu:2272": " sukhāvatyāṃ lokadhātāv upapatsyante ;",
    "K07sukhvylu:2273": " puṣpadhvajasya tathāgatasyāntikāt pañcaviṃśatir vīryaprāptā",
    "K07sukhvylu:2274": " bodhisattvakoṭya ekaprasthānasaṃsthitā ekenāṣṭāhena",
    "K07sukhvylu:2275": " navanavatikalpakoṭīnayutaśatasahasrāṇi paścānmukhīkṛtya",
    "K07sukhvylu:2276": " yāḥ sukhāvatyāṃ lokadhātāv upapatsyante ;",
    "K07sukhvylu:2277": " jvalanādhipates tathāgatasyāntikād dvādaśabodhisattvakoṭyaḥ",
    "K07sukhvylu:2278": " sukhāvatyāṃ lokadhātāv upapatsyante ;",
    "K07sukhvylu:2279": " vaiśāradyaprāptasya tathāgatasyāntikād ekonasaptatir",
    "K07sukhvylu:2280": " bodhisattvakoṭyo yāḥ sukhāvatyāṃ lokadhātāv upapatsyante ;",
    "K07sukhvylu:2281": " amitābhasya tathāgatasya darśanāya, vandanāya,",
    "K07sukhvylu:2282": " paryupāsanāya paripṛcchanāyai paripraśnīkaraṇāya.",
    "K07sukhvylu:2283": " etenājita paryāyeṇa paripūṛṇakalpakoṭīnayutaṃ nāmadheyāni",
    "K07sukhvylu:2284": " parikīrtayeyaṃ teṣāṃ tathāgatānām,",
    "K07sukhvylu:2285": " yebhyas te bodhisattvā",
    "K07sukhvylu:2286": " upasaṃkrāmanti sukhāvatīṃ lokadhātuṃ tam amitābhaṃ",
    "K07sukhvylu:2287": " tathāgataṃ draṣṭuṃ vandituṃ paryupāsituṃ,",
    "K07sukhvylu:2288": " na ca śakyaḥ",
    "K07sukhvylu:2289": " paryanto 'dhigantum.",
    "K07sukhvylu:2290": " paśyājita kiyat sulabdhalābhās te sattvā ye 'mitābhasya",
    "K07sukhvylu:2291": " tathāgatasyārhataḥ samyaksaṃbuddhasya nāmadheyaṃ",
    "K07sukhvylu:2292": " śroṣyanti, napi te sattvā hīnādhimuktikā bhaviṣyanti,",
    "K07sukhvylu:2293": " ye 'ntaśa ekacittaprasādam api tasmin tathāgate pratilapsyante,",
    "K07sukhvylu:2294": " 'smiṃś ca dharmaparyāye.",
    "K07sukhvylu:2295": " tasmāt tarhy ajita ;",
    "K07sukhvylu:2296": " ārocayāmi vaḥ,",
    "K07sukhvylu:2297": " prativedayāmi vaḥ,",
    "K07sukhvylu:2298": " sadevakasya lokasya purato 'sya dharmaparyāyasya sravaṇāya, P63",
    "K07sukhvylu:2299": " trisāhasramahāsāhasram api lokadhātum agniparipūṛṇām",
    "K07sukhvylu:2300": " avagāhyātikramyaikacittotpādam api vipratisāro na kartavyaḥ.",
    "K07sukhvylu:2301": " tat kasya hetoḥ. bodhisattvakoṭyo hy ajitāśravaṇād eṣām",
    "K07sukhvylu:2302": " evaṃrūpāṇāṃ dharmaparyāyāṇāṃ vivartante 'nuttarāyāḥ",
    "K07sukhvylu:2303": " samyaksaṃbodheḥ. tasmād asya dharmaparyāyasyādhyāśayena",
    "K07sukhvylu:2304": " śravaṇodgrahaṇadhāraṇārthāṃ,",
    "K07sukhvylu:2305": " paryavāptaye,",
    "K07sukhvylu:2306": " vistareṇa saṃprakāśanārthāya,",
    "K07sukhvylu:2307": " bhāvanārthaṃ ca,",
    "K07sukhvylu:2308": " sumahadvīryam",
    "K07sukhvylu:2309": " ārabdhavyam. antaśa ekarātrim divasam apy, eka-",
    "K07sukhvylu:2310": " godohamātram apy antaśaḥ,",
    "K07sukhvylu:2311": " pustakagatāvaropitam api kṛtvā",
    "K07sukhvylu:2312": " sulikhito dhārayitavyaḥ,",
    "K07sukhvylu:2313": " śastṛsaṃjñā ca tatrotpādāya kartavyā,",
    "K07sukhvylu:2314": " icchadbhiḥ kṣipram aparimitān sattvān avaivarttikāṃś",
    "K07sukhvylu:2315": " cānuttarāyāṃ samyaksaṃbodhau pratiṣṭhāpayituṃ, taṃ ca",
    "K07sukhvylu:2316": " tasya bhagavato 'mitābhasya tathāgatasya buddhakṣetraṃ",
    "K07sukhvylu:2317": " draṣṭum. ātmanaś ca visiṣṭāṃ buddhakṣetraguṇālaṃkāravyūhasaṃpadaṃ",
    "K07sukhvylu:2318": " parigṛhītum iti.",
    "K07sukhvylu:2319": " api tu khalv ajita ;",
    "K07sukhvylu:2320": " atyarthaṃ sulabdhalābhās te sattvā",
    "K07sukhvylu:2321": " avaropitakuśalamūlāḥ,",
    "K07sukhvylu:2322": " pūrvajinakṛtādhikārā,",
    "K07sukhvylu:2323": " buddhādhiṣṭhānādhiṣṭhitāś",
    "K07sukhvylu:2324": " ca bhaviṣyanti,",
    "K07sukhvylu:2325": " yeṣām anāgate 'dhvani, yāvat",
    "K07sukhvylu:2326": " saddharmapralope vartamāna ima evaṃrūpā udārā dharmaparyāyāḥ",
    "K07sukhvylu:2327": " sarvabuddhasaṃvarṇitāḥ,",
    "K07sukhvylu:2328": " sarvabuddhapraśastāḥ",
    "K07sukhvylu:2329": " sarvabuddhānujñātā,",
    "K07sukhvylu:2330": " mahataḥ,",
    "K07sukhvylu:2331": " sarvajñajñānasya kṣipram āhārakāḥ",
    "K07sukhvylu:2332": " śrotāvabhāsam āgacchanti. śrutvā codāraṃ prītiprāmodyaṃ P64",
    "K07sukhvylu:2333": " pratilapsyanta,",
    "K07sukhvylu:2334": " udgrahīṣyanti,",
    "K07sukhvylu:2335": " dhārayiṣyanti,",
    "K07sukhvylu:2336": " vācayiṣyanti,",
    "K07sukhvylu:2337": " paryavāpsyanti,",
    "K07sukhvylu:2338": " parebhyaś ca vistareṇa saṃprakāśayiṣyanti,",
    "K07sukhvylu:2339": " bhāvanābhiratāś ca bhaviṣyanty,",
    "K07sukhvylu:2340": " antaśo likhitvā",
    "K07sukhvylu:2341": " pūjayiṣyanti,",
    "K07sukhvylu:2342": " bahu ca te puṇyaṃ prasaviṣyanti, yasya na",
    "K07sukhvylu:2343": " sukarā saṃkhyā kartum.",
    "K07sukhvylu:2344": " iti hy ajita yat tathāgatena kṛtyaṃ kṛtaṃ tan mayā.",
    "K07sukhvylu:2345": " yūṣmābhir idānīṃ nirvicikitsair yogaḥ karaṇīyaḥ. mā saṃśaya",
    "K07sukhvylu:2346": " tam asaṅgam anāvaraṇaṃ buddhajñānam. mā bhūt sarvākārāvaropeta-",
    "K07sukhvylu:2347": " ratnamayapadmabandhanāgārapraveśaḥ. durlabho",
    "K07sukhvylu:2348": " hy ajita buddhotpādaḥ,",
    "K07sukhvylu:2349": " durlabhā dharmadeśanā, durlabhā",
    "K07sukhvylu:2350": " kṣaṇasaṃpat. ākhyātājita mayā pūrvakuśalamūlapāramiprāptiḥ.",
    "K07sukhvylu:2351": " yūyam idānīm abhiyujyata pratipadya vai.",
    "K07sukhvylu:2352": " asya khalu punar ajita dharmaparyāyasya mahatīṃ",
    "K07sukhvylu:2353": " parīndanāṃ karomy avipranāśāya. mā buddhadharmāṇām",
    "K07sukhvylu:2354": " antardhānāya parākramiṣyatha. mā tathāgatājñāṃ ksobha-",
    "K07sukhvylu:2355": " yiṣyatha.",
    "K07sukhvylu:2356": " atha khalu bhagavāṃs tasyāṃ velāyām imā gāthā abhā-",
    "K07sukhvylu:2357": " ṣata :",
    "K07sukhvylu:2358": " neme akṛtapuṇyānāṃ śravā bheṣyanti īdṛśāḥ,",
    "K07sukhvylu:2359": " ye tu te śūra siddhārthāḥ te śroṣyanti imāṃ girāṃ.(1)",
    "K07sukhvylu:2360": " dṛṣṭo yaiś ca hi saṃbuddho",
    "K07sukhvylu:2361": " lokanātha prabhaṃkaraḥ,",
    "K07sukhvylu:2362": " sa gauravaiḥ śruto dharmaḥ",
    "K07sukhvylu:2363": " prītiṃ prāpsyanti te parāṃ.(2)",
    "K07sukhvylu:2364": " na śakta hīnebhi kuśīdadṛṣtibhiḥ",
    "K07sukhvylu:2365": " buddhāna dharmeṣu prasāda vinditum.",
    "K07sukhvylu:2366": " ye pūrvabuddheṣu akārṣu pūjāṃ, P65",
    "K07sukhvylu:2367": " te lokanāthān caryāsu śikṣiṣu.(3)",
    "K07sukhvylu:2368": " yathāndhakāre puruṣo hy acakṣuḥ",
    "K07sukhvylu:2369": " mārgaṃ na jāne kutu saṃprakāśayet.",
    "K07sukhvylu:2370": " sarve tathā śrāvaka buddhajñāne",
    "K07sukhvylu:2371": " ajānakāḥ kiṃ punar anyasattvāḥ.(4)",
    "K07sukhvylu:2372": " buddho hi buddhasya guṇā prajānate.",
    "K07sukhvylu:2373": " na devanāgāsurayakṣaśrāvakāḥ.",
    "K07sukhvylu:2374": " pratyekabuddhāna pi ko gatī yatho,",
    "K07sukhvylu:2375": " buddhasya jñāne hi prakāśyamāne.(5)",
    "K07sukhvylu:2376": " yadi sarvasattvāḥ sugatā bhaveyuḥ",
    "K07sukhvylu:2377": " viśuddhajñānā paramakovidā,",
    "K07sukhvylu:2378": " te kalpakoṭīr atha vāpi uttare",
    "K07sukhvylu:2379": " ekasya buddhasya guṇān katheyuḥ.(6)",
    "K07sukhvylu:2380": " atrāntare nirvṛta te bhaveyuḥ",
    "K07sukhvylu:2381": " prakāśyamānā bahukalpakoṭīḥ,",
    "K07sukhvylu:2382": " na ca buddhajñānasya pramāṇu labhyate,",
    "K07sukhvylu:2383": " tathā hi jñānāś cariyaṃ jinānāṃ.(7)",
    "K07sukhvylu:2384": " tasmān naraḥ paṇḍita vijñajātiyaḥ,",
    "K07sukhvylu:2385": " yo mahya vākyam abhiśraddhadheyuḥ,",
    "K07sukhvylu:2386": " kṛtsnāṃ sa sākṣī jinajñānarāśiṃ.",
    "K07sukhvylu:2387": " buddha prajānāti girām udīrayet.(8)",
    "K07sukhvylu:2388": " kadāci labhyāti manuṣyalābhaḥ,",
    "K07sukhvylu:2389": " kadāci buddhāna pi prādurbhāvaḥ.",
    "K07sukhvylu:2390": " śraddhā tha prajñā sucireṇa lapsyate,",
    "K07sukhvylu:2391": " tasyārthaprajñair janayātha vīryaṃ.(9)",
    "K07sukhvylu:2392": " ya īdṛśāṃ dharma śruṇitvā śreṣṭhāṃ",
    "K07sukhvylu:2393": " labhyanti prītiṃ sugataṃ smarantaḥ,",
    "K07sukhvylu:2394": " te mitram asmākam atītam adhvani,",
    "K07sukhvylu:2395": " ye buddhā bodhāya janenti cchandam, iti.(10) P66",
    "K07sukhvylu:2396": " asmin khalu punar dharmaparyāye bhagavatā bhāṣyamāne",
    "K07sukhvylu:2397": " dvādaśānāṃ sattvanayutakoṭīnāṃ virajo vigatamalaṃ dharmeṣu",
    "K07sukhvylu:2398": " dharmacakṣur viśuddhaṃ,",
    "K07sukhvylu:2399": " caturviṃśatyā koṭībhir anāgāmiphalaṃ",
    "K07sukhvylu:2400": " prāptam. aṣṭānāṃ bhikṣuśatānām anutpādāyāsravebhyaś",
    "K07sukhvylu:2401": " cittāni vimuktāni. pañcaviṃśatyā bodhisattvakoṭībhir",
    "K07sukhvylu:2402": " anutpattikadharmakṣāntipratilabdhāḥ. devamānuṣikāyāś",
    "K07sukhvylu:2403": " ca prajāyāś catvāriṃśatkoṭīnayutaśatasahasrāṇām anutpattipūrvāṇy",
    "K07sukhvylu:2404": " anuttarāyāṃ samyaksaṃbodhau cittāny utpannāni",
    "K07sukhvylu:2405": " sukhāvatyupapattaye ca kuśalamūlāny avaropitāni, bhagavato",
    "K07sukhvylu:2406": " 'mitābhasya darśanakāmatayā.",
    "K07sukhvylu:2407": " sarve te tatrotpādyānupūrveṇa mañjusvarā nāma tathāgatā",
    "K07sukhvylu:2408": " anyeṣu lokadhātuṣūpapatsyante. aśītiś ca nayutakoṭyo dīpaṅkareṇa",
    "K07sukhvylu:2409": " tathāgatena labdhakṣāntikā avaivartyā anuttarāyāḥ",
    "K07sukhvylu:2410": " samyaksaṃbodher,",
    "K07sukhvylu:2411": " amitāyuṣaiva tathāgatena paripācitāḥ",
    "K07sukhvylu:2412": " pūrvabodhisattvacaryāś carantās,",
    "K07sukhvylu:2413": " tāś ca sukhāvatyāṃ",
    "K07sukhvylu:2414": " lokadhātāv upapadya pūrvapraṇidhānacaryāḥ paripūrayiṣyanti.",
    "K07sukhvylu:2415": " tasyāṃ ca velāyām ayaṃ trisāhasramahāsāhasro lokadhātuḥ",
    "K07sukhvylu:2416": " ṣaḍvikāraṃ prakampitaḥ. vividhāni ca prātihāryāṇi",
    "K07sukhvylu:2417": " saṃdṛśyanti,",
    "K07sukhvylu:2418": " jānumātraṃ ca mandaravapuṣpaiḥ pṛthivyāṃ",
    "K07sukhvylu:2419": " saṃstṛtam abhūt. divyamānuṣikāni ca tūryāṇi saṃvāditāny",
    "K07sukhvylu:2420": " abhūvan. anumodakāśabdena ca yāvad akaniṣṭhabhavanaṃ",
    "K07sukhvylu:2421": " vijñaptam abhūt.",
    "K07sukhvylu:2422": " idam avocad bhagavān āttamanā,",
    "K07sukhvylu:2423": " ajito bodhisattvo mahāsattva",
    "K07sukhvylu:2424": " āyuṣmāṃś cānandaḥ,",
    "K07sukhvylu:2425": " sā ca sarvāvatī parṣat",
    "K07sukhvylu:2426": " sadevamānuṣyāsuragandharvaś ca loko bhagavato bhāṣitam P67",
    "K07sukhvylu:2427": " abhyanandann iti.",
    "K07sukhvylu:2428": " bhagavato 'mitābhasya guṇaparikīrtanaṃ bodhisattvānām",
    "K07sukhvylu:2429": " avaivarttikabhūmipraveśaḥ. amitābhasya sukhāvatī-vyūha-",
    "K07sukhvylu:2430": " parivartaḥ samāptaḥ."
}