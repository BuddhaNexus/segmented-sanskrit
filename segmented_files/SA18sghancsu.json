{
    "SA18sghancsu:0_0": "śrīghanācārasaṃgrahaḥ",
    "SA18sghancsu:1_0": "prathamo 'dhyāyaḥ",
    "SA18sghancsu:2_0": "buddhanamaskāraḥ",
    "SA18sghancsu:sghs_1.1_0": "prahīṇāśeṣasaṃkleśajñeyāmbhonidhipāragaṃ /",
    "SA18sghancsu:sghs_1.1_1": "praṇamya śrāmaṇerāṇāmācāraḥ saṃgrahīṣyate //",
    "SA18sghancsu:3_0": "iti saṃghasenena saṃvihitoddhāre śrīghanācārasaṃgrahe buddhanamaskāro nāma prathamo 'dhyāyaḥ //",
    "SA18sghancsu:4_0": "dvitīyo 'dhyāyaḥ",
    "SA18sghancsu:5_0": "śrāmaṇerabhāvaḥ",
    "SA18sghancsu:sghs_2.1_0": "śaraṇaṃ gatavān buddhaṃ dharmaṃ saṃghaṃ ca bhaktitaḥ /",
    "SA18sghancsu:sghs_2.1_1": "śikṣāpañcakamādāya yo 'nupravrajito jinaṃ //",
    "SA18sghancsu:sghs_2.2_0": "yāvajjīvaṃ vadhasteyamaithunānṛtavākyataḥ /",
    "SA18sghancsu:sghs_2.2_1": "virataḥ madyapānācca mahoccaiḥ śayanāsanāt //",
    "SA18sghancsu:sghs_2.3_0": "nṛtyāder gandhamālyādyāt vikālāśanatastathā /",
    "SA18sghancsu:sghs_2.3_1": "rukmarūpyagrahāccaiṣa śrāmaṇero munermataḥ / //",
    "SA18sghancsu:7_0": "iti saṃghasenena saṃvihitoddhāre śrīghanācārasaṃgrahe śrāmaṇerabhāvo nāma dvitīyo 'dhyāyaḥ //",
    "SA18sghancsu:8_0": "tṛtīyo 'dhyāyaḥ",
    "SA18sghancsu:9_0": "śrāmaṇerabhāvopāyaḥ",
    "SA18sghancsu:10_0": "1 prāṇivadhaviratiśikṣāpadaṃ",
    "SA18sghancsu:11_0": "saṃvaratyāgaḥ",
    "SA18sghancsu:sghs_3.1.1_0": "sakalena śarīreṇa śarīrānyatareṇa vā /",
    "SA18sghancsu:sghs_3.1.1_1": "pañcaśākhādinirvṛttaṃ na hanyāt prāṇinaṃ [yatiḥ] //",
    "SA18sghancsu:sghs_3.1.2_0": "mṛtyorvarṇa na bhāṣeta śastrahāraṃ na caiṣayet /",
    "SA18sghancsu:sghs_3.1.2_1": "vadhakena na cittena māraṇāya niyojayet //",
    "SA18sghancsu:sghs_3.1.3_0": "virekavamanālepaviṣaśastrābhisaṃskṛti /",
    "SA18sghancsu:sghs_3.1.3_1": "na kuryāt prāṇighātāya na ca garbhasya śātanaṃ //",
    "SA18sghancsu:sghs_3.1.4_0": "nimittaṃ na vratī kuryāt svapnolūkādivāśitaiḥ /",
    "SA18sghancsu:sghs_3.1.4_1": "[dauḥśīlaṃ] (vāpi kāryaṃ na) dānaśīlaphalāptibhiḥ //",
    "SA18sghancsu:sghs_3.1.5_0": "madhyapaścātpurogeṣu yatraiva vadhakaṃ manaḥ /",
    "SA18sghancsu:sghs_3.1.5_1": "[taṃ puruṣaṃ] dhnato hiṃsā nānyamityāha sarvavit //",
    "SA18sghancsu:sghs_3.1.6_0": "kūṭāvamārthāvaṣṭambhavetālā[dya]bhisaṃskṛti /",
    "SA18sghancsu:sghs_3.1.6_1": "avapayañca kuryānna māraṇāya śarīriṇāṃ //",
    "SA18sghancsu:sghs_3.1.7_0": "taskarā[dya]hisenābhyaḥ yatra mārge bhayaṃ[bhavet] /",
    "SA18sghancsu:sghs_3.1.7_1": "tatpanthānaṃ na nāśāya dehināṃ kathayedyatiḥ //",
    "SA18sghancsu:sghs_3.1.8_0": "bhujagāvartakābhyāṃ ca yatra tīrthe[bhayaṃ bhavet] /",
    "SA18sghancsu:sghs_3.1.8_1": "[nadīprataraṇārthāya] tattīrthaṃ na prakāśayet //",
    "SA18sghancsu:sghs_3.1.9_0": "kiñcid bhūpataye mā dāstvaṃ varaṃ jīvitaṃ tyaja /",
    "SA18sghancsu:sghs_3.1.9_1": "iti baddhāyukte 'yuktaṃ vacanaṃ na vaded [yatiḥ] //",
    "SA18sghancsu:sghs_3.1.10_0": "bhujaga [vyāḍayakṣe]bhyaḥ yadvihāre[bhayaṃ bhavet] /",
    "SA18sghancsu:sghs_3.1.10_1": "tadvadhakābhiprāyeṇāgantukāya na coddiśet //",
    "SA18sghancsu:sghs_3.1.11_0": "vyāghrādivyapadeśena śatruṃ hanyād hi yaḥ śaṭhaḥ /",
    "SA18sghancsu:sghs_3.1.11_1": "vihārādāśu[nirdvāraṃ] ghaṭṭanīyaḥ sa cellakaiḥ //",
    "SA18sghancsu:sghs_3.1.12_0": "tathā kāryaṃ yathaiko 'pi nānirjīvecca kaścana /",
    "SA18sghancsu:sghs_3.1.12_1": "adharmyā na kriyā kāryā saṃsmṛtya krakacopamaṃ //",
    "SA18sghancsu:sghs_3.1.13_0": "vadhaśca śrāmaṇerā ye ghātayituṃ vadhīkṛtāḥ /",
    "SA18sghancsu:sghs_3.1.13_1": "yugapat tatprayoge te nāśanīyā vihārataḥ //",
    "SA18sghancsu:sghs_3.1.14_0": "upakramo nṛsaṃjñā ca naro vadhakacetanā /",
    "SA18sghancsu:sghs_3.1.14_1": "jīvitasya kṣayaśceti pañcāṃgāni nṛghātane //",
    "SA18sghancsu:sghs_3.1.15_0": "śrāmaṇereṇa nāśāya viṣaśastrādi yat[kṛtaṃ] /",
    "SA18sghancsu:sghs_3.1.15_1": "mriyate narastenaivāsau tadāsaṃvarī bhavet //",
    "SA18sghancsu:sghs_3.1.16_0": "avakrītādirajñānāt manuṣyaṃ mārayan khalu /",
    "SA18sghancsu:sghs_3.1.16_1": "saṃvarakṣobhalābhī sa [yatir] nonmattādikaḥ //",
    "SA18sghancsu:12_0": "duṣkṛtāni",
    "SA18sghancsu:sghs_3.1.17_0": "kāyamaitrādi sattveṣu yatinā kāryaṃ sarvadā /",
    "SA18sghancsu:sghs_3.1.17_1": "yasmāt kāruṇikairuktaṃ tasmāt[sattvānna pīḍayet] //",
    "SA18sghancsu:sghs_3.1.18_0": "na sattvān pīḍayeddārurajvayaścarmabandhanaiḥ /",
    "SA18sghancsu:sghs_3.1.18_1": "jalānalapraveśānutyāgādau na niyojayet //",
    "SA18sghancsu:sghs_3.1.19_0": "kṛmigorūpa[kādīnāṃ] mithyājīvaśca hiṃsanaṃ /",
    "SA18sghancsu:sghs_3.1.19_1": "karṣaṇe[hi] bhavedyasmāt tasmāt[tad]dūrato tyajet //",
    "SA18sghancsu:sghs_3.1.20_0": "nāṃkayed gomahiṣyādi nāsikāṃ nāsya vedhayet /",
    "SA18sghancsu:sghs_3.1.20_1": "[yatiśca vividhān sattvān] vetrādinā na tāḍayet //",
    "SA18sghancsu:sghs_3.1.21_0": "uddiśya yat kṛtaṃ māṃsavyañjanaṃ [khādato] yateḥ /",
    "SA18sghancsu:sghs_3.1.21_1": "nighṛṇaṃ jāyate cittaṃ tasmāttannaiva bhakṣayet //",
    "SA18sghancsu:sghs_3.1.22_0": "jñeyaṃ tu tribhirākārairīkṣitaśrutaśaṃkitaiḥ /",
    "SA18sghancsu:sghs_3.1.22_1": "īkṣitaṃ yat svayaṃ dṛṣṭaṃ śrutaṃ pratyāyitoditaṃ //",
    "SA18sghancsu:sghs_3.1.23_0": "gṛhābaddhamṛgādīnāṃ śrṛṃgapakṣādidarśanāt /",
    "SA18sghancsu:sghs_3.1.23_1": "āśaṃkotpadyate [tatra] mamoddiśya hatā na vā //",
    "SA18sghancsu:sghs_3.1.24_0": "pṛṣṭo dātā vadedevaṃ tvannimittamamī hatā /",
    "SA18sghancsu:sghs_3.1.24_1": "tasmin gṛhe na bhuñjīta virataḥ prāṇināṃ vadhāt //",
    "SA18sghancsu:sghs_3.1.25_0": "śyenakādihatā vai[te] śāliyavamudgabhakṣaṇāt /",
    "SA18sghancsu:sghs_3.1.25_1": "mātāpitrośca yajñasya kṛte doṣo 'sti nāśnatāṃ //",
    "SA18sghancsu:sghs_3.1.26_0": "ekaṃ śrīghanamuddiśya māṃsaṃ matsyādikaṃ kṛtaṃ /",
    "SA18sghancsu:sghs_3.1.26_1": "anyeṣāṃ śrāmaṇerāṇāṃ tadbhogāya na kalpate //",
    "SA18sghancsu:sghs_3.1.27_0": "nādeyādijalaṃ jānan nāpi pibet sajantukaṃ /",
    "SA18sghancsu:sghs_3.1.27_1": "jantavo 'bhimatāḥ sūkṣmās trasikormikirādayaḥ //",
    "SA18sghancsu:sghs_3.1.28_0": "vāri[pūtyā]yadhiṣṭheyaḥ karako [hi] sakhallakaḥ /",
    "SA18sghancsu:sghs_3.1.28_1": "vighātaparihārārthaṃ kośo 'ntaśaḥ suvāsasaḥ //",
    "SA18sghancsu:sghs_3.1.29_0": "divyanetrāndhayorneṣṭaṃ jalasya pratyavekṣaṇaṃ /",
    "SA18sghancsu:sghs_3.1.29_1": "hastāṃguṣṭhāgrakāvartadarśino na nivāryate //",
    "SA18sghancsu:sghs_3.1.30_0": "locanavibhramo mā bhūditi paśyenna tacciraṃ /",
    "SA18sghancsu:sghs_3.1.30_1": "kalpamātraṃ na vai kuryāt māyāśāṭhayasamanvitaḥ //",
    "SA18sghancsu:sghs_3.1.31_0": "yenāntareṇa ṣaṣṭayabdaḥ paribhramyate kuñjaraḥ /",
    "SA18sghancsu:sghs_3.1.31_1": "śakaṭaṃ vaṃśapūrṇaṃ vā sa kālaḥ salilekṣaṇe //",
    "SA18sghancsu:sghs_3.1.32_0": "ūrdhvādhomadhyamāstistraḥ salilasyāpi bhūmayaḥ /",
    "SA18sghancsu:sghs_3.1.32_1": "yāyā bhūḥ śuddhimāyāti kāryaṃ kuryāttayā[yatiḥ] //",
    "SA18sghancsu:sghs_3.1.33_0": "yatrādhaḥ prāṇakā yānti sthūlāḥ karatalāhatāḥ /",
    "SA18sghancsu:sghs_3.1.33_1": "[grāhyaṃ] tadudakaṃ [srāvyaṃ] paṃcāṃgulikayā na cet //",
    "SA18sghancsu:sghs_3.1.34_0": "bhaveyurudake yasmin kare lagnā[śca] prāṇinaḥ /",
    "SA18sghancsu:sghs_3.1.34_1": "na tatra pāṇipādāsyavastrādi kṣālayedyatiḥ //",
    "SA18sghancsu:sghs_3.1.35_0": "kule gatena praṣṭavyaṃ jalaṃ [hi] srāvitaṃ na vā /",
    "SA18sghancsu:sghs_3.1.35_1": "neti cet saṃjñiko vācyaḥ srāvayetyitaro na tu //",
    "SA18sghancsu:sghs_3.1.36_0": "[kintu] srāvyaṃ jalaṃ pātre kṛtvātmīye sajantukaṃ /",
    "SA18sghancsu:sghs_3.1.36_1": "[pṛṣṭvā] yastadānītaṃ muñcet tatraiva [sa] svayaṃ //",
    "SA18sghancsu:sghs_3.1.37_0": "saptāhaṃ vā[tathā] yatra pānīyamavatiṣṭhati /",
    "SA18sghancsu:sghs_3.1.37_1": "vihāre vā kaṭāhādau sthāpayet tadaśuṣyati //",
    "SA18sghancsu:sghs_3.1.38_0": "pravṛṣṭe vā [yatir] deve svacchanīraughavāhini /",
    "SA18sghancsu:sghs_3.1.38_1": "nimnagānāṃ patiṃ pātaṃ gacchateti visarjayet //",
    "SA18sghancsu:sghs_3.1.39_0": "sudīrghatalikāvaktrarajjudvayā[va]baddhayā /",
    "SA18sghancsu:sghs_3.1.39_1": "ghaṭikayodakaṃ muñcedadhastādudake 'dhvagaḥ //",
    "SA18sghancsu:sghs_3.1.40_0": "ghaṭikātritayaṃ vīkṣya mārgageṇodapānataḥ /",
    "SA18sghancsu:sghs_3.1.40_1": "pariśuddhāścet peyaṃ jalaṃ tat srāvyamanyathā / //",
    "SA18sghancsu:sghs_3.1.41_0": "na rajjughaṭikādānaṃ śastaṃ saprāṇake jale /",
    "SA18sghancsu:sghs_3.1.41_1": "pibeti vaktuṃ dātuṃ vā na jātu kṣamate yatiḥ //",
    "SA18sghancsu:sghs_3.1.42_0": "sajantukaṃ taḍāgādi na pareṣāmuccairvadet /",
    "SA18sghancsu:sghs_3.1.42_1": "[kṛtyaṃ] kuru samīkṣyeti pṛṣṭaḥ prativadetparān //",
    "SA18sghancsu:sghs_3.1.43_0": "upādhyāye 'pi vaktavyaṃ saprāṇakamidaṃ na vā /",
    "SA18sghancsu:sghs_3.1.43_1": "taḍāgādīti [vai] śāṭhayaṃ karttavyaṃ [yatinā] na [tu] //",
    "SA18sghancsu:sghs_3.1.44_0": "vṛkṣaseko na dātavyo 'pariśuddhena vāriṇā /",
    "SA18sghancsu:sghs_3.1.44_1": "upādhyāyādikasnānaṃ karttavyaṃ ca tathaiva na //",
    "SA18sghancsu:sghs_3.1.45_0": "mastukāñjikasauvīramaṇḍadaṇḍāhatādikaṃ /",
    "SA18sghancsu:sghs_3.1.45_1": "na pibet na yatirdadyāt parasmai na bhuvi tyajet //",
    "SA18sghancsu:sghs_3.1.46_0": "samatkuṇaṃ yacchayanamātape tanna śoṣayet /",
    "SA18sghancsu:sghs_3.1.46_1": "na hime kardame vā[pi] śītoṣṇavāriṇi kṣipet //",
    "SA18sghancsu:sghs_3.1.47_0": "navakarma sa no kuryāt sajantukena [vāriṇā] /",
    "SA18sghancsu:sghs_3.1.47_1": "dināntaṃ srāvayitvā tad dhāryaṃ [trikoṇa]khallakaṃ //",
    "SA18sghancsu:sghs_3.1.48_0": "bhṛtakaṃ śikṣayedevaṃ vadhāna tvaṃ trikoṇakaṃ /",
    "SA18sghancsu:sghs_3.1.48_1": "kapāt[tat] srāvayotkṣipya khallakaṃ ca vimocaya //",
    "SA18sghancsu:sghs_3.1.49_0": "trikoṇasaptakenāmbhaḥ srāvyaṃ khallakena tat /",
    "SA18sghancsu:sghs_3.1.49_1": "[pratikūpyatha] kāryā[vā] tyaktvā deśāntaraṃ [vrajet] //",
    "SA18sghancsu:sghs_3.1.50_0": "abhūtvā sambhavantyete bhūtvā yānti bhavāntaraṃ /",
    "SA18sghancsu:sghs_3.1.50_1": "navakarma tadā kārya yathoktavidhikāriṇā //",
    "SA18sghancsu:sghs_3.1.51_0": "satpaṭābaddhamañcāderucchīdaccaturāṃgulāt /",
    "SA18sghancsu:sghs_3.1.51_1": "nadyādau jalamālokya kāryaṃ ca navakarmaṇi //",
    "SA18sghancsu:sghs_3.1.52_0": "chidrakarṇadvayāsaktasūtrabaddhadvidaṇḍakaṃ /",
    "SA18sghancsu:sghs_3.1.52_1": "dhāraṇapātrakaṃ dadhyāt khallakasya bahir[yatiḥ] //",
    "SA18sghancsu:sghs_3.1.53_0": "kṛpāparītacittena svādu vāri sajantukaṃ /",
    "SA18sghancsu:sghs_3.1.53_1": "kṣāre 'mbhasi na moktavyamanāpat mṛṣṭasaṃjñinaḥ //",
    "SA18sghancsu:14_0": "2 adattādānaviratiśikṣāpadaṃ",
    "SA18sghancsu:15_0": "saṃvaratyāgaḥ",
    "SA18sghancsu:sghs_3.2.1_0": "kālikaṃ [yāmikaṃ] yāvajjīvikaṃ sarpirādikaṃ /",
    "SA18sghancsu:sghs_3.2.1_1": "pārihāryamanādheyaṃ kalpyākalpyamakalpikaṃ //",
    "SA18sghancsu:sghs_3.2.2_0": "pṛthivyudakadvicatuṣpadāpadakapādapa /",
    "SA18sghancsu:sghs_3.2.2_1": "tadgataṃ ca yatiḥ kiñcinnādadīta parasvakaṃ //",
    "SA18sghancsu:sghs_3.2.3_0": "kārṣāpaṇacaturbhāgaṃ tadardhamathavā dhanaṃ /",
    "SA18sghancsu:sghs_3.2.3_1": "steyacitto harannanyair nāśanīyo[yatir] laghu //",
    "SA18sghancsu:sghs_3.2.4_0": "vāṭāddhṛte gaje pādaiś caturbhirayatiś cyute /",
    "SA18sghancsu:sghs_3.2.4_1": "niṣkrānte saṃvṛtadvārād dvipahṛtsyād yatiḥ [khalu] //",
    "SA18sghancsu:sghs_3.2.5_0": "gulphābaddhekṣadaṇḍāre dūrākṛṣṭe mahītalāt /",
    "SA18sghancsu:sghs_3.2.5_1": "saṃvarabhaṃga utkṣipte pañjarādgajavaddvije //",
    "SA18sghancsu:sghs_3.2.6_0": "deśānnayed hi sandeśadraviṇaṃ ca sañcārayet /",
    "SA18sghancsu:sghs_3.2.6_1": "aṃgāt stainyena cittena saṃvaraghūtamāpnute //",
    "SA18sghancsu:sghs_3.2.7_0": "mṛto 'sau matvā śrutvaivādhvagād vai brahmacāriṇaḥ /",
    "SA18sghancsu:sghs_3.2.7_1": "sīmāntasthāyine datvā gṛhṇan syādayatiryatiḥ //",
    "SA18sghancsu:sghs_3.2.8_0": "yadvittaṃ śrāmaṇerasya mṛtasya nirvṛtārhataḥ /",
    "SA18sghancsu:sghs_3.2.8_1": "upādhyāyasya prāpnoti tadityevaṃ jagau muniḥ //",
    "SA18sghancsu:sghs_3.2.9_0": "hartturiṣṭāṃ diśaṃ yāyād vratī ced hastinaṃ haret /",
    "SA18sghancsu:sghs_3.2.9_1": "asau harttā vratī cauraḥ karipe hṛtasaṃjñini //",
    "SA18sghancsu:sghs_3.2.10_0": "pūjācīvaramālāntadvayasya khalu mocanāt /",
    "SA18sghancsu:sghs_3.2.10_1": "avanau taccyutau satyāṃ bhraśyate saṃvarād [yatiḥ] //",
    "SA18sghancsu:sghs_3.2.11_0": "kṣiptaṃ mauktikahārādi gṛhītvā tad mahākulāt //",
    "SA18sghancsu:sghs_3.2.11_1": "nyasya prasevikāyāṃ ca sahāyena ca hārayan //",
    "SA18sghancsu:sghs_3.2.12_0": "jaṭālenāthavā vatsa haran ki saṃvaracyutaḥ /",
    "SA18sghancsu:sghs_3.2.12_1": "ki pādacyutimātreṇa hyupacāravyatikrame //",
    "SA18sghancsu:sghs_3.2.13_0": "rātrau gośakaṭāśvādīn kaścid vadhnāti ced yatiḥ /",
    "SA18sghancsu:sghs_3.2.13_1": "etānete hariṣyanti tat kiṃ syāccyutasaṃvaraḥ //",
    "SA18sghancsu:sghs_3.2.14_0": "ṛjuke kīlake bandhe kaṭhine hāra[kaṃ] haran /",
    "SA18sghancsu:sghs_3.2.14_1": "utkṣepaṇe ca cauraḥ syāt kuṭile śithile na tu //",
    "SA18sghancsu:sghs_3.2.15_0": "chidrayitvā ghaṭaṃ sarpiḥ kṣaudraṃ tailaṃ jalaṃ haran /",
    "SA18sghancsu:sghs_3.2.15_1": "yatiḥ pūrasya vicchede saṃvarakṣobhamāpnute //",
    "SA18sghancsu:sghs_3.2.16_0": "vaṇṭayamāṇe gṛhe bhrātrorbhāgādekasya lipsayā /",
    "SA18sghancsu:sghs_3.2.16_1": "bālamātraṃ bhūmiṃ yatiḥ syāt kṣatasaṃvaraḥ //",
    "SA18sghancsu:sghs_3.2.17_0": "taskaropāttapātrādi nirāśaḥ punarādadan /",
    "SA18sghancsu:sghs_3.2.17_1": "saṃvarād bhraśyate hītotarastvāpnoti nāpadaṃ //",
    "SA18sghancsu:sghs_3.2.18_0": "mitrabhāvena labdhaṃ syād dattaṃ gopādibhiś[ca]vā /",
    "SA18sghancsu:sghs_3.2.18_1": "tadā [tad] ādadānasya yaternāpattiriṣyate //",
    "SA18sghancsu:sghs_3.2.19_0": "bhayopadarśanaṃ kāryaṃ pātracīvaramuktaye /",
    "SA18sghancsu:sghs_3.2.19_1": "rājani na vaded gatvaibhiścaurair muṣitā vayaṃ //",
    "SA18sghancsu:sghs_3.2.20_0": "niṣkāsayasyupādhyāyācāryāṇāṃ yattadāvathoḥ /",
    "SA18sghancsu:sghs_3.2.20_1": "tadityuktvā haredekaḥ syātāṃ dvāvapi taskarau //",
    "SA18sghancsu:sghs_3.2.21_0": "svadravyaṃ stainyacittenāpaharantāyimau yatī /",
    "SA18sghancsu:sghs_3.2.21_1": "bhāgārdhenāyatistveko niṣkāsitārdhenetaraḥ //",
    "SA18sghancsu:sghs_3.2.22_0": "dāsyāmaste samaṃ tiṣṭha dvāre kuryāma caurikāṃ /",
    "SA18sghancsu:sghs_3.2.22_1": "ityuktakṛta āpattiḥ sahaiva cauracellakaiḥ //",
    "SA18sghancsu:sghs_3.2.23_0": "uṣitvāgantuke yāte vismṛtya pātracīvaraṃ /",
    "SA18sghancsu:sghs_3.2.23_1": "āgatya yo yatistacced gopayeccaura eva saḥ //",
    "SA18sghancsu:sghs_3.2.24_0": "evamāvāsikā sarve bhavanti kṣatasaṃvarāḥ /",
    "SA18sghancsu:sghs_3.2.24_1": "sa eva yadi saṃsmṛtya nayatīha na kilviṣī //",
    "SA18sghancsu:sghs_3.2.25_0": "anyena steyacittena pātramanyasya ced yatiḥ /",
    "SA18sghancsu:sghs_3.2.25_1": "ānāyayati sa tato doṣavān bhavati vratī //",
    "SA18sghancsu:sghs_3.2.26_0": "yāvat pūjā munestāvat saṃghasyāpi pravartate /",
    "SA18sghancsu:sghs_3.2.26_1": "iti yo 'nyasya datte sa bhavati kṣatasaṃvaraḥ //",
    "SA18sghancsu:sghs_3.2.27_0": "likhitvoddhārakaṃ grāhyaṃ mithaḥ stūpācca saṃghataḥ /",
    "SA18sghancsu:sghs_3.2.27_1": "karmādāne ca vaktavyamiyat noktakṛto 'nyathā //",
    "SA18sghancsu:sghs_3.2.28_0": "svāṃśamuktaharaścauro[yatyora]madhye tayordvayoḥ /",
    "SA18sghancsu:sghs_3.2.28_1": "dāsyāmīti ca viśvāsaṃ kṛtvā prāpnoti nāpadaṃ //",
    "SA18sghancsu:sghs_3.2.29_0": "labhase tvaṃ labhe cāhaṃ yaṃ lābhaṃ tadāvayoḥ /",
    "SA18sghancsu:sghs_3.2.29_1": "iti lābhe samutpanne tato 'rdhena [sa] taskaraḥ //",
    "SA18sghancsu:sghs_3.2.30_0": "dakṣiṇādeśane 'pyevaṃ pāṃśukūlikayordvayoḥ /",
    "SA18sghancsu:sghs_3.2.30_1": "bhinatti yaḥ kriyākāraṃ tataḥ sa cyutasaṃvaraḥ //",
    "SA18sghancsu:sghs_3.2.31_0": "upakāryapakāribhyaścānnapānādi sāṃghikaṃ /",
    "SA18sghancsu:sghs_3.2.31_1": "vihārasvāmirājādicaurādibhyo yathākramaṃ //",
    "SA18sghancsu:sghs_3.2.32_0": "śrīghanebhyo 'pi dātavyaṃ prātarāśādi sāṃghikaṃ /",
    "SA18sghancsu:sghs_3.2.32_1": "ālepanādi kurvanti vihāre yadi nānyathā //",
    "SA18sghancsu:sghs_3.2.33_0": "sīmāntasthāyine datvā bhikṣūpasthānakāriṇe /",
    "SA18sghancsu:sghs_3.2.33_1": "dārakaprasthavyājena gṛhṇīyāttaṇḍulādikaṃ //",
    "SA18sghancsu:sghs_3.2.34_0": "atyaktāśo[hi]gṛhṇīyāt naṣṭaṃ svapātracīvaraṃ /",
    "SA18sghancsu:sghs_3.2.34_1": "matvaivaṃ naṣṭapātrādirāśāṃ naiva tyajed [yatiḥ] //",
    "SA18sghancsu:sghs_3.2.35_0": "svādhyāyādhyayanoddeśaṃ kṛtvā ye saṃghaśīlakaṃ /",
    "SA18sghancsu:sghs_3.2.35_1": "kriyākāraṃ na kurvanti te jinoditalaṃghinaḥ //",
    "SA18sghancsu:sghs_3.2.36_0": "patākālakṣaṇaṃ stūpānna grāhyaṃ yatinā[khalu] /",
    "SA18sghancsu:sghs_3.2.36_1": "prāṃśukūlamiti grāhyamaniloddhūtapātitaṃ //",
    "SA18sghancsu:sghs_3.2.37_0": "śulkakṛtyaṃ paradravyaṃ na nayet nāpi nāyayeta /",
    "SA18sghancsu:sghs_3.2.37_1": "śulkapradānamokṣārthopāyaṃ nopadiśed yatiḥ //",
    "SA18sghancsu:sghs_3.2.38_0": "ratnaṃ datvā yatibhyaḥ prāk paścāt mārgayate vaṇik /",
    "SA18sghancsu:sghs_3.2.38_1": "visaṃvādayasītyevaṃ dātavyaṃ paribhāṣya tat //",
    "SA18sghancsu:sghs_3.2.39_0": "nāsti śulkaṃ munerevaṃ vratināṃ pāribhogike /",
    "SA18sghancsu:sghs_3.2.39_1": "krayavikrayakṛddadyāt śulkamanyatra vastuni //",
    "SA18sghancsu:sghs_3.2.40_0": "varṣāvāsikalābho [hi] deyo varṣoṣitasya ca /",
    "SA18sghancsu:sghs_3.2.40_1": "jīvitabrahmacaryasya yayornāśastayorapi //",
    "SA18sghancsu:sghs_3.2.41_0": "prākprāgupagataiḥ kāryā varṣāvāsikayācanā /",
    "SA18sghancsu:sghs_3.2.41_1": "paścādupagataiḥ paścāt saṃghe yugapadeva ca //",
    "SA18sghancsu:sghs_3.2.42_0": "punargṛhṇāti dīkṣāṃ yo vastukarmajugupsayā /",
    "SA18sghancsu:sghs_3.2.42_1": "bhikṣubhāvaṃ parityajya tasmai cāpyāha sarvavit //",
    "SA18sghancsu:sghs_3.2.43_0": "avarṣoṣitavibhrāntakudṛṣṭimṛtakās[tathā] /",
    "SA18sghancsu:sghs_3.2.43_1": "deśāntaragatā lābhaṃ nārhanti paṃcapudgalāḥ //",
    "SA18sghancsu:sghs_3.2.44_0": "amuṣmai deyamityevaṃ lābhotpanne yatau mṛte /",
    "SA18sghancsu:sghs_3.2.44_1": "dātavyo niyataṃ tasmai sa vikalpitabhikṣave //",
    "SA18sghancsu:sghs_3.2.45_0": "deśāntaragatasyāpi sthāpayet kalpamandire /",
    "SA18sghancsu:sghs_3.2.45_1": "traye kurvanti cānarthaṃ tebhyo deyaṃbudharna hi //",
    "SA18sghancsu:sghs_3.2.46_0": "ācchādaṃ cīvaraṃ mūlyaṃ dāsyāmīti catuṣpadaiḥ /",
    "SA18sghancsu:sghs_3.2.46_1": "āpnoti sammukhībhūtān lābho netareṣu ca //",
    "SA18sghancsu:sghs_3.2.47_0": "varṣāvāsikalābhaśca varṣoṣitasya [gacchati] /",
    "SA18sghancsu:sghs_3.2.47_1": "tadetarasya doṣo na gṛhṇato dāyakecchayā //",
    "SA18sghancsu:sghs_3.2.48_0": "kāliko yāmiko yāvajjīvikaḥ sāptāhikaḥ /",
    "SA18sghancsu:sghs_3.2.48_1": "mṛtakṣudrapariṣkāranaityakākālacīvaraṃ //",
    "SA18sghancsu:sghs_3.2.49_0": "kuṭīpratiṣṭhājātyādisambodhyādimahodbhavaḥ /",
    "SA18sghancsu:sghs_3.2.49_1": "prāpnoti daśadhā lābhaḥ sammukhībhūtapudgalān //",
    "SA18sghancsu:sghs_3.2.50_0": "anādheyaṃ [gurudravyaṃ] sāṃghikaṃ śayanāsanaṃ /",
    "SA18sghancsu:sghs_3.2.50_1": "vikretavyaṃ na bhoktavyaṃ kṛtvā paudgalikaṃ na ca //",
    "SA18sghancsu:sghs_3.2.51_0": "cāturdiśāya buddhāya sammukhībhūtasāṃghike",
    "SA18sghancsu:sghs_3.2.51_1": "yatirdravyāntare datte tatra tatropanāmayet //",
    "SA18sghancsu:sghs_3.2.52_0": "tūṣṇīṃ datvā gate deyaṃ buddhe muktāphalādikaṃ /",
    "SA18sghancsu:sghs_3.2.52_1": "cāturdiksammukhībhūte śayanāsanamaṃśukaṃ //",
    "SA18sghancsu:sghs_3.2.53_0": "pṛthu dravyaṃ paropāttaṃ tatsaṃjñī steyacetanā /",
    "SA18sghancsu:sghs_3.2.53_1": "sthānacyutiśca paṃcāṃgairyuktaścedayatirbhavet //",
    "SA18sghancsu:sghs_3.2.54_0": "dattasvakāparopāttasaṃjñī cānyo 'pi saṃvarī /",
    "SA18sghancsu:sghs_3.2.54_1": "na tāvatkālikaṃ svāṃśād gṛhṇan jahāti saṃvaraṃ //",
    "SA18sghancsu:sghs_3.2.55_0": "ādāyādattamutplutya khaṃ gatvāśācatuṣṭayaṃ /",
    "SA18sghancsu:sghs_3.2.55_1": "tatraiva punarāsīno bhavati kṣatasaṃvaraḥ //",
    "SA18sghancsu:sghs_3.2.56_0": "avakrītādirajñānāt paradravyaṃ haran khalu /",
    "SA18sghancsu:sghs_3.2.56_1": "saṃvarakṣobhalābhī sa yatirnonmattādikaḥ //",
    "SA18sghancsu:16_0": "3 maithunaviratiśikṣāpadaṃ",
    "SA18sghancsu:17_0": "saṃvaratyāgaḥ",
    "SA18sghancsu:sghs_3.3.1_0": "nṛstrīpaṇḍakaviṇmūtravaktrarandhreṃ'gajāta[kaṃ] /",
    "SA18sghancsu:sghs_3.3.1_1": "kṣiptvā nigamayet svādaṃ sa [yatiḥ] kṣatasaṃvaraḥ //",
    "SA18sghancsu:sghs_3.3.2_0": "mānuṣā'mānuṣāste tu tiryañcaśca narādayaḥ /",
    "SA18sghancsu:sghs_3.3.2_1": "mṛtāḥ suptāśca jāgranto jñeyā [hi] maithunāśrayāḥ //",
    "SA18sghancsu:sghs_3.3.3_0": "hastinīmāditaḥ [kṛtvā] yāvat kukkuṭajāti[kāṃ] /",
    "SA18sghancsu:sghs_3.3.3_1": "kṣudrikāṃ mahatīṃ gacchan[sa yatiś] cyavate vratāt //",
    "SA18sghancsu:18_0": "duṣkṛtāni",
    "SA18sghancsu:sghs_3.3.4_0": "raktaḥ san na striyaṃ paśyet śabdamākarṇayenna ca /",
    "SA18sghancsu:sghs_3.3.4_1": "nirvastraḥ san na copeyādaṃgajāta na nirbhujet //",
    "SA18sghancsu:sghs_3.3.5_0": "bhittidvaye kṛtāṃ śuṣkāṃ klinnāṃ saṃyojya [koṭarīṃ] /",
    "SA18sghancsu:sghs_3.3.5_1": "[vipratipattito] nāśyaḥ saṃgrahe sati nānyadā //",
    "SA18sghancsu:sghs_3.3.6_0": "adha ūrdhvaṃ trikhaṇḍāyā vinīlādhmātikāṃ ca na /",
    "SA18sghancsu:sghs_3.3.6_1": "na cāsthisaṃkalāṃ yāyāt nābhyaktāṃ rudhirādibhiḥ //",
    "SA18sghancsu:sghs_3.3.7_0": "sitāsthisaṃkalāṃ śailadārupustamayīṃ[yatiḥ] /",
    "SA18sghancsu:sghs_3.3.7_1": "na ca gacchet striyaṃ yo 'tra virato maithunātsadā //",
    "SA18sghancsu:sghs_3.3.8_0": "dhyānamiddhagataṃ mattamabhibhūtaṃ ca nidrayā /",
    "SA18sghancsu:sghs_3.3.8_1": "vikṣiptaṃ vedanātunnaṃ gṛhītvābhiniṣīdati //",
    "SA18sghancsu:sghs_3.3.9_0": "ādimadhyāvasāneṣu svādayet dhyānavyutthitaḥ /",
    "SA18sghancsu:sghs_3.3.9_1": "vihārād ghaṭṭanīyaḥ so 'bhāve tu svādanasya na //",
    "SA18sghancsu:sghs_3.3.10_0": "nānāvyaṃjana[ko]petarasaśālyupabhogavat /",
    "SA18sghancsu:sghs_3.3.10_1": "āsvādanā ca tailācchaśauṇḍāsavapānavat //",
    "SA18sghancsu:sghs_3.3.11_0": "anāsvādo yuvagrīvāmṛtakukkurabandhavat /",
    "SA18sghancsu:sghs_3.3.11_1": "vijñeyaḥ sukumārasya pradīptalohasparśavat //",
    "SA18sghancsu:19_0": "avakrītādi[rajñānāt] /",
    "SA18sghancsu:sghs_3.3.12_0": "[āpattibhāg yatirnaivonmattavikṣiptacetasaḥ] //",
    "SA18sghancsu:sghs_3.3.13_0": "rāgā[manuṣyasaṃyogāt] praguṇībhūtāṃgajāta[kaṃ] /",
    "SA18sghancsu:sghs_3.3.13_1": "na spṛśet śukramokṣārthaṃ sa pṛthivyādidhātubhiḥ //",
    "SA18sghancsu:sghs_3.3.14_0": "tiryak[pramatta]saṃyogāt śukramuktirbhaved yadi /",
    "SA18sghancsu:sghs_3.3.14_1": "[sva]mānasaṃ yatigarhet kṛtaṃ me nu virūpakaṃ //",
    "SA18sghancsu:sghs_3.3.15_0": "majjajakṣaraṇaṃ yasya yateḥ svapneṣu jāyate /",
    "SA18sghancsu:sghs_3.3.15_1": "svapnaśukravinirmuktau taddoṣo na manāgapi //",
    "SA18sghancsu:sghs_3.3.16_0": "rāgāviṣṭena cittena nārīṃ na śrīghanaḥ spṛśet /",
    "SA18sghancsu:sghs_3.3.16_1": "[anyaṃ spṛśettathārūpaṃ nāpi ca] puṃnapuṃsakaṃ //",
    "SA18sghancsu:sghs_3.3.17_0": "stanakakṣauṣṭhanābhyūrupārśva kukṣimalabhramān /",
    "SA18sghancsu:sghs_3.3.17_1": "saṃraktaḥ [san] yatiḥ strīṇāṃ na nindet na ca saṃstuyāt //",
    "SA18sghancsu:sghs_3.3.18_0": "yadyad vadet striyaṃ[tāvat] kartukāmo yathā yathā /",
    "SA18sghancsu:sghs_3.3.18_1": "tattat tathā tathā brūyāt śrīghano nāntike striyāḥ //",
    "SA18sghancsu:sghs_3.3.19_0": "agrā bhavati sā yoṣid yā māṃ paricared rahaḥ /",
    "SA18sghancsu:sghs_3.3.19_1": "lābhinī cāyurādīnāṃ vyādhihīnā yaśasvinī //",
    "SA18sghancsu:sghs_3.3.20_0": "ityādi na vaco brūyād rāgāgnipluṣṭamānasaḥ /",
    "SA18sghancsu:sghs_3.3.20_1": "purastācchroghanaḥ strīṇāṃ punapuṃsakayostathā //",
    "SA18sghancsu:sghs_3.3.21_0": "vivāhāvāhayordautyaṃ na kuryāt śrāmaṇerakaḥ /",
    "SA18sghancsu:sghs_3.3.21_1": "[na ca kuryāt tathārūpanimittamapi dautyakaṃ] //",
    "SA18sghancsu:sghs_3.3.22_0": "dāpayeyamimāṃ śrāddhāṃ tathāsmai dārikāmiti /",
    "SA18sghancsu:sghs_3.3.22_1": "arthasaṃsyandanāsūtraṃ ghaṭate na [sa] bhāṣituṃ //",
    "SA18sghancsu:sghs_3.3.23_0": "bījārthaṃ na vratī dadyāt [svayameva] gavādikaṃ /",
    "SA18sghancsu:sghs_3.3.23_1": "etāneva parebhyo 'pi kadācinna [hi] prārthayet //",
    "SA18sghancsu:sghs_3.3.24_0": "tulyametāsu tvaṃ tiṣṭha mā striyā caikayā vasa /",
    "SA18sghancsu:sghs_3.3.24_1": "ityevaṃ hi bahustrīkaṃ puruṣaṃ na yatirvadet //",
    "SA18sghancsu:20_0": "4 mṛṣāvādaviratiśikṣāpadaṃ",
    "SA18sghancsu:sghs_3.4.1_0": "pratyekabuddhasaṃbuddhatacchiṣyajñānadarśanaṃ /",
    "SA18sghancsu:sghs_3.4.1_1": "mamāstīti bruvan mithyā nāśyo 'nyatrābhimānataḥ //",
    "SA18sghancsu:sghs_3.4.2_0": "jñānaṃ satyābhisaṃbodhirabhijñāḥ paṃca darśanaṃ /",
    "SA18sghancsu:sghs_3.4.2_1": "dharmānvayādikajñānāṃgīkaraṇe kṣamo na saḥ //",
    "SA18sghancsu:sghs_3.4.3_0": "āryamlecchavacolekhalipyā [ca] hastamudrayā /",
    "SA18sghancsu:sghs_3.4.3_1": "jñānādi pratijānīte boddhavyamapi tanmṛṣā //",
    "SA18sghancsu:sghs_3.4.4_0": "vṛkṣamūle 'hamekākī viharāmi rame [gṛhe] /",
    "SA18sghancsu:sghs_3.4.4_1": "samāhitaṃ ca me cittaṃ na ca vācyamatīndriyaṃ //",
    "SA18sghancsu:sghs_3.4.5_0": "buddhādīnāṃ vaded varṇamātmano na kathaṃcana /",
    "SA18sghancsu:sghs_3.4.5_1": "parakīyaṃ guṇaṃ pṛṣṭo brūyāttatsaṃmukhaṃ na tu //",
    "SA18sghancsu:sghs_3.4.6_0": "dṛṣṭaṃ śrutaṃ mataṃ yadyad vijñātaṃ caiva tad vadet /",
    "SA18sghancsu:sghs_3.4.6_1": "[śrīghano] vaiparītyena gadanmithyābhidhāyakaḥ //",
    "SA18sghancsu:sghs_3.4.7_0": "vastu cālīkasaṃjñī ca cittaṃ vinihitaṃ [tathā] /",
    "SA18sghancsu:sghs_3.4.7_1": "mṛṣāsaṃjñī vadedvācaṃ paṃcāṃgo 'nṛtavādikaḥ //",
    "SA18sghancsu:sghs_3.4.8_0": "catustridvayeka[kai] raṃgairyukto yo 'tra mṛṣāṃ vadeta /",
    "SA18sghancsu:sghs_3.4.8_1": "anyaiḥ sa yatibhirjñeyo mṛṣāvādīti [śrīghanaḥ] //",
    "SA18sghancsu:sghs_3.4.9_0": "abhūtenānidānena yatiḥ [prāṇivadhādinā] /",
    "SA18sghancsu:sghs_3.4.9_1": "dhvaṃsanacyāvanākūtaḥ saṃmukhaṃ na ca codayet //",
    "SA18sghancsu:sghs_3.4.10_0": "kṣudrāpattinimittena leśamātreṇa tena vā /",
    "SA18sghancsu:sghs_3.4.10_1": "śrāmaṇero[hi] pratyakṣaṃ [śrīghanān] na kṣipet parān //",
    "SA18sghancsu:sghs_3.4.11_0": "jātiliṃgakriyāvādair hīnamadhyottamairvratī /",
    "SA18sghancsu:sghs_3.4.11_1": "jihmaniṣpratibhānārthaṃ na prāṇān jātu codayet //",
    "SA18sghancsu:sghs_3.4.12_0": "upakleśagadākrośāpattyādyairhi yatiṃ vratī /",
    "SA18sghancsu:sghs_3.4.12_1": "āśayena puroktena brūyānnaiva kadācana //",
    "SA18sghancsu:sghs_3.4.13_0": "bhedaṃ yāsyati so 'nyena saṃdhāsyati mayā saha /",
    "SA18sghancsu:sghs_3.4.13_1": "yatira jātyādivādena paiśunyaṃ na samācaret //",
    "SA18sghancsu:21_0": "5 surāmaireyamadyapānaviratiśikṣāpadaṃ",
    "SA18sghancsu:sghs_3.5.1_0": "madyaṃ surā ca maireyaṃ pramādasyāspadaṃ yataḥ /",
    "SA18sghancsu:sghs_3.5.1_1": "na parasmai[hi] taddeyaṃ na ca peyaṃ śvamūtravata //",
    "SA18sghancsu:sghs_3.5.2_0": "valkalaiḥ saguḍaiḥ kācidaparā kevalena ca /",
    "SA18sghancsu:sghs_3.5.2_1": "piṣṭakiṇvajalairebhirapi saṃcīyate surā //",
    "SA18sghancsu:sghs_3.5.3_0": "maireyaṃ guḍadhātryambudhātakīsaṃskṛtaṃ hi yat /",
    "SA18sghancsu:sghs_3.5.3_1": "kuśāgreṇāpi tat pātuṃ yatīnāṃ na prakalpate //",
    "SA18sghancsu:sghs_3.5.4_0": "kodravānnaṃ na bhuñjīta tatpalāle ca na svapet //",
    "SA18sghancsu:sghs_3.5.4_1": "pītaṃ sata madayed yacca pātavyaṃ tadapīha na //",
    "SA18sghancsu:22_0": "6 uccaśayanamahāśayanaviratiśikṣāpadaṃ",
    "SA18sghancsu:sghs_3.6.1_0": "śayane yatirāsīta jināṣṭāṃgulapādake /",
    "SA18sghancsu:sghs_3.6.1_1": "[vinā] śalyena[maṃce vā] hemarūpyakṛte na tu //",
    "SA18sghancsu:sghs_3.6.2_0": "sāṃghike śayane dadyāt tat pratyāstaraṇaṃ yatiḥ /",
    "SA18sghancsu:sghs_3.6.2_1": "vastrakambalayoriṣṭaṃ yat tridvayekapuṭaṃ kramāt //",
    "SA18sghancsu:sghs_3.6.3_0": "nyasya gartteṣu tatpādānatirekapramāṇakān /",
    "SA18sghancsu:sghs_3.6.3_1": "prakṣipya pratipādeṣu ṭaṃkitvā kīlakeṣu vā //",
    "SA18sghancsu:sghs_3.6.4_0": "evaṃ vekṣuyavādīnāṃ rakṣārthaṃ maṃcake svapet /",
    "SA18sghancsu:sghs_3.6.4_1": "yatirna laṃbayetpādāvadhvago dīrghapādake //",
    "SA18sghancsu:sghs_3.6.5_0": "alpaṃ ced dvādaśebhyo hi deyamekaṃ vihārakaṃ /",
    "SA18sghancsu:sghs_3.6.5_1": "nirmuṣṭahastaṃ svalpatve bahutve tu viparyayāt / //",
    "SA18sghancsu:sghs_3.6.6_0": "stokaṃ ced navakaḥ pīṭhe vṛddho maṃce[tadā] svapet /",
    "SA18sghancsu:sghs_3.6.6_1": "svaptavyaṃ vṛkṣamūle ['pi] navenābhyavakāśake //",
    "SA18sghancsu:sghs_3.6.7_0": "antarvarṣāsu nopasthāpyo 'nyaḥ sabrahmacārikaḥ /",
    "SA18sghancsu:sghs_3.6.7_1": "yatinā [sva] vihāre[tu] yathāvṛddhikayā yatiḥ //",
    "SA18sghancsu:sghs_3.6.8_0": "saṃskāraparibhogārthaṃ paripālanārthameva ca /",
    "SA18sghancsu:sghs_3.6.8_1": "uddiśyate [yatibhyo vai] sāṃghikaṃ śayanāsanaṃ //",
    "SA18sghancsu:sghs_3.6.9_0": "hīnamadhyottamaṃ [sthāpyaṃ bhikṣubhyo] layanatrayaṃ /",
    "SA18sghancsu:sghs_3.6.9_1": "vṛddhādyāgantukebhyastaduddiśeddaharakramāt //",
    "SA18sghancsu:sghs_3.6.10_0": "śayanāsanamatyuccaṃ pratiṣiddhaṃ yaterhi tat /",
    "SA18sghancsu:sghs_3.6.10_1": "madauddhatyakaraṃ yasmād lokāvadhyānakāraṇaṃ //",
    "SA18sghancsu:24_0": "7 nṛtyagītavāditraviratiśikṣāpadaṃ",
    "SA18sghancsu:sghs_3.7.1_0": "bāhuvikṣepakaṃ nṛtyaṃ gītamuccaiḥ svareṇa ca /",
    "SA18sghancsu:sghs_3.7.1_1": "vīṇāvaṃśamṛdaṃgādivāditraṃ na ca vādayet //",
    "SA18sghancsu:25_0": "8 gandhamālyavilepanaviratiśikṣāpadaṃ",
    "SA18sghancsu:sghs_3.8.1_0": "candanādika[gandhaṃ hi dhārayed] vyādhito yatiḥ /",
    "SA18sghancsu:sghs_3.8.1_1": "dattvā [ca] munaye pūrvaṃ bhiṣagādervacanena [saḥ] //",
    "SA18sghancsu:sghs_3.8.2_0": "na tiṣṭhet prakaṭe deśe kṣālayitvā bahirvrajet /",
    "SA18sghancsu:sghs_3.8.2_1": "anenaiva vidhānena dhārayet kusumasrajaṃ //",
    "SA18sghancsu:sghs_3.8.3_0": "netraduḥkhaśiraḥśūlapūtanāgraharugvataḥ /",
    "SA18sghancsu:sghs_3.8.3_1": "mālayā veṣṭayet śīrṣaṃ mekhalāṃ na ca laṃbayet //",
    "SA18sghancsu:sghs_3.8.4_0": "haritālādicūrṇena tailena vā sugandhinā /",
    "SA18sghancsu:sghs_3.8.4_1": "na vadanādikaṃ gātraṃ varṇārthaṃ marṣayed yatiḥ //",
    "SA18sghancsu:sghs_3.8.5_0": "yaterapratirūpatvād gandhamālya[vilepanaṃ] /",
    "SA18sghancsu:sghs_3.8.5_1": "rāgauddhatyakaraṃ yasmāt tasmāttad garhitaṃ jinaiḥ //",
    "SA18sghancsu:sghs_3.8.6_0": "na darpaṇe nirīkṣeta mukhaṃ vā tailabhājane /",
    "SA18sghancsu:sghs_3.8.6_1": "muktvānyenekṣaṇīyaṃ[hi] śirovyathāgadāturaṃ //",
    "SA18sghancsu:sghs_3.8.7_0": "vibhūṣaṇāya tailenātmano nābhyaṃjayed mukhaṃ /",
    "SA18sghancsu:sghs_3.8.7_1": "sphuṭitāsyaśirorogādanyenābhyaṃjanaṃ na ca //",
    "SA18sghancsu:sghs_3.8.8_0": "na kuṃkumādicūrṇena maṇḍayed vadanaṃ yatiḥ /",
    "SA18sghancsu:sghs_3.8.8_1": "piṭakaśamanārthaṃ tu lepa iṣṭastilā[dibhiḥ] //",
    "SA18sghancsu:26_0": "9 vikālabhojanaviratiśikṣāpadaṃ",
    "SA18sghancsu:sghs_3.9.1_0": "rātreranyatra[bhuṃjāne mayi babhūvālparogatā] /",
    "SA18sghancsu:sghs_3.9.1_1": "tathaiva [khalu] vaḥ kāryaṃ [bhoktavyaṃ dinayevaca] //",
    "SA18sghancsu:sghs_3.9.2_0": "viṇmūtragarta[ke] pātaḥ caurāhibhiḥ samāgamaḥ /",
    "SA18sghancsu:sghs_3.9.2_1": "udarārthaṃ gṛhe no 'ṭantītyavadhyātavān janaḥ //",
    "SA18sghancsu:sghs_3.9.3_0": "sāyaṃ prātaśca piṇḍārthamaṭanti bhuṃjate [tathā] /",
    "SA18sghancsu:sghs_3.9.3_1": "sabhācatvaraśrṛṃgāṭamandireṣu gṛheṣu ca //",
    "SA18sghancsu:sghs_3.9.4_0": "sugataḥ prāha bhuṃjīta kāle yatiḥ //",
    "SA18sghancsu:sghs_3.9.4_1": "uditādityamadhyāhnakeśamātrānatītake //",
    "SA18sghancsu:sghs_3.9.5_0": "sakturodanakulmāṣaṃ matsya- māṃsaṃ ca kālikaṃ /",
    "SA18sghancsu:sghs_3.9.5_1": "yāvajjīvikatailādipippalīpānavarjitaṃ //",
    "SA18sghancsu:sghs_3.9.6_0": "yatkiṃcidadyate dantairgalake vā praveśyate /",
    "SA18sghancsu:sghs_3.9.6_1": "kukṣiviṣṭabhmakaṃ kāle tattadadyādyathodite //",
    "SA18sghancsu:sghs_3.9.7_0": "saktvādyāmiṣanirmuktaṃ nīrajaṃ kardamādikaṃ /",
    "SA18sghancsu:sghs_3.9.7_1": "varṣopalakamaśnīyāt pipāsārtto yatirhimaṃ //",
    "SA18sghancsu:sghs_3.9.8_0": "kalpyavārigrahe tāvat prakṣālyau na [saśoṇitau] /",
    "SA18sghancsu:sghs_3.9.8_1": "hastau dvau cāṃgulīkṣāle na grāhyaṃ kalpikodakaṃ //",
    "SA18sghancsu:sghs_3.9.9_0": "māyāśāṭhaya[yutaḥ] kuryāt na ca prakṣālanaṃ tayoḥ /",
    "SA18sghancsu:sghs_3.9.9_1": "saśabdau [yadi] tau śuddhau vedyau snigdhatvaco yateḥ //",
    "SA18sghancsu:sghs_3.9.10_0": "na dāsyatha[mahyaṃ] bhoktuṃ kṣuttṛṣṇāpīḍito [mriye] /",
    "SA18sghancsu:sghs_3.9.10_1": "ityevaṃ [sa] viruktaḥ syāt kṣeptavyo maṇḍakuṇḍa[ke] //",
    "SA18sghancsu:sghs_3.9.11_0": "aṣṭāsu dhautadhānyaṃ yat pātre diśedanāmiṣe /",
    "SA18sghancsu:sghs_3.9.11_1": "sphuṭaṃ tu yadi pātuṃ tannaiva glānāya kalpate //",
    "SA18sghancsu:sghs_3.9.12_0": "lobhotyāpitavākkāyakarmaṇā samupārjitaṃ /",
    "SA18sghancsu:sghs_3.9.12_1": "vihāracīvarāhāraṃ varjayed viṣabhaktavat //",
    "SA18sghancsu:sghs_3.9.13_0": "madyaśastraviṣaprāṇilākṣavikrayaṇaṃ vratī /",
    "SA18sghancsu:sghs_3.9.13_1": "na kārayet na kuryānna jīvikāṃ tena kalpayet //",
    "SA18sghancsu:sghs_3.9.14_0": "satkārārthaṃ [ca lābhārtha] kuhanā hyakṣasaṃvaraḥ /",
    "SA18sghancsu:sghs_3.9.14_1": "vastrādikasya prāptayarthaṃ lapanā cāṭuvāditā //",
    "SA18sghancsu:sghs_3.9.15_0": "naiṣpeṣikatvamannādi-lābhāya parakutsanaṃ /",
    "SA18sghancsu:sghs_3.9.15_1": "anyadīyasya pātrādernaimittikaṃ [tu] varṇanaṃ //",
    "SA18sghancsu:sghs_3.9.16_0": "lābhena lipsā lābhānāṃ vṛddhiṣaryeṣaṇaṃ ca [yat] /",
    "SA18sghancsu:sghs_3.9.16_1": "yatirvivarjayedetān mithyājīvān purīṣavat //",
    "SA18sghancsu:sghs_3.9.17_0": "krīḍāparopaghātaṃ ca kāyavāgucchitaṃ [sadā] /",
    "SA18sghancsu:sghs_3.9.17_1": "vratī vivarjayennityaṃ viṭpradigdhamivoragaṃ //",
    "SA18sghancsu:sghs_3.9.18_0": "vipaṇitaragulmādau dyūtabandhagṛhe tathā /",
    "SA18sghancsu:sghs_3.9.18_1": "agocaro yadākhyātastiṣṭhettatra na cellakaḥ //",
    "SA18sghancsu:27_0": "10 jātarūparajatapratigrahaṇaviratiśikṣāpadaṃ",
    "SA18sghancsu:sghs_3.10.1_0": "kāyena hastapādābhyāṃ vastrachatrādibhirvratī /",
    "SA18sghancsu:sghs_3.10.1_1": "rajataṃ jātarūpaṃ ca na spṛśet jvalitāgnivat //",
    "SA18sghancsu:28_0": "iti saṃghasenena saṃvihitoddhāre śrīghanācārasaṃgrahe śrāmaṇerabhāvopāyo nāma tṛtīyo 'dhyāya //",
    "SA18sghancsu:29_0": "caturtho 'dhyāyaḥ",
    "SA18sghancsu:29_1": "anye cācārāḥ",
    "SA18sghancsu:sghs_4.1_0": "campūkalahadantādakāṣṭho vṛddhāntiko yatiḥ /",
    "SA18sghancsu:sghs_4.1_1": "snānapānāśanastotravyagro nagnaikavastra[kaḥ] //",
    "SA18sghancsu:sghs_4.2_0": "mṛtkarmavyāpṛtas tūrṇaṃ gacchan [ca] dvitribhūmikaṃ /",
    "SA18sghancsu:sghs_4.2_1": "āśu vrajan pacan pātraṃ vyagraś cīvarakarmaṇā //",
    "SA18sghancsu:sghs_4.3_0": "cūrṇacailakriyāsakto 'ktākṣo[ca] dhūmramāpiban /",
    "SA18sghancsu:sghs_4.3_1": "likhan yo pustakaṃ vāpi yo vācayati so 'pi na //",
    "SA18sghancsu:sghs_4.4_0": "viṭprasrāvakuṭīṃ gacchan tiṣṭhan tamasi voddiśan /",
    "SA18sghancsu:sghs_4.4_1": "vāsayannatha prāvṛṇvana na vandyo yatinā yatiḥ //",
    "SA18sghancsu:sghs_4.5_0": "avaguṇṭhitaśīrṣeṇa sopānatkena jānunoḥ /",
    "SA18sghancsu:sghs_4.5_1": "muṇḍasphoṭaṃ hi jaṃghāyāṃ na dadyādavinā yathā //",
    "SA18sghancsu:sghs_4.6_0": "samavasthāniṣaṇṇena vandyamānena padyuge /",
    "SA18sghancsu:sghs_4.6_1": "gṛhītvā karkaṭagrāhaṃ vācyamārogyamastviti //",
    "SA18sghancsu:sghs_4.7_0": "bhikṣuvinayasaṃkṣepādācārāntaramuddhṛtaṃ /",
    "SA18sghancsu:sghs_4.7_1": "śrotavyo 'nyadupādhyāyād bhāvyaṃ sagauraveṇa ca //",
    "SA18sghancsu:sghs_4.8_0": "śatadvayena saṃhatya śrīghanācāra saṃgrahaṃ /",
    "SA18sghancsu:sghs_4.8_1": "sukṛtaṃ karma yattena jano prāpnotvasaṃskṛtaṃ //",
    "SA18sghancsu:30_0": "iti saṃghasenena saṃvihitoddhāre śrīghanācārasaṃgrahe",
    "SA18sghancsu:30_1": "anye cācārā nāma caturtho 'dhyāyaḥ //",
    "SA18sghancsu:31_0": "iti śrīghanācārasaṃgrahaḥ //"
}