{
    "GP12vd2127_u:0": "puṣkara uvāca-",
    "GP12vd2127_u:1": "śāntātītaṃ gaṇaṃ hutvā śāntim āpnoti mānavaḥ /",
    "GP12vd2127_u:2": "bhaiṣajyaṃ ca gaṇaṃ hutvā sarvān rogān vyapohati // Vdho_2,127.1 //",
    "GP12vd2127_u:3": "triṣaptīyaṃ gaṇaṃ hutvā sarvapāpaiḥ pramucyate /",
    "GP12vd2127_u:4": "kvacin nāapnoti ca bhayaṃ hutvā caivābhayaṃ gaṇam // Vdho_2,127.2 //",
    "GP12vd2127_u:5": "na parājāyate rāma gaṇaṃ hutvāparājitam /",
    "GP12vd2127_u:6": "āyuṣyaṃ ca gaṇam hutvā cāpamṛtyūṃ vyapohati // Vdho_2,127.3 //",
    "GP12vd2127_u:7": "svastim āpnoti sarvatra hutvā svastyayanaṃ gaṇaṃ /",
    "GP12vd2127_u:8": "śreyasā yogam āpnoti śarmavarmagaṇaṃ tathā // Vdho_2,127.4 //",
    "GP12vd2127_u:9": "vāstoṣpatyagaṇaṃ hutvā vāstudoṣān vyapohati /",
    "GP12vd2127_u:10": "tathā raudragaṇaṃ hutvā sarvān doṣān vyapohati //",
    "GP12vd2127_u:11": "etair daśagaṇair homo hy aṣṭādaśasu śāntiṣu // Vdho_2,127.5 //",
    "GP12vd2127_u:12": "vaiṣṇavī śāntir aindrī ca brāhmī raudrī tathaiva ca /",
    "GP12vd2127_u:13": "vāyavyā vāruṇī caiva kauberī bhārgavī tathā // Vdho_2,127.6 //",
    "GP12vd2127_u:14": "prājāpatyā tathā tvāṣṭrī kaumārī vahnidevatā /",
    "GP12vd2127_u:15": "mārudgaṇā ca gāndharvī śāntair nairṛtakī tathā // Vdho_2,127.7 //",
    "GP12vd2127_u:16": "śāntir āṅgirasī yāmyā pārthivī ca bhṛgūttama /",
    "GP12vd2127_u:17": "etās tu śāntayaḥ proktāḥ sarvakarmahitāḥ sadā // Vdho_2,127.8 //",
    "GP12vd2127_u:18": "yas tvā mṛtyur iti hy etaj japtaṃ mṛtyuvināśanaṃ /",
    "GP12vd2127_u:19": "hutvā ca mātṛnāmāni kāmān evam avāpnuyāt // Vdho_2,127.9 //",
    "GP12vd2127_u:20": "suparṇas tveti hutvā ca bhujagair naiva bādhyate /",
    "GP12vd2127_u:21": "[Bhattacharyya edits bhujagainava bādhyate, which can be just a typo!]",
    "GP12vd2127_u:22": "yasyedaṃ bhūmyām iti ca bhūmikāmo japet sadā // Vdho_2,127.10 //",
    "GP12vd2127_u:23": "pṛthivyām uttamo 'sīti hutaṃ śraiṣṭhyapradaṃ sadā /",
    "GP12vd2127_u:24": "audumbaraṃ yo na iti tathā vīryavivardhanam // Vdho_2,127.11 //",
    "GP12vd2127_u:25": "indreṇa dattam ity etat sarvabādhāvināśanam /",
    "GP12vd2127_u:26": "hiraṇyavarṇā iti ca snānaṃ pāpaharaṃ bhavet // Vdho_2,127.12 //",
    "GP12vd2127_u:27": "asitasyeti sarvāṇi viṣaghnāni bhṛgūttama /",
    "GP12vd2127_u:28": "sarasvatīti mantrāṃś ca viṣaghnān nirviśed budhaḥ // Vdho_2,127.13 //",
    "GP12vd2127_u:29": "śarabhādīni sarvāṇi piśācakṣapaṇāni ca /",
    "GP12vd2127_u:30": "imā devīti mantraś ca sarvaśāntikaraḥ paraḥ // Vdho_2,127.14 //",
    "GP12vd2127_u:31": "devā maruta ity etat sarvakāmakaraṃ bhavet /",
    "GP12vd2127_u:32": "yamasya lokād ity etad duḥsvapnaśamanaṃ paraṃ // Vdho_2,127.15 //",
    "GP12vd2127_u:33": "agner va iti cāpy etat kathitaṃ manyunāśanam /",
    "GP12vd2127_u:34": "ūrdhvo bhavati vijñeyaḥ kṛtvā sthānakaraḥ paraḥ // Vdho_2,127.16 //",
    "GP12vd2127_u:35": "indraṃ vayaṃ vaṇijam iti paṇyalābhakaraṃ param /",
    "GP12vd2127_u:36": "[Bhattacharyya: baṇijaṃ]",
    "GP12vd2127_u:37": "kāmo me rājña ity etat strīṇāṃ saubhāgyavardhanam // Vdho_2,127.17 //",
    "GP12vd2127_u:38": "bhadrāya karṇam ity etat karṇaprasyandane japet /",
    "GP12vd2127_u:39": "bhadrāsy akṣirodhe jātā karṇaprasyandane tathā // Vdho_2,127.18 //",
    "GP12vd2127_u:40": "tubyam eva jarimann āyuṣyaṃ tu hutaṃ bhavet /",
    "GP12vd2127_u:41": "āyātu mitra ity etan mitralabdhikaraṃ hutam // Vdho_2,127.19 //",
    "GP12vd2127_u:42": "āśāsānam idaṃ janā miśradhānyena homayet /",
    "GP12vd2127_u:43": "ādhipatyam avāpnoti sarvatra manujottama // Vdho_2,127.20 //",
    "GP12vd2127_u:44": "agne gobhir na ity etad gavāṃ vṛddhikaraṃ param /",
    "GP12vd2127_u:45": "dvādaśāhaṃ tu juhuyāt parākeṇa viśeṣataḥ // Vdho_2,127.21 //",
    "GP12vd2127_u:46": "śānto agnir itīty etad grāmasvāsthyakaraṃ bhavet /",
    "GP12vd2127_u:47": "tasmād grāmān mṛdā kṛtvā vedisāmyaṃ samaśnute // Vdho_2,127.22 //",
    "GP12vd2127_u:48": "vidmāsya sarvā cittāni rāṣṭrasvīkaraṇāni tu /",
    "GP12vd2127_u:49": "tribhyo rudrebhya ity etad vāstoṣpatam udāhṛtam // Vdho_2,127.23 //",
    "GP12vd2127_u:50": "dhruvaṃ dhruveṇeti hutaṃ sthānalābhakaraṃ bhavet /",
    "GP12vd2127_u:51": "acyutā dyaus tathā rāma kathitaṃ sthānalābhadam // Vdho_2,127.24 //",
    "GP12vd2127_u:52": "payo deveṣv iti hutaṃ rāyaspoṣakaraṃ param /",
    "GP12vd2127_u:53": "yunakrasīreti śunā kṛṣilābhakaraṃ bhavet // Vdho_2,127.25 //",
    "GP12vd2127_u:54": "ayaṃ te yonir ity etat putralābhakaraṃ bhavet /",
    "GP12vd2127_u:55": "śunaṃ vatsān tathā hy etad gavāṃ vṛddhikaraṃ hutam // Vdho_2,127.26 //",
    "GP12vd2127_u:56": "... meti kathitaṃ sarvatśraiṣṭhyakārakam /",
    "GP12vd2127_u:57": "ahaṃ te bhaga ity etad bhavet saubhāgyavardhanaṃ // Vdho_2,127.27 //",
    "GP12vd2127_u:58": "ye te pāśās tathāpy etad bandhanān mokṣakārakam /",
    "GP12vd2127_u:59": "yo na sva iti cāpy etac chatrunāśakaraṃ param // Vdho_2,127.28 //",
    "GP12vd2127_u:60": "sapatnahanam iti tathā nātra kāryā vicāraṇā /",
    "GP12vd2127_u:61": "tvam uttamam itīty etad yaśaso vardhanaṃ param // Vdho_2,127.29 //",
    "GP12vd2127_u:62": "yathā mṛgo gopayasi strīṇāṃ saubhāgyavardhanam /",
    "GP12vd2127_u:63": "ā no agna ity etac ca kathitaṃ patilābhadam // Vdho_2,127.30 //",
    "GP12vd2127_u:64": "yena vehad iṣaṃ caiva garbhalābhakaraṃ bhavet /",
    "GP12vd2127_u:65": "imaṃ tapasvinn iti tathā bhavet saubhāgyavardhanam // Vdho_2,127.31 //",
    "GP12vd2127_u:66": "yat pṛthivyā anāvṛttaṃ hutam etad yathāvidhi /",
    "GP12vd2127_u:67": "[Bhattacharyya typo: pṛvivyā]",
    "GP12vd2127_u:68": "kṛtvā tu śaṃsanaṃ jñeyaṃ nātra kāryā vicāraṇā // Vdho_2,127.32 //",
    "GP12vd2127_u:69": "śivaḥ śivābhir ity etad bhavec chreyas^karaṃ param // Vdho_2,127.33 //",
    "GP12vd2127_u:70": "kṛtyādūṣaṇa ity etat kṛtyādūṣaṇam ucyate /",
    "GP12vd2127_u:71": "bṛhaspatiḥ paripātu pathi svastyayanaṃ bhavet // Vdho_2,127.34 //",
    "GP12vd2127_u:72": "mano nv edam abhayadaṃ pathi svastyayanaṃ bhavet /",
    "GP12vd2127_u:73": "ayaṃ no agnir adhyakṣo bhaved agniprasādataḥ // Vdho_2,127.35 //",
    "GP12vd2127_u:74": "saṃvatsaraṃ tu śirasā dhārayed yo hutāśanam //",
    "GP12vd2127_u:75": "[Bhattacharyya: hūtāśanam]",
    "GP12vd2127_u:76": "mantram etaj japen nityam āgneyāśāmukhaḥ sthitaḥ //",
    "GP12vd2127_u:77": "anagnijvalanaṃ kuryād rāma saṃvatsare gate // Vdho_2,127.36 //",
    "GP12vd2127_u:78": "dūṣyā dūṣītty etaj japen mantram anuttamam /",
    "GP12vd2127_u:79": "kuryāt pratisarābandhaṃ sarvadoṣanibarhaṇam // Vdho_2,127.37 //",
    "GP12vd2127_u:80": "prāṇasūktañ ca kathitaṃ tathā prāṇavivardhanam /",
    "GP12vd2127_u:81": "muñcāmi tveti kathitam apamṛtyuvimokṣaṇam // Vdho_2,127.38 //",
    "GP12vd2127_u:82": "atharvaśiraso 'dhyetā sarvapāpaiḥ pramucyate /",
    "GP12vd2127_u:83": "paramaṃ pāvanaṃ tad dhi sarvakalmaṣanāśanam // Vdho_2,127.39 //",
    "GP12vd2127_u:84": "evam ete śubhā mantrāḥ prativedaṃ mayā tava /",
    "GP12vd2127_u:85": "samāsāt kathitā rāma samuddhṛtya pradhānataḥ // Vdho_2,127.40 //",
    "GP12vd2127_u:86": "ekaikasya ca mantrasya viniyogāḥ sahasraśaḥ /",
    "GP12vd2127_u:87": "[Bhattacharyya: viniyogaḥ]",
    "GP12vd2127_u:88": "kathitā bhṛguśārdūla purāṇaiḥ sumahātmabhiḥ // Vdho_2,127.41 //",
    "GP12vd2127_u:89": "na te śakyā mahābhāga vaktuṃ varṣaśatair api /",
    "GP12vd2127_u:90": "prādhānyena tu mantrāṇāṃ kiñcit karma taveritam // Vdho_2,127.42 //",
    "GP12vd2127_u:91": "home yatra na nirdiṣṭaṃ mayā dravyaṃ purā tava /",
    "GP12vd2127_u:92": "havīṃṣi tatra vakṣyāmi tāni me gadataḥ śṛṇu // Vdho_2,127.43 //",
    "GP12vd2127_u:93": "vṛkṣāṇāṃ yajñiyānān tu samidhaḥ prathamaṃ haviḥ /",
    "GP12vd2127_u:94": "ājyañ ca vrīhayaś caiva tathā vai gaurasarṣapāḥ // Vdho_2,127.44 //",
    "GP12vd2127_u:95": "akṣatāni tilāś caiva dadhi kṣīrañ ca bhārgava /",
    "GP12vd2127_u:96": "darbhās tathaiva dūrvāś ca bilvāni kamalāni ca // Vdho_2,127.45 //",
    "GP12vd2127_u:97": "śāntipuṣṭikarāṇy āhur dravyāṇy etāni bhārgava /",
    "GP12vd2127_u:98": "tailendhanāni dharmajña rājikāṃ rudhiraṃ viṣam /",
    "GP12vd2127_u:99": "samidhaḥ kaṇṭakopetā abhicāreṣu yojayet // Vdho_2,127.46 //",
    "GP12vd2127_u:100": "ārṣaṃ vai daivataṃ chandas tv avijñāya bhṛgūttama /",
    "GP12vd2127_u:101": "mantrasya tena mantreṇa japyahomau na kārayet // Vdho_2,127.47 //",
    "GP12vd2127_u:102": "chandasi brāhmaṇe sūkte yad avyaktaṃ pradṛśyate /",
    "GP12vd2127_u:103": "vidvadbhiḥ saha niścitya tad yajñam avatārayet // Vdho_2,127.48 //",
    "GP12vd2127_u:104": "sambhārā ye yathā yatra yāni dravyāṇi yo vidhiḥ /",
    "GP12vd2127_u:105": "śākhāṃ prati tathā tatra tat pramāṇam iti sthitiḥ // Vdho_2,127.49 //",
    "GP12vd2127_u:106": "yaḥ svasūtram atikramya parasūtreṇa vartate /",
    "GP12vd2127_u:107": "apramāṇam ṛṣiṃ kṛtvā so 'py adharmeṇa yujyate // Vdho_2,127.50 //",
    "GP12vd2127_u:108": "tasmāt sarvaprayatnena svasūtraṃ na vilaṅghayet /",
    "GP12vd2127_u:109": "prāktantrottaratantre dve svaśākhāpratyaye dvija /",
    "GP12vd2127_u:110": "sarvakarmasu kartavye madhye karma vidhīyate // Vdho_2,127.51 //",
    "GP12vd2127_u:111": "ātharvaṇo 'yaṃ kathito vidhis te saṃkṣepato bhārgavāṃśamukhya /",
    "GP12vd2127_u:112": "ataḥ paraṃ kiṃ kathayāmi tubhyaṃ tan me vadasvāyatalohitākṣa //",
    "GP12vd2127_u:113": "// iti śriviṣṇudharmottare dvitīyakhaṇḍe mārkaṇḍeyavajrasaṃvāde rāmaṃ prati puṣkaropākhyāne 'tharvavidhikathanaṃ nāma saptaviṃśatyuttaraśatatamo 'dhyāyaḥ //"
}