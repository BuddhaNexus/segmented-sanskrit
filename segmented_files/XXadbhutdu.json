{
    "XXadbhutdu:0_0": "Adbhutadharmaparyāya",
    "XXadbhutdu:1_0": "[0] evaṃ mayā śrutam ekasmin samaye bhagavān śrāvastyāṃ viharati sma veṇuvane kalandakanivāse.",
    "XXadbhutdu:2_0": "[1] athāyuṣmān ānandaḥ pūrvāhṇe nivāsya pātracīvaram ādāya rājagṛhaṃ piṇḍāya prāvikṣat.",
    "XXadbhutdu:2_1": "adrākṣīd āyuṣmān ānando rājagṛhe nagare sāvadānaṃ piṇḍāya caramāṇo 'nyatamasmin pradeśe kūṭāgāram aśītidvāram ulliptāvaliptam ucchṛtadhvajapatākam āmuktapaṭṭadāmakalāpam.",
    "XXadbhutdu:2_2": "dṛṣṭvā ca punas tasyaitad abhavat.",
    "XXadbhutdu:2_3_0": "yaḥ kaścic chrāddhaḥ kulaputro vā kuladuhitā vā īdṛśaṃ kūṭāgāraṃ kārayitvā caturdiśe bhikṣusaṃghe niryātayed yo vā tathāgatasyārhatḥ",
    "XXadbhutdu:2_3_1": "samyaksaṃbuddhasyāmalakapramāṇaṃ stūpaṃ pratiṣṭhāpayet sūcīmātrāṃ yaṣṭim āropayed badarīpatramātraṃ cchatraṃ yavaphalapramāṇāṃ",
    "XXadbhutdu:2_3_2": "pratimāṃ kārayet sarṣaphalapramāṇaṃ dhātuṃ pratiṣṭhāpayet tat katamaṃ tataḥ prabhūtataraṃ puṇyaṃ syāt? athāyuṣmata ānandasyaitad",
    "XXadbhutdu:2_3_3": "abhavat.",
    "XXadbhutdu:2_4": "śāstā me saṃmukhībhūtaḥ sugato me saṃmukhībhūtaḥ.",
    "XXadbhutdu:2_5": "yaṇv aham etam evārthaṃ bhagavata ārocayeyaṃ yathā me sa bhagavāṃ vyākariṣyati tathāhaṃ dhārayiṣyāmīty.",
    "XXadbhutdu:3_0_0": "[2] athāyuṣmān ānando rājagṛhe nagare sāvadānaṃ piṇḍāya caritvā kṛtabhaktakṛtya paścādbhaktapiṇḍapātapratikrāntaḥ pātracīvaraṃ",
    "XXadbhutdu:3_0_1": "pratiśamayya pādau prakṣālya yena bhagavāṃs tenopasaṃkrānta upasaṃkramya bhagavataḥ pādau śirasā vanditvaikānte 'sthāt.",
    "XXadbhutdu:3_1": "ekāntasthita āyuṣmān ānando bhagavantam idam avocat.",
    "XXadbhutdu:3_2": "ihāhaṃ bhadanta pūrvāhṇe nivāsya pātracīvaram ādāya rājagṛhaṃ piṇḍāya prāvikṣaṃ.",
    "XXadbhutdu:3_3_0": "so 'ham adrākṣam rājagṛhe nagare sāvadānaṃ piṇḍāya caramāṇo 'nyatamasmin pradeśe kūṭāgāram aśītidvāram ulliptāvaliptam ucchṛtadhvajapatākam",
    "XXadbhutdu:3_3_1": "āmuktapaṭṭadāmakalāpaṃ ca dṛṣṭvā ca punar me etad abhavat.",
    "XXadbhutdu:3_4_0": "yaḥ kaścic chrāddhaḥ kulaputro vā kuladuhitā vā īdṛśaṃ kūṭāgāraṃ caturdiśe bhikṣusaṃghe niryātayed yo vā tathāgatasyārhatḥ",
    "XXadbhutdu:3_4_1": "samyaksaṃbuddhasya parinirvṛtasya mṛttikāpiṇḍād āmalakapramāṇaṃ stūpaṃ pratiṣṭhāpayet sūcīmātrāṃ yaṣṭim āropayed badarīpatramātraṃ",
    "XXadbhutdu:3_4_2": "cchatraṃ yavaphalapramāṇāṃ pratimāṃ kārayet sarṣaphalapramāṇaṃ dhātuṃ pratiṣṭhāpayet tat katamaṃ tataḥ prabhūtataraṃ puṇyaṃ",
    "XXadbhutdu:3_4_3": "syāt? tasya mamaitad abhavat.",
    "XXadbhutdu:3_5": "śāstā me saṃmukhībhūtaḥ sugato me saṃmukhībhūtaḥ.",
    "XXadbhutdu:3_6": "yanv aham etam evārthaṃ bhagavata ārocayeyaṃ yathā bhagavāṃ vyākariṣyati tathāhaṃ dhārayiṣyāmīty.",
    "XXadbhutdu:4_0": "[3] evam ukte bhagavān āyuṣmantam ānanda,",
    "XXadbhutdu:4_1_0": "idam avocat. sādhu sādhv ānanda bahujanahitāya tvam ānanda pratipanno ca bahujanasukhāya lokānukampāyai arthāya hitāya sukhāya",
    "XXadbhutdu:4_1_1": "devamanuṣyāṇāṃ yas tvaṃ tathāgatam etam evārthaṃ paripraṣṭavyaṃ manyase.",
    "XXadbhutdu:4_2": "tena hy ānanda śṛṇu sādhu ca suṣṭhu ca manasikuru,",
    "XXadbhutdu:4_3_0": "bhāṣiṣye. jambūdvīpo hy ānanda dvīpaḥ saptayojanasahasrāṇy āyāmavistāreṇa uttaraviśālo dakṣiṇena śakaṭāmukhaḥ tam enam kāscic",
    "XXadbhutdu:4_3_1": "chrāddhaḥ kulaputro vā kuladuhitā vā saptaratnamayaṃ kṛtvā srotāpannebhyaḥ sakṛdāgāmibhyo 'nāgāmibhyo 'rhadbhyaḥ pratyekabuddhebhyaś",
    "XXadbhutdu:4_3_2": "cāturdiśe vā bhkiṣusaṃghe niryātayet.",
    "XXadbhutdu:4_4_0": "yo vā tathāgatasyārhataḥ samyakasaṃbuddhasya parinirvṛtasya mṛttikāpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ",
    "XXadbhutdu:4_4_1": "vā yaṣṭim āropayet badarīpatramātracchattram yavaphalapramāṇaṃ pratimāṃ kārayet sarṣaphalapramāṇaṃ dhātuṃ pratiṣṭhāpayet,",
    "XXadbhutdu:4_5": "idam evānanda tataḥ prabhūtataraṃ puṇyaṃ vadāmi.",
    "XXadbhutdu:5_0": "[4] tiṣṭhatv ānanda jambūdvīpo dvīpaḥ.",
    "XXadbhutdu:5_1": "asty ānanda pūrvavideho nāma dvīpo 'ṣṭauyojanasahasrāṇy āyāmavistāreṇa samantād ardhacandrākārapariṇāmitaḥ.",
    "XXadbhutdu:5_2_0": "tam enaṃ kaścit śrāddhaḥ kulaputro vā kuladuhitā vā saptaratnamayaṃ kṛtvā cāturdiśe bhkiṣusaṃghe niryātayet yo vā tathāgatasyārhataḥ",
    "XXadbhutdu:5_2_1": "samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim āropayed badarīpatramātraṃ",
    "XXadbhutdu:5_2_2": "cchattram yavaphalapramāṇaṃ pratimāṃ kārayet sarṣaphalapramāṇaṃ dhātuṃ pratiṣṭhāpayet idam evānanda tataḥ bahutaraṃ puṇyaṃ",
    "XXadbhutdu:5_2_3": "vadāmi.",
    "XXadbhutdu:6_0": "[5] tiṣṭhatv ānanda jambūdvīpo dvīpaḥ.",
    "XXadbhutdu:6_1": "asty ānandāvaragodānīyo nāma dvīpo navayojanasahasrāṇy āyāmavistāreṇa samantāt pūrṇacandrākārapariṇāmitaḥ.",
    "XXadbhutdu:6_2_0": "tam enaṃ kaścic chrāddhaḥ kulaputro vā kuladuhitā vā saptaratnamayaṃ kṛtvā yāvac cāturdiśe bhkiṣusaṃghe niryātayed yo vā",
    "XXadbhutdu:6_2_1": "tathāgatasyārhataḥ samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim",
    "XXadbhutdu:6_2_2": "āropayed badarīpatramātraṃ cchattram yavaphalapramāṇaṃ pratimāṃ kārayet sarṣaphalapramāṇaṃ dhātuṃ pratiṣṭhāpayet idam evānanda",
    "XXadbhutdu:6_2_3": "tataḥ prabhūtataraṃ puṇyaṃ vadāmi.",
    "XXadbhutdu:7_0": "[6] tiṣṭhatv ānanda jambūdvīpo dvīpaḥ.",
    "XXadbhutdu:7_1": "tiṣṭhatu pūrvavideho dvīpaḥ. tiṣṭhatv avaragodānīyo dvīpaḥ.",
    "XXadbhutdu:7_2": "asty ānanda uttarakurur nāma dvīpaḥ daśayojanasahasrāṇy āyāmavistāreṇa samantāt samantacaturasraḥ.",
    "XXadbhutdu:7_3_0": "tam enaṃ kaścic chrāddhaḥ kulaputro vā kuladuhitā vā saptaratnamayaṃ kṛtvā yāvac cāturdiśe bhkiṣusaṃghe niryātayed yo vā",
    "XXadbhutdu:7_3_1": "tathāgatasyārhataḥ samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim",
    "XXadbhutdu:7_3_2": "āropayed badarīpatramātraṃ cchattram yavaphalapramāṇaṃ pratimāṃ kārayet sarṣaphalapramāṇaṃ dhātuṃ pratiṣṭhāpayet tataḥ prabhūtataraṃ",
    "XXadbhutdu:7_3_3": "puṇyaṃ vadāmi.",
    "XXadbhutdu:8_0": "[7] tiṣṭhatv ānanda jambūdvīpo dvīpas.",
    "XXadbhutdu:8_1": "tiṣṭhatu pūrvavideho dvīpaḥ. tiṣṭhatv avaragodānīyo dvīpaḥ.",
    "XXadbhutdu:8_2": "tiṣṭhatūttarakuru dvīpaḥ. asty ānanda śakrasya devānām indrasya vaijayanto nāma prāsādaḥ.",
    "XXadbhutdu:8_3_0": "tam enaṃ kaścic chrāddhaḥ kulaputro vā kuladuhitā vā saptaratnamayaṃ kṛtvā yāvac cāturdiśe bhkiṣusaṃghe niryātayed yo vā",
    "XXadbhutdu:8_3_1": "tathāgatasyārhataḥ samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim",
    "XXadbhutdu:8_3_2": "āropayed badarīpatramātraṃ cchattram yavaphalapramāṇaṃ pratimāṃ kārayet sarṣaphalapramāṇaṃ dhātuṃ pratiṣṭhāpayet idam evānanda",
    "XXadbhutdu:8_3_3": "tataḥ prabhūtataraṃ puṇyaṃ vadāmi.",
    "XXadbhutdu:9_0": "[8] tiṣṭhatv ānanda jambūdvīpo dvīpaḥ.",
    "XXadbhutdu:9_1": "tiṣṭhatu pūrvavideho dvīpaḥ. tiṣṭhatv avaragodānīyo dvīpaḥ.",
    "XXadbhutdu:9_2": "tiṣṭhatūttarakuru dvīpaḥ. tiṣṭhatu śakrasya devānām indrasya vaijayantaḥ prāsādaḥ.",
    "XXadbhutdu:9_3": "asty ānanda trisāharsamahāsāhasro lokadhātuḥ.",
    "XXadbhutdu:9_4_0": "tam enaṃ kaścic chrāddhaḥ kulaputro vā kuladuhitā vā saptaratnamayaṃ kṛtvā srotāpannebhyaḥ sakṛdāgāmibhyo 'nāgāmibhyo 'rhadbhyaḥ",
    "XXadbhutdu:9_4_1": "pratyekabuddhebhyaś yāvac cāturdiśe vā bhkiṣusaṃghe niryātayed yo vā tathāgatasyārhataḥ samyakasaṃbuddhasya parinirvṛttasya",
    "XXadbhutdu:9_4_2": "mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim āropayed badarīpatramātraṃ cchattram yavaphalapramāṇaṃ",
    "XXadbhutdu:9_4_3": "pratimāṃ kārayet sarṣaphalapramāṇaṃ dhātuṃ pratiṣṭhāpayet idam evānanda tataḥ prabhūtataraṃ puṇyaṃ vadāmi.",
    "XXadbhutdu:10_0_0": "[9] tat kasya hetoḥ. aprameyo hy ānanda tathāgato dānenāprameyaḥ śīlenāprameyaḥ kṣāntyāprameyo vīryeṇāprameyo tyāgenāprameyo",
    "XXadbhutdu:10_0_1": "maitryāprameyaḥ karuṇayāprameyo muditayāprameya upekṣayā caturbhir vaiśāradyais daśabhis tathāgatabalaiś aṣṭādaśabhir āveṇikair",
    "XXadbhutdu:10_0_2": "buddhadharmair aprameyāprameyaguṇasamanvāgato hy ānanda tathāgato 'rhan samyaksaṃbuddhaḥ.",
    "XXadbhutdu:11_0": "[10] evam ukto āyuṣmān ānando bhagavantam idam avocat:",
    "XXadbhutdu:11_1": "āścaryaṃ bhagavann āścaryaṃ sugata yāvad ayaṃ dharmaparyāyaḥ.",
    "XXadbhutdu:11_2": "ko nāmāyaṃ dharmaparyāyaḥ. kathaṃ cainaṃ dhārayāmi. tasmāt tarhi tvam ānanda imaṃ dharmaparyāyam adbhutam adbhutadharmaparyāyaṃ iti dhāraya.",
    "XXadbhutdu:11_3": "idam avocad bhagavān āttamanās te bhikṣava āyuṣmāṃś cānando bhagavato bhāṣitam abhyanandan."
}