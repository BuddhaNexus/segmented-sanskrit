{
    "V03prmosubu:0_0": "namaḥ sarvajñāya //",
    "V03prmosubu:1_0": "praṇamya pūrvaṃ jagati pradhānaṃ duḥkhālayottīrṇam anantapāram* /",
    "V03prmosubu:1_1": "sarvajñaśikṣāpadaratnakośam udghāṭayāmy āryagaṇasya madhye // 1 //",
    "V03prmosubu:1_2": "trailokyavikhyātayaśaḥpatākaṃ saddharmanādoditasiṃhanādam* /",
    "V03prmosubu:1_3": "sarvaṃ kaṣāsāditaratnakośaṃ brahmāṇḍacūḍāmaṇighṛṣṭapādam* // 2 //",
    "V03prmosubu:1_4": "kṛtsnasyāgādhapārasya bauddhasya vinayodadheḥ /",
    "V03prmosubu:1_5": "pratiṣṭhāhṛdayaṃ sāraṃ prātimokṣo 'yam ucyate // 3 //",
    "V03prmosubu:1_6": "eṣa saddharmarājasya saddharmālekhyasaṃgrahaḥ /",
    "V03prmosubu:1_7": "eṣa bhikṣuvaṇiggrāmaḥ śikṣāpaṇyamahāpaṇaḥ // 4 //",
    "V03prmosubu:1_8": "eṣa dauḥśīlyaduṣṭānāṃ viṣaviṣkambhaṇo 'gadaḥ /",
    "V03prmosubu:1_9": "eṣa yauvanavibhrāntakumāradvipadāṅkuśaḥ // 5 //",
    "V03prmosubu:1_10": "eṣa sāgaragambhīrasaṃsārottaraṇaplavaḥ /",
    "V03prmosubu:1_11": "eṣa kleśajayo mārgo nṛpater agranāyakaḥ // 6 //",
    "V03prmosubu:1_12": "eṣa mokṣapurārohe mūlasopānavat sthitaḥ /",
    "V03prmosubu:1_13": "nirvṛte mayi yuṣmākam eṣa śāstety abhiṣṭutaḥ // 7 //",
    "V03prmosubu:1_14": "svayaṃ + + + + + kṣumamakṣam caiva yatnataḥ /",
    "V03prmosubu:1_15": "nihatākṣaḥ samantaḥ + + + + + + + + + //",
    "V03prmosubu:1_16": "+ + + + + + + + + + naibhyaty adīkṣitaiḥ /",
    "V03prmosubu:1_17": "prātimokṣaḥ sadā rakṣo bhikṣubhir nirmumukṣubhiḥ //",
    "V03prmosubu:1_18": "jita pravṛtte 'py ahitāya + + + + + + + /",
    "V03prmosubu:1_19": "kṛtopakāre 'py apakartumīhate + + + + + //",
    "V03prmosubu:1_20": "prātimokṣasya śravaṇaṃ durlabhaṃ kalpakoṭibhiḥ /",
    "V03prmosubu:1_21": "grahaṇaṃ dharaṇaṃ caivatipattiḥ sudurlabhā // 8 //",
    "V03prmosubu:1_22": "buddhānāṃ sukham utpādaḥ sukhā dharmasya dhīṣaṇā",
    "V03prmosubu:1_23": "sukhā saṃghasya sāmagrī śramaṇānāṃ tapaḥ sukham* // 9 //",
    "V03prmosubu:1_24": "sukhaṃ darśanam āryāṇāṃ saṃvāso 'pi satā sukhaḥ /",
    "V03prmosubu:1_25": "adarśanena bālānāṃ nityam eva sukhaṃ bhavet* // 10 //",
    "V03prmosubu:1_26": "sukhaṃ dṛṣṭāḥ śīlavantaḥ sukhaṃ dṛṣṭā bahuśrutāḥ /",
    "V03prmosubu:1_27": "arhantaś ca sukhaṃ dṛṣṭā vipramuktapunarbhavāḥ // 11 //",
    "V03prmosubu:1_28": "sukhā nadī sukhaṃ tīrthaṃ sukhaṃ dharmajito jataḥ /",
    "V03prmosubu:1_29": "sukhaṃ prajñāpratilaṃbho hy asmimānakṣayaḥ sukham* // 12 //",
    "V03prmosubu:1_30": "sukho hi vāsaḥ kṛtaniścayānāṃ jitendriyāṇāṃ ca bahuśrutānām* /",
    "V03prmosubu:1_31": "śānteṣv araṇyeṣu jarāṃ gatānāṃ vaneṣu nirvāpitayauvanānām* // 13 //",
    "V03prmosubu:2_0": "nirgatam āyuṣmanto grīṣmāṇāṃ yāvat tāvad avaśiṣṭam* /",
    "V03prmosubu:2_1": "atikrāmati āyuḥ āgataṃ jarāmaraṇam* /",
    "V03prmosubu:2_2": "pralaṅghyate śāstuḥ śāsanam [PrMoSū_Mū-Banerjee_6] apramādena āuṣmadbhir yogaḥ karaṇīyaḥ /",
    "V03prmosubu:2_3": "apramādādhigatāhi tathāgatānām arhatāṃ samyaksaṃbuddhānāṃ bodhir iti vā apy evaṃbhāgīyāḥ kuśalā dharmā bodhipakṣyāḥ /",
    "V03prmosubu:2_4": "kiṃ bhagavataḥ śrāvakasaṃghasya pūrvakālakaraṇīyam alpo 'rtho 'lpakṛtyam* /",
    "V03prmosubu:2_5": "anāgatānām āyuṣmantaś chandapariśuddhiṃ cārocayata ārocitāṃ ca pravedayata /",
    "V03prmosubu:3_0": "praṇamya śākyasiṃhāya bhūtvā hy asmai kṛtāṃjaliḥ /",
    "V03prmosubu:3_1": "prātimokṣaṃ pravakṣyāmi vinayaṃ tac chṛṇotu naḥ // 14 //",
    "V03prmosubu:3_2": "śrutvā ca tat karotv atra yathā proktaṃ maharṣiṇā /",
    "V03prmosubu:3_3": "aṇumātreṣv avadyeṣu bhavatā yatnakāriṇā // 15 //",
    "V03prmosubu:3_4": "yatnād drutaṃ satataṃ yaś ca cittahayaṃ mukhavacaneṣu anusārayati /",
    "V03prmosubu:3_5": "prātimokṣakhalīnam api sadṛśaṃ śatakaṇṭakaṃ tīkṣṇaṃ yenātividhyate // 16 //",
    "V03prmosubu:3_6": "mahātmanaḥ ye vacanamātreṇa yathābhāgān na nivartante /",
    "V03prmosubu:3_7": "puruṣaturagās te khalu kleśaraṇajayino bhaviṣyanti // 17 //",
    "V03prmosubu:3_8": "yeṣāṃ tu khalīnam idaṃ na vidyate nāpi antaḥkāmaṃ /",
    "V03prmosubu:3_9": "te tu kleśaraṇavimathyatā uddāmā vibhramiṣyanti // 19 //",
    "V03prmosubu:4_0_0": "śṛṇotu bhadantaḥ saṃghaḥ adya saṃghasya poṣadhaḥ cāturdaśikaḥ pāṃcadaśiko vā [PrMoSū_Mū-Banerjee_7] sacet saṃghasya prāptakālaṃ",
    "V03prmosubu:4_0_1": "kṣametānujānīyāt saṃgho yat saṃghasya poṣadhaṃ kuryāt prātimokṣasūtroddeśam uddeśayed eṣā jñaptiḥ /",
    "V03prmosubu:5_0": "poṣadhaṃ vayam āyuṣman kariṣyāmaḥ prātimokṣasūtroddeśam uddeśāmaḥ /",
    "V03prmosubu:5_1": "yasya syāt āpattiḥ tena āviṣkartavyā /",
    "V03prmosubu:5_2": "āpattyāṃ asatyāṃ tūṣṇīṃ bhavitavyam* /",
    "V03prmosubu:5_3": "tūṣṇīṃbhāvena ca vayam āyuṣmataḥ pariśuddhān vedayiṣyāmaḥ /",
    "V03prmosubu:5_4": "yathāpi pratyekaṃ pṛṣṭasya bhikṣor vyākaraṇaṃ bhavati evam evaṃ evaṃrūpāyāṃ bhikṣuparṣadi yāvat trir apy anuśrāvaṇaṃ bhavati /",
    "V03prmosubu:5_5": "yaḥ punar bhikṣur evaṃrūpāyāṃ bhikṣuparṣadi yāvat trir apy anuśrāvyamāne smaran satīm āpattiṃ nāviṣkaroti saṃprajānan mṛṣāvādo 'sya bhavati /",
    "V03prmosubu:5_6": "saṃprajānan mṛṣāvādaḥ khalv āyuṣmantaḥ antarāyiko dharma ukto bhagavatā /",
    "V03prmosubu:5_7": "tasmāt smaratā bhikṣuṇā āpannena viśuddhāpekṣeṇa satī āpattir āviṣkartavyā /",
    "V03prmosubu:5_8": "āviṣkṛtenāsya phāsu bhavati nāviṣkṛtena na bhavati /",
    "V03prmosubu:6_0": "uddiṣṭaṃ khalu mayāyuṣmantaḥ prātimokṣasūtroddeśanidānam* /",
    "V03prmosubu:6_1": "tatrāyuṣmataḥ pṛcchāmi -- kaccit sthātra pariśuddhāḥ",
    "V03prmosubu:7_0": "dvir api trir api pṛcchāmi -- kaccit sthātra pariśuddhāḥ",
    "V03prmosubu:8_0": "atrāyuṣmanto yasmāt tūṣṇīm evam etad dhārayāmi /",
    "V03prmosubu:9_0": "catvāraḥ pārājikā dharmāḥ /",
    "V03prmosubu:10_0": "ime khalu āyuṣmantaś catvāraḥ pārājikā dharmā anvardhamāsaṃ prātimokṣasūtroddeśam āgacchanti /",
    "V03prmosubu:par.1_0": "yaḥ punar bhikṣur bhikṣūṇāṃ śikṣāsājīvasamāpannaḥ śikṣām apratyākhyāya śikṣādaurbalyam anāviṣkṛtyābrahmacaryaṃ maithunaṃ dharmaṃ pratisevate antatas tiryagyonigatayāpi sārdhaṃ,",
    "V03prmosubu:par.1_1": "ayam api bhikṣuḥ pārājiko bhavaty asaṃvāsyaḥ /",
    "V03prmosubu:par.2_0_0": "yaḥ punar bhikṣur grāmagatam araṇyagataṃ vā pareṣāṃ adattaṃ steyasaṃkhyātam ādadīta yadrūpeṇādattādānena rājā vainaṃ gṛhītvā",
    "V03prmosubu:par.2_0_1": "rājamātro vā hanyād vā saṃbadhnīyād vā pravāsayed vā evaṃ cainaṃ vadet* -- tvaṃ bhoḥ puruṣa cauro 'si bālo 'si steno 'sīty",
    "V03prmosubu:par.2_0_2": "evaṃrūpaṃ adattaṃ bhikṣuḥ ādadita,",
    "V03prmosubu:par.2_1": "ayam api bhikṣuḥ pārājayiko bhavaty asaṃvāsyaḥ /",
    "V03prmosubu:par.3_0": "yaḥ punar bhikṣur manuṣyaṃ vā manuṣyavigrahaṃ vā svahastena saṃcintya jīvitād vyaparopayet* /",
    "V03prmosubu:par.3_1": "śastraṃ vainām ādhārayec chastradhārakaṃ vāsya paryeṣeta maraṇāya vainaṃ samādāpayen maraṇavarṇaṃ vāsyānusaṃvarṇayet* /",
    "V03prmosubu:par.3_2_0": "evaṃ cainaṃ vadet* -- haṃbho puruṣa kiṃ tava pāpakenāśucinā durjīvitena mṛtaṃ te bho puruṣa jīvitād varam iti cintānumataiś",
    "V03prmosubu:par.3_2_1": "cittasaṃkalpair anekaparyāyeṇa maraṇāya vainaṃ samādāpayen maraṇavarṇaṃ vāsya anusaṃvarṇayet sa ca tena kālaṃ kuryād ayam",
    "V03prmosubu:par.3_2_2": "api bhikṣuḥ pārājiko bhavaty asaṃvāsyaḥ /",
    "V03prmosubu:par.4_0_0": "yaḥ punar bhikṣur anabhijānann aparijānann asantam asaṃvidyamānam anuttaramanuṣyadharmam alamārya viśeṣādhigamaṃ jñānaṃ vā",
    "V03prmosubu:par.4_0_1": "darśanaṃ sparśavihāratāṃ vā pratijānīyād idaṃ jānāmīdaṃ paśyāmīti sa pareṇa samayena samanuyujyamāno vā asamanuyujyamāno",
    "V03prmosubu:par.4_0_2": "vā āpanno viśuddhiṃ prakṣyaivaṃ vaded ajānann evāham āyuṣmanto 'vocaṃ jānāmīty apaśyāmīti riktaṃ tucchaṃ mṛṣāvyapalapanam",
    "V03prmosubu:par.4_0_3": "anyatrābhimānāt* ayam api bhikṣuḥ pārājiko bhavaty asaṃvāsyaḥ /",
    "V03prmosubu:15_0_0": "uddiṣṭā mayāyuṣmantaś catvāraḥ pārājikā dharmā yeṣāṃ bhikṣur anyatamānyatamam āpattim adhyāpatya na labhate bhikṣubhiḥ sārdhaṃ",
    "V03prmosubu:15_0_1": "saṃvāsaṃ bhogaṃ vā yathāpūrvaṃ ca tathāpaścāt pārājiko bhavaty asaṃvāsyaḥ /",
    "V03prmosubu:16_0": "tatrāham āyuṣmantaḥ paripṛcchāmi -- kaścit sthātra pariśuddhāḥ",
    "V03prmosubu:17_0": "dvir api trir api paripṛcchāmi -- kaścit sthātra pariśuddhāḥ",
    "V03prmosubu:18_0": "pariśuddhā atrāyuṣmanto yasmāt tūṣṇīm evam etad dhārayāmi /",
    "V03prmosubu:19_0": "saṃghāvaśeṣā dharmāḥ",
    "V03prmosubu:20_0": "ime khalv āyuṣmantas trayodaśa saṃghāvaśeṣā dharmā anvardhamāsaṃ prātimokṣasūtroddeśam āgacchanti /",
    "V03prmosubu:sa.1_0": "saṃcintya śukravisṛṣṭir anyatra svapnāntarāt saṃghāvaśeṣaḥ /",
    "V03prmosubu:sa.2_0_0": "yaḥ punar bhikṣur avalavipariṇatena cittena mātṛgrāmeṇa sārdhaṃ kāyasaṃsargaṃ samāpadyeta hastagrahaṇaṃ vā bāhugrahaṇaṃ vā",
    "V03prmosubu:sa.2_0_1": "veṇīgrahaṇaṃ vā anyatamānyatamasya vā aṅgapratyaṅgasaṃsparśanaṃ vā aṅgamarśanaṃ svīkuryāt saṃghāvaśeṣaḥ /",
    "V03prmosubu:sa.3_0": "yaḥ punar bhikṣur avadalavipariṇatena cittena mātṛgrāmaṃ duṣṭhulayā pāpikayā asabhyayā maithunopasaṃhitayā vācā ābhāṣeta yathāpi tāṃ yuvā yuvatiṃ saṃghāvaśeṣaḥ /",
    "V03prmosubu:sa.4_0_0": "yaḥ punar bhikṣur avadalavipariṇatena cittena mātṛgrāmasya purastād ātmanaḥ kāyaparicaryāyā saṃvarṇayed etad agraṃ mātṛsvasaḥ",
    "V03prmosubu:sa.4_0_1": "paricaryāṇāṃ yaduta mādṛśaṃ bhikṣuṃ śīlavantaṃ kalyāṇadharmāṇaṃ brahmacāriṇam anena dharmeṇa paricared yaduta maithunopasaṃhitena",
    "V03prmosubu:sa.4_0_2": "saṃghāvaśeṣaḥ /",
    "V03prmosubu:sa.5_0": "yaḥ punar bhikṣuḥ saṃcaritraṃ samāpadyeta striyaṃ vā puruṣamatena puruṣaṃ vā strīmatena jāyātvena vā jāritvena vā antatas tatkṣaṇikāyām api saṃghāvaśeṣaḥ /",
    "V03prmosubu:sa.6_0": "svayaṃ yācitā bhikṣuṇā kuṭiṃ kārayitvā asvāmikām ātmoddeśikāṃ prāmāṇikā kuṭiḥ kārayitavyā /",
    "V03prmosubu:sa.6_1": "tatredaṃ kuṭyāḥ pramāṇaṃ dairghyeṇa dvādaśa vitastayaḥ sugatavitastyā tīryak saptāntarataḥ /",
    "V03prmosubu:sa.6_2": "tena bhikṣuṇā bhikṣavo 'bhinetavyāḥ vāstudarśanāya /",
    "V03prmosubu:sa.6_3": "abhinītair bhikṣubhir vāstu draṣṭavyam anārambhaṃ saparikramam* /",
    "V03prmosubu:sa.6_4_0": "sārambhe ced bhikṣur vāstuny aparākrame svayaṃ yācitāṃ kuṭiṃ kārayed asvāmikām ātmoddeśakāṃ bhikṣūṃś ca nābhinayed vāstu",
    "V03prmosubu:sa.6_4_1": "darśanāya anabhinītair bhikṣubhiḥ adarśitavāstuni pramāṇaṃ vātikramet saṃghāvaśeṣaḥ /",
    "V03prmosubu:sa.7_0": "mahallakaṃ punar bhikṣuḥ vihāraṃ kārayamānāḥ sasvāmikaṃ saṃghoddeśakaṃ tena bhikṣuṇā bhikṣavo 'bhihitavyā vāstudarśanāya /",
    "V03prmosubu:sa.7_1": "ataḥ abhinītair bhikṣubhir vāstu draṣṭavam anāraṃbhaṃ saparikramam* /",
    "V03prmosubu:sa.7_2": "sāraṃbhe ced bhikṣur vāstuny aparikrame mahantaṃ vihāraṃ kārayitvā yat sasvāmikaṃ saṃghoddeśakaṃ bhikṣūṃś ca nābhinayed vāstudarśanāya saṃghāvaśeṣaḥ /",
    "V03prmosubu:sa.8_0_0": "yaḥ punar bhikṣur dviṣṭoddeśād apratītaḥ śuddhaṃ bhikṣuṃ amūlakena pārājikena dharmeṇānudhvaṃsayed apy evainaṃ brahmacaryāc",
    "V03prmosubu:sa.8_0_1": "cyāvayeyam iti tasya ca apareṇa samayena samanuyujyamāno vā asamanuyujyamāno vā amūlakam eva svādhikaraṇaṃ bhaved bhikṣuś",
    "V03prmosubu:sa.8_0_2": "ca dveṣe pratiṣṭhed dveṣeṇāvocam iti saṃghāvaśeṣaḥ /",
    "V03prmosubu:sa.9_0_0": "yaḥ punar bhikṣur dviṣṭoddeśād apratītaḥ śuddhaṃ bhikṣuṃ anyasya vā anyathābhāgīyasya adhikaraṇasya kañcid eva leśamātraṃ",
    "V03prmosubu:sa.9_0_1": "dharmam upādāya pārājikena dharmeṇa anudhvaṃsayed apy evainaṃ brahmacaryāc cyāvayeyam iti tasya ca apareṇa samayena samanuyujyamānasya",
    "V03prmosubu:sa.9_0_2": "vā samanuyujyamānasya vā anyabhāgīyaṃ tad adhikaraṇaṃ bhavati kaścid eva leśoddeśamātro dharma upātto bhavati bhikṣuś ca",
    "V03prmosubu:sa.9_0_3": "dveṣe pratiṣṭhed dveṣād avocam iti saṃghāvaśeṣaḥ /",
    "V03prmosubu:sa.10_0_0": "yaḥ punar bhikṣuḥ samagrasya saṃghasya bhedāya parākramed bhedakaraṇasaṃvartanīyaṃ cādhikaraṇaṃ samādhāya pragṛhya tiṣṭhet",
    "V03prmosubu:sa.10_0_1": "sa bhikṣur bhikṣubhir idaṃ syād vacanīyaḥ -- mā tvam āyuṣman samagrasya saṃghasya bhedāya parākramed bhedakaraṇasaṃvartanīyaṃ",
    "V03prmosubu:sa.10_0_2": "cādhikaraṇaṃ samādhāya pragṛhya tiṣṭha /",
    "V03prmosubu:sa.10_1_0": "sametv āyuṣman sārdhaṃ saṃghena samagro saṃghasahitaḥ saṃmodamāno 'vivadamānaḥ ekāgradharmoddeśaḥ ekakṣīrodakībhūtaḥ śāstu",
    "V03prmosubu:sa.10_1_1": "darśayamānaḥ sukhaṃ sparśaṃ vihāraṃ tu niśṛja tvam āyuṣman* idam evaṃrūpaṃ saṃghabhedakaraṇaṃ vastu /",
    "V03prmosubu:sa.10_2_0": "evaṃ cet sa bhikṣur bhikṣubhir ucyamānas tathaiva vastu samādāya pragṛhya tiṣṭhet* śuddhas tu pratiniḥsṛjed ity evaṃ kuśalaṃ",
    "V03prmosubu:sa.10_2_1": "na ca pratiniḥsṛjed dvir api trir api samanuyoktavyaḥ samanuśāsitavyaḥ tasya vastunaḥ pratiniḥsargāya dvir api trir api samanuyujyamānaḥ",
    "V03prmosubu:sa.10_2_2": "samanuśiṣyamānas tad vastu pratiniḥsṛjed ity evaṃ kuśalaṃ no cet pratiniḥsṛjet saṃghāvaśeṣaḥ /",
    "V03prmosubu:sa.11_0_0": "tasya khalu bhikṣor bhikṣavaḥ syur sahāyakāḥ vyagravādinaḥ eko vā dvau vā saṃbahulā vā te tān bhikṣūn evaṃ vadeyuḥ -- mā",
    "V03prmosubu:sa.11_0_1": "yūyam āyuṣmantaḥ taṃ bhikṣuṃ kalyāṇaṃ vā pāpakaṃ vā kiṃcid vadata tat kasmād dhetor dharmavādī āyuṣmanto bhikṣur vinayavādī",
    "V03prmosubu:sa.11_0_2": "ca so 'smākaṃ caiṣaś chandaṃ ca ruciñ cādāya tu vyāharati /",
    "V03prmosubu:sa.11_1": "jānaṃś ca sa bhikṣur bhāṣate nājānan yac cāsya bhikṣoḥ rocate ca kṣamate ca asmākam api rocate ca kṣamate ca iti /",
    "V03prmosubu:sa.11_2_0": "te bhikṣavo bhikṣubhir evaṃ syur vacanīyā -- māyuṣmanta evaṃ vadantu na ca sa bhikṣur dharmavādī na vinayavādī adharmaṃ caiṣo",
    "V03prmosubu:sa.11_2_1": "'vinayaṃ cāsmākaṃ chandaṃ ruciñ cādāya tu vyāharati nājānaṃś ca sa bhikṣur bhāṣate jānaṃś ca yac cāsya bikṣoḥ rocate ca kṣamate",
    "V03prmosubu:sa.11_2_2": "ca tavāyuṣmato 'pi saṃghabhedaḥ na rocate māyuṣmatām api saṃghabhedo rocate sametv āyuṣmantaḥ saṃghena samagro hi saṃgho",
    "V03prmosubu:sa.11_2_3": "saṃmodamāno avivadamāno ekāgradharmoddeśaḥ ekakṣīrodakībhūtaḥ śāstu darśayamānaḥ sukhaṃ sparśaṃ viharantu /",
    "V03prmosubu:sa.11_3": "tiṣṭha mā tvam āyuṣman saṃghabhedāya niḥsṛja imām evaṃrūpāṃ saṃghabhedakarāṃ kathām* /",
    "V03prmosubu:sa.11_4_0": "evaṃ te bhikṣavo bhikṣubhiḥ dvir api trir api samanuyoktavyāḥ samanuśāsitavyās tasya vastunaḥ pratiniḥsargāya dvir api trir",
    "V03prmosubu:sa.11_4_1": "api samanuyoktavyāḥ samanuśāsitavyāḥ pratiniḥsṛjeyuḥ ity evaṃ kuśalaṃ no cet pratiniḥsṛjeyuḥ saṃghāvaśeṣaḥ /",
    "V03prmosubu:sa.12_0": "saṃbahulā bhikṣavaḥ anyatamaṃ grāmaṃ vā nigamaṃ vā upaniḥśritya vihareyus te ca syuḥ kuladūṣakāḥ pāpasamācārāḥ teṣāṃ ca kulāni duṣṭāni dṛśyeran vā śrūyeran vā prajñāyeran vā /",
    "V03prmosubu:sa.12_1_0": "te bhikṣavaḥ bhikṣubhir evaṃ syur vacanīyāḥ -- āyuṣmantaḥ kuladūṣakāḥ pāpasamācārāḥ yuṣmākaṃ kulāni duṣṭāni dṛśyante 'pi",
    "V03prmosubu:sa.12_1_1": "śrūyante 'pi prajñāyante 'pi yuṣmākaṃ ca te pāpasamācārā dṛśyante 'pi śrūyante 'pi prajñāyante 'pi prakramadhvaṃ āyuṣmantaḥ",
    "V03prmosubu:sa.12_1_2": "yūyaṃ asmād āvāsād alaṃ yuṣmākaṃ iha vāseneti /",
    "V03prmosubu:sa.12_2_0": "evaṃ cet te bhikṣavas tān bhikṣūn vadeyuḥ -- chandagāmina āyuṣmantaḥ bhikṣava dveṣagāmino mohagāmino bhayagāminaś ca evaṃrūpāyāḥ",
    "V03prmosubu:sa.12_2_1": "āpattyāḥ ekatya bhikṣūn pravāsayanty ekatya bhikṣūn na pravāsayantīti /",
    "V03prmosubu:sa.12_3": "tatra bhikṣavaḥ evaṃ syur vacanīyāḥ -- mā āyuṣmanta evaṃ vadata /",
    "V03prmosubu:sa.12_4": "ekatya bhikṣavaś chandagāmino dveṣagāmino mohagāmino bhayagāminaś ca evaṃrūpāyāḥ āpattyāḥ ekatya bhikṣūn pravāsayanty ekatya bhikṣūn na pravāsayantīti /",
    "V03prmosubu:sa.12_5_0": "tat kasmād dhetoḥ / neme bhikṣavaś chandagāmino dveṣagāmino mohagāmino bhayagāminaś ca āyuṣmanta khalu kuladūṣakāḥ pāpasamācārāḥ",
    "V03prmosubu:sa.12_5_1": "yuṣmākaṃ kulāni duṣṭāni dṛśyante 'pi śrūyante 'pi pāpakāś ca yuṣmākaṃ samācārā dṛśyante 'pi śrūyante 'pi prajñāyante 'pi /",
    "V03prmosubu:sa.12_6": "bhikṣava āyuṣmantaś chandagāmino dveṣagāmino mohagāmino bhayagāminaś ca -- niḥsṛjata imām evaṃrūpāṃ kathām* /",
    "V03prmosubu:sa.12_7_0": "te bhikṣavaḥ bhikṣubhir evaṃ bhāsitavyāḥ -- evaṃ cet pratiniḥsṛjeyuḥ ity evaṃ kuśalaṃ no cet pratiniḥsṛjeyuḥ dvir api trir",
    "V03prmosubu:sa.12_7_1": "api samanuyoktavyāḥ samanuśāsitavyās tasya pratiniḥsargāya dvir api trir api samanuyoktavyāḥ samanuśāsitavyāḥ pratiniḥsṛjeyuḥ",
    "V03prmosubu:sa.12_7_2": "ity evaṃ kuśalaṃ no cet pratiniḥsṛjeyuḥ saṃghāvaśeṣaḥ /",
    "V03prmosubu:sa.13_0_0": "bhikṣur iha kaścid durvācyasvabhāvo bhavati uddeśyaparyāpannaiḥ śikṣāpadaiḥ sugatasūtraparyāpannaiḥ bhikṣubhiḥ sahadharmeṇa",
    "V03prmosubu:sa.13_0_1": "sahavinayenocyamāna ātmānam avacanīyaṃ karoti -- mā mām āyuṣmantaḥ yūyaṃ kiṃcid vadata kalyāṇam akalyāṇaṃ vā aham api āyuṣmataḥ",
    "V03prmosubu:sa.13_0_2": "na kiṃcid vakṣyāmi kalyāṇam akalyāṇaṃ vā viramantu āyuṣmantaḥ mama vacanād aham api viraṃsyāmi yuṣmākaṃ vacanād iti /",
    "V03prmosubu:sa.13_1_0": "sa bhikṣur bhikṣubhir evaṃ syād vacanīyo -- āyuṣman uddeśyaparyāpannaiḥ śikṣāpadaiḥ sugatasūtraparyāpannaiḥ bhikṣubhiḥ sahadharmeṇa",
    "V03prmosubu:sa.13_1_1": "sahavinayenocyamāna ātmānam tvaṃ avacanīyaṃ karoṣi āyuṣman vacanīyam eva ātmānaṃ karotu āyuṣmantam bhikṣavo sahadharmeṇa",
    "V03prmosubu:sa.13_1_2": "sahavinayena vadantu āyuṣmān api bhikṣūn sahadharmeṇa sahavinayena vadatu evaṃ saṃbaddhā hi tasya bhagavataḥ tathāgatasya",
    "V03prmosubu:sa.13_1_3": "arhato samyaksaṃbuddhasya pariṣad yad idaṃ anyonyavacanīyād anyonyāpattivyutthāpanād iti māyuṣman ātmānaṃ avacanīyaṃ karotu /",
    "V03prmosubu:sa.13_2_0": "sa bhikṣur bhikṣubhir evaṃ bhāsitavyaḥ -- evaṃ ced tad vastu pratiniḥsṛjed ity evaṃ kuśalaṃ no cet pratiniḥsṛjed dvir api",
    "V03prmosubu:sa.13_2_1": "trir api samanuyoktavyaḥ samanuśāsitavyas tasya pratiniḥsargāya dvir api trir api samanuyoktavyaḥ samanuśāsitavyaḥ pratiniḥsṛjed",
    "V03prmosubu:sa.13_2_2": "tad vastu ity evaṃ kuśalaṃ no cet pratiniḥsṛjet saṃghāvaśeṣaḥ /",
    "V03prmosubu:33_0": "uddiṣṭā mayāyuṣmantas trayodaśa saṃghāvaśeṣā dharmāḥ /",
    "V03prmosubu:33_1": "nava prathamāpattayaś catvāro yāvattṛtīyakā yeṣāṃ bhikṣur anyatamānyatamaṃ dharmam āpanno yāvatkālaṃ jānan pratichādayati tāvatkālaṃ tena akāmataḥ paryuṣitavyam* /",
    "V03prmosubu:33_2": "akāmataḥ paryuṣitaparivāsena bhikṣuṇā uttariṣaḍrātraṃ saṃghamānatvaṃ cartavyaṃ bhavati /",
    "V03prmosubu:33_3": "cīrṇamānatto bhikṣur āvarhaṇapratibaddhaḥ kṛtānudharmaḥ bhikṣusaṃghasya ārādhitacitto yatra syād viṃśatigaṇo bhikṣusaṃghasya tatra ca so bhikṣur āvarhitavyaḥ /",
    "V03prmosubu:33_4": "ekenāpi ced ūno viṃśatigaṇo bhikṣusaṃghas taṃ bhikṣum āvarhet sa ca bhikṣur anāvrīḍas te ca bhikṣavo gārhyāḥ tatra samayaḥ /",
    "V03prmosubu:34_0": "yatrāhaṃ āyuṣmataḥ paripṛcchāmi -- kaścit sthātra pariśuddhāḥ",
    "V03prmosubu:35_0": "dvir api trir api paripṛcchāmi -- kaścit sthātra pariśuddhāḥ",
    "V03prmosubu:36_0": "pariśuddhā atrāyuṣmanto yasmāt tūṣṇīm evaitad dhārayāmi /",
    "V03prmosubu:37_0": "III. dvāv aniyatau dharmau /",
    "V03prmosubu:38_0": "imau khalu āyuṣmantau dvau aniyatau dharmau anvardhamāsaṃ prātimokṣasūtroddeśam āgacchataḥ /",
    "V03prmosubu:aniy.1_0": "yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṃ kalpayed alaṃ kāmayitum* /",
    "V03prmosubu:aniy.1_1_0": "sacec chrāddheyavacanopāsikā trayāṇāṃ dharmāṇām anyatamānyatamadharmeṇa vadet pārājikena vā saṃghādiśeṣeṇa vā pāyantikena",
    "V03prmosubu:aniy.1_1_1": "vā niṣadyāṃ bhikṣuḥ pratijānamānaḥ trayāṇāṃ dharmāṇām anyatamānyatamena dharmeṇa kārayitavyaḥ pārājikena vā saṃghāvaśeṣeṇa",
    "V03prmosubu:aniy.1_1_2": "vā pāyantikena vā yena yena vā punaḥ śrāddheyavacanopāsikā taṃ bhikṣuṃ dharmeṇa vadet tena tena dharmeṇa sa bhikṣuḥ kārayitavyo",
    "V03prmosubu:aniy.1_1_3": "'yaṃ dharmo 'niyataḥ /",
    "V03prmosubu:aniy.2_0": "yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṃ kalpayen nālaṃ kāmayitum* /",
    "V03prmosubu:aniy.2_1_0": "sacec chrāddheyavacanopāsikā dvayor dharmayoḥ anyatamānyatamadharmeṇa vadet saṃghāvaśeṣeṇa vā pāyantikena vā niṣadyāṃ bhikṣuḥ",
    "V03prmosubu:aniy.2_1_1": "pratijānato dvayor dharmayoḥ saṃghāvaśeṣeṇa vā pāyantikena vā yena yena vā punaḥ śrāddheyavacanopāsikā taṃ bhikṣuṃ dharmeṇa",
    "V03prmosubu:aniy.2_1_2": "vadet tena tena dharmeṇa sa bhikṣuḥ kārayitavyo 'yam api dharmo 'niyataḥ /",
    "V03prmosubu:41_0": "uddiṣṭā me āyuṣmantaḥ dvāv aniyatau dharmau /",
    "V03prmosubu:41_1": "tatrāham āyuṣmataḥ paripṛcchāmi -- kaścit sthātra pariśuddhāḥ",
    "V03prmosubu:42_0": "dvir api trir api paripṛcchāmi -- kaścit sthātra pariśuddhāḥ",
    "V03prmosubu:43_0": "pariśuddhā atrāyuṣmanto yasmāt tūṣṇīm evam etad dhārayāmi /",
    "V03prmosubu:44_0": "triṃśan naisargikapāyantikā dharmāḥ",
    "V03prmosubu:45_0": "ime khalu āyuṣmantas triṃśan naisargikāḥ pāyantikā dharmā anvardhamāsaṃ prātimokṣasūtroddeśam āgacchanti /",
    "V03prmosubu:np.1_0": "niṣṭhitacīvareṇa bhikṣuṇā uddhṛte kaṭhine daśāhaparamaṃ atirekacīvaram avikalpitaṃ dhārayitavyaṃ tataḥ uttari dhārayen naisargikā pāyantikā /",
    "V03prmosubu:np.2_0": "niṣṭhitacīvaro bhikṣuḥ uddhṛtakaṭhine ekarātram api cet trayāṇāṃ cīvarāṇām anyatamānyatamasya cīvarād bahiḥsīmāṃ vipravased anyatra saṃghasaṃmatyā [Hs.",
    "V03prmosubu:np.2_1": ": saṃghasaṃvṛttyā] naisargikapāyantikā /",
    "V03prmosubu:np.3_0": "niṣṭhitacīvarasya bhikṣor uddhṛte kaṭhine utpatya akālacīvaram ākāṃkṣinā tena bhikṣuṇā tac cīvaraṃ pratigṛhītavyaṃ pratigṛhya sacet paripūryate kṣipram eva kṛtvā dhārayitavyam* /",
    "V03prmosubu:np.3_1": "no cet paripūryate māsaparamaṃ tena bhikṣuṇā tac cīvaram upanikṣiptavyaṃ satyāṃ cīvarapratyāśāyām ūnasya vā paripūrayet tataḥ uttari upanikṣipen naisargikapāyantikā /",
    "V03prmosubu:np.4_0": "yaḥ punar bhikṣur ajñātikayā bhikṣuṇyā purāṇacīvaraṃ dhāvayed raṃjayed ākoṭayed vā naisargikapāyantikā /",
    "V03prmosubu:np.5_0": "yaḥ punar bhikṣur ajñātikayā bhikṣuṇyā santikāc cīvaraṃ pratigṛhṇīyād anyatra parivartakān naisargikapātayantikā /",
    "V03prmosubu:np.6_0": "yaḥ punar bhikṣur ajñātigṛhapatiṃ gṛhapatipatnīṃ vopasaṃkramya cīvaraṃ vijñāpayed anyatra samayān naisargikapāyantikā /",
    "V03prmosubu:np.6_1": "tatrāyaṃ samaya ācchinnacīvaro bhikṣur bhavati naṣṭacīvaro dagdhacīvaro ūḍhacīvaro hṛtacīvaro 'yaṃ tatra samayaḥ /",
    "V03prmosubu:np.7_0_0": "ācchinnacīvareṇa bhikṣuṇā naṣṭacīvareṇa dagdhacīvareṇa ūḍhacīvareṇa hṛtacīvareṇājñātigṛhapatinā gṛhapatipatnīṃ cīvaraṃ vijñāpayitavyaḥ",
    "V03prmosubu:np.7_0_1": "taṃ cec chrāddho brāhmaṇo gṛhapatir vātyarthaṃ saṃbahulaiś cīvaraiḥ pravārayed ākāṃkṣatā tena bhikṣuṇā sāntarottaraparamaṃ",
    "V03prmosubu:np.7_0_2": "tasmāc cīvaraṃ pratigṛhītavyaṃ tata uttari pratigṛhṇīyān naisargikā pāyantikā /",
    "V03prmosubu:np.8_0_0": "bhikṣuṃ khalūddiśyājñātinā gṛhapatinā gṛhapatipatnyā vā cīvaracetanakāni pratyupasthāpitāni syuḥ ebhir ahaṃ cīvaracetanakair",
    "V03prmosubu:np.8_0_1": "evaṃrūpaṃ caivaṃrūpaṃ ca cīvaraṃ cetayitvā evaṃnāmā bhikṣur upasaṃkramiṣyati tam ācchādayiṣyāmi cīvareṇa kāle kalpikeneti /",
    "V03prmosubu:np.8_1_0": "tatra caiko bhikṣuḥ pūrvam apravāritaḥ san kaṃcid eva vikalpaṃ pratipadya tam ajñātiṃ gṛhapatiṃ gṛhapatipatnīṃ vopasaṃkramyaivaṃ",
    "V03prmosubu:np.8_1_1": "vaded yāni tāni āyuṣmatā mām uddiśya cīvaracetanakāni pratyupasthāpitāni sādhyāyuṣmaṃs te cīvaracetanakair evaṃrūpaṃ caivaṃrūpaṃ",
    "V03prmosubu:np.8_1_2": "ca cīvaraṃ cetayitvā ācchādaye 'haṃ cīvareṇa kālena kalpikeneti /",
    "V03prmosubu:np.8_2": "abhiniṣpanne cīvare naisargikā pāyantikā /",
    "V03prmosubu:np.9_0": "bhikṣuṃ khalūddiśyājñātinā gṛhapatinā gṛhapatipatnyā ca",
    "V03prmosubu:np.9_1": "pratyekapratyekāni cīvaracetanakāni pratyupasthāpitāni syuḥ /",
    "V03prmosubu:np.9_2": "ebhir āvāṃ pratyekapratyekaiḥ cīvaracetanakair evaṃrūpaṃ caivaṃrūpaṃ ca pratyekapratyekaṃ cīvaraṃ cetayitvā evaṃnāmā bhikṣur upasaṃkramiṣyati tam ācchādayiṣyāvaḥ /",
    "V03prmosubu:np.9_3": "pratyekapratyekābhyāṃ cīvaracetanakābhyāṃ kāle kalpikābhyām iti /",
    "V03prmosubu:np.9_4_0": "tatra cet sa bhikṣuḥ pūrvam apravāritaḥ san kaṃcid eva vikalpam āpatya tam ajñātigṛhapatiṃ gṛhapatipatnīṃ vopasaṃkramyaivaṃ",
    "V03prmosubu:np.9_4_1": "vaded yāni tāny āyuṣmatyātmān uddiśya pratyekapratyekāni cīvaracetanakāni pratyupasthāpitāni /",
    "V03prmosubu:np.9_5_0": "sādhyāyuṣmatau tau pratyekapratyekaiś cīvaracetanakair evaṃrūpaṃ caivaṃrūpaṃ ca cīvaraṃ cetayitvā ācchādayatām ubhāv api",
    "V03prmosubu:np.9_5_1": "bhūtvā ekaikena cīvareṇa kāle kalpikena kalyāṇakāmatām upādāyābhiniṣpanne cīvare naisargikā pāyantikā /",
    "V03prmosubu:np.10_0_0": "bhikṣuṃ khalūddiśya rājñā vā rājamātreṇa vā brāhmaṇena vā gṛhapatinā vā naigamena vā jānapadena vā dhaninā vā śreṣṭhinā vā",
    "V03prmosubu:np.10_0_1": "sārthavāhena vā dūtasya haste cīvaracetanakāni anupreṣitāni syuḥ /",
    "V03prmosubu:np.10_1_0": "atha sa dūtas tāni cetanakāni ādāya yena sa bhikṣus tenopasaṃkrāmed upasaṃkramya taṃ bhikṣum evaṃ vaded yat khalv ārya jānīyāt",
    "V03prmosubu:np.10_1_1": "tvām uddiśya rājñā vā rājamātreṇa vā brāhmaṇena vā gṛhapatinā vā naigamena vā jānapadena vā dhaninā vā śreṣṭhinā vā sārthavāhena",
    "V03prmosubu:np.10_1_2": "vā cīvaracetanakena vānupreṣitāny āryaṃ pratigṛhṇātv anukampām upādāya /",
    "V03prmosubu:np.10_2": "tena bhikṣuṇā sa dūta idaṃ syād vacanīyaḥ -- gacchāyuṣman dūta bhikṣūṇāṃ cīvaracetanakāni patyante parigṛhītuṃ /",
    "V03prmosubu:np.10_3": "cīvaraṃ tu vayaṃ labdhvā pratigṛhṇīmaḥ kāle kalpikaṃ /",
    "V03prmosubu:np.10_4": "sa dūtas taṃ bhikṣum evaṃ vaded asti kaścid āryāṇāṃ vaiyyāvṛtyakaro ya āryāṇāṃ vaiyyāvṛtyaṃ pratyanubhavatīti /",
    "V03prmosubu:np.10_5": "cīvarārthikena bhikṣuṇā vaiyyāvṛtyakaro vyapadeṣṭavya ārāmiko vā upāsako vā ete dūta bhikṣūṇāṃ vaiyyāvṛtyakarā ete bhikṣūṇāṃ vaiyyāvṛtyaṃ pratyanubhavantīti /",
    "V03prmosubu:np.10_6": "atha sa dūtas tāni cīvaracetanakāny ādāya yena sa vaiyyāvṛtyakaras tenopasaṃkrāmet* /",
    "V03prmosubu:np.10_7": "upasaṃkramya taṃ vaiyyāvṛtyakaram evaṃ vadet* /",
    "V03prmosubu:np.10_8_0": "khalv āyuṣman vaiyyāvṛtyakara jānīyā ebhis taṃ cīvaracetanakair evaṃrūpam caivaṃrūpaṃ ca cīvaraṃ cetayitvā evaṃnāmā bhikṣur",
    "V03prmosubu:np.10_8_1": "upasaṃkramiṣyati tam ācchādayethā cīvareṇa kāle kalpiteneti /",
    "V03prmosubu:np.10_9": "atha sa dūtas taṃ vaiyyāvṛtyakaraṃ sādhu ca suṣṭhu ca samanuyujya samanuśiṣya yena sa bhikṣus tena saṃkrāmet* /",
    "V03prmosubu:np.10_10": "upasaṃkramya taṃ bhikṣum evaṃ vaded yo 'sāv āryeṇa vaiyyāvṛtyakaro vyapadiṣṭaḥ samanuśiṣṭaḥ samayena tam upasaṃkrāmethā ācchādayiṣyati sa satvāṃ cīvareṇa kāle kalpiteneti /",
    "V03prmosubu:np.10_11_0": "cīvarārthikena bhikṣuṇā vaiyyāvṛtyakara upasaṃkramya dvis triś codayitavyaḥ smārayitavyo 'rthiko 'smy āyuṣman vaiyyāvṛtyakara",
    "V03prmosubu:np.10_11_1": "cīvareṇārthiko 'smy āyuṣman vaiyyāvṛtyakara cīvareṇeti /",
    "V03prmosubu:np.10_12_0": "dvis triś codayataḥ smārayataḥ sacet tac cīvaram abhiniṣpadyate ity evaṃ kuśalaṃ no ced abhiniṣpadyeta catuṣpaṃcaṣaṭkṛtvaḥ",
    "V03prmosubu:np.10_12_1": "paraṃ tūṣṇīm uddeśe sthātavyaṃ catuṣpaṃcaṣaṭkṛtvā paraṃ tūṣṇahīm uddeśe sthitasya sacet tac cīvaram abhiniṣpadyeta ity evaṃ",
    "V03prmosubu:np.10_12_2": "kuśalaṃ no ced abhiniṣpadyeta na uttari dhyāyacchec cīvarasyābhinivartaye abhiṣpanne cīvare naisargikapāyantikā /",
    "V03prmosubu:np.10_13_0": "no ced abhiniṣpadyeta yasyā diśas tāni cīvaracetanakāny ānītāni tatra svayaṃ vā gantavyam āpto vā dūto 'nupreṣitavyaḥ yāni",
    "V03prmosubu:np.10_13_1": "tāny āyuṣmadbhir evaṃnāmānaṃ bhikṣum uddiśya cīvaracetanakāny anupreṣitāni na tāni tasya bhikṣoḥ kaṃcid arthaṃ spharanti",
    "V03prmosubu:np.10_13_2": "prajānātv āyuṣmantaḥ svam arthaṃ mā vo 'rthaḥ praṇaśyatv ity ayaṃ tatra sāmayaḥ /",
    "V03prmosubu:np.11_0": "yaḥ punar bhikṣur navaṃ kauśeyasaṃstaraṃ kārayen naisargikapāyantikā /",
    "V03prmosubu:np.12_0": "yaḥ punar bhikṣuḥ śuddhakālakānām eḍakaromnāṃ navaṃ saṃstaraṃ kārayen naisargikapāyantikā /",
    "V03prmosubu:np.13_0_0": "navaṃ bhikṣuṇā saṃstaraṃ kārayatā dvau bhāgau śuddhakālakānām eḍakaromnām ādātavyau tṛtīyo 'vadātānāṃ caturtho gocarikāṇām",
    "V03prmosubu:np.13_0_1": "anādāya ced bhikṣur dvau bhāgau śuddhakālakānām eḍakaromnāṃ tṛtīyo 'vadātānāṃ caturtho gocarikāṇāṃ navaṃ saṃstaraṃ kārayen",
    "V03prmosubu:np.13_0_2": "naisargikapāyantikā /",
    "V03prmosubu:np.14_0": "navaṃ bhikṣuṇā saṃstaraṃ kārayatā akāmaṃ ṣaḍ varṣāṇi kṛtvā dhārayitavyam* /",
    "V03prmosubu:np.14_1": "arvāk ced bhikṣuḥ ṣaṇṇāṃ varṣāṇāṃ taṃ purāṇasaṃstaraṃ niḥsṛjya vā aniḥsṛjya vā anyaṃ navaṃ saṃstaraṃ kārayed anyatra saṃghasaṃmatyā [saṃghasaṃvṛtyā] naisargikapāyantikā /",
    "V03prmosubu:np.15_0": "navaṃ bhikṣuṇā niṣadanaṃ kārayitā purāṇaniṣadanasāmantakāt sugatavitastir ādātavyā navasya durvarṇīkaraṇāya /",
    "V03prmosubu:np.15_1": "anādāya ced bhikṣuḥ purāṇaniṣadanasāmantakāt sugatavitastiṃ navasya durvarṇīkaraṇāya navaṃ niṣadanaṃ paribhuṃjīta naisargikapāyantikā /",
    "V03prmosubu:np.16_0_0": "bhikṣoḥ khalv adhvapratipannasyotpadyerann eḍakaromāṇy ākāṃkṣatā tena bhikṣuṇā pratigṛhītavyāni pratigṛhya yāvat triyojanaparamaṃ",
    "V03prmosubu:np.16_0_1": "svayaṃ hartavyāny asati hārake tata uttari pāren naisargikapāyantikā /",
    "V03prmosubu:np.17_0": "yaḥ punar bhikṣur ajñātikayā bhikṣuṇyā eḍakaromāṇi dhāvayed raṃjayed vivaṭed vivaṭāpayed vā naisargikapāyantikā /",
    "V03prmosubu:np.18_0": "yaḥ punar bhikṣuḥ svahastaṃ jātarūparajatam udgṛhṇīyād udgrāhanasatvā naisargikā pāyantikā /",
    "V03prmosubu:np.19_0": "yaḥ punar bhikṣur nānāprakāraṃ rūpikavyavahāraṃ samāpadyeta naisargikā pāyantikā /",
    "V03prmosubu:np.20_0": "yaḥ punar bhikṣur nānāprakāraṃ krayavikrayaṃ samāpadyeta naisargikā pāyantikā /",
    "V03prmosubu:np.21_0": "daśāhaparamaṃ bhikṣuṇā atirekapātraṃ dhārayitavyaṃ tata uttaraṃ paridhārayen naisargikā pāyantikā /",
    "V03prmosubu:np.22_0": "yaḥ punar bhikṣur ūnapaṃcabandhanena pātreṇa pāribhogikenānyaṃ navaṃ pātraṃ paryeṣeta /",
    "V03prmosubu:np.22_1": "kalyāṇakāmatām upādāyābhiniṣpanne pātre naisargikā pāyantikā /",
    "V03prmosubu:np.22_2": "tena bhikṣuṇā tat pātraṃ bhikṣuparṣady upaniḥsṛṣṭavyaḥ yaḥ tasyāṃ bhikṣuparṣadi pātraparyanto bhavati /",
    "V03prmosubu:np.22_3": "tat tasya bhikṣor anupradātavyam idaṃ te bhikṣoḥ pātraṃ vādhiṣṭhātavyaṃ na vikārayitavyaṃ sacen mandaṃ mandaṃ paribhoktavyaṃ yāvad bhedanaparyantam upādāya ity ayaṃ tatra samayaḥ /",
    "V03prmosubu:np.23_0": "yaḥ punar bhikṣuḥ svayaṃ yācitena sūtreṇājñātinā tantuvāyena cīvaraṃ vāyeyam iti niṣpanne cīvare naisargikā pāyantikā /",
    "V03prmosubu:np.24_0_0": "bhikṣuṃ khalūddiśyājñātiḥ gṛhapatir vā gṛhapatipatnī vājñātitantuvāyena cīvaraṃ vāyayet tatra cet sa bhikṣuḥ pūrvam apravāritaḥ",
    "V03prmosubu:np.24_0_1": "san kaṃcid eva vikalpam āpadya tam ajñātiṃ tantuvāyam upasaṃkramyaivaṃ vadet* /",
    "V03prmosubu:np.24_1_0": "yat khalv āyuṣmāṃs tantuvāya jānīyā idaṃ cīvaram asmān uddiśya ūyate sādhv āyuṣmaṃs tantuvāya idaṃ cīvaraṃ suvistṛtaṃ ca",
    "V03prmosubu:np.24_1_1": "kuru suvilikhitaṃ ca suvitakṣitaṃ ca svākoṭitaṃ cāpy eva vayam āyuṣmate tantuvāyāya kāṃcid eva mātram upasaṃhariṣyāmo yaduta",
    "V03prmosubu:np.24_1_2": "piṇḍapātaṃ vā piṇḍapātamātraṃ vā piṇḍapātasaṃbalaṃ vā cīvarasyābhiniṣpattaye abhiniṣpanne cīvare naisargikā pāyantikā /",
    "V03prmosubu:np.25_0": "yaḥ punar bhikṣur bhikṣoś cīvaraṃ datvā tataḥ paścād abhiṣiktaḥ kupitaś caṇḍībhūto nātmamanā ācchindyād ācchedayed vā evaṃ cainaṃ vaded ānaya bhikṣo cīvaraṃ na te bhūyo dadāmīti /",
    "V03prmosubu:np.25_1": "tena bhikṣuṇā tac cīvaraṃ tac ca śeṣam upaniḥsṛṣṭavyaṃ bhuktasya ca naisargikā pāyantikā /",
    "V03prmosubu:np.26_0_0": "daśāham āgatāyāṃ kārtikyāṃ paurṇamāsyāṃ bhikṣor utpadyetātyayakacīvaram ākāṃkṣatā tena bhikṣuṇā pratigṛhītavyaṃ pratigṛhya",
    "V03prmosubu:np.26_0_1": "yāvac cīvaradānakālasamayād dhārayitavyaṃ tata uttaraṃ dhārayen naisargikā pāyantikā /",
    "V03prmosubu:np.27_0_0": "bhikṣavaḥ khalu saṃbahulāḥ āraṇyakeṣu śayanāsaneṣu na varṣakā bhavanti sāśaṅkasaṃmateṣu nānābhayasaṃmateṣu sapratibhayabhairavasaṃmateṣu",
    "V03prmosubu:np.27_0_1": "ākāṃkṣatā āraṇyakena bhikṣuṇā trayāṇāṃ cīvarāṇām anyatamānyatamaṃ cīvaram antargṛhe upanikṣiptavyaṃ syāt khalv āraṇyakasya",
    "V03prmosubu:np.27_0_2": "bhikṣos tadrūpapratyayo bahiḥsīmāṃ gantuṃ ṣaḍrātraparamam āraṇyakena bhikṣuṇā tasmāc cīvarād bahiḥsīmāṃ vipravastavyaṃ tata",
    "V03prmosubu:np.27_0_3": "uttari vipravasen naisargikā pāyantikā /",
    "V03prmosubu:np.28_0": "māsyaḥ śeṣo grīṣmāṇāṃ bhikṣuṇā varṣāśāṭīcīvaraṃ paryeṣitavyam ardhamāsāvaśiṣṭā kṛtvā dhārayitavyam* /",
    "V03prmosubu:np.28_1": "arvāk ced bhikṣuḥ śeṣo grīṣmāṇāṃ varṣāśāṭīcīvaraṃ paryeṣeta ūrdhvam ardhamāsāvaśiṣṭā varṣāḥ kṛtvā dhārayen naisargikā pāyantikā /",
    "V03prmosubu:np.29_0": "yaḥ punar bhikṣur jānan sāṃghikaṃ lābhaṃ pariṇatam ātmanaḥ paudgalikaṃ pariṇāmayen naisargikā pāyantikā /",
    "V03prmosubu:np.30_0_0": "yāni tāni bhagavatā glānānāṃ bhikṣūṇāṃ sāṃpreyāṇi pratisevanīyāni bhaiṣajyāny ākhyātāni tadyathā sarpis tailaṃ madhu phāṇitaṃ",
    "V03prmosubu:np.30_0_1": "tāny ākāṃkṣatā glānena bhikṣuṇā saptāhaparamaṃ svayam adhiṣṭhāya saṃnidhikāraparibhogena paribhoktavyāni tata uttari paribhuṃjīta",
    "V03prmosubu:np.30_0_2": "naisargikā pāyantikā /",
    "V03prmosubu:76_0": "uddiṣṭā me āyuṣmantas triṃśan naisargikapāyantikā dharmāḥ /",
    "V03prmosubu:76_1": "tatrāham āyuṣmantaḥ paripṛcchāmi -- kaścit sthātra pariśuddhāḥ",
    "V03prmosubu:76_2": "dvir api trir api paripṛcchāmi -- kaścit sthātra pariśuddhāḥ",
    "V03prmosubu:76_3": "pariśuddhā atrāyuṣmanto yasmāt tūṣṇīm evam etad dhārayāmi /",
    "V03prmosubu:77_0": "navatiḥ pāyantikā dharmāḥ",
    "V03prmosubu:78_0": "ime khalv āyuṣmantaḥ navatiḥ pāyantikā dharmā anvardhamāsaṃ prātimokṣasūtroddeśam āgacchanti /",
    "V03prmosubu:pay.1_0": "saṃprajānan mṛṣāvādāt pāyantikā /",
    "V03prmosubu:pay.2_0": "ūnamanuṣyavādāt pāyantikā /",
    "V03prmosubu:pay.3_0": "bhikṣupaiśunyāt pāyantikā /",
    "V03prmosubu:pay.4_0": "yaḥ punar bhikṣur jānan samagreṇa saṃghena yathādharmam adhikaraṇam upanikṣiptaṃ punaḥ karmaṇaḥ khoṭayet pāyantikā /",
    "V03prmosubu:pay.5_0": "yaḥ punar bhikṣur mātṛgrāmasyottari ṣaṭpaṃcikayā vācā dharmaṃ deśayed anyatra vijñapuruṣāt pāyantikā /",
    "V03prmosubu:pay.6_0": "yaḥ punar bhikṣur anupasaṃpannāya pudgalāya padaśo dharmaṃ vācayet pāyantikā /",
    "V03prmosubu:pay.7_0": "yaḥ punar bhikṣur anupasaṃpannāya pudgalāya duṣṭhulāpattim ārocayed anyatra saṃghasaṃmatyān [saṃghasaṃvṛtyā] pāyantikā /",
    "V03prmosubu:pay.8_0": "yaḥ punar bhikṣur anupasaṃpannāya pudgalāyottaraṃmanuṣyadharmam ārocayed bhūtāt pāyantikā /",
    "V03prmosubu:pay.9_0": "yaḥ punar bhikṣuḥ pūrvaṃ samanujño bhūtvā tataḥ paścād evaṃ vaded yathā saṃstutikayāyuṣmantaḥ sāṃghikaṃ lābhaṃ pariṇatam ātmanaḥ paudgalikaṃ pariṇāmayantīti pāyantikā /",
    "V03prmosubu:pay.10_0_0": "yaḥ punar bhikṣur anvardhamāsaṃ prātimokṣasūtroddeśe uddiśyamāne evaṃ vadet kiṃ punar ebhir āyuṣmantaḥ kṣudrānukṣudraiḥ śikṣāpadair",
    "V03prmosubu:pay.10_0_1": "anvardhamāsaṃ prātimokṣasūtroddeśair uccāryamānair yāni bhikṣūṇāṃ kaukṛtyāya saṃvartante ālekhāya vilekhāya vileṭhāya vipratisārāyeti",
    "V03prmosubu:pay.10_0_2": "śikṣāpadavilaṃghanāt pāyantikā /",
    "V03prmosubu:pay.11_0": "bījagrāmabhūtagrāmapātanapātāpanāt pāyantikā /",
    "V03prmosubu:pay.12_0": "avadhyānakṣipaṇāt pāyantikā /",
    "V03prmosubu:pay.13_0": "ājñāviheṭhanāt pāyantikā /",
    "V03prmosubu:pay.14_0_0": "yaḥ punar bhikṣuḥ sāṃghikaṃ maṃcaṃ vā pīṭhaṃ vā vṛṣiko vā biṃbopadhānacaturaśrakaṃ vā abhyavakāśe upanikṣipyoparikṣipya vā",
    "V03prmosubu:pay.14_0_1": "anuddhṛtānuddhṛtya vā tato viprakrāmet santaṃ bhikṣum anavalokyānyatra tadrūpāt pratyayāt pāyantikā /",
    "V03prmosubu:pay.15_0_0": "yaḥ punar bhikṣuḥ sāṃghike vihāre tṛṇasaṃstaraṃ vā parṇasaṃstaraṃ vā saṃstīrya vā saṃstārya vā anuddhṛtyānuddhārya vā tato",
    "V03prmosubu:pay.15_0_1": "viprakrāmet santaṃ bhikṣum anavalokyānyatra tadrūpāt pratyayāt pāyantikā /",
    "V03prmosubu:pay.16_0": "yaḥ punar bhikṣur abhiṣaktaḥ kupitaś caṇḍībhūto 'nāttamanā sāṃghikād vihārād bhikṣuṃ niṣkarṣen niṣkārṣāpayed vā anyatra tadrūpāt pratyayāt pāyantikā /",
    "V03prmosubu:pay.17_0_0": "yaḥ punar bhikṣur jānan sāṃghike vihāre pūrvopagatānāṃ bhikṣūṇāṃ tataḥ paścād āgatyānupraskandyāsane niṣadyāṃ śayyāṃ vā kalpayed",
    "V03prmosubu:pay.17_0_1": "yasya saṃbādho bhaviṣyati sa viprakramiṣyatīti ity eva pratyayaṃ kṛtvā pāyantikā /",
    "V03prmosubu:pay.18_0": "yaḥ punar bhikṣur jānan sāṃghike vihāre uparivihāyasikṛtāyāṃ kuṭikāyām āhāryapādake maṃce vā pīṭhe vā sahasā balenābhipaded vābhinipadyeta vā pāyantikā /",
    "V03prmosubu:pay.19_0": "yaḥ punar bhikṣur jānan saprāṇakenodakena tṛṇaṃ vā gomayaṃ vā mṛttikāṃ vā siñcet siñcayed vā pāyantikā /",
    "V03prmosubu:pay.20_0_0": "mahāntaṃ bhikṣuṇā vihāraṃ kārayitvā yāvad dvārakośārgalasthānād ālokasaṃjñinā bhūmiparikarmopādāya dvau vā trayo vā chedanaparyāyāḥ",
    "V03prmosubu:pay.20_0_1": "saharitāḥ adhiṣṭhātavyāḥ tata uttari adhitiṣṭhet pāyantikā /",
    "V03prmosubu:pay.21_0": "yaḥ punar bhikṣur asaṃmataḥ saṃghena bhikṣuṇīr avavadet tadrūpadharmasamanvāgamāt pāyantikā /",
    "V03prmosubu:pay.22_0": "saṃmataś cāpi bhikṣur saṃghena yāvat sūryāstagamanakālasamayāt pāyantikā /",
    "V03prmosubu:pay.23_0": "yaḥ punar bhikṣur bhikṣum evaṃ vaded āmiṣakiṃcithetor bhikṣavo bhikṣuṇīr avadantīti pāyantikā /",
    "V03prmosubu:pay.24_0": "yaḥ punar bhikṣur ajñātikāyai bhikṣuṇyai cīvaraṃ dadyād anyatra parivartakāt pāyantikā /",
    "V03prmosubu:pay.25_0": "yaḥ punar bhikṣur ajñātikāyā bhikṣuṇyāś cīvaraṃ kuryāt pāyantikā /",
    "V03prmosubu:pay.26_0": "yaḥ punar bhikṣur bhikṣuṇīsārtheṇa sārdham adhvānamārgaṃ pratipadyeta ato grāmāntaram api pāyantikā /",
    "V03prmosubu:pay.26_1": "tatrāyaṃ samayaḥ sārthagamanīyo mārgo bhavati sāśaṅkasaṃmataḥ sabhayasaṃmataḥ sapratibhayabhairavasaṃmato 'yaṃ tatra samayaḥ /",
    "V03prmosubu:pay.27_0": "yaḥ punar bhikṣur bhikṣuṇīsārtheṇa sārdhaṃ saṃvidhāya ekanāvam abhirohed ūrdhvagāminīṃ vā adhogāminīṃ vānyatra tīryakpārasantaraṇāt pātayantikā /",
    "V03prmosubu:pay.28_0": "yaḥ punar bhikṣur mātṛgrāmena sārdham eka ekayā rahasi praticchanne āsane niṣadyāṃ kalpayet pāyantikā /",
    "V03prmosubu:pay.29_0": "yaḥ punar bhikṣur bhikṣuṇyā sārdham eka ekikayā rahasi praticchanne tiṣṭhet pāyantikā /",
    "V03prmosubu:pay.30_0": "yaḥ punar bhikṣur jānan bhikṣuṇīparipācitaṃ piṇḍapātaṃ paribhuṃjītānyatra pūrvaṃ gṛhisamāraṃbhāt pāyantikā /",
    "V03prmosubu:pay.31_0": "paraṃparabhojanād anyatra samayāt pāyantikā /",
    "V03prmosubu:pay.31_1": "tatrāyaṃ samayo glānasamayaḥ karmasamayaḥ adhvānamārgasamayaḥ cīvaradānakālasamayaḥ /",
    "V03prmosubu:pay.32_0": "ekāvasathoṣitena bhikṣuṇā aglānenaikapiṇḍapātaḥ paribhoktavyas tataḥ uttari paribhuṃjīta pāyantikā /",
    "V03prmosubu:pay.33_0_0": "bhikṣavaḥ khalu saṃbahulāḥ kulāni saṃkrāmeyus tāṃś cec chrāddhā brāhmaṇagṛhapatayas tv arthaṃ pravārayeyur maṇḍaiś cāpūpaiś",
    "V03prmosubu:pay.33_0_1": "cākāṃkṣibhis tair bhikṣubhir dvau trayo vā pātrapūrāḥ pratigrahītavyāḥ tata uttari pratigṛhṇīyuḥ pāyantikā /",
    "V03prmosubu:pay.33_1": "dvau trīn vā pātrapūrān pratigṛhya tair bhikṣubhir bahirārāmaṃ gatvā santo bhikṣavaḥ saṃvibhaktavyā ātmanā ca paribhoktavyam ayaṃ tatra samayaḥ /",
    "V03prmosubu:pay.34_0": "yaḥ punar bhikṣur bhuktavān pravāritaḥ akṛtātiriktaṃ khādanīyabhojanīyaṃ khāded bhuñjīta vā pāyantikā /",
    "V03prmosubu:pay.35_0_0": "yaḥ punar bhikṣur jānan bhikṣuṃ bhuktavantaṃ akṛtātirikte khādanīyabhojanīyenetyarthaṃ pravārayed idam āyuṣman khāda idaṃ",
    "V03prmosubu:pay.35_0_1": "bhuṃkṣva ity āsvādanaprekṣī kaścid eṣa bhikṣur āsvādito bhaviṣyati ity etad eva pratyayaṃ kṛtvā pāyantikā /",
    "V03prmosubu:pay.36_0": "gaṇabhojanād anyatra samayāt pāyantikā /",
    "V03prmosubu:pay.36_1": "tatrāyaṃ samayaḥ glānasamayaḥ karmasamayo 'dhvānamārgasamayo nāvādhirohaṇaṃ mahāsamājaḥ śramaṇabhaktasamayo 'yaṃ tatra samayaḥ /",
    "V03prmosubu:pay.37_0": "yaḥ punar bhikṣur akāle khādanīyabhojanīyaṃ khāded bhuñjīta vā pāyantikā /",
    "V03prmosubu:pay.38_0": "yaḥ punar bhikṣuḥ saṃnihitaṃ khādanīyabhojanīyaṃ khāded bhuñjīta vā pāyantikā /",
    "V03prmosubu:pay.39_0": "yaḥ punar bhikṣur adattaṃ mukhadvārāhāram āhared anyatrodakadantakāṣṭhāt pāyantikā /",
    "V03prmosubu:pay.40_0_0": "yāni tāni bhagavatā bhikṣūṇāṃ praṇītabhojanāny akhyātāni tadyathā kṣīraṃ dadhi navanītaṃ matsyo māṃsaṃ vallūrī yaḥ punar",
    "V03prmosubu:pay.40_0_1": "bhikṣuḥ evaṃrūpāṇi praṇītabhojanāni ātmārtham aglānaḥ parakulebhyo vijñāpya khāded bhuñjītā vā pāyantikā /",
    "V03prmosubu:pay.41_0": "yaḥ punar bhikṣur jānan saprāṇakam udakaṃ paribhuñjīta pāyantikā /",
    "V03prmosubu:pay.42_0": "yaḥ punar bhikṣur jānan sabhojane kule anupraskandyāsane niṣadyāṃ kalpayet pāyantikā /",
    "V03prmosubu:pay.43_0": "yaḥ punar bhikṣur jānan sabhojane kule praticchanne tiṣṭhet pāyantikā /",
    "V03prmosubu:pay.44_0": "yaḥ punar bhikṣur acelakāya vā acelikāyai vā parivrājakāya vā svahastaṃ khādanīyabhojanīyaṃ dadyāt pāyantikā /",
    "V03prmosubu:pay.45_0": "yaḥ punar bhikṣur udyuktāṃ senāṃ darśanāyopasaṃkrāmet pāyantikā /",
    "V03prmosubu:pay.46_0": "syād bhikṣos tadrūpaḥ pratyayaḥ udyuktāṃ senāṃ darśanāya upasaṃkramituṃ dvirātraparamaṃ tena bhikṣuṇā tasyāṃ senāyāṃ vipravastavyaṃ tata uttari vipravaset pāyantikā /",
    "V03prmosubu:pay.47_0": "dvirātraparamam api ced bhikṣus tasyāṃ senāyāṃ vipravasāṃ udyūṣikāṃ vā gacched dhvajāgraṃ vā balāgraṃ vā senāvyūham anīkadarśanaṃ vā pratyanubhavet pāyantikā /",
    "V03prmosubu:pay.48_0": "yaḥ punar bhikṣuḥ kupitaś caṇḍībhūto 'nāttamanā bhikṣoḥ prahāraṃ dadyāt pāyantikā /",
    "V03prmosubu:pay.49_0": "yaḥ punar bhikṣur abhiṣaktaḥ kupitaś caṇḍībhūto 'nāttamanā bhikṣoḥ prahāram upadarśayet* antatas talaśaktikam api pāyantikā /",
    "V03prmosubu:pay.50_0": "yaḥ punar bhikṣur jānan bhikṣoḥ duṣṭhulām āpattiṃ praticchādayet pāyantikā /",
    "V03prmosubu:pay.51_0": "yaḥ punar bhikṣur bhikṣum evaṃ vaded ehy āyuṣman kulāny upasaṃkramāvas tatra te dāpayiṣyāmi khādanīyabhojanīyaṃ yāvadāptaṃ /",
    "V03prmosubu:pay.51_1_0": "sa tasya dāpayitvā praṇītaṃ khādanīyabhojanīyaṃ yāvadāptaṃ tataḥ paścād evaṃ vaded gaccha tvam āyuṣman na mama tvayā sārdhaṃ",
    "V03prmosubu:pay.51_1_1": "sparśo 'pi tu ekākina eva me sparśo bhavati kathāyāṃ vā niṣadyāyāṃ vā ity udyojanaprekṣī kaścid eṣa bhikṣur udyojito bhaviṣyatīty",
    "V03prmosubu:pay.51_1_2": "etad eva pratyayaṃ kṛtvā pāyantikā /",
    "V03prmosubu:pay.52_0": "yaḥ punar bhikṣur ātmārtham aglāno vitapanaprekṣī jyotiḥ samavadhavyāt samavadhāpayed vā pāyantikā /",
    "V03prmosubu:pay.53_0": "yaḥ punar bhikṣur dhārmikasaṃghakaraṇīye bhikṣoś chandaṃ datvā paścād abhiṣaktaḥ kupitaś caṇḍībhūto nāttamanā kṣepadharmam āpadyeta /",
    "V03prmosubu:pay.53_1": "āhara bhikṣoś chandaṃ na te dadāmīti pāyantikā /",
    "V03prmosubu:pay.54_0": "yaḥ punar bhikṣur anupasaṃpannena pudgalena sārdhaṃ dvirātrād ūrdhvaṃ sahāgāraśayyāṃ kalpayet pāyantikā /",
    "V03prmosubu:pay.55_0": "yaḥ punar bhikṣur evaṃ vadet tathāhaṃ bhagavato dharmaṃ deśitam ājānāmi yathā ye antarāyikā dharmā uktā bhagavatā te pratisevyamānā nālam antarāyāyeti /",
    "V03prmosubu:pay.55_1_0": "so bhikṣur bhikṣubhir idaṃ syād vacanīyo mā tvam āyuṣmann evaṃ vocas tathāhaṃ bhagavato dharmaṃ deśitam ājānāmi yathā ye",
    "V03prmosubu:pay.55_1_1": "antarāyikā dharmā uktā bhagavatā te ca pratisevyamānā nālam antarāyāya iti /",
    "V03prmosubu:pay.55_2_0": "mā bhagavantam abhyācakṣuḥ na sādhu bhavati bhagavato 'bhyākhyānaṃ na ca punar bhagavān evam āha anekaparyāyeṇa āyuṣmann",
    "V03prmosubu:pay.55_2_1": "antarāyikā dharmāḥ santaḥ antarāyikā evoktā bhagavatā te ca pratisevyamānā alam antarāyāyeti niḥsṛja tvam āyuṣmann evaṃrūpaṃ",
    "V03prmosubu:pay.55_2_2": "pāpakaṃ dṛṣṭigataṃ /",
    "V03prmosubu:pay.55_3_0": "so bhikṣur bhikṣubhir ucyamānas tad vastu pratiniḥsṛjed ity evaṃ kuśalaṃ no cet pratiniḥsṛjed dvir api trir api samanuyoktavyaḥ",
    "V03prmosubu:pay.55_3_1": "samanuśāsitavyas tasya pratiniḥsargāya dvir api trir api samanuyujyamānaḥ samanuśiṣyamānas tad vastu pratiniḥsṛjed ity evaṃ",
    "V03prmosubu:pay.55_3_2": "kuśalaṃ no cet pratiniḥsṛjet pāyantikā /",
    "V03prmosubu:pay.56_0_0": "yaḥ punar bhikṣur jānaṃs tathāvādinaṃ pudgalam akṛtānudharmāṇam apratiniḥsṛṣṭe tasmin pāpake dṛṣṭigate ālāpayet saṃlapet",
    "V03prmosubu:pay.56_0_1": "tena sārdhaṃ saṃvaset saṃbhuṃjīta sahāgāraśayyām api kalpayet pāyantikā /",
    "V03prmosubu:pay.57_0": "śramaṇoddeśaś cāpy evaṃ vadet tathāhaṃ bhagavato dharmaṃ deśitam ājānāmi yathā ye antarāyikā dharmā uktā bhagavatā te ca pratisevyamānā nālam antarāyāyeti /",
    "V03prmosubu:pay.57_1_0": "sa śramaṇoddeśo bhikṣubhir idaṃ syād vacanīyo mā tvam āyuṣman śramaṇoddeśa evaṃ vocaḥ tathāhaṃ bhagavato dharmaṃ deśitam",
    "V03prmosubu:pay.57_1_1": "ājānāmi yathā ye antarāyikā dharmā uktā bhagavatā te ca pratisevyamānā nālam antarāyāyeti /",
    "V03prmosubu:pay.57_2_0": "mā bhagavantam abhyācakṣuḥ na sādhu bhavati bhagavato 'bhyākhyānaṃ na ca punar bhagavān evāha anekaparyāyeṇa śramaṇoddeśa",
    "V03prmosubu:pay.57_2_1": "antarāyikā dhamāḥ santaḥ antarāyikā evoktā bhagavatā te ca pratisevyamānā alam antarāyāyeti /",
    "V03prmosubu:pay.57_3": "niḥsṛja tvam* śramaṇoddeśa evaṃrūpaṃ dṛṣṭigatam* /",
    "V03prmosubu:pay.57_4_0": "sa śramaṇoddeśo bhikṣubhir ucyamānas tad vastu cet pratiniḥsṛjed ity evaṃ kuśalaṃ no cet pratiniḥsṛjed dvir api trir api",
    "V03prmosubu:pay.57_4_1": "samanuyoktavyaḥ samanuśāsitavyas tasya vastunaḥ pratiniḥsargāya dvir api trir api samanuyujyamānaḥ samanuśiṣyamānas tad vastu",
    "V03prmosubu:pay.57_4_2": "pratiniḥsṛjed ity evaṃ kuśalaṃ no cet pratiniḥsṛjet sa śramaṇoddeśo bhikṣubhir idaṃ syād vacanīyo 'dyāgreṇāyuṣman śramaṇoddeśa",
    "V03prmosubu:pay.57_4_3": "nāsau bhagavāṃs tathāgataḥ arhan samyaksaṃbuddhaḥ śāstā /",
    "V03prmosubu:pay.57_5_0": "evaṃrūpasyānyatamānyatmasya brahmacāriṇaḥ pṛṣṭataḥ mā samanubadhāna yāvad apy anye śramaṇoddeśāḥ labhante bhikṣubhiḥ sārdhaṃ",
    "V03prmosubu:pay.57_5_1": "dvirātraparamaṃ sahāgāraśayyāṃ sāpi te adyāgreṇa nāsti cara careṇa mohapuruṣa naśyati /",
    "V03prmosubu:pay.57_6": "yaḥ punar bhikṣur jānan tathānāśitaṃ śramaṇoddeśam upasthāpayed vā upalālayed vā tena vā sārdhaṃ sahāgāraśayyāṃ kalpayet pāyantikā /",
    "V03prmosubu:pay.58_0_0": "navaṃ khalu bhikṣuṇā cīvaraṃ pratilabhya trayāṇāṃ durvarṇīkaraṇānām anyatamānyatamaḥ nīlo vā lohito vā pīto vā durvarṇīkaraṇāya",
    "V03prmosubu:pay.58_0_1": "ādātavyo 'nādāya ced bhikṣus trayāṇāṃ durvarṇīkaraṇānām anyatamānyatamaṃ durvaṇīkaraṇaṃ nīlaṃ vā lohitaṃ vā pītaṃ vā navaṃ",
    "V03prmosubu:pay.58_0_2": "cīvaraṃ paribhuṃjīta pāyantikā /",
    "V03prmosubu:pay.59_0": "yaḥ punar bhikṣu ratnaṃ vā ratnasaṃmataṃ vā svahastena udgṛhṇīyād udgrāhayed vānyatrādhyārāmagatād vādhyāvāsagatād vā pāyantikā /",
    "V03prmosubu:pay.59_1": "bhikṣuṇādhyārāmagataṃ vādhyāvāsagataṃ vā ratnaṃ ratnasaṃmataṃ vā udgrahītavyaṃ yasyedaṃ bhaviṣyati so hariṣyati ity evaṃ manasikṛtvā /",
    "V03prmosubu:pay.60_0": "bhagavatā deśitam anvardhamāsaṃ snāyād anyatra samayāt tadatikramāt pāyantikā /",
    "V03prmosubu:pay.60_1_0": "ayaṃ tatra samayaḥ -- adhyardho māsaḥ śeṣo grīṣmāṇāṃ pūrvo māso varṣāṇāṃ ity ete ardhatṛtīyamāsā uṣṇasamayo 'vaśiṣṭaṃ glānasamayaḥ",
    "V03prmosubu:pay.60_1_1": "karmasamayo vṛṣṭisamayo vātavṛṣṭisamayo 'yaṃ tatra samayaḥ /",
    "V03prmosubu:pay.61_0": "yaḥ punar bhikṣuḥ saṃcintya tīryagyonigataṃ prāṇinaṃ jīvitād vyaparopayet pāyantikā /",
    "V03prmosubu:pay.62_0": "yaḥ punar bhikṣuḥ saṃcintya kaccid asya bhikṣor muhūrtam api tāvad aphāṣaṃ sparśaṃ bhaved etad eva pratyayaṃ kṛtvā bhikṣoḥ kaukṛtyam upasaṃharet pātayantikā /",
    "V03prmosubu:pay.63_0": "aṅgulipratodanāt pāyantikā /",
    "V03prmosubu:pay.64_0": "udakaharṣaṇāt pāyantikā /",
    "V03prmosubu:pay.65_0": "yaḥ punar bhikṣur mātṛgrāmeṇa sārdhaṃ sahāgāraśayyāṃ kalpayet pāyantikā /",
    "V03prmosubu:pay.66_0": "yaḥ punar bhikṣur bhikṣuṃ bhīṣayed bhīṣāpayed vāntato hāsyaprekṣyam api pāyantikā /",
    "V03prmosubu:pay.67_0_0": "yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerasya vā śrāmaṇerikāyā vā pātraṃ vā cīvaraṃ vā upānahaṃ vā",
    "V03prmosubu:pay.67_0_1": "sūcīgharaṃ vā kāyabandhanaṃ vānyatamānyatamaṃ vā jīvitapariṣkāram upanidadhyād upanidhāpayet tadrūpapratyayād anyatra pāyantikā /",
    "V03prmosubu:pay.68_0": "yaḥ punar bhikṣur bhikṣoś cīvaram vikalya tataḥ paścād apratyuddhārya paribhuṃjīta pāyantikā /",
    "V03prmosubu:pay.69_0": "yaḥ punar bhikṣuḥ kupito 'nāttamanā pariśuddhaṃ anāpattikaṃ bhikṣuṃ amūlakena saṃghāvaśeṣeṇa dharmeṇānudhvaṃsayet pāyantikā /",
    "V03prmosubu:pay.70_0": "yaḥ punar bhikṣur apuruṣayā striyā sārdhaṃ saṃvidhāyādhvamārgaṃ pratipadyetāntato grāmāntaram api pāyantikā /",
    "V03prmosubu:pay.71_0": "yaḥ punar bhikṣuḥ steyasārthena sārdhaṃ saṃvidhāyādhvamārgaṃ pratipadyetāntato grāmāntaram api pāyantikā /",
    "V03prmosubu:pay.72_0": "yaḥ punar bhikṣur ūnaviṃśavarṣaṃ pudgalaṃ bhikṣubhāvāyopasaṃpādayeta pāyantikā /",
    "V03prmosubu:pay.72_1": "sa ca pudgalo 'nupasaṃpannas te ca bhikṣavo garhyā ayaṃ tatra samayaḥ /",
    "V03prmosubu:pay.73_0": "yaḥ punar bhikṣuḥ svahastena pṛthivīṃ khanyāt khānayed vā pāyantikā /",
    "V03prmosubu:pay.74_0": "cāturmāsikapravāraṇā bhikṣuṇā svīkartavyā tatottaraṃ pāyantikā /",
    "V03prmosubu:pay.74_1": "pratyekapravāraṇāyā punaḥ punaḥ pravāraṇāyāḥ kālikapravāraṇāyā nityapravāraṇāyā anyatra ayaṃ tatra samayaḥ /",
    "V03prmosubu:pay.75_0_0": "yaḥ punar bhikṣur bhikṣubhir āyuṣmatā tvayā śikṣāyāṃ śikṣitavyam iti ucyamāna evaṃ vaden nāhaṃ tava bālasya mūḍhasya duṣprajñasya",
    "V03prmosubu:pay.75_0_1": "vacanāni śikṣiṣyāmi yāvan nāhaṃ bhikṣūn prakṣyāmi sūtradharān vinayadharān mātṛkadharān iti pāyantikā /",
    "V03prmosubu:pay.75_1": "sarvajñatākāmena bhikṣuṇā śikṣāyāṃ śikṣitavyaṃ bhikṣavaḥ praṣṭavyāḥ sūtradharā vinayadharā mātṛkadharā ayaṃ tatra samayaḥ /",
    "V03prmosubu:pay 76_0_0": "yaḥ punar bhikṣur bhikṣūṇāṃ kalahajātānāṃ bhaṇḍanajātānāṃ bhedagṛhītānāṃ vivādam āpannānāṃ tūṣṇīm upaśrutikas tiṣṭhed yad",
    "V03prmosubu:pay 76_0_1": "ete bhikṣavo vakṣyanti tad ahaṃ dhārayiṣyāmīty etad eva pratyayaṃ kṛtvā pāyantikā /",
    "V03prmosubu:pay.77_0": "yaḥ punar bhikṣuḥ saṃghe dharmikāyāṃ viniścayakathāyāṃ vartamānāyāṃ āsanāt tūṣṇīm utthāya prakrāmet santaṃ bhikṣum anavapṛcchyānyatra tadrūpapratyayāt pāyantikā /",
    "V03prmosubu:pay.78_0": "anādaravṛttāt pāyantikā /",
    "V03prmosubu:pay.79_0": "surāmaireyamadyapānāt pāyantikā /",
    "V03prmosubu:pay.80_0": "yaḥ punar bhikṣur akāle grāmaṃ praviśet santaṃ bhikṣum anavapṛcchya anyatra tadrūpāt pratyayāt pāyantikā /",
    "V03prmosubu:pay.81_0": "yaḥ punar bhikṣuḥ sabhaktaḥ kule nimantritaḥ pūrvabhaktaṃ paścādbhaktaṃ kuleṣu cāritram āpadyeta santaṃ kulaṃ apratisaṃvedito 'nyatra tadrūpāt pratyayāt pāyantikā /",
    "V03prmosubu:pay.82_0_0": "yaḥ punar bhikṣur anirgatāyāṃ rajanyām anudgate 'ruṇe anirhṛteṣu ratneṣu ratnasaṃmateṣu vā rājñaḥ kṣatriyasya mūrdhābhiṣiktasya",
    "V03prmosubu:pay.82_0_1": "indrakīlaṃ vā indrakīlasāmantakaṃ vā samatikraned anyatra tadrūpāt pratyayāt pāyantikā /",
    "V03prmosubu:pay.83_0_0": "yaḥ punar bhikṣur anvardhamāsaṃ prātimokṣasūtre uddiśyamāne evaṃ vaded idānīm ahaṃ jānāmi āyuṣmanto 'yam api kila dharmaḥ",
    "V03prmosubu:pay.83_0_1": "sūtragataḥ sūtraparyāyāpannoddeśyam āgacchatīti tatrāyuṣmantaṃ ced bhikṣavo jānīyuḥ niṣaṇṇapūrvaṃ āyuṣmatā dvitrikṛtvaṃ poṣadhe",
    "V03prmosubu:pay.83_0_2": "kaḥ punar vādo bhūya iti āyuṣmato ajñānataḥ na muktiḥ yata āpattim āpannaḥ tato yathādharmaṃ kārayitavya uttaraṃ ca kaukṛtyam",
    "V03prmosubu:pay.83_0_3": "āropayitavyaṃ -- āyuṣman te alābho 'labdhaḥ durlabdho na sulabdho yat tvaṃ anvardhamāsaṃ prātimokṣasūtroddiśyamāne na satkṛtya",
    "V03prmosubu:pay.83_0_4": "śṛṇoṣi na gurukaroṣi nārthikaroṣi na manasikaroṣi ekāgracittenāvahitaśrotreṇa na śṛṇoṣi sarvacittasaṃkalpair api na śṛṇoṣi /",
    "V03prmosubu:pay.83_1": "āyuṣman tatra kaukṛtyāt pāyantikā /",
    "V03prmosubu:pay.84_0": "yaḥ punar bhikṣur asthimayaṃ vā viṣāṇamayaṃ vā sūcigharaṃ kārayet tad bhedanāt pāyantikā /",
    "V03prmosubu:pay.85_0": "bhikṣuṇā saṃghasya pīṭhaṃ vā mañcaṃ kārayatā sugatāṣṭāṅgulipramāṇāḥ pādāḥ kārayitavyā anyatra adhastāt* aṭanyās tata uttaraṃ kārayec chedanāt pāyantikā /",
    "V03prmosubu:pay.86_0": "yaḥ punar bhikṣus tūlasaṃstṛtaṃ pīṭhaṃ vā mañcaṃ avanahed avanāhayed vā uddalanāt pāyantikā /",
    "V03prmosubu:pay.87_0_0": "niṣīdanaṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ -- dīrghato vitastrī dve sugatavitastyās tīryak sārdhavitastir",
    "V03prmosubu:pay.87_0_1": "daśānāñ ca vitastis tata uttaraṃ kārayed bhedanāt pāyantikā /",
    "V03prmosubu:pay.88_0": "kaṇḍupraticchādanaṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ -- dīrghataś catasro vitastayaḥ sugatavitastyas tiryag dve tata uttaraṃ kārayec chedanāt pāyantikā /",
    "V03prmosubu:pay.89_0": "varṣāśāṭīcīvaraṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ -- dīrghataḥ ṣaṭ vitastayaḥ sugatavitastyas tiryak sārdhe dve tata uttaraṃ kārayec chedanāt pāyantikā /",
    "V03prmosubu:pay.90_0": "yaḥ punar bhikṣuḥ sugatacīvarapramāṇaṃ cīvaraṃ kārayed uttaraṃ vā sugatacīvarāt pāyantikā /",
    "V03prmosubu:pay.90_1": "tatredaṃ sugatacīvarapramāṇaṃ dīrghato nava vitastayaḥ tiryak ṣaḍ vitastayaḥ idaṃ sugatacīvarapramāṇam* /",
    "V03prmosubu:168_0": "Pay.Schl. uddiṣṭā mayāyuṣmanto navatiḥ pāyantikā dharmāḥ /",
    "V03prmosubu:168_1": "tatrāham āyuṣmantaḥ pṛcchāmi -- kaccit sthātra pariśuddhāḥ",
    "V03prmosubu:169_0": "pariśuddhā atrāyuṣmanto yasmāt tuṣṇīm evāhaṃ dhārayāmi /",
    "V03prmosubu:170_0": "catvāraḥ pratideśanīyā dharmāḥ /",
    "V03prmosubu:171_0": "ime khalv āyuṣmantaś catvāraḥ pratideśanīyā dharmā anvardhamāsaṃ prātimokṣasūtroddeśam āgacchanti /",
    "V03prmosubu:pratid.1_0_0": "yaḥ punar bhikṣur antagṛhaṃ piṇḍāya carantyā ajñātyā bhikṣuṇyāḥ santikāt sahastaṃ khādanīyabhojanīyaṃ pratigṛhya khāded vā",
    "V03prmosubu:pratid.1_0_1": "bhuñjīta vā tena bhikṣuṇā bahirārāmaṃ gatvā bhikṣor antike pratideśayitavyam garhyam asmy āyuṣmantaḥ sthānam āpanno 'sātmyaṃ",
    "V03prmosubu:pratid.1_0_2": "pratideśanīyaṃ taṃ dharmaṃ pratideśayāmīti ayam api dharmaḥ pratideśanīyaḥ /",
    "V03prmosubu:pratid.2_0_0": "saṃbahulā bhikṣavaḥ kuleṣu nimantritā bhuṃjīran tatra ced bhikṣuṇī vyapadeśamānā sthitā syād iha bhojanīyaṃ datta odanaṃ",
    "V03prmosubu:pratid.2_0_1": "datta sūpaṃ datteti sā bhikṣuṇī bhikṣubhir evaṃ syād vacanīyā āgamayasva bhagini muhūrtaṃ yāvad bhikṣavo bhuṃjate /",
    "V03prmosubu:pratid.2_1_0": "ekenāpi bhikṣuṇā cet tāṃ bhikṣuṇīm apasārayituṃ na vacanīyaṃ sarvair bhikṣubhiḥ bahirārāmaṃ gatvā bhikṣūṇām antike pratideśitavyaṃ",
    "V03prmosubu:pratid.2_1_1": "garhyam āyuṣmantaḥ sthānam āpannā asātmyaṃ pratideśanīyaṃ taṃ dharmaṃ pratideśayāma iti ayam api dharmaḥ pratideśanīyaḥ /",
    "V03prmosubu:pratid.3_0_0": "yāni tāni kulāni śikṣāsaṃvṛtisaṃmatāni yaḥ punar bhikṣus tadrūpeṣu saṃghasya śaikṣeṣu kuleṣu śikṣāsaṃvṛtisaṃmateṣu pūrvam",
    "V03prmosubu:pratid.3_0_1": "apravāritasya khādanīyabhojanīyaṃ pratigṛhya khāded bhuñjīta vā tena bhikṣuṇā bahirārāmaṃ gatvā bhikṣūṇām antike pratideśanīyaṃ",
    "V03prmosubu:pratid.3_0_2": "tat sthānam āpanno 'sātmyaṃ pratideśanīyaṃ taṃ dharmaṃ pratideśayāmīti ayam api dharmaḥ pratideśanīyaḥ /",
    "V03prmosubu:pratid.4_0_0": "yāni tāni kāni śayanāsanāni sāśaṃkasaṃmatāni sabhayasaṃmatāni sapratibhayabhairavasaṃmatāni yaḥ punar bhikṣus tadrūpeṣu saṃghasyāraṇyakeṣu",
    "V03prmosubu:pratid.4_0_1": "śayaneṣu sāśaṃkasaṃmateṣu sabhayasaṃmateṣu sapratibhayabhairavasaṃmateṣu pūrvam apratisaṃvidyate vane bahirārāmasya khādanīyabhojanīyaṃ",
    "V03prmosubu:pratid.4_0_2": "khāded bhuṃjīta vā tena bhikṣuṇā bhikṣūṇām antike pratideśayitavyaṃ garhyam asmy āyuṣmantaḥ sthānam āpanno 'sātmyaṃ pratideśanīyaṃ",
    "V03prmosubu:pratid.4_0_3": "taṃ dharmaṃ pratideśayāmīti ayam api dharmaḥ pratideśanīyaḥ /",
    "V03prmosubu:176_0": "uddiṣṭā mayāyuṣmantaś catvāraḥ pratideśanīyā dharmāḥ /",
    "V03prmosubu:176_1": "tatrāham āyuṣmantaḥ paripṛcchāmi -- kaccit sthātra pariśuddhāḥ",
    "V03prmosubu:177_0": "dvir api trir api -- kaccit sthātra pariśuddhāḥ",
    "V03prmosubu:178_0": "pariśuddhā āyuṣmanto yasmāt tūṣṇīm evam etad dhārayāmi /",
    "V03prmosubu:179_0": "saṃbahulāḥ śaikṣā dharmāḥ /",
    "V03prmosubu:180_0": "ime khalv āyuṣmantaḥ saṃbahulāḥ śaikṣā dharmā anvardhamāsaṃ prātimokṣasūtroddeśam āgacchanti /",
    "V03prmosubu:sai.1_0": "parimaṇḍalaṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.2_0": "nātyutkṛṣṭaṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.3_0": "nātyavakṛṣṭaṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.4_0": "na hastiśuṇḍakaṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.5_0": "na tālapatraṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.6_0": "na kulmāṣapiṇḍakaṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.7_0": "na nāgaśīrṣakaṃ nivāsanaṃ nivāsayiṣyāma iti śikṣā karaṇīyā /",
    "V03prmosubu:sai.8_0": "parimaṇḍalaṃ cīvaraṃ nivāsayiṣyāma iti śikṣā karaṇīyā /",
    "V03prmosubu:sai.9_0": "nātyutkṛṣṭaṃ cīvaraṃ nivāsayiṣyāma iti śikṣā karaṇīyā /",
    "V03prmosubu:sai.10_0": "nātyupakṛṣṭaṃ cīvaraṃ nivāsayiṣyāma iti śikṣā karaṇīyā /",
    "V03prmosubu:sai.11_0": "susaṃvṛtā antargṛhe gamiṣyāma iti śikṣā karaṇīyā /",
    "V03prmosubu:sai.12_0": "supraticchannā antargṛhe gamiṣyāma iti śikṣā karaṇīyā /",
    "V03prmosubu:sai.13_0": "alpaśabdā antargṛhe gamiṣyāma iti śikṣā karaṇīyā /",
    "V03prmosubu:sai.14_0": "anutkṣiptacakṣuṣo 'ntargṛhe gamiṣyāma iti śikṣā karaṇīyā /",
    "V03prmosubu:sai.15_0": "yugamātradarśino 'ntargṛhe gamiṣyāma iti śikṣā karaṇīyā /",
    "V03prmosubu:sai.16_0": "nodguṇṭhikā antargṛhaṃ gamiṣyāma iti śikṣā karaṇīyā /",
    "V03prmosubu:sai.17_0": "notkṛṣṭikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.18_0": "notsaktikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.19_0": "na vyastikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.20_0": "na paryastikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.21_0": "nolambikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.22_0": "noṭṭambikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.23_0": "notkuṭakayā antargṛhaṃ gamiṣyāma iti śikṣā karaṇīyā /",
    "V03prmosubu:sai.24_0": "na nikaṭotkuṭakayā antargṛhaṃ gamiṣyāma iti śikṣā karaṇīyā /",
    "V03prmosubu:sai.25_0": "na skambhākṛtā antargṛhaṃ gamiṣyāma iti śikṣā karaṇīyā /",
    "V03prmosubu:sai.26_0": "na kāyapracālakaṃ antargṛhaṃ gamiṣyāma iti śikṣā karaṇīyā /",
    "V03prmosubu:sai.27_0": "na bāhupracālakaṃ antargṛhaṃ gamiṣyāma iti śikṣā karaṇīyā /",
    "V03prmosubu:sai.28_0": "na śīrṣapracālakaṃ gamiṣyāma iti śikṣā karaṇīyā / /",
    "V03prmosubu:sai.29_0": "nāṃsotphatikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.30_0": "na hastasaṃlagnikayā antargṛhaṃ gamiṣyāma iti śikṣā karaṇīyā /",
    "V03prmosubu:sai.31_0": "nānujñātā antargṛhe āsane niṣatsyāma iti śikṣā karaṇīyā /",
    "V03prmosubu:sai.32_0": "nāprativekṣyāsanaṃ antargṛhe āsane niṣatsyāma iti śikṣā karaṇīyā /",
    "V03prmosubu:sai.33_0": "na sarvakāyaṃ samavadhāyāntargṛhe āsane niṣatsyāma iti śikṣā karaṇīyā /",
    "V03prmosubu:sai.34_0": "na pāde pādam ādhāyāntargṛhe āsane niṣatsyāma iti śikṣā karaṇīyā /",
    "V03prmosubu:sai.35_0": "na gulphe gulpham ādhāyāntargṛhe āsane niṣatsyāma iti śikṣā karaṇīyā /",
    "V03prmosubu:sai.36_0": "na sakthani sakthi ādhāyāntargṛhe āsane niṣatsyāma iti śikṣā karaṇīyā /",
    "V03prmosubu:sai.37_0": "na saṃkṣipya pādau antargṛhe āsane niṣatsyāma iti śikṣā karaṇīyā /",
    "V03prmosubu:sai.38_0": "na vikṣipya pādau antargṛhe āsane niṣatsyāma iti śikṣā karaṇīyā /",
    "V03prmosubu:sai.39_0": "na vyataṅgikayā antargṛhe āsane niṣatsyāma iti śikṣā karaṇīyā /",
    "V03prmosubu:sai.40_0": "satkṛtya piṇḍapātaṃ pratigrahīṣyāma iti śikṣā karaṇīyā /",
    "V03prmosubu:sai.41_0": "samatīrthikaṃ piṇḍapātaṃ pratigrahīṣyāma iti śikṣā karaṇīyā /",
    "V03prmosubu:sai.42_0": "samasūpikaṃ piṇḍapātaṃ pratigrahīṣyāma iti śikṣā karaṇīyā /",
    "V03prmosubu:sai.43_0": "sāvadānaṃ piṇḍapātaṃ pratigrahīṣyāma iti śikṣā karaṇīyā /",
    "V03prmosubu:sai.44_0": "na anāgate khādanīyabhojanīye pātram upanāmayiṣyāma iti śikṣā karaṇīyā /",
    "V03prmosubu:sai.45_0": "nodanena sūpikaṃ praticchādayiṣyāma iti śikṣā karaṇīyā /",
    "V03prmosubu:sai.46_0": "sūpikena vā odanaṃ bhūyaskāmatām upādāya iti śikṣā karaṇīyā /",
    "V03prmosubu:sai.47_0": "nopari khādanīyabhojanīyasya pātraṃ dhārayiṣyāma iti śikṣā karaṇīyā /",
    "V03prmosubu:sai.48_0": "satkṛtya piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.49_0": "nātikhuṇḍakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.50_0": "nātimahāntaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.51_0": "parimaṇḍalaṃ ālopam ālopayiṣyāma iti śikṣā karaṇīyā /",
    "V03prmosubu:sai.52_0": "na anāgate ālope mukhadvāraṃ vivariṣyāma iti śikṣā karaṇīyā /",
    "V03prmosubu:sai.53_0": "na sālopena mukhena vācaṃ pravyāhariṣyāma iti śikṣā karaṇīyā /",
    "V03prmosubu:sai.54_0": "na cuccatkārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.55_0": "naśuśaśutkārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.56_0": "na thutyutkārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.57_0": "na phuphphuphkārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.58_0": "na jihvāniścārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.59_0": "na sikthapṛthakkārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.60_0": "nāvaraṇakārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.61_0": "na gallāpahārakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.62_0": "na jihvāsphoṭakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.63_0": "na kavalacchedakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.64_0": "na hastāvalehakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.65_0": "na pātrāvalehakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.66_0": "na hastasaṃdhūnakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.67_0": "na pātrasaṃdhūnakaṃ piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.68_0": "na stūpākṛtim avagṛhya piṇḍapātaṃ paribhokṣyāma iti śikṣā karaṇīyā /",
    "V03prmosubu:sai.69_0": "nāvadhyānaprekṣiṇo 'ntarikasya bhikṣoḥ pātram avalokayiṣyāma iti śikṣā karaṇīyā /",
    "V03prmosubu:sai.70_0": "na sāmiṣeṇa pāṇinā udakasthālakaṃ grahīṣyāma iti śikṣā karaṇīyā /",
    "V03prmosubu:sai.71_0": "na sāmiṣeṇodakenāntarikaṃ bhikṣuṃ sekṣyāma iti śikṣā karaṇīyā /",
    "V03prmosubu:sai.72_0": "na sāmiṣam udakam antargṛhe chorayiṣyāma iti śikṣā karaṇīyā /",
    "V03prmosubu:sai.73_0": "na pātreṇa vighasaṃś chorayiṣyāma iti śikṣā karaṇīyā /",
    "V03prmosubu:sai.74_0": "anāstīrṇe pṛthivīpradeśe pātraṃ sthāpayiṣyāma iti śikṣā karaṇīyā /",
    "V03prmosubu:sai.75_0": "na taṭe na prapāte na prāgbhāre pātraṃ sthāpayiṣyāma iti śikṣā karaṇīyā /",
    "V03prmosubu:sai.76_0": "notthitāḥ pātraṃ nirmādayiṣyāma iti śikṣā karaṇīyā /",
    "V03prmosubu:sai.77_0": "na taṭe na prapāte na prāgbhāre pātraṃ nirmādayiṣyāma iti śikṣā karaṇīyā /",
    "V03prmosubu:sai.78_0": "na nadyāḥ kāryakāriṇyā pratisrotaḥ pātrodakaṃ grahīṣyāma iti śikṣā karaṇīyā /",
    "V03prmosubu:sai.79_0": "na utthitā niṣaṇṇāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.80_0": "na niṣaṇṇā nipaṇṇāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.81_0": "na nīcatarake āsane niṣaṇṇā uccatarake āsane niṣaṇṇāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.82_0": "na pṛṣṭhato gacchantaḥ purato gacchate aglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.83_0": "nonmārgeṇa gacchanto mārgeṇa gacchate āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.84_0": "nodguṇṭhikākṛtāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.85_0": "notkṛṣṭikākṛtāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.86_0": "notsaktikākṛtāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.87_0": "na vyastikākṛtāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.88_0": "na paryastikākṛtāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.89_0": "noṣṇīṣaśirase āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.90_0": "na kholāśirase āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.91_0": "na mauliśirase āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.92_0": "na mālāśirase āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.93_0": "na veṣṭitaśirase āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.94_0": "na hastyārūḍhāya āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.95_0": "na aśvārūḍhāya āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.96_0": "na śivikārūḍhāya āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.97_0": "na yānāruḍhāya āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.98_0": "na pādukārūḍhāya āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.99_0": "na daṇḍapāṇaye āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.100_0": "na chatrapāṇaye āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.101_0": "na śastrapāṇaye āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.102_0": "na khaḍgapāṇaye āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.103_0": "nāyudhapāṇaye āglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.104_0": "saṃnaddhāyāglānāya dharmaṃ deśayiṣyāma iti śikṣā karaṇīyā /",
    "V03prmosubu:sai.105_0": "nāglānā utthitā uccāraprasrāvaṃ kariṣyāma iti śikṣā karaṇīyā /",
    "V03prmosubu:sai.106_0": "nāglānāḥ udake uccāraprasrāvaṃ kheṭaṃ siṃghāṇakaṃ vāntaṃ viriktaṃ chorayiṣyāma iti śikṣā karaṇīyā /",
    "V03prmosubu:sai.107_0": "nāglānā saharite pṛthivīpradeśe uccāraprasrāvaṃ kheṭaṃ siṃghāṇakaṃ vāntaṃ viriktaṃ chorayiṣyāma iti śikṣā karaṇīyā /",
    "V03prmosubu:sai.108_0": "nāsādhikapauruṣaṃ vṛkṣam adhirokṣyāmo 'nyatrāpada iti śikṣā karaṇīyā /",
    "V03prmosubu:287_0": "uddiṣṭā me āyuṣmantaḥ saṃbahulāḥ śaikṣā dharmāḥ /",
    "V03prmosubu:287_1": "tatrāham āyuṣmataḥ paripṛcchāmi -- kaccit sthātra pariśuddāḥ",
    "V03prmosubu:288_0": "dvir api trir api paripṛcchāmi -- kaccit sthātra pariśuddhāḥ",
    "V03prmosubu:289_0": "pariśuddhā āyuṣmanto yasmāt tūṣṇīm evam etad dhārayāmi //",
    "V03prmosubu:290_0": "sapta adhikaraṇaśamathā dharmāḥ",
    "V03prmosubu:291_0": "ime khalv āyuṣmantaḥ saptādhikaraṇaśamathāḥ dharmā anvardhamāsaṃ prātimokṣasūtroddeśam āgacchanti /",
    "V03prmosubu:292_0": "saṃmukhavinayārhāya saṃmukhavinayaṃ dāsyāmaḥ /",
    "V03prmosubu:292_1": "smṛtivinayārhāya smṛtivinayaṃ dāsyāmaḥ /",
    "V03prmosubu:292_2": "amūḍhavinayārhāya amūḍhavinayaṃ dāsyāmaḥ /",
    "V03prmosubu:292_3": "yadbhūyeṣiyārhāya yadbhūyeṣiyaṃ dāsyāmaḥ /",
    "V03prmosubu:292_4": "tatsvabhāveṣiyārhāya tatsvabhāveṣiyaṃ dāsyāmaḥ /",
    "V03prmosubu:292_5": "tṛṇaprastārakārhāya tṛṇaprastārakaṃ dāsyāmaḥ /",
    "V03prmosubu:292_6": "pratijñākārakārhāya pratijñāṃ dāsyāmaḥ /",
    "V03prmosubu:292_7": "utpannotpannāny adhikaraṇāny ebhiḥ saptabhir adhikaraṇaśamathair dharmair dāpayiṣyāmaḥ śamayiṣyāmo vyupaśamayiṣyāmo dharmavinaye śāstuḥ śāsane /",
    "V03prmosubu:293_0": "uddiṣṭā me āyuṣmantaḥ saptādhikaraṇaśamathā dharmāḥ /",
    "V03prmosubu:294_0": "tatrāham āyuṣmataḥ paripṛcchāmi -- kaccit sthātra pariśuddhāḥ",
    "V03prmosubu:295_0": "dvir api trir api paripṛcchāmi -- kaccit sthātra pariśuddhāḥ /",
    "V03prmosubu:296_0": "pariśuddhā āyuṣmanto yasmāt tūṣṇīm evam evāhaṃ dhārayāmi /",
    "V03prmosubu:298_0": "uddiṣṭaṃ me āyuṣmantaḥ prātimokṣasūtroddeśasya nidānaṃ /",
    "V03prmosubu:298_1": "/ uddiṣṭāś catvāraḥ pārājikā dharmās trayodaśa saṃghāvaśeṣā dharmā dvāv aniyatau dharmau /",
    "V03prmosubu:298_2_0": "triṃśan naiḥsargikapāyantikā dharmāḥ navati pāyantikā dharmāś catvāraḥ pratideśanīyā dharmāḥ saṃbahulā śaikṣā dharmāḥ saptādhikaraṇaśamathā",
    "V03prmosubu:298_2_1": "dharmā etāvat tasya bhagavatas tathāgatasyārhataḥ samyaksaṃbuddhasya sūtragataṃ sūtraparyāpannam iti yo vā punar anyo 'py",
    "V03prmosubu:298_2_2": "āgacched dharmasyānudharmaḥ tatra sahitaiḥ samagraiḥ saṃmodamānair avivadamānais tīvraś cetasa ārakṣāsmṛtyapramāde yogaḥ",
    "V03prmosubu:298_2_3": "karaṇīyaḥ /",
    "V03prmosubu:299_0": "kṣāntiḥ paramaṃ tapas titikṣā nirvāṇaṃ paramaṃ vadanti buddhāḥ /",
    "V03prmosubu:299_1": "na hi pravrajitaḥ paropatāpī śramaṇo bhavati parān viheṭhayānaḥ // 1",
    "V03prmosubu:299_2": "cakṣuṣmān viṣamāṇīva vidyamāne parākrame /",
    "V03prmosubu:299_3": "paṇḍito jīvaloke 'smin pāpāni parivarjayet // 2",
    "V03prmosubu:299_4": "anopavādī nopaghātī prātimokṣe ca saṃvaraḥ {B: anupavādo 'nupaghātaḥ} /",
    "V03prmosubu:299_5": "mātrajñatā ca bhakte 'smin prāntaṃ ca śayanāsanam*",
    "V03prmosubu:299_6": "adhicitte samāyoga etad buddhānuśāsanam* // 3",
    "V03prmosubu:299_7": "yathāpi bhramaraḥ puṣpād varṇagandhāv aheṭhayan* [yathā hi] /",
    "V03prmosubu:299_8": "ḍayate rasam ādāya evaṃ grāme muniś caret* // 4",
    "V03prmosubu:299_9": "na pareṣāṃ vilomāni na pareṣāṃ kṛtākṛtam* /",
    "V03prmosubu:299_10": "ātmanas tu samīkṣeta samāni viṣamāṇi ca // 5",
    "V03prmosubu:299_11": "adhicetasi mā pramādyato munino maunapadeṣu śikṣataḥ {B:prāmodyato; maunipadeṣu} /",
    "V03prmosubu:299_12": "śokā na bhavanti tāyina upaśāntasya sadā smṛtimataḥ // 6",
    "V03prmosubu:299_13": "dadataḥ puṇyaṃ pravardhate vairaṃ saṃyamato na cīyate /",
    "V03prmosubu:299_14": "kuśalī prajahāti pāpakaṃ kleśānāṃ kṣayatas tu nirvṛtiḥ {B: kṣayitas} // 7",
    "V03prmosubu:299_15": "sarvapāpasyākaraṇaṃ kuśalasyopasaṃpadā /",
    "V03prmosubu:299_16": "svacittaparidamanam etad buddhānuśāsanam* // 8",
    "V03prmosubu:299_17": "kāyena saṃvaraḥ sādhu sādhu vācātha saṃvaraḥ {B: vācā ca} /",
    "V03prmosubu:299_18": "manasā saṃvaraḥ sādhu sādhu sarvatra saṃvaraḥ /",
    "V03prmosubu:299_19": "sarvatra saṃvṛto bhikṣuḥ sarvaduḥkhāt pramucyate // 9",
    "V03prmosubu:299_20": "vācānurakṣī manasā susaṃvṛtaḥ kāyena caivākuśalaṃ na kuryāt* /",
    "V03prmosubu:299_21": "etāṃs trīn karmapathān viśodhya nārāgayen mārgam ṛṣipraveditam* // 10",
    "V03prmosubu:299_22": "buddho vipaśyī ca śikhī ca viśvabhu krakutsundaḥ kanakamuniś ca kāśyapaḥ {B: krakutsandaḥ} /",
    "V03prmosubu:299_23": "anuttaraḥ śākyamuniś ca gautamo devātidevo naradamyasārathiḥ // 11",
    "V03prmosubu:299_24": "saptānāṃ buddhavīrāṇāṃ lokanāthāgratāyināṃ /",
    "V03prmosubu:299_25": "uddiṣṭaḥ prātimokṣo 'yaṃ vistareṇa yaśasvinām* // 12",
    "V03prmosubu:299_26": "asmin sagauravā buddhā buddhānāṃ śrāvakāś ca ye /",
    "V03prmosubu:299_27": "asmin sagauravā bhūtvā prāpnumadhvam asaṃskṛtam* {B: prāptamadhvam} // 13",
    "V03prmosubu:299_28": "ārabhadhvaṃ niṣkrāmata yujyadhvaṃ buddhaśāsane /",
    "V03prmosubu:299_29": "dhunīta mṛtyunaḥ sainyaṃ naḍāgāram iva kuñjaraḥ // 14",
    "V03prmosubu:299_30": "yo hy asmin dharmavinaye apramattaś cariṣyati /",
    "V03prmosubu:299_31": "prahāya jātisaṃsāraṃ duḥkhasyāntaṃ kariṣyati // 15",
    "V03prmosubu:299_32": "anyonyaṃ śīlaguptyarhaṃ śāsanasya ca vṛddhaye /",
    "V03prmosubu:299_33": "uddiṣṭaḥ prātimokṣo 'yaṃ kṛtaḥ saṃghena poṣadhaḥ // 16",
    "V03prmosubu:299_34": "yasyārthe sūtram uddiṣṭaṃ yasyārthe poṣadhaḥ kṛtaḥ /",
    "V03prmosubu:299_35": "tac chīlam anurakṣadhvaṃ bālāgraṃ camaro yathā // 17",
    "V03prmosubu:299_36": "prātimokṣasamuddeśād yat puṇyaṃ samupārjitaṃ /",
    "V03prmosubu:299_37": "aśeṣas tena loko 'yaṃ maunīndraṃ padam āpnuyāt // 18",
    "V03prmosubu:300_0": "/// prātimokṣaḥ samāptaḥ ///"
}