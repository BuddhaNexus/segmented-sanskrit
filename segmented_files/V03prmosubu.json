{
  "V03prmosubu:0": "namaḥ sarvajñāya //",
  "V03prmosubu:1": "praṇamya pūrvaṃ jagati pradhānaṃ duḥkhālayottīrṇam anantapāram* /",
  "V03prmosubu:2": "sarvajñaśikṣāpadaratnakośam udghāṭayāmy āryagaṇasya madhye // 1 //",
  "V03prmosubu:3": "trailokyavikhyātayaśaḥpatākaṃ saddharmanādoditasiṃhanādam* /",
  "V03prmosubu:4": "sarvaṃ kaṣāsāditaratnakośaṃ brahmāṇḍacūḍāmaṇighṛṣṭapādam* // 2 //",
  "V03prmosubu:5": "kṛtsnasyāgādhapārasya bauddhasya vinayodadheḥ /",
  "V03prmosubu:6": "pratiṣṭhāhṛdayaṃ sāraṃ prātimokṣo 'yam ucyate // 3 //",
  "V03prmosubu:7": "eṣa saddharmarājasya saddharmālekhyasaṃgrahaḥ /",
  "V03prmosubu:8": "eṣa bhikṣuvaṇiggrāmaḥ śikṣāpaṇyamahāpaṇaḥ // 4 //",
  "V03prmosubu:9": "eṣa dauḥśīlyaduṣṭānāṃ viṣaviṣkambhaṇo 'gadaḥ /",
  "V03prmosubu:10": "eṣa yauvanavibhrāntakumāradvipadāṅkuśaḥ // 5 //",
  "V03prmosubu:11": "eṣa sāgaragambhīrasaṃsārottaraṇaplavaḥ /",
  "V03prmosubu:12": "eṣa kleśajayo mārgo nṛpater agranāyakaḥ // 6 //",
  "V03prmosubu:13": "eṣa mokṣapurārohe mūlasopānavat sthitaḥ /",
  "V03prmosubu:14": "nirvṛte mayi yuṣmākam eṣa śāstety abhiṣṭutaḥ // 7 //",
  "V03prmosubu:15": "svayaṃ + + + + + kṣumamakṣam caiva yatnataḥ /",
  "V03prmosubu:16": "nihatākṣaḥ samantaḥ + + + + + + + + + //",
  "V03prmosubu:17": "+ + + + + + + + + + naibhyaty adīkṣitaiḥ /",
  "V03prmosubu:18": "prātimokṣaḥ sadā rakṣo bhikṣubhir nirmumukṣubhiḥ //",
  "V03prmosubu:19": "jita pravṛtte 'py ahitāya + + + + + + + /",
  "V03prmosubu:20": "kṛtopakāre 'py apakartumīhate + + + + + //",
  "V03prmosubu:21": "prātimokṣasya śravaṇaṃ durlabhaṃ kalpakoṭibhiḥ /",
  "V03prmosubu:22": "grahaṇaṃ dharaṇaṃ caivatipattiḥ sudurlabhā // 8 //",
  "V03prmosubu:23": "buddhānāṃ sukham utpādaḥ sukhā dharmasya dhīṣaṇā",
  "V03prmosubu:24": "sukhā saṃghasya sāmagrī śramaṇānāṃ tapaḥ sukham* // 9 //",
  "V03prmosubu:25": "sukhaṃ darśanam āryāṇāṃ saṃvāso 'pi satā sukhaḥ /",
  "V03prmosubu:26": "adarśanena bālānāṃ nityam eva sukhaṃ bhavet* // 10 //",
  "V03prmosubu:27": "sukhaṃ dṛṣṭāḥ śīlavantaḥ sukhaṃ dṛṣṭā bahuśrutāḥ /",
  "V03prmosubu:28": "arhantaś ca sukhaṃ dṛṣṭā vipramuktapunarbhavāḥ // 11 //",
  "V03prmosubu:29": "sukhā nadī sukhaṃ tīrthaṃ sukhaṃ dharmajito jataḥ /",
  "V03prmosubu:30": "sukhaṃ prajñāpratilaṃbho hy asmimānakṣayaḥ sukham* // 12 //",
  "V03prmosubu:31": "sukho hi vāsaḥ kṛtaniścayānāṃ jitendriyāṇāṃ ca bahuśrutānām* /",
  "V03prmosubu:32": "śānteṣv araṇyeṣu jarāṃ gatānāṃ vaneṣu nirvāpitayauvanānām* // 13 //",
  "V03prmosubu:33": "nirgatam āyuṣmanto grīṣmāṇāṃ yāvat tāvad avaśiṣṭam* /",
  "V03prmosubu:34": "atikrāmati āyuḥ āgataṃ jarāmaraṇam* /",
  "V03prmosubu:35": "pralaṅghyate śāstuḥ śāsanam [PrMoSū_Mū-Banerjee_6] apramādena āuṣmadbhir yogaḥ karaṇīyaḥ /",
  "V03prmosubu:36": "apramādādhigatāhi tathāgatānām arhatāṃ samyaksaṃbuddhānāṃ bodhir iti vā apy evaṃbhāgīyāḥ kuśalā dharmā bodhipakṣyāḥ /",
  "V03prmosubu:37": "kiṃ bhagavataḥ śrāvakasaṃghasya pūrvakālakaraṇīyam alpo 'rtho 'lpakṛtyam* /",
  "V03prmosubu:38": "anāgatānām āyuṣmantaś chandapariśuddhiṃ cārocayata ārocitāṃ ca pravedayata /",
  "V03prmosubu:39": "praṇamya śākyasiṃhāya bhūtvā hy asmai kṛtāṃjaliḥ /",
  "V03prmosubu:40": "prātimokṣaṃ pravakṣyāmi vinayaṃ tac chṛṇotu naḥ // 14 //",
  "V03prmosubu:41": "śrutvā ca tat karotv atra yathā proktaṃ maharṣiṇā /",
  "V03prmosubu:42": "aṇumātreṣv avadyeṣu bhavatā yatnakāriṇā // 15 //",
  "V03prmosubu:43": "yatnād drutaṃ satataṃ yaś ca cittahayaṃ mukhavacaneṣu anusārayati /",
  "V03prmosubu:44": "prātimokṣakhalīnam api sadṛśaṃ śatakaṇṭakaṃ tīkṣṇaṃ yenātividhyate // 16 //",
  "V03prmosubu:45": "mahātmanaḥ ye vacanamātreṇa yathābhāgān na nivartante /",
  "V03prmosubu:46": "puruṣaturagās te khalu kleśaraṇajayino bhaviṣyanti // 17 //",
  "V03prmosubu:47": "yeṣāṃ tu khalīnam idaṃ na vidyate nāpi antaḥkāmaṃ /",
  "V03prmosubu:48": "te tu kleśaraṇavimathyatā uddāmā vibhramiṣyanti // 19 //",
  "V03prmosubu:49_0": "śṛṇotu bhadantaḥ saṃghaḥ adya saṃghasya poṣadhaḥ cāturdaśikaḥ pāṃcadaśiko vā [PrMoSū_Mū-Banerjee_7]",
  "V03prmosubu:49_1": "sacet saṃghasya prāptakālaṃ kṣametānujānīyāt saṃgho yat saṃghasya poṣadhaṃ kuryāt",
  "V03prmosubu:49_2": "prātimokṣasūtroddeśam uddeśayed eṣā jñaptiḥ /",
  "V03prmosubu:50": "poṣadhaṃ vayam āyuṣman kariṣyāmaḥ prātimokṣasūtroddeśam uddeśāmaḥ /",
  "V03prmosubu:51": "yasya syāt āpattiḥ tena āviṣkartavyā /",
  "V03prmosubu:52": "āpattyāṃ asatyāṃ tūṣṇīṃ bhavitavyam* /",
  "V03prmosubu:53": "tūṣṇīṃbhāvena ca vayam āyuṣmataḥ pariśuddhān vedayiṣyāmaḥ /",
  "V03prmosubu:54": "yathāpi pratyekaṃ pṛṣṭasya bhikṣor vyākaraṇaṃ bhavati evam evaṃ evaṃrūpāyāṃ bhikṣuparṣadi yāvat trir apy anuśrāvaṇaṃ bhavati /",
  "V03prmosubu:55": "yaḥ punar bhikṣur evaṃrūpāyāṃ bhikṣuparṣadi yāvat trir apy anuśrāvyamāne smaran satīm āpattiṃ nāviṣkaroti saṃprajānan mṛṣāvādo 'sya bhavati /",
  "V03prmosubu:56": "saṃprajānan mṛṣāvādaḥ khalv āyuṣmantaḥ antarāyiko dharma ukto bhagavatā /",
  "V03prmosubu:57": "tasmāt smaratā bhikṣuṇā āpannena viśuddhāpekṣeṇa satī āpattir āviṣkartavyā /",
  "V03prmosubu:58": "āviṣkṛtenāsya phāsu bhavati nāviṣkṛtena na bhavati /",
  "V03prmosubu:59": "uddiṣṭaṃ khalu mayāyuṣmantaḥ prātimokṣasūtroddeśanidānam* /",
  "V03prmosubu:60": "tatrāyuṣmataḥ pṛcchāmi -- kaccit sthātra pariśuddhāḥ",
  "V03prmosubu:61": "dvir api trir api pṛcchāmi -- kaccit sthātra pariśuddhāḥ",
  "V03prmosubu:62": "atrāyuṣmanto yasmāt tūṣṇīm evam etad dhārayāmi /",
  "V03prmosubu:63": "catvāraḥ pārājikā dharmāḥ /",
  "V03prmosubu:64": "ime khalu āyuṣmantaś catvāraḥ pārājikā dharmā anvardhamāsaṃ prātimokṣasūtroddeśam āgacchanti /",
  "V03prmosubu:65_0": "par.1 yaḥ punar bhikṣur bhikṣūṇāṃ śikṣāsājīvasamāpannaḥ śikṣām apratyākhyāya śikṣādaurbalyam",
  "V03prmosubu:65_1": "anāviṣkṛtyābrahmacaryaṃ maithunaṃ dharmaṃ pratisevate antatas tiryagyonigatayāpi sārdhaṃ,",
  "V03prmosubu:66": "ayam api bhikṣuḥ pārājiko bhavaty asaṃvāsyaḥ /",
  "V03prmosubu:67_0": "par.2 yaḥ punar bhikṣur grāmagatam araṇyagataṃ vā pareṣāṃ adattaṃ steyasaṃkhyātam",
  "V03prmosubu:67_1": "ādadīta yadrūpeṇādattādānena rājā vainaṃ gṛhītvā rājamātro vā hanyād vā saṃbadhnīyād",
  "V03prmosubu:67_2": "vā pravāsayed vā evaṃ cainaṃ vadet* -- tvaṃ bhoḥ puruṣa cauro 'si bālo 'si steno",
  "V03prmosubu:67_3": "'sīty evaṃrūpaṃ adattaṃ bhikṣuḥ ādadita,",
  "V03prmosubu:68": "ayam api bhikṣuḥ pārājayiko bhavaty asaṃvāsyaḥ /",
  "V03prmosubu:69": "par.3 yaḥ punar bhikṣur manuṣyaṃ vā manuṣyavigrahaṃ vā svahastena saṃcintya jīvitād vyaparopayet* /",
  "V03prmosubu:70": "śastraṃ vainām ādhārayec chastradhārakaṃ vāsya paryeṣeta maraṇāya vainaṃ samādāpayen maraṇavarṇaṃ vāsyānusaṃvarṇayet* /",
  "V03prmosubu:71_0": "evaṃ cainaṃ vadet* -- haṃbho puruṣa kiṃ tava pāpakenāśucinā durjīvitena mṛtaṃ te",
  "V03prmosubu:71_1": "bho puruṣa jīvitād varam iti cintānumataiś cittasaṃkalpair anekaparyāyeṇa maraṇāya",
  "V03prmosubu:71_2": "vainaṃ samādāpayen maraṇavarṇaṃ vāsya anusaṃvarṇayet sa ca tena kālaṃ kuryād ayam",
  "V03prmosubu:71_3": "api bhikṣuḥ pārājiko bhavaty asaṃvāsyaḥ /",
  "V03prmosubu:72_0": "par.4 yaḥ punar bhikṣur anabhijānann aparijānann asantam asaṃvidyamānam anuttaramanuṣyadharmam",
  "V03prmosubu:72_1": "alamārya viśeṣādhigamaṃ jñānaṃ vā darśanaṃ sparśavihāratāṃ vā pratijānīyād idaṃ jānāmīdaṃ",
  "V03prmosubu:72_2": "paśyāmīti sa pareṇa samayena samanuyujyamāno vā asamanuyujyamāno vā āpanno viśuddhiṃ",
  "V03prmosubu:72_3": "prakṣyaivaṃ vaded ajānann evāham āyuṣmanto 'vocaṃ jānāmīty apaśyāmīti riktaṃ tucchaṃ",
  "V03prmosubu:72_4": "mṛṣāvyapalapanam anyatrābhimānāt* ayam api bhikṣuḥ pārājiko bhavaty asaṃvāsyaḥ /",
  "V03prmosubu:73_0": "uddiṣṭā mayāyuṣmantaś catvāraḥ pārājikā dharmā yeṣāṃ bhikṣur anyatamānyatamam āpattim",
  "V03prmosubu:73_1": "adhyāpatya na labhate bhikṣubhiḥ sārdhaṃ saṃvāsaṃ bhogaṃ vā yathāpūrvaṃ ca tathāpaścāt",
  "V03prmosubu:73_2": "pārājiko bhavaty asaṃvāsyaḥ /",
  "V03prmosubu:74": "tatrāham āyuṣmantaḥ paripṛcchāmi -- kaścit sthātra pariśuddhāḥ",
  "V03prmosubu:75": "dvir api trir api paripṛcchāmi -- kaścit sthātra pariśuddhāḥ",
  "V03prmosubu:76": "pariśuddhā atrāyuṣmanto yasmāt tūṣṇīm evam etad dhārayāmi /",
  "V03prmosubu:77": "saṃghāvaśeṣā dharmāḥ",
  "V03prmosubu:78": "ime khalv āyuṣmantas trayodaśa saṃghāvaśeṣā dharmā anvardhamāsaṃ prātimokṣasūtroddeśam āgacchanti /",
  "V03prmosubu:79": "sa.1 saṃcintya śukravisṛṣṭir anyatra svapnāntarāt saṃghāvaśeṣaḥ /",
  "V03prmosubu:80_0": "sa.2 yaḥ punar bhikṣur avalavipariṇatena cittena mātṛgrāmeṇa sārdhaṃ kāyasaṃsargaṃ",
  "V03prmosubu:80_1": "samāpadyeta hastagrahaṇaṃ vā bāhugrahaṇaṃ vā veṇīgrahaṇaṃ vā anyatamānyatamasya vā",
  "V03prmosubu:80_2": "aṅgapratyaṅgasaṃsparśanaṃ vā aṅgamarśanaṃ svīkuryāt saṃghāvaśeṣaḥ /",
  "V03prmosubu:81": "sa.3 yaḥ punar bhikṣur avadalavipariṇatena cittena mātṛgrāmaṃ duṣṭhulayā pāpikayā asabhyayā maithunopasaṃhitayā vācā ābhāṣeta yathāpi tāṃ yuvā yuvatiṃ saṃghāvaśeṣaḥ /",
  "V03prmosubu:82_0": "sa.4 yaḥ punar bhikṣur avadalavipariṇatena cittena mātṛgrāmasya purastād ātmanaḥ",
  "V03prmosubu:82_1": "kāyaparicaryāyā saṃvarṇayed etad agraṃ mātṛsvasaḥ paricaryāṇāṃ yaduta mādṛśaṃ bhikṣuṃ",
  "V03prmosubu:82_2": "śīlavantaṃ kalyāṇadharmāṇaṃ brahmacāriṇam anena dharmeṇa paricared yaduta maithunopasaṃhitena saṃghāvaśeṣaḥ /",
  "V03prmosubu:83": "sa.5 yaḥ punar bhikṣuḥ saṃcaritraṃ samāpadyeta striyaṃ vā puruṣamatena puruṣaṃ vā strīmatena jāyātvena vā jāritvena vā antatas tatkṣaṇikāyām api saṃghāvaśeṣaḥ /",
  "V03prmosubu:84": "sa.6 svayaṃ yācitā bhikṣuṇā kuṭiṃ kārayitvā asvāmikām ātmoddeśikāṃ prāmāṇikā kuṭiḥ kārayitavyā /",
  "V03prmosubu:85": "tatredaṃ kuṭyāḥ pramāṇaṃ dairghyeṇa dvādaśa vitastayaḥ sugatavitastyā tīryak saptāntarataḥ /",
  "V03prmosubu:86": "tena bhikṣuṇā bhikṣavo 'bhinetavyāḥ vāstudarśanāya /",
  "V03prmosubu:87": "abhinītair bhikṣubhir vāstu draṣṭavyam anārambhaṃ saparikramam* /",
  "V03prmosubu:88_0": "sārambhe ced bhikṣur vāstuny aparākrame svayaṃ yācitāṃ kuṭiṃ kārayed asvāmikām ātmoddeśakāṃ",
  "V03prmosubu:88_1": "bhikṣūṃś ca nābhinayed vāstu darśanāya anabhinītair bhikṣubhiḥ adarśitavāstuni pramāṇaṃ",
  "V03prmosubu:88_2": "vātikramet saṃghāvaśeṣaḥ /",
  "V03prmosubu:89": "sa.7 mahallakaṃ punar bhikṣuḥ vihāraṃ kārayamānāḥ sasvāmikaṃ saṃghoddeśakaṃ tena bhikṣuṇā bhikṣavo 'bhihitavyā vāstudarśanāya /",
  "V03prmosubu:90": "ataḥ abhinītair bhikṣubhir vāstu draṣṭavam anāraṃbhaṃ saparikramam* /",
  "V03prmosubu:91": "sāraṃbhe ced bhikṣur vāstuny aparikrame mahantaṃ vihāraṃ kārayitvā yat sasvāmikaṃ saṃghoddeśakaṃ bhikṣūṃś ca nābhinayed vāstudarśanāya saṃghāvaśeṣaḥ /",
  "V03prmosubu:92_0": "sa.8 yaḥ punar bhikṣur dviṣṭoddeśād apratītaḥ śuddhaṃ bhikṣuṃ amūlakena pārājikena",
  "V03prmosubu:92_1": "dharmeṇānudhvaṃsayed apy evainaṃ brahmacaryāc cyāvayeyam iti tasya ca apareṇa samayena",
  "V03prmosubu:92_2": "samanuyujyamāno vā asamanuyujyamāno vā amūlakam eva svādhikaraṇaṃ bhaved bhikṣuś",
  "V03prmosubu:92_3": "ca dveṣe pratiṣṭhed dveṣeṇāvocam iti saṃghāvaśeṣaḥ /",
  "V03prmosubu:93_0": "sa.9 yaḥ punar bhikṣur dviṣṭoddeśād apratītaḥ śuddhaṃ bhikṣuṃ anyasya vā anyathābhāgīyasya",
  "V03prmosubu:93_1": "adhikaraṇasya kañcid eva leśamātraṃ dharmam upādāya pārājikena dharmeṇa anudhvaṃsayed",
  "V03prmosubu:93_2": "apy evainaṃ brahmacaryāc cyāvayeyam iti tasya ca apareṇa samayena samanuyujyamānasya",
  "V03prmosubu:93_3": "vā samanuyujyamānasya vā anyabhāgīyaṃ tad adhikaraṇaṃ bhavati kaścid eva leśoddeśamātro",
  "V03prmosubu:93_4": "dharma upātto bhavati bhikṣuś ca dveṣe pratiṣṭhed dveṣād avocam iti saṃghāvaśeṣaḥ /",
  "V03prmosubu:94_0": "sa.10 yaḥ punar bhikṣuḥ samagrasya saṃghasya bhedāya parākramed bhedakaraṇasaṃvartanīyaṃ",
  "V03prmosubu:94_1": "cādhikaraṇaṃ samādhāya pragṛhya tiṣṭhet sa bhikṣur bhikṣubhir idaṃ syād vacanīyaḥ",
  "V03prmosubu:94_2": "-- mā tvam āyuṣman samagrasya saṃghasya bhedāya parākramed bhedakaraṇasaṃvartanīyaṃ",
  "V03prmosubu:94_3": "cādhikaraṇaṃ samādhāya pragṛhya tiṣṭha /",
  "V03prmosubu:95_0": "sametv āyuṣman sārdhaṃ saṃghena samagro saṃghasahitaḥ saṃmodamāno 'vivadamānaḥ ekāgradharmoddeśaḥ",
  "V03prmosubu:95_1": "ekakṣīrodakībhūtaḥ śāstu darśayamānaḥ sukhaṃ sparśaṃ vihāraṃ tu niśṛja tvam āyuṣman*",
  "V03prmosubu:95_2": "idam evaṃrūpaṃ saṃghabhedakaraṇaṃ vastu /",
  "V03prmosubu:96_0": "evaṃ cet sa bhikṣur bhikṣubhir ucyamānas tathaiva vastu samādāya pragṛhya tiṣṭhet*",
  "V03prmosubu:96_1": "śuddhas tu pratiniḥsṛjed ity evaṃ kuśalaṃ na ca pratiniḥsṛjed dvir api trir api samanuyoktavyaḥ",
  "V03prmosubu:96_2": "samanuśāsitavyaḥ tasya vastunaḥ pratiniḥsargāya dvir api trir api samanuyujyamānaḥ",
  "V03prmosubu:96_3": "samanuśiṣyamānas tad vastu pratiniḥsṛjed ity evaṃ kuśalaṃ no cet pratiniḥsṛjet saṃghāvaśeṣaḥ /",
  "V03prmosubu:97_0": "sa.11 tasya khalu bhikṣor bhikṣavaḥ syur sahāyakāḥ vyagravādinaḥ eko vā dvau vā saṃbahulā",
  "V03prmosubu:97_1": "vā te tān bhikṣūn evaṃ vadeyuḥ -- mā yūyam āyuṣmantaḥ taṃ bhikṣuṃ kalyāṇaṃ vā pāpakaṃ",
  "V03prmosubu:97_2": "vā kiṃcid vadata tat kasmād dhetor dharmavādī āyuṣmanto bhikṣur vinayavādī ca so",
  "V03prmosubu:97_3": "'smākaṃ caiṣaś chandaṃ ca ruciñ cādāya tu vyāharati /",
  "V03prmosubu:98": "jānaṃś ca sa bhikṣur bhāṣate nājānan yac cāsya bhikṣoḥ rocate ca kṣamate ca asmākam api rocate ca kṣamate ca iti /",
  "V03prmosubu:99_0": "te bhikṣavo bhikṣubhir evaṃ syur vacanīyā -- māyuṣmanta evaṃ vadantu na ca sa bhikṣur",
  "V03prmosubu:99_1": "dharmavādī na vinayavādī adharmaṃ caiṣo 'vinayaṃ cāsmākaṃ chandaṃ ruciñ cādāya tu",
  "V03prmosubu:99_2": "vyāharati nājānaṃś ca sa bhikṣur bhāṣate jānaṃś ca yac cāsya bikṣoḥ rocate ca kṣamate",
  "V03prmosubu:99_3": "ca tavāyuṣmato 'pi saṃghabhedaḥ na rocate māyuṣmatām api saṃghabhedo rocate sametv",
  "V03prmosubu:99_4": "āyuṣmantaḥ saṃghena samagro hi saṃgho saṃmodamāno avivadamāno ekāgradharmoddeśaḥ",
  "V03prmosubu:99_5": "ekakṣīrodakībhūtaḥ śāstu darśayamānaḥ sukhaṃ sparśaṃ viharantu /",
  "V03prmosubu:100": "tiṣṭha mā tvam āyuṣman saṃghabhedāya niḥsṛja imām evaṃrūpāṃ saṃghabhedakarāṃ kathām* /",
  "V03prmosubu:101_0": "evaṃ te bhikṣavo bhikṣubhiḥ dvir api trir api samanuyoktavyāḥ samanuśāsitavyās tasya",
  "V03prmosubu:101_1": "vastunaḥ pratiniḥsargāya dvir api trir api samanuyoktavyāḥ samanuśāsitavyāḥ pratiniḥsṛjeyuḥ",
  "V03prmosubu:101_2": "ity evaṃ kuśalaṃ no cet pratiniḥsṛjeyuḥ saṃghāvaśeṣaḥ /",
  "V03prmosubu:102_0": "sa.12 saṃbahulā bhikṣavaḥ anyatamaṃ grāmaṃ vā nigamaṃ vā upaniḥśritya vihareyus te",
  "V03prmosubu:102_1": "ca syuḥ kuladūṣakāḥ pāpasamācārāḥ teṣāṃ ca kulāni duṣṭāni dṛśyeran vā śrūyeran vā prajñāyeran vā /",
  "V03prmosubu:103_0": "te bhikṣavaḥ bhikṣubhir evaṃ syur vacanīyāḥ -- āyuṣmantaḥ kuladūṣakāḥ pāpasamācārāḥ",
  "V03prmosubu:103_1": "yuṣmākaṃ kulāni duṣṭāni dṛśyante 'pi śrūyante 'pi prajñāyante 'pi yuṣmākaṃ ca te",
  "V03prmosubu:103_2": "pāpasamācārā dṛśyante 'pi śrūyante 'pi prajñāyante 'pi prakramadhvaṃ āyuṣmantaḥ yūyaṃ",
  "V03prmosubu:103_3": "asmād āvāsād alaṃ yuṣmākaṃ iha vāseneti /",
  "V03prmosubu:104_0": "evaṃ cet te bhikṣavas tān bhikṣūn vadeyuḥ -- chandagāmina āyuṣmantaḥ bhikṣava dveṣagāmino",
  "V03prmosubu:104_1": "mohagāmino bhayagāminaś ca evaṃrūpāyāḥ āpattyāḥ ekatya bhikṣūn pravāsayanty ekatya",
  "V03prmosubu:104_2": "bhikṣūn na pravāsayantīti /",
  "V03prmosubu:105": "tatra bhikṣavaḥ evaṃ syur vacanīyāḥ -- mā āyuṣmanta evaṃ vadata /",
  "V03prmosubu:106": "ekatya bhikṣavaś chandagāmino dveṣagāmino mohagāmino bhayagāminaś ca evaṃrūpāyāḥ āpattyāḥ ekatya bhikṣūn pravāsayanty ekatya bhikṣūn na pravāsayantīti /",
  "V03prmosubu:107": "tat kasmād dhetoḥ /",
  "V03prmosubu:108_0": "neme bhikṣavaś chandagāmino dveṣagāmino mohagāmino bhayagāminaś ca āyuṣmanta khalu",
  "V03prmosubu:108_1": "kuladūṣakāḥ pāpasamācārāḥ yuṣmākaṃ kulāni duṣṭāni dṛśyante 'pi śrūyante 'pi pāpakāś",
  "V03prmosubu:108_2": "ca yuṣmākaṃ samācārā dṛśyante 'pi śrūyante 'pi prajñāyante 'pi /",
  "V03prmosubu:109": "bhikṣava āyuṣmantaś chandagāmino dveṣagāmino mohagāmino bhayagāminaś ca -- niḥsṛjata imām evaṃrūpāṃ kathām* /",
  "V03prmosubu:110_0": "te bhikṣavaḥ bhikṣubhir evaṃ bhāsitavyāḥ -- evaṃ cet pratiniḥsṛjeyuḥ ity evaṃ kuśalaṃ",
  "V03prmosubu:110_1": "no cet pratiniḥsṛjeyuḥ dvir api trir api samanuyoktavyāḥ samanuśāsitavyās tasya pratiniḥsargāya",
  "V03prmosubu:110_2": "dvir api trir api samanuyoktavyāḥ samanuśāsitavyāḥ pratiniḥsṛjeyuḥ ity evaṃ kuśalaṃ",
  "V03prmosubu:110_3": "no cet pratiniḥsṛjeyuḥ saṃghāvaśeṣaḥ /",
  "V03prmosubu:111_0": "sa.13 bhikṣur iha kaścid durvācyasvabhāvo bhavati uddeśyaparyāpannaiḥ śikṣāpadaiḥ",
  "V03prmosubu:111_1": "sugatasūtraparyāpannaiḥ bhikṣubhiḥ sahadharmeṇa sahavinayenocyamāna ātmānam avacanīyaṃ",
  "V03prmosubu:111_2": "karoti -- mā mām āyuṣmantaḥ yūyaṃ kiṃcid vadata kalyāṇam akalyāṇaṃ vā aham api āyuṣmataḥ",
  "V03prmosubu:111_3": "na kiṃcid vakṣyāmi kalyāṇam akalyāṇaṃ vā viramantu āyuṣmantaḥ mama vacanād aham api",
  "V03prmosubu:111_4": "viraṃsyāmi yuṣmākaṃ vacanād iti /",
  "V03prmosubu:112_0": "sa bhikṣur bhikṣubhir evaṃ syād vacanīyo -- āyuṣman uddeśyaparyāpannaiḥ śikṣāpadaiḥ",
  "V03prmosubu:112_1": "sugatasūtraparyāpannaiḥ bhikṣubhiḥ sahadharmeṇa sahavinayenocyamāna ātmānam tvaṃ",
  "V03prmosubu:112_2": "avacanīyaṃ karoṣi āyuṣman vacanīyam eva ātmānaṃ karotu āyuṣmantam bhikṣavo sahadharmeṇa",
  "V03prmosubu:112_3": "sahavinayena vadantu āyuṣmān api bhikṣūn sahadharmeṇa sahavinayena vadatu evaṃ saṃbaddhā",
  "V03prmosubu:112_4": "hi tasya bhagavataḥ tathāgatasya arhato samyaksaṃbuddhasya pariṣad yad idaṃ anyonyavacanīyād",
  "V03prmosubu:112_5": "anyonyāpattivyutthāpanād iti māyuṣman ātmānaṃ avacanīyaṃ karotu /",
  "V03prmosubu:113_0": "sa bhikṣur bhikṣubhir evaṃ bhāsitavyaḥ -- evaṃ ced tad vastu pratiniḥsṛjed ity evaṃ",
  "V03prmosubu:113_1": "kuśalaṃ no cet pratiniḥsṛjed dvir api trir api samanuyoktavyaḥ samanuśāsitavyas tasya",
  "V03prmosubu:113_2": "pratiniḥsargāya dvir api trir api samanuyoktavyaḥ samanuśāsitavyaḥ pratiniḥsṛjed",
  "V03prmosubu:113_3": "tad vastu ity evaṃ kuśalaṃ no cet pratiniḥsṛjet saṃghāvaśeṣaḥ /",
  "V03prmosubu:114": "uddiṣṭā mayāyuṣmantas trayodaśa saṃghāvaśeṣā dharmāḥ /",
  "V03prmosubu:115": "nava prathamāpattayaś catvāro yāvattṛtīyakā yeṣāṃ bhikṣur anyatamānyatamaṃ dharmam āpanno yāvatkālaṃ jānan pratichādayati tāvatkālaṃ tena akāmataḥ paryuṣitavyam* /",
  "V03prmosubu:116": "akāmataḥ paryuṣitaparivāsena bhikṣuṇā uttariṣaḍrātraṃ saṃghamānatvaṃ cartavyaṃ bhavati /",
  "V03prmosubu:117": "cīrṇamānatto bhikṣur āvarhaṇapratibaddhaḥ kṛtānudharmaḥ bhikṣusaṃghasya ārādhitacitto yatra syād viṃśatigaṇo bhikṣusaṃghasya tatra ca so bhikṣur āvarhitavyaḥ /",
  "V03prmosubu:118": "ekenāpi ced ūno viṃśatigaṇo bhikṣusaṃghas taṃ bhikṣum āvarhet sa ca bhikṣur anāvrīḍas te ca bhikṣavo gārhyāḥ tatra samayaḥ /",
  "V03prmosubu:119": "yatrāhaṃ āyuṣmataḥ paripṛcchāmi -- kaścit sthātra pariśuddhāḥ",
  "V03prmosubu:120": "dvir api trir api paripṛcchāmi -- kaścit sthātra pariśuddhāḥ",
  "V03prmosubu:121": "pariśuddhā atrāyuṣmanto yasmāt tūṣṇīm evaitad dhārayāmi /",
  "V03prmosubu:122": "III. dvāv aniyatau dharmau /",
  "V03prmosubu:123": "imau khalu āyuṣmantau dvau aniyatau dharmau anvardhamāsaṃ prātimokṣasūtroddeśam āgacchataḥ /",
  "V03prmosubu:124": "aniy.1 yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṃ kalpayed alaṃ kāmayitum* /",
  "V03prmosubu:125_0": "sacec chrāddheyavacanopāsikā trayāṇāṃ dharmāṇām anyatamānyatamadharmeṇa vadet pārājikena",
  "V03prmosubu:125_1": "vā saṃghādiśeṣeṇa vā pāyantikena vā niṣadyāṃ bhikṣuḥ pratijānamānaḥ trayāṇāṃ dharmāṇām",
  "V03prmosubu:125_2": "anyatamānyatamena dharmeṇa kārayitavyaḥ pārājikena vā saṃghāvaśeṣeṇa vā pāyantikena",
  "V03prmosubu:125_3": "vā yena yena vā punaḥ śrāddheyavacanopāsikā taṃ bhikṣuṃ dharmeṇa vadet tena tena",
  "V03prmosubu:125_4": "dharmeṇa sa bhikṣuḥ kārayitavyo 'yaṃ dharmo 'niyataḥ /",
  "V03prmosubu:126": "aniy.2 yaḥ punar bhikṣur mātṛgrāmeṇa sārdham eka ekikayā rahasi praticchanne āsane niṣadyāṃ kalpayen nālaṃ kāmayitum* /",
  "V03prmosubu:127_0": "sacec chrāddheyavacanopāsikā dvayor dharmayoḥ anyatamānyatamadharmeṇa vadet saṃghāvaśeṣeṇa",
  "V03prmosubu:127_1": "vā pāyantikena vā niṣadyāṃ bhikṣuḥ pratijānato dvayor dharmayoḥ saṃghāvaśeṣeṇa vā",
  "V03prmosubu:127_2": "pāyantikena vā yena yena vā punaḥ śrāddheyavacanopāsikā taṃ bhikṣuṃ dharmeṇa vadet",
  "V03prmosubu:127_3": "tena tena dharmeṇa sa bhikṣuḥ kārayitavyo 'yam api dharmo 'niyataḥ /",
  "V03prmosubu:128": "uddiṣṭā me āyuṣmantaḥ dvāv aniyatau dharmau /",
  "V03prmosubu:129": "tatrāham āyuṣmataḥ paripṛcchāmi -- kaścit sthātra pariśuddhāḥ",
  "V03prmosubu:130": "dvir api trir api paripṛcchāmi -- kaścit sthātra pariśuddhāḥ",
  "V03prmosubu:131": "pariśuddhā atrāyuṣmanto yasmāt tūṣṇīm evam etad dhārayāmi /",
  "V03prmosubu:132": "triṃśan naisargikapāyantikā dharmāḥ",
  "V03prmosubu:133": "ime khalu āyuṣmantas triṃśan naisargikāḥ pāyantikā dharmā anvardhamāsaṃ prātimokṣasūtroddeśam āgacchanti /",
  "V03prmosubu:134": "np.1 niṣṭhitacīvareṇa bhikṣuṇā uddhṛte kaṭhine daśāhaparamaṃ atirekacīvaram avikalpitaṃ dhārayitavyaṃ tataḥ uttari dhārayen naisargikā pāyantikā /",
  "V03prmosubu:135": "np.2 niṣṭhitacīvaro bhikṣuḥ uddhṛtakaṭhine ekarātram api cet trayāṇāṃ cīvarāṇām anyatamānyatamasya cīvarād bahiḥsīmāṃ vipravased anyatra saṃghasaṃmatyā [Hs.:",
  "V03prmosubu:136": "saṃghasaṃvṛttyā] naisargikapāyantikā /",
  "V03prmosubu:137_0": "np.3 niṣṭhitacīvarasya bhikṣor uddhṛte kaṭhine utpatya akālacīvaram ākāṃkṣinā tena",
  "V03prmosubu:137_1": "bhikṣuṇā tac cīvaraṃ pratigṛhītavyaṃ pratigṛhya sacet paripūryate kṣipram eva kṛtvā dhārayitavyam* /",
  "V03prmosubu:138": "no cet paripūryate māsaparamaṃ tena bhikṣuṇā tac cīvaram upanikṣiptavyaṃ satyāṃ cīvarapratyāśāyām ūnasya vā paripūrayet tataḥ uttari upanikṣipen naisargikapāyantikā /",
  "V03prmosubu:139": "np.4 yaḥ punar bhikṣur ajñātikayā bhikṣuṇyā purāṇacīvaraṃ dhāvayed raṃjayed ākoṭayed vā naisargikapāyantikā /",
  "V03prmosubu:140": "np.5 yaḥ punar bhikṣur ajñātikayā bhikṣuṇyā santikāc cīvaraṃ pratigṛhṇīyād anyatra parivartakān naisargikapātayantikā /",
  "V03prmosubu:141": "np.6 yaḥ punar bhikṣur ajñātigṛhapatiṃ gṛhapatipatnīṃ vopasaṃkramya cīvaraṃ vijñāpayed anyatra samayān naisargikapāyantikā /",
  "V03prmosubu:142": "tatrāyaṃ samaya ācchinnacīvaro bhikṣur bhavati naṣṭacīvaro dagdhacīvaro ūḍhacīvaro hṛtacīvaro 'yaṃ tatra samayaḥ /",
  "V03prmosubu:143_0": "np.7 ācchinnacīvareṇa bhikṣuṇā naṣṭacīvareṇa dagdhacīvareṇa ūḍhacīvareṇa hṛtacīvareṇājñātigṛhapatinā",
  "V03prmosubu:143_1": "gṛhapatipatnīṃ cīvaraṃ vijñāpayitavyaḥ taṃ cec chrāddho brāhmaṇo gṛhapatir vātyarthaṃ",
  "V03prmosubu:143_2": "saṃbahulaiś cīvaraiḥ pravārayed ākāṃkṣatā tena bhikṣuṇā sāntarottaraparamaṃ tasmāc",
  "V03prmosubu:143_3": "cīvaraṃ pratigṛhītavyaṃ tata uttari pratigṛhṇīyān naisargikā pāyantikā /",
  "V03prmosubu:144_0": "np.8 bhikṣuṃ khalūddiśyājñātinā gṛhapatinā gṛhapatipatnyā vā cīvaracetanakāni pratyupasthāpitāni",
  "V03prmosubu:144_1": "syuḥ ebhir ahaṃ cīvaracetanakair evaṃrūpaṃ caivaṃrūpaṃ ca cīvaraṃ cetayitvā evaṃnāmā",
  "V03prmosubu:144_2": "bhikṣur upasaṃkramiṣyati tam ācchādayiṣyāmi cīvareṇa kāle kalpikeneti /",
  "V03prmosubu:145_0": "tatra caiko bhikṣuḥ pūrvam apravāritaḥ san kaṃcid eva vikalpaṃ pratipadya tam ajñātiṃ",
  "V03prmosubu:145_1": "gṛhapatiṃ gṛhapatipatnīṃ vopasaṃkramyaivaṃ vaded yāni tāni āyuṣmatā mām uddiśya cīvaracetanakāni",
  "V03prmosubu:145_2": "pratyupasthāpitāni sādhyāyuṣmaṃs te cīvaracetanakair evaṃrūpaṃ caivaṃrūpaṃ ca cīvaraṃ",
  "V03prmosubu:145_3": "cetayitvā ācchādaye 'haṃ cīvareṇa kālena kalpikeneti /",
  "V03prmosubu:146": "abhiniṣpanne cīvare naisargikā pāyantikā /",
  "V03prmosubu:147": "np.9 bhikṣuṃ khalūddiśyājñātinā gṛhapatinā gṛhapatipatnyā ca",
  "V03prmosubu:148": "pratyekapratyekāni cīvaracetanakāni pratyupasthāpitāni syuḥ /",
  "V03prmosubu:149": "ebhir āvāṃ pratyekapratyekaiḥ cīvaracetanakair evaṃrūpaṃ caivaṃrūpaṃ ca pratyekapratyekaṃ cīvaraṃ cetayitvā evaṃnāmā bhikṣur upasaṃkramiṣyati tam ācchādayiṣyāvaḥ /",
  "V03prmosubu:150": "pratyekapratyekābhyāṃ cīvaracetanakābhyāṃ kāle kalpikābhyām iti /",
  "V03prmosubu:151_0": "tatra cet sa bhikṣuḥ pūrvam apravāritaḥ san kaṃcid eva vikalpam āpatya tam ajñātigṛhapatiṃ",
  "V03prmosubu:151_1": "gṛhapatipatnīṃ vopasaṃkramyaivaṃ vaded yāni tāny āyuṣmatyātmān uddiśya pratyekapratyekāni",
  "V03prmosubu:151_2": "cīvaracetanakāni pratyupasthāpitāni /",
  "V03prmosubu:152_0": "sādhyāyuṣmatau tau pratyekapratyekaiś cīvaracetanakair evaṃrūpaṃ caivaṃrūpaṃ ca cīvaraṃ",
  "V03prmosubu:152_1": "cetayitvā ācchādayatām ubhāv api bhūtvā ekaikena cīvareṇa kāle kalpikena kalyāṇakāmatām",
  "V03prmosubu:152_2": "upādāyābhiniṣpanne cīvare naisargikā pāyantikā /",
  "V03prmosubu:153_0": "np.10 bhikṣuṃ khalūddiśya rājñā vā rājamātreṇa vā brāhmaṇena vā gṛhapatinā vā naigamena",
  "V03prmosubu:153_1": "vā jānapadena vā dhaninā vā śreṣṭhinā vā sārthavāhena vā dūtasya haste cīvaracetanakāni anupreṣitāni syuḥ /",
  "V03prmosubu:154_0": "atha sa dūtas tāni cetanakāni ādāya yena sa bhikṣus tenopasaṃkrāmed upasaṃkramya",
  "V03prmosubu:154_1": "taṃ bhikṣum evaṃ vaded yat khalv ārya jānīyāt tvām uddiśya rājñā vā rājamātreṇa vā",
  "V03prmosubu:154_2": "brāhmaṇena vā gṛhapatinā vā naigamena vā jānapadena vā dhaninā vā śreṣṭhinā vā sārthavāhena",
  "V03prmosubu:154_3": "vā cīvaracetanakena vānupreṣitāny āryaṃ pratigṛhṇātv anukampām upādāya /",
  "V03prmosubu:155": "tena bhikṣuṇā sa dūta idaṃ syād vacanīyaḥ -- gacchāyuṣman dūta bhikṣūṇāṃ cīvaracetanakāni patyante parigṛhītuṃ /",
  "V03prmosubu:156": "cīvaraṃ tu vayaṃ labdhvā pratigṛhṇīmaḥ kāle kalpikaṃ /",
  "V03prmosubu:157": "sa dūtas taṃ bhikṣum evaṃ vaded asti kaścid āryāṇāṃ vaiyyāvṛtyakaro ya āryāṇāṃ vaiyyāvṛtyaṃ pratyanubhavatīti /",
  "V03prmosubu:158": "cīvarārthikena bhikṣuṇā vaiyyāvṛtyakaro vyapadeṣṭavya ārāmiko vā upāsako vā ete dūta bhikṣūṇāṃ vaiyyāvṛtyakarā ete bhikṣūṇāṃ vaiyyāvṛtyaṃ pratyanubhavantīti /",
  "V03prmosubu:159": "atha sa dūtas tāni cīvaracetanakāny ādāya yena sa vaiyyāvṛtyakaras tenopasaṃkrāmet* /",
  "V03prmosubu:160": "upasaṃkramya taṃ vaiyyāvṛtyakaram evaṃ vadet* /",
  "V03prmosubu:161_0": "khalv āyuṣman vaiyyāvṛtyakara jānīyā ebhis taṃ cīvaracetanakair evaṃrūpam caivaṃrūpaṃ",
  "V03prmosubu:161_1": "ca cīvaraṃ cetayitvā evaṃnāmā bhikṣur upasaṃkramiṣyati tam ācchādayethā cīvareṇa kāle kalpiteneti /",
  "V03prmosubu:162": "atha sa dūtas taṃ vaiyyāvṛtyakaraṃ sādhu ca suṣṭhu ca samanuyujya samanuśiṣya yena sa bhikṣus tena saṃkrāmet* /",
  "V03prmosubu:163": "upasaṃkramya taṃ bhikṣum evaṃ vaded yo 'sāv āryeṇa vaiyyāvṛtyakaro vyapadiṣṭaḥ samanuśiṣṭaḥ samayena tam upasaṃkrāmethā ācchādayiṣyati sa satvāṃ cīvareṇa kāle kalpiteneti /",
  "V03prmosubu:164_0": "cīvarārthikena bhikṣuṇā vaiyyāvṛtyakara upasaṃkramya dvis triś codayitavyaḥ smārayitavyo",
  "V03prmosubu:164_1": "'rthiko 'smy āyuṣman vaiyyāvṛtyakara cīvareṇārthiko 'smy āyuṣman vaiyyāvṛtyakara cīvareṇeti /",
  "V03prmosubu:165_0": "dvis triś codayataḥ smārayataḥ sacet tac cīvaram abhiniṣpadyate ity evaṃ kuśalaṃ",
  "V03prmosubu:165_1": "no ced abhiniṣpadyeta catuṣpaṃcaṣaṭkṛtvaḥ paraṃ tūṣṇīm uddeśe sthātavyaṃ catuṣpaṃcaṣaṭkṛtvā",
  "V03prmosubu:165_2": "paraṃ tūṣṇahīm uddeśe sthitasya sacet tac cīvaram abhiniṣpadyeta ity evaṃ kuśalaṃ",
  "V03prmosubu:165_3": "no ced abhiniṣpadyeta na uttari dhyāyacchec cīvarasyābhinivartaye abhiṣpanne cīvare",
  "V03prmosubu:165_4": "naisargikapāyantikā /",
  "V03prmosubu:166_0": "no ced abhiniṣpadyeta yasyā diśas tāni cīvaracetanakāny ānītāni tatra svayaṃ vā gantavyam",
  "V03prmosubu:166_1": "āpto vā dūto 'nupreṣitavyaḥ yāni tāny āyuṣmadbhir evaṃnāmānaṃ bhikṣum uddiśya cīvaracetanakāny",
  "V03prmosubu:166_2": "anupreṣitāni na tāni tasya bhikṣoḥ kaṃcid arthaṃ spharanti prajānātv āyuṣmantaḥ svam",
  "V03prmosubu:166_3": "arthaṃ mā vo 'rthaḥ praṇaśyatv ity ayaṃ tatra sāmayaḥ /",
  "V03prmosubu:167": "np.11 yaḥ punar bhikṣur navaṃ kauśeyasaṃstaraṃ kārayen naisargikapāyantikā /",
  "V03prmosubu:168": "np.12 yaḥ punar bhikṣuḥ śuddhakālakānām eḍakaromnāṃ navaṃ saṃstaraṃ kārayen naisargikapāyantikā /",
  "V03prmosubu:169_0": "np.13 navaṃ bhikṣuṇā saṃstaraṃ kārayatā dvau bhāgau śuddhakālakānām eḍakaromnām ādātavyau",
  "V03prmosubu:169_1": "tṛtīyo 'vadātānāṃ caturtho gocarikāṇām anādāya ced bhikṣur dvau bhāgau śuddhakālakānām",
  "V03prmosubu:169_2": "eḍakaromnāṃ tṛtīyo 'vadātānāṃ caturtho gocarikāṇāṃ navaṃ saṃstaraṃ kārayen naisargikapāyantikā /",
  "V03prmosubu:170": "np.14 navaṃ bhikṣuṇā saṃstaraṃ kārayatā akāmaṃ ṣaḍ varṣāṇi kṛtvā dhārayitavyam* /",
  "V03prmosubu:171": "arvāk ced bhikṣuḥ ṣaṇṇāṃ varṣāṇāṃ taṃ purāṇasaṃstaraṃ niḥsṛjya vā aniḥsṛjya vā anyaṃ navaṃ saṃstaraṃ kārayed anyatra saṃghasaṃmatyā [saṃghasaṃvṛtyā] naisargikapāyantikā /",
  "V03prmosubu:172": "np.15 navaṃ bhikṣuṇā niṣadanaṃ kārayitā purāṇaniṣadanasāmantakāt sugatavitastir ādātavyā navasya durvarṇīkaraṇāya /",
  "V03prmosubu:173": "anādāya ced bhikṣuḥ purāṇaniṣadanasāmantakāt sugatavitastiṃ navasya durvarṇīkaraṇāya navaṃ niṣadanaṃ paribhuṃjīta naisargikapāyantikā /",
  "V03prmosubu:174_0": "np.16 bhikṣoḥ khalv adhvapratipannasyotpadyerann eḍakaromāṇy ākāṃkṣatā tena bhikṣuṇā",
  "V03prmosubu:174_1": "pratigṛhītavyāni pratigṛhya yāvat triyojanaparamaṃ svayaṃ hartavyāny asati hārake",
  "V03prmosubu:174_2": "tata uttari pāren naisargikapāyantikā /",
  "V03prmosubu:175": "np.17 yaḥ punar bhikṣur ajñātikayā bhikṣuṇyā eḍakaromāṇi dhāvayed raṃjayed vivaṭed vivaṭāpayed vā naisargikapāyantikā /",
  "V03prmosubu:176": "np.18 yaḥ punar bhikṣuḥ svahastaṃ jātarūparajatam udgṛhṇīyād udgrāhanasatvā naisargikā pāyantikā /",
  "V03prmosubu:177": "np.19 yaḥ punar bhikṣur nānāprakāraṃ rūpikavyavahāraṃ samāpadyeta naisargikā pāyantikā /",
  "V03prmosubu:178": "np.20 yaḥ punar bhikṣur nānāprakāraṃ krayavikrayaṃ samāpadyeta naisargikā pāyantikā /",
  "V03prmosubu:179": "np.21 daśāhaparamaṃ bhikṣuṇā atirekapātraṃ dhārayitavyaṃ tata uttaraṃ paridhārayen naisargikā pāyantikā /",
  "V03prmosubu:180": "np.22 yaḥ punar bhikṣur ūnapaṃcabandhanena pātreṇa pāribhogikenānyaṃ navaṃ pātraṃ paryeṣeta /",
  "V03prmosubu:181": "kalyāṇakāmatām upādāyābhiniṣpanne pātre naisargikā pāyantikā /",
  "V03prmosubu:182": "tena bhikṣuṇā tat pātraṃ bhikṣuparṣady upaniḥsṛṣṭavyaḥ yaḥ tasyāṃ bhikṣuparṣadi pātraparyanto bhavati /",
  "V03prmosubu:183": "tat tasya bhikṣor anupradātavyam idaṃ te bhikṣoḥ pātraṃ vādhiṣṭhātavyaṃ na vikārayitavyaṃ sacen mandaṃ mandaṃ paribhoktavyaṃ yāvad bhedanaparyantam upādāya ity ayaṃ tatra samayaḥ /",
  "V03prmosubu:184": "np.23 yaḥ punar bhikṣuḥ svayaṃ yācitena sūtreṇājñātinā tantuvāyena cīvaraṃ vāyeyam iti niṣpanne cīvare naisargikā pāyantikā /",
  "V03prmosubu:185_0": "np.24 bhikṣuṃ khalūddiśyājñātiḥ gṛhapatir vā gṛhapatipatnī vājñātitantuvāyena cīvaraṃ",
  "V03prmosubu:185_1": "vāyayet tatra cet sa bhikṣuḥ pūrvam apravāritaḥ san kaṃcid eva vikalpam āpadya tam",
  "V03prmosubu:185_2": "ajñātiṃ tantuvāyam upasaṃkramyaivaṃ vadet* /",
  "V03prmosubu:186_0": "yat khalv āyuṣmāṃs tantuvāya jānīyā idaṃ cīvaram asmān uddiśya ūyate sādhv āyuṣmaṃs",
  "V03prmosubu:186_1": "tantuvāya idaṃ cīvaraṃ suvistṛtaṃ ca kuru suvilikhitaṃ ca suvitakṣitaṃ ca svākoṭitaṃ",
  "V03prmosubu:186_2": "cāpy eva vayam āyuṣmate tantuvāyāya kāṃcid eva mātram upasaṃhariṣyāmo yaduta piṇḍapātaṃ",
  "V03prmosubu:186_3": "vā piṇḍapātamātraṃ vā piṇḍapātasaṃbalaṃ vā cīvarasyābhiniṣpattaye abhiniṣpanne cīvare",
  "V03prmosubu:186_4": "naisargikā pāyantikā /",
  "V03prmosubu:187_0": "np.25 yaḥ punar bhikṣur bhikṣoś cīvaraṃ datvā tataḥ paścād abhiṣiktaḥ kupitaś caṇḍībhūto",
  "V03prmosubu:187_1": "nātmamanā ācchindyād ācchedayed vā evaṃ cainaṃ vaded ānaya bhikṣo cīvaraṃ na te bhūyo dadāmīti /",
  "V03prmosubu:188": "tena bhikṣuṇā tac cīvaraṃ tac ca śeṣam upaniḥsṛṣṭavyaṃ bhuktasya ca naisargikā pāyantikā /",
  "V03prmosubu:189_0": "np.26 daśāham āgatāyāṃ kārtikyāṃ paurṇamāsyāṃ bhikṣor utpadyetātyayakacīvaram ākāṃkṣatā",
  "V03prmosubu:189_1": "tena bhikṣuṇā pratigṛhītavyaṃ pratigṛhya yāvac cīvaradānakālasamayād dhārayitavyaṃ",
  "V03prmosubu:189_2": "tata uttaraṃ dhārayen naisargikā pāyantikā /",
  "V03prmosubu:190_0": "np.27 bhikṣavaḥ khalu saṃbahulāḥ āraṇyakeṣu śayanāsaneṣu na varṣakā bhavanti sāśaṅkasaṃmateṣu",
  "V03prmosubu:190_1": "nānābhayasaṃmateṣu sapratibhayabhairavasaṃmateṣu ākāṃkṣatā āraṇyakena bhikṣuṇā trayāṇāṃ",
  "V03prmosubu:190_2": "cīvarāṇām anyatamānyatamaṃ cīvaram antargṛhe upanikṣiptavyaṃ syāt khalv āraṇyakasya",
  "V03prmosubu:190_3": "bhikṣos tadrūpapratyayo bahiḥsīmāṃ gantuṃ ṣaḍrātraparamam āraṇyakena bhikṣuṇā tasmāc",
  "V03prmosubu:190_4": "cīvarād bahiḥsīmāṃ vipravastavyaṃ tata uttari vipravasen naisargikā pāyantikā /",
  "V03prmosubu:191": "np.28 māsyaḥ śeṣo grīṣmāṇāṃ bhikṣuṇā varṣāśāṭīcīvaraṃ paryeṣitavyam ardhamāsāvaśiṣṭā kṛtvā dhārayitavyam* /",
  "V03prmosubu:192": "arvāk ced bhikṣuḥ śeṣo grīṣmāṇāṃ varṣāśāṭīcīvaraṃ paryeṣeta ūrdhvam ardhamāsāvaśiṣṭā varṣāḥ kṛtvā dhārayen naisargikā pāyantikā /",
  "V03prmosubu:193": "np.29 yaḥ punar bhikṣur jānan sāṃghikaṃ lābhaṃ pariṇatam ātmanaḥ paudgalikaṃ pariṇāmayen naisargikā pāyantikā /",
  "V03prmosubu:194_0": "np.30 yāni tāni bhagavatā glānānāṃ bhikṣūṇāṃ sāṃpreyāṇi pratisevanīyāni bhaiṣajyāny",
  "V03prmosubu:194_1": "ākhyātāni tadyathā sarpis tailaṃ madhu phāṇitaṃ tāny ākāṃkṣatā glānena bhikṣuṇā saptāhaparamaṃ",
  "V03prmosubu:194_2": "svayam adhiṣṭhāya saṃnidhikāraparibhogena paribhoktavyāni tata uttari paribhuṃjīta",
  "V03prmosubu:194_3": "naisargikā pāyantikā /",
  "V03prmosubu:195": "uddiṣṭā me āyuṣmantas triṃśan naisargikapāyantikā dharmāḥ /",
  "V03prmosubu:196": "tatrāham āyuṣmantaḥ paripṛcchāmi -- kaścit sthātra pariśuddhāḥ",
  "V03prmosubu:197": "dvir api trir api paripṛcchāmi -- kaścit sthātra pariśuddhāḥ",
  "V03prmosubu:198": "pariśuddhā atrāyuṣmanto yasmāt tūṣṇīm evam etad dhārayāmi /",
  "V03prmosubu:199": "navatiḥ pāyantikā dharmāḥ",
  "V03prmosubu:200": "ime khalv āyuṣmantaḥ navatiḥ pāyantikā dharmā anvardhamāsaṃ prātimokṣasūtroddeśam āgacchanti /",
  "V03prmosubu:201": "pay.1 saṃprajānan mṛṣāvādāt pāyantikā /",
  "V03prmosubu:202": "pay.2 ūnamanuṣyavādāt pāyantikā /",
  "V03prmosubu:203": "pay.3 bhikṣupaiśunyāt pāyantikā /",
  "V03prmosubu:204": "pay.4 yaḥ punar bhikṣur jānan samagreṇa saṃghena yathādharmam adhikaraṇam upanikṣiptaṃ punaḥ karmaṇaḥ khoṭayet pāyantikā /",
  "V03prmosubu:205": "pay.5 yaḥ punar bhikṣur mātṛgrāmasyottari ṣaṭpaṃcikayā vācā dharmaṃ deśayed anyatra vijñapuruṣāt pāyantikā /",
  "V03prmosubu:206": "pay.6 yaḥ punar bhikṣur anupasaṃpannāya pudgalāya padaśo dharmaṃ vācayet pāyantikā /",
  "V03prmosubu:207": "pay.7 yaḥ punar bhikṣur anupasaṃpannāya pudgalāya duṣṭhulāpattim ārocayed anyatra saṃghasaṃmatyān [saṃghasaṃvṛtyā] pāyantikā /",
  "V03prmosubu:208": "pay.8 yaḥ punar bhikṣur anupasaṃpannāya pudgalāyottaraṃmanuṣyadharmam ārocayed bhūtāt pāyantikā /",
  "V03prmosubu:209": "pay.9 yaḥ punar bhikṣuḥ pūrvaṃ samanujño bhūtvā tataḥ paścād evaṃ vaded yathā saṃstutikayāyuṣmantaḥ sāṃghikaṃ lābhaṃ pariṇatam ātmanaḥ paudgalikaṃ pariṇāmayantīti pāyantikā /",
  "V03prmosubu:210_0": "pay.10 yaḥ punar bhikṣur anvardhamāsaṃ prātimokṣasūtroddeśe uddiśyamāne evaṃ vadet",
  "V03prmosubu:210_1": "kiṃ punar ebhir āyuṣmantaḥ kṣudrānukṣudraiḥ śikṣāpadair anvardhamāsaṃ prātimokṣasūtroddeśair",
  "V03prmosubu:210_2": "uccāryamānair yāni bhikṣūṇāṃ kaukṛtyāya saṃvartante ālekhāya vilekhāya vileṭhāya",
  "V03prmosubu:210_3": "vipratisārāyeti śikṣāpadavilaṃghanāt pāyantikā /",
  "V03prmosubu:211": "pay.11 bījagrāmabhūtagrāmapātanapātāpanāt pāyantikā /",
  "V03prmosubu:212": "pay.12 avadhyānakṣipaṇāt pāyantikā /",
  "V03prmosubu:213": "pay.13 ājñāviheṭhanāt pāyantikā /",
  "V03prmosubu:214_0": "pay.14 yaḥ punar bhikṣuḥ sāṃghikaṃ maṃcaṃ vā pīṭhaṃ vā vṛṣiko vā biṃbopadhānacaturaśrakaṃ",
  "V03prmosubu:214_1": "vā abhyavakāśe upanikṣipyoparikṣipya vā anuddhṛtānuddhṛtya vā tato viprakrāmet santaṃ",
  "V03prmosubu:214_2": "bhikṣum anavalokyānyatra tadrūpāt pratyayāt pāyantikā /",
  "V03prmosubu:215_0": "pay.15 yaḥ punar bhikṣuḥ sāṃghike vihāre tṛṇasaṃstaraṃ vā parṇasaṃstaraṃ vā saṃstīrya",
  "V03prmosubu:215_1": "vā saṃstārya vā anuddhṛtyānuddhārya vā tato viprakrāmet santaṃ bhikṣum anavalokyānyatra",
  "V03prmosubu:215_2": "tadrūpāt pratyayāt pāyantikā /",
  "V03prmosubu:216": "pay.16 yaḥ punar bhikṣur abhiṣaktaḥ kupitaś caṇḍībhūto 'nāttamanā sāṃghikād vihārād bhikṣuṃ niṣkarṣen niṣkārṣāpayed vā anyatra tadrūpāt pratyayāt pāyantikā /",
  "V03prmosubu:217_0": "pay.17 yaḥ punar bhikṣur jānan sāṃghike vihāre pūrvopagatānāṃ bhikṣūṇāṃ tataḥ paścād",
  "V03prmosubu:217_1": "āgatyānupraskandyāsane niṣadyāṃ śayyāṃ vā kalpayed yasya saṃbādho bhaviṣyati sa viprakramiṣyatīti",
  "V03prmosubu:217_2": "ity eva pratyayaṃ kṛtvā pāyantikā /",
  "V03prmosubu:218": "pay.18 yaḥ punar bhikṣur jānan sāṃghike vihāre uparivihāyasikṛtāyāṃ kuṭikāyām āhāryapādake maṃce vā pīṭhe vā sahasā balenābhipaded vābhinipadyeta vā pāyantikā /",
  "V03prmosubu:219": "pay.19 yaḥ punar bhikṣur jānan saprāṇakenodakena tṛṇaṃ vā gomayaṃ vā mṛttikāṃ vā siñcet siñcayed vā pāyantikā /",
  "V03prmosubu:220_0": "pay.20 mahāntaṃ bhikṣuṇā vihāraṃ kārayitvā yāvad dvārakośārgalasthānād ālokasaṃjñinā",
  "V03prmosubu:220_1": "bhūmiparikarmopādāya dvau vā trayo vā chedanaparyāyāḥ saharitāḥ adhiṣṭhātavyāḥ tata",
  "V03prmosubu:220_2": "uttari adhitiṣṭhet pāyantikā /",
  "V03prmosubu:221": "pay.21 yaḥ punar bhikṣur asaṃmataḥ saṃghena bhikṣuṇīr avavadet tadrūpadharmasamanvāgamāt pāyantikā /",
  "V03prmosubu:222": "pay.22 saṃmataś cāpi bhikṣur saṃghena yāvat sūryāstagamanakālasamayāt pāyantikā /",
  "V03prmosubu:223": "pay.23 yaḥ punar bhikṣur bhikṣum evaṃ vaded āmiṣakiṃcithetor bhikṣavo bhikṣuṇīr avadantīti pāyantikā /",
  "V03prmosubu:224": "pay.24 yaḥ punar bhikṣur ajñātikāyai bhikṣuṇyai cīvaraṃ dadyād anyatra parivartakāt pāyantikā /",
  "V03prmosubu:225": "pay.25 yaḥ punar bhikṣur ajñātikāyā bhikṣuṇyāś cīvaraṃ kuryāt pāyantikā /",
  "V03prmosubu:226": "pay.26 yaḥ punar bhikṣur bhikṣuṇīsārtheṇa sārdham adhvānamārgaṃ pratipadyeta ato grāmāntaram api pāyantikā /",
  "V03prmosubu:227": "tatrāyaṃ samayaḥ sārthagamanīyo mārgo bhavati sāśaṅkasaṃmataḥ sabhayasaṃmataḥ sapratibhayabhairavasaṃmato 'yaṃ tatra samayaḥ /",
  "V03prmosubu:228": "pay.27 yaḥ punar bhikṣur bhikṣuṇīsārtheṇa sārdhaṃ saṃvidhāya ekanāvam abhirohed ūrdhvagāminīṃ vā adhogāminīṃ vānyatra tīryakpārasantaraṇāt pātayantikā /",
  "V03prmosubu:229": "pay.28 yaḥ punar bhikṣur mātṛgrāmena sārdham eka ekayā rahasi praticchanne āsane niṣadyāṃ kalpayet pāyantikā /",
  "V03prmosubu:230": "pay.29 yaḥ punar bhikṣur bhikṣuṇyā sārdham eka ekikayā rahasi praticchanne tiṣṭhet pāyantikā /",
  "V03prmosubu:231": "pay.30 yaḥ punar bhikṣur jānan bhikṣuṇīparipācitaṃ piṇḍapātaṃ paribhuṃjītānyatra pūrvaṃ gṛhisamāraṃbhāt pāyantikā /",
  "V03prmosubu:232": "pay.31 paraṃparabhojanād anyatra samayāt pāyantikā /",
  "V03prmosubu:233": "tatrāyaṃ samayo glānasamayaḥ karmasamayaḥ adhvānamārgasamayaḥ cīvaradānakālasamayaḥ /",
  "V03prmosubu:234": "pay.32 ekāvasathoṣitena bhikṣuṇā aglānenaikapiṇḍapātaḥ paribhoktavyas tataḥ uttari paribhuṃjīta pāyantikā /",
  "V03prmosubu:235_0": "pay.33 bhikṣavaḥ khalu saṃbahulāḥ kulāni saṃkrāmeyus tāṃś cec chrāddhā brāhmaṇagṛhapatayas",
  "V03prmosubu:235_1": "tv arthaṃ pravārayeyur maṇḍaiś cāpūpaiś cākāṃkṣibhis tair bhikṣubhir dvau trayo vā",
  "V03prmosubu:235_2": "pātrapūrāḥ pratigrahītavyāḥ tata uttari pratigṛhṇīyuḥ pāyantikā /",
  "V03prmosubu:236": "dvau trīn vā pātrapūrān pratigṛhya tair bhikṣubhir bahirārāmaṃ gatvā santo bhikṣavaḥ saṃvibhaktavyā ātmanā ca paribhoktavyam ayaṃ tatra samayaḥ /",
  "V03prmosubu:237": "pay.34 yaḥ punar bhikṣur bhuktavān pravāritaḥ akṛtātiriktaṃ khādanīyabhojanīyaṃ khāded bhuñjīta vā pāyantikā /",
  "V03prmosubu:238_0": "pay.35 yaḥ punar bhikṣur jānan bhikṣuṃ bhuktavantaṃ akṛtātirikte khādanīyabhojanīyenetyarthaṃ",
  "V03prmosubu:238_1": "pravārayed idam āyuṣman khāda idaṃ bhuṃkṣva ity āsvādanaprekṣī kaścid eṣa bhikṣur",
  "V03prmosubu:238_2": "āsvādito bhaviṣyati ity etad eva pratyayaṃ kṛtvā pāyantikā /",
  "V03prmosubu:239": "pay.36 gaṇabhojanād anyatra samayāt pāyantikā /",
  "V03prmosubu:240": "tatrāyaṃ samayaḥ glānasamayaḥ karmasamayo 'dhvānamārgasamayo nāvādhirohaṇaṃ mahāsamājaḥ śramaṇabhaktasamayo 'yaṃ tatra samayaḥ /",
  "V03prmosubu:241": "pay.37 yaḥ punar bhikṣur akāle khādanīyabhojanīyaṃ khāded bhuñjīta vā pāyantikā /",
  "V03prmosubu:242": "pay.38 yaḥ punar bhikṣuḥ saṃnihitaṃ khādanīyabhojanīyaṃ khāded bhuñjīta vā pāyantikā /",
  "V03prmosubu:243": "pay.39 yaḥ punar bhikṣur adattaṃ mukhadvārāhāram āhared anyatrodakadantakāṣṭhāt pāyantikā /",
  "V03prmosubu:244_0": "pay.40 yāni tāni bhagavatā bhikṣūṇāṃ praṇītabhojanāny akhyātāni tadyathā kṣīraṃ dadhi",
  "V03prmosubu:244_1": "navanītaṃ matsyo māṃsaṃ vallūrī yaḥ punar bhikṣuḥ evaṃrūpāṇi praṇītabhojanāni ātmārtham",
  "V03prmosubu:244_2": "aglānaḥ parakulebhyo vijñāpya khāded bhuñjītā vā pāyantikā /",
  "V03prmosubu:245": "pay.41 yaḥ punar bhikṣur jānan saprāṇakam udakaṃ paribhuñjīta pāyantikā /",
  "V03prmosubu:246": "pay.42 yaḥ punar bhikṣur jānan sabhojane kule anupraskandyāsane niṣadyāṃ kalpayet pāyantikā /",
  "V03prmosubu:247": "pay.43 yaḥ punar bhikṣur jānan sabhojane kule praticchanne tiṣṭhet pāyantikā /",
  "V03prmosubu:248": "pay.44 yaḥ punar bhikṣur acelakāya vā acelikāyai vā parivrājakāya vā svahastaṃ khādanīyabhojanīyaṃ dadyāt pāyantikā /",
  "V03prmosubu:249": "pay.45 yaḥ punar bhikṣur udyuktāṃ senāṃ darśanāyopasaṃkrāmet pāyantikā /",
  "V03prmosubu:250": "pay.46 syād bhikṣos tadrūpaḥ pratyayaḥ udyuktāṃ senāṃ darśanāya upasaṃkramituṃ dvirātraparamaṃ tena bhikṣuṇā tasyāṃ senāyāṃ vipravastavyaṃ tata uttari vipravaset pāyantikā /",
  "V03prmosubu:251": "pay.47 dvirātraparamam api ced bhikṣus tasyāṃ senāyāṃ vipravasāṃ udyūṣikāṃ vā gacched dhvajāgraṃ vā balāgraṃ vā senāvyūham anīkadarśanaṃ vā pratyanubhavet pāyantikā /",
  "V03prmosubu:252": "pay.48 yaḥ punar bhikṣuḥ kupitaś caṇḍībhūto 'nāttamanā bhikṣoḥ prahāraṃ dadyāt pāyantikā /",
  "V03prmosubu:253": "pay.49 yaḥ punar bhikṣur abhiṣaktaḥ kupitaś caṇḍībhūto 'nāttamanā bhikṣoḥ prahāram upadarśayet* antatas talaśaktikam api pāyantikā /",
  "V03prmosubu:254": "pay.50 yaḥ punar bhikṣur jānan bhikṣoḥ duṣṭhulām āpattiṃ praticchādayet pāyantikā /",
  "V03prmosubu:255": "pay.51 yaḥ punar bhikṣur bhikṣum evaṃ vaded ehy āyuṣman kulāny upasaṃkramāvas tatra te dāpayiṣyāmi khādanīyabhojanīyaṃ yāvadāptaṃ /",
  "V03prmosubu:256_0": "sa tasya dāpayitvā praṇītaṃ khādanīyabhojanīyaṃ yāvadāptaṃ tataḥ paścād evaṃ vaded",
  "V03prmosubu:256_1": "gaccha tvam āyuṣman na mama tvayā sārdhaṃ sparśo 'pi tu ekākina eva me sparśo bhavati",
  "V03prmosubu:256_2": "kathāyāṃ vā niṣadyāyāṃ vā ity udyojanaprekṣī kaścid eṣa bhikṣur udyojito bhaviṣyatīty",
  "V03prmosubu:256_3": "etad eva pratyayaṃ kṛtvā pāyantikā /",
  "V03prmosubu:257": "pay.52 yaḥ punar bhikṣur ātmārtham aglāno vitapanaprekṣī jyotiḥ samavadhavyāt samavadhāpayed vā pāyantikā /",
  "V03prmosubu:258": "pay.53 yaḥ punar bhikṣur dhārmikasaṃghakaraṇīye bhikṣoś chandaṃ datvā paścād abhiṣaktaḥ kupitaś caṇḍībhūto nāttamanā kṣepadharmam āpadyeta /",
  "V03prmosubu:259": "āhara bhikṣoś chandaṃ na te dadāmīti pāyantikā /",
  "V03prmosubu:260": "pay.54 yaḥ punar bhikṣur anupasaṃpannena pudgalena sārdhaṃ dvirātrād ūrdhvaṃ sahāgāraśayyāṃ kalpayet pāyantikā /",
  "V03prmosubu:261": "pay.55 yaḥ punar bhikṣur evaṃ vadet tathāhaṃ bhagavato dharmaṃ deśitam ājānāmi yathā ye antarāyikā dharmā uktā bhagavatā te pratisevyamānā nālam antarāyāyeti /",
  "V03prmosubu:262_0": "so bhikṣur bhikṣubhir idaṃ syād vacanīyo mā tvam āyuṣmann evaṃ vocas tathāhaṃ bhagavato",
  "V03prmosubu:262_1": "dharmaṃ deśitam ājānāmi yathā ye antarāyikā dharmā uktā bhagavatā te ca pratisevyamānā",
  "V03prmosubu:262_2": "nālam antarāyāya iti /",
  "V03prmosubu:263_0": "mā bhagavantam abhyācakṣuḥ na sādhu bhavati bhagavato 'bhyākhyānaṃ na ca punar bhagavān",
  "V03prmosubu:263_1": "evam āha anekaparyāyeṇa āyuṣmann antarāyikā dharmāḥ santaḥ antarāyikā evoktā bhagavatā",
  "V03prmosubu:263_2": "te ca pratisevyamānā alam antarāyāyeti niḥsṛja tvam āyuṣmann evaṃrūpaṃ pāpakaṃ dṛṣṭigataṃ /",
  "V03prmosubu:264_0": "so bhikṣur bhikṣubhir ucyamānas tad vastu pratiniḥsṛjed ity evaṃ kuśalaṃ no cet pratiniḥsṛjed",
  "V03prmosubu:264_1": "dvir api trir api samanuyoktavyaḥ samanuśāsitavyas tasya pratiniḥsargāya dvir api",
  "V03prmosubu:264_2": "trir api samanuyujyamānaḥ samanuśiṣyamānas tad vastu pratiniḥsṛjed ity evaṃ kuśalaṃ",
  "V03prmosubu:264_3": "no cet pratiniḥsṛjet pāyantikā /",
  "V03prmosubu:265_0": "pay.56 yaḥ punar bhikṣur jānaṃs tathāvādinaṃ pudgalam akṛtānudharmāṇam apratiniḥsṛṣṭe",
  "V03prmosubu:265_1": "tasmin pāpake dṛṣṭigate ālāpayet saṃlapet tena sārdhaṃ saṃvaset saṃbhuṃjīta sahāgāraśayyām",
  "V03prmosubu:265_2": "api kalpayet pāyantikā /",
  "V03prmosubu:266": "pay.57 śramaṇoddeśaś cāpy evaṃ vadet tathāhaṃ bhagavato dharmaṃ deśitam ājānāmi yathā ye antarāyikā dharmā uktā bhagavatā te ca pratisevyamānā nālam antarāyāyeti /",
  "V03prmosubu:267_0": "sa śramaṇoddeśo bhikṣubhir idaṃ syād vacanīyo mā tvam āyuṣman śramaṇoddeśa evaṃ vocaḥ",
  "V03prmosubu:267_1": "tathāhaṃ bhagavato dharmaṃ deśitam ājānāmi yathā ye antarāyikā dharmā uktā bhagavatā",
  "V03prmosubu:267_2": "te ca pratisevyamānā nālam antarāyāyeti /",
  "V03prmosubu:268_0": "mā bhagavantam abhyācakṣuḥ na sādhu bhavati bhagavato 'bhyākhyānaṃ na ca punar bhagavān",
  "V03prmosubu:268_1": "evāha anekaparyāyeṇa śramaṇoddeśa antarāyikā dhamāḥ santaḥ antarāyikā evoktā bhagavatā",
  "V03prmosubu:268_2": "te ca pratisevyamānā alam antarāyāyeti /",
  "V03prmosubu:269": "niḥsṛja tvam* śramaṇoddeśa evaṃrūpaṃ dṛṣṭigatam* /",
  "V03prmosubu:270_0": "sa śramaṇoddeśo bhikṣubhir ucyamānas tad vastu cet pratiniḥsṛjed ity evaṃ kuśalaṃ",
  "V03prmosubu:270_1": "no cet pratiniḥsṛjed dvir api trir api samanuyoktavyaḥ samanuśāsitavyas tasya vastunaḥ",
  "V03prmosubu:270_2": "pratiniḥsargāya dvir api trir api samanuyujyamānaḥ samanuśiṣyamānas tad vastu pratiniḥsṛjed",
  "V03prmosubu:270_3": "ity evaṃ kuśalaṃ no cet pratiniḥsṛjet sa śramaṇoddeśo bhikṣubhir idaṃ syād vacanīyo",
  "V03prmosubu:270_4": "'dyāgreṇāyuṣman śramaṇoddeśa nāsau bhagavāṃs tathāgataḥ arhan samyaksaṃbuddhaḥ śāstā /",
  "V03prmosubu:271_0": "evaṃrūpasyānyatamānyatmasya brahmacāriṇaḥ pṛṣṭataḥ mā samanubadhāna yāvad apy anye",
  "V03prmosubu:271_1": "śramaṇoddeśāḥ labhante bhikṣubhiḥ sārdhaṃ dvirātraparamaṃ sahāgāraśayyāṃ sāpi te",
  "V03prmosubu:271_2": "adyāgreṇa nāsti cara careṇa mohapuruṣa naśyati /",
  "V03prmosubu:272": "yaḥ punar bhikṣur jānan tathānāśitaṃ śramaṇoddeśam upasthāpayed vā upalālayed vā tena vā sārdhaṃ sahāgāraśayyāṃ kalpayet pāyantikā /",
  "V03prmosubu:273_0": "pay.58 navaṃ khalu bhikṣuṇā cīvaraṃ pratilabhya trayāṇāṃ durvarṇīkaraṇānām anyatamānyatamaḥ",
  "V03prmosubu:273_1": "nīlo vā lohito vā pīto vā durvarṇīkaraṇāya ādātavyo 'nādāya ced bhikṣus trayāṇāṃ",
  "V03prmosubu:273_2": "durvarṇīkaraṇānām anyatamānyatamaṃ durvaṇīkaraṇaṃ nīlaṃ vā lohitaṃ vā pītaṃ vā navaṃ",
  "V03prmosubu:273_3": "cīvaraṃ paribhuṃjīta pāyantikā /",
  "V03prmosubu:274": "pay.59 yaḥ punar bhikṣu ratnaṃ vā ratnasaṃmataṃ vā svahastena udgṛhṇīyād udgrāhayed vānyatrādhyārāmagatād vādhyāvāsagatād vā pāyantikā /",
  "V03prmosubu:275": "bhikṣuṇādhyārāmagataṃ vādhyāvāsagataṃ vā ratnaṃ ratnasaṃmataṃ vā udgrahītavyaṃ yasyedaṃ bhaviṣyati so hariṣyati ity evaṃ manasikṛtvā /",
  "V03prmosubu:276": "ayaṃ tatra samayaḥ /",
  "V03prmosubu:277": "pay.60 bhagavatā deśitam anvardhamāsaṃ snāyād anyatra samayāt tadatikramāt pāyantikā /",
  "V03prmosubu:278_0": "ayaṃ tatra samayaḥ -- adhyardho māsaḥ śeṣo grīṣmāṇāṃ pūrvo māso varṣāṇāṃ ity ete",
  "V03prmosubu:278_1": "ardhatṛtīyamāsā uṣṇasamayo 'vaśiṣṭaṃ glānasamayaḥ karmasamayo vṛṣṭisamayo vātavṛṣṭisamayo",
  "V03prmosubu:278_2": "'yaṃ tatra samayaḥ /",
  "V03prmosubu:279": "pay.61 yaḥ punar bhikṣuḥ saṃcintya tīryagyonigataṃ prāṇinaṃ jīvitād vyaparopayet pāyantikā /",
  "V03prmosubu:280": "pay.62 yaḥ punar bhikṣuḥ saṃcintya kaccid asya bhikṣor muhūrtam api tāvad aphāṣaṃ sparśaṃ bhaved etad eva pratyayaṃ kṛtvā bhikṣoḥ kaukṛtyam upasaṃharet pātayantikā /",
  "V03prmosubu:281": "pay.63 aṅgulipratodanāt pāyantikā /",
  "V03prmosubu:282": "pay.64 udakaharṣaṇāt pāyantikā /",
  "V03prmosubu:283": "pay.65 yaḥ punar bhikṣur mātṛgrāmeṇa sārdhaṃ sahāgāraśayyāṃ kalpayet pāyantikā /",
  "V03prmosubu:284": "pay.66 yaḥ punar bhikṣur bhikṣuṃ bhīṣayed bhīṣāpayed vāntato hāsyaprekṣyam api pāyantikā /",
  "V03prmosubu:285_0": "pay.67 yaḥ punar bhikṣur bhikṣor vā bhikṣuṇyā vā śikṣamāṇāyā vā śrāmaṇerasya vā śrāmaṇerikāyā",
  "V03prmosubu:285_1": "vā pātraṃ vā cīvaraṃ vā upānahaṃ vā sūcīgharaṃ vā kāyabandhanaṃ vānyatamānyatamaṃ",
  "V03prmosubu:285_2": "vā jīvitapariṣkāram upanidadhyād upanidhāpayet tadrūpapratyayād anyatra pāyantikā /",
  "V03prmosubu:286": "pay.68 yaḥ punar bhikṣur bhikṣoś cīvaram vikalya tataḥ paścād apratyuddhārya paribhuṃjīta pāyantikā /",
  "V03prmosubu:287": "pay.69 yaḥ punar bhikṣuḥ kupito 'nāttamanā pariśuddhaṃ anāpattikaṃ bhikṣuṃ amūlakena saṃghāvaśeṣeṇa dharmeṇānudhvaṃsayet pāyantikā /",
  "V03prmosubu:288": "pay.70 yaḥ punar bhikṣur apuruṣayā striyā sārdhaṃ saṃvidhāyādhvamārgaṃ pratipadyetāntato grāmāntaram api pāyantikā /",
  "V03prmosubu:289": "pay.71 yaḥ punar bhikṣuḥ steyasārthena sārdhaṃ saṃvidhāyādhvamārgaṃ pratipadyetāntato grāmāntaram api pāyantikā /",
  "V03prmosubu:290": "pay.72 yaḥ punar bhikṣur ūnaviṃśavarṣaṃ pudgalaṃ bhikṣubhāvāyopasaṃpādayeta pāyantikā /",
  "V03prmosubu:291": "sa ca pudgalo 'nupasaṃpannas te ca bhikṣavo garhyā ayaṃ tatra samayaḥ /",
  "V03prmosubu:292": "pay.73 yaḥ punar bhikṣuḥ svahastena pṛthivīṃ khanyāt khānayed vā pāyantikā /",
  "V03prmosubu:293": "pay.74 cāturmāsikapravāraṇā bhikṣuṇā svīkartavyā tatottaraṃ pāyantikā /",
  "V03prmosubu:294": "pratyekapravāraṇāyā punaḥ punaḥ pravāraṇāyāḥ kālikapravāraṇāyā nityapravāraṇāyā anyatra ayaṃ tatra samayaḥ /",
  "V03prmosubu:295_0": "pay.75 yaḥ punar bhikṣur bhikṣubhir āyuṣmatā tvayā śikṣāyāṃ śikṣitavyam iti ucyamāna",
  "V03prmosubu:295_1": "evaṃ vaden nāhaṃ tava bālasya mūḍhasya duṣprajñasya vacanāni śikṣiṣyāmi yāvan nāhaṃ",
  "V03prmosubu:295_2": "bhikṣūn prakṣyāmi sūtradharān vinayadharān mātṛkadharān iti pāyantikā /",
  "V03prmosubu:296": "sarvajñatākāmena bhikṣuṇā śikṣāyāṃ śikṣitavyaṃ bhikṣavaḥ praṣṭavyāḥ sūtradharā vinayadharā mātṛkadharā ayaṃ tatra samayaḥ /",
  "V03prmosubu:297_0": "pay 76 yaḥ punar bhikṣur bhikṣūṇāṃ kalahajātānāṃ bhaṇḍanajātānāṃ bhedagṛhītānāṃ vivādam",
  "V03prmosubu:297_1": "āpannānāṃ tūṣṇīm upaśrutikas tiṣṭhed yad ete bhikṣavo vakṣyanti tad ahaṃ dhārayiṣyāmīty",
  "V03prmosubu:297_2": "etad eva pratyayaṃ kṛtvā pāyantikā /",
  "V03prmosubu:298": "pay.77 yaḥ punar bhikṣuḥ saṃghe dharmikāyāṃ viniścayakathāyāṃ vartamānāyāṃ āsanāt tūṣṇīm utthāya prakrāmet santaṃ bhikṣum anavapṛcchyānyatra tadrūpapratyayāt pāyantikā /",
  "V03prmosubu:299": "pay.78 anādaravṛttāt pāyantikā /",
  "V03prmosubu:300": "pay.79 surāmaireyamadyapānāt pāyantikā /",
  "V03prmosubu:301": "pay.80 yaḥ punar bhikṣur akāle grāmaṃ praviśet santaṃ bhikṣum anavapṛcchya anyatra tadrūpāt pratyayāt pāyantikā /",
  "V03prmosubu:302": "pay.81 yaḥ punar bhikṣuḥ sabhaktaḥ kule nimantritaḥ pūrvabhaktaṃ paścādbhaktaṃ kuleṣu cāritram āpadyeta santaṃ kulaṃ apratisaṃvedito 'nyatra tadrūpāt pratyayāt pāyantikā /",
  "V03prmosubu:303_0": "pay.82 yaḥ punar bhikṣur anirgatāyāṃ rajanyām anudgate 'ruṇe anirhṛteṣu ratneṣu ratnasaṃmateṣu",
  "V03prmosubu:303_1": "vā rājñaḥ kṣatriyasya mūrdhābhiṣiktasya indrakīlaṃ vā indrakīlasāmantakaṃ vā samatikraned",
  "V03prmosubu:303_2": "anyatra tadrūpāt pratyayāt pāyantikā /",
  "V03prmosubu:304_0": "pay.83 yaḥ punar bhikṣur anvardhamāsaṃ prātimokṣasūtre uddiśyamāne evaṃ vaded idānīm",
  "V03prmosubu:304_1": "ahaṃ jānāmi āyuṣmanto 'yam api kila dharmaḥ sūtragataḥ sūtraparyāyāpannoddeśyam āgacchatīti",
  "V03prmosubu:304_2": "tatrāyuṣmantaṃ ced bhikṣavo jānīyuḥ niṣaṇṇapūrvaṃ āyuṣmatā dvitrikṛtvaṃ poṣadhe kaḥ",
  "V03prmosubu:304_3": "punar vādo bhūya iti āyuṣmato ajñānataḥ na muktiḥ yata āpattim āpannaḥ tato yathādharmaṃ",
  "V03prmosubu:304_4": "kārayitavya uttaraṃ ca kaukṛtyam āropayitavyaṃ -- āyuṣman te alābho 'labdhaḥ durlabdho",
  "V03prmosubu:304_5": "na sulabdho yat tvaṃ anvardhamāsaṃ prātimokṣasūtroddiśyamāne na satkṛtya śṛṇoṣi na",
  "V03prmosubu:304_6": "gurukaroṣi nārthikaroṣi na manasikaroṣi ekāgracittenāvahitaśrotreṇa na śṛṇoṣi sarvacittasaṃkalpair api na śṛṇoṣi /",
  "V03prmosubu:305": "āyuṣman tatra kaukṛtyāt pāyantikā /",
  "V03prmosubu:306": "pay.84 yaḥ punar bhikṣur asthimayaṃ vā viṣāṇamayaṃ vā sūcigharaṃ kārayet tad bhedanāt pāyantikā /",
  "V03prmosubu:307": "pay.85 bhikṣuṇā saṃghasya pīṭhaṃ vā mañcaṃ kārayatā sugatāṣṭāṅgulipramāṇāḥ pādāḥ kārayitavyā anyatra adhastāt* aṭanyās tata uttaraṃ kārayec chedanāt pāyantikā /",
  "V03prmosubu:308": "pay.86 yaḥ punar bhikṣus tūlasaṃstṛtaṃ pīṭhaṃ vā mañcaṃ avanahed avanāhayed vā uddalanāt pāyantikā /",
  "V03prmosubu:309_0": "pay.87 niṣīdanaṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ -- dīrghato",
  "V03prmosubu:309_1": "vitastrī dve sugatavitastyās tīryak sārdhavitastir daśānāñ ca vitastis tata uttaraṃ",
  "V03prmosubu:309_2": "kārayed bhedanāt pāyantikā /",
  "V03prmosubu:310_0": "pay.88 kaṇḍupraticchādanaṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ",
  "V03prmosubu:310_1": "-- dīrghataś catasro vitastayaḥ sugatavitastyas tiryag dve tata uttaraṃ kārayec chedanāt pāyantikā /",
  "V03prmosubu:311_0": "pay.89 varṣāśāṭīcīvaraṃ bhikṣuṇā kārayatā prāmāṇikaṃ kārayitavyaṃ tatredaṃ pramāṇaṃ",
  "V03prmosubu:311_1": "-- dīrghataḥ ṣaṭ vitastayaḥ sugatavitastyas tiryak sārdhe dve tata uttaraṃ kārayec",
  "V03prmosubu:311_2": "chedanāt pāyantikā /",
  "V03prmosubu:312": "pay.90 yaḥ punar bhikṣuḥ sugatacīvarapramāṇaṃ cīvaraṃ kārayed uttaraṃ vā sugatacīvarāt pāyantikā /",
  "V03prmosubu:313": "tatredaṃ sugatacīvarapramāṇaṃ dīrghato nava vitastayaḥ tiryak ṣaḍ vitastayaḥ idaṃ sugatacīvarapramāṇam* /",
  "V03prmosubu:314": "Pay.Schl. uddiṣṭā mayāyuṣmanto navatiḥ pāyantikā dharmāḥ /",
  "V03prmosubu:315": "tatrāham āyuṣmantaḥ pṛcchāmi -- kaccit sthātra pariśuddhāḥ",
  "V03prmosubu:316": "pariśuddhā atrāyuṣmanto yasmāt tuṣṇīm evāhaṃ dhārayāmi /",
  "V03prmosubu:317": "catvāraḥ pratideśanīyā dharmāḥ /",
  "V03prmosubu:318": "ime khalv āyuṣmantaś catvāraḥ pratideśanīyā dharmā anvardhamāsaṃ prātimokṣasūtroddeśam āgacchanti /",
  "V03prmosubu:319_0": "pratid.1 yaḥ punar bhikṣur antagṛhaṃ piṇḍāya carantyā ajñātyā bhikṣuṇyāḥ santikāt",
  "V03prmosubu:319_1": "sahastaṃ khādanīyabhojanīyaṃ pratigṛhya khāded vā bhuñjīta vā tena bhikṣuṇā bahirārāmaṃ",
  "V03prmosubu:319_2": "gatvā bhikṣor antike pratideśayitavyam garhyam asmy āyuṣmantaḥ sthānam āpanno 'sātmyaṃ",
  "V03prmosubu:319_3": "pratideśanīyaṃ taṃ dharmaṃ pratideśayāmīti ayam api dharmaḥ pratideśanīyaḥ /",
  "V03prmosubu:320_0": "pratid.2 saṃbahulā bhikṣavaḥ kuleṣu nimantritā bhuṃjīran tatra ced bhikṣuṇī vyapadeśamānā",
  "V03prmosubu:320_1": "sthitā syād iha bhojanīyaṃ datta odanaṃ datta sūpaṃ datteti sā bhikṣuṇī bhikṣubhir",
  "V03prmosubu:320_2": "evaṃ syād vacanīyā āgamayasva bhagini muhūrtaṃ yāvad bhikṣavo bhuṃjate /",
  "V03prmosubu:321_0": "ekenāpi bhikṣuṇā cet tāṃ bhikṣuṇīm apasārayituṃ na vacanīyaṃ sarvair bhikṣubhiḥ bahirārāmaṃ",
  "V03prmosubu:321_1": "gatvā bhikṣūṇām antike pratideśitavyaṃ garhyam āyuṣmantaḥ sthānam āpannā asātmyaṃ",
  "V03prmosubu:321_2": "pratideśanīyaṃ taṃ dharmaṃ pratideśayāma iti ayam api dharmaḥ pratideśanīyaḥ /",
  "V03prmosubu:322_0": "pratid.3 yāni tāni kulāni śikṣāsaṃvṛtisaṃmatāni yaḥ punar bhikṣus tadrūpeṣu saṃghasya",
  "V03prmosubu:322_1": "śaikṣeṣu kuleṣu śikṣāsaṃvṛtisaṃmateṣu pūrvam apravāritasya khādanīyabhojanīyaṃ pratigṛhya",
  "V03prmosubu:322_2": "khāded bhuñjīta vā tena bhikṣuṇā bahirārāmaṃ gatvā bhikṣūṇām antike pratideśanīyaṃ",
  "V03prmosubu:322_3": "tat sthānam āpanno 'sātmyaṃ pratideśanīyaṃ taṃ dharmaṃ pratideśayāmīti ayam api dharmaḥ pratideśanīyaḥ /",
  "V03prmosubu:323_0": "pratid.4 yāni tāni kāni śayanāsanāni sāśaṃkasaṃmatāni sabhayasaṃmatāni sapratibhayabhairavasaṃmatāni",
  "V03prmosubu:323_1": "yaḥ punar bhikṣus tadrūpeṣu saṃghasyāraṇyakeṣu śayaneṣu sāśaṃkasaṃmateṣu sabhayasaṃmateṣu",
  "V03prmosubu:323_2": "sapratibhayabhairavasaṃmateṣu pūrvam apratisaṃvidyate vane bahirārāmasya khādanīyabhojanīyaṃ",
  "V03prmosubu:323_3": "khāded bhuṃjīta vā tena bhikṣuṇā bhikṣūṇām antike pratideśayitavyaṃ garhyam asmy",
  "V03prmosubu:323_4": "āyuṣmantaḥ sthānam āpanno 'sātmyaṃ pratideśanīyaṃ taṃ dharmaṃ pratideśayāmīti ayam",
  "V03prmosubu:323_5": "api dharmaḥ pratideśanīyaḥ /",
  "V03prmosubu:324": "uddiṣṭā mayāyuṣmantaś catvāraḥ pratideśanīyā dharmāḥ /",
  "V03prmosubu:325": "tatrāham āyuṣmantaḥ paripṛcchāmi -- kaccit sthātra pariśuddhāḥ",
  "V03prmosubu:326": "dvir api trir api -- kaccit sthātra pariśuddhāḥ",
  "V03prmosubu:327": "pariśuddhā āyuṣmanto yasmāt tūṣṇīm evam etad dhārayāmi /",
  "V03prmosubu:328": "saṃbahulāḥ śaikṣā dharmāḥ /",
  "V03prmosubu:329": "ime khalv āyuṣmantaḥ saṃbahulāḥ śaikṣā dharmā anvardhamāsaṃ prātimokṣasūtroddeśam āgacchanti /",
  "V03prmosubu:330": "sai.1 parimaṇḍalaṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:331": "sai.2 nātyutkṛṣṭaṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:332": "sai.3 nātyavakṛṣṭaṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:333": "sai.4 na hastiśuṇḍakaṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:334": "sai.5 na tālapatraṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:335": "sai.6 na kulmāṣapiṇḍakaṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:336": "sai.7 na nāgaśīrṣakaṃ nivāsanaṃ nivāsayiṣyāma iti śikṣā karaṇīyā /",
  "V03prmosubu:337": "sai.8 parimaṇḍalaṃ cīvaraṃ nivāsayiṣyāma iti śikṣā karaṇīyā /",
  "V03prmosubu:338": "sai.9 nātyutkṛṣṭaṃ cīvaraṃ nivāsayiṣyāma iti śikṣā karaṇīyā /",
  "V03prmosubu:339": "sai.10 nātyupakṛṣṭaṃ cīvaraṃ nivāsayiṣyāma iti śikṣā karaṇīyā /",
  "V03prmosubu:340": "sai.11 susaṃvṛtā antargṛhe gamiṣyāma iti śikṣā karaṇīyā /",
  "V03prmosubu:341": "sai.12 supraticchannā antargṛhe gamiṣyāma iti śikṣā karaṇīyā /",
  "V03prmosubu:342": "sai.13 alpaśabdā antargṛhe gamiṣyāma iti śikṣā karaṇīyā /",
  "V03prmosubu:343": "sai.14 anutkṣiptacakṣuṣo 'ntargṛhe gamiṣyāma iti śikṣā karaṇīyā /",
  "V03prmosubu:344": "sai.15 yugamātradarśino 'ntargṛhe gamiṣyāma iti śikṣā karaṇīyā /",
  "V03prmosubu:345": "sai.16 nodguṇṭhikā antargṛhaṃ gamiṣyāma iti śikṣā karaṇīyā /",
  "V03prmosubu:346": "sai.17 notkṛṣṭikayā antargṛhaṃ gamiṣyāma iti śikṣā karaṇīyā /",
  "V03prmosubu:347": "sai.18 notsaktikayā antargṛhaṃ gamiṣyāma iti śikṣā karaṇīyā /",
  "V03prmosubu:348": "sai.19 na vyastikayā antargṛhaṃ gamiṣyāma iti śikṣā karaṇīyā /",
  "V03prmosubu:349": "sai.20 na paryastikayā antargṛhaṃ gamiṣyāma iti śikṣā karaṇīyā /",
  "V03prmosubu:350": "sai.21 nolambikayā antargṛhaṃ gamiṣyāma iti śikṣā karaṇīyā /",
  "V03prmosubu:351": "sai.22 noṭṭambikayā antargṛhaṃ gamiṣyāma iti śikṣā karaṇīyā /",
  "V03prmosubu:352": "sai.23 notkuṭakayā antargṛhaṃ gamiṣyāma iti śikṣā karaṇīyā /",
  "V03prmosubu:353": "sai.24 na nikaṭotkuṭakayā antargṛhaṃ gamiṣyāma iti śikṣā karaṇīyā /",
  "V03prmosubu:354": "sai.25 na skambhākṛtā antargṛhaṃ gamiṣyāma iti śikṣā karaṇīyā /",
  "V03prmosubu:355": "sai.26 na kāyapracālakaṃ antargṛhaṃ gamiṣyāma iti śikṣā karaṇīyā /",
  "V03prmosubu:356": "sai.27 na bāhupracālakaṃ antargṛhaṃ gamiṣyāma iti śikṣā karaṇīyā /",
  "V03prmosubu:357": "sai.28 na śīrṣapracālakaṃ gamiṣyāma iti śikṣā karaṇīyā / /",
  "V03prmosubu:358": "sai.29 nāṃsotphatikayā antargṛhaṃ gamiṣyāma iti śikṣā karaṇīyā /",
  "V03prmosubu:359": "sai.30 na hastasaṃlagnikayā antargṛhaṃ gamiṣyāma iti śikṣā karaṇīyā /",
  "V03prmosubu:360": "sai.31 nānujñātā antargṛhe āsane niṣatsyāma iti śikṣā karaṇīyā /",
  "V03prmosubu:361": "sai.32 nāprativekṣyāsanaṃ antargṛhe āsane niṣatsyāma iti śikṣā karaṇīyā /",
  "V03prmosubu:362": "sai.33 na sarvakāyaṃ samavadhāyāntargṛhe āsane niṣatsyāma iti śikṣā karaṇīyā /",
  "V03prmosubu:363": "sai.34 na pāde pādam ādhāyāntargṛhe āsane niṣatsyāma iti śikṣā karaṇīyā /",
  "V03prmosubu:364": "sai.35 na gulphe gulpham ādhāyāntargṛhe āsane niṣatsyāma iti śikṣā karaṇīyā /",
  "V03prmosubu:365": "sai.36 na sakthani sakthi ādhāyāntargṛhe āsane niṣatsyāma iti śikṣā karaṇīyā /",
  "V03prmosubu:366": "sai.37 na saṃkṣipya pādau antargṛhe āsane niṣatsyāma iti śikṣā karaṇīyā /",
  "V03prmosubu:367": "sai.38 na vikṣipya pādau antargṛhe āsane niṣatsyāma iti śikṣā karaṇīyā /",
  "V03prmosubu:368": "sai.39 na vyataṅgikayā antargṛhe āsane niṣatsyāma iti śikṣā karaṇīyā /",
  "V03prmosubu:369": "sai.40 satkṛtya piṇḍapātaṃ pratigrahīṣyāma iti śikṣā karaṇīyā /",
  "V03prmosubu:370": "sai.41 samatīrthikaṃ piṇḍapātaṃ pratigrahīṣyāma iti śikṣā karaṇīyā /",
  "V03prmosubu:371": "sai.42 samasūpikaṃ piṇḍapātaṃ pratigrahīṣyāma iti śikṣā karaṇīyā /",
  "V03prmosubu:372": "sai.43 sāvadānaṃ piṇḍapātaṃ pratigrahīṣyāma iti śikṣā karaṇīyā /",
  "V03prmosubu:373": "sai.44 na anāgate khādanīyabhojanīye pātram upanāmayiṣyāma iti śikṣā karaṇīyā /",
  "V03prmosubu:374": "sai.45 nodanena sūpikaṃ praticchādayiṣyāma iti śikṣā karaṇīyā /",
  "V03prmosubu:375": "sai.46 sūpikena vā odanaṃ bhūyaskāmatām upādāya iti śikṣā karaṇīyā /",
  "V03prmosubu:376": "sai.47 nopari khādanīyabhojanīyasya pātraṃ dhārayiṣyāma iti śikṣā karaṇīyā /",
  "V03prmosubu:377": "sai.48 satkṛtya piṇḍapātaṃ paribhokṣyāma iti śikṣā karaṇīyā /",
  "V03prmosubu:378": "sai.49 nātikhuṇḍakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:379": "sai.50 nātimahāntaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:380": "sai.51 parimaṇḍalaṃ ālopam ālopayiṣyāma iti śikṣā karaṇīyā /",
  "V03prmosubu:381": "sai.52 na anāgate ālope mukhadvāraṃ vivariṣyāma iti śikṣā karaṇīyā /",
  "V03prmosubu:382": "sai.53 na sālopena mukhena vācaṃ pravyāhariṣyāma iti śikṣā karaṇīyā /",
  "V03prmosubu:383": "sai.54 na cuccatkārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:384": "sai.55 naśuśaśutkārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:385": "sai.56 na thutyutkārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:386": "sai.57 na phuphphuphkārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:387": "sai.58 na jihvāniścārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:388": "sai.59 na sikthapṛthakkārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:389": "sai.60 nāvaraṇakārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:390": "sai.61 na gallāpahārakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:391": "sai.62 na jihvāsphoṭakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:392": "sai.63 na kavalacchedakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:393": "sai.64 na hastāvalehakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:394": "sai.65 na pātrāvalehakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:395": "sai.66 na hastasaṃdhūnakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:396": "sai.67 na pātrasaṃdhūnakaṃ piṇḍapātaṃ paribhokṣyāma iti śikṣā karaṇīyā /",
  "V03prmosubu:397": "sai.68 na stūpākṛtim avagṛhya piṇḍapātaṃ paribhokṣyāma iti śikṣā karaṇīyā /",
  "V03prmosubu:398": "sai.69 nāvadhyānaprekṣiṇo 'ntarikasya bhikṣoḥ pātram avalokayiṣyāma iti śikṣā karaṇīyā /",
  "V03prmosubu:399": "sai.70 na sāmiṣeṇa pāṇinā udakasthālakaṃ grahīṣyāma iti śikṣā karaṇīyā /",
  "V03prmosubu:400": "sai.71 na sāmiṣeṇodakenāntarikaṃ bhikṣuṃ sekṣyāma iti śikṣā karaṇīyā /",
  "V03prmosubu:401": "sai.72 na sāmiṣam udakam antargṛhe chorayiṣyāma iti śikṣā karaṇīyā /",
  "V03prmosubu:402": "sai.73 na pātreṇa vighasaṃś chorayiṣyāma iti śikṣā karaṇīyā /",
  "V03prmosubu:403": "sai.74 anāstīrṇe pṛthivīpradeśe pātraṃ sthāpayiṣyāma iti śikṣā karaṇīyā /",
  "V03prmosubu:404": "sai.75 na taṭe na prapāte na prāgbhāre pātraṃ sthāpayiṣyāma iti śikṣā karaṇīyā /",
  "V03prmosubu:405": "sai.76 notthitāḥ pātraṃ nirmādayiṣyāma iti śikṣā karaṇīyā /",
  "V03prmosubu:406": "sai.77 na taṭe na prapāte na prāgbhāre pātraṃ nirmādayiṣyāma iti śikṣā karaṇīyā /",
  "V03prmosubu:407": "sai.78 na nadyāḥ kāryakāriṇyā pratisrotaḥ pātrodakaṃ grahīṣyāma iti śikṣā karaṇīyā /",
  "V03prmosubu:408": "sai.79 na utthitā niṣaṇṇāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:409": "sai.80 na niṣaṇṇā nipaṇṇāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:410": "sai.81 na nīcatarake āsane niṣaṇṇā uccatarake āsane niṣaṇṇāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:411": "sai.82 na pṛṣṭhato gacchantaḥ purato gacchate aglānāya dharmaṃ deśayiṣyāma iti śikṣā karaṇīyā /",
  "V03prmosubu:412": "sai.83 nonmārgeṇa gacchanto mārgeṇa gacchate āglānāya dharmaṃ deśayiṣyāma iti śikṣā karaṇīyā /",
  "V03prmosubu:413": "sai.84 nodguṇṭhikākṛtāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:414": "sai.85 notkṛṣṭikākṛtāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:415": "sai.86 notsaktikākṛtāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:416": "sai.87 na vyastikākṛtāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:417": "sai.88 na paryastikākṛtāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:418": "sai.89 noṣṇīṣaśirase āglānāya dharmaṃ deśayiṣyāma iti śikṣā karaṇīyā /",
  "V03prmosubu:419": "sai.90 na kholāśirase āglānāya dharmaṃ deśayiṣyāma iti śikṣā karaṇīyā /",
  "V03prmosubu:420": "sai.91 na mauliśirase āglānāya dharmaṃ deśayiṣyāma iti śikṣā karaṇīyā /",
  "V03prmosubu:421": "sai.92 na mālāśirase āglānāya dharmaṃ deśayiṣyāma iti śikṣā karaṇīyā /",
  "V03prmosubu:422": "sai.93 na veṣṭitaśirase āglānāya dharmaṃ deśayiṣyāma iti śikṣā karaṇīyā /",
  "V03prmosubu:423": "sai.94 na hastyārūḍhāya āglānāya dharmaṃ deśayiṣyāma iti śikṣā karaṇīyā /",
  "V03prmosubu:424": "sai.95 na aśvārūḍhāya āglānāya dharmaṃ deśayiṣyāma iti śikṣā karaṇīyā /",
  "V03prmosubu:425": "sai.96 na śivikārūḍhāya āglānāya dharmaṃ deśayiṣyāma iti śikṣā karaṇīyā /",
  "V03prmosubu:426": "sai.97 na yānāruḍhāya āglānāya dharmaṃ deśayiṣyāma iti śikṣā karaṇīyā /",
  "V03prmosubu:427": "sai.98 na pādukārūḍhāya āglānāya dharmaṃ deśayiṣyāma iti śikṣā karaṇīyā /",
  "V03prmosubu:428": "sai.99 na daṇḍapāṇaye āglānāya dharmaṃ deśayiṣyāma iti śikṣā karaṇīyā /",
  "V03prmosubu:429": "sai.100 na chatrapāṇaye āglānāya dharmaṃ deśayiṣyāma iti śikṣā karaṇīyā /",
  "V03prmosubu:430": "sai.101 na śastrapāṇaye āglānāya dharmaṃ deśayiṣyāma iti śikṣā karaṇīyā /",
  "V03prmosubu:431": "sai.102 na khaḍgapāṇaye āglānāya dharmaṃ deśayiṣyāma iti śikṣā karaṇīyā /",
  "V03prmosubu:432": "sai.103 nāyudhapāṇaye āglānāya dharmaṃ deśayiṣyāma iti śikṣā karaṇīyā /",
  "V03prmosubu:433": "sai.104 saṃnaddhāyāglānāya dharmaṃ deśayiṣyāma iti śikṣā karaṇīyā /",
  "V03prmosubu:434": "sai.105 nāglānā utthitā uccāraprasrāvaṃ kariṣyāma iti śikṣā karaṇīyā /",
  "V03prmosubu:435": "sai.106 nāglānāḥ udake uccāraprasrāvaṃ kheṭaṃ siṃghāṇakaṃ vāntaṃ viriktaṃ chorayiṣyāma iti śikṣā karaṇīyā /",
  "V03prmosubu:436": "sai.107 nāglānā saharite pṛthivīpradeśe uccāraprasrāvaṃ kheṭaṃ siṃghāṇakaṃ vāntaṃ viriktaṃ chorayiṣyāma iti śikṣā karaṇīyā /",
  "V03prmosubu:437": "sai.108 nāsādhikapauruṣaṃ vṛkṣam adhirokṣyāmo 'nyatrāpada iti śikṣā karaṇīyā /",
  "V03prmosubu:438": "uddiṣṭā me āyuṣmantaḥ saṃbahulāḥ śaikṣā dharmāḥ /",
  "V03prmosubu:439": "tatrāham āyuṣmataḥ paripṛcchāmi -- kaccit sthātra pariśuddāḥ",
  "V03prmosubu:440": "dvir api trir api paripṛcchāmi -- kaccit sthātra pariśuddhāḥ",
  "V03prmosubu:441": "pariśuddhā āyuṣmanto yasmāt tūṣṇīm evam etad dhārayāmi //",
  "V03prmosubu:442": "sapta adhikaraṇaśamathā dharmāḥ",
  "V03prmosubu:443": "ime khalv āyuṣmantaḥ saptādhikaraṇaśamathāḥ dharmā anvardhamāsaṃ prātimokṣasūtroddeśam āgacchanti /",
  "V03prmosubu:444": "saṃmukhavinayārhāya saṃmukhavinayaṃ dāsyāmaḥ /",
  "V03prmosubu:445": "smṛtivinayārhāya smṛtivinayaṃ dāsyāmaḥ /",
  "V03prmosubu:446": "amūḍhavinayārhāya amūḍhavinayaṃ dāsyāmaḥ /",
  "V03prmosubu:447": "yadbhūyeṣiyārhāya yadbhūyeṣiyaṃ dāsyāmaḥ /",
  "V03prmosubu:448": "tatsvabhāveṣiyārhāya tatsvabhāveṣiyaṃ dāsyāmaḥ /",
  "V03prmosubu:449": "tṛṇaprastārakārhāya tṛṇaprastārakaṃ dāsyāmaḥ /",
  "V03prmosubu:450": "pratijñākārakārhāya pratijñāṃ dāsyāmaḥ /",
  "V03prmosubu:451": "utpannotpannāny adhikaraṇāny ebhiḥ saptabhir adhikaraṇaśamathair dharmair dāpayiṣyāmaḥ śamayiṣyāmo vyupaśamayiṣyāmo dharmavinaye śāstuḥ śāsane /",
  "V03prmosubu:452": "uddiṣṭā me āyuṣmantaḥ saptādhikaraṇaśamathā dharmāḥ /",
  "V03prmosubu:453": "tatrāham āyuṣmataḥ paripṛcchāmi -- kaccit sthātra pariśuddhāḥ",
  "V03prmosubu:454": "dvir api trir api paripṛcchāmi -- kaccit sthātra pariśuddhāḥ /",
  "V03prmosubu:455": "pariśuddhā āyuṣmanto yasmāt tūṣṇīm evam evāhaṃ dhārayāmi /",
  "V03prmosubu:456": "For the prose and verses see Klaus T. Schmidt:",
  "V03prmosubu:457": "Der Schlußteil des Prātimokṣasūtra der Sarvāstivādins,",
  "V03prmosubu:458": "Text in Sanskrit und Tocharisch A verglichen mit den Parallelversionen anderer Schulen,",
  "V03prmosubu:459": "Auf Grund von Turfan-Handschriften hrsg.,",
  "V03prmosubu:460": "Göttingen 1989 (Sanskrittexte aus den Turfanfunden, 13).",
  "V03prmosubu:461": "uddiṣṭaṃ me āyuṣmantaḥ prātimokṣasūtroddeśasya nidānaṃ //",
  "V03prmosubu:462": "uddiṣṭāś catvāraḥ pārājikā dharmās trayodaśa saṃghāvaśeṣā dharmā dvāv aniyatau dharmau /",
  "V03prmosubu:463_0": "triṃśan naiḥsargikapāyantikā dharmāḥ navati pāyantikā dharmāś catvāraḥ pratideśanīyā",
  "V03prmosubu:463_1": "dharmāḥ saṃbahulā śaikṣā dharmāḥ saptādhikaraṇaśamathā dharmā etāvat tasya bhagavatas",
  "V03prmosubu:463_2": "tathāgatasyārhataḥ samyaksaṃbuddhasya sūtragataṃ sūtraparyāpannam iti yo vā punar",
  "V03prmosubu:463_3": "anyo 'py āgacched dharmasyānudharmaḥ tatra sahitaiḥ samagraiḥ saṃmodamānair avivadamānais",
  "V03prmosubu:463_4": "tīvraś cetasa ārakṣāsmṛtyapramāde yogaḥ karaṇīyaḥ // //",
  "V03prmosubu:464": "kṣāntiḥ paramaṃ tapas titikṣā nirvāṇaṃ paramaṃ vadanti buddhāḥ /",
  "V03prmosubu:465": "na hi pravrajitaḥ paropatāpī śramaṇo bhavati parān viheṭhayānaḥ // 1",
  "V03prmosubu:466": "cakṣuṣmān viṣamāṇīva vidyamāne parākrame /",
  "V03prmosubu:467": "paṇḍito jīvaloke 'smin pāpāni parivarjayet // 2",
  "V03prmosubu:468": "anopavādī nopaghātī prātimokṣe ca saṃvaraḥ {B: anupavādo 'nupaghātaḥ} /",
  "V03prmosubu:469": "mātrajñatā ca bhakte 'smin prāntaṃ ca śayanāsanam*",
  "V03prmosubu:470": "adhicitte samāyoga etad buddhānuśāsanam* // 3",
  "V03prmosubu:471": "yathāpi bhramaraḥ puṣpād varṇagandhāv aheṭhayan* [yathā hi] /",
  "V03prmosubu:472": "ḍayate rasam ādāya evaṃ grāme muniś caret* // 4",
  "V03prmosubu:473": "na pareṣāṃ vilomāni na pareṣāṃ kṛtākṛtam* /",
  "V03prmosubu:474": "ātmanas tu samīkṣeta samāni viṣamāṇi ca // 5",
  "V03prmosubu:475": "adhicetasi mā pramādyato munino maunapadeṣu śikṣataḥ {B:prāmodyato; maunipadeṣu} /",
  "V03prmosubu:476": "śokā na bhavanti tāyina upaśāntasya sadā smṛtimataḥ // 6",
  "V03prmosubu:477": "dadataḥ puṇyaṃ pravardhate vairaṃ saṃyamato na cīyate /",
  "V03prmosubu:478": "kuśalī prajahāti pāpakaṃ kleśānāṃ kṣayatas tu nirvṛtiḥ {B: kṣayitas} // 7",
  "V03prmosubu:479": "sarvapāpasyākaraṇaṃ kuśalasyopasaṃpadā /",
  "V03prmosubu:480": "svacittaparidamanam etad buddhānuśāsanam* // 8",
  "V03prmosubu:481": "kāyena saṃvaraḥ sādhu sādhu vācātha saṃvaraḥ {B: vācā ca} /",
  "V03prmosubu:482": "manasā saṃvaraḥ sādhu sādhu sarvatra saṃvaraḥ /",
  "V03prmosubu:483": "sarvatra saṃvṛto bhikṣuḥ sarvaduḥkhāt pramucyate // 9",
  "V03prmosubu:484": "vācānurakṣī manasā susaṃvṛtaḥ kāyena caivākuśalaṃ na kuryāt* /",
  "V03prmosubu:485": "etāṃs trīn karmapathān viśodhya nārāgayen mārgam ṛṣipraveditam* // 10",
  "V03prmosubu:486": "buddho vipaśyī ca śikhī ca viśvabhu krakutsundaḥ kanakamuniś ca kāśyapaḥ {B: krakutsandaḥ} /",
  "V03prmosubu:487": "anuttaraḥ śākyamuniś ca gautamo devātidevo naradamyasārathiḥ // 11",
  "V03prmosubu:488": "saptānāṃ buddhavīrāṇāṃ lokanāthāgratāyināṃ /",
  "V03prmosubu:489": "uddiṣṭaḥ prātimokṣo 'yaṃ vistareṇa yaśasvinām* // 12",
  "V03prmosubu:490": "asmin sagauravā buddhā buddhānāṃ śrāvakāś ca ye /",
  "V03prmosubu:491": "asmin sagauravā bhūtvā prāpnumadhvam asaṃskṛtam* {B: prāptamadhvam} // 13",
  "V03prmosubu:492": "ārabhadhvaṃ niṣkrāmata yujyadhvaṃ buddhaśāsane /",
  "V03prmosubu:493": "dhunīta mṛtyunaḥ sainyaṃ naḍāgāram iva kuñjaraḥ // 14",
  "V03prmosubu:494": "yo hy asmin dharmavinaye apramattaś cariṣyati /",
  "V03prmosubu:495": "prahāya jātisaṃsāraṃ duḥkhasyāntaṃ kariṣyati // 15",
  "V03prmosubu:496": "anyonyaṃ śīlaguptyarhaṃ śāsanasya ca vṛddhaye /",
  "V03prmosubu:497": "uddiṣṭaḥ prātimokṣo 'yaṃ kṛtaḥ saṃghena poṣadhaḥ // 16",
  "V03prmosubu:498": "yasyārthe sūtram uddiṣṭaṃ yasyārthe poṣadhaḥ kṛtaḥ /",
  "V03prmosubu:499": "tac chīlam anurakṣadhvaṃ bālāgraṃ camaro yathā // 17",
  "V03prmosubu:500": "prātimokṣasamuddeśād yat puṇyaṃ samupārjitaṃ /",
  "V03prmosubu:501": "aśeṣas tena loko 'yaṃ maunīndraṃ padam āpnuyāt // 18",
  "V03prmosubu:502": "/// prātimokṣaḥ samāptaḥ ///"
}