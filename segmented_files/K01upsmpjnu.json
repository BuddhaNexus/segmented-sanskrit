{
    "K01upsmpjnu:0": " Uj II.i.1",
    "K01upsmpjnu:1": " yasya kasyacit pravrajyāpekṣa upasaṃkrāmati sa tenāntarāyikān dharmmān pṛṣṭvodgrahītavya",
    "K01upsmpjnu:2": " udgṛhya trīṇi śaraṇagamanāni pañca ca śikṣāpadāny upāsakasaṃvaro dātavyaḥ evañ ca",
    "K01upsmpjnu:3": " punar dātavyaḥ (Upj(J)",
    "K01upsmpjnu:4": " 16.13-16; vgl. Kṣudr-v(Bhī) 9 a1-4)",
    "K01upsmpjnu:5": " Uj II.i.2",
    "K01upsmpjnu:6": " samanvāhara bhadanta aham evaṃnāmā buddhaṃ śaraṇaṃ gacchāmi dvipadānām agryaṃ dharmaṃ",
    "K01upsmpjnu:7": " śaraṇaṃ gacchāmi virāgāṇām agryaṃ saṃghaṃ śaraṇaṃ gacchāmi gaṇānām agryam upāsakaṃ",
    "K01upsmpjnu:8": " māṃ bhadanto dhārayatu yāvajjīvaṃ //",
    "K01upsmpjnu:9": " evaṃ dvir api trir api vācyam* //",
    "K01upsmpjnu:10": " (Upj(J) 16.16-17.2; ~ Skt.C 43 r7-v1; vgl. Kṣudr-v(Bhī) 9 a4-b1)",
    "K01upsmpjnu:11": " Uj II.i.3a",
    "K01upsmpjnu:12": " samanvāharācārya yathā te āryā arhanto yāvajjīvaṃ prāṇātipātaṃ prahāya prāṇātipātāt",
    "K01upsmpjnu:13": " prativiratāḥ evam evāham evaṃnāmā yāvajjīvaṃ prāṇātipātaṃ prahāya prāṇātipātāt prativiramāmy",
    "K01upsmpjnu:14": " anenāhaṃ prathamenāṅgena teṣām āryāṇām arhatāṃ śikṣāyām anuśikṣe anuvidhīye anukaromi (Upj(J)",
    "K01upsmpjnu:15": " 17.3-5; 7.2-5; ~ Skt.C 43 v1-4;",
    "K01upsmpjnu:16": " vgl. Kṣudr-v(Bhī) 9 b1-4)",
    "K01upsmpjnu:17": " Uj II.i.3b",
    "K01upsmpjnu:18": " yathā te āryā arhanto yāvajjīvam adattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ",
    "K01upsmpjnu:19": " prahāya surāmaireyamadyapramādasthānāt prativiratāḥ evam evāham evaṃnāmā yāvajjīvam",
    "K01upsmpjnu:20": " adattādānaṃ kāmamithyācāraṃ mṛṣāvādaṃ surāmaireyamadyapramādasthānaṃ prahāya surāmaireyamadyapramādasthānāt",
    "K01upsmpjnu:21": " prativiramāmy anenāhaṃ pañcamenāṅgena teṣām āryāṇām arhatāṃ śikṣāyām anuśikṣe anuvidhīye",
    "K01upsmpjnu:22": " anukaromi evaṃ dvir api trir api //",
    "K01upsmpjnu:23": " (Upj(J) 7.6-11; ~ Skt.C 43 v4-44 r1; vgl. Kṣudr-v(Bhī) 9 b4-10 a2)",
    "K01upsmpjnu:24": " Uj II.ii.1.1 Siehe unten 1.5.",
    "K01upsmpjnu:25": " Uj II.ii.1.2",
    "K01upsmpjnu:26": " tataḥ paścād bhikṣur adhyeṣitavyo ya ekam ārocayati ārocakena bhikṣuṇā praṣṭavyaṃ pṛṣṭas te āsamudācārikān dharmān ity apṛṣṭvā ārocayati sātisāro bhavati (Upj(J)",
    "K01upsmpjnu:27": " 7.12-14; vgl. Kṣudr-v(Bhī) 10 a2-4)",
    "K01upsmpjnu:28": " Uj II.ii.1.3",
    "K01upsmpjnu:29": " paścād ārocakena bhikṣuṇā ārocayitavyaṃ /",
    "K01upsmpjnu:30": " evañ ca punar ārocayitavyaṃ sarvasaṅghe saṃniṣaṇṇe saṃnipatite anuparigaṇikayā vā",
    "K01upsmpjnu:31": " samīcīṃ trīṃ kṛtvā vṛddhānte utkuṭukena sthitvā añjaliṃ pragṛhya idaṃ syād vacanīyaṃ",
    "K01upsmpjnu:32": " bhadantāḥ samanvāhṛyatāṃ /",
    "K01upsmpjnu:33": " ayam evaṃnāmā evaṃnāmnaḥ pravrajyāpekṣo gṛhī avadātavasanaḥ anavatāritakeśaśmaśrur",
    "K01upsmpjnu:34": " ākāṃkṣate svākhyāte dharmavinaye pravrajituṃ so 'yam evaṃnāmā evaṃnāmnā upādhyāyena",
    "K01upsmpjnu:35": " svākhyāte dharmavinaye keśaśmaśruṇy avatārya kāṣāyāṇi vastrāṇy ācchādya samyag eva",
    "K01upsmpjnu:36": " śraddhayā agārād anagārikāṃ pravrajiṣyati /",
    "K01upsmpjnu:37": " kiṃ pravrajatv iti (Upj(J)",
    "K01upsmpjnu:38": " 8.1-8; ~ Skt.C 44 r1-4; vgl. Kṣudr-v(Bhī) 10 a4-b2)",
    "K01upsmpjnu:39": " Uj II.ii.1.4",
    "K01upsmpjnu:40": " sarvair vaktavyaṃ sacet pariśuddho bhavatīti sacet vadantīti evaṃ kuśalaṃ no ced vadanti sātisārā bhavanti (Upj(J)",
    "K01upsmpjnu:41": " 8.8-10; vgl. Kṣudr-v(Bhī) 10 b2)",
    "K01upsmpjnu:42": " Uj II.ii.1.5",
    "K01upsmpjnu:43": " tataḥ paścād upādhyāyo yācitavyaḥ evañ ca punar yācitavyaḥ samīcīṃ kṛtvā purata utkuṭukena sthitvā idaṃ syād vacanīyam* /",
    "K01upsmpjnu:44": " samanvāharācārya aham evaṃnāmā ācāryam upādhyāyaṃ yāce ācāryo me upādhyāyo bhavatu",
    "K01upsmpjnu:45": " ācāryeṇopādhyāyena pravrajiṣyāmi evaṃ dvir api trir api tṛtīyāyāṃ tu vāci upādhyāya",
    "K01upsmpjnu:46": " iti vaktavyaṃ (Upj(J)",
    "K01upsmpjnu:47": " 8.11-15; ~ Skt.C 44 r4-5; vgl. Kṣudr-v(Bhī) 10 b2-4)",
    "K01upsmpjnu:48": " Uj II.ii.1.6",
    "K01upsmpjnu:49": " tataḥ pravrājayitavyaḥ evañ ca punaḥ pravrājayitavyaḥ samanvāhara upādhyāya aham",
    "K01upsmpjnu:50": " evaṃnāmā buddhaṃ śaraṇaṃ gacchāmi dvipadānām agryaṃ dharmaṃ śaraṇaṃ gacchāmi virāgāṇām",
    "K01upsmpjnu:51": " agryaṃ saṃghaṃ śaraṇaṃ gacchāmi gaṇānām agryam* /",
    "K01upsmpjnu:52": " taṃ bhagavantaṃ śākyamuniṃ śākyasiṃhaṃ śākyādhirājaṃ tathāgatam arhantaṃ samyaksaṃbuddhaṃ",
    "K01upsmpjnu:53": " pravrajitam anupravrajāmi gṛhaliṅgam ucchṛjāmi pravrajyāliṅgaṃ samādade evaṃ dvir",
    "K01upsmpjnu:54": " api trir api (Upj(J)",
    "K01upsmpjnu:55": " 8.16-9.4; ~ Skt.C 44 r5-v1; vgl. Kṣudr-v(Bhī) 11 a5-b4)",
    "K01upsmpjnu:56": " Uj II.ii.1.7",
    "K01upsmpjnu:57": " tataḥ paścāt keśā avatārayitavyāḥ te sarvān evāvatārayanti /",
    "K01upsmpjnu:58": " bhagavān āha cūḍā sthāpayitavyā tataḥ paścāt praṣṭavyaḥ avatāryatāṃ cūḍeti /",
    "K01upsmpjnu:59": " yadi kathayati neti vaktavyaḥ ata eva gaccha atha kathayaty avatāryām iti avatārayitavyā /",
    "K01upsmpjnu:60": " (Upj(J) 9.5-8; vgl. Kṣudr-v(Bhī) 10 b4-11 a1)",
    "K01upsmpjnu:61": " Uj II.ii.1.8",
    "K01upsmpjnu:62": " tataḥ paścāt snāpayitavyaḥ yadi śītakālo bhavati uṣṇena vāriṇā snāpayitavyaḥ athoṣṇakālo bhavati śītalena (Upj(J)",
    "K01upsmpjnu:63": " 9.9-10; vgl. Kṣudr-v(Bhī) 11 a1-3)",
    "K01upsmpjnu:64": " Uj II.ii.1.9",
    "K01upsmpjnu:65": " tataḥ upādhyāyena kāṣāyāṇi vastrāṇi dātavyāni tenāpi pādayor nipatya pratigṛhītavyāni tata upādhyāyena nivāsayitavyaḥ pratyavekṣitavyaś ca mā avyañjana ubhayavyañjano veti /",
    "K01upsmpjnu:66": " uktaṃ bhagavatā pratyavekṣitavyaḥ iti te vinagnīkṛtya pratyavekṣante bhagavān āha na vinagnīkṛtya pratyavekṣitavya api tu nivasann evāpratisaṃviditaṃ pratyavekṣitavya (Upj(J)",
    "K01upsmpjnu:67": " 9.10-17; vgl. Kṣudr-v(Bhī) 11 a3-5)",
    "K01upsmpjnu:68": " Uj II.ii.2.1 Siehe oben 1.6.",
    "K01upsmpjnu:69": " Uj II.ii.2.2",
    "K01upsmpjnu:70": " tataḥ paścād bhikṣur adhyeṣṭavyo /",
    "K01upsmpjnu:71": " yo 'sya śaraṇagamanaśikṣāpadāny anuprayacchati tena tasya samīcīṃ kṛtvā purata utkuṭukena",
    "K01upsmpjnu:72": " niṣadyāṃjaliṃ pragṛhya idaṃ syād vacanīyaṃ samanvāhara bhadanta aham evaṃnāmā buddhaṃ",
    "K01upsmpjnu:73": " śaraṇaṃ gacchāmi dvipadānām agryaṃ dharmaṃ śaraṇaṃ gacchāmi virāgāṇām agryam* /",
    "K01upsmpjnu:74": " saṃghaṃ śaraṇaṃ gacchāmi gaṇānām agryam* /",
    "K01upsmpjnu:75": " śrāmaṇerakaṃ mām bhadanto dhārayatu yāvajjīvaṃ //",
    "K01upsmpjnu:76": " evaṃ dvir api trir api tṛtīyāyāṃ vāci vaktavyam* śrāmaṇerakaṃ ca mām ācāryo dhārayatu (Upj(J)",
    "K01upsmpjnu:77": " 10.1-9; ~ Skt.C 44 v1-3; vgl. Kṣudr-v(Bhī) 11 b4-5)",
    "K01upsmpjnu:78": " Uj II.ii.2.3 Cf. Tibetan.",
    "K01upsmpjnu:79": " Uj II.ii.2.4a",
    "K01upsmpjnu:80": " tataḥ śikṣāpadāni grāhayitavyaḥ /",
    "K01upsmpjnu:81": " evañ ca punar grāhayitavyaḥ samanvāhara ācārya yathā te āryā arhanto yāvajjīvaṃ prāṇātipātaṃ",
    "K01upsmpjnu:82": " prahāya prāṇātipātāt prativiratāḥ evam eva aham evaṃnāmā yāvajjīvaṃ prāṇātipātaṃ",
    "K01upsmpjnu:83": " prahāya prāṇātipātāt prativiramāmy anenāhaṃ prathamenāṅgena teṣām āryāṇām arhatāṃ",
    "K01upsmpjnu:84": " śikṣāyām anuśikṣe anuvidhīye anukaromi / (Upj(J) 10.9- 13; ~ Skt.C 44 v3-5)",
    "K01upsmpjnu:85": " Uj II.ii.2.4b",
    "K01upsmpjnu:86": " yathā te āryā arhanto yāvajjīvam adattādānam abrahmacaryaṃ mṛṣāvādaṃ surāmaireyamadyapramādasthānaṃ",
    "K01upsmpjnu:87": " nṛttagītavāditamālāgandhavilepanavarṇakadhāraṇam uccaśayanamahāśayanaṃ akālabhojanaṃ",
    "K01upsmpjnu:88": " jātarūparajatapratigrahaṃ prahāya jātarūparajatapratigrahāt prativiratāḥ evam evāham",
    "K01upsmpjnu:89": " evaṃnāmā yāvajjīvam adattādānaṃ abrahmacaryaṃ mṛṣāvādaṃ surāmaireyamadyapramādasthānaṃ",
    "K01upsmpjnu:90": " nṛttagītavāditamālāgandhavilepanavarṇakadhāraṇam uccaśayanamahāśayanaṃ akālabhojanaṃ",
    "K01upsmpjnu:91": " jātarūparajatapratigrahaṃ prahāya jātarūparajatapratigrahāt prativiramāmy anenāhaṃ",
    "K01upsmpjnu:92": " daśamenāṃgena teṣām āryāṇām arhatāṃ śikṣāyām anuśikṣe anuvidhīye anukaromi evaṃ dvir",
    "K01upsmpjnu:93": " api trir api (Upj(J) 10.14-22; ~ Skt.C 44 v5-45 r4)",
    "K01upsmpjnu:94": " Uj II.iii.1.1.1",
    "K01upsmpjnu:95": " upasaṃpadākarma karaṇīyaṃ // //",
    "K01upsmpjnu:96": " tato yadi paripūrṇaviṃśativarṣo bhavati tasya pātracīvaraṃ paryeṣitavyaṃ raho'nuśāsako",
    "K01upsmpjnu:97": " bhikṣur adhyeṣitavyaḥ karmakārako bhikṣur adhyeṣitavyo ye maṇḍalakaṃ pravekṣyanti (Upj(J) 11.1-4)",
    "K01upsmpjnu:98": " Uj II.iii.1.1.2.1",
    "K01upsmpjnu:99": " tataḥ sarvasaṃghe saṃniṣaṇṇe saṃnipatite apaścimake vā /",
    "K01upsmpjnu:100": " daśavarge maṇḍalake triḥ samīcīṃ kārayitavyaḥ dve samīcyau pañcamaṇḍalakena vā jāṃghāprapīḍanikayā",
    "K01upsmpjnu:101": " vā triḥ samīcīṃ kārayitvā upādhyāyo yācitavyaḥ yady upādhyāya upādhyāya eva athācāryaḥ",
    "K01upsmpjnu:102": " ācāryaḥ bhadanto bhadantaḥ evañ ca punar yācitavyaḥ upādhyāyasya samīcīṃ kṛtvā iṣṭake",
    "K01upsmpjnu:103": " purataḥ pārṣṇibhyān niṣadyāṃjaliṃ pragṛhya idaṃ syād vacanīyaṃ (Upj(J) 11.5-10)",
    "K01upsmpjnu:104": " Uj II.iii.1.1.2.2",
    "K01upsmpjnu:105": " samanvāhara upādhyāya aham evaṃnāmā upādhyāyam upādhyāyaṃ yāce upādhyāyo me upādhyāyo",
    "K01upsmpjnu:106": " bhavatu upādhyāyena upādhyāyenopasaṃpatsye evaṃ dvir api tṛr api ācārye tu bhadante",
    "K01upsmpjnu:107": " vā tṛtīye vāci vaktavyaṃ upādhyāya iti // (Upj(J) 11.10-12; ~ Skt.C 45 r4-5)",
    "K01upsmpjnu:108": " Uj II.iii.1.1.3.1a",
    "K01upsmpjnu:109": " tataś cīvarāṇy adhiṣṭhāpayitavyaḥ yadi tāvac chinnakāni bhavanti evam adhiṣṭhāpayitavyaḥ",
    "K01upsmpjnu:110": " samanvāhara upādhyāya aham evaṃnāmā idaṃ cīvaraṃ sāṃghāṭīm adhitiṣṭhāmi kṛtaniṣṭhitaṃ",
    "K01upsmpjnu:111": " cīvaraṃ kalpikaṃ pāribhogikaṃ evaṃ dvir api tṛr api (Upj(J)",
    "K01upsmpjnu:112": " 11.13-15; ~ Skt.C 45 r5-6; vgl. Kṣudr-v(Bhī) 15 a1-2)",
    "K01upsmpjnu:113": " Uj II.iii.1.1.3.1b",
    "K01upsmpjnu:114": " samanvāhara upādhyāya aham evaṃnāmā idaṃ cīvaraṃ uttarāsaṃgam adhitiṣṭhāmi kṛtaniṣṭhitaṃ cīvaraṃ kalpikaṃ pāribhogikam* /",
    "K01upsmpjnu:115": " evaṃ dvir api tṛr api vaktavyaṃ (Upj(J)",
    "K01upsmpjnu:116": " 11.16-17; ~ Skt.C 45 r6-7; vgl. Kṣudr-v(Bhī) 15 a2)",
    "K01upsmpjnu:117": " Uj II.iii.1.1.3.1c",
    "K01upsmpjnu:118": " samanvāhara upādhyāya aham evaṃnāmā idaṃ cīvaraṃ antarvāsam adhitiṣṭhāmi kṛtaniṣṭhitaṃ cīvaraṃ kalpikaṃ pāribhogikaṃ evaṃ dvir api trir api vaktavyaṃ (Upj(J)",
    "K01upsmpjnu:119": " 11.18-20; ~ Skt.C 45 r7-v1; vgl. Kṣudr-v(Bhī) 15 a2)",
    "K01upsmpjnu:120": " Uj II.iii.1.1.3.2a",
    "K01upsmpjnu:121": " yady acchinnāni bhavanty evam adhiṣṭhātavyāni samanvāhara upādhyāya aham evaṃnāmā",
    "K01upsmpjnu:122": " idaṃ cīvaraṃ sāṃghāṭīm adhitiṣṭhāmi ākāṃkṣaṃ navakaṃ kariṣyāmi ardhatṛtīyamaṇḍalakaṃ",
    "K01upsmpjnu:123": " anantarāyeṇa dhāviṣye vitariṣyāmi cchetsyāmi saṃbhatsyāmi saṃgranthiṣye seviṣyāmi",
    "K01upsmpjnu:124": " raṃkṣye āsevakān vātrāropayiṣye yathāpratyayaṃ vā kariṣyāmi idaṃ cīvaraṃ kalpikaṃ",
    "K01upsmpjnu:125": " pāribhogikaṃ evaṃ dvir api trir api vācyaṃ // // (Upj(J) 12.1-5; ~ Skt.C 45 v1-3)",
    "K01upsmpjnu:126": " Uj II.iii.1.1.3.2b",
    "K01upsmpjnu:127": " samanvāhara upādhyāya aham evaṃnāmā idaṃ cīvaraṃ uttarāsaṃgam adhitiṣṭhāmi /",
    "K01upsmpjnu:128": " ākāṃkṣaṃ saptakaṃ kariṣyāmi ardhatṛtīyamaṇḍalakaṃ anantarāyeṇa dhāviṣye /",
    "K01upsmpjnu:129": " vitariṣyāmi cchetsyāmi saṃbhatsyāmi saṃgranthiṣye sīviṣyāmi raṃkṣye āsevakān vātrāropayiṣyāmi",
    "K01upsmpjnu:130": " yathāpratyayaṃ kariṣyāmi idaṃ cīvaraṃ kalpikaṃ pāribhogikaṃ evaṃ dvir apy evaṃ trir",
    "K01upsmpjnu:131": " api vaktavyaṃ // // (Upj(J) 12.6-10; ~ Skt.C 45 v3-5)",
    "K01upsmpjnu:132": " Uj II.iii.1.1.3.2c",
    "K01upsmpjnu:133": " samanvāhara upādhyāya aham evaṃnāmā idaṃ cīvaraṃ antarvāsam adhitiṣṭhāmi ākāṃkṣaṃ pañcakaṃ kariṣyāmy adhyardhamaṇḍalakaṃ anantarāyeṇa dhāviṣye",
    "K01upsmpjnu:134": " vitariṣyāmi cchetsyāmi saṃbhatsyāmi saṃgranthiṣye seviṣyāmi raṃkṣye āsevakān vātrāropayiṣyāmi yathāpratyayaṃ kariṣyāmi /",
    "K01upsmpjnu:135": " idaṃ cīvaraṃ kalpikaṃ pāribhogikaṃ //",
    "K01upsmpjnu:136": " evaṃ dvir api trir api vācyam* (Upj(J) 12.11-15; ~ Skt.C 45 v5-46 r1)",
    "K01upsmpjnu:137": " Uj II.iii.1.1.4",
    "K01upsmpjnu:138": " tataḥ saṃghe pātraṃ darśayitavyaṃ idam asya pātram apy evaṃ mā ūnapātraṃ vādhikapātraṃ vā bhaviṣyatīti (Upj(J)",
    "K01upsmpjnu:139": " 12.16-17; vgl. Kṣudr-v(Bhī) 15 a2-3)",
    "K01upsmpjnu:140": " Uj II.iii.1.1.5",
    "K01upsmpjnu:141": " tato 'dhiṣṭhātavyaṃ evañ ca punar adhiṣṭhātavyaṃ /",
    "K01upsmpjnu:142": " vāme pāṇau pātraṃ pratiṣṭhāpya dakṣiṇena pāṇinā praticchādya vaktavyaṃ samanvāhara upādhyāya /",
    "K01upsmpjnu:143": " aham evaṃnāmā idaṃ pātraṃ ṛṣibhājanaṃ bhaikṣabhājanam adhitiṣṭhāmi bhojane pāribhogikam evaṃ dvir apy evaṃ trir api vācyam* (Upj(J)",
    "K01upsmpjnu:144": " 12.18-21; ~ Skt.C 46 r1-2; vgl. Kṣudr-v(Bhī) 15 a3-5)",
    "K01upsmpjnu:145": " Uj II.iii.1.2.1",
    "K01upsmpjnu:146": " tataḥ paścāc chramaṇopavicāraṃ vihāyya darśanopavicāre añjalim pragṛhya gaṇābhimukhaḥ",
    "K01upsmpjnu:147": " sthāpayitavyaḥ tataḥ karmakārakeṇa bhikṣuṇā praṣṭavyaṃ ko 'dhīṣṭa evaṃnāmnā evaṃnāmno",
    "K01upsmpjnu:148": " raho'nuśāsaka iti yo 'dhīṣṭas tena vaktavyam aham evaṃnāmeti (Upj(J)",
    "K01upsmpjnu:149": " 13.1-4; ~ Skt.C 46 r2; vgl. Kṣudr-v(Bhī) 15 a5-b1)",
    "K01upsmpjnu:150": " Uj II.iii.1.2.2",
    "K01upsmpjnu:151": " tataḥ paścād utsāhayitavya /",
    "K01upsmpjnu:152": " utsahase tvam evaṃnāmānaṃ rahasy anuśāsituṃ evaṃnāmnā upādhyāyena tena vaktavyaṃ utsahe (Upj(J)",
    "K01upsmpjnu:153": " 13.5-6; ~ Skt.C 46 r2-3; vgl. Kṣudr-v(Bhī) 15 b1-3)",
    "K01upsmpjnu:154": " Uj II.iii.1.2.3",
    "K01upsmpjnu:155": " tataḥ karmakārakeṇa bhikṣuṇā muktikā jñaptiḥ kartavyā /",
    "K01upsmpjnu:156": " śṛṇotu bhadantāḥ saṅghaḥ ayam evaṃnāmā bhikṣu utsahate evaṃnāmānaṃ raho'nuśāsituṃ",
    "K01upsmpjnu:157": " evaṃnāmnā upādhyāyena sacet saṅghasya prāptakālaṃ kṣamate 'nujānīyāt saṃgho yat saṅghaḥ",
    "K01upsmpjnu:158": " evaṃnāmānaṃ bhikṣum evaṃnāmno raho'nuśāsakaṃ saṃmanyeta ayam evaṃnāmā bhikṣur evaṃnāmānaṃ",
    "K01upsmpjnu:159": " raho'nuśāsiṣyati evaṃnāmnā upādhyāyena eṣā jñaptiḥ // //",
    "K01upsmpjnu:160": " (Upj(J) 13.7-12; ~ Skt.C 46 r3-5; vgl. Kṣudr-v(Bhī) 15 b3-16 a1)",
    "K01upsmpjnu:161": " Uj II.iii.1.3.1",
    "K01upsmpjnu:162": " tataḥ paścā raho'nuśāsakena bhikṣuṇā ātmanaḥ samīcīṃ kārayitvā utkuṭukaṃ niṣādayitvā",
    "K01upsmpjnu:163": " añjaliṃ pragṛhya idaṃ syād vacanīyam* śṛṇu tvam āyuṣmann ayaṃ te satyakālo 'yaṃ bhūtakālaḥ",
    "K01upsmpjnu:164": " yat tvāhaṃ kiñcit pṛcchāmi sarvaṃ tat tvayā viśāradena bhūtvā bhūtañ ca bhūtato vaktavyam",
    "K01upsmpjnu:165": " abhūtañ cābhūtato nirveṭhayitavyam (Upj(J)",
    "K01upsmpjnu:166": " 13.13-17; ~ Skt.C 46 r5-7; vgl. Kṣudr-v(Bhī) 16 a1-2)",
    "K01upsmpjnu:167": " Uj II.iii.1.3.2",
    "K01upsmpjnu:168": " puruṣo 'si puruṣaḥ puruṣendriyeṇa samanvāgataḥ samanvāgataḥ paripūrṇaviṃśativarṣaḥ paripūrṇaviṃśativarṣaḥ paripūrṇaṃ te tricīvaraṃ pātrañ ca paripūrṇam* /",
    "K01upsmpjnu:169": " jīvatas te mātāpitarau yadi kathayati jīvata iti vaktavyam anujñāto 'si mātāpitṛbhyāṃ",
    "K01upsmpjnu:170": " anujñātaḥ yadi kathayati mṛtāv iti vaktavyaṃ māsi dāso mā prāptako mā vaktavyako",
    "K01upsmpjnu:171": " mā āhṛtako mā vikrītako mā rājabhaṭaḥ mā rājakilviṣī mā rājāpathyakarmakārī mā te",
    "K01upsmpjnu:172": " rājāpathyaṃ karma kṛtaṃ vā kāritam vā /",
    "K01upsmpjnu:173": " māsi cauro dhvajabaddhaka mā ṣaṇḍhako mā paṇḍako mā avyañjana mā ubhayavyañjanako",
    "K01upsmpjnu:174": " mā bhikṣuṇīdūṣako mā mātṛghātako mā pitṛghātako mārhantaghātako mā saṃghabhedako",
    "K01upsmpjnu:175": " mā tathāgatasyāntike duṣṭacittarudhirotpādakaḥ mā tīrthiko mā tīrthikāvakrāntako",
    "K01upsmpjnu:176": " mā steyasaṃvāsiko mā nānāsaṃvāsiko mā asaṃvāsiko mā nirmitakaḥ mā te kasyacit kiṃcid",
    "K01upsmpjnu:177": " deyam alpaṃ vā prabhūtaṃ vā yadi kathayati deyaṃ vaktavyaṃ śakṣyasi pravrajya dātuṃ",
    "K01upsmpjnu:178": " yadi kathayati neti vaktavyam ata eva gaccha yadi kathayati śakṣyāmīti vaktavyaṃ (Upj(J)",
    "K01upsmpjnu:179": " 13.18-15.7; ~ Skt.C 46 r7-v6; vgl. Kṣudr-v(Bhī) 16 a2-b2)",
    "K01upsmpjnu:180": " Uj II.iii.1.3.3",
    "K01upsmpjnu:181": " māsi pūrvaṃ pravrajita iti /",
    "K01upsmpjnu:182": " yadi kathayati pravrajita iti vaktavyaṃ māsi caturṇāṃ pārājikānām anyatamānyatamām",
    "K01upsmpjnu:183": " āpattim āpanno vibhramatā vā te śikṣā samyag nyastā yadi kathayaty āpanno 'haṃ vaktavyam ata eva gaccha /",
    "K01upsmpjnu:184": " atha kathayati neti vaktavyaṃ kaccid asy etarhi pravrajita iti /",
    "K01upsmpjnu:185": " yadi kathayati pravrajito 'haṃ vaktavyaṃ samyak te brahmacaryaṃ cīrṇam* /",
    "K01upsmpjnu:186": " cīrṇaṃ kiṃnāmā tvaṃ evaṃnāmā kiṃnāmā te upādhyāyaḥ arthahetor nāma gṛhṇāmi evaṃnāmā me upādhyāyaḥ (Upj(J)",
    "K01upsmpjnu:187": " 15.8-17; ~ Skt.C 46 v6-7; vgl. Kṣudr-v(Bhī) 16 b2-5)",
    "K01upsmpjnu:188": " Uj II.iii.1.3.4",
    "K01upsmpjnu:189": " śṛṇu tvam āyuṣman bhavanti khalu puruṣāṇām ima evaṃrūpāḥ kāye kāyikā ābādhā tadyathā",
    "K01upsmpjnu:190": " kuṣṭhaṃ gaṇḍaṃ kiṭibhaṃ kilāso dardru kaṇḍū kacchū rajataṃ vicarcikā hikkā cchardī",
    "K01upsmpjnu:191": " visūcikā lohaliṃgā raktaṃ pittaṃ gulmaṃ bhagandaro kṣayaḥ kāsaḥ śvāsaḥ śoṣo 'pasmāra",
    "K01upsmpjnu:192": " āṭakkaraḥ pāṇḍurogo 'ṅgabhedāsthibhedaḥ pārśvabhedo mūtrarogo 'tīsāraḥ ślīpadaṃ klamo",
    "K01upsmpjnu:193": " jvaraḥ prajvaraḥ ekāhiko dvitīyakaḥ tṛtīyakaś caturthakaḥ sāṃnipātikaḥ satatajvaro",
    "K01upsmpjnu:194": " viṣamajvaraḥ mā te ima evaṃrūpāḥ kāye kāyikā ābādhāḥ saṃvidyante anye vā punar evaṃjātīyā (Upj(J)",
    "K01upsmpjnu:195": " 15.18-16.6; ~ Skt.C 46 v7-47 r4; vgl. Kṣudr-v(Bhī) 16 b5-17 a3)",
    "K01upsmpjnu:196": " Uj II.iii.1.3.5",
    "K01upsmpjnu:197": " yad asy etarhi mayā pṛṣṭaḥ etad eva te saṅghamadhye sabrahmacāriṇaḥ prakṣyanti tatrāpi",
    "K01upsmpjnu:198": " te viśāradena bhūtvā bhūtaṃ ca bhūtato vaktavyam abhūtaṃ cābhūtato nirveṭhayitavyaṃ",
    "K01upsmpjnu:199": " tiṣṭha mā aśabdita āgamiṣyasīti (Upj(J)",
    "K01upsmpjnu:200": " 16.7-9; ~ Skt.C 47 r4-6; vgl. Kṣudr-v(Bhī) 17 a3-4)",
    "K01upsmpjnu:201": " Uj II.iii.2.1.1",
    "K01upsmpjnu:202": " tataḥ paścād raho'nuśāsakena bhikṣuṇā antar mārge sthitvā vaktavyaṃ śṛṇotu bhadantāḥ",
    "K01upsmpjnu:203": " saṅghaḥ samanuśiṣṭo mayā evaṃnāmā rahasy āntarāyikān dharmān evaṃnāmnā upādhyāyena",
    "K01upsmpjnu:204": " kim āgacchatu (Upj(J)",
    "K01upsmpjnu:205": " 16.10- 12; ~ Skt.C 47 r6-7; vgl. Kṣudr-v(Bhī) 17 a4-5)",
    "K01upsmpjnu:206": " Uj II.iii.2.1.2",
    "K01upsmpjnu:207": " sarvair vaktavyaṃ sacet pariśuddhyatīti /",
    "K01upsmpjnu:208": " saced vadantīty evaṃ kuśalaṃ no ced vadanti sātisārā bhavanti /",
    "K01upsmpjnu:209": " (Upj(J) 16.12-13, 17.5-6; vgl. Kṣudr-v(Bhī) 17 a5)",
    "K01upsmpjnu:210": " Uj II.iii.2.1.3a",
    "K01upsmpjnu:211": " tataḥ paścāt karmakārakasya bhikṣoḥ samīcīṃ kārayitvā iṣṭakeṣu purastāt pārṣṇibhyān niṣadyāṃjaliṃ pragṛhyopasaṃpadaṃ yācayitavyaḥ evañ ca punaḥ yācayitavyaḥ (Upj(J)",
    "K01upsmpjnu:212": " 17.7-9; vgl. Kṣudr-v(Bhī) 17 a5-b1; 18 b5-19 a2; KaVā(Bhī) V1)",
    "K01upsmpjnu:213": " Uj II.iii.2.1.3b",
    "K01upsmpjnu:214": " śṛṇotu bhadantāḥ saṃghaḥ aham evaṃnāmā arthahetor nāma gṛhṇāmi evaṃnāmna upādhyāyasya",
    "K01upsmpjnu:215": " upasaṃpatprekṣaḥ so 'ham evaṃnāmā saṃghād upasaṃpadaṃ yāce arthahetor nāma gṛhṇāmi",
    "K01upsmpjnu:216": " evaṃnāmnopādhyāyena upasaṃpādayatu māṃ bhadantāḥ saṃghaḥ ulluṃpatu māṃ bhadantāḥ",
    "K01upsmpjnu:217": " saṃghaḥ anugṛhṇātu māṃ bhadantāḥ saṃghaḥ anukampatu māṃ bhadantāḥ saṃghaḥ anukampako",
    "K01upsmpjnu:218": " 'nukampām upādāya evaṃ dvir api trir api //",
    "K01upsmpjnu:219": " (Upj(J) 17.10-14; ~ Skt.C 47 r7-v2; vgl. Kṣudr-v(Bhī) 17 b1-3; 19 a2-4; KaVā(Bhī) V1-2)",
    "K01upsmpjnu:220": " Uj II.iii.2.2.1",
    "K01upsmpjnu:221": " tataḥ paścāt karmakārakeṇa bhikṣuṇā muktikā jñaptiḥ kartavyā :",
    "K01upsmpjnu:222": " śṛṇotu bhadantāḥ saṃghaḥ ayaṃ evaṃnāmā evaṃnāmna upasaṃpatprekṣaḥ so 'yam evaṃnāmā",
    "K01upsmpjnu:223": " saṃghād upasaṃpadaṃ yācate evaṃnāmnopādhyāyena sacet saṃghasya prāptakālaṃ kṣamate",
    "K01upsmpjnu:224": " 'nujānīyāt saṃgho yad vayam evaṃnāmānaṃ saṅghamadhye 'ntarāyikān dharmān pṛcchema",
    "K01upsmpjnu:225": " evaṃnāmnā upādhyāyena eṣā jñaptiḥ (Upj(J)",
    "K01upsmpjnu:226": " 17.15-18.2; ~ Skt.C 47 v2-4; vgl. Kṣudr-v(Bhī) 17 b3-5; 19 a4-b1; KaVā(Bhī) V3-4)",
    "K01upsmpjnu:227": " Uj II.iii.2.2.2",
    "K01upsmpjnu:228": " tataḥ paścād vaktavyaṃ śṛṇu tvam āyuṣmann ayaṃ te satyakālo 'yaṃ bhūtakālaḥ pūrvavad yāvat saṃvidyante anye vā punar evaṃjātīyāḥ (Upj(J)",
    "K01upsmpjnu:229": " 18.3-4; ~ Skt.C 47 v4-5; vgl. Kṣudr-v(Bhī) 17 b5-18 a2; 19 b1-20 b4; KaVā(Bhī) V4-R3)",
    "K01upsmpjnu:230": " Uj II.iii.2.3.1",
    "K01upsmpjnu:231": " tataḥ paścā jñaptiṃ kṛtvā karma kartavyaṃ evañ ca punaḥ kartavyaṃ śṛṇotu bhadantāḥ",
    "K01upsmpjnu:232": " saṅghaḥ ayam evaṃnāmā evaṃnāmnaḥ upasaṃpatprekṣaḥ puruṣaḥ paripūrṇaviṃśativarṣaḥ",
    "K01upsmpjnu:233": " paripūrṇam asya tṛcīvaraṃ pātrañ ca /",
    "K01upsmpjnu:234": " pariśuddham antarāyikair dharmair ātmānaṃ vadati so 'yam evaṃnāmā evaṃnāmnā upādhyāyena saṃghād upasaṃpadaṃ yācate /",
    "K01upsmpjnu:235": " sacet saṅghasya prāptakālaṃ kṣamate 'nujānīyāt saṅghaḥ yat saṃgha evaṃnāmānam upasaṃpādayed evaṃnāmnā upādhyāyena eṣā jñaptiḥ (Upj(J)",
    "K01upsmpjnu:236": " 18.5-10; ~ Skt.C 47 v5-48 r1; vgl. Kṣudr-v(Bhī) 18 a2-5; 20 b4-21 a4; KaVā(Bhī) R3-4)",
    "K01upsmpjnu:237": " Uj II.iii.2.3.2",
    "K01upsmpjnu:238": " evaṃ karma kartavyaṃ śṛṇotu bhadantāḥ saṅghaḥ ayam evaṃnāmā evaṃnāmna upasaṃpatprekṣaḥ puruṣaḥ paripūrṇaviṃśativarṣaḥ paripūrṇam asya tṛcīvaraṃ pātrañ ca /",
    "K01upsmpjnu:239": " pariśuddham antarāyikair dharmair ātmānaṃ vadati /",
    "K01upsmpjnu:240": " so 'yam evaṃnāmā evaṃnāmnā upādhyāyena saṃghād upasaṃpadaṃ yācate tat saṃgha evaṃnāmānam",
    "K01upsmpjnu:241": " upasaṃpādayaty evaṃnāmnā upādhyāyena yeṣām āyuṣmatāṃ kṣamate evaṃnāmānam upasaṃpādayitum",
    "K01upsmpjnu:242": " evaṃnāmnā upādhyāyena te tūṣṇīṃ yeṣāṃ na kṣamate te bhāṣantāṃ iyaṃ prathamā karmavācanā",
    "K01upsmpjnu:243": " evaṃ dvitīyā tṛtīyā karmavācanā vaktavyā : (Upj(J)",
    "K01upsmpjnu:244": " 18.11-19; ~ Skt.C 48 r1-5; vgl. Kṣudr-v(Bhī) 18 a5-b4; 21 a4-b4; KaVā(Bhī) R4-7)",
    "K01upsmpjnu:245": " Uj II.iii.2.3.3",
    "K01upsmpjnu:246": " upasaṃpāditaḥ saṃghena ayam evaṃnāmā evaṃnāmnā upādhyāyena kṣāntam anujñātaṃ saṃghena yasmāt tūṣṇīm evam etad dhārayāmi /",
    "K01upsmpjnu:247": " (Upj(J) 18.19-20; ~ Skt.C 48 r5-6; vgl. Kṣudr-v(Bhī) 18 b4-5; 21 b4-5)",
    "K01upsmpjnu:248": " Uj II.iii.3.1",
    "K01upsmpjnu:249": " tataḥ paścāc chāyā māpayitavyā /",
    "K01upsmpjnu:250": " uktaṃ bhagavatā cchāyā māpayitavyeti /",
    "K01upsmpjnu:251": " bhikṣavaḥ padair māpayanty aticiraṃ bhavati bhāgavān āha /",
    "K01upsmpjnu:252": " na padair māpayitavyā /",
    "K01upsmpjnu:253": " saṃkunā māpayitavyā bhikṣavo 'tidīrgheṇa māpayanti /",
    "K01upsmpjnu:254": " tathāpy aticiram bhavati /",
    "K01upsmpjnu:255": " bhagavān āha /",
    "K01upsmpjnu:256": " caturaṃgulamātreṇa śaṃkunā māpayitavyā yāvantaḥ śaṃkavas tāvantaḥ puruṣā vaktavyāḥ (Upj(J)",
    "K01upsmpjnu:257": " 18.21-19.2; vgl. Kṣudr-v(Bhī) 21 b5-22 a2)",
    "K01upsmpjnu:258": " Uj II.iii.3.2",
    "K01upsmpjnu:259": " tataḥ paścāt kāla ārocayitavyaḥ pūrvāhṇo madhyāhnaḥ sāyāhnaḥ rātryāḥ prathamo 'rdhayāmo",
    "K01upsmpjnu:260": " yāmaḥ madhyo 'rdhayāmo yāmaḥ paścimo 'rdhayāmo yāmaḥ anuddhato 'ruṇaḥ uddhato 'ruṇaḥ",
    "K01upsmpjnu:261": " anudita āditya udita ādityaḥ aṣṭabhāgodita āditya caturbhāgodita ādityaḥ apariṇato",
    "K01upsmpjnu:262": " madhyāhnaḥ pariṇato madhyāhnaḥ caturbhāgāvaśiṣṭo divaso 'ṣṭabhāgāvaśiṣṭo divasaḥ",
    "K01upsmpjnu:263": " anastaṃgata ādityaḥ astaṃgata ādityaḥ /",
    "K01upsmpjnu:264": " anuditāni nakṣatrāṇy uditāni nakṣatrāṇi //",
    "K01upsmpjnu:265": " (Upj(J) 19.3-8; vgl. Kṣudr-v(Bhī) 22 a4-5)",
    "K01upsmpjnu:266": " Uj II.iii.3.3",
    "K01upsmpjnu:267": " tataḥ paścāt samayā ārocayitavyāḥ pañca samayā haimantiko graiṣmiko vārṣiko mṛtavārṣiko",
    "K01upsmpjnu:268": " dīrghavārṣikaḥ tatra haimantikaḥ catvāro māsā mārgaśīrṣapuṣyamāghaphālgunaḥ graiṣmikaḥ",
    "K01upsmpjnu:269": " catvāro māsāḥ caitravaiśākhajeṣṭhāṣāḍhaḥ vārṣika eko māsaḥ śrāvaṇaḥ mṛtavārṣika ekaṃ",
    "K01upsmpjnu:270": " rātriṃdinaṃ bhādrapadasya māsasya pratipat* dīrghavārṣika ekarātryūnās trayo māsāḥ",
    "K01upsmpjnu:271": " bhādrapadāśvayujakārtikaḥ //",
    "K01upsmpjnu:272": " (Upj(J) 19.9-14; vgl. Kṣudr-v(Bhī) 22 a2-4)",
    "K01upsmpjnu:273": " Uj III.i.1",
    "K01upsmpjnu:274": " tataḥ paścāc catvāro niśrayā ārocayitavyāḥ śṛṇu tvam āyuṣmaṃś catvāra ime tena bhagavatā",
    "K01upsmpjnu:275": " jānatā paśyatā tathāgatenārhatā samyaksaṃbuddhena evaṃ pravrajitopasaṃpannasya bhikṣor",
    "K01upsmpjnu:276": " niśrayā ākhyātāḥ yān niśritya bhikṣoḥ svākhyāte dharmavinaye pravrajyopasaṃpad bhikṣubhāvaḥ",
    "K01upsmpjnu:277": " katame catvāraḥ (Upj(J)",
    "K01upsmpjnu:278": " 19.15-19; ~ Skt.C 48 r6-7; vgl. Kṣudr-v(Bhī) 22 a5-b2)",
    "K01upsmpjnu:279": " Uj III.i.2.1",
    "K01upsmpjnu:280": " pāṃsukūlaṃ cīvarāṇāṃ kalpikaṃ ca sulabhañ ca yan niśritya bhikṣoḥ svākhyāte dharmavinaye",
    "K01upsmpjnu:281": " pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ pāṃsukūlena cīvareṇa",
    "K01upsmpjnu:282": " yāpayituṃ tena vaktavyam utsahe atirekalābhaḥ paṭṭā vā paṭā vā /",
    "K01upsmpjnu:283": " prāvārā vā /",
    "K01upsmpjnu:284": " aṃśukā vā /",
    "K01upsmpjnu:285": " kauśeyā vā /",
    "K01upsmpjnu:286": " dukūlikā vā /",
    "K01upsmpjnu:287": " kṣomakā vā /",
    "K01upsmpjnu:288": " koṭṭambakā vā /",
    "K01upsmpjnu:289": " śāṇakā vā /",
    "K01upsmpjnu:290": " kārpāsikā vā /",
    "K01upsmpjnu:291": " āmilā vā /",
    "K01upsmpjnu:292": " somilā vā kṛmilā vā kṛmivarṇā vā /",
    "K01upsmpjnu:293": " samavarṇā vā /",
    "K01upsmpjnu:294": " suvarṇā vā /",
    "K01upsmpjnu:295": " durvarṇā vā /",
    "K01upsmpjnu:296": " kāśikasūkṣmam vā /",
    "K01upsmpjnu:297": " kṣomakasūkṣmaṃ vā dukūlakasūkṣmaṃ vā /",
    "K01upsmpjnu:298": " koṭṭambakasūkṣmaṃ vā iti yad vā punar anyad api kalpikaṃ cīvaraṃ saṃghād vā utpadyeta pudgalato vā tatrāpi te pratigrahe mātrā karaṇīyā /",
    "K01upsmpjnu:299": " kaccid evaṃrūpaṃ sthānam abhisaṃbhotsyase /",
    "K01upsmpjnu:300": " tena vaktavyam abhisaṃbhotsye /",
    "K01upsmpjnu:301": " (Upj(J) 20.1-9; ~ Skt.C 48 r7-v4; vgl. Kṣudr-v(Bhī) 22 b2-23 a1)",
    "K01upsmpjnu:302": " Uj III.i.2.2",
    "K01upsmpjnu:303": " śṛṇu tvam evaṃnāma piṇḍapāto bhojanānāṃ kalpikaś ca sulabhaś ca /",
    "K01upsmpjnu:304": " yan niśritya bhikṣoḥ svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāma yāvajjīvaṃ piṇḍapātena bhojanena yāpayitum*",
    "K01upsmpjnu:305": " tena vaktavyaṃ utsahe atirekalābhaḥ bhaktāni vā tarpaṇāni vā yavāgūpānāni vā /",
    "K01upsmpjnu:306": " naityakāni vā /",
    "K01upsmpjnu:307": " nimantraṇakāni vā pāñcamikaṃ vā /",
    "K01upsmpjnu:308": " āṣṭamikaṃ vā /",
    "K01upsmpjnu:309": " cāturdaśikaṃ vā /",
    "K01upsmpjnu:310": " pāñcadaśikaṃ vā /",
    "K01upsmpjnu:311": " autpātikaṃ vā /",
    "K01upsmpjnu:312": " utpiṇḍaṃ vā iti /",
    "K01upsmpjnu:313": " yad vā punar anyad api kalpikaṃ piṇḍapātaṃ saṃghād vā utpadyeta pudgalato vā /",
    "K01upsmpjnu:314": " tatrāpi te pratigrahe mātrā karaṇīyā kaccid evaṃrūpaṃ sthānam abhisaṃbhotsyase /",
    "K01upsmpjnu:315": " tena vaktavyam abhisaṃbhotsye /",
    "K01upsmpjnu:316": " (Upj(J) 20.10-17; ~ Skt.C 48 v4-49 r2; vgl. Kṣudr-v(Bhī) 23 a1-4)",
    "K01upsmpjnu:317": " Uj III.i.2.3",
    "K01upsmpjnu:318": " śṛṇu tvam evaṃnāman* /",
    "K01upsmpjnu:319": " vṛkṣamūlaṃ śayanāsanānāṃ kalpikaṃ ca sulabhañ ca yan niśritya bhikṣoḥ svākhyāte dharmavinaye",
    "K01upsmpjnu:320": " pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ vṛkṣamūlena śayanāsanena",
    "K01upsmpjnu:321": " yāpayituṃ tena vaktavyam utsahe /",
    "K01upsmpjnu:322": " atirekalābhaḥ layanāni vā mālā vā /",
    "K01upsmpjnu:323": " kūṭāgārāṇi vā /",
    "K01upsmpjnu:324": " harmikā vā rudantikā vā /",
    "K01upsmpjnu:325": " prāsādā vā /",
    "K01upsmpjnu:326": " vālāgrapotikā vā /",
    "K01upsmpjnu:327": " āmalakapṛṣṭhikā vā /",
    "K01upsmpjnu:328": " bhūmiguhā vā /",
    "K01upsmpjnu:329": " giriguhā vā /",
    "K01upsmpjnu:330": " prāgbhāraguhā vā /",
    "K01upsmpjnu:331": " daṇḍacchadanāni vā /",
    "K01upsmpjnu:332": " patracchadanāni vā /",
    "K01upsmpjnu:333": " tṛṇakuṭikā vā /",
    "K01upsmpjnu:334": " parṇakuṭikā vā /",
    "K01upsmpjnu:335": " kṛtacaṃkramā vā /",
    "K01upsmpjnu:336": " akṛtacaṃkramā vā /",
    "K01upsmpjnu:337": " kṛtaprāgbhārā vā /",
    "K01upsmpjnu:338": " akṛtaprāgbhārā vā iti yad vā punar anyad api kalpikaṃ śayanāsanaṃ saṃghād vā utpadyeta pudgalato vā tatrāpi te pratigrahe mātrā karaṇīyā /",
    "K01upsmpjnu:339": " kaccid evaṃrūpaṃ sthānam abhisaṃbhotsyase /",
    "K01upsmpjnu:340": " tena vaktavyam abhisaṃbhotsye / (Upj(J) 20.18-21.6; ~ Skt.C 49 r2-7)",
    "K01upsmpjnu:341": " Uj III.i.2.4",
    "K01upsmpjnu:342": " śṛṇu tvam evaṃnāma pūtimuktaṃ bhaiṣajyānāṃ kalpikañ ca sulabhañ ca yan niśritya bhikṣoḥ",
    "K01upsmpjnu:343": " svākhyāte dharmavinaye pravrajyopasaṃpad bhikṣubhāvaḥ utsahase tvam evaṃnāman yāvajjīvaṃ",
    "K01upsmpjnu:344": " pūtimuktena bhaiṣajyena yāpayitum* /",
    "K01upsmpjnu:345": " tena vaktavyam utsahe /",
    "K01upsmpjnu:346": " atirekalābhaḥ sarpis tailaṃ madhu phāṇitaṃ kālikaṃ yāmikaṃ sāptāhikaṃ yāvajjīvikaṃ",
    "K01upsmpjnu:347": " mūlabhaiṣajyaṃ gaṇḍabhaiṣajyaṃ patrabhaiṣajyaṃ puṣpabhaiṣajyaṃ phalabhaiṣajyam iti",
    "K01upsmpjnu:348": " yad vā punar anyad api kalpikaṃ bhaiṣajyaṃ saṅghād vā utpadyeta pudgalato vā tatrāpi",
    "K01upsmpjnu:349": " te pratigrahe mātrā karaṇīyā /",
    "K01upsmpjnu:350": " kaccid evaṃrūpaṃ sthānaṃ abhisaṃbhotsyase /",
    "K01upsmpjnu:351": " tena vaktavyam abhisaṃbhotsye (Upj(J)",
    "K01upsmpjnu:352": " 21.7-14; ~ Skt.C 49 r7-v5; vgl. Kṣudr-v(Bhī) 23 a4-b2)",
    "K01upsmpjnu:353": " Uj III.ii.1.1",
    "K01upsmpjnu:354": " tataḥ paścāc catvāraḥ patanīyā dharmāḥ ārocayitavyā /",
    "K01upsmpjnu:355": " evañ ca punar ārocayitavyāḥ śṛṇu tvam evaṃnāmaṃś catvāra ime tena bhagavatā jānatā",
    "K01upsmpjnu:356": " paśyatā tathāgatenārhatā samyaksaṃbuddhena evaṃ pravrajitopasaṃpannasya bhikṣoḥ patanīyā",
    "K01upsmpjnu:357": " dharmā ākhyātā yeṣāṃ bhikṣur anyatamānyatamaṃ sthānam adhyāpadya sahādhyāpattyā abhikṣur",
    "K01upsmpjnu:358": " bhavaty aśramaṇo 'śākyaputrīyo dhvasyate bhikṣubhāvād dhatam asya bhavati śrāmaṇyaṃ",
    "K01upsmpjnu:359": " dhvastaṃ mathitaṃ patitaṃ parājitam apratyuddhāryam asya bhavati śrāmaṇyam* /",
    "K01upsmpjnu:360": " (Upj(J) 21.16-21; ~ Skt.C 49 v5-50 r1; vgl. Kṣudr-v(Bhī) 23 b2-5)",
    "K01upsmpjnu:361": " Uj III.ii.1.2",
    "K01upsmpjnu:362": " tadyathā tālo mastakāc chinno 'bhavyo haritatvāyābhavyo virūḍhiṃ vṛddhiṃ vipulatām āpattum /",
    "K01upsmpjnu:363": " evam eva bhikṣur eṣām caturṇāṃ sthānānām anyatamānyatamaṃ sthānam adhyāpadya sahādhyāpattyā",
    "K01upsmpjnu:364": " abhikṣur bhavaty aśramaṇo 'śākyaputrīyo dhvasyate bhikṣubhāvād dhatam asya bhavati",
    "K01upsmpjnu:365": " śrāmaṇyaṃ dhvastaṃ mathitaṃ patitaṃ parājitam apratyuddhāryam asya bhavati śrāmaṇyam /",
    "K01upsmpjnu:366": " katame catvāraḥ (Upj(J)",
    "K01upsmpjnu:367": " 22.1; vgl. Kṣudr-v(Bhī) 23 b5-24 a2)",
    "K01upsmpjnu:368": " Uj III.ii.2.1.1",
    "K01upsmpjnu:369": " anekaparyāyeṇāyuṣmaṃ bhagavatā kāmā vigarhitāḥ kāmālayaḥ kāmaniyantiḥ kāmādhyavasānaṃ",
    "K01upsmpjnu:370": " kāmānāṃ prahāṇaṃ varṇitaṃ pratiniḥsargo vyantībhāvaḥ kṣayo virāgo nirodho vyupaśamo",
    "K01upsmpjnu:371": " 'stagamaḥ stutaḥ stomito varṇitaḥ praśastaḥ adyāgreṇa te āyuṣmaṃ saṃraktacittena",
    "K01upsmpjnu:372": " mātṛgrāmaś cakṣuṣā cakṣur upanidhyāyya na vyavalokayitavyaḥ kaḥ punar vādo dvayadvayasamāpattyā",
    "K01upsmpjnu:373": " abrahmacaryaṃ maithunaṃ dharmaṃ pratisevituṃ (Upj(J)",
    "K01upsmpjnu:374": " 22.1-5; ~ Skt.C 50 r1- 4; vgl. Kṣudr-v(Bhī) 24 a2-5)",
    "K01upsmpjnu:375": " Uj III.ii.2.1.2",
    "K01upsmpjnu:376": " uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena",
    "K01upsmpjnu:377": " yaḥ punar bhikṣur bhikṣubhiḥ sārdhaṃ śikṣāsamīcīṃ samāpannaḥ śikṣām apratyākhyāya",
    "K01upsmpjnu:378": " śikṣādaurbalyam anāviṣkṛtvābrahmacaryaṃ maithunaṃ dharmaṃ pratiṣevetāntatas tiryagyonigatayāpi sārdham ity (Upj(J)",
    "K01upsmpjnu:379": " 22.5-8; ~ Skt.C 50 r4-6; vgl. Kṣudr-v(Bhī) 24 a5-b1)",
    "K01upsmpjnu:380": " Uj III.ii.2.1.3.1",
    "K01upsmpjnu:381": " evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavaty aśramaṇo 'śākyaputrīyo",
    "K01upsmpjnu:382": " dhvasyate bhikṣubhāvād dhatam asya bhavati śrāmaṇyaṃ dhvastaṃ mathitaṃ patitaṃ parājitam",
    "K01upsmpjnu:383": " apratyuddhāryam asya bhavati śrāmaṇyaṃ (Upj(J)",
    "K01upsmpjnu:384": " 22.8-11; ~ Skt.C 50 r6-v1; vgl. Kṣudr-v(Bhī) 24 b1-3)",
    "K01upsmpjnu:385": " Uj III.ii.2.1.3.2",
    "K01upsmpjnu:386": " tadyathā tālo mastakāc chinna abhavyo haritatvāyābhavyo virūḍhiṃ vṛddhiṃ vipulatām āpattuṃ (Upj(J)",
    "K01upsmpjnu:387": " 22.11-12; ~ Skt.C 50 v1; vgl. Kṣudr-v(Bhī) 24 b3)",
    "K01upsmpjnu:388": " Uj III.ii.2.1.4",
    "K01upsmpjnu:389": " evam eva bhikṣur evaṃrūpaṃ sthānam adhyāpadya sahādhyāpattyā yāvad apratyuddhāryam",
    "K01upsmpjnu:390": " asya bhavati śrāmaṇyaṃ tatra te 'dyāgreṇānadhyācāre 'nadhyāpattāv anadhyācāravairamaṇyāṃ",
    "K01upsmpjnu:391": " tīvraś cetasa ārakṣā smṛtyapramāde yogaḥ karaṇīyaḥ (Upj(J)",
    "K01upsmpjnu:392": " 22.12-15; ~ Skt.C 50 v1-2; vgl. Kṣudr-v(Bhī) 24 b3-5)",
    "K01upsmpjnu:393": " Uj III.ii.2.1.5",
    "K01upsmpjnu:394": " kaccid evaṃrūpaṃ sthānaṃ nādhyāpatsyase tena vaktavyaṃ nādhyāpatsye (Upj(J)",
    "K01upsmpjnu:395": " 22.15-16; ~ Skt.C 50 v2-3; vgl. Kṣudr-v(Bhī) 24 b5)",
    "K01upsmpjnu:396": " Uj III.ii.2.2.1",
    "K01upsmpjnu:397": " śṛṇu tvam āyuṣmaṃn anekaparyāyeṇa bhagavatā adattādānaṃ vigarhitaṃ adattādānaviratiḥ",
    "K01upsmpjnu:398": " stutā stomitā varṇitā praśastā adyāgreṇa te āyuṣmaṃ steyacittena antatas tilatuṣam",
    "K01upsmpjnu:399": " api parakīyam adattaṃ nādātavyaṃ kaḥ punar vādaḥ pañcamāsikaṃ vā uttarapañcamāsikaṃ vā /",
    "K01upsmpjnu:400": " (Upj(J) 22.17-23.1; ~ Skt.C 50 v3-5; vgl. Kṣudr-v(Bhī) 24 b5-25 a2)",
    "K01upsmpjnu:401": " Uj III.ii.2.2.2",
    "K01upsmpjnu:402": " uktaṃ caitad āyuṣman tena bhagavatā jānatā paśyatā tathāgatenārhatā samyaksaṃbuddhena",
    "K01upsmpjnu:403": " yaḥ punar bhikṣuḥ grāmagatam araṇyagatam vā adattam pareṣāṃ steyasaṃkhyātam ādadīta",
    "K01upsmpjnu:404": " yadrūpeṇādattādānena rājā vainaṃ gṛhītvā rājamātro vā hanyād vā badhnīyād vā pravāsayed",
    "K01upsmpjnu:405": " vā evaṃ cainaṃ vaded dhambho puruṣa cauro 'si bālo 'si mūḍho 'si steyo 'sīty (Upj(J)",
    "K01upsmpjnu:406": " 23.1-5; ~ Skt.C 50 v5-7; vgl. Kṣudr-v(Bhī) 25 a2-4)",
    "K01upsmpjnu:407": " Uj III.ii.2.2.3",
    "K01upsmpjnu:408": " evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavati yāvat tadyathā tālo mastakāc chinnaḥ yāvan nādhyāpatsye (Upj(J)",
    "K01upsmpjnu:409": " 23.5-6; ~ Skt.C 50 v7-51 r1; vgl. Kṣudr-v(Bhī) 25 a4-5)",
    "K01upsmpjnu:410": " Uj III.ii.2.3.1",
    "K01upsmpjnu:411": " śṛṇu tvam āyuṣmann anekaparyāyeṇa bhagavatā prāṇātipāto vigarhitaḥ prāṇātipātaviratiḥ",
    "K01upsmpjnu:412": " stutā stomitā varṇitā praśastā adyāgreṇa te āyuṣmaṃ saṃcintya antataḥ kuntapipīliko",
    "K01upsmpjnu:413": " 'pi prāṇī jīvitān na vyaparopayitavyaḥ kaḥ punar vādo manuṣyo vā manuṣyavigraho vā (Upj(J)",
    "K01upsmpjnu:414": " 23.7-10; ~ Skt.C 51 r1-3; vgl. Kṣudr-v(Bhī) 25 a5-b1)",
    "K01upsmpjnu:415": " Uj III.ii.2.3.2",
    "K01upsmpjnu:416": " uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena",
    "K01upsmpjnu:417": " yaḥ punar bhikṣur manuṣyaṃ vā manuṣyavigrahaṃ vā svahastaṃ saṃcintya jīvitād vyaparopayec",
    "K01upsmpjnu:418": " chastraṃ vainam ādhārayec chastrādhārakaṃ vāsya paryeṣeta maraṇāya vainaṃ samādāpayen",
    "K01upsmpjnu:419": " maraṇāvarṇaṃ vāsyānusaṃvarṇayet* evaṃ cainaṃ vaded dhambho puruṣa kiṃ te 'nena pāpakenāśucinā",
    "K01upsmpjnu:420": " durjīvitena mṛtaṃ te bhoḥ puruṣa jīvitād varam iti cittānumataiś cittasaṃkalpair",
    "K01upsmpjnu:421": " anekaparyāyeṇa maraṇāya vainaṃ samādāpayen maraṇāvarṇaṃ vāsyānusaṃvarṇayet* /",
    "K01upsmpjnu:422": " sa ca tenopakrameṇa kālaṃ kuryād ity (Upj(J)",
    "K01upsmpjnu:423": " 23.10-16; ~ Skt.C 51 r3-v1; vgl. Kṣudr-v(Bhī) 25 b1-4)",
    "K01upsmpjnu:424": " Uj III.ii.2.3.3",
    "K01upsmpjnu:425": " evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavaty aśramaṇo 'śākyaputrīyaḥ pūrvavad yāvan nādhyāpatsye (Upj(J)",
    "K01upsmpjnu:426": " 23.16-17; ~ Skt.C 51 v1-2; vgl. Kṣudr-v(Bhī) 25 b4-26 a1)",
    "K01upsmpjnu:427": " Uj III.ii.2.4.1",
    "K01upsmpjnu:428": " śṛṇu tvam āyuṣmann anekaparyāyeṇa bhagavatā mṛṣāvādo vigarhito mṛṣāvādaviratiḥ stutā stomitā varṇitā praśastā :",
    "K01upsmpjnu:429": " adyāgreṇa te āyuṣman antato hāsyaprekṣiṇāpi saṃprajānan mṛṣāvādo na bhāṣitavyaḥ kaḥ punar vādo 'santam asaṃvidyamānam uttaraṃmanuṣyadharmaṃ pralapituṃ (Upj(J)",
    "K01upsmpjnu:430": " 23.18-21; ~ Skt.C 51 v3-5; vgl. Kṣudr-v(Bhī) 26 a1-2)",
    "K01upsmpjnu:431": " Uj III.ii.2.4.2.1",
    "K01upsmpjnu:432": " uktaṃ caitad āyuṣmaṃs tena bhagavatā jānatā paśyatā tathāgatenārhatā samyaksaṃbuddhena",
    "K01upsmpjnu:433": " yaḥ punar bhikṣur anabhijānann aparijānann asantam asaṃvidyamānam uttaraṃmanuṣyadharmam",
    "K01upsmpjnu:434": " alamāryaviśeṣādhigamaṃ jñānaṃ vā darśanam vā sparśavihāratāṃ vā pratijānīyād idaṃ",
    "K01upsmpjnu:435": " jānāmīdaṃ paśyāmīti kiṃ jānāmi duḥkhaṃ jānāmi samudayaṃ nirodhaṃ mārgaṃ jānāmi kim",
    "K01upsmpjnu:436": " paśyāmi devān paśyāmi nāgān yakṣān* garuḍān gandharvāṃ kinnarān mahoragān pretān",
    "K01upsmpjnu:437": " piśācān kumbhāṇḍān kaṭapūtanāṃ paśyāmi devā api māṃ paśyanti nāgā yakṣā garuḍā gandharvāḥ",
    "K01upsmpjnu:438": " kinnarāḥ mahoragāḥ pretāḥ piśācāḥ kumbhāṇḍāḥ kaṭapūtanā api māṃ paśyanti (Upj(J)",
    "K01upsmpjnu:439": " 23.21-24.6; ~ Skt.C 51 v5-52 r3; vgl. Kṣudr-v(Bhī) 26 a2-5)",
    "K01upsmpjnu:440": " Uj III.ii.2.4.2.2",
    "K01upsmpjnu:441": " devānāṃ śabdaṃ śṛṇomi nāgānāṃ yāvat kaṭapūtanānāṃ śabdaṃ śṛṇomi devā api mama śabdaṃ śṛṇvanti nāgā yāvat kaṭapūtanā api mama śabdaṃ śṛṇvanti devānāṃ darśanāyopasaṃkramāmi /",
    "K01upsmpjnu:442": " nāgānāṃ yāvat kaṭapūtanānāṃ darśanāyopasaṃkramāmi /",
    "K01upsmpjnu:443": " devā api mama darśanāyopasaṃkrāmanti nāgā yāvat kaṭapūtanā api mama darśanāyopasaṃkrāmanti",
    "K01upsmpjnu:444": " devaiḥ sārdham ālapāmi saṃlapāmi pratisaṃmode sātatyam api samāpadye nāgair yāvat",
    "K01upsmpjnu:445": " kaṭapūtanaiḥ sārdham ālapāmi saṃlapāmi pratisaṃmode sātatyam api samāpadye devā api",
    "K01upsmpjnu:446": " mayā sārdham ālapanti saṃlapanti pratisaṃmodante sātatyam api samāpadyante nāgā yāvat",
    "K01upsmpjnu:447": " kaṭapūtanā api mayā sārdham ālapanti saṃlapanti pratisaṃmodante sātatyam api samāpadyante (Upj(J)",
    "K01upsmpjnu:448": " 24.6-14; ~ Skt.C 52 r3-6; vgl. Kṣudr-v(Bhī) 26 a5-b5)",
    "K01upsmpjnu:449": " Uj III.ii.2.4.2.3a",
    "K01upsmpjnu:450": " alābhy eva sann anityasaṃjñāyā lābhy aham asmīty ātmānaṃ pratijānīte anitye duḥkhasaṃjñāyā",
    "K01upsmpjnu:451": " duḥkhe anātmasaṃjñāyā āhāre pratikūlasaṃjñāyāḥ sarvaloke 'nabhiratisaṃjñāyāḥ ādīnavasaṃjñāyāḥ",
    "K01upsmpjnu:452": " prahāṇasaṃjñāyā virāgasaṃjñāyā nirodhasaṃjñāyā maraṇasaṃjñāyā (Upj(J)",
    "K01upsmpjnu:453": " 24.15-18; ~ Skt.C 52 r6-v2; vgl. Kṣudr-v(Bhī) 26 b5-27 a2; ŚrBh(T: re-ed) I 214.2-5)",
    "K01upsmpjnu:454": " Uj III.ii.2.4.2.3b",
    "K01upsmpjnu:455": " alābhy eva sann aśubhasaṃjñāyāḥ lābhy aham asmīty ātmānaṃ pratijānīte vinīlakasaṃjñāyā",
    "K01upsmpjnu:456": " vipūyakasaṃjñāyā vyādhmātakasaṃjñāyā vipaṭumakasaṃjñāyā vikhāditakasaṃjñāyā vilohitakasaṃjñāyā",
    "K01upsmpjnu:457": " vikṣiptakasaṃjñāyā asthisaṃjñāyāḥ śūnyatāpratyavekṣaṇasaṃjñāyāḥ lābhy aham asmīty",
    "K01upsmpjnu:458": " ātmānaṃ pratijānīte (Upj(J)",
    "K01upsmpjnu:459": " 24.18-20; ~ Skt.C 52 v2-4; vgl. Kṣudr-v(Bhī) 27 a2-3; ŚrBh(T: re-ed) I 214.5-8)",
    "K01upsmpjnu:460": " Uj III.ii.2.4.2.4",
    "K01upsmpjnu:461": " alābhy eva san* prathamasya dhyānasya dvitīyasya tṛtīyasya caturthasya dhyānasya",
    "K01upsmpjnu:462": " maitryāḥ karuṇāyā muditāyā upekṣāyāḥ ākāśānantyāyatanasya vijñānānantyāyatanasyākiñcanyāyatanasya",
    "K01upsmpjnu:463": " naivasaṃjñānāsaṃjñāyatanasya śrotaāpattiphalasya sakṛdāgāmiphalasya anāgāmiphalasya",
    "K01upsmpjnu:464": " ṛddhiviṣayasya divyaśrotrasya cetaḥparyāyasya pūrvanivāsasya cyutyupapādasya āsravakṣayasya (Upj(J)",
    "K01upsmpjnu:465": " 24.20-25; ~ Skt.C 52 v4-53 r1; vgl. Kṣudr-v(Bhī) 27 a3-b1; ŚrBh(T: re-ed) I 214.8-12)",
    "K01upsmpjnu:466": " Uj III.ii.2.4.2.5",
    "K01upsmpjnu:467": " anarhann eva sann arhann aham asmy aṣṭavimokṣadhyāyīty ātmānaṃ pratijānīte 'nyatrābhimānād ity (Upj(J)",
    "K01upsmpjnu:468": " 24.25-25.1; ~ Skt.C 53 r1; vgl. Kṣudr-v(Bhī) 27 b1)",
    "K01upsmpjnu:469": " Uj III.ii.2.4.3.1",
    "K01upsmpjnu:470": " evaṃrūpaṃ bhikṣuḥ sthānam adhyāpadya sahādhyāpattyā abhikṣur bhavaty aśramaṇo 'śākyaputrīyo",
    "K01upsmpjnu:471": " dhvasyate bhikṣubhāvād dhatam asya bhavati śrāmaṇyaṃ dhvastaṃ mathitaṃ patitaṃ parājitam",
    "K01upsmpjnu:472": " apratyuddhāryam asya bhavati śrāmaṇyaṃ (Upj(J)",
    "K01upsmpjnu:473": " 25.1-3; ~ Skt.C 53 r1-3; vgl. Kṣudr-v(Bhī) 27 b1-2)",
    "K01upsmpjnu:474": " Uj III.ii.2.4.3.2",
    "K01upsmpjnu:475": " tadyathā tālo mastakāc chinnaḥ abhavyo haritatvāya abhavyo virūḍhiṃ vṛddhiṃ vipulatām āpattuṃ (Upj(J)",
    "K01upsmpjnu:476": " 25.4-5; ~ Skt.C 53 r3-4; vgl. Kṣudr-v(Bhī) 27 b2-3)",
    "K01upsmpjnu:477": " Uj III.ii.2.4.4",
    "K01upsmpjnu:478": " evam eva bhikṣur evaṃrūpaṃ sthānam adhyāpadya yāvad apratyuddhāryam asya bhavati",
    "K01upsmpjnu:479": " śrāmaṇyaṃ atra te 'dyāgreṇānadhyācāre 'nadhyāpattāv anadhyācāravairamaṇyāṃ tīvraś",
    "K01upsmpjnu:480": " cetasa ārakṣā smṛtyapramāde yogaḥ karaṇīyaḥ (Upj(J)",
    "K01upsmpjnu:481": " 25.5-7; ~ Skt.C 53 r4-5; vgl. Kṣudr-v(Bhī) 27 b3-5)",
    "K01upsmpjnu:482": " Uj III.ii.2.4.5",
    "K01upsmpjnu:483": " kaccid evaṃrūpaṃ sthānaṃ nādhyāpatsyase tena vaktavyaṃ nādhyāpatsye (Upj(J)",
    "K01upsmpjnu:484": " 25.7-8; ~ Skt.C 53 r5; vgl. Kṣudr-v(Bhī) 27 b5)",
    "K01upsmpjnu:485": " Uj III.iii.1",
    "K01upsmpjnu:486": " tataḥ paścāc catvāraḥ śramaṇakarakā dharmā ārocayitavyāḥ evañ ca punar ārocayitavyāḥ",
    "K01upsmpjnu:487": " śṛṇu tvam āyuṣmaṃś catvāra ime tena bhagavatā jānatā paśyatā tathāgatenārhatā samyaksaṃbuddhena",
    "K01upsmpjnu:488": " evaṃ pravrajitopasaṃpannasya bhikṣoḥ śramaṇakarakā dharmā ākhyātāḥ katame catvāraḥ (Upj(J)",
    "K01upsmpjnu:489": " 25.10-13; ~ Skt.C 53 r5-7; vgl. Kṣudr-v(Bhī) 31 a3-4)",
    "K01upsmpjnu:490": " Uj III.iii.2",
    "K01upsmpjnu:491": " adyāgreṇa te āyuṣmann ākruṣṭena na pratyākroṣitavyaṃ roṣitena na pratiroṣayitavyaṃ",
    "K01upsmpjnu:492": " tāḍitena na pratitāḍayitavyaṃ bhaṇḍitena na pratibhaṇḍayitavyaṃ kaccid evaṃrūpaṃ",
    "K01upsmpjnu:493": " sthānaṃ nādhyāpatsyase tena vaktavyaṃ nādhyāpatsye (Upj(J)",
    "K01upsmpjnu:494": " 25.13-16; ~ Skt.C 53r7-v1; vgl. Kṣudr-v(Bhī) 31 a4-5; ŚrBh(T: re-ed) I 216.2-3, 288.9-10)",
    "K01upsmpjnu:495": " Uj III.iv.1",
    "K01upsmpjnu:496": " śṛṇu tvam āyuṣman yas te 'bhūt pūrvam āśāsakaḥ kaccid ahaṃ labheya svākhyāte dharmavinaye",
    "K01upsmpjnu:497": " pravrajyām upasaṃpadaṃ bhikṣubhāvaṃ sa tvam etarhi pravrajita upasaṃpannaḥ pratirūpeṇopādhyāyena",
    "K01upsmpjnu:498": " pratirūpābhyām ācāryābhyāṃ samagreṇa saṃghena jñapticaturthena karmaṇā akopyenāsthāpanārheṇa (Upj(J)",
    "K01upsmpjnu:499": " 25.17-20; ~ Skt.C 53 v1-4; vgl. Kṣudr-v(Bhī) 31 a5-b1)",
    "K01upsmpjnu:500": " Uj III.iv.2",
    "K01upsmpjnu:501": " yatra varṣaśatopasaṃpannena bhikṣuṇā śikṣāyāṃ śikṣitavyaṃ tatra tadaha upasaṃpannena",
    "K01upsmpjnu:502": " yatra tadaha upasaṃpannena tatra varṣaśatopasaṃpannena iti yātra samānaśīlatā samānaśikṣatā",
    "K01upsmpjnu:503": " samānaprātimokṣasūtroddeśatā sā te 'dyāgreṇārāgayitavyā na virāgayitavyā (Upj(J)",
    "K01upsmpjnu:504": " 25.20-26.1; ~ Skt.C 53 v4-6; vgl. Kṣudr-v(Bhī) 31 b1-3)",
    "K01upsmpjnu:505": " Uj III.iv.3",
    "K01upsmpjnu:506": " adyāgreṇa te upādhyāyasyāntike pitṛsaṃjñā upasthāpayitavyā upādhyāyenāpi tavāntike putrasaṃjñā upasthāpayitavyā /",
    "K01upsmpjnu:507": " adyāgreṇa te upādhyāyo yāvajjīvam upasthātavyaḥ upādhyāyenāpi tvaṃ glānaḥ upasthātavyaḥ āmaraṇāya vāvyutthānāya vā (Upj(J)",
    "K01upsmpjnu:508": " 26.1-4; ~ Skt.C 53 v6-54 r1; vgl. Kṣudr-v(Bhī) 31 b3-5)",
    "K01upsmpjnu:509": " Uj III.iv.4",
    "K01upsmpjnu:510": " adyāgreṇa te sagauraveṇa vihartavyaṃ sapratīśena sabhayavaśavartinā sabrahmacāriṣu sthavireṣu madhyeṣu navakeṣu /",
    "K01upsmpjnu:511": " (Upj(J) 26.4-6; ~ Skt.C 54 r1-2; vgl. Kṣudr-v(Bhī) 31 b5-(32 a1))",
    "K01upsmpjnu:512": " Uj III.iv.5",
    "K01upsmpjnu:513": " adyāgreṇa te uddeṣṭavyaṃ paṭhitavyaṃ svādhyāyitavyaṃ skandhakauśalaṃ karaṇīyaṃ dhātukauśalam āyatanakauśalaṃ pratītyasamutpādakauśalaṃ sthānāsthānakauśalam*",
    "K01upsmpjnu:514": " dhurā ca te na nikṣeptavyā aprāptasya prāptaye anadhigatasyādhigamāya asākṣātkṛtasya sākṣātkriyāyai (Upj(J) 26.7-10; ~ Skt.C 54 r2-4)",
    "K01upsmpjnu:515": " Uj III.iv.6",
    "K01upsmpjnu:516": " imāni ca te mayā audārikaudārikāṇi śikṣāpadāny ākhyātāni anyāni cānvardhamāsaṃ prātimokṣasūtroddeśa",
    "K01upsmpjnu:517": " uddiśyamāne śroṣyasi anyāni ca te ācāryopādhyāyā grāhayiṣyanti samānopādhyāyaḥ samānācāryaḥ",
    "K01upsmpjnu:518": " ālaptakās saṃlaptakāḥ saṃstutakāḥ sapremakāḥ (Upj(J) 26.11-14; ~ Skt.C 54 r4-7)",
    "K01upsmpjnu:519": " Uj III.iv.7",
    "K01upsmpjnu:520": " eṣa tvam upasaṃpanno varaprajñasya śāsane /",
    "K01upsmpjnu:521": " yathemāṃ na virāgayasi durlabhāṃ kṣaṇasaṃpadaṃ",
    "K01upsmpjnu:522": " prāsādikasya pravrajyā pariśuddhasyopasaṃpadā",
    "K01upsmpjnu:523": " ākhyātā satyanāmnā vai saṃbuddhena prajānatā",
    "K01upsmpjnu:524": " eṣa tvam āyuṣman upasaṃpanno 'pramādena saṃpādaya (Upj(J) 26.15- 27.3; ~ Skt.C 54 r7-v2)",
    "K01upsmpjnu:525": " // upasaṃpādajñaptiḥ samāptaḥ // // //"
}