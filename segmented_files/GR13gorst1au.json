{
    "GR13gorst1au:0": " PADA MARKERS For a four-pada verse:",
    "GR13gorst1au:1": " For a six-pada verse:",
    "GR13gorst1au:2": " Gorakṣa-śatakam",
    "GR13gorst1au:3": " oṃ parama-gurave gorakṣanāthāya namaḥ",
    "GR13gorst1au:4": " oṃ gorakṣa-śatakaṃ vakṣye $ bhava-pāśa-vimuktaye &",
    "GR13gorst1au:5": " ātma-bodha-karaṃ puṃsāṃ % viveka-dvāra-kuñcikām // GorS(1)_1 //",
    "GR13gorst1au:6": " etad vimukti-sopānam $ etat kālasya vañcanam &",
    "GR13gorst1au:7": " yad vyāvṛttaṃ mano mohād % āsaktaṃ paramātmani // GorS(1)_2 //",
    "GR13gorst1au:8": " dvija-sevita-śākhasya $ śruti-kalpa-taroḥ phalam &",
    "GR13gorst1au:9": " śamanaṃ bhava-tāpasya % yogaṃ bhajati sajjanaḥ // GorS(1)_3 //",
    "GR13gorst1au:10": " āsanaṃ prāṇa-saṃyāmaḥ $ pratyāhāro'tha dhāraṇā &",
    "GR13gorst1au:11": " dhyānaṃ samādhir etāni % yogāṅgāni bhavanti ṣaṭ // GorS(1)_4 //",
    "GR13gorst1au:12": " āsanāni tu tāvanti $ yāvatyo jīva-jātayaḥ &",
    "GR13gorst1au:13": " eteṣām akhilān bhedān % vijānāti maheśvaraḥ // GorS(1)_5 //",
    "GR13gorst1au:14": " caturāśīti-lakṣāṇāṃ $ ekam ekam udāhṛtam &",
    "GR13gorst1au:15": " tataḥ śivena pīṭhānāṃ % ṣoḍeśānaṃ śataṃ kṛtam // GorS(1)_6 //",
    "GR13gorst1au:16": " āsanebhyaḥ samastebhyo $ dvayam eva viśiṣyate &",
    "GR13gorst1au:17": " ekaṃ siddhāsanaṃ proktaṃ % dvitīyaṃ kamalāsanam // GorS(1)_7 //",
    "GR13gorst1au:18": " yoni-sthānakam aṅghri-mūla-ghaṭitaṃ kṛtvā dṛḍhaṃ vinyasen $ meḍhre pādam athaikam eva niyataṃ kṛtvā samaṃ vigraham &",
    "GR13gorst1au:19": " sthāṇuḥ saṃyamitendriyo'cala-dṛśā paśyan bhruvor antaram % etan",
    "GR13gorst1au:20": " mokṣa-kavāṭa-bheda-janakaṃ siddhāsanaṃ procyate // GorS(1)_8 //",
    "GR13gorst1au:21": " vāmorūpari dakṣiṇaṃ hi caraṇaṃ saṃsthāpya vāmaṃ tathā $ dakṣorūpari paścimena vidhinā dhṛtvā karābhyāṃ dṛḍham &",
    "GR13gorst1au:22": " aṅguṣṭhau hṛdaye nidhāya cibukaṃ nāsāgram ālokayed %",
    "GR13gorst1au:23": " etad-vyādhi-vikāra-hāri yamināṃ padmāsanaṃ procyate // GorS(1)_9 //",
    "GR13gorst1au:24": " ādhāraḥ prathamaṃ cakraṃ $ svādhiṣṭhānaṃ dvitīyakam &",
    "GR13gorst1au:25": " yoni-sthānaṃ dvayor madhye % kāma-rūpaṃ nigadyate // GorS(1)_10 //",
    "GR13gorst1au:26": " ādhārākhye guda-sthāne $ paṅkajaṃ yac caturdalam &",
    "GR13gorst1au:27": " tan-madhye procyate yoniḥ % kāmākhyā siddha-vanditā // GorS(1)_11 //",
    "GR13gorst1au:28": " yoni-madhye mahāliṅgaṃ $ paścimābhimukhaṃ sthitam &",
    "GR13gorst1au:29": " mastake maṇivad bhinnaṃ % yo jānāti sa yogavit // GorS(1)_12 //",
    "GR13gorst1au:30": " tapta-cāmīkarābhāsaṃ $ taḍil-lekheva visphurat &",
    "GR13gorst1au:31": " caturasraṃ puraṃ vahner % adho-meḍhram evābhidhīyate // GorS(1)_13 //",
    "GR13gorst1au:32": " sva-śabdena bhavet prāṇaḥ $ svādhiṣṭhānaṃ tad-āśrayaḥ &",
    "GR13gorst1au:33": " svādhiṣṭhānākhyayā tasmān % meḍhram evābhidhīyate // GorS(1)_14 //",
    "GR13gorst1au:34": " tantunā maṇivat proto $ yatra kandaḥ suṣumṇayā &",
    "GR13gorst1au:35": " tan-nābhi-maṇḍalaṃ cakraṃ % procyate maṇi-pūrakam // GorS(1)_15 //",
    "GR13gorst1au:36": " ūrdhvaṃ meḍhrād adho nābheḥ $ kanda-yoniḥ sva-gāṇḍavat &",
    "GR13gorst1au:37": " tatra nāḍyaḥ samutpannāḥ % sahasrāṇi dvisaptatiḥ // GorS(1)_16 //",
    "GR13gorst1au:38": " teṣu nāḍi-sahasreṣu $ dvisaptatir udāhṛtāḥ &",
    "GR13gorst1au:39": " prādhānyāt prāṇa-vāhinyo % bhūyas tatra daśa smṛtāḥ // GorS(1)_17 //",
    "GR13gorst1au:40": " iḍā ca piṅgalā caiva $ suṣumṇā ca tṛtīyakā &",
    "GR13gorst1au:41": " gāndhārī hasti-jihvā ca % pūṣā caiva yaśasvinī // GorS(1)_18 //",
    "GR13gorst1au:42": " alambuṣā kuhūś caiva $ śaṅkhinī daśamī smṛtā &",
    "GR13gorst1au:43": " etan nāḍi-mayaṃ cakraṃ % jñātavyaṃ yogibhiḥ sadā // GorS(1)_19 //",
    "GR13gorst1au:44": " iḍā vāme sthitā bhāge $ piṅgalā dakṣiṇe tathā &",
    "GR13gorst1au:45": " suṣumṇā madhya-deśe tu % gāndhārī vāma-cakṣuṣi // GorS(1)_20 //",
    "GR13gorst1au:46": " dakṣiṇe hasti-jihvā ca $ pūṣā karṇe ca dakṣiṇe &",
    "GR13gorst1au:47": " yaśasvinī vāma-karṇe % cāsane vāpy alambuṣā // GorS(1)_21 //",
    "GR13gorst1au:48": " kūhuś ca liṅga-deśe tu $ mūla-sthāne ca śaṅkhinī &",
    "GR13gorst1au:49": " evaṃ dvāram upāśritya % tiṣṭhanti daśa nāḍikāḥ // GorS(1)_22 //",
    "GR13gorst1au:50": " satataṃ prāṇa-vāhinyaḥ $ soma-sūryāgni-devatāḥ &",
    "GR13gorst1au:51": " iḍā-piṅgalā-suṣumṇā ca % tisro nāḍya udāhṛtāḥ // GorS(1)_23 //",
    "GR13gorst1au:52": " prāṇāpānau samānaś ca hy $ udāno vyāna eva ca &",
    "GR13gorst1au:53": " nāgaḥ kūrmaś ca kṛkaro % devadatto dhanañjayaḥ // GorS(1)_24 //",
    "GR13gorst1au:54": " nāgādyāḥ pañca vikhyātāḥ $ prāṇādyāḥ pañca vāyavaḥ &",
    "GR13gorst1au:55": " ete nāḍi-sahasreṣu % vartante jīva-rūpiṇaḥ // GorS(1)_25 //",
    "GR13gorst1au:56": " prāṇāpāna-vaśo jīvo hy $ adhaś cordhvaṃ ca dhāvati &",
    "GR13gorst1au:57": " vāma-dakṣiṇa-mārgeṇa % cañcalatvān na dṛśyate // GorS(1)_26 //",
    "GR13gorst1au:58": " ākṣipto bhuvi daṇḍena $ yathoccalati kandukaḥ &",
    "GR13gorst1au:59": " prāṇāpāna-samākṣiptas % tathā jīvo'nukṛṣyate // GorS(1)_27 //",
    "GR13gorst1au:60": " rajju-baddho yathā śyeno $ gato'py ākṛṣyate(?) &",
    "GR13gorst1au:61": " guṇa-baddhas tathā jīvaḥ % prāṇāpānena kṛṣyate // GorS(1)_28 //",
    "GR13gorst1au:62": " apānaḥ karṣati prāṇaḥ $ prāṇo'pānaṃ ca karṣati &",
    "GR13gorst1au:63": " ūrdhvādhaḥ saṃsthitāv etau % yo jānāti sa yogavit // GorS(1)_29 //",
    "GR13gorst1au:64": " kandordhve kuṇḍalī-śaktir $ aṣṭadhā kuṇḍalī-kṛtā &",
    "GR13gorst1au:65": " brahma-dvāra-mukhaṃ nityaṃ % mukhenāvṛtya tiṣṭhati // GorS(1)_30 //",
    "GR13gorst1au:66": " prabuddhā vahni-yogena $ manasā mārutā hatā &",
    "GR13gorst1au:67": " prajīva-guṇam ādāya % vrajaty ūrdhvaṃ suṣumṇayā // GorS(1)_31 //",
    "GR13gorst1au:68": " mahāmudrāṃ namo-mudrām $ uḍḍiyānaṃ jalandharam &",
    "GR13gorst1au:69": " mūla-bandhaṃ ca yo vetti % sa yogī siddhi-bhājanam // GorS(1)_32 //",
    "GR13gorst1au:70": " vakṣo-nyasta-hanur nipīḍya suciraṃ yoniṃ ca vāmāṅghriṇā $ hastābhyām avadhāritaṃ prasaritaṃ pādaṃ tathā dakṣiṇam &",
    "GR13gorst1au:71": " āpūrya śvasanena kukṣi-yugalaṃ baddhvā śanai recayed % eṣā pātaka-nāśinī",
    "GR13gorst1au:72": " sumahatī mudrā nṝṇāṃ procyate // GorS(1)_33 //",
    "GR13gorst1au:73": " kapāla-kuhare jihvā $ praviṣṭā viparītagā &",
    "GR13gorst1au:74": " bhruvor antargatā dṛṣṭir % mudrā bhavati khecarī // GorS(1)_34 //",
    "GR13gorst1au:75": " ūrdhvaṃ meḍhrād adho nābher $ uḍḍiyānaṃ pracakṣate &",
    "GR13gorst1au:76": " uḍḍiyāna-jayo bandho % mṛtyu-mātaṅga-kesarī // GorS(1)_35 //",
    "GR13gorst1au:77": " jālandhare kṛte bandhe $ kaṇṭha-saṅkoca-lakṣaṇe &",
    "GR13gorst1au:78": " na pīyūṣaṃ pataty agnau % na ca vāyuḥ prakupyati // GorS(1)_36 //",
    "GR13gorst1au:79": " pārṣṇi-bhāgena sampīḍya $ yonim ākuñcayed gudam &",
    "GR13gorst1au:80": " apānam ūrdhvam ākṛṣya % mūla-bandho nigadyate // GorS(1)_37 //",
    "GR13gorst1au:81": " yataḥ kāla-bhayāt brahmā $ prāṇāyāma-parāyaṇaḥ &",
    "GR13gorst1au:82": " yogino munayaś caiva % tataḥ prāṇaṃ nibandhayet // GorS(1)_38 //",
    "GR13gorst1au:83": " cale vāte calaṃ sarvaṃ $ niścale niścalaṃ bhavet &",
    "GR13gorst1au:84": " yogī sthāṇutvam āpnoti % tato vāyuṃ nibandhayet // GorS(1)_39 //",
    "GR13gorst1au:85": " ṣaṭ-triṃśad-aṅgulaṃ haṃsaḥ $ prayāṇaṃ kurute bahiḥ &",
    "GR13gorst1au:86": " vāma-dakṣiṇa-mārgeṇa % tataḥ prāṇo'bhidhīyate // GorS(1)_40 //",
    "GR13gorst1au:87": " baddha-padmāsano yogī $ namaskṛtya guruṃ śivam &",
    "GR13gorst1au:88": " nāsāgra-dṛṣṭir ekākī % prāṇāyāmaṃ samabhyaset // GorS(1)_41 //",
    "GR13gorst1au:89": " prāṇo deha-sthito vāyur $ āyāmas tan-nibandhanam &",
    "GR13gorst1au:90": " eka-śvāsa-mayī mātrā % tad yogī gaganāyate // GorS(1)_42 //",
    "GR13gorst1au:91": " baddha-padmāsano yogī $ prāṇaṃ candreṇa pūrayet &",
    "GR13gorst1au:92": " dhārayitvā yathā-śakti % bhūyaḥ sūryeṇa recayet // GorS(1)_43 //",
    "GR13gorst1au:93": " amṛtodadhi-saṅkāśaṃ $ kṣīroda-dhavala-prabham &",
    "GR13gorst1au:94": " dhyātvā candramayaṃ bimbaṃ % prāṇāyāme sukhī bhavet // GorS(1)_44 //",
    "GR13gorst1au:95": " prāṇaṃ sūryeṇa cākṛṣya $ pūrayed udaraṃ śanaiḥ &",
    "GR13gorst1au:96": " kumbhayitvā vidhānena % bhūyaś candreṇa recayet // GorS(1)_45 //",
    "GR13gorst1au:97": " prajvalaj-jvalana-jvālā- $ puñjam āditya-maṇḍalam &",
    "GR13gorst1au:98": " dhyātvā nābhi-sthitaṃ yogī % prāṇāyāme sukhī bhavet // GorS(1)_46 //",
    "GR13gorst1au:99": " recakaḥ pūrakaś caiva $ kumbhakaḥ praṇavātmakaḥ &",
    "GR13gorst1au:100": " prāṇāyāmo bhavet tredhā % mātrā dvādaśa-saṃyutaḥ // GorS(1)_47 //",
    "GR13gorst1au:101": " dvādaśādhamake mātrā $ madhyame dviguṇās tataḥ &",
    "GR13gorst1au:102": " uttame triguṇā mātrāḥ % prāṇāyāmasya nirṇayaḥ // GorS(1)_48 //",
    "GR13gorst1au:103": " adhame ca ghano gharmaḥ $ kampo bhavati madhyame &",
    "GR13gorst1au:104": " uttiṣṭhaty uttame yogī % baddha-padmāsano muhuḥ // GorS(1)_49 //",
    "GR13gorst1au:105": " aṅgānāṃ mardanaṃ śastaṃ $ śrama-saṃjāta-vāriṇā &",
    "GR13gorst1au:106": " kaṭv-amla-lavaṇa-tyāgī % kṣīra-bhojanam ācaret // GorS(1)_50 //",
    "GR13gorst1au:107": " mandaṃ mandaṃ pibed vāyuṃ $ mandaṃ mandaṃ viyojayet &",
    "GR13gorst1au:108": " nādhikaṃ stambhayed vāyuṃ % na ca śīghraṃ vimocayet // GorS(1)_51 //",
    "GR13gorst1au:109": " ūrdhvam ākṛṣya cāpānaṃ $ vātaṃ prāṇe niyojayet &",
    "GR13gorst1au:110": " mūrdhānaṃ nīyate śaktyā % sarva-pāpaiḥ pramucyate // GorS(1)_52 //",
    "GR13gorst1au:111": " prāṇāyāmo bhavaty evaṃ $ pātakendhana-pātakaḥ &",
    "GR13gorst1au:112": " enombudhi-mahā-setuḥ % procyate yogibhiḥ sadā // GorS(1)_53 //",
    "GR13gorst1au:113": " āsanena rujo hanti $ prāṇāyāmena pātakam &",
    "GR13gorst1au:114": " vikāraṃ mānasaṃ yogī % pratyāhāreṇa sarvadā // GorS(1)_54 //",
    "GR13gorst1au:115": " candrāmṛta-mayīṃ dhārāṃ $ pratyāhārati bhāskaraḥ &",
    "GR13gorst1au:116": " tat-pratyāharaṇaṃ tasya % pratyāhāraḥ sa ucyate // GorS(1)_55 //",
    "GR13gorst1au:117": " ekā strī bhujyate dvābhyām $ āgatā soma-maṇḍalāt &",
    "GR13gorst1au:118": " tṛtīyo yo bhavet tābhyāṃ % sa bhavaty ajarāmaraḥ // GorS(1)_56 //",
    "GR13gorst1au:119": " nābhideśe bhavaty eko $ bhāskaro dahanātmakaḥ &",
    "GR13gorst1au:120": " amṛtātmā sthito nityaṃ % tālumūle ca candramāḥ // GorS(1)_57 //",
    "GR13gorst1au:121": " varṣaty adhomukhaś candro $ grasaty ūrdhva-mukho raviḥ &",
    "GR13gorst1au:122": " jñātavyaṃ karaṇaṃ tatra % yena pīyūṣam āpyate // GorS(1)_58 //",
    "GR13gorst1au:123": " ūrdhva-nābhir adhas tālu $ ūrdhva-bhānur adhaḥ śaśī &",
    "GR13gorst1au:124": " karaṇaṃ viparītākhyaṃ % guru-vaktreṇa labhyate // GorS(1)_59 //",
    "GR13gorst1au:125": " tridhā baddho vṛṣo yatra $ rauravīti mahāsvanam &",
    "GR13gorst1au:126": " anāhataṃ ca tac cakraṃ % hṛdaye yogino viduḥ // GorS(1)_60 //",
    "GR13gorst1au:127": " anāhatam atikramya $ cākramya maṇipūrakam &",
    "GR13gorst1au:128": " prāpte prāṇaṃ mahāpadmaṃ % yogitvam amṛtāyate // GorS(1)_61 //",
    "GR13gorst1au:129": " viśabdaḥ saṃsmṛto haṃso $ nirmalaḥ śuddha ucyate &",
    "GR13gorst1au:130": " ataḥ kaṇṭhe viśuddhākhye % cakraṃ cakra-vido viduḥ // GorS(1)_62 //",
    "GR13gorst1au:131": " viśuddhe parame cakre $ dhṛtvā soma-kalā-jalam &",
    "GR13gorst1au:132": " māsena na kṣayaṃ yāti % vañcayitvā mukhaṃ raveḥ // GorS(1)_63 //",
    "GR13gorst1au:133": " sampīḍya rasanāgreṇa $ rāja-danta-bilaṃ mahat &",
    "GR13gorst1au:134": " dhyātvāmṛtamayīṃ devīṃ % ṣaṇ-māsena kavir bhavet // GorS(1)_64 //",
    "GR13gorst1au:135": " amṛtāpūrṇa-dehasya $ yogino dvi-tri-vatsarāt &",
    "GR13gorst1au:136": " ūrdhvaṃ pravartate reto'py % aṇimādi-guṇodayaḥ // GorS(1)_65 //",
    "GR13gorst1au:137": " indhanāni yathā vahnis $ taila-varti ca dīpakaḥ &",
    "GR13gorst1au:138": " tathā somakalā-pūrṇaṃ % dehī dehaṃ na muñcati // GorS(1)_66 //",
    "GR13gorst1au:139": " āsanena samāyuktaḥ $ prāṇāyāmena saṃyutaḥ &",
    "GR13gorst1au:140": " pratyāhāreṇa saṃyukto % dhāraṇāṃ ca samabhyaset // GorS(1)_67 //",
    "GR13gorst1au:141": " hṛdaye pañca-bhūtānāṃ $ dhāraṇāṃ ca pṛthak pṛthak &",
    "GR13gorst1au:142": " manaso niścalatvena % dhāraṇā ca vidhīyate // GorS(1)_68 //",
    "GR13gorst1au:143": " yā pṛthvī hari-tāla-deśa-rucirā pītā lakārānvitā $ saṃyuktā kamalāsanena hi catuṣkoṇā hṛdi sthāyinī &",
    "GR13gorst1au:144": " prāṇaṃ tatra vinīya pañca-ghaṭikāś cittānvitaṃ dhārayed % eṣā stambhakarī sadā kṣitijayaṃ kuryād bhuvo dhāraṇā // GorS(1)_69 //",
    "GR13gorst1au:145": " ardhendu-pratimaṃ ca kunda-dhavalaṃ kaṇṭhe'mbu-tattavṃ sthitaṃ $ yat",
    "GR13gorst1au:146": " pīyūṣa-va-kāra-bīja-sahitaṃ yuktaṃ sadā viṣṇunā &",
    "GR13gorst1au:147": " prāṇaṃ tatra vinīya pañca-ghaṭikāś cittānvitaṃ dhārayed % eṣā",
    "GR13gorst1au:148": " durvaha-kāla-kūṭa-jaraṇā syād vāriṇī dhāraṇā // GorS(1)_70 //",
    "GR13gorst1au:149": " yat tāla-sthitam indra-gopa-sadṛśaṃ tattvaṃ trikoṇojjvalaṃ $",
    "GR13gorst1au:150": " tejo-repha-mayaṃ pravāla-ruciraṃ rudreṇa yat saṅgatam &",
    "GR13gorst1au:151": " prāṇaṃ tatra vinīya pañca-ghaṭikāś cittānvitaṃ dhārayed % eṣā vahni-jayaṃ",
    "GR13gorst1au:152": " sadā vidadhate vaiśvānarī dhāraṇā // GorS(1)_71 //",
    "GR13gorst1au:153": " yad bhinnāñjana-puñja-sānnibham idaṃ tattvaṃ bhruvor antare $ vṛttaṃ vāyumayaṃ ya-kāra-sahitaṃ yatreśvaro devatā &",
    "GR13gorst1au:154": " prāṇaṃ tatra vinīya pañca-ghaṭikāś cittānvitaṃ dhārayed % eṣā khe gamanaṃ",
    "GR13gorst1au:155": " karoti yamināṃ syād vāyavī dhāraṇā // GorS(1)_72 //",
    "GR13gorst1au:156": " ākāśaṃ suviśuddha-vāri-sadṛśaṃ yad brahma-randhre sthitaṃ $ tatrādyena",
    "GR13gorst1au:157": " sadā-śivena sahitaṃ śāntaṃ ha-kārākṣaram &",
    "GR13gorst1au:158": " prāṇaṃ tatra vinīya pañca-ghaṭikāś cittānvitaṃ dhārayed % eṣā",
    "GR13gorst1au:159": " mokṣa-kavāṭa-pāṭana-paṭuḥ proktā nabho-dhāraṇā // GorS(1)_73 //",
    "GR13gorst1au:160": " stambhanī drāvaṇī caiva $ dahanī bhrāmaṇī tathā &",
    "GR13gorst1au:161": " śoṣaṇī ca bhavanty evaṃ % bhūtānāṃ pañca dhāraṇāḥ // GorS(1)_74 //",
    "GR13gorst1au:162": " karmaṇā manasā vācā $ dhāraṇāḥ pañca durlabhāḥ &",
    "GR13gorst1au:163": " vidhāya satataṃ yogī % sarva-pāpaiḥ pramucyate // GorS(1)_75 //",
    "GR13gorst1au:164": " sarvaṃ cintā-samāvarti $ yogino hṛdi vartate &",
    "GR13gorst1au:165": " yat tattve niścitaṃ cetas % tat tu dhyānaṃ pracakṣate // GorS(1)_76 //",
    "GR13gorst1au:166": " dvidhā bhavati tad dhyānaṃ $ sa-guṇaṃ nirguṇaṃ tathā &",
    "GR13gorst1au:167": " saguṇaṃ varṇa-bhedena % nirguṇaṃ kevalaṃ viduḥ // GorS(1)_77 //",
    "GR13gorst1au:168": " ādhāraṃ prathamaṃ cakraṃ $ tapta-kāñcana-sannibham &",
    "GR13gorst1au:169": " nāsāgre dṛṣṭim ādāya % dhyātvā muñcati kilbiṣam // GorS(1)_78 //",
    "GR13gorst1au:170": " svādhiṣṭhānaṃ dvitīyaṃ tu $ san-māṇikya-suśobhanam &",
    "GR13gorst1au:171": " nāsāgre dṛṣṭim ādāya % dhyātvā muñcati pātakam // GorS(1)_79 //",
    "GR13gorst1au:172": " taruṇāditya-saṃkāśaṃ $ cakraṃ ca maṇipūrakam &",
    "GR13gorst1au:173": " nāsāgre dṛṣṭim ādāya % dhyātvā saṃkṣobhayej jagat // GorS(1)_80 //",
    "GR13gorst1au:174": " [verse missing]",
    "GR13gorst1au:175": " vidyut-prabhāvaṃ hṛt-padme $ prāṇāyāma-vibhedanaiḥ &",
    "GR13gorst1au:176": " nāsāgre dṛṣṭim ādāya % dhyātvā brahma-mayo bhavet // GorS(1)_82 //",
    "GR13gorst1au:177": " santataṃ ghaṇṭikā-madhye $ viśuddhaṃ cāmṛtodbhavam &",
    "GR13gorst1au:178": " nāsāgre dṛṣṭim ādāya % dhyātvā brahma-mayo bhavet // GorS(1)_83 //",
    "GR13gorst1au:179": " bhruvor madhye sthitaṃ devaṃ $ snigdha-mauktika-sannibham &",
    "GR13gorst1au:180": " nāsāgre dṛṣṭim ādāya % dhyātvā'nandamayo bhavet // GorS(1)_84 //",
    "GR13gorst1au:181": " nirguṇaṃ ca śivaṃ śāntaṃ $ gagane viśvatomukham &",
    "GR13gorst1au:182": " nāsāgre dṛṣṭim ādāya % dhyātvā duḥkhād vimucyate // GorS(1)_85 //",
    "GR13gorst1au:183": " gudaṃ meḍhraṃ ca nābhiṃ ca $ hṛt-padme ca tad-ūrdhvataḥ &",
    "GR13gorst1au:184": " ghaṇṭikāṃ lampikā-sthānaṃ % bhrū-madhye parameśvaram // GorS(1)_86 //",
    "GR13gorst1au:185": " nirmalaṃ gaganākāraṃ $ marīci-jala-sannibham &",
    "GR13gorst1au:186": " ātmānaṃ sarvagaṃ dhyātvā % yogī yogam avāpnuyāt // GorS(1)_87 //",
    "GR13gorst1au:187": " kathitāni yathaitāni $ dhyāna-sthānāni yoginām &",
    "GR13gorst1au:188": " upādhi-tattva-yuktāni % kurvanty aṣṭa-guṇodayam // GorS(1)_88 //",
    "GR13gorst1au:189": " upādhiś ca tathā tattvaṃ $ dvayam evam udāhṛtam &",
    "GR13gorst1au:190": " upādhiḥ procyate varṇas % tattvam ātmābhidhīyate // GorS(1)_89 //",
    "GR13gorst1au:191": " upādhir anyathā-jñānaṃ $ tattvaṃ saṃsthitam anyathā &",
    "GR13gorst1au:192": " samastopādhi-vidhvaṃsi % sadābhyāsena yoginām // GorS(1)_90 //",
    "GR13gorst1au:193": " ātma-varṇena bhedena $ dṛśyate sphāṭiko maṇiḥ &",
    "GR13gorst1au:194": " mukto yaḥ śakti-bhedena % so'yam ātmā praśasyate // GorS(1)_91 //",
    "GR13gorst1au:195": " nirātaṅkaṃ nirālambaṃ $ niṣprapañcaṃ nirāśrayam &",
    "GR13gorst1au:196": " nirāmayaṃ nirākāraṃ % tattvaṃ tattvavido viduḥ // GorS(1)_92 //",
    "GR13gorst1au:197": " śabdādyāḥ pañca yā mātrā $ yāvat karṇādiṣu smṛtāḥ &",
    "GR13gorst1au:198": " tāvad eva smṛtaṃ dhyānaṃ % tat-samādhir ataḥ param // GorS(1)_93 //",
    "GR13gorst1au:199": " yadā saṃkṣīyate prāṇo $ mānasaṃ ca vilīyate &",
    "GR13gorst1au:200": " tadā sama-rasaikatvaṃ % samādhir abhidhīyate // GorS(1)_94 //",
    "GR13gorst1au:201": " [verse missing]",
    "GR13gorst1au:202": " dhāraṇāḥ pañca-nāḍyas tu $ dhyānaṃ ca ṣaṣṭhi-nāḍikāḥ &",
    "GR13gorst1au:203": " dina-dvādaśakenaiva % samādhiḥ prāṇa-saṃyamaḥ // GorS(1)_96 //",
    "GR13gorst1au:204": " na gandhaṃ na rasaṃ rūpaṃ $ na sparśaṃ na ca niḥsvanam &",
    "GR13gorst1au:205": " ātmānaṃ na paraṃ vetti % yogī yuktaḥ samādhinā // GorS(1)_97 //",
    "GR13gorst1au:206": " khādyate na ca kālena $ bādhyate na ca karmaṇā &",
    "GR13gorst1au:207": " sādhyate na ca kenāpi % yogī yuktaḥ samādhinā // GorS(1)_98 //",
    "GR13gorst1au:208": " nirmalaṃ niścalaṃ nityaṃ $ niṣkriyaṃ nirguṇaṃ mahat &",
    "GR13gorst1au:209": " vyoma-vijñānam ānandaṃ % brahma brahma-vido viduḥ // GorS(1)_99 //",
    "GR13gorst1au:210": " dugdhe kṣīraṃ dhṛte sarpir $ agnau vahnir ivārpitaḥ &",
    "GR13gorst1au:211": " advayatvaṃ vrajen nityaṃ % yogavit parame pade // GorS(1)_100 //",
    "GR13gorst1au:212": " bhava-bhaya-vane vahnir $ mukti-sopāna-mārgataḥ &",
    "GR13gorst1au:213": " advayatvaṃ vrajen nityaṃ % yogavit parame pade // GorS(1)_101 //",
    "GR13gorst1au:214": " gorakṣa-śatakaṃ samāptam"
}