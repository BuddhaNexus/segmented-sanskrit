{
    "SA11sanss17u:0_0": "vandanânuśaṃsāḥ saptadaśaḥ paricchedaḥ //",
    "SA11sanss17u:1_0": "ukto vandanâdividhiḥ /",
    "SA11sanss17u:2_0": "tena puṇyavṛddhir bhavatîti kuto gamyate //",
    "SA11sanss17u:3_0": "āryâvalokanasūtrāt /",
    "SA11sanss17u:4_0": "evaṃ hi tatrôktaṃ /",
    "SA11sanss17u:5_0": "[ Bendall ed p298 ---> ]",
    "SA11sanss17u:6_0": "varjayaty akṣaṇāny aṣṭau yae ime deśitā mayā /",
    "SA11sanss17u:7_0": "kṣaṇaṃ cârāgayaty ekaṃ buddhôtpādaṃ suśobhanaṃ //",
    "SA11sanss17u:8_0": "[ Cambridge MS f132a ---> ]",
    "SA11sanss17u:9_0": "varṇavān rūpasaṃpanno lakṣaṇaiḥ samalaṃkṛtaḥ",
    "SA11sanss17u:10_0": "sthāmnā balena côpeto nâsau kausīdyam ṛcchati [[DOUBT]] //",
    "SA11sanss17u:11_0": "āḍhyo mahādhanaś câsau adhṛṣyaḥ puṇyavān api /",
    "SA11sanss17u:12_0": "ārāgya lokapradyotaṃ satkaroti punaḥ punaḥ //",
    "SA11sanss17u:13_0": "śreṣṭhīkuleṣu sphīteṣu sâḍhyeṣûpapadyate /",
    "SA11sanss17u:14_0": "bhaved dānapatiḥ śūro muktatyāgo hy amatsarī //",
    "SA11sanss17u:15_0": "rājā bhaved dhārmiko 'sau caturdvīpêśvaraḥ prabhuḥ /",
    "SA11sanss17u:16_0": "praśāsayen mahīṃ kṛtsnāṃ samudragirikuṇḍalām //",
    "SA11sanss17u:17_0": "maharddhikaś cakravartī saptaratnasamanvitaḥ /",
    "SA11sanss17u:18_0": "rājye pratiṣṭhito buddhān satkaroti punaḥ punaḥ //",
    "SA11sanss17u:19_0": "ścyuta/ câsmād gataḥ svargaṃ prasanno jinaśāsane /",
    "SA11sanss17u:20_0": "śakro bhavati devêndraḥ īśvaro marumūrddhani //",
    "SA11sanss17u:21_0": "na śakyaṃ bhāṣatā varṇaṃ kṣapayituṃ kalpakoṭibhiḥ /",
    "SA11sanss17u:22_0": "ya stūpaṃ lokanāthasya naraḥ kuryāt pradakṣiṇam //",
    "SA11sanss17u:23_0": "[ Bendall ed p299 ---> ]",
    "SA11sanss17u:24_0": "na jātu so 'ndhaḥ khañjo vā kalpānām api koṭibhiḥ /",
    "SA11sanss17u:25_0": "utpādya bodhicittaṃ yaḥ śāstu stūpaṃ hi vandate //",
    "SA11sanss17u:26_0": "dṛḍhavīryo dṛḍhasthāmo vīraś ca dṛḍhavikramaḥ /",
    "SA11sanss17u:27_0": "kauśalyaṃ gacchati kṣipraṃ kṛtvā stūpapradakṣiṇam //",
    "SA11sanss17u:28_0": "yo buddhakoṭiniyutaśatasahasrān kalpān koṭī ca tuliya satkarayā /",
    "SA11sanss17u:29_0": "yaś cêha kalpe caramaka ghorakāle vandeya stūpaṃ bahutara tasya puṇyam //",
    "SA11sanss17u:30_0": "[ Cambridge MS f132b ---> ]",
    "SA11sanss17u:31_0": "agro hi buddho 'tuliya dakṣiṇīyo 'grāṃ caritvā cariyaviśeṣa prāptaḥ /",
    "SA11sanss17u:32_0": "tasyêha pūjāṃ karia narariṣabhasya vipāka śreṣṭho bhavati atulyarūpaḥ //",
    "SA11sanss17u:33_0": "itaś cyutvā manuṣyebhyas trāyastriṃśeṣu gacchati /",
    "SA11sanss17u:34_0": "vimānaṃ labhate tatra vicitraṃ ratanām ayam //",
    "SA11sanss17u:35_0": "kūṭâgāraṃ svayaṃ datvâpsarogaṇasevitaḥ /",
    "SA11sanss17u:36_0": "mālāṃ stūpe saṃpradāya trāyastriṃśeṣu jāyate //",
    "SA11sanss17u:37_0": "aṣṭâṅgajalasaṃpūrṇāṃ suvarṇasikatâstritām /",
    "SA11sanss17u:38_0": "vaiḍūryasphaṭikaiś câiva divyāṃ puṣkariṇīṃ labhet //",
    "SA11sanss17u:39_0": "bhuktvā ca tāṃ ratiṃ divyāṃ āyuḥ saṃpūrya paṇḍitaḥ /",
    "SA11sanss17u:40_0": "cyutvā ca devalokāt sa manuṣyo bhavati bhogavān //",
    "SA11sanss17u:41_0": "[ Bendall ed p300 ---> ]",
    "SA11sanss17u:42_0": "jātikoṭisahasraṇi śatāni niyutāni ca /",
    "SA11sanss17u:43_0": "satkṛtaḥ syāc ca sarvatra caitye mālāṃ pradāya ca //",
    "SA11sanss17u:44_0": "cakravartī ca rājâsau śakraś ca bhavatîśvaraḥ /",
    "SA11sanss17u:45_0": "brahmā ca brahmalokasmin caitye mālāṃ pradāya ca //",
    "SA11sanss17u:46_0": "paṭṭapradāna datvā tu lokanāthasya tāyinaḥ /",
    "SA11sanss17u:47_0": "sarve 'syârthāḥ samṛdhyanti ye divyā ye ca mānuṣāḥ //",
    "SA11sanss17u:48_0": "tyajed dhīnān akuśalān na sa tatrôpapadyate /",
    "SA11sanss17u:49_0": "mālāvihāraṃ kṛtvā ca lokanāthasya dhātuṣu /",
    "SA11sanss17u:50_0": "abhedyaparivāreṇa rājā bhūyān maharddhikaḥ //",
    "SA11sanss17u:51_0": "priyaḥ sadayitaś câsau satkṛtaś ca praśaṃsitaḥ /",
    "SA11sanss17u:52_0": "davānām atha nāgānāṃ ye lokesmiṃś ca paṇḍitāḥ //",
    "SA11sanss17u:53_0": "yatrâsau jāyate vīraḥ puṇyatejaḥsudīpitaḥ /",
    "SA11sanss17u:54_0": "te kulāḥ satkṛtā bhonti rāṣṭrāṇi nagarāṇi ca //",
    "SA11sanss17u:55_0": "[ Bendall ed p301 ---> ]",
    "SA11sanss17u:56_0": "yaḥ sarṣapāt sūkṣmataraṃ gṛhītvā dhūpeya dhūpaṃ bhagavati caityakeṣu /",
    "SA11sanss17u:57_0": "tasyânuśaṃsān śṛṇuta prabhāṣato me prasannacittā jahiya khilāṃ malāṃś ca //",
    "SA11sanss17u:58_0": "sa puṇyavāṃś carati diśaḥ samantād ārogyaprāpto dṛḍhamatir apramattaḥ /",
    "SA11sanss17u:59_0": "vineti śokaṃ vicarati cārikāyāṃ priyo manāpo bhavati mahājanasya //",
    "SA11sanss17u:60_0": "rājyaṃ ca labdhvā jina varu satkarotī mahânubhāvo vidu cakravartī /",
    "SA11sanss17u:61_0": "suvarṇavarṇo vicitralakṣaṇaiḥ sa manojñagandhān labhi sarvaloke //",
    "SA11sanss17u:62_0": "jātamātro labhate śreṣṭhavastrān divyaviśiṣṭasurucirakauśikāṃś ca /",
    "SA11sanss17u:63_0": "bhotī sukhasukāyaḥ saṃveṣṭyastūpaṃ nāthasya cīvaraiḥ /",
    "SA11sanss17u:64_0": "yaś cīvareṇa caityeṣu kuryāt pūjām atulāṃ nāyakānāṃ /",
    "SA11sanss17u:65_0": "tasyêha bhotī asadṛśu ātmabhāvo dvātriṃśatībhiḥ kavacita lakṣaṇebhiḥ /",
    "SA11sanss17u:66_0": "[ Bendall ed p302 ---> ]",
    "SA11sanss17u:67_0": "pāṇītaleṣu suruciru muktahārāḥ prādurbhavantī vividhânantakalpāḥ /",
    "SA11sanss17u:68_0": "siṃhalatāḥ suruciravarṇasūtrā veṭhitva stūpaṃ bhagavata cīvarebhiḥ //",
    "SA11sanss17u:69_0": "datvā patākāṃ bhagavata cetikeṣū chandaṃ janitvā tatha siya buddhaloke /",
    "SA11sanss17u:70_0": "sa pūjanīyo bhavati mahājanasya carantu śreṣṭho jinacārikāye /",
    "SA11sanss17u:70_1": "/suvarṇavarṇo bhavati si ātmabhāvo lābhī sa bhotī suruciracīvarāṇāṃ /",
    "SA11sanss17u:71_0": "[ Cambridge MS f133b ---> ]",
    "SA11sanss17u:72_0": "karpāsikānāṃ susahita kambalānāṃ dukūlakānāṃ tatha varakauśakānāṃ //",
    "SA11sanss17u:73_0": "dhvajaṃ daditvā hataraji satvasāre dhanaṃ prabhūtaṃ pratilabhi na cireṇa /",
    "SA11sanss17u:74_0": "prabhūtakoṣo bhavati anantaprajño paricāru tasya bhavaty adīnacittaḥ /",
    "SA11sanss17u:75_0": "na cittaśūlaṃ janayati so parasya prasādacittaḥ sadâpramattaḥ /",
    "SA11sanss17u:76_0": "na tasyâgniḥ kramati viṣannaśastraṃ udvīkṣaṇīyo bhavati mahājanasya //",
    "SA11sanss17u:77_0": "[ Bendall ed p303 ---> ]",
    "SA11sanss17u:78_0": "adho upādāya ca vibhavâgru yāvat jāmbūnadaṃ tena bhavati buddhakṣetraṃ /",
    "SA11sanss17u:79_0": "śakyaṃ kṣayetuṃ āyuśriyâivarūpā na buddhastūpe dharayatâika dīpam //",
    "SA11sanss17u:80_0": "na tasya kāyo bhavati avarṇitâṅgo dṛḍhâsu bhotī parighabhujo 'chambhī /",
    "SA11sanss17u:81_0": "ālokaprāpto [[DOUBT]] vicarati sarvaloke daditva dīpaṃ bhagavata cetikeṣu //",
    "SA11sanss17u:82_0": "yadi buddhakṣetrā niyutaśatā sahasrā bhaveyu pūrṇā śikhagatasarṣapebhiḥ /",
    "SA11sanss17u:83_0": "śakyaṃ gaṇetuṃ tulayitu bhāṣituṃ vā na tathāgateṣū dharayitu ekadīpam /",
    "SA11sanss17u:83_1": "/alaṅkaritvā suruciradarśanīyaṃ yo deti chatraṃ bhagavata cetikeṣu /",
    "SA11sanss17u:84_0": "tasyêha bhoty asadṛśâtmabhāvo dvātriṃśatībhiḥ kavacita lakṣaṇebhiḥ //",
    "SA11sanss17u:85_0": "yebhir jinasya pratapatâtmabhāvo rūpaṃ viśiṣṭaṃ yathariva [[DOUBT]] kāñcanasya /",
    "SA11sanss17u:86_0": "jāmbūnado vā suruciradarśa-",
    "SA11sanss17u:87_0": "[ Cambridge MS f134a --->]",
    "SA11sanss17u:88_0": "nīyâbhikīrṇa ... kusumita lakṣaṇebhiḥ //",
    "SA11sanss17u:89_0": "abhijñaprāpto bhavati mahāyaśâkhyaḥ carati śreṣṭhâvaracārikāyāṃ /",
    "SA11sanss17u:90_0": "na bhogahānir bhavati kadācid asya devāna bhoti gurukṛta pūjitaś ca //",
    "SA11sanss17u:91_0": "[ Bendall ed p304 ---> ]",
    "SA11sanss17u:92_0": "na kāmabhogau ramati kadāci dhīro viśuddhaśīlaḥ sakuśalabrahmacaryaḥ /",
    "SA11sanss17u:92_1": "samādayitvā vanupavane uṣitvâbhiyuktidhyāno bhavati viśeṣaprāptaḥ /",
    "SA11sanss17u:93_0": "na jñānahānir bhavati kadācid asya na bodhicittaṃ vijahati so kathañcit /",
    "SA11sanss17u:94_0": "maitrīvihārī bhavati adīnacitto datvêha chattraṃ bhagavatacetikeṣu //",
    "SA11sanss17u:95_0": "vādyena pūjāṃ naravṛṣabhasya kṛtvā na śoka śalyavaśa jātu bhoti /",
    "SA11sanss17u:96_0": "manojñaghoṣo bhavati manuṣyaloke svarâṅgu tasyâvikala viśuddha bhoti /",
    "SA11sanss17u:96_1": "/viśuddhacakṣur bhavati sa saṃprajanyo viśuddhaśrotro bhavati udagracittaḥ /",
    "SA11sanss17u:97_0": "ghraṇêndriyaṃ paramôttapta bhoti vāditva vādyaṃ bhagavata cetikeṣu /",
    "SA11sanss17u:97_1": "/jihvâsya bhoti surucira darśanīyā susūkṣma mṛdvī rucira manojña ghoṣā /",
    "SA11sanss17u:98_0": "raktā pravālā yathariva [[DOUBT]] devatānāṃ svarâṅga koṭīvara sṛjate 'prameyāṃ //",
    "SA11sanss17u:99_0": "na jātu bhotī uragu ajihvako vā na khañjakubjo nâpi ca nāmitâṅgaḥ /",
    "SA11sanss17u:100_0": "viśiṣṭa bhotī surucirâtmabhāvo",
    "SA11sanss17u:101_0": "[ Cambridge MS f134b ---> ]",
    "SA11sanss17u:102_0": "vāditva vādyaṃ bhagavata cetikeṣu //",
    "SA11sanss17u:103_0": "na jātu kaścij janaye prasādaṃ devo ca nāgo manuja mahôrago vā /",
    "SA11sanss17u:104_0": "āśvāsaprāpto vicarati sarvaloke vāditva vādyaṃ bhagavata cetikeṣu //",
    "SA11sanss17u:105_0": "kalpāna koṭīniyutaśatā sahasraṃ viśiṣṭakāyo bhavati aninditâṅgaḥ /",
    "SA11sanss17u:106_0": "prāsādiko 'sau kavacita lakṣaṇebhiḥ saṃśodhya stūpaṃ bhagavata nirvṛtasya //",
    "SA11sanss17u:107_0": "[ Bendall ed p305 ---> ]",
    "SA11sanss17u:108_0": "vimānaśreṣṭhaṃ labhati manojñagandhaṃ divyaṃ viśiṣṭaṃ suruciracandanasya /",
    "SA11sanss17u:109_0": "na jātu tṛṣṇāṃ janayati so kadācit saṃśodhya stūpaṃ bhagavata nirvṛtasya /",
    "SA11sanss17u:109_1": "/pralopakāle jinavaraśāsanasmin na jātu bhotī upagata jambudvīpe /",
    "SA11sanss17u:110_0": "svarge sa bhoti pratiṣṭhita tasmi kāle gandhânulepaṃ dadiya jinasya stūpe /",
    "SA11sanss17u:110_1": "/durgandhikāmān aśucijugupsanīyān varjeti nityaṃ pratiṣṭhita śīlaskandhe /",
    "SA11sanss17u:111_0": "carī sa nityam imu vara brahmacaryaṃ gandhânulepaṃ kariya jinasya stūpe //",
    "SA11sanss17u:112_0": "itaś cyuto 'sau marupati svargaloke 'rthaṃ sahasrā tulayati nô cireṇa /",
    "SA11sanss17u:113_0": "karoti cârthaṃ suvipuladevatānāṃ gandhânulepaṃ kariya jinasya stūpe //",
    "SA11sanss17u:114_0": "viśiṣṭavākyo bhavati manojñaghoṣaḥ priyo manāpo bahujanasatkṛtaś ca /",
    "SA11sanss17u:115_0": "[ Cambridge MS f135a ---> ]",
    "SA11sanss17u:115_1": "sukhaṃ ca tasya bhavati sadā prasannaṃ gandhânulepaṃ kariya jinasya stūpe //",
    "SA11sanss17u:116_0": "apāyabhūmiṃ ... vijahāty aśeṣāṃ āsannako bhavati tathāgatānāṃ /",
    "SA11sanss17u:117_0": "prasādalabdhaḥ sada sukhi premaṇīyo gandhânulepaṃ kariya jinasya stūpe //",
    "SA11sanss17u:118_0": "[ Bendall ed p306 ---> ]",
    "SA11sanss17u:119_0": "so 'kṣaṇaṃ vai vijahāti sarvaṃ aṣṭa kṣaṇāś câsya viśiṣṭa bhonti /",
    "SA11sanss17u:120_0": "buddhāna pūjām atuliya so karoti choritva jālaṃ bhagavata cetikeṣu /",
    "SA11sanss17u:120_1": "/ śūraś ca bhoti dṛḍhamatir apramatto na kāmabhoge 'bhiratiṃ janeti /",
    "SA11sanss17u:121_0": "naiṣkramyaprāptau câdīnacittaḥ choritva jālaṃ bhagavata cetikeṣu //",
    "SA11sanss17u:122_0": "na bodhicittaṃ pramuṣyati tasya jātu akhaṇḍaśīlo 'sti susaṃvṛtaś ca /",
    "SA11sanss17u:123_0": "dharmaṃ virāgaṃ labhate viśuddhaṃ upanīya jālaṃ bhagavata cetikeṣu //",
    "SA11sanss17u:124_0": "durvācatāṃ vijahati sarvakālaṃ prajñâbhāvaṃ ca jahāty aśeṣam /",
    "SA11sanss17u:124_1": "viśālaprajño viharati cārikāyāṃ upanīya jālaṃ bhagavata cetikeṣu /",
    "SA11sanss17u:125_0": "lābhī ca bhotī śucibhojanānāṃ vastrān viśiṣṭān labhate suvarṇān /",
    "SA11sanss17u:126_0": "sparśâbhyupetān rucidarśanīyān upanīya jālaṃ jinacetikebhyaḥ //",
    "SA11sanss17u:127_0": "abhyutkṣipitvā jinacetikebhyaḥ nirmālyaśuṣkaṃ pramuditavegajātaḥ /",
    "SA11sanss17u:128_0": "vrajeta kāmān duḥkhadavairaghorān ārāgayed daśabalasârthavāhān //",
    "SA11sanss17u:129_0": "[ Bendall ed p307 ---> ]",
    "SA11sanss17u:130_0": "prāsādiko bhoti viśuddhakāyaḥ udvīkṣaṇī-",
    "SA11sanss17u:131_0": "[ Cambridge MS f135b ---> ]",
    "SA11sanss17u:132_0": "yo bahujanapūjanīyaḥ /",
    "SA11sanss17u:133_0": "na tasya rājâpi praduṣṭacittaḥ yo jīrṇapuṣpān apaneya caitye /",
    "SA11sanss17u:133_1": "/kumārga sarvaṃ pithitâpāyabhūmiḥ sa śīlaskandhe sthita bodhisatvaḥ /",
    "SA11sanss17u:134_0": "avatārayitvā jinacetikebhyaḥ puṣpaṃ ca prāg anyanaraiḥ pradattaṃ /",
    "SA11sanss17u:134_1": "/śokāṃś ca doṣān vijahāty amatto rogān aśeṣān vijahāty anekān /",
    "SA11sanss17u:135_0": "āśvāsaprāptaś cânantakalpān yo jīrṇapuṣpān apaneti caitye //",
    "SA11sanss17u:136_0": "buddhaś ca bhoty asadṛśadakṣiṇīyo 'tulyaprāpto naramarupūjanīyaḥ /",
    "SA11sanss17u:137_0": "alaṃkṛto bhavati viśuddhakāyaḥ yo jīrṇapuṣpān apaneti caitye //",
    "SA11sanss17u:138_0": "dadyāc ca yaḥ suruciradivya puṣpaṃ māndāravān apy atha pāṭalaṃ vā /",
    "SA11sanss17u:139_0": "nirmālyakaṃ yo 'panayeta caitye vipāka śreṣṭho 'sya bhaved atulyaḥ /",
    "SA11sanss17u:139_1": "/yaḥ prāñjaliḥ praṇamati nāthastūpaṃ chandaṃ janitvā ca sabuddhaloke /",
    "SA11sanss17u:140_0": "so bhoti loke gurukṛtu satkṛtaś ca prāsādiko bhavati sudarśanīyaḥ //",
    "SA11sanss17u:141_0": "tasyêha rājyaṃ nipatati sarvaloko devâsurā nāgamanuṣyakāś ca /",
    "SA11sanss17u:142_0": "sarvāḥ sahasrāḥ kusumita lokadhātuḥ praśāsti rājño vaśêśvarāṃś ca //",
    "SA11sanss17u:143_0": "ye tasya rājye sthita bhonti satvāḥ sthāpeya sarvān akaluṣabuddhajñāne /",
    "SA11sanss17u:144_0": "apāyabhūmyas tyaktā bhavanti karoti câiṣāṃ paramasuśreṣṭham artham //",
    "SA11sanss17u:145_0": "[ Bendall ed p308 ---> ]",
    "SA11sanss17u:146_0": "paricāro-",
    "SA11sanss17u:147_0": "[ Cambridge MS f136a ---> ]",
    "SA11sanss17u:148_0": "asya bhavati manojñaghoṣaḥ puṇyair upetaḥ smṛtimatipūjanīyaḥ /",
    "SA11sanss17u:149_0": "āśvāsaprāpto vicarati jīvaloke sadâbhiprāyaṃ janayati śreṣṭhaprītiṃ //",
    "SA11sanss17u:150_0": "paricāra bhoty asya svarâṅga śuddhaḥ jñāyeta satvair madhurapraśāntavākyo /",
    "SA11sanss17u:151_0": "na tasya kaścij janayati cêśvaratvaṃ vilokanīyo bhavati mahājanasya /",
    "SA11sanss17u:152_0": "dānapramodaṃ priyatârthacaryāṃ samānârthatāṃ janayati mahājanasya /",
    "SA11sanss17u:153_0": "ākruṣṭaḥ san nâjanayeta roṣaṃ yaḥ prāñjaliḥ praṇamati buddhastūpaṃ /",
    "SA11sanss17u:153_1": "/devêndra bhoty upagatasvargaloke manuṣyako bhavati narasya rājā /",
    "SA11sanss17u:154_0": "na pārihāṇir bhavati kadācid asya yo 'ñjalībhir namatîha stūpaṃ //",
    "SA11sanss17u:155_0": "nâsāv apāye prapateta jātu hīnāṃś ca varjeta sa kāma loke /",
    "SA11sanss17u:156_0": "āḍhyo dhanī bhoti prabhūtakoṣo yo 'ñjalībhir namati buddhastūpam //",
    "SA11sanss17u:157_0": "sūtrântacaryā na kadācid asya nâsthānakopaṃ kurute nṛloke /",
    "SA11sanss17u:158_0": "satvāś ca tṛptā muditâsya bhonti yaḥ saṃpramuñcī guṇavati ekavācaṃ //",
    "SA11sanss17u:159_0": "[ Bendall ed p309 ---> ]",
    "SA11sanss17u:160_0": "yaḥ puṣpamuṣṭiṃ gṛhītvôdagracittaḥ prasādato 'vakirati lokanāthe /",
    "SA11sanss17u:161_0": "sa puṇyavān bhavati manuṣyaloke rākṣe ca sthitvā jina satkaroti //",
    "SA11sanss17u:162_0": "śokā na doṣāḥ khilamala nâsya bhonti atulyatâptaś ca susaṃsthitâṅgaḥ /",
    "SA11sanss17u:163_0": "ālokanīyaś ca mahājanasya vrajeta kāmāna bhayakaravairaghorān /",
    "SA11sanss17u:164_0": "iti //āryamahākaruṇāpuṇḍarīkasūtre 'py uktaṃ /tiṣṭhatu tāvad ānanda yo māṃ saṃmukhaṃ satkuryāt /",
    "SA11sanss17u:165_0": "tiṣṭhatu me śarīrasya pūjā sarṣapaphalama-treṣu dhātuṣu /",
    "SA11sanss17u:166_0": "[ Cambridge MS f136b ---> ]",
    "SA11sanss17u:167_0": "tiṣṭhatu mām uddiśya kṛteṣu stūpeṣu satkāraḥ /",
    "SA11sanss17u:168_0": "ye kecid ānanda buddham ālambyântaśâikapuṣpam apy ākāśe kṣepsyanti /",
    "SA11sanss17u:169_0": "tasya puṇyaskandhasya yo vipākaḥ saced yāvān anādiḥ saṃsāro yasya pūrvā koṭir na prajñāyate /",
    "SA11sanss17u:170_0": "tāvataḥ kalpān saṃsaratāṃ teṣāṃ śakratvaṃ brahmatvaṃ cakravartitvaṃ /",
    "SA11sanss17u:171_0": "na śakyas tatparyanto 'dhigantum /",
    "SA11sanss17u:172_0": "tiṣṭhatu buddhâlambatântaśa*ākāśe 'py ekapuṣpanikṣepaḥ /",
    "SA11sanss17u:173_0": "saced antaśaḥ svapnântaragatâpi satvā buddham ālambyâkāśe ekapuṣpam api kṣepsyanti tad apy ahaṃ kuśalamūlaṃ nirvāṇaparyavasānaṃ vadāmîti /",
    "SA11sanss17u:173_1": "/uktaṃ câryabṛhatsāgaranāgarājaparipṛcchāyāṃ /",
    "SA11sanss17u:174_0": "aṣṭābhir bhujagâdhipate dharmaiḥ samanvāgatā bodhisatvāḥ satatasamitaṃ buddhasamavadhānaṃ pratilabhante /",
    "SA11sanss17u:175_0": "katamair aṣṭābhiḥ /",
    "SA11sanss17u:176_0": "buddhabimbadarśanasatvasamādāpanatayā /",
    "SA11sanss17u:177_0": "tathāgatasyôpasthānakaraṇatayā /",
    "SA11sanss17u:178_0": "tathāgatasyâbhīkṣṇaṃ varṇabhāṣaṇatayā /",
    "SA11sanss17u:179_0": "tathāgatapratimākaraṇatayā /",
    "SA11sanss17u:180_0": "tathāgatadarśanasarvasatvasamādāpanatayā /",
    "SA11sanss17u:181_0": "yatra ca buddhakṣetre tathāgataśravaṃ śṛṇvanti tatra praṇidhānam utpādayanti /",
    "SA11sanss17u:182_0": "na câvalīnasaṃtatayo bhavanti /",
    "SA11sanss17u:183_0": "udārasaṃtatikāś ca buddhajñānam abhilaṣantae iti //",
    "SA11sanss17u:184_0": "[ Cambridge MS f137a ---> ]",
    "SA11sanss17u:185_0": "kiṃ punaḥ puṇyavṛddhyarthino buddhasamavadhānena prayojanabhūtaṃ /",
    "SA11sanss17u:186_0": "yasya guṇaparyantam asarvajño nâdhigacchet //",
    "SA11sanss17u:187_0": "[ Bendall ed p310 ---> ]",
    "SA11sanss17u:188_0": "yathâryagaṇḍavyūhe saṃvarṇitaṃ /",
    "SA11sanss17u:189_0": "sudurlabho buddhaśabdaḥ kalpakoṭiśatair api /",
    "SA11sanss17u:190_0": "kiṃ punar darśanaṃ sarvakāṅkṣācchedanam uttamam //sudṛṣṭo lokapradyotaḥ sarvadharmagatiṃ gataḥ /",
    "SA11sanss17u:191_0": "puṇyatīrthaṃ trailokasya sarvasatvaviśodhanam //",
    "SA11sanss17u:192_0": "mahat puṇyam ayaṃ kṣetraṃ muditaṃ jñānamaṇḍalaṃ /",
    "SA11sanss17u:193_0": "bhāsayaty abhitaṃ lokaṃ puṇyaskandhavivarddhanam //",
    "SA11sanss17u:194_0": "chedano duṣkhajālasya jñānaskandhaviśodhanaḥ /",
    "SA11sanss17u:195_0": "na durgatibhayaṃ teṣāṃ yair ihârāgito jinaḥ //vipulaṃ jāyate cittaṃ paśyatāṃ dvipadôttamaṃ /",
    "SA11sanss17u:196_0": "prajñābalam asaṃkhyeyaṃ jāyate ca prabhāsvaraṃ //punar atrâivâha /",
    "SA11sanss17u:197_0": "arthāya sarvasatvānām utpadyante tathāgatāḥ /",
    "SA11sanss17u:198_0": "mahākāruṇikā vīrā dharmacakrapravartakāḥ //",
    "SA11sanss17u:199_0": "pratikartuṃ kathaṃ śakyaṃ buddhānāṃ sarvedehibhiḥ /",
    "SA11sanss17u:200_0": "satvârtheṣv abhiyuktānāṃ kalpakoṭiśatair api //",
    "SA11sanss17u:201_0": "kalpakoṭiṃ varaṃ paktuṃ tryapāye bhṛśadāruṇe /",
    "SA11sanss17u:202_0": "na tv evâdarśanaṃ śāstuḥ sarvasarganivartinaḥ //",
    "SA11sanss17u:203_0": "yāvantaḥ sarvalokasminn apāyagatayaḥ pṛthak /",
    "SA11sanss17u:204_0": "varaṃ tatra ciraṃ vāso buddhānām aśrutir na ca //kiṃ kāraṇam apāyeṣu nivāsaś ciram iṣyate /",
    "SA11sanss17u:205_0": "yatkāraṇaṃ jinêndrasya darśanaṃ jñānavardhanam //",
    "SA11sanss17u:206_0": "[ Bendall ed p311 ---> ]",
    "SA11sanss17u:207_0": "chidyante sarvaduṣkhāṇi dṛṣṭvā lokêśvaraṃ jinaṃ /",
    "SA11sanss17u:208_0": "saṃbhavaty avatāraś ca jñāne saṃbuddhagocare //kṣapayaty āvṛtīḥ sarvā dṛṣṭvā buddhaṃ narôttamam /",
    "SA11sanss17u:209_0": "vardhayaty amitaṃ puṇyaṃ yena bodhir avāpyatae /",
    "SA11sanss17u:210_0": "iti //",
    "SA11sanss17u:211_0": "[ Cambridge MS f137b ---> ]",
    "SA11sanss17u:212_0": "tad evam asti puṇyavṛddhau buddhasamavadhānena prayojanaṃ /",
    "SA11sanss17u:212_1": "api ca pratimāmātradarśanam api tāvad aparimitaphalaṃ tathāgatānāṃ /",
    "SA11sanss17u:213_0": "kiṃ punaḥ svarūpeṇa // uktaṃ hy āryaśraddhābalâdhānâvatāramudrāsūtre /",
    "SA11sanss17u:214_0": "yaḥ kaścin mañjuśrīḥ kulaputraḥ kuladuhitā vā sarvalokadhāturajôpamānāṃ pratyekabuddhānāṃ dine dine śatarasam āhāraṃ dadyāt divyāni ca vastrāṇi /",
    "SA11sanss17u:215_0": "evaṃ dadad gaṅgānadīvālukôpamān kalpān dadyāt /",
    "SA11sanss17u:216_0": "yaś cânyo mañjuśrīḥ kulaputraḥ kuladuhitā vā citrakarmalikhitaṃ vā pustakakarmakṛtaṃ vā buddhaṃ paśyed /",
    "SA11sanss17u:217_0": "ayaṃ tato 'saṃkhyeyataraṃ puṇyaṃ prasavati /",
    "SA11sanss17u:218_0": "kaḥ punar vādo yo 'ñjalipragrahaṃ vā kuryāt puṣpaṃ vā dadyāt dhūpaṃ vā gandhaṃ vā dīpaṃ vā dadyād /",
    "SA11sanss17u:219_0": "ayam eva tato 'saṃkhyeyataraṃ puṇyaṃ prasavatîti //āryabodhisatvapiṭake 'pi puṇyavṛddhyupāyôktaḥ /",
    "SA11sanss17u:220_0": "yas tathāgatacaityaṃ śodhayati sa catasro 'grāḥ praṇidhānaviśuddhīr anuprāpnoti /",
    "SA11sanss17u:221_0": "katamāś catasraḥ /",
    "SA11sanss17u:222_0": "agrāṃ rūpapraṇidhānaviśuddhiṃ /",
    "SA11sanss17u:223_0": "agrāṃ dṛḍhasamādānapraṇidhānaviśuddhiṃ /",
    "SA11sanss17u:224_0": "agrāṃ tathāgatadarśanapraṇidhānaviśuddhiṃ /",
    "SA11sanss17u:224_1": "agrāṃ lakṣaṇasaṃpatpraṇidhānaviśuddhim iti /",
    "SA11sanss17u:225_0": "tathāgatacaityeṣu puṣpâvaropaṇaṃ gandhânulepanaṃ kṛtvâṣṭāv avikalatânuprāpnoti /",
    "SA11sanss17u:226_0": "katamâṣṭau /",
    "SA11sanss17u:227_0": "na rūpavikalo bhavati /",
    "SA11sanss17u:228_0": "na bhogavikalaḥ /",
    "SA11sanss17u:229_0": "na parivā-",
    "SA11sanss17u:230_0": "[ Bendall ed p312 ---> ]",
    "SA11sanss17u:231_0": "ravikalaḥ /",
    "SA11sanss17u:232_0": "na śīlavikalaḥ /",
    "SA11sanss17u:233_0": "na samādhivikalaḥ /",
    "SA11sanss17u:234_0": "na śrutavikalo na prajñāvikalo na praṇidhānavikalêti //",
    "SA11sanss17u:235_0": "uktaṃ câryaratnarāśisūtre /",
    "SA11sanss17u:236_0": "ye tribhavaparyāpannāḥ satvās te sarve pratyekaṃ tathāgatastūpān kārayeyur evaṃrūpān uccaistvena /",
    "SA11sanss17u:237_0": "tad yathā sumeruḥ parvatarājaḥ /",
    "SA11sanss17u:238_0": "tāṃś ca gaṅgānadīvālikāsamān kalpān pratyekaṃ sarvasatkāraiḥ satkuryuḥ /",
    "SA11sanss17u:239_0": "yaś ca bodhisatvo 'virahitasarvajñatācittenâikapuṣpam apy āropayet /",
    "SA11sanss17u:240_0": "ayaṃ tasmāt pūrvakāt puṇyaskandhād bahutaraṃ puṇyaṃ prasavet //atrâivôktaṃ /",
    "SA11sanss17u:241_0": "ye khalu punas trisāhasramahāsāhasre lokadhātau satvās te sarve mahāyānasaṃprasthitā bhaveyuḥ /",
    "SA11sanss17u:242_0": "sarve ca cakravartirājyasamanvāgatā bhaveyur ekâikaś ca rājā cakravartī mahāsamudrapramāṇadīpasthālīṃ kṛtvā /",
    "SA11sanss17u:243_0": "sumerumātrāṃ vartīm ādīpya pratyekam evaṃrūpāṃ dīpapūjāṃ tathāgatacaityeṣu pravartayet /",
    "SA11sanss17u:244_0": "yaś câbhiniṣkrāntagṛhâvāso bodhisatvas tailaprakṣiptāṃ vartīṃ kṛtvâdīpya tathāgatacaitye dhārayet /",
    "SA11sanss17u:245_0": "asyās tailaprakṣiptāyā varter etat pūrvakaṃ pradīpadānaṃ śatatamīm api kalāṃ nôpaiti /",
    "SA11sanss17u:246_0": "yāvad upaniṣadam api na kṣamatae iti /",
    "SA11sanss17u:247_0": "peyālaṃ //",
    "SA11sanss17u:248_0": "ye ca khalu punas te rājānaś cakravartino buddhapramukhaṃ bhikṣusaṃ-",
    "SA11sanss17u:249_0": "[ Cambridge MS f138b ---> ]",
    "SA11sanss17u:250_0": "ghaṃ sarvasukhôpadhānaiḥ satkuryuḥ yaś câbhiniṣkrāntagṛhâvāso bodhisatvaḥ piṇḍapātraṃ caritvā pātraparyāpannaṃ pareṣāṃ saṃvibhajya paribhuñjīta /",
    "SA11sanss17u:251_0": "idaṃ tato bahutaraṃ ca mahârghataraṃ ca /",
    "SA11sanss17u:252_0": "yac ca te rājānaś cakravartinaḥ sumerumātraṃ cīvararāśiṃ buddhapramukhāya bhikṣusaṃghāya dadyuḥ /",
    "SA11sanss17u:253_0": "yac câbhiniṣkrāntagṛhâvāso bodhisatvas tricīvaraṃ bahirdhā mahāyānasaṃprasthitāya buddhapramukhāya bhikṣusaṃghāya vā tathāgatacaitye vā dadyād /",
    "SA11sanss17u:254_0": "idaṃ bhikṣoś cīvaradānam etat pūrvakacīvararāśim abhibhavati /",
    "SA11sanss17u:255_0": "yac ca te rājānaḥ pratyekaṃ sarvaṃ jambūdvīpaṃ puṣpasaṃstṛtaṃ kṛtvā tathāgatacaitye niryātayet /",
    "SA11sanss17u:256_0": "yac câbhiniṣkrāntagṛhâvāso bodhisatvaḥ antaśâikapuṣpam api tathāgatacaitye āropayet /",
    "SA11sanss17u:257_0": "asya dānasyâitat pūrvakaṃ dānaṃ śatatamīm api kalāṃ nôpaiti /",
    "SA11sanss17u:258_0": "yāvad upaniṣadam api nôpaitîti //",
    "SA11sanss17u:259_0": "[ Bendall ed p313 ---> ]",
    "SA11sanss17u:260_0": "āryânupūrvasamudgataparivarte 'pi deśitaṃ /",
    "SA11sanss17u:261_0": "caturêmān bhadrânuśaṃsān paśyan bodhisatvas tathāgatapūjāyām utsuko bhavati /",
    "SA11sanss17u:262_0": "katamāṃś caturaḥ /",
    "SA11sanss17u:263_0": "agraś ca me dakṣiṇīyaḥ pūjito bhaviṣyati",
    "SA11sanss17u:264_0": "[ Cambridge MS f139a ---> ]",
    "SA11sanss17u:265_0": "māṃ ca dṛṣṭvânye 'pi tathā śikṣiṣyanti /",
    "SA11sanss17u:266_0": "tathāgataṃ ca pūjayitvā bodhicittaṃ dṛḍhaṃ bhaviṣyati /",
    "SA11sanss17u:267_0": "dvātriṃśatāṃ ca mahāpuruṣalakṣaṇānāṃ saṃmukhadarśanena kuśalamūlam upacitaṃ bhaviṣyati /",
    "SA11sanss17u:268_0": "imāś catvāraḥ iti //idaṃ ca niruttaraṃ tathāgatapūjôpasthānaṃ /",
    "SA11sanss17u:268_1": "yathôdāhṛtam āryasāgaramatiparipṛcchāsūtre /",
    "SA11sanss17u:269_0": "trīṇîmāni sāgaramate tathāgatasya niruttarāṇi pūjôpasthānāni /",
    "SA11sanss17u:270_0": "katamāni trīṇi /",
    "SA11sanss17u:271_0": "yac ca bodhicittam utpādayati /",
    "SA11sanss17u:272_0": "yac ca saddharmaṃ parigṛhṇāti /",
    "SA11sanss17u:273_0": "yac ca satveṣu mahākaruṇācittam utpādayatîti //nirdiṣṭam apy āryaratnameghe /",
    "SA11sanss17u:274_0": "daśabhiḥ kulaputra dharmaiḥ samanvāgatā bodhisatvânanuliptā garbhamalena jāyante /",
    "SA11sanss17u:275_0": "katamair daśabhiḥ /",
    "SA11sanss17u:276_0": "yad uta /",
    "SA11sanss17u:277_0": "tathāgatapratimākaraṇatayā /",
    "SA11sanss17u:278_0": "jīrṇacaityasaṃskaraṇatayā /",
    "SA11sanss17u:279_0": "tathāgatacaityeṣu gandhavilepanânupradānena /",
    "SA11sanss17u:280_0": "tathāgatapratimāsu gandhôdakasnānânupradānena /",
    "SA11sanss17u:281_0": "tathāgatacaityeṣu saṃmārjanôpalepanânupradānena /",
    "SA11sanss17u:282_0": "mātāpit-rṇāṃ kāyaparicaryâcaraṇenâcāryôpādhyāyānāṃ kāyaparicaryâcaraṇena /",
    "SA11sanss17u:283_0": "sabrahmacāriṇāṃ kāyaparicaryâcaraṇena /",
    "SA11sanss17u:284_0": "tac ca nirāmiṣeṇa cittena na sâmiṣeṇa /",
    "SA11sanss17u:285_0": "tac ca kuśalam evaṃ pariṇāmayanti /",
    "SA11sanss17u:286_0": "[ Cambridge MS f139b ---> ]",
    "SA11sanss17u:287_0": "anena kuśalamūlena sarvasatvā nirupaliptā garbhamalena jāyantām iti /",
    "SA11sanss17u:288_0": "tac ca tīvreṇâśayena cintayanti /",
    "SA11sanss17u:289_0": "ebhiḥ kulaputra daśabhir dharmair iti //anumodanânuśaṃsās tv āryaprajñāpāramitāyām uktāḥ /",
    "SA11sanss17u:290_0": "yaḥ prathamayānasaṃprasthitānāṃ bodhisatvānāṃ mahāsatvānāṃ tāṃś cittôtpādān anumodate /",
    "SA11sanss17u:290_1": "caratām api bodhisatvacaryāṃ tāṃś cittôtpādān anumodate /",
    "SA11sanss17u:291_0": "avinivartanīyām api avinivartanīyadharmatām anumodate bodhisatvānāṃ mahāsatvānāṃ /",
    "SA11sanss17u:292_0": "[ Bendall ed p314 ---> ]",
    "SA11sanss17u:293_0": "kiyantaṃ sa bhagavan kulaputro vā kuladuhitā vā bahutaraṃ puṇyaskandhaṃ prasavati //",
    "SA11sanss17u:294_0": "evam ukte bhagavān śakraṃ devānām indram etad avocat /",
    "SA11sanss17u:295_0": "pe /",
    "SA11sanss17u:296_0": "syāt khalu punaḥ kauśika trisāhasramahāsāhasrasya lokadhātoḥ palâgreṇa tulyamānasasya pramāṇam udgrahītuṃ /",
    "SA11sanss17u:297_0": "na tv eva kauśika bodhisatvasya mahāsatvasya teṣām anumodanāsahagatānāṃ cittôtpādānāṃ puṇyapramāṇaṃ grahītuṃ /",
    "SA11sanss17u:297_1": "/evam ukte śakro devānām indro bhagavantam etad avocat /",
    "SA11sanss17u:298_0": "mārâdhiṣṭhitās te bhagavan satvā veditavyā /",
    "SA11sanss17u:299_0": "ye bodhisatvānāṃ mahāsatvānāṃ prathamacittôtpādam upādāya yāvad anuttarāṃ samyaksaṃ-",
    "SA11sanss17u:300_0": "[ Cambridge MS f140a ---> ]",
    "SA11sanss17u:301_0": "bodhim abhisaṃbuddhānām evam aprameyam anumodanāsahagataṃ puṇyam iti na śṛṇvanti na jānanti /",
    "SA11sanss17u:302_0": "tām anumodanāṃ na samanvāharanti /",
    "SA11sanss17u:303_0": "mārapakṣikās te bhagavan satvā bhaviṣyanti //bhagavān āha /",
    "SA11sanss17u:304_0": "pe /",
    "SA11sanss17u:305_0": "yaiḥ kauśika kulaputraiḥ kuladuhitṛbhiś cême cittôtpādânumoditā bodhisatvayānikair vā pratyekabuddhayānikair vā śrāvakayānikair vā /",
    "SA11sanss17u:306_0": "te kṣipraṃ tathāgatān arhataḥ samyaksaṃbuddhān ārāgayiṣyanti /",
    "SA11sanss17u:306_1_0": "/ bhagavān āha //evaṃ tair anumodanāsahagataiś cittôtpādakuśalamūlair yatra yatrôpapatsyante",
    "SA11sanss17u:306_1_1": "tatra tatra satkṛtāś ca bhaviṣyanti gurukṛtāś ca mānitāś ca pūjitāś cârcitāś câpacāyitāś",
    "SA11sanss17u:306_1_2": "ca bhaviṣyanti /",
    "SA11sanss17u:307_0": "na ca te 'manâpāni rūpāṇi drakṣyanti /",
    "SA11sanss17u:308_0": "na ca te 'manâpān śabdān śroṣyanti /",
    "SA11sanss17u:309_0": "evaṃ na gandhān na rasān na spraṣṭavyān sprakṣyanti na ca teṣām apāyeṣûpapattiḥ pratikāṅkṣitavyā svargôpapattis teṣāṃ pratikāṅkṣitavyā /",
    "SA11sanss17u:310_0": "tat kasya hetoḥ /",
    "SA11sanss17u:311_0_0": "tathā hi taiḥ satvaiḥ sarvasatvasukhâvahanāni asaṃkhyeyānāṃ satvānāṃ kuśalamūlāny",
    "SA11sanss17u:311_0_1": "anumoditāni yāvad anuttarāṃ samyaksaṃbodhim abhisaṃbuddhyâprameyâsaṃkhyeyān satvān",
    "SA11sanss17u:311_0_2": "parinirvāpayiṣyantîti /",
    "SA11sanss17u:312_0": "ye subhūte gaṅgāna-",
    "SA11sanss17u:313_0": "[ Cambridge MS f140b ---> ]",
    "SA11sanss17u:314_0": "dīvālikôpameṣu trisāhasramahāsāhasreṣu lokadhātuṣu sarvasatvās te sarve 'nuttarāṃ samyaksaṃbodhiṃ pratitiṣṭheyur anuttarāṃ samyaksaṃbodhiṃ prati-",
    "SA11sanss17u:315_0": "[ Bendall ed p315 ---> ]",
    "SA11sanss17u:316_0": "ṣṭhāya gaṅgānadīvālikāsamān kalpān upalambhasaṃjñinaś catvāri dhyānāni samāpadyeran /",
    "SA11sanss17u:317_0": "yaś ca bodhisatvo mahāsatvo 'nayā prajñāpāramitayôpāyakauśalyena ca parigṛhītâtītânāgatapratyutpannānāṃ buddhānāṃ bhagavatāṃ śīlasamādhiprajñāvimuktivimuktijñānadarśanaskandhaṃ /",
    "SA11sanss17u:318_0_0": "śrāvakānāṃ pratyekabuddhānām api śīlasamādhiprajñāvimuktivimuktijñānadarśanaskandhaṃ",
    "SA11sanss17u:318_0_1": "sarvam ekato 'bhisaṃkṣipya piṇḍayitvā tulayitvā niravaśeṣam anumodetâgrayânumodanayā",
    "SA11sanss17u:318_0_2": "jyeṣṭhayā śreṣṭhayā varayā pravarayā praṇītayôttarayā niruttarayôttarôttarayâsamayâsamasamayâpratisamayânumodanayânumodyânumodanāsahagataṃ",
    "SA11sanss17u:318_0_3": "[[DOUBT]] puṇyakriyāvastv anuttarāyai samyaksaṃbodhaye pariṇāmayati /",
    "SA11sanss17u:319_0": "asya subhūte 'numodanāsahagatasya puṇyakriyāvastuno 'sau pūrvakâupalambhikānāṃ bodhisatvānāṃ caturdhyānamayaḥ puṇyâbhisaṃskāraḥ śatatamīm api kalāṃ nôpaiti yāvad upaniṣada-",
    "SA11sanss17u:320_0": "m api na kṣamatae iti //ayam eva nayaḥ pariṇāmanāyām uktaḥ /",
    "SA11sanss17u:321_0": "athavâgrapariṇāmanayā pariṇāmitatvāt sarvapuṇyānām asya buddhatvāya satkṛtapraṇidhibuddhatvam eva syāt /",
    "SA11sanss17u:322_0": "ataḥ kā parā puṇyavṛddhiḥ /",
    "SA11sanss17u:323_0": "tad dhy aśeṣasatvamokṣakṛtapuṇyajñānôpetaṃ nirvikalpaṃ ca //",
    "SA11sanss17u:324_0": "adhyeṣaṇāyās tv anuśaṃsâryôgraparipṛcchāyām uktā dharmagrāhyatām upādāyâprameyâsaṃkhyeyeṣu buddhakṣetreṣv āyuḥ parirakṣaṇāyêti /",
    "SA11sanss17u:325_0": "āryaśikṣāsamuccaye vandanâdyanuśaṃsā saptadaśaparicchedaḥ samāptaḥ //",
    "SA11sanss17u:326_0": "Copyright (c) 2002 by Jens Braarvig - Oslo"
}