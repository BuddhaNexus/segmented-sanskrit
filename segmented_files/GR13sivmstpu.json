{
    "GR13sivmstpu:0": " mahimnaḥ pāraṃ te paramaviduṣo yady asadṛśī",
    "GR13sivmstpu:1": " stutir brahmādīnām api tadavasannās tvayi giraḥ /",
    "GR13sivmstpu:2": " athāvācyaḥ sarvaḥ svamatipariṇāmāvadhi gṛṇan",
    "GR13sivmstpu:3": " mamāpy eṣa stotre hara nirapavādaḥ parikaraḥ // Smst_1",
    "GR13sivmstpu:4": " atītaḥ panthānaṃ tava ca mahimā vāṅmanasayor",
    "GR13sivmstpu:5": " atadvyāvṛttyā yaṃ cakitam abhidhatte śrutir api /",
    "GR13sivmstpu:6": " sa kasya stotavyaḥ katividhaguṇaḥ kasya viṣayaḥ",
    "GR13sivmstpu:7": " pade tv arvācīne patati na manaḥ kasya na vacaḥ // Smst_2",
    "GR13sivmstpu:8": " madhusphītā vācaḥ paramam amṛtaṃ nirmitavatas",
    "GR13sivmstpu:9": " tava brahman kiṃ vāg api suraguror vismayapadam /",
    "GR13sivmstpu:10": " mama tv etāṃ vāṇīṃ guṇakathanapuṇyena bhavataḥ /",
    "GR13sivmstpu:11": " punāmīty arthe 'smin puramathana buddhir vyavasitā // Smst_3",
    "GR13sivmstpu:12": " tavaiśvaryaṃ yat taj jagadudayarakṣāpralayakṛt",
    "GR13sivmstpu:13": " trayīvastu vyastaṃ tisṛṣu guṇabhinnāsu tanuṣu /",
    "GR13sivmstpu:14": " abhavyānām asmin varada ramaṇīyām aramaṇīṃ",
    "GR13sivmstpu:15": " vihantuṃ vyākrośīṃ vidadhata ihaike jaḍadhiyaḥ // Smst_4",
    "GR13sivmstpu:16": " kimīhaḥ kiṃkāyaḥ sa khalu kimupāyas tribhuvanaṃ",
    "GR13sivmstpu:17": " kimādhāro dhātā sṛjati kimupādāna iti ca /",
    "GR13sivmstpu:18": " atarkyaiśvarye tvayy anavasaraduḥstho hatadhiyaḥ",
    "GR13sivmstpu:19": " kutarko 'yaṃ kāṃścin mukharayati mohāya jagataḥ // Smst_5",
    "GR13sivmstpu:20": " ajanmāno lokāḥ kim avayavavanto 'pi jagatām",
    "GR13sivmstpu:21": " adhiṣṭhātāraṃ kiṃ bhavavidhir anādṛtya bhavati /",
    "GR13sivmstpu:22": " anīśo vā kuryād bhuvanajanane kaḥ parikaro",
    "GR13sivmstpu:23": " yato mandās tvāṃ praty amaravara saṃśerata ime // Smst_6",
    "GR13sivmstpu:24": " trayī sāṃkhyaṃ yogaḥ paśupatimataṃ vaiṣṇavam iti",
    "GR13sivmstpu:25": " prabhinne prasthāne param idam adaḥ pathyam iti ca /",
    "GR13sivmstpu:26": " rucīnāṃ vaicitryād ṛjukuṭilanānāpathajuṣāṃ",
    "GR13sivmstpu:27": " nṛṇām eko gamyas tvam asi payasām arṇava iva // Smst_7",
    "GR13sivmstpu:28": " mahokṣaḥ khaṭvāṅgaṃ paraśur ajinaṃ bhasma phaṇinaḥ",
    "GR13sivmstpu:29": " kapālaṃ cetīyat tava varada tantropakaraṇam /",
    "GR13sivmstpu:30": " surās tāṃ tām ṛddhiṃ dadhati tu bhavadbhrūpraṇihitāṃ",
    "GR13sivmstpu:31": " na hi svātmārāmaṃ viṣayamṛgatṛṣṇā bhramayati // Smst_8",
    "GR13sivmstpu:32": " dhruvaṃ kaścit sarvaṃ sakalam aparas tv adhruvam idaṃ",
    "GR13sivmstpu:33": " paro dhrauvyādhrauvye jagati gadati vyastaviṣaye /",
    "GR13sivmstpu:34": " samaste 'py etasmin puramathana tair vismita iva",
    "GR13sivmstpu:35": " stuvañ jihremi tvāṃ na khalu nanu dhṛṣṭā mukharatā // Smst_9",
    "GR13sivmstpu:36": " tavaiśvaryaṃ yatnād yad upari viriñco harir adhaḥ",
    "GR13sivmstpu:37": " paricchettuṃ yātāv analam analaskandhavapuṣaḥ /",
    "GR13sivmstpu:38": " tato bhaktiśraddhābharagurugṛṇadbhyāṃ giriśa yat",
    "GR13sivmstpu:39": " svayaṃ tasthe tābhyāṃ tava kim anuvṛttir na phalati // Smst_10",
    "GR13sivmstpu:40": " ayatnād āpādya tribhuvanam avairavyatikaraṃ",
    "GR13sivmstpu:41": " daśāsyo yad bāhūn abhṛta raṇakaṇḍūparavaśān /",
    "GR13sivmstpu:42": " śiraḥpadmaśreṇīracitacaraṇāmbhoruhabaleḥ",
    "GR13sivmstpu:43": " sthirāyās tvadbhaktes tripurahara visphūrjitam idam // Smst_11",
    "GR13sivmstpu:44": " amuṣya tvatsevāsamadhigatasāraṃ bhujavanaṃ",
    "GR13sivmstpu:45": " balāt kailāse 'pi tvadadhivasatau vikramayataḥ /",
    "GR13sivmstpu:46": " alabhyā pātāle 'py alasacalitāṅguṣṭhaśirasi",
    "GR13sivmstpu:47": " pratiṣṭhā tvayy āsīd dhruvam upacito muhyati khalaḥ // Smst_12",
    "GR13sivmstpu:48": " yadṛddhiṃ sutrāmṇo varada paramoccair api satīm",
    "GR13sivmstpu:49": " adhaś cakre bāṇaḥ parijanavidheyatribhuvanaḥ /",
    "GR13sivmstpu:50": " na tac citraṃ tasmin varivasitari tvaccaraṇayor",
    "GR13sivmstpu:51": " na kasyā unnatyai bhavati śirasas tvayy avanatiḥ // Smst_13",
    "GR13sivmstpu:52": " akāṇḍabrahmāṇḍakṣayacakitadevāsurakṛpā",
    "GR13sivmstpu:53": " vidheyasyāsīd yas trinayana viṣaṃ saṃhṛtavataḥ /",
    "GR13sivmstpu:54": " na kalmāṣaḥ kaṇṭhe tava na kurute na śriyam aho",
    "GR13sivmstpu:55": " vikāro 'pi ślāghyo bhuvananbhayabhaṅgavyasaninaḥ // Smst_14",
    "GR13sivmstpu:56": " asiddhārthā naiva kvacid api sadevāsuranare",
    "GR13sivmstpu:57": " nivartante nityaṃ jagati jayino yasya viśikhāḥ /",
    "GR13sivmstpu:58": " sa paśyan īśa tvām itarasurasādhāraṇam abhūt",
    "GR13sivmstpu:59": " smaraḥ smartavyātmā na hi vaśiṣu pathyaḥ paribhavaḥ // Smst_15",
    "GR13sivmstpu:60": " mahī pādāghātād vrajati sahasā saṃśayapadaṃ",
    "GR13sivmstpu:61": " padaṃ viṣṇor bhrāmyadbhujaparigharugṇagrahagaṇam /",
    "GR13sivmstpu:62": " muhur dyaur dauḥsthyaṃ yāty anibhṛtajaṭātāḍitataṭā",
    "GR13sivmstpu:63": " jagadrakṣāyai tvaṃ naṭasi nanu vāmaiva vibhutā // Smst_16",
    "GR13sivmstpu:64": " viyadvyāpī tārāgaṇaguṇitaphenodgamaruciḥ",
    "GR13sivmstpu:65": " pravāho vārāṃ yaḥ pṛṣ.atalaghudṛṣṭaḥ śirasi te /",
    "GR13sivmstpu:66": " jagad dvīpākāraṃ jaladhivalayaṃ tena kṛtam ity",
    "GR13sivmstpu:67": " anenaivonneyaṃ dhṛtamahima divyaṃ tava vapuḥ // Smst_17",
    "GR13sivmstpu:68": " rathaḥ kṣoṇī yantā śatadhṛtir agendro dhanur atho",
    "GR13sivmstpu:69": " rathāṅge candrārkau rathacaraṇapāṇiḥ śara iti /",
    "GR13sivmstpu:70": " didhakṣos te ko 'yaṃ tripuratṛṇam āḍambaravidhir",
    "GR13sivmstpu:71": " vidheyaiḥ krīḍantyo na khalu paratantrāḥ prabhudhiyaḥ // Smst_18",
    "GR13sivmstpu:72": " haris te sāhasraṃ kamalabalim ādhāya padayor",
    "GR13sivmstpu:73": " yad ekone tasmin nijam udaharan netrakamalam /",
    "GR13sivmstpu:74": " gato bhaktyudrekaḥ pariṇatim asau cakravapuṣā",
    "GR13sivmstpu:75": " trayāṇāṃ rakṣāyai tripurahara jāgarti jagatām // Smst_19",
    "GR13sivmstpu:76": " kratau supte jāgrat tvam asi phalayoge kratumatāṃ",
    "GR13sivmstpu:77": " kva karma pradhvastaṃ palati puruṣārādhanam ṛte /",
    "GR13sivmstpu:78": " atas tvāṃ samprekṣya tratuṣu phaladānapratibhuvaṃ",
    "GR13sivmstpu:79": " śrutau śraddhāṃ baddhvā dṛḍhaparikaraḥ karmasu janaḥ // Smst_20",
    "GR13sivmstpu:80": " kriyādakṣo dakṣaḥ kratupatir adhīśas tanubhṛtām",
    "GR13sivmstpu:81": " ṛṣīṇām ārtvijyaṃ śaraṇada sadasyāḥ suragaṇāḥ /",
    "GR13sivmstpu:82": " kratubhraṃśas tvattaḥ kratuphalavidhānavyasanino",
    "GR13sivmstpu:83": " dhruvaṃ kartuḥ śraddhāvidhuram abhicārāya hi makhāḥ // Smst_21",
    "GR13sivmstpu:84": " prajānāthaṃ prasabham abhikaṃ svāṃ duhitaraṃ",
    "GR13sivmstpu:85": " gataṃ rohidbhūtāṃ riramayiṣum ṛśyasya vapuṣā /",
    "GR13sivmstpu:86": " dhanuṣpāṇer yātaṃ divam api sapatrākṛtam amuṃ",
    "GR13sivmstpu:87": " trasantaṃ te 'dyāpi tyajati na mṛgavyādharabhasaḥ // Smst_22",
    "GR13sivmstpu:88": " svalāvaṇyāśaṃsādhṛtadhanuṣam ahnāya tṛṇavat",
    "GR13sivmstpu:89": " puraḥ pluṣṭaṃ dṛṣṭvā puramathana puṣpāyudham api /",
    "GR13sivmstpu:90": " yadi straiṇaṃ yamanirata dehārdhaghaṭanād",
    "GR13sivmstpu:91": " avaiti tvām addhā bata varada mugdhā yuvatayaḥ // Smst_23",
    "GR13sivmstpu:92": " śmaśāneṣv ākrīḍā smarahara piśācāḥ sahacarāś",
    "GR13sivmstpu:93": " citābhasmālepaḥ srag api nṛkaroṭīparikaraḥ /",
    "GR13sivmstpu:94": " amāṅgalyaṃ śīlaṃ tava bhavatu nāmaivam akhilaṃ",
    "GR13sivmstpu:95": " tathāpi smart.Rṇāṃ varada paramaṃ maṅgalam asi // Smst_24",
    "GR13sivmstpu:96": " manaḥ pratyakcitte savidham avadhāyāttamarutaḥ",
    "GR13sivmstpu:97": " prahṛṣyadromāṇaḥ pramadasalilotsaṅgitadṛśaḥ /",
    "GR13sivmstpu:98": " yad ālokyāhlādaṃ hrada iva nimajyāmṛtamaye",
    "GR13sivmstpu:99": " dadhaty antas tattvaṃ kim api yaminas tat kila bhavān // Smst_25",
    "GR13sivmstpu:100": " tvam arkas tvaṃ somas tvam asi pavanas tvaṃ hutavahas",
    "GR13sivmstpu:101": " tvam āpas tvaṃ vyoma tvam u dharaṇir ātmā tvam iti ca /",
    "GR13sivmstpu:102": " paricchinnām evaṃ tvayi pariṇatā bibhrati giraṃ",
    "GR13sivmstpu:103": " na vidmas tat tattvaṃ vayam iha tu yat tvaṃ na bhavasi // Smst_26",
    "GR13sivmstpu:104": " trayīṃ tisro vṛttīs tribhuvanam atho trīn api surān",
    "GR13sivmstpu:105": " nakārādyair varṇais tribhir abhidadhat tīrṇavikṛti /",
    "GR13sivmstpu:106": " turīyaṃ te dhāma dhvanibhir avarundhānam aṇubhiḥ",
    "GR13sivmstpu:107": " samastaṃ vyastaṃ tvāṃ śaraṇada gṛṇātīm iti padam // Smst_27",
    "GR13sivmstpu:108": " bhavaḥ śarvo rudraḥ paśupatir athograḥ sahamahāṃs",
    "GR13sivmstpu:109": " tathā bhīmeśānāv iti yad abhidhānāṣṭakam idam /",
    "GR13sivmstpu:110": " amuṣmin pratyekaṃ pravicarati deva śrutir api",
    "GR13sivmstpu:111": " priyāyāsmai dhāmne praṇihitanamasyo 'smi bhavate // Smst_28",
    "GR13sivmstpu:112": " namo nediṣṭhāya priyadava daviṣṭhāya ca namo",
    "GR13sivmstpu:113": " namaḥ kṣodiṣṭhāya smarahara mahiṣṭhāya ca namaḥ /",
    "GR13sivmstpu:114": " namo varṣiṣṭhāya trinayana yaviṣṭhāya ca namo",
    "GR13sivmstpu:115": " namaḥ sarvasmai te tad idam iti sarvāya ca namaḥ // Smst_29",
    "GR13sivmstpu:116": " bahularajase viśvotpattau bhavāya namo namaḥ",
    "GR13sivmstpu:117": " prabalatamase tatsaṃhāre harāya namo namaḥ /",
    "GR13sivmstpu:118": " janasukhakṛte sattvotpattau mṛdāya namo namaḥ",
    "GR13sivmstpu:119": " pramahasi pade nistraiguṇye śivāya namo namaḥ // Smst_30",
    "GR13sivmstpu:120": " kṛśapariṇati cetaḥ kleśavaśyaṃ kva cedaṃ",
    "GR13sivmstpu:121": " kva ca tava guṇasīmollaṅghinī śāśvadṛddhiḥ /",
    "GR13sivmstpu:122": " iti cakitam anandīkṛtya māṃ bhaktir ādhād",
    "GR13sivmstpu:123": " varaca caraṇayos te vākyapuṣpopahāram // Smst_31",
    "GR13sivmstpu:124": " % pariśiṣṭam:",
    "GR13sivmstpu:125": " Additional verses in all MSS (//",
    "GR13sivmstpu:126": " ) but not in the inscription",
    "GR13sivmstpu:127": " asitagirisamaṃ syāt kajjalaṃ sindhupātre",
    "GR13sivmstpu:128": " surataruvaraśākhā lekhanī patram urvī /",
    "GR13sivmstpu:129": " likhati yadi gṛhītvā śāradā sarvakālaṃ",
    "GR13sivmstpu:130": " tad api tava guṇānām īśa pāraṃ na yāti // Smst_Add_1",
    "GR13sivmstpu:131": " asurasuramunīndrair arcitasyendumauleḥ",
    "GR13sivmstpu:132": " prathitaguṇamahimno nirguṇasyeśvarasya /",
    "GR13sivmstpu:133": " sakalaguṇavariṣṭhaḥ puṣpadantābhidhāno",
    "GR13sivmstpu:134": " ruciram alaghuvṛttaiḥ stotram etac cakāra // Smst_Add_2",
    "GR13sivmstpu:135": " aharāhar anavadyaṃ dhūrjaṭe stotram etat",
    "GR13sivmstpu:136": " paṭhati paramabhaktyā śuddhacittaḥ pumān yaḥ /",
    "GR13sivmstpu:137": " sa bhavati śivaloke rudratulyaḥ sadātmā",
    "GR13sivmstpu:138": " pracurataradhanāyuḥ putravān kīrtimāṃś ca // Smst_Add_3",
    "GR13sivmstpu:139": " maheśān nāparo devo mahimno nāparā stutiḥ /",
    "GR13sivmstpu:140": " aghorān nāparo mantro nāsti tattvaṃ guroḥ param // Smst_Add_4",
    "GR13sivmstpu:141": " dīkṣā dānaṃ tapas tīrthaṃ jñānaṃ yāgādikāḥ kriyāḥ /",
    "GR13sivmstpu:142": " mahimnas tava pāṭhasya kalāṃ nārhanti ṣoḍaśīm // Smst_Add_5",
    "GR13sivmstpu:143": " āsamāptam idaṃ stotraṃ puṇyaṃ gandharvabhāṣitam /",
    "GR13sivmstpu:144": " anaupamyaṃ manohāri śivam īśvaravarṇanam // Smst_Add_6",
    "GR13sivmstpu:145": " kusumadaśananāmā sarvagandharvarājaḥ",
    "GR13sivmstpu:146": " śiśuśaśadharamauler devadevasya dāsaḥ /",
    "GR13sivmstpu:147": " sa khalu nijamahimno bhraṣṭa evāsya roṣāt",
    "GR13sivmstpu:148": " stavanam idam akārṣīd divyadivyaṃ mahimnaḥ // Smst_Add_7",
    "GR13sivmstpu:149": " suragurum abhipūjya svargamokṣaikahetuṃ",
    "GR13sivmstpu:150": " paṭhati yadi manuṣyaḥ prāñjalir nānyacetāḥ /",
    "GR13sivmstpu:151": " vrajati śivasamīpaṃ kinnaraiḥ stūyamānaḥ",
    "GR13sivmstpu:152": " stavanam idam amoghaṃ puṣpadantapraṇītam // Smst_Add_8",
    "GR13sivmstpu:153": " śrīpuṣpadantamukhapaṅkajanirgatena stotreṇa kilbiṣahareṇa harapriyeṇa /",
    "GR13sivmstpu:154": " kaṇṭhasthitena paṭhitena gṛhasthitena samprīṇito bhavati bhūtapatir maheśaḥ // Smst_Add_9",
    "GR13sivmstpu:155": " apūrvaṃ lāvaṇyaṃ vivasanatanos te vimṛṣatāṃ",
    "GR13sivmstpu:156": " munīnāṃ dārāṇāṃ samajani sa ko 'py avyatikaraḥ /",
    "GR13sivmstpu:157": " yato bhagne guhye sakṛd api saparyāṃ vidadhatāṃ",
    "GR13sivmstpu:158": " dhruvaṃ mokṣaṃ līlāṃ kim api puruṣārthaṃ prasavite // Smst_Add_10",
    "GR13sivmstpu:159": " vapuḥprādurbhāvād anumitam idaṃ janmani purā",
    "GR13sivmstpu:160": " purāre naivāhaṃ kvacid api bhavantaṃ praṇatavān /",
    "GR13sivmstpu:161": " naman muktaḥ sampraty atanur aham agre 'py anatimān",
    "GR13sivmstpu:162": " maheśa kṣantavyaṃ tad idam aparādhadvayam api // Smst_Add_11",
    "GR13sivmstpu:163": " ity eṣā vāṅmayī pūjā śrīmacchaṃkarapādayoḥ /",
    "GR13sivmstpu:164": " arpitā tena deveśaḥ prīyatāṃ me sadāśivaḥ // Smst_Add_12",
    "GR13sivmstpu:165": " tava tattvaṃ na jānāmi kīdṛśo 'si maheśvara /",
    "GR13sivmstpu:166": " yādṛśo 'si mahādeva tādṛśāya namo namaḥ // Smst_Add_13",
    "GR13sivmstpu:167": " ekakālaṃ dvikālaṃ vā trikālaṃ yaḥ paṭhen naraḥ /",
    "GR13sivmstpu:168": " lambapāśavinirmuktaḥ śivalokaṃ sa gacchati // Smst_Add_14",
    "GR13sivmstpu:169": " kīrtanena hi rudrasya pāpaṃ yāti sahasradhā /",
    "GR13sivmstpu:170": " pracaṇḍapavanenaiva dhanaṃ jaladamaṇḍalam // Smst_Add_15"
}