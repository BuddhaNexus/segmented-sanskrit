{
    "GS40nitrrk_u:0": " RRĀ, 1,1",
    "GS40nitrrk_u:1": " svargāpavargavisphārau bhuvanasyodaye yathā /",
    "GS40nitrrk_u:2": " bhavarogaharau vande caṇḍikācandraśekharau // Rrā_1,1.1 //",
    "GS40nitrrk_u:3": " rasoparasalohānāṃ tailamūlaphalaiḥ saha /",
    "GS40nitrrk_u:4": " asādhyaṃ pratyayopetaṃ kathyate rasasādhanam // Rrā_1,1.2 //",
    "GS40nitrrk_u:5": " vaidyānāṃ yaśase'rthāya vyādhitānāṃ hitāya ca /",
    "GS40nitrrk_u:6": " vādināṃ kautukārthāya vṛddhānāṃ dehasiddhaye // Rrā_1,1.3 //",
    "GS40nitrrk_u:7": " mantriṇāṃ mantrasiddhyarthaṃ vividhāścaryakāraṇam /",
    "GS40nitrrk_u:8": " pañcakhaṇḍam idaṃ śāstraṃ sādhakānāṃ hitapradam // Rrā_1,1.4 //",
    "GS40nitrrk_u:9": " rasakhaṇḍe tu vaidyānāṃ vyādhitānāṃ rasendrake /",
    "GS40nitrrk_u:10": " vādināṃ vādakhaṇḍe ca vṛddhānāṃ ca rasāyane // Rrā_1,1.5 //",
    "GS40nitrrk_u:11": " mantriṇāṃ mantrakhaṇḍe ca rasasiddhiḥ prajāyate /",
    "GS40nitrrk_u:12": " sutarāṃ nāsti saṃdehaḥ tattatkhaṇḍavilokinām // Rrā_1,1.6 //",
    "GS40nitrrk_u:13": " hato hanti jarāmṛtyuṃ mūrchito vyādhighātakaḥ /",
    "GS40nitrrk_u:14": " dhatte ca khegatiṃ baddhaḥ ko'nyaḥ sūtātkṛpākaraḥ // Rrā_1,1.7 //",
    "GS40nitrrk_u:15": " jarāmaraṇadāridryaroganāśakaromataḥ /",
    "GS40nitrrk_u:16": " mūrchito harate vyādhīn naso dehe carannapi // Rrā_1,1.8 //",
    "GS40nitrrk_u:17": " mohayedyaḥ parānbaddho jīvayecca mṛtaḥ parān /",
    "GS40nitrrk_u:18": " mūrchito bodhayedanyāṃstaṃ sūtaṃ ko na sevate // Rrā_1,1.9 //",
    "GS40nitrrk_u:19": " āyurdraviṇamārogyaṃ vahnir medhā mahad balam /",
    "GS40nitrrk_u:20": " rūpayauvanalāvaṇyaṃ rasopāsanayā bhavet // Rrā_1,1.10 //",
    "GS40nitrrk_u:21": " mārayejjāritaṃ sūtaṃ gandhakenaiva mūrchayet /",
    "GS40nitrrk_u:22": " baddhaḥ syād drutisatvābhyāṃ rasasyaivaṃ tridhā gatiḥ // Rrā_1,1.11 //",
    "GS40nitrrk_u:23": " doṣahīno raso brahmā mūrchitastu janārdanaḥ /",
    "GS40nitrrk_u:24": " mārito rudrarūpaḥ syādbaddhaḥ sākṣānmaheśvaraḥ // Rrā_1,1.12 //",
    "GS40nitrrk_u:25": " vedhako dehalohābhyāṃ sūto devi sadāśivaḥ /",
    "GS40nitrrk_u:26": " darśanādrasarājasya brahmahatyāṃ vyapohati // Rrā_1,1.13 //",
    "GS40nitrrk_u:27": " sparśanānnāśayeddevi gohatyāṃ nātra saṃśayaḥ /",
    "GS40nitrrk_u:28": " kiṃ punarbhakṣaṇāddevi prāpyate paramaṃ padam // Rrā_1,1.14 //",
    "GS40nitrrk_u:29": " alpamātropayogitvād arucer aprapsaṅgataḥ /",
    "GS40nitrrk_u:30": " kṣipramārogyadāyitvādbheṣajebhyo raso'dhikaḥ // Rrā_1,1.15 //",
    "GS40nitrrk_u:31": " yaduktaṃ śambhunā pūrvaṃ rasakhaṇḍe rasāyane /",
    "GS40nitrrk_u:32": " rasasya vandanārthe ca dīpikā rasamaṅgale // Rrā_1,1.16 //",
    "GS40nitrrk_u:33": " vyādhitānāṃ hitārthāya proktaṃ nāgārjunena yat /",
    "GS40nitrrk_u:34": " uktaṃ carpaṭisiddhena svargavaidyakapālike // Rrā_1,1.17 //",
    "GS40nitrrk_u:35": " anekarasaśāstreṣu saṃhitāsvāgameṣu ca /",
    "GS40nitrrk_u:36": " yaduktaṃ vāgbhaṭe tantre suśrute vaidyasāgare // Rrā_1,1.18 //",
    "GS40nitrrk_u:37": " anyaiśca bahubhiḥ siddhair yad uktaṃ ca vilokya tat /",
    "GS40nitrrk_u:38": " tatra yadyadasādhyaṃ syādyadyaddurlabhamauṣadham // Rrā_1,1.19 //",
    "GS40nitrrk_u:39": " tattatsarvaṃ parityajya sārabhūtaṃ samuddhṛtam /",
    "GS40nitrrk_u:40": " kvacicchāstre kriyā nāsti kramasaṃkhyā na ca kvacit // Rrā_1,1.20 //",
    "GS40nitrrk_u:41": " mātrā yuktiḥ kvacinnāsti sampradāyo na ca kvacit /",
    "GS40nitrrk_u:42": " tena siddhirna tatrāsti rase vātha rasāyane // Rrā_1,1.21 //",
    "GS40nitrrk_u:43": " vaidye vāde prayoge ca yasmādyatno mayā kṛtaḥ /",
    "GS40nitrrk_u:44": " yadyadgurumukhājjñātaṃ svānubhūtaṃ ca yanmayā /",
    "GS40nitrrk_u:45": " tattallokahitārthāya prakaṭīkriyate 'dhunā // Rrā_1,1.22 //",
    "GS40nitrrk_u:46": " śrīmān sūtanṛpo dadāti vilasaṃllakṣmīṃ vapuḥ śāśvataṃsvānāṃ prītikarīm acañcalamano māteva puṃsāṃ yathā /",
    "GS40nitrrk_u:47": " anyo nāsti śarīranāśakagadapradhvaṃsakārī tataḥ kāryaṃ nityamahotsavaiḥ prathamataḥ sūtād vapuḥsādhanam // Rrā_1,1.23 //",
    "GS40nitrrk_u:48": " sākṣādakṣayadāyako bhuvi nṛṇāṃ pañcatvamuccaiḥ kuto mūrcchāṃ mūrchitavigraho gadabhṛtāṃ hantyuñcakaiḥ prāṇinām /",
    "GS40nitrrk_u:49": " baddhaṃ prāpya surāsurendracaritāṃ tāṃ tāṃ gatiṃ prāpayet /",
    "GS40nitrrk_u:50": " so'yaṃ pātu paropakāracaturaḥ śrīsūtarājo jagat // Rrā_1,1.24 //",
    "GS40nitrrk_u:51": " yadanyatra tadatrāsti yadatrāsti na tatkvacit /",
    "GS40nitrrk_u:52": " rasaratnākaraḥ so'yaṃ nityanāthena nirmitaḥ /",
    "GS40nitrrk_u:53": " tataḥ kuryāt prayatnena rasasaṃskāram uttamam // Rrā_1,1.25 //",
    "GS40nitrrk_u:54": " avijñātyā ca śāstrārthaṃ prayogakuśalo bhiṣak /",
    "GS40nitrrk_u:55": " yama eva sa vijñeyaḥ martyānāṃ mṛtyurūpadhṛk // Rrā_1,1.26 //",
    "GS40nitrrk_u:56": " {rasasya mahādoṣāḥ}",
    "GS40nitrrk_u:57": " nāgo vaṅgo malo vahniścāṃcalyaṃ ca viṣaṃ giriḥ /",
    "GS40nitrrk_u:58": " asahyāgnirmahādoṣā niṣiddhāḥ pārade sthitāḥ // Rrā_1,1.27 //",
    "GS40nitrrk_u:59": " jāyaṃ gaṇḍastanau nāgātkuṣṭhaṃ vaṅgādrujā malāt /",
    "GS40nitrrk_u:60": " vahner dāho bījanāśaścāñcalyānmaraṇaṃ viṣāt // Rrā_1,1.28 //",
    "GS40nitrrk_u:61": " gireḥ sphoṭo hyasahyāgner doṣānmoha upajāyate /",
    "GS40nitrrk_u:62": " {nirdoṣapāradasya guṇāḥ}",
    "GS40nitrrk_u:63": " doṣahīno yadā sūtastadā mṛtyujarāpahaḥ // Rrā_1,1.29 //",
    "GS40nitrrk_u:64": " sākṣādamṛtamapyeṣa doṣayukto raso viṣam /",
    "GS40nitrrk_u:65": " tasmāddoṣaviśuddhyarthaṃ rasaśuddhirvidhīyate // Rrā_1,1.30 //",
    "GS40nitrrk_u:66": " raso grāhyaḥ sunakṣatre palānāṃ śatamātrakam /",
    "GS40nitrrk_u:67": " pañcāśataṃ pañcaviṃśadvā dvādaśaṃ caikameva vā // Rrā_1,1.31 //",
    "GS40nitrrk_u:68": " palādūnaṃ na kartavyaṃ rasasaṃskāram uttamam /",
    "GS40nitrrk_u:69": " aghoreṇa ca mantreṇa rasasaṃskārapūjanam // Rrā_1,1.32 //",
    "GS40nitrrk_u:70": " aghorebhyo'tha ghorebhyo ghoraghoratarebhyaḥ /",
    "GS40nitrrk_u:71": " sarvebhyaḥ sarvasarvebhyo namaste'stu rudrarūpebhyaḥ // Rrā_1,1.33 //",
    "GS40nitrrk_u:72": " RRĀ, 1, 2",
    "GS40nitrrk_u:73": " niḥsāraṃ vīkṣya viśvaṃ gadavikalavapur vyāptam evātitaptam /",
    "GS40nitrrk_u:74": " bhūyaḥ kāruṇyasindhoḥ sakalaguṇanidheḥ sūtarājasya yuktim // Rrā_1,2.1 //",
    "GS40nitrrk_u:75": " dṛṣṭvā sūtasya śāstrāṇyavahitamanasā prāṇinām iṣṭasiddhyai /",
    "GS40nitrrk_u:76": " śṛṇvantūccair mayoktaṃ suvipulamatayo bhogikendrāḥ sarendrāḥ /",
    "GS40nitrrk_u:77": " yāvatsūtaṃ na śuddhaṃ na ca mṛtamatha no mūrchitaṃ gandhabandhaṃ /",
    "GS40nitrrk_u:78": " no vajraṃ māritaṃ vā na ca gaganavadho nāpasūtāśca śuddhāḥ /",
    "GS40nitrrk_u:79": " svarṇādyaṃ sarvalohaṃ viṣamapi na mṛtaṃ tailapāto na yāvat /",
    "GS40nitrrk_u:80": " tāvadvaidyaḥ kva siddho bhavati vasubhujāṃ maṇḍale ślāghyayogyaḥ // Rrā_1,2.2 //",
    "GS40nitrrk_u:81": " {aṣṭadoṣanivāraṇa}",
    "GS40nitrrk_u:82": " athātaḥ sampravakṣyāmi doṣāṣṭakanivāraṇam /",
    "GS40nitrrk_u:83": " iṣṭakārajanīcūrṇaiḥ ṣoḍaśāṃśaiḥ rasasya tu // Rrā_1,2.3 //",
    "GS40nitrrk_u:84": " mardayettaptakhalve taṃ jambīrotthadravairdinam /",
    "GS40nitrrk_u:85": " khalvaṃ lohamayaṃ vātha pāṣāṇāśmamathāpi vā // Rrā_1,2.4 //",
    "GS40nitrrk_u:86": " kāñjikaiḥ kṣālayetsūtaṃ nāgadoṣasya śāntaye /",
    "GS40nitrrk_u:87": " viśālāṅkolacūrṇena vaṅgadoṣaṃ vināśayet // Rrā_1,2.5 //",
    "GS40nitrrk_u:88": " rājavṛkṣo malaṃ hanti citrakaṃ hanti vahnijam /",
    "GS40nitrrk_u:89": " cāñcalyaṃ kṛṣṇadhattūraistraiphalairviṣanāśanam // Rrā_1,2.6 //",
    "GS40nitrrk_u:90": " kaṭutrayaṃ giriṃ hanti asahyāgniṃ trikaṇṭakaḥ / {(2)}",
    "GS40nitrrk_u:91": " pratidoṣaṃ kalāṃśena tatra cūrṇaṃ sakanyakam // Rrā_1,2.7 //",
    "GS40nitrrk_u:92": " suvastragālitaṃ sūtaṃ khalve kṣiptvā yathākramam /",
    "GS40nitrrk_u:93": " pratyekaṃ pratyahaṃ yatnātsaptarātraṃ vimardayet // Rrā_1,2.8 //",
    "GS40nitrrk_u:94": " uddhṛtyoṣṇāranālena mṛdbhāṇḍe kṣālayetsudhīḥ /",
    "GS40nitrrk_u:95": " sarvadoṣavinirmuktaḥ saptakañcukavarjitaḥ // Rrā_1,2.9 //",
    "GS40nitrrk_u:96": " jāyate śuddhaḥ sūto'yaṃ yujyate vaidyakarmaṇi /",
    "GS40nitrrk_u:97": " {pāradaśodhana}",
    "GS40nitrrk_u:98": " ajāśakṛttuṣāgniṃ ca jvālayitvā bhuvi kṣipet /",
    "GS40nitrrk_u:99": " tasyopari sthitaṃ khalvaṃ tatroktaṃ mardayedrasam // Rrā_1,2.10 //",
    "GS40nitrrk_u:100": " śrīkhaṇḍaṃ devadāru ca kākatuṇḍīṃ jayādravaiḥ /",
    "GS40nitrrk_u:101": " karkoṭīmūṣalīkanyādrave dattvā vimardayet /",
    "GS40nitrrk_u:102": " dinaikaṃ pātanāyantre śuddhaṃ ca viniyojayet // Rrā_1,2.11 //",
    "GS40nitrrk_u:103": " kumāryāśca niśācūrṇe dinaṃ sūtaṃ vimardayet /",
    "GS40nitrrk_u:104": " pātayet pātanāyantre samyak śuddho bhavedrasaḥ // Rrā_1,2.12 //",
    "GS40nitrrk_u:105": " {hiṃgulotthapāradaśodhana}",
    "GS40nitrrk_u:106": " pāribhadrarasaiḥ peṣyaṃ hiṃgulaṃ yāmamātrakam /",
    "GS40nitrrk_u:107": " jambīrāṇāṃ dravairvātha pātyaṃ pātālayantrake // Rrā_1,2.13 //",
    "GS40nitrrk_u:108": " taṃ sūtaṃ yojayedyoge saptakañcukavarjitam /",
    "GS40nitrrk_u:109": " ityevaṃ śuddhayaḥ khyātā yatheṣṭaikā prakārayet // Rrā_1,2.14 //",
    "GS40nitrrk_u:110": " {śuddhasūtamāraṇauṣadhayaḥ}",
    "GS40nitrrk_u:111": " athaitāṃ mūlikāṃ vakṣye śuddhasūtasya māraṇe /",
    "GS40nitrrk_u:112": " brahmadaṇḍī meghanādā citrakaṃ tṛṇamustikā // Rrā_1,2.15 //",
    "GS40nitrrk_u:113": " vajravallī balā śuṇṭhī kaṭutumbyardhacandrikā /",
    "GS40nitrrk_u:114": " viṣamuṣṭyarkalākṣāśca gokṣuraḥ kākatuṇḍikā // Rrā_1,2.16 //",
    "GS40nitrrk_u:115": " kanyā caṇḍālinīkandaṃ sarpākṣī sarapuṅkhikā /",
    "GS40nitrrk_u:116": " vastā raktāgranirguṇḍī lajjālī devadālikā // Rrā_1,2.17 //",
    "GS40nitrrk_u:117": " jātī jayantī vārāhī bhūkadambaṃ kuraṇṭakam /",
    "GS40nitrrk_u:118": " koṣātakī nīrakaṇā lāṅgalī sahadevikāḥ // Rrā_1,2.18 //",
    "GS40nitrrk_u:119": " cakramardo'mṛtākandaṃ kākamācī ravipriyā /",
    "GS40nitrrk_u:120": " viṣṇukrāntā hastiśuṇḍī snukpayo bhṛṅgarāṭ paṭuḥ // Rrā_1,2.19 //",
    "GS40nitrrk_u:121": " ityetāḥ mūlikā ākhyātā yojyā pāradamārikāḥ /",
    "GS40nitrrk_u:122": " etāḥ samastā vyastā vā deyā hyaṣṭādaśādhikāḥ // Rrā_1,2.20 //",
    "GS40nitrrk_u:123": " {pāradabhasmanirmāṇa}",
    "GS40nitrrk_u:124": " aprasūtagavāṃ mūtre peṣayed raktamūlikām /",
    "GS40nitrrk_u:125": " taddravaiḥ śodhitaṃ sūtaṃ tulyaṃ gandhakasaṃyutam // Rrā_1,2.21 //",
    "GS40nitrrk_u:126": " taptakhalve caturyāmam avicchinnaṃ vimardayet /",
    "GS40nitrrk_u:127": " tatpiṇḍaṃ pātayedyantre triṃśaddhaṭṭamahāpuṭe // Rrā_1,2.22 //",
    "GS40nitrrk_u:128": " evaṃ daśapuṭair māryaṃ mardyaṃ pātyaṃ punaḥ punaḥ /",
    "GS40nitrrk_u:129": " taduddhṛtya punarmardyaṃ vajramūṣāntare kṣipet // Rrā_1,2.23 //",
    "GS40nitrrk_u:130": " bhūdharākhye puṭe pacyāddaśadhā bhasmatāṃ vrajet /",
    "GS40nitrrk_u:131": " dravairdravaiḥ punarmardyaṃ siddho'yaṃ vajrasūtakaḥ // Rrā_1,2.24 //",
    "GS40nitrrk_u:132": " mūlikāmāritaḥ sūto jāraṇakramavarjitaḥ /",
    "GS40nitrrk_u:133": " na krameddehalohābhyāṃ rogahartā bhaveddhruvam // Rrā_1,2.25 //",
    "GS40nitrrk_u:134": " {pāradabhasmanirmāṇa (2)}",
    "GS40nitrrk_u:135": " rasaṃ gandhakatailena dviguṇena vimardayet /",
    "GS40nitrrk_u:136": " dinaikaṃ vātha sarpākṣīviṣṇukrāntāhvabhṛṅgajaiḥ // Rrā_1,2.26 //",
    "GS40nitrrk_u:137": " tryahaṃ vimardayed drāvais triṃśaddhaṭṭamahāpuṭe /",
    "GS40nitrrk_u:138": " ityevamaṣṭadhā pācyaṃ raso bhasmībhaved dhruvam // Rrā_1,2.27 //",
    "GS40nitrrk_u:139": " {rasabhasmanirmāṇa (3)}",
    "GS40nitrrk_u:140": " śvetāṅkoṭajaṭāvāri sūtaṃ mardyaṃ dinatrayam /",
    "GS40nitrrk_u:141": " puṭayedbhūdhare yantre mūṣāyāṃ bhasmatāṃ vrajet // Rrā_1,2.28 //",
    "GS40nitrrk_u:142": " devadālīṃ harikrāntāmāranālena peṣayet /",
    "GS40nitrrk_u:143": " saptadhā sūtakaṃ tena kuryāddhamanam utthitam // Rrā_1,2.29 //",
    "GS40nitrrk_u:144": " taṃ sūtaṃ kharpare kuryāddattvā dattvā caturdravam /",
    "GS40nitrrk_u:145": " cullyopari paced vahnau bhasma syādaruṇopamam // Rrā_1,2.30 //",
    "GS40nitrrk_u:146": " {pāradamāraṇa (4)}",
    "GS40nitrrk_u:147": " kāṣṭhodumbarajaiḥ kṣīraiḥ sitāṃ hiṃgu vibhāvayet /",
    "GS40nitrrk_u:148": " saptavāraṃ prayatnena śodhyaṃ peṣyaṃ punaḥ punaḥ // Rrā_1,2.31 //",
    "GS40nitrrk_u:149": " kāṣṭhodumbarapañcāṅgaiḥ kaṣāyaṃ ṣoḍaśāṃśakam /",
    "GS40nitrrk_u:150": " dattvā tena punar mardyaṃ hiṃgu vaṅgaraseśvaram // Rrā_1,2.32 //",
    "GS40nitrrk_u:151": " kṣiptvā nirudhya mūṣāyāṃ bhūdharākhye puṭe pacet /",
    "GS40nitrrk_u:152": " aṣṭadhā mriyate sūto deyaṃ hiṃgu puṭe puṭe // Rrā_1,2.33 //",
    "GS40nitrrk_u:153": " {pāradamāraṇa (5)}",
    "GS40nitrrk_u:154": " apāmārgasya bījāni tathairaṇḍasya cūrṇayet /",
    "GS40nitrrk_u:155": " taccūrṇaṃ pārade deyaṃ mūṣāyāmeva rodhayet // Rrā_1,2.34 //",
    "GS40nitrrk_u:156": " ruddhvā laghupuṭe pacyāccaturbhirbhasmatāṃ vrajet /",
    "GS40nitrrk_u:157": " {pāradamāraṇa (6)}",
    "GS40nitrrk_u:158": " kaṭutumbyudbhave kande garbhe nārīpayaḥsu vai // Rrā_1,2.35 //",
    "GS40nitrrk_u:159": " saptadhā mriyate sūtaḥ svedayed gomayāgninā /",
    "GS40nitrrk_u:160": " {pāradamāraṇa (7)}",
    "GS40nitrrk_u:161": " aṅkolasya jaṭātoyaiḥ piṣṭvā khalve vimardayet // Rrā_1,2.36 //",
    "GS40nitrrk_u:162": " sūtaṃ gandhakasaṃyuktaṃ dinānte taṃ nirodhayet /",
    "GS40nitrrk_u:163": " puṭayedbhūdhare yantre dinānte taṃ samuddharet // Rrā_1,2.37 //",
    "GS40nitrrk_u:164": " {pāradamāraṇa (8)}",
    "GS40nitrrk_u:165": " dhānyābhraṃ sūtakaṃ tulyaṃ mardayenmārakadravaiḥ /",
    "GS40nitrrk_u:166": " dinaikaṃ tena kalkena vastre liptvā ca vartikām // Rrā_1,2.38 //",
    "GS40nitrrk_u:167": " vilipya tailairvartiṃ tām eraṇḍotthaiḥ punaḥ punaḥ /",
    "GS40nitrrk_u:168": " prajvālya taddhṛtaṃ bhāṇḍe grāhayetpatitāmadhaḥ // Rrā_1,2.39 //",
    "GS40nitrrk_u:169": " kṛṣṇabhasma bhavettacca punarmardyaṃ triyāmakaiḥ /",
    "GS40nitrrk_u:170": " dinaikaṃ tatpacedyantre kacchapākhye na saṃśayaḥ // Rrā_1,2.40 //",
    "GS40nitrrk_u:171": " mṛtaḥ sūto bhavetsadyastattadyogeṣu yojayet /",
    "GS40nitrrk_u:172": " {pāradamāraṇa (9)}",
    "GS40nitrrk_u:173": " dvipalaṃ śuddhasūtaṃ tu sūtārdhaśuddhagandhakam // Rrā_1,2.41 //",
    "GS40nitrrk_u:174": " mardayenmārakadrāvair dinamekaṃ nirantaram /",
    "GS40nitrrk_u:175": " baddhvā tu bhūdhare yantre dinaikaṃ mārayet puṭāt // Rrā_1,2.42 //",
    "GS40nitrrk_u:176": " {vajramūṣā}",
    "GS40nitrrk_u:177": " tuṣadagdhasya bhāgau dvāveko valmīkamṛttikā /",
    "GS40nitrrk_u:178": " lohakiṭṭasya bhāgaikaṃ śvetapāṣāṇabhāgakam // Rrā_1,2.43 //",
    "GS40nitrrk_u:179": " narakeśasamaṃ kiṃcicchāgīkṣīreṇa peṣayet /",
    "GS40nitrrk_u:180": " yāmadvayaṃ dṛḍhaṃ mardyaṃ tena mūṣāndhasaṃpuṭām // Rrā_1,2.44 //",
    "GS40nitrrk_u:181": " śoṣayitvātha saṃlipya tatkalkaiḥ saṃnirudhya ca /",
    "GS40nitrrk_u:182": " vajramūṣā samākhyātā samyak pāradamārikā // Rrā_1,2.45 //",
    "GS40nitrrk_u:183": " {bhasmasūtavarṇāḥ}",
    "GS40nitrrk_u:184": " śvetaṃ pītaṃ tathā raktaṃ kṛṣṇaṃ ceti caturvidham /",
    "GS40nitrrk_u:185": " lakṣaṇaṃ bhasmasūtasya śreṣṭhaṃ syāduttarottaram // Rrā_1,2.46 //",
    "GS40nitrrk_u:186": " RRĀ, 1, 3",
    "GS40nitrrk_u:187": " {jāraṇapūrvaṃ māraṇam}",
    "GS40nitrrk_u:188": " athāto jāraṇāpūrvaṃ bījaṃ māraṇamucyate /",
    "GS40nitrrk_u:189": " ajīrṇaṃ cāpyabījaṃ ca sūtakaṃ yastu mārayet // Rrā_1,3.1 //",
    "GS40nitrrk_u:190": " brahmahā sa durācāro mama drohī maheśvari /",
    "GS40nitrrk_u:191": " tasmātsarvaprayatnena jāritaṃ mārayedrasam // Rrā_1,3.2 //",
    "GS40nitrrk_u:192": " {rasasya samukhakaraṇam}",
    "GS40nitrrk_u:193": " saṃsthāpya gomayaṃ bhūmau pakvamūṣāṃ tataḥ param /",
    "GS40nitrrk_u:194": " tanmadhye kaṭutumbyutthaṃ tailaṃ dattvā rasaṃ kṣipet // Rrā_1,3.3 //",
    "GS40nitrrk_u:195": " kākamācīrasaṃ deyaṃ tailaṃ tulyaṃ tataḥ punaḥ /",
    "GS40nitrrk_u:196": " gandhakaṃ vrīhimātraṃ ca kṣiptvā taṃ ca nirodhayet // Rrā_1,3.4 //",
    "GS40nitrrk_u:197": " tatpṛṣṭhe pāvako deyaḥ pūrṇaṃ vā vahnikharparam /",
    "GS40nitrrk_u:198": " svāṅgaśītalatāṃ jñātvā jīrṇe taile ca gandhakam // Rrā_1,3.5 //",
    "GS40nitrrk_u:199": " kākamācīdravaṃ cāgnau dattvā dattvā ca jārayet /",
    "GS40nitrrk_u:200": " mūṣādho gomayaṃ cātra dattvā codadharvaṃ ca pāvakam // Rrā_1,3.6 //",
    "GS40nitrrk_u:201": " ṣaḍguṇaṃ gandhakaṃ jāryaṃ sūtasyaivaṃ mukhaṃ bhavet /",
    "GS40nitrrk_u:202": " {samukhapāradasya jāraṇāpūrvako māraṇavidhiḥ}",
    "GS40nitrrk_u:203": " taṃ sūtaṃ mardayennīrairjambīrotthaiḥ punaḥ punaḥ // Rrā_1,3.7 //",
    "GS40nitrrk_u:204": " catuḥṣaṣṭyaṃśakaiḥ pūrvair dvātriṃśāṃśaṃ tataḥ punaḥ /",
    "GS40nitrrk_u:205": " ṣoḍaśāṃśaṃ śuddhahemapatraṃ sūteṣu nikṣipet // Rrā_1,3.8 //",
    "GS40nitrrk_u:206": " śikhipittena sampiṣṭaṃ tailaiśca sarṣapodbhavaiḥ /",
    "GS40nitrrk_u:207": " liptvā hemaṃ kṣipetsūtaṃ yāmaṃ jambīrajairdravaiḥ // Rrā_1,3.9 //",
    "GS40nitrrk_u:208": " mardyaṃ taṃ pūrvavat pacyānmūṣāyāṃ jambīradravaiḥ /",
    "GS40nitrrk_u:209": " pūrayed rodhayeccāgniṃ dattvā yatnena jārayet // Rrā_1,3.10 //",
    "GS40nitrrk_u:210": " grāse grāse ca tanmardyaṃ jambīrāṇāṃ dravaiḥ dṛḍham /",
    "GS40nitrrk_u:211": " mūlikā lavaṇaṃ gandhamabhāve pittatailayoḥ // Rrā_1,3.11 //",
    "GS40nitrrk_u:212": " piṣṭvā jambīranīreṇa hemapatraṃ pralepayet /",
    "GS40nitrrk_u:213": " ityevaṃ jāraṇā kāryā tataḥ sūtaṃ ca mārayet // Rrā_1,3.12 //",
    "GS40nitrrk_u:214": " athavā nirmukhaṃ sūtaṃ viḍayogena mārayet /",
    "GS40nitrrk_u:215": " {viḍanirmāṇavidhi}",
    "GS40nitrrk_u:216": " viḍamatra pravakṣyāmi sādhayedbhiṣajāṃ varaḥ // Rrā_1,3.13 //",
    "GS40nitrrk_u:217": " śaṃkhacūrṇaṃ ravikṣīraiścātape bhāvayeddinam /",
    "GS40nitrrk_u:218": " tadvajjambīrajairdrāvair dinaikaṃ dhūmasārakam // Rrā_1,3.14 //",
    "GS40nitrrk_u:219": " suvarcalamajāmūtraiḥ kvāthyaṃ yāmacatuṣṭayam /",
    "GS40nitrrk_u:220": " kaṇṭakārīṃ ca saṃkvāthyaṃ dinaikaṃ naramūtrakaiḥ // Rrā_1,3.15 //",
    "GS40nitrrk_u:221": " sajjīkṣāraṃ tintiḍīkaṃ kāśīśaṃ ca śilājatum /",
    "GS40nitrrk_u:222": " jambīrotthair dravair bhāvyaṃ pṛthagyāmaṃ catuṣṭayam // Rrā_1,3.16 //",
    "GS40nitrrk_u:223": " jayapālabījaṃ tvagghīnaṃ mūlakānāṃ dravair dinam /",
    "GS40nitrrk_u:224": " saindhavaṃ ṭaṅkaṇaṃ guñjāṃ śigrumūladravairdinam // Rrā_1,3.17 //",
    "GS40nitrrk_u:225": " etatsarvaṃ samāṃśaṃ tu mardyaṃ jambīrajairdravaiḥ /",
    "GS40nitrrk_u:226": " tadgolaṃ rakṣayedyatnādviḍo'yaṃ vāḍavānalaḥ /",
    "GS40nitrrk_u:227": " anena mardayetsūtaṃ grasate taptakhalvake // Rrā_1,3.18 //",
    "GS40nitrrk_u:228": " {viḍayogena pāradādimāraṇaprakāraḥ}",
    "GS40nitrrk_u:229": " svarṇābhrakasarvalohāni yatheṣṭāni ca jārayet /",
    "GS40nitrrk_u:230": " mārayet pūrvayogena māraṇaṃ cātra kathyate // Rrā_1,3.19 //",
    "GS40nitrrk_u:231": " {pāradamāraṇa (1)}",
    "GS40nitrrk_u:232": " kumbhīṃ samūlām uddhṛtya gomūtreṇa supeṣayet /",
    "GS40nitrrk_u:233": " taddravair mardayetsūtaṃ dinaikaṃ kāntasampuṭe // Rrā_1,3.20 //",
    "GS40nitrrk_u:234": " liptvā niyāmakā deyā ūrdhvaścādhas tadanvayet /",
    "GS40nitrrk_u:235": " mṛdvagninā dinaikaṃ tu pacecculyāṃ mṛto bhavet // Rrā_1,3.21 //",
    "GS40nitrrk_u:236": " {pāradamāraṇa (2)}",
    "GS40nitrrk_u:237": " goghṛtaṃ gandhakaṃ sūtaṃ piṣṭvā piṇḍīṃ prakalpayet /",
    "GS40nitrrk_u:238": " kumārīdalamadhyasthaṃ kṛtvā sūtreṇa veṣṭayet // Rrā_1,3.22 //",
    "GS40nitrrk_u:239": " taṃ kāntasampuṭe ruddhvā tribhir laghupuṭaiḥ pacet /",
    "GS40nitrrk_u:240": " tato dhmāte bhavedbhasma cāndhamūṣe kṣayaṃ dhruvam // Rrā_1,3.23 //",
    "GS40nitrrk_u:241": " {pāradamāraṇa (3)}",
    "GS40nitrrk_u:242": " śākavṛkṣasya pakvāni phalānyādāya śodhayet /",
    "GS40nitrrk_u:243": " peṣayedravidugdhena tena mūṣāṃ pralepayet // Rrā_1,3.24 //",
    "GS40nitrrk_u:244": " ādiprasūtagor jātajarāyoścūrṇapūritaḥ /",
    "GS40nitrrk_u:245": " tanmadhye sūtakaṃ ruddhvā dhmāto bhasmatvamāpnuyāt // Rrā_1,3.25 //",
    "GS40nitrrk_u:246": " {pāradamāraṇa (4)}",
    "GS40nitrrk_u:247": " karkoṭakīṃ kākamācīṃ ca kañcukīṃ kaṭutumbikām /",
    "GS40nitrrk_u:248": " kākajaṅghāṃ kākatuṇḍīṃ kākinīṃ kākamañjarīḥ // Rrā_1,3.26 //",
    "GS40nitrrk_u:249": " piṣṭvaitān vajramūṣāstairlepaṃ kṛtvā rasaṃ kṣipet /",
    "GS40nitrrk_u:250": " marditaṃ dinamekaṃ tu tairevārdrotthitai rasaiḥ // Rrā_1,3.27 //",
    "GS40nitrrk_u:251": " ruddhvātha bhūdhare pacyād aṣṭavāraṃ punaḥ punaḥ /",
    "GS40nitrrk_u:252": " mardayelliptamūṣāstā ruddhvā dhmāto mṛto bhavet // Rrā_1,3.28 //",
    "GS40nitrrk_u:253": " {pāradamāraṇa (5)}",
    "GS40nitrrk_u:254": " rasairniyāmakair mardyo dṛḍhaṃ yāmacatuṣṭayam /",
    "GS40nitrrk_u:255": " dviguṇairgandhatailaiśca pacenmṛdvagninā śanaiḥ // Rrā_1,3.29 //",
    "GS40nitrrk_u:256": " yāvat khoṭo bhavettattadrodhayellauhasampuṭe /",
    "GS40nitrrk_u:257": " harītakīṃ jale piṣṭvā lauhakiṭṭena mūṣikām // Rrā_1,3.30 //",
    "GS40nitrrk_u:258": " kṛtvā tanmadhyataḥ kṣiptvā sampuṭaṃ cāndhayetpunaḥ /",
    "GS40nitrrk_u:259": " tasyordhvaṃ srāvakākāraṃ hṛtvā nāgadrutaṃ kṣipet // Rrā_1,3.31 //",
    "GS40nitrrk_u:260": " kaṭhinena dhamettāvadyāvannāgo druto bhavet /",
    "GS40nitrrk_u:261": " na dhamecca punastāvadyāvat kaṭhinatāṃ vrajet // Rrā_1,3.32 //",
    "GS40nitrrk_u:262": " evaṃ punaḥ punardhmātastriyāmair mriyate rasaḥ /",
    "GS40nitrrk_u:263": " {niyāmakauṣadhyaḥ}",
    "GS40nitrrk_u:264": " niyāmakāstato vakṣye sūtasya mārakarmaṇi // Rrā_1,3.33 //",
    "GS40nitrrk_u:265": " sarpākṣī kṣīriṇī vandhyā matsyākṣī śarapuṅkhikā /",
    "GS40nitrrk_u:266": " kākajaṅghā śikhiśikhā brahmadaṇḍy ākhuparṇikā // Rrā_1,3.34 //",
    "GS40nitrrk_u:267": " varṣābhūḥ kañcukī mūrvā padmakotpalaciñcikā /",
    "GS40nitrrk_u:268": " śatāvarī vajralatā vajrakandā triparṇikā // Rrā_1,3.35 //",
    "GS40nitrrk_u:269": " maṇḍūkaparṇī pāṭalī citrako grīṣmasundaraḥ /",
    "GS40nitrrk_u:270": " kākamācī mahārāṣṭrī haridrā tilakarṇikā // Rrā_1,3.36 //",
    "GS40nitrrk_u:271": " śvetārkaśigrudhattūramṛgadūrvāharītakī /",
    "GS40nitrrk_u:272": " guḍūcī mūṣalī puṅkhā bhṛṅgarāḍraktacitrakam // Rrā_1,3.37 //",
    "GS40nitrrk_u:273": " tagaraṃ śūraṇaṃ muṇḍī mayaṅkā potakokilam /",
    "GS40nitrrk_u:274": " saindhavaṃ śvetavarṣābhūḥ sāmbharaṃ hiṃgu mākṣikam // Rrā_1,3.38 //",
    "GS40nitrrk_u:275": " viṣṇukāntā somavallī vraṇaghnī yakṣalocanam /",
    "GS40nitrrk_u:276": " vyāghrapādī haṃsapadī vṛścikālī kuraṇṭakam // Rrā_1,3.39 //",
    "GS40nitrrk_u:277": " svayambhūkusumaṃ kuñcī hastiśuṇḍīndravāruṇī /",
    "GS40nitrrk_u:278": " bījānyahaskarasyāpi sarvatraite niyāmakāḥ // Rrā_1,3.40 //",
    "GS40nitrrk_u:279": " etāḥ samastā vyastā vā deyā hyaṣṭādaśādhikāḥ /",
    "GS40nitrrk_u:280": " māraṇe mūrcchane bandhe rasasyaitāni yojayet // Rrā_1,3.41 //",
    "GS40nitrrk_u:281": " {rasasya jāraṇamāraṇavidhiḥ}",
    "GS40nitrrk_u:282": " aprasūtagavāṃ mūtraiḥ piṣṭvā pūrvaniyāmikāḥ /",
    "GS40nitrrk_u:283": " taddravairmardayet sūtaṃ yathā pūrvoditaṃ kramāt // Rrā_1,3.42 //",
    "GS40nitrrk_u:284": " ityevaṃ jāraṇaṃ proktaṃ māraṇaṃ parikīrtitam /",
    "GS40nitrrk_u:285": " {rasabhasmaparīkṣā}",
    "GS40nitrrk_u:286": " parīkṣā mārite sūte kartavyā ca yathoditā // Rrā_1,3.43 //",
    "GS40nitrrk_u:287": " adhastuṣāgninā tapto hyakṣīṇastiṣṭhate yadā /",
    "GS40nitrrk_u:288": " tadā bhasma vijānīyāccullyāṃ yāmaṃ nirīkṣayet // Rrā_1,3.44 //",
    "GS40nitrrk_u:289": " mūlikāmāritaṃ sūtaṃ sarvayogeṣu yojayet /",
    "GS40nitrrk_u:290": " jārito yāti sūto'sau jarādāridryaroganut // Rrā_1,3.45 //",
    "GS40nitrrk_u:291": " mūrchito vyādhināśāya baddhaḥ sarvatra yojayet // Rrā_1,3.46 //",
    "GS40nitrrk_u:292": " RRĀ, 1, 4",
    "GS40nitrrk_u:293": " {mūrchana}",
    "GS40nitrrk_u:294": " athātaḥ śuddhasūtasya mūrcchanā vidhirucyate /",
    "GS40nitrrk_u:295": " meghanādo vacā hiṃgu śūraṇairmardayedrasam // Rrā_1,4.1 //",
    "GS40nitrrk_u:296": " naṣṭapiṣṭaṃ tu tadgolaṃ hiṅgunā veṣṭayed bahiḥ /",
    "GS40nitrrk_u:297": " pacellavaṇayantrasthaṃ dinaikaṃ caṇḍavahninā // Rrā_1,4.2 //",
    "GS40nitrrk_u:298": " ūrdhvalagnaṃ samāruhya dṛḍhaṃ vastreṇa bandhayet /",
    "GS40nitrrk_u:299": " ūrdhvādho gandhakaṃ tulyaṃ dattvā saumyānale pacet // Rrā_1,4.3 //",
    "GS40nitrrk_u:300": " jīrṇe gandhe punar deyaṃ ṣaḍbhir vāraiḥ samaṃ samam /",
    "GS40nitrrk_u:301": " ṣaḍguṇe gandhake jīrṇe mūrchito rogahā bhavet // Rrā_1,4.4 //",
    "GS40nitrrk_u:302": " {mercury:: mūrchana}",
    "GS40nitrrk_u:303": " gandhakaṃ madhusāraṃ ca śuddhasūtaṃ samaṃ samam /",
    "GS40nitrrk_u:304": " yāmaikaṃ pācayet khalve kācakupyāṃ niveśayet // Rrā_1,4.5 //",
    "GS40nitrrk_u:305": " ruddhvā dvādaśayāmaṃ taṃ vālukāyantragaṃ pacet /",
    "GS40nitrrk_u:306": " sphoṭayetsvāṃgaśītaṃ taṃ tadūrdhvaṃ gandhakaṃ tyajet // Rrā_1,4.6 //",
    "GS40nitrrk_u:307": " adhaḥsthaṃ rasamādāya sarvarogeṣu yojayet /",
    "GS40nitrrk_u:308": " {mercury:: formulation}",
    "GS40nitrrk_u:309": " śuddhaṃ sūtaṃ dvidhā gandhaṃ sūtārddhaṃ saindhavaṃ kṣipet // Rrā_1,4.7 //",
    "GS40nitrrk_u:310": " dravaiḥ sitajayantyāśca mardayeddivasatrayam /",
    "GS40nitrrk_u:311": " kṛtvā golaṃ ca saṃśoṣya kṣiptvā mūṣāṃ nirundhayet // Rrā_1,4.8 //",
    "GS40nitrrk_u:312": " śoṣayitvā dhamet kiṃcit sutaptāṃ tāṃ jale kṣipet /",
    "GS40nitrrk_u:313": " tasmādrasaṃ samuddhṛtya trikaṇṭarasabhāvitam // Rrā_1,4.9 //",
    "GS40nitrrk_u:314": " yojayetsarvarogeṣu dhamedvā bhūdhare pacet /",
    "GS40nitrrk_u:315": " {mercury:: formulation}",
    "GS40nitrrk_u:316": " rasārdhaṃ gandhakaṃ mardyaṃ ghṛtairyuktaṃ tu golakam // Rrā_1,4.10 //",
    "GS40nitrrk_u:317": " kṛtvā taṃ bandhayedvastre dolāyantragataṃ pacet /",
    "GS40nitrrk_u:318": " gomūtrāntaḥ kṛtaṃ yāmaṃ naramūtrairdinatrayam // Rrā_1,4.11 //",
    "GS40nitrrk_u:319": " śoṣayecca punarvastre baddhvāveṣṭya sadā dṛḍham /",
    "GS40nitrrk_u:320": " śuṣkaṃ nirudhya mūṣāyāṃ tatastuṣāgninā pacet // Rrā_1,4.12 //",
    "GS40nitrrk_u:321": " ūrdhvabhāgamadhaḥ kṛtvā adhobhāgaṃ ca ūrdhvagam /",
    "GS40nitrrk_u:322": " ityādiparivartena svedayeddivasatrayam // Rrā_1,4.13 //",
    "GS40nitrrk_u:323": " paścād uddhṛtya taṃ sūtaṃ yogavāhaṃ rujāpaham // Rrā_1,4.14 //",
    "GS40nitrrk_u:324": " {mercury:: formulation}",
    "GS40nitrrk_u:325": " sadyojātasya bālasya viṣṭhāṃ pālāśabījakam /",
    "GS40nitrrk_u:326": " cāṇḍālī rudhiraṃ sūtaṃ sūtapādaṃ ca ṭaṅkaṇam // Rrā_1,4.15 //",
    "GS40nitrrk_u:327": " jayantyā mardayed drāvair dinaikaṃ tattu golakam /",
    "GS40nitrrk_u:328": " peṣayetsahadevyātha lepayet tāmrasaṃpuṭam // Rrā_1,4.16 //",
    "GS40nitrrk_u:329": " tanmadhye golakaṃ kṣiptvā dviyāmaṃ svedayellaghu /",
    "GS40nitrrk_u:330": " vālukāyantramadhye tu samuddhṛtya tataḥ punaḥ // Rrā_1,4.17 //",
    "GS40nitrrk_u:331": " citrakaiḥ sahadevyā ca gandhakair lepayed bahiḥ /",
    "GS40nitrrk_u:332": " sampuṭaṃ bandhayedvastre mṛdālepya ca śoṣayet // Rrā_1,4.18 //",
    "GS40nitrrk_u:333": " taṃ ruddhvāndhamūṣāyāṃ dhmāte sampuṭamāharet /",
    "GS40nitrrk_u:334": " sūkṣmacūrṇaṃ haredrogān yogavāho mahārasaḥ // Rrā_1,4.19 //",
    "GS40nitrrk_u:335": " sampuṭaṃ sūtatulyaṃ syācchāstradṛṣṭena karmaṇā // Rrā_1,4.20 //",
    "GS40nitrrk_u:336": " {mercury:: formulation}",
    "GS40nitrrk_u:337": " dhattūrakadravair mardyaṃ dinaṃ gandhaṃ sasūtakam /",
    "GS40nitrrk_u:338": " andhamūṣe dinaṃ svedyaṃ bhūdhare mūrchito bhavet // Rrā_1,4.21 //",
    "GS40nitrrk_u:339": " kṛtvā ṣaḍaṅgulāṃ mūṣāṃ supakvāṃ mṛnmayīṃ dṛḍhām /",
    "GS40nitrrk_u:340": " mūṣāgarbhaṃ vilepyātha mūlairbahulapatrakaiḥ // Rrā_1,4.22 //",
    "GS40nitrrk_u:341": " tanmadhye sūtakaṃ kṣiptvā mūṣāṃ pūryāttu taddravaiḥ /",
    "GS40nitrrk_u:342": " ruddhvā salavaṇairyantraiśculyāṃ dīptāgninā pacet // Rrā_1,4.23 //",
    "GS40nitrrk_u:343": " saptāhānte samuddhṛtya yavamānaṃ jvarāpaham /",
    "GS40nitrrk_u:344": " {mercury:: mūrchana}",
    "GS40nitrrk_u:345": " kāśīśaṃ saindhavaṃ sūtaṃ tulyaṃ tulyaṃ vimardayet // Rrā_1,4.24 //",
    "GS40nitrrk_u:346": " kāśīśasyāsya bhāgena dātavyā phullatūrikā /",
    "GS40nitrrk_u:347": " stokastokaṃ kṣipet khalve triyāmaṃ caiva mūrchayet // Rrā_1,4.25 //",
    "GS40nitrrk_u:348": " pratyekaṃ śataniṣkaṃ syādūnaṃ naivādhikaṃ bhavet /",
    "GS40nitrrk_u:349": " sthālīsampuṭayantreṇa dinaṃ caṇḍāgninā pacet // Rrā_1,4.26 //",
    "GS40nitrrk_u:350": " ūrdhvalagnaṃ tataścullyāṃ mūrchitaṃ cāharet sūtam /",
    "GS40nitrrk_u:351": " {mercury:: mūrchana}",
    "GS40nitrrk_u:352": " kuraṇṭakarasairbhāvyam ātape mardayedrasam // Rrā_1,4.27 //",
    "GS40nitrrk_u:353": " latākarañjapatrairvāṅguṣṭhāgrena vimardayet /",
    "GS40nitrrk_u:354": " dinaikaṃ mūrchitaṃ samyak sarvarogeṣu yojayet // Rrā_1,4.28 //",
    "GS40nitrrk_u:355": " {hairaṇyagarbhaka}",
    "GS40nitrrk_u:356": " atha sūtasya śuddhasya mūrchitasyāpyayaṃ vidhiḥ /",
    "GS40nitrrk_u:357": " sūtatulyaṃ ghṛtaṃ jīrṇaṃ dvābhyāṃ tulyaṃ ca gandhakam // Rrā_1,4.29 //",
    "GS40nitrrk_u:358": " ravikṣīrairdinaṃ mardyam andhayitvā ca bhūdhare /",
    "GS40nitrrk_u:359": " puṭakena bhavetsiddho raso hairaṇyagarbhakaḥ // Rrā_1,4.30 //",
    "GS40nitrrk_u:360": " {vaikrāntabaddharasa}",
    "GS40nitrrk_u:361": " kaṭutumbyudbhave kande vandhyāyāḥ kṣīrakandake /",
    "GS40nitrrk_u:362": " apakvaikaṃ samādāya tadgarbhe piṇḍikā tataḥ // Rrā_1,4.31 //",
    "GS40nitrrk_u:363": " daśaniṣkaṃ śuddhasūtaṃ niṣkaikaṃ śuddhagandhakam /",
    "GS40nitrrk_u:364": " stokaṃ stokaṃ kṣiped gandhaṃ pāṣāṇe taṃ tu kuṭṭayet // Rrā_1,4.32 //",
    "GS40nitrrk_u:365": " yāmamātre bhavet piṇḍī rasaṃ kande vinikṣipet /",
    "GS40nitrrk_u:366": " adha ūrdhvaṃ bhasma vaikrāntaṃ dattvā niṣkārddhamātrakam // Rrā_1,4.33 //",
    "GS40nitrrk_u:367": " tataḥ kandasya majjābhirmukhaṃ baddhvā mṛdā dṛḍham /",
    "GS40nitrrk_u:368": " liptam aṅgulamānena sarvataḥ śoṣya golakam // Rrā_1,4.34 //",
    "GS40nitrrk_u:369": " pācayed bhūdhare yantre tata uddhṛtya punaḥ pacet /",
    "GS40nitrrk_u:370": " ūrdhvabhāgamadhaḥ kuryādityevaṃ parivartayet // Rrā_1,4.35 //",
    "GS40nitrrk_u:371": " krameṇa cālayedūrdhvaṃ bahiryugmopalaiḥ pacet /",
    "GS40nitrrk_u:372": " tato bhinnastu saṃgrāhyo baddhaḥ syāddāḍimopamam /",
    "GS40nitrrk_u:373": " nāmnā vaikrāntabaddho'yaṃ sarvarogeṣu yojayet // Rrā_1,4.36 //",
    "GS40nitrrk_u:374": " {gandhabaddhapārada}",
    "GS40nitrrk_u:375": " athavā gandhapīṭhīnāṃ vastre baddhvā tu gandhakam /",
    "GS40nitrrk_u:376": " tulyaṃ dattvā nirundhyātha sampuṭe lohaje dṛḍhe // Rrā_1,4.37 //",
    "GS40nitrrk_u:377": " puṭayedbhūdhare tāvadyāvajjīryati gandhakam /",
    "GS40nitrrk_u:378": " evaṃ punaḥ punardeyaṃ yāvadgandhastu ṣaḍguṇam // Rrā_1,4.38 //",
    "GS40nitrrk_u:379": " ityevaṃ gandhake baddhaḥ sūtaḥ syātsarvarogahṛt /",
    "GS40nitrrk_u:380": " {gandhabaddhapārada (2)}",
    "GS40nitrrk_u:381": " mūṣā jambīravistārā dairghyeṇa ṣoḍaśāṅgulā /",
    "GS40nitrrk_u:382": " apakvā sudṛḍhā kāryā sikatābhāṇḍamadhyagā // Rrā_1,4.39 //",
    "GS40nitrrk_u:383": " tribhāgaṃ vālukā lagnā pādāṃśena bahiḥ sthitāḥ /",
    "GS40nitrrk_u:384": " palaikaṃ cūrṇitaṃ gandhaṃ mūṣāmadhye vinikṣipet // Rrā_1,4.40 //",
    "GS40nitrrk_u:385": " śuddhasūtaṃ samaṃ paścāt kṣipedgandhapalaṃ tataḥ /",
    "GS40nitrrk_u:386": " bhāṇḍam āropayeccullyāṃ mūṣāmācchādya yatnataḥ // Rrā_1,4.41 //",
    "GS40nitrrk_u:387": " mandāgninā pacettāvadyāvannirdhūmatāṃ vrajet /",
    "GS40nitrrk_u:388": " gandhadhūme gate pūryā kākamācīdravaistu sā // Rrā_1,4.42 //",
    "GS40nitrrk_u:389": " drave jīrṇe punaḥ pūryā nāgavallīdaladravaiḥ /",
    "GS40nitrrk_u:390": " jīrṇe dhustūrakadrāvaiḥ pūrayitvā punaḥ pacet // Rrā_1,4.43 //",
    "GS40nitrrk_u:391": " yāvajjīryati tadgandhaṃ kākamācyādibhiḥ punaḥ /",
    "GS40nitrrk_u:392": " dattvā dattvā pacettadvad dhusturādikramād rasam // Rrā_1,4.44 //",
    "GS40nitrrk_u:393": " bhittvā mūṣāṃ samādāya jarāvyādhiharo rasaḥ /",
    "GS40nitrrk_u:394": " yojayed gandhabaddho'yaṃ yogavāheṣu sarvataḥ // Rrā_1,4.45 //",
    "GS40nitrrk_u:395": " {mercury:: mūrchana:: test}",
    "GS40nitrrk_u:396": " kajjalābho yadā sūto vihāya ghanacāpalam /",
    "GS40nitrrk_u:397": " mūrchitaḥ sa tadā jñeyo nānārasagataḥ kvacit // Rrā_1,4.46 //",
    "GS40nitrrk_u:398": " mādhuryagauravopetaḥ tejasā bhāskaropamaḥ /",
    "GS40nitrrk_u:399": " vahnimadhye yadā tiṣṭhettadā vṛkṣasya lakṣaṇam // Rrā_1,4.47 //",
    "GS40nitrrk_u:400": " sa jayati rasarājo mṛtyuśaṅkāpahārī sakalaguṇanidhānaḥ kāyakalpādhikārī /",
    "GS40nitrrk_u:401": " valipalitavināśaṃ sevanādvīryavṛddhiṃ sthiramapi kurute yaḥ kāminīnāṃ prasaṅge // Rrā_1,4.48 //",
    "GS40nitrrk_u:402": " ityetā māritāḥ sūtā mūrchitā baddham āgatāḥ /",
    "GS40nitrrk_u:403": " pratyekaṃ yogavāhaḥ syāttattadyogeṣu yojayet // Rrā_1,4.49 //",
    "GS40nitrrk_u:404": " māritaṃ dehasiddhyarthaṃ mūrchitaṃ vyādhināśanam /",
    "GS40nitrrk_u:405": " rasabhasma kvacidroge dehārthe mūrchitaṃ kvacit // Rrā_1,4.50 //",
    "GS40nitrrk_u:406": " baddhaṃ dvābhyāṃ prayuñjīta śāstradṛṣṭena karmaṇā /",
    "GS40nitrrk_u:407": " {mercury:: storage}",
    "GS40nitrrk_u:408": " dante śṛṅge'thavā vaṃśe rakṣayetsādhitaṃ rasam // Rrā_1,4.51 //",
    "GS40nitrrk_u:409": " {mercury:: medic. properties}",
    "GS40nitrrk_u:410": " pāradaṃ krimikuṣṭhaghnaṃ balyamāyuṣyadṛṣṭidam /",
    "GS40nitrrk_u:411": " sevanātsarvarogaghnaṃ rucyaṃ gurukaṣāyakam // Rrā_1,4.52 //",
    "GS40nitrrk_u:412": " sūte guṇānāṃ śatakoṭir vajre cābhre sahasraṃ kanake śataikam /",
    "GS40nitrrk_u:413": " tāre guṇāśītis tadardhaṃ kānte tīkṣṇe catuḥṣaṣṭiḥ ravau tadardham // Rrā_1,4.53 //",
    "GS40nitrrk_u:414": " rasādibhiryā kriyate cikitsā daivīti sadbhiḥ parikīrtitā sā /",
    "GS40nitrrk_u:415": " sā mānuṣī mantrakṛtā śiphādyaiḥ sā rākṣasī śastrakṛtādibhiryā // Rrā_1,4.54 //",
    "GS40nitrrk_u:416": " RRĀ, 1, 5",
    "GS40nitrrk_u:417": " {uparasanāmāni}",
    "GS40nitrrk_u:418": " gandhakaṃ vajravaikrāntaṃ vajrābhraṃ tālakaṃ śilā /",
    "GS40nitrrk_u:419": " kharparaṃ śikhitutthaṃ ca vimalāṃ hemamākṣikam // Rrā_1,5.1 //",
    "GS40nitrrk_u:420": " kāsīsam kāntapāṣāṇaṃ varāṭīmatha hiṃgulam /",
    "GS40nitrrk_u:421": " kaṅkuṣṭhaṃ śaṃkhabhūnāgaṃ ṭaṃkaṇaśca śilājatu // Rrā_1,5.2 //",
    "GS40nitrrk_u:422": " ete uparasāḥ śodhyāḥ māryā drāvyāḥ puṭe kvacit // Rrā_1,5.3 //",
    "GS40nitrrk_u:423": " {gandha:: aśuddha: :",
    "GS40nitrrk_u:424": " medic. properties}",
    "GS40nitrrk_u:425": " apakvagandhaṃ kurute'ti kuṣṭhaṃ tāpaṃ bhramaṃ pittarujāṃ karoti /",
    "GS40nitrrk_u:426": " rūpaṃ sukhaṃ vīryabalaṃ ca hanti tasmāt saṃśuddhaṃ vidhiyojanīyam // Rrā_1,5.4 //",
    "GS40nitrrk_u:427": " {gandhakaśodhana}",
    "GS40nitrrk_u:428": " sājyaṃ bhāṇḍe payaḥ kṣiptvā mukhaṃ vastreṇa bandhayet /",
    "GS40nitrrk_u:429": " tatpṛṣṭhe cūrṇitaṃ gandhaṃ kṣiptvā srāveṇa rodhayet // Rrā_1,5.5 //",
    "GS40nitrrk_u:430": " bhāṇḍaṃ nikṣipya bhūmyante ūrdhve deyaṃ puṭaṃ laghu /",
    "GS40nitrrk_u:431": " tataḥ kṣīre drutaṃ gandhaṃ śuddhaṃ yogeṣu yojayet // Rrā_1,5.6 //",
    "GS40nitrrk_u:432": " {gandhakaśodhana (2)}",
    "GS40nitrrk_u:433": " athavārkasnuhīkṣīrairvastraṃ lepyaṃ ca saptadhā /",
    "GS40nitrrk_u:434": " gandhakaṃ navanītena piṣṭvā vastraṃ pralepayet // Rrā_1,5.7 //",
    "GS40nitrrk_u:435": " tadvahnijvalitā deśe hṛtvā dhāryā hyadhomukhā /",
    "GS40nitrrk_u:436": " tailaṃ patedadhobhāṇḍe grāhyaṃ yogeṣu yojayet // Rrā_1,5.8 //",
    "GS40nitrrk_u:437": " {sulfur:: śuddha: :",
    "GS40nitrrk_u:438": " medic. properties}",
    "GS40nitrrk_u:439": " śuddho gandho haredrogān kuṣṭhamṛtyujvarādikān /",
    "GS40nitrrk_u:440": " agnikārī mahānuṣṇo vīryavṛddhiṃ karoti ca // Rrā_1,5.9 //",
    "GS40nitrrk_u:441": " {vajra:: śodhana}",
    "GS40nitrrk_u:442": " vyāghrīkandayutaṃ vajraṃ dolāyantreṇa pācitam /",
    "GS40nitrrk_u:443": " saptāhāt kaudrave kvāthe kaulatthe vimalaṃ bhavet // Rrā_1,5.10 //",
    "GS40nitrrk_u:444": " {vajra:: māraṇa}",
    "GS40nitrrk_u:445": " trisaptakṛtvastattaptaṃ kharamūtreṇa secayet /",
    "GS40nitrrk_u:446": " ṣaḍguṇaistālakaṃ piṣṭvā tadgole kuliśaṃ kṣipet // Rrā_1,5.11 //",
    "GS40nitrrk_u:447": " pradhmātaṃ vājimūtreṇa siktaṃ pūrvoditakramaiḥ /",
    "GS40nitrrk_u:448": " bhasmībhavati tadvajraṃ vajravatkurute tanum // Rrā_1,5.12 //",
    "GS40nitrrk_u:449": " {vajra:: māraṇa}",
    "GS40nitrrk_u:450": " ūrṇāśṛṅgaṃ paripiṣya piṇḍam etasya madhye tu nidhāya vajram /",
    "GS40nitrrk_u:451": " piṇḍe'thavādhāya ca vajravallyāḥ puṭatrayaṃ tasya rase vidadhyāt // Rrā_1,5.13 //",
    "GS40nitrrk_u:452": " mṛtyureva bhavedasya vajrākhyasya na saṃśayaḥ // Rrā_1,5.14 //",
    "GS40nitrrk_u:453": " {vajra:: aśuddha: :",
    "GS40nitrrk_u:454": " medic. properties}",
    "GS40nitrrk_u:455": " aśuddhavajram āyurghnaṃ pīḍāṃ kuṣṭhaṃ karoti ca /",
    "GS40nitrrk_u:456": " pāṇḍutāpagurutvaṃ ca tasmācchuddhaṃ tu kārayet // Rrā_1,5.15 //",
    "GS40nitrrk_u:457": " {vajra:: subtypes: :",
    "GS40nitrrk_u:458": " colour, caste}",
    "GS40nitrrk_u:459": " śvetaraktapītakṛṣṇā dvijādyāḥ vajrajātayaḥ /",
    "GS40nitrrk_u:460": " rasāyane bhaved vipraḥ śvetaḥ siddhipradāyakaḥ // Rrā_1,5.16 //",
    "GS40nitrrk_u:461": " kṣatriyo mṛtyujid rakto valīpalitarogahā /",
    "GS40nitrrk_u:462": " dravakārī bhavedvaiśyaḥ pīto dehasya dārḍhyakṛt // Rrā_1,5.17 //",
    "GS40nitrrk_u:463": " kṛṣṇaḥ śūdro rujāṃ hanti vayaḥsthairyaṃ karoti ca /",
    "GS40nitrrk_u:464": " puṃstrīnapuṃsakāścaite lakṣaṇena tu lakṣayet // Rrā_1,5.18 //",
    "GS40nitrrk_u:465": " {vajra:: puṃvajra:: parīkṣā}",
    "GS40nitrrk_u:466": " vṛttāḥ phalakasampūrṇās tejasvanto bṛhadbhavāḥ /",
    "GS40nitrrk_u:467": " puruṣāste samākhyātā rekhābinduvivarjitāḥ // Rrā_1,5.19 //",
    "GS40nitrrk_u:468": " {vajra:: stīvajra:: parīkṣā}",
    "GS40nitrrk_u:469": " rekhābindusamāyuktāḥ ṣaṭkoṇās tāḥ striyaḥ smṛtāḥ /",
    "GS40nitrrk_u:470": " {vajra:: napuṃsaka:: parīkṣā}",
    "GS40nitrrk_u:471": " trikoṇāyattā dīrghā vijñeyāstā napuṃsakāḥ // Rrā_1,5.20 //",
    "GS40nitrrk_u:472": " pūrvapūrvamime śastāḥ puruṣāḥ balavattarāḥ /",
    "GS40nitrrk_u:473": " śarīrakāntijanakā bhogadā vajrayoṣitaḥ // Rrā_1,5.21 //",
    "GS40nitrrk_u:474": " napuṃsakāstvalpavīryāḥ kāmukāḥ sattvavarjitāḥ /",
    "GS40nitrrk_u:475": " strī tu strīṇāṃ pradātavyā klībaṃ klībe tathaiva ca // Rrā_1,5.22 //",
    "GS40nitrrk_u:476": " sarveṣāṃ sarvadā yojyāḥ puruṣāḥ balavattarāḥ // Rrā_1,5.23 //",
    "GS40nitrrk_u:477": " {vajra:: śodhana}",
    "GS40nitrrk_u:478": " gṛhītvā tu śubhaṃ vajraṃ vyāghrīkandodare kṣipet /",
    "GS40nitrrk_u:479": " mahiṣīviṣṭhayā lepyaṃ karīṣāgnau vipācayet // Rrā_1,5.24 //",
    "GS40nitrrk_u:480": " niśāyāṃ tu caturyāmaṃ niśānte vāśvamūtrake /",
    "GS40nitrrk_u:481": " secayettāni pratyekaṃ saptarātreṇa śudhyati // Rrā_1,5.25 //",
    "GS40nitrrk_u:482": " {vajra:: śodhana}",
    "GS40nitrrk_u:483": " meghanādā śamī śyāmā śṛṅgī madanakodbhavam /",
    "GS40nitrrk_u:484": " kulatthaṃ vetasaṃ cātha agastyaṃ sindhuvārakāḥ // Rrā_1,5.26 //",
    "GS40nitrrk_u:485": " eteṣāṃ sajalaiḥ kvāthair vajraṃ jambīramadhyagam /",
    "GS40nitrrk_u:486": " dolāyantre tryahaṃ pācyamevaṃ vajraṃ viśuddhayet // Rrā_1,5.27 //",
    "GS40nitrrk_u:487": " {vajra:: śodhana}",
    "GS40nitrrk_u:488": " kulatthakodravakvāthe dolāyantre vipācayet /",
    "GS40nitrrk_u:489": " vyāghrīkandagataṃ vajraṃ saptāhācchuddhim ṛcchati // Rrā_1,5.28 //",
    "GS40nitrrk_u:490": " {vajra:: śodhana}",
    "GS40nitrrk_u:491": " vyāghrīṃ kandagataṃ vajraṃ mṛdā liptaṃ puṭe pacet /",
    "GS40nitrrk_u:492": " ahorātrātsamuddhṛtya hayamūtreṇa secayet // Rrā_1,5.29 //",
    "GS40nitrrk_u:493": " vajrīkṣīreṇa vā siñcedevaṃ śuddhaṃ ca mārayet // Rrā_1,5.30 //",
    "GS40nitrrk_u:494": " {vajra:: brāhmaṇa:: māraṇa}",
    "GS40nitrrk_u:495": " viprajātyādivajrāṇāṃ māraṇaṃ kathyate punaḥ /",
    "GS40nitrrk_u:496": " aśvatthabadarījhiṇṭīmākṣikaṃ karkaṭāsthi ca // Rrā_1,5.31 //",
    "GS40nitrrk_u:497": " tulyaṃ snuhīpayaḥ piṣṭvā vajraṃ tadgolake kṣipet /",
    "GS40nitrrk_u:498": " ruddhvā gajapuṭe pacyādviprajātir mṛto bhavet // Rrā_1,5.32 //",
    "GS40nitrrk_u:499": " {vajra:: kṣatriya:: māraṇa}",
    "GS40nitrrk_u:500": " karavīraṃ meṣaśṛṅgaṃ ca badaraṃ ca udumbaram /",
    "GS40nitrrk_u:501": " arkadugdhasamaṃ piṣṭvā vipravanmārayennṛpam // Rrā_1,5.33 //",
    "GS40nitrrk_u:502": " {vajra:: vaiśya:: māraṇa}",
    "GS40nitrrk_u:503": " balāṃ cātibalāṃ gandhaṃ peṣayetkacchapāsthi ca /",
    "GS40nitrrk_u:504": " etair vā vāruṇīdugdhaiḥ mriyedvaiśyo'pi vipravat // Rrā_1,5.34 //",
    "GS40nitrrk_u:505": " {vajra:: śūdra:: māraṇa}",
    "GS40nitrrk_u:506": " sūraṇaṃ lasunaṃ śaṅkhaṃ samaṃ peṣyaṃ manaḥśilām /",
    "GS40nitrrk_u:507": " vaṭakṣīreṇa mūṣāntarvipravacchūdramāraṇam // Rrā_1,5.35 //",
    "GS40nitrrk_u:508": " {vajra:: strī, napuṃsaka:: māraṇa}",
    "GS40nitrrk_u:509": " striyasteṣāṃ mriyante ca tattadauṣadhayogataḥ /",
    "GS40nitrrk_u:510": " napuṃsakamṛtisteṣāṃ caturṇām auṣadhaiḥ samam // Rrā_1,5.36 //",
    "GS40nitrrk_u:511": " {vajra:: māraṇa}",
    "GS40nitrrk_u:512": " dvivarṣarūḍhakārpāsairmūlaṃ kāntamukhaiḥ saha /",
    "GS40nitrrk_u:513": " nārīstanyena sampiṣya piṣṭvā dhmātaṃ mṛtaṃ bhavet // Rrā_1,5.37 //",
    "GS40nitrrk_u:514": " {vajra:: māraṇa}",
    "GS40nitrrk_u:515": " meṣaśṛṅgabhujaṅgāsthikūrmapṛṣṭhāmlavetasaiḥ /",
    "GS40nitrrk_u:516": " gajadantasamaṃ piṣṭvā vajrīdugdhena golakam // Rrā_1,5.38 //",
    "GS40nitrrk_u:517": " kṛtvā tanmadhyagaṃ vajraṃ mriyate dhamanena tu /",
    "GS40nitrrk_u:518": " {vajra:: māraṇa}",
    "GS40nitrrk_u:519": " trivarṣanāgavandhyāstu kārpāsasyātha mūlikā /",
    "GS40nitrrk_u:520": " piṣṭvā tanmadhyagaṃ vajraṃ kṛtvā mūṣāṃ nirodhayet // Rrā_1,5.39 //",
    "GS40nitrrk_u:521": " pacedgajapuṭe taṃ ca mriyate saptadhā puṭaiḥ // Rrā_1,5.40 //",
    "GS40nitrrk_u:522": " {vajra:: māraṇa}",
    "GS40nitrrk_u:523": " matkuṇānāṃ tu raktena saptadhātapaśoṣitam /",
    "GS40nitrrk_u:524": " kuliśaṃ bhāvitaṃ tadakdhrūrṇitāpi manaḥśilā // Rrā_1,5.41 //",
    "GS40nitrrk_u:525": " liptvā ca badarīpatraiḥ veṣṭayitvā pure pacet /",
    "GS40nitrrk_u:526": " punarlepyaṃ punaḥ pācyaṃ saptadhā mriyate'pi ca // Rrā_1,5.42 //",
    "GS40nitrrk_u:527": " {vajra:: māraṇa}",
    "GS40nitrrk_u:528": " vajraṃ mahānadīśuktau kṣiptaṃ bhāvyaṃ muhurmuhuḥ /",
    "GS40nitrrk_u:529": " snuhyarkonmattakanyānāṃ dvayeṇaikena cāhnikam // Rrā_1,5.43 //",
    "GS40nitrrk_u:530": " kṛṣṇakarkaṭamāṃsena piṣṭitaṃ veṣṭayed bahiḥ /",
    "GS40nitrrk_u:531": " bhūnāgasya mṛdā samyagdhmāte bhasmatvamāpnuyāt // Rrā_1,5.44 //",
    "GS40nitrrk_u:532": " {vajra:: māraṇa}",
    "GS40nitrrk_u:533": " raktotpalasya mūlaiśca meghanādasya kuḍmalaiḥ /",
    "GS40nitrrk_u:534": " piṇḍitairveṣṭitaṃ dhmātaṃ vajraṃ bhasma bhavatyalam // Rrā_1,5.45 //",
    "GS40nitrrk_u:535": " {vajra:: mṛta: :",
    "GS40nitrrk_u:536": " medic. properties}",
    "GS40nitrrk_u:537": " vajramāyurbalaṃ rūpaṃ dehasaukhyaṃ karoti ca /",
    "GS40nitrrk_u:538": " sevito hanti rogāṃśca mṛto vajro na saṃśayaḥ /",
    "GS40nitrrk_u:539": " {vaikrānta:: śodhana}",
    "GS40nitrrk_u:540": " vaikrāntaṃ vajravacchodhyaṃ nīlaṃ vā lohitaṃ ca vā /",
    "GS40nitrrk_u:541": " {vaikrānta:: māraṇa}",
    "GS40nitrrk_u:542": " hayamūtre tatsecyaṃ taptaṃ taptaṃ trisaptadhā // Rrā_1,5.46 //",
    "GS40nitrrk_u:543": " tataścottaravāruṇyāḥ pañcāṅge golake kṣipet /",
    "GS40nitrrk_u:544": " ruddhvā mūṣāpuṭe pacyāduddhṛtya golake punaḥ // Rrā_1,5.47 //",
    "GS40nitrrk_u:545": " kṣiptvā ruddhvā pacedevaṃ saptadhā bhasmatāṃ vrajet /",
    "GS40nitrrk_u:546": " {vaikrānta:: substitute for vajra}",
    "GS40nitrrk_u:547": " bhasmībhūtaṃ ca vaikrāntaṃ vajrasthāne niyojayet // Rrā_1,5.48 //",
    "GS40nitrrk_u:548": " RRĀ, 1, 6",
    "GS40nitrrk_u:549": " {abhra:: aśuddha: :",
    "GS40nitrrk_u:550": " medic. properties}",
    "GS40nitrrk_u:551": " aśuddhābhraṃ nihantyāyur vardhayenmārutaṃ kapham /",
    "GS40nitrrk_u:552": " ahataṃ chedayeddehaṃ mandāgnikrimidāyakam // Rrā_1,6.1 //",
    "GS40nitrrk_u:553": " {abhra:: subtypes}",
    "GS40nitrrk_u:554": " kṛṣṇaṃ pītaṃ sitaṃ raktaṃ yojyaṃ yoge rasāyane /",
    "GS40nitrrk_u:555": " pinākaṃ darduraṃ nāgaṃ vajraṃ ceti caturvidham // Rrā_1,6.2 //",
    "GS40nitrrk_u:556": " pinākādyāstrayo varjyā vajraṃ yatnātsamāharet /",
    "GS40nitrrk_u:557": " {pināka:: parīkṣā}",
    "GS40nitrrk_u:558": " muñcatyagnau vinikṣipte pināko dalasaṃcayam // Rrā_1,6.3 //",
    "GS40nitrrk_u:559": " ajñānādbhakṣaṇaṃ tasya mahākuṣṭhapradāyakam /",
    "GS40nitrrk_u:560": " {dardura}",
    "GS40nitrrk_u:561": " darduro nihito hyagnau kurute darduradhvanim // Rrā_1,6.4 //",
    "GS40nitrrk_u:562": " {nāga}",
    "GS40nitrrk_u:563": " nāgaścāgnigataḥ śabdaṃ phūtkāraṃ ca vimuñcati /",
    "GS40nitrrk_u:564": " sa ca dehagato nityaṃ vyādhiṃ kuryādbhagandaram // Rrā_1,6.5 //",
    "GS40nitrrk_u:565": " {vajrābhra}",
    "GS40nitrrk_u:566": " vajrābhrakaṃ vahnisaṃsthaṃ na kiṃcid vikṛtiṃ vrajet /",
    "GS40nitrrk_u:567": " tasmādvajrābhrakaṃ yojyaṃ vyādhivārddhakyamṛtyujit // Rrā_1,6.6 //",
    "GS40nitrrk_u:568": " {dhānyābhraka: :",
    "GS40nitrrk_u:569": " production}",
    "GS40nitrrk_u:570": " dhamedvajrābhrakaṃ vahnau tataḥ kṣīre niṣecayet /",
    "GS40nitrrk_u:571": " bhinnapatraṃ tu taṃ jñātvā meghanādadravāmlayoḥ // Rrā_1,6.7 //",
    "GS40nitrrk_u:572": " bhāvayedaṣṭayāmaṃ taddhānyābhraṃ kārayetsudhīḥ /",
    "GS40nitrrk_u:573": " {dhānyābhraka: :",
    "GS40nitrrk_u:574": " production}",
    "GS40nitrrk_u:575": " athavābhrasya bhāgau dvau ṭaṅkaścaikaṃ jalaiḥ saha // Rrā_1,6.8 //",
    "GS40nitrrk_u:576": " dvidinaṃ sthāpayetpātre sūkṣmaṃ kṛtvā prapeṣayet /",
    "GS40nitrrk_u:577": " baddhvā dhānyayutaṃ vastre mardayetkāñjikaiḥ saha // Rrā_1,6.9 //",
    "GS40nitrrk_u:578": " adho yadgālitaṃ sūkṣmaṃ śuddhaṃ dhānyābhrakaṃ bhavet // Rrā_1,6.10 //",
    "GS40nitrrk_u:579": " {abhra:: māraṇa:: niścandra}",
    "GS40nitrrk_u:580": " punarnavāmeghanādadravair dhānyābhrakaṃ dinam /",
    "GS40nitrrk_u:581": " mardyaṃ gajapuṭe pacyātpunaściñcātha sūraṇaiḥ // Rrā_1,6.11 //",
    "GS40nitrrk_u:582": " dravairmustabhavairmardyaṃ pṛthagdeyaṃ puṭatrayam /",
    "GS40nitrrk_u:583": " evaṃ markadalair veṣṭyaṃ deyaṃ vā mocasampuṭe // Rrā_1,6.12 //",
    "GS40nitrrk_u:584": " niścandraṃ jāyate hyabhraṃ yathā doṣeṣu yojayet /",
    "GS40nitrrk_u:585": " {abhra:: māraṇa:: niścandra}",
    "GS40nitrrk_u:586": " goghṛtaistriphalāṃ kvāthaiḥ paktvā ca pūrvavat pacet // Rrā_1,6.13 //",
    "GS40nitrrk_u:587": " pañcaviṃśatpuṭaireva kāsamardyāḥ dravaiḥ pacet /",
    "GS40nitrrk_u:588": " deyaṃ puṭatrayaṃ kṣīrair mardayecca puṭe puṭe // Rrā_1,6.14 //",
    "GS40nitrrk_u:589": " niścandraṃ jāyate hyabhraṃ jarāmṛtyurujāpaham /",
    "GS40nitrrk_u:590": " {abhra:: māraṇa}",
    "GS40nitrrk_u:591": " dhānyābhrakasya bhāgaikaṃ dvau bhāgau ṭaṃkaṇasya ca // Rrā_1,6.15 //",
    "GS40nitrrk_u:592": " piṣṭvā tadandhamūṣāyāṃ ruddhvā tīvrāgninā pacet /",
    "GS40nitrrk_u:593": " svabhāvaśītalaṃ cūrṇaṃ sarvarogeṣu yojayet // Rrā_1,6.16 //",
    "GS40nitrrk_u:594": " {dhānyābhraka:: māraṇa}",
    "GS40nitrrk_u:595": " dhānyābhrakamamlaṃpiṣṭaṃ puṭe tapte'mlasecanam /",
    "GS40nitrrk_u:596": " tat piṣṭvā dhārayet khalve bhāvyamamlāranālakaiḥ // Rrā_1,6.17 //",
    "GS40nitrrk_u:597": " taptaṃ taptaṃ cāranālaiḥ pācyaṃ śodhyaṃ punaḥ punaḥ /",
    "GS40nitrrk_u:598": " puṭe vā dhamane pācyaṃ viṃśadvāraṃ punaḥ punaḥ // Rrā_1,6.18 //",
    "GS40nitrrk_u:599": " taptaṃ taptaṃ kṣipeddugdhe piṣṭvātha śoṣayetpunaḥ /",
    "GS40nitrrk_u:600": " dugdhataptaṃ puṭaṃ pacyāttaptaṃ dugdhena secayet // Rrā_1,6.19 //",
    "GS40nitrrk_u:601": " evaṃ trisaptavārāṇi śoṣyaṃ peṣyaṃ puṭe pacet /",
    "GS40nitrrk_u:602": " peṣayitvā pacetsthālyāṃ lauhadarvyā vicālayet // Rrā_1,6.20 //",
    "GS40nitrrk_u:603": " dugdhasthaṃ ca tato dugdhaiḥ puṭe pacyātpunaḥ punaḥ /",
    "GS40nitrrk_u:604": " evaṃ saptadinaṃ pacyāddivā caikaṃ puṭe niśi // Rrā_1,6.21 //",
    "GS40nitrrk_u:605": " taṇḍulī vajravallī ca tālamūlī punarnavā /",
    "GS40nitrrk_u:606": " cāṅgerī maricaṃ caiva balāyāḥ payasā saha // Rrā_1,6.22 //",
    "GS40nitrrk_u:607": " ebhiśca peṣayeccābhraṃ pratyekaṃ taṃ tryahaṃ tryaham /",
    "GS40nitrrk_u:608": " sthitvā tapte puṭe paścātpratyekena punaḥ punaḥ // Rrā_1,6.23 //",
    "GS40nitrrk_u:609": " piṣṭvā punaḥ puṭe ghṛṣṭaṃ kajjalābhaṃ mṛtaṃ bhavet // Rrā_1,6.24 //",
    "GS40nitrrk_u:610": " {abhra:: māraṇa:: niścandra}",
    "GS40nitrrk_u:611": " dhānyābhrakasya śuddhasya daśāṃśaṃ maricaṃ kṣipet /",
    "GS40nitrrk_u:612": " peṣayedamlavargeṇa cāmle bhāvyaṃ dinatrayam // Rrā_1,6.25 //",
    "GS40nitrrk_u:613": " taṃ śuṣkaṃ sampuṭe dhāmyaṃ khadirāṅgārakair dṛḍham /",
    "GS40nitrrk_u:614": " ūrdhvapātraṃ nirūpyātha secayedamlakena tat // Rrā_1,6.26 //",
    "GS40nitrrk_u:615": " agastyaśigruvarṣābhūmūlaistaṃ patrajai rasaiḥ /",
    "GS40nitrrk_u:616": " piṣṭvābhraṃ secayettena yad vānyāmlarasena ca // Rrā_1,6.27 //",
    "GS40nitrrk_u:617": " sitāmadhvājyagokṣīrair dadhnāmlaṃ peṣyam abhrakam /",
    "GS40nitrrk_u:618": " matsyākṣyāḥ karavīrāyāḥ dravaiḥ piṣṭvā tridhā pacet // Rrā_1,6.28 //",
    "GS40nitrrk_u:619": " tato gajapure pācyaṃ niścandraṃ jāyate'bhrakam /",
    "GS40nitrrk_u:620": " {abhra:: māraṇa:: niścandra}",
    "GS40nitrrk_u:621": " dhānyābhrakaṃ dravairmardyaṃ matsyākṣītulasīdravaiḥ // Rrā_1,6.29 //",
    "GS40nitrrk_u:622": " mūlajaiḥ kokilākṣasya kumārīśvetadūrvayoḥ /",
    "GS40nitrrk_u:623": " vyāghrīkandapunarnavayā dinam etair vimardayet // Rrā_1,6.30 //",
    "GS40nitrrk_u:624": " kuñjarākhyaiḥ puṭaiḥ sapta piṣṭvā piṣṭvā pacet punaḥ /",
    "GS40nitrrk_u:625": " tadvatpañcāmṛtaiḥ pācyaṃ piṣṭvā piṣṭvā tu saptadhā // Rrā_1,6.31 //",
    "GS40nitrrk_u:626": " evaṃ niścandratāṃ yāti sarvarogeṣu yojayet // Rrā_1,6.32 //",
    "GS40nitrrk_u:627": " {abhra:: māraṇa:: niścandra}",
    "GS40nitrrk_u:628": " dhānyābhraṃ ṭaṃkaṇaṃ tulyaṃ gomūtraistulasīdalaiḥ /",
    "GS40nitrrk_u:629": " vākucyāḥ sūraṇair alpair dinaṃ piṣṭvā puṭe pacet // Rrā_1,6.33 //",
    "GS40nitrrk_u:630": " jayantyāśca dravaiḥ paścānmardyaṃ mardya tridhā puṭet /",
    "GS40nitrrk_u:631": " caturgajapuṭenaivaṃ niścandraṃ sarvarogajit // Rrā_1,6.34 //",
    "GS40nitrrk_u:632": " {abhra:: māraṇa}",
    "GS40nitrrk_u:633": " dhānyābhrakaṃ ravikṣīraiḥ ravimūladravaiśca vā /",
    "GS40nitrrk_u:634": " mardyaṃ mardyaṃ puṭe pacyātsaptadhā mriyate dhruvam // Rrā_1,6.35 //",
    "GS40nitrrk_u:635": " {abhra:: māraṇa}",
    "GS40nitrrk_u:636": " dhānyābhrakaṃ tuṣāmlāmlairātape sthāpayeddinam /",
    "GS40nitrrk_u:637": " yāmaṃ mardyaṃ caturgolaṃ ruddhvā gajapuṭe pacet // Rrā_1,6.36 //",
    "GS40nitrrk_u:638": " evaṃ gokṣīramadhyasthaṃ sthāpyaṃ mardya puṭe pacet /",
    "GS40nitrrk_u:639": " evaṃ kārpāsatoyena sthāpyaṃ peṣyaṃ puṭe pacet // Rrā_1,6.37 //",
    "GS40nitrrk_u:640": " tato'mlaiścaiva kārpāsair gavāṃ kṣīraiḥ punaḥ punaḥ /",
    "GS40nitrrk_u:641": " gharmapākaṃ mardanaṃ ca puṭaṃ caivam anukramāt // Rrā_1,6.38 //",
    "GS40nitrrk_u:642": " evaṃ viṃśatpuṭe prāpte mṛto bhavati niścitam // Rrā_1,6.39 //",
    "GS40nitrrk_u:643": " {abhra:: mṛta: :",
    "GS40nitrrk_u:644": " amṛtīkaraṇa}",
    "GS40nitrrk_u:645": " sarveṣāṃ ghātitābhrāṇāmamṛtīkaraṇaṃ śṛṇu /",
    "GS40nitrrk_u:646": " triphalotthakaṣāyasya palānyādāya ṣoḍaśa // Rrā_1,6.40 //",
    "GS40nitrrk_u:647": " gomūtrasya palānyaṣṭau mṛtābhrasya palāndaśa /",
    "GS40nitrrk_u:648": " ekīkṛtya lauhapātre pācayenmṛduvahninā // Rrā_1,6.41 //",
    "GS40nitrrk_u:649": " drave jīrṇe samādāya sarvaṃ rogeṣu yojayet /",
    "GS40nitrrk_u:650": " {abhra:: medic. properties}",
    "GS40nitrrk_u:651": " anupānaṃ vinā hyabhraṃ jarāmṛtyurujāpaham // Rrā_1,6.42 //",
    "GS40nitrrk_u:652": " yojayedanupānairvā tattadrogaharaṃ kṣaṇāt /",
    "GS40nitrrk_u:653": " mṛtaṃ cābhraṃ hared rogān jarāmṛtyumanekadhā // Rrā_1,6.43 //",
    "GS40nitrrk_u:654": " sevitaṃ dehadārḍhyaṃ ca rūpavīryaṃ vivardhayet // Rrā_1,6.44 //",
    "GS40nitrrk_u:655": " RRĀ, 1, 7",
    "GS40nitrrk_u:656": " {haritāla:: aśuddha: :",
    "GS40nitrrk_u:657": " medic. properties}",
    "GS40nitrrk_u:658": " aśuddhatālamāyurghnaṃ kakamārutamehakṛt /",
    "GS40nitrrk_u:659": " tāpaśophāṅgasaṃkocaṃ kurute tena śodhayet // Rrā_1,7.1 //",
    "GS40nitrrk_u:660": " {haritāla:: śodhana}",
    "GS40nitrrk_u:661": " tālakaṃ kaṇaśaḥ kṛtvā daśāṃśena ca ṭaṅkaṇam /",
    "GS40nitrrk_u:662": " jambīrāṇāṃ dravaiḥ kṣālyaṃ kāñjikaiḥ kṣālayet punaḥ // Rrā_1,7.2 //",
    "GS40nitrrk_u:663": " vastraiścaturguṇair baddhvā dolāyantre dinaṃ pacet /",
    "GS40nitrrk_u:664": " saṃyuktaṃ cāranālena dinaṃ kuṣmāṇḍajaiḥ rasaiḥ // Rrā_1,7.3 //",
    "GS40nitrrk_u:665": " tilatailaiḥ pacedyāmaṃ yāmaṃ ca triphalājalaiḥ /",
    "GS40nitrrk_u:666": " trivāraṃ tālakaṃ bhāvyaṃ piṣṭvā mūtraiśca kāñjikaiḥ // Rrā_1,7.4 //",
    "GS40nitrrk_u:667": " tatphalair daśabhir deyaṃ ruddhvā puṭaṃ ca peṣayet /",
    "GS40nitrrk_u:668": " evaṃ dvādaśadhā pācyaṃ śuddhaṃ yogeṣu yojayet // Rrā_1,7.5 //",
    "GS40nitrrk_u:669": " {haritāla:: śodhana}",
    "GS40nitrrk_u:670": " tālakaṃ poṭalībaddhaṃ saptāhaṃ kāñjike pacet /",
    "GS40nitrrk_u:671": " dolāyantreṇa yāmaikaṃ tataḥ kuṣmāṇḍajaiḥ rasaiḥ // Rrā_1,7.6 //",
    "GS40nitrrk_u:672": " tilataile pacedyāmaṃ yāmaṃ ca triphalājalaiḥ /",
    "GS40nitrrk_u:673": " evaṃ yantre caturyāmaṃ pācyaṃ śudhyati tālakaḥ // Rrā_1,7.7 //",
    "GS40nitrrk_u:674": " {haritāla:: śuddha: :",
    "GS40nitrrk_u:675": " medic. properties}",
    "GS40nitrrk_u:676": " tālako harate rogān kuṣṭhamṛtyujvarāpahaḥ /",
    "GS40nitrrk_u:677": " śodhitaḥ śītavīrye ca kurute vāyuvardhanam // Rrā_1,7.8 //",
    "GS40nitrrk_u:678": " {manaḥśilā:: aśuddha: :",
    "GS40nitrrk_u:679": " medic. properties}",
    "GS40nitrrk_u:680": " aśmarīṃ mūtrahṛdrogamaśuddhā kurute śilā /",
    "GS40nitrrk_u:681": " mandāgniṃ malabandhaṃ ca śuddhā sarvarujāpahā // Rrā_1,7.9 //",
    "GS40nitrrk_u:682": " {manaḥśilā:: śodhana}",
    "GS40nitrrk_u:683": " ajāmūtre tryahaṃ pācyā dolāyantre manaḥśilā /",
    "GS40nitrrk_u:684": " saptadhā tairajāpittair gharme bhāvyaṃ viśuddhaye // Rrā_1,7.10 //",
    "GS40nitrrk_u:685": " {manaḥśilā:: śodhana}",
    "GS40nitrrk_u:686": " jayantībhṛṅgarājottharaktāgastyarasaiḥ śilā /",
    "GS40nitrrk_u:687": " dolāyantre dinaṃ pācyā yāmaṃ chāgasya mūtrake // Rrā_1,7.11 //",
    "GS40nitrrk_u:688": " kṣālayedāranālena sarvarogeṣu yojayet // Rrā_1,7.12 //",
    "GS40nitrrk_u:689": " {rasaka:: śodhana}",
    "GS40nitrrk_u:690": " naramūtraiśca gomūtraiḥ saptāhaṃ rasakaṃ pacet /",
    "GS40nitrrk_u:691": " dolāyantreṇa samyaktacchuddhaṃ yogeṣu yojayet // Rrā_1,7.13 //",
    "GS40nitrrk_u:692": " {tuttha:: śodhana}",
    "GS40nitrrk_u:693": " viṣṭhayā mardayetkhalve mārjārakapotayoḥ /",
    "GS40nitrrk_u:694": " daśāṃśaṃ ṭaṅkaṇaṃ dadyātpācyaṃ mṛdvagninā tataḥ // Rrā_1,7.14 //",
    "GS40nitrrk_u:695": " puṭaṃ dadhnā puṭaṃ kṣaudrairdeyaṃ tutthaviśuddhaye // Rrā_1,7.15 //",
    "GS40nitrrk_u:696": " {vimalā:: śodhana}",
    "GS40nitrrk_u:697": " vimalā trividhaṃ pācyā rambhātoyena saṃyutā /",
    "GS40nitrrk_u:698": " amlavetasadhānyāmlameṣīmūtreṇa peṣayet // Rrā_1,7.16 //",
    "GS40nitrrk_u:699": " dolāyantre caturyāmaṃ śuddhireṣā mahottamā /",
    "GS40nitrrk_u:700": " {vimala:: śodhana}",
    "GS40nitrrk_u:701": " karkaṭīmeṣaśṛṅgyutthadravair jambīrajair dravaiḥ // Rrā_1,7.17 //",
    "GS40nitrrk_u:702": " bhāvayedātape tīvre vimalā śudhyati dhruvam // Rrā_1,7.18 //",
    "GS40nitrrk_u:703": " {mākṣika:: aśuddha: :",
    "GS40nitrrk_u:704": " medic. properties}",
    "GS40nitrrk_u:705": " mandāgniṃ balahāniṃ ca vraṇaviṣṭambhanetraruk /",
    "GS40nitrrk_u:706": " kurute mākṣiko mṛtyum aśuddho nātra saṃśayaḥ // Rrā_1,7.19 //",
    "GS40nitrrk_u:707": " {mākṣika:: śodhana}",
    "GS40nitrrk_u:708": " mākṣikaṃ naramūtreṇa kvāthayet kodravairdravaiḥ /",
    "GS40nitrrk_u:709": " vetasenāmlavargeṇa ṭaṃkaṇena kaṭutrikaiḥ // Rrā_1,7.20 //",
    "GS40nitrrk_u:710": " dolāyantre dinaṃ pācyaṃ sūraṇasyaiva madhyagam /",
    "GS40nitrrk_u:711": " dinaṃ rambhādravaiḥ pacyāttaddhṛtvā peṣayedghṛtaiḥ // Rrā_1,7.21 //",
    "GS40nitrrk_u:712": " eraṇḍatailasaṃyuktaṃ puṭe pacyādviśuddhaye /",
    "GS40nitrrk_u:713": " {mākṣika:: śodhana}",
    "GS40nitrrk_u:714": " mākṣikasya trayo bhāgā bhāgaikaṃ saindhavasya ca // Rrā_1,7.22 //",
    "GS40nitrrk_u:715": " mātuluṅgadravairvātha jambīrotthadravaiḥ pacet /",
    "GS40nitrrk_u:716": " lohapātre pacettāvadyāvatpātraṃ sulohitam // Rrā_1,7.23 //",
    "GS40nitrrk_u:717": " tāmravarṇamayo yāti tāvacchudhyati mākṣikam /",
    "GS40nitrrk_u:718": " {mākṣika:: śodhana}",
    "GS40nitrrk_u:719": " agastyapuṣpaniryāsaiḥ śigrumūlaṃ vigharṣayet // Rrā_1,7.24 //",
    "GS40nitrrk_u:720": " dravaiḥ pāṣāṇabhedyāśca pacyādebhiśca mākṣikam /",
    "GS40nitrrk_u:721": " tadvaṭīṃ cāndhamūṣāyāṃ viṃśadbhir upalaiḥ pacet // Rrā_1,7.25 //",
    "GS40nitrrk_u:722": " punaḥ piṣṭvātha rundhyācca puṭaiḥṣaḍbhir viśudhyati // Rrā_1,7.26 //",
    "GS40nitrrk_u:723": " {mākṣika:: śodhana}",
    "GS40nitrrk_u:724": " meghanādapāṣāṇabhedī piṣṭvā tatpiṇḍamadhye mākṣikaṃ kaṇaśaḥ kṛtvā nikṣipet /",
    "GS40nitrrk_u:725": " tadgolakaṃ vastre baddhvā dolāyantre kulatthakvāthe dinamekaṃ pacet /",
    "GS40nitrrk_u:726": " etacchuddhalohānāṃ yuktasthāne māraṇe yojyam // Rrā_1,7.27 //",
    "GS40nitrrk_u:727": " {mākṣika:: parīkṣā: :",
    "GS40nitrrk_u:728": " good quality}",
    "GS40nitrrk_u:729": " bhaṅge suvarṇasaṃkāśo 'ntaḥ kṛṣṇo bahiśchaviḥ /",
    "GS40nitrrk_u:730": " bṛhadvarṇaṃ iti khyāto mākṣikaḥ śreṣṭha ucyate // Rrā_1,7.28 //",
    "GS40nitrrk_u:731": " vyāpayatyaṅgam aṅgāni tailabindurivāmbhasi /",
    "GS40nitrrk_u:732": " na vinā śodhanaṃ sarve dhātavaḥ prabalādayaḥ // Rrā_1,7.29 //",
    "GS40nitrrk_u:733": " rogopaśamakartāraḥ śodhanaṃ tena vakṣyate // Rrā_1,7.30 //",
    "GS40nitrrk_u:734": " {coral:: māraṇa}",
    "GS40nitrrk_u:735": " pravālānāṃ strīdugdhena bhāvanā paścāddhaṇḍikāmadhye sthāpayitvā nirudhyopari śarāvakaṃ dattvā lepayet /",
    "GS40nitrrk_u:736": " vahnisaṃdīpanaṃ kṛtvā praharadvayena vidrumaṃ mriyate // Rrā_1,7.31 //",
    "GS40nitrrk_u:737": " {uparasa (?):: māraṇa}",
    "GS40nitrrk_u:738": " kulatthasya paceddroṇe vāridroṇena buddhimān /",
    "GS40nitrrk_u:739": " tena pādāvaśeṣeṇa kvāthe'ṣṭau maṇayaḥ śilā // Rrā_1,7.32 //",
    "GS40nitrrk_u:740": " ātape tridinaṃ śuṣkaṃ kvāthasiktaṃ punaḥ punaḥ /",
    "GS40nitrrk_u:741": " muktācūrṇaṃ samādāya karakāmbuvibhāvitam // Rrā_1,7.33 //",
    "GS40nitrrk_u:742": " ātape tridinaṃ bhāvyaṃ cūrṇitaṃ mṛtyum āpnuyāt // Rrā_1,7.34 //",
    "GS40nitrrk_u:743": " {śilājatu:: śodhana}",
    "GS40nitrrk_u:744": " śaṅkhaṃ nīlāñjanaṃ caiva pūrvavacchodhayeddinam /",
    "GS40nitrrk_u:745": " gomūtraistriphalākvāthair bhṛṅgarājadravair jatum // Rrā_1,7.35 //",
    "GS40nitrrk_u:746": " mardayedāyase pātre dinācchuddhiḥ śilājatoḥ /",
    "GS40nitrrk_u:747": " {darada:: śodhana}",
    "GS40nitrrk_u:748": " meṣīkṣīreṇa daradamamlavargaiśca bhāvitam // Rrā_1,7.36 //",
    "GS40nitrrk_u:749": " saptavāraṃ prayatnena śuddhimāyāti niścitam /",
    "GS40nitrrk_u:750": " {uparasa:: śodhana}",
    "GS40nitrrk_u:751": " sūryāvartaṃ vajrakandaṃ kadalī devadālikā // Rrā_1,7.37 //",
    "GS40nitrrk_u:752": " śigru kośātakī vandhyā kākamācī ca vāyasī /",
    "GS40nitrrk_u:753": " āsāmekarasenaiva trikṣārairlavaṇair yutam // Rrā_1,7.38 //",
    "GS40nitrrk_u:754": " bhāvayedamlavargeṇa dinamekaṃ prayatnataḥ /",
    "GS40nitrrk_u:755": " sauvīraṃ kāntapāṣāṇaṃ śuddhabhūnāgamṛttikā // Rrā_1,7.39 //",
    "GS40nitrrk_u:756": " śaṅkhaṃ nīlāñjanaṃ caiva sarvoparasāśca ye /",
    "GS40nitrrk_u:757": " pṛthagbhāvyaṃ vidhānena śuddhiṃ yānti dine dine // Rrā_1,7.40 //",
    "GS40nitrrk_u:758": " tataḥ paścāttu taddrāvairdolāyantre dinaṃ sudhīḥ /",
    "GS40nitrrk_u:759": " śudhyante nātra sandehaḥ sarveṣu paramā amī // Rrā_1,7.41 //",
    "GS40nitrrk_u:760": " muñcanti drutasattvāṃśca mataṃ sādhāraṇaṃ smṛtam // Rrā_1,7.42 //",
    "GS40nitrrk_u:761": " {?:: sattvapātana}",
    "GS40nitrrk_u:762": " gugguluṃ ṭaṅkaṇaṃ lākṣā majjā sarjarasaṃ punaḥ /",
    "GS40nitrrk_u:763": " ūrṇā guñjā kṣetramīnam asthīni śaśakasya ca // Rrā_1,7.43 //",
    "GS40nitrrk_u:764": " guḍamadhvājyapiṇyākaṃ tutthaṃ peṣyamajājalaiḥ /",
    "GS40nitrrk_u:765": " sarvaṃ tulyaṃ ca dhānyābhraṃ bhūnāgaṃ mṛttikāpi ca // Rrā_1,7.44 //",
    "GS40nitrrk_u:766": " kāntapāṣāṇatulyaṃ ca kaṭhinyuparasāśca ye /",
    "GS40nitrrk_u:767": " melayenmāhiṣaiḥ pacyāddadhyādigomayāntikaiḥ // Rrā_1,7.45 //",
    "GS40nitrrk_u:768": " dṛḍhaṃ mardyaṃ vaṭīṃ kuryātkarṣamātraṃ tu śoṣayet /",
    "GS40nitrrk_u:769": " koṣṭhīyantre dhamedgāḍham aṅgāraiśca cirodbhavaiḥ // Rrā_1,7.46 //",
    "GS40nitrrk_u:770": " trivāraṃ dhamanād eva sattvaṃ patati nirmalam /",
    "GS40nitrrk_u:771": " asādhyān mocayet sattvān mṛttikādeśca kā kathā // Rrā_1,7.47 //",
    "GS40nitrrk_u:772": " {haritāla:: sattvapātana}",
    "GS40nitrrk_u:773": " lākṣā ājyaṃ tilāḥ śigruḥ ṭaṃkaṇaṃ lavaṇaṃ guḍam /",
    "GS40nitrrk_u:774": " tālakārdhena saṃyojya chidramūṣāṃ nirodhayet // Rrā_1,7.48 //",
    "GS40nitrrk_u:775": " puṭe pātālayantreṇa satvaṃ patati niścitam / {??}",
    "GS40nitrrk_u:776": " cāṅgerī caṇakāmlaṃ ca mātuluṅgāmlavetasam /",
    "GS40nitrrk_u:777": " ciñcā nāraṅgaṃ jambīranamṇa varga iti smṛtam /",
    "GS40nitrrk_u:778": " {haritāla:: sattvapātana}",
    "GS40nitrrk_u:779": " tālakaṃ cūrṇayitvā tu chāgīkṣīreṇa bhāvayet // Rrā_1,7.49 //",
    "GS40nitrrk_u:780": " vāratrayaṃ tato viddhimūlaṃ piṣṭvā tu miśritam /",
    "GS40nitrrk_u:781": " kṛtvā ca guḍakaṃ śuṣkaṃ satvaṃ grāhyaṃ ca pūrvavat // Rrā_1,7.50 //",
    "GS40nitrrk_u:782": " {haritāla:: sattvapātana}",
    "GS40nitrrk_u:783": " tālakaṃ mardayeddugdhaiḥ sarpākṣīṃ vātha mūlakaiḥ /",
    "GS40nitrrk_u:784": " pūrvavadgrāhayet sattvaṃ chidramūṣāṃ nirudhya ca // Rrā_1,7.51 //",
    "GS40nitrrk_u:785": " {manaḥśilā:: sattvapātana}",
    "GS40nitrrk_u:786": " tālavacca śilāsatvaṃ grāhyaṃ taireva cauṣadhaiḥ /",
    "GS40nitrrk_u:787": " tulyena ṭaṃkaṇenaiva dhmātaṃ sattvaṃ caturthakam // Rrā_1,7.52 //",
    "GS40nitrrk_u:788": " {mākṣika:: sattvapātana}",
    "GS40nitrrk_u:789": " gokṣīraiśca tutthakṣīrairbhāvyameraṇḍatailakaiḥ /",
    "GS40nitrrk_u:790": " mākṣikaṃ dinamekaṃ tu marditaṃ vaṭakīkṛtam // Rrā_1,7.53 //",
    "GS40nitrrk_u:791": " abhravaddhamane satvaṃ samyagasyāpyayaṃ vidhiḥ /",
    "GS40nitrrk_u:792": " {mākṣika (?):: sattvapātana}",
    "GS40nitrrk_u:793": " jayantī triphalācūrṇaṃ haridrāguḍaṭaṅkaṇam // Rrā_1,7.54 //",
    "GS40nitrrk_u:794": " pādāṃśaṃ ṭaṅkaṇasyedaṃ piṣṭvā mūṣāṃ vilepayet /",
    "GS40nitrrk_u:795": " nālikāṃ sampuṭe baddhvā śoṣayedātape khare // Rrā_1,7.55 //",
    "GS40nitrrk_u:796": " grāhyaṃ pātālayantre ca satvaṃ dhmātaṃ puṭena ca // Rrā_1,7.56 //",
    "GS40nitrrk_u:797": " RRĀ, 1, 8",
    "GS40nitrrk_u:798": " {metals}",
    "GS40nitrrk_u:799": " svarṇaṃ tāraṃ tāmraṃ nāgaṃ vaṅgaṃ kāntaṃ ca tīkṣṇakam /",
    "GS40nitrrk_u:800": " muṇḍāntamaṣṭadhā lohaṃ kāṃsyāraṃ ghoṣakaṃ tridhā // Rrā_1,8.1 //",
    "GS40nitrrk_u:801": " {upalohāḥ}",
    "GS40nitrrk_u:802": " upalauhāḥ samākhyātā maṇḍūrolauhakiṭṭakam /",
    "GS40nitrrk_u:803": " ete dvādaśadhā śodhyā māryā drāvyāḥ puṭādiṣu // Rrā_1,8.2 //",
    "GS40nitrrk_u:804": " {metals:: śodhana}",
    "GS40nitrrk_u:805": " taile takre gavāṃ mūtre hyāranāle kulatthake /",
    "GS40nitrrk_u:806": " kramātprāptaṃ tathā taptaṃ drāve drāve tu saptadhā // Rrā_1,8.3 //",
    "GS40nitrrk_u:807": " svarṇādilohapatrāṇāṃ śuddhireṣā prakīrtitā /",
    "GS40nitrrk_u:808": " {metals:: māraṇa}",
    "GS40nitrrk_u:809": " hemnaḥ pādaṃ mṛtaṃ sūtaṃ piṣṭamamlena kenacit // Rrā_1,8.4 //",
    "GS40nitrrk_u:810": " patre liptvā puṭe pacyādaṣṭābhirmriyate dhruvam /",
    "GS40nitrrk_u:811": " śuddhānāṃ sarvalauhānāṃ māraṇe rītirīdṛśī // Rrā_1,8.5 //",
    "GS40nitrrk_u:812": " {gold:: aśuddha: :",
    "GS40nitrrk_u:813": " medic. properties}",
    "GS40nitrrk_u:814": " saukhyaṃ vīryaṃ balaṃ hanti nānārogaṃ karoti ca /",
    "GS40nitrrk_u:815": " aśuddhaṃ svarṇaṃ sūtaṃ ca tasmācchuddhaṃ tu mārayet // Rrā_1,8.6 //",
    "GS40nitrrk_u:816": " {pañcamṛttikāḥ}",
    "GS40nitrrk_u:817": " valmīkamṛttikādhūmagairikaṃ ceṣṭikāpuṭe /",
    "GS40nitrrk_u:818": " {gold:: śodhana}",
    "GS40nitrrk_u:819": " ityādyāḥ mṛttikāḥ pañca jambīrair āranālakaiḥ // Rrā_1,8.7 //",
    "GS40nitrrk_u:820": " piṣṭvā lepyaṃ svarṇapatraṃ śreṣṭhaṃ puṭena śudhyati /",
    "GS40nitrrk_u:821": " {gold:: śodhana}",
    "GS40nitrrk_u:822": " bhāvayenmātuluṅgāmlaistridinaṃ pañcamṛttikā // Rrā_1,8.8 //",
    "GS40nitrrk_u:823": " saindhavaṃ bhūmibhasmāpi svarṇaṃ śudhyati pūrvavat // Rrā_1,8.9 //",
    "GS40nitrrk_u:824": " {substances for māraṇa of metals}",
    "GS40nitrrk_u:825": " nāgaiḥ suvarṇaṃ rajataṃ ca tāpyairgandhena tāmraṃ śilayā ca nāgam /",
    "GS40nitrrk_u:826": " tālena vaṅgaṃ trividhaṃ ca lauhaṃ nārīpayo hanti ca hiṃgulena // Rrā_1,8.10 //",
    "GS40nitrrk_u:827": " {gold:: māraṇa}",
    "GS40nitrrk_u:828": " mākṣikaṃ nāgacūrṇaṃ ca piṣṭamarkarasena tu /",
    "GS40nitrrk_u:829": " hemapatraṃ puṭenaiva mriyate kṣaṇamātrataḥ // Rrā_1,8.11 //",
    "GS40nitrrk_u:830": " {gold:: māraṇa}",
    "GS40nitrrk_u:831": " svarṇārdhaṃ pāradaṃ dattvā kuryādyatnena piṣṭikām /",
    "GS40nitrrk_u:832": " dattvordhvādho nāgacūrṇaṃ puṭanānmriyate dhruvam // Rrā_1,8.12 //",
    "GS40nitrrk_u:833": " {gold:: māraṇa}",
    "GS40nitrrk_u:834": " nāgacūrṇaṃ śilāṃ vajrīkṣīreṇa pariyasitam /",
    "GS40nitrrk_u:835": " tenālipya suvarṇasya kalkaśca mriyate puṭāt // Rrā_1,8.13 //",
    "GS40nitrrk_u:836": " {gold:: māraṇa}",
    "GS40nitrrk_u:837": " mṛtaṃ nāgaṃ snuhīkṣīrairathavāmlena kenacit /",
    "GS40nitrrk_u:838": " piṣṭvā lepyaṃ suvarṇapatraṃ ruddhvā gajapuṭe pacet // Rrā_1,8.14 //",
    "GS40nitrrk_u:839": " ādāya peṣayedamlair mṛnnāgaṃ cāṣṭamāṃśakam /",
    "GS40nitrrk_u:840": " baddhvā gajapuṭe pacyāt pūrvanāgayutaṃ yutam // Rrā_1,8.15 //",
    "GS40nitrrk_u:841": " evaṃ punaḥ punaḥ pacyādaṣṭadhā mriyate dhruvam /",
    "GS40nitrrk_u:842": " {gold:: māraṇa:: niruttha}",
    "GS40nitrrk_u:843": " śuddhasūtasamaṃ gandhaṃ mākṣikaṃ ca mahāmlakaiḥ // Rrā_1,8.16 //",
    "GS40nitrrk_u:844": " aṣṭābhiśca puṭairhemno mriyate pūrvavatkriyām /",
    "GS40nitrrk_u:845": " śuddhasūtaṃ samaṃ svarṇaṃ khalve kuryācca golakam // Rrā_1,8.17 //",
    "GS40nitrrk_u:846": " adho vai gandhakaṃ dattvā sarvaṃ tulyaṃ nirudhya ca /",
    "GS40nitrrk_u:847": " triṃśadvanopalairdeyaṃ puṭānyevaṃ caturdaśa // Rrā_1,8.18 //",
    "GS40nitrrk_u:848": " nirutthaṃ jāyate bhasma gandhaṃ deyaṃ puṭe puṭe /",
    "GS40nitrrk_u:849": " {gold:: māraṇa:: niruttha}",
    "GS40nitrrk_u:850": " svarṇasya dviguṇaṃ sūtaṃ yāmamamlena mardayet // Rrā_1,8.19 //",
    "GS40nitrrk_u:851": " adhaḥ ūrdhvaṃ mākṣikaṃ piṣṭvā mūṣāyāṃ svarṇatulyakam /",
    "GS40nitrrk_u:852": " tatpṛṣṭhe marditaṃ hema tatpṛṣṭhe hemamākṣikam // Rrā_1,8.20 //",
    "GS40nitrrk_u:853": " deyaṃ svarṇaṃ samaṃ tacca pṛṣṭhe gandhaṃ ca tatsamam /",
    "GS40nitrrk_u:854": " ṣaḍvāraṃ cūrṇitaṃ dattvā ruddhvā mūṣāṃ dhameddṛḍham // Rrā_1,8.21 //",
    "GS40nitrrk_u:855": " svabhāvaśītalaṃ grāhyaṃ tadbhasma bhāgapañcakam /",
    "GS40nitrrk_u:856": " ṭaṃkaṇaṃ śvetakācaṃ ca bhāgaikaṃ ca prayojayet // Rrā_1,8.22 //",
    "GS40nitrrk_u:857": " tritayaṃ madhunājyena militaṃ golakīkṛtam /",
    "GS40nitrrk_u:858": " dhānyābhrakasya bhāgaikam adhaścordhvaṃ ca dāpayet // Rrā_1,8.23 //",
    "GS40nitrrk_u:859": " nirudhya taddhamedgāḍhaṃ mūṣāyāṃ ghaṭikādvayam /",
    "GS40nitrrk_u:860": " nirutthaṃ jāyate bhasma tattadyogeṣu yojayet // Rrā_1,8.24 //",
    "GS40nitrrk_u:861": " {gold:: māraṇa:: niruttha}",
    "GS40nitrrk_u:862": " śuddhamākṣikaṃ bhāgaikaṃ bhāgaṃ cāvoṭamākṣikam /",
    "GS40nitrrk_u:863": " tribhāgaṃ sūtakaṃ kṣiptvā trayamamlena mardayet // Rrā_1,8.25 //",
    "GS40nitrrk_u:864": " tadgolaṃ pātālayantre tadā yāmatrayaṃ pacet /",
    "GS40nitrrk_u:865": " ityevaṃ mriyate svarṇaṃ nirutthaṃ nātra saṃśayaḥ // Rrā_1,8.26 //",
    "GS40nitrrk_u:866": " {gold:: māraṇa}",
    "GS40nitrrk_u:867": " tathaiva ca rājavṛkṣabhallātaiṣṭaṃkaṇena ca /",
    "GS40nitrrk_u:868": " liptvā svarṇasya patrāṇi ruddhvā gajapuṭe pacet // Rrā_1,8.27 //",
    "GS40nitrrk_u:869": " taiḥ dravaiśca punaḥ piṣṭvā mriyate saptadhā puṭe /",
    "GS40nitrrk_u:870": " hemamārabhya tolaikaṃ māṣaikaṃ śuddhanāgakam // Rrā_1,8.28 //",
    "GS40nitrrk_u:871": " liptvā deyaṃ tu taṃ cūrṇaṃ tacchuddhairgandhamākṣikaiḥ /",
    "GS40nitrrk_u:872": " amlena mardayedyāmaṃ ruddhvā laghupuṭe pacet // Rrā_1,8.29 //",
    "GS40nitrrk_u:873": " gandhaṃ punaḥ punardeyaṃ mriyate daśabhiḥ puṭaiḥ /",
    "GS40nitrrk_u:874": " {gold:: mṛta: :",
    "GS40nitrrk_u:875": " medic. properties}",
    "GS40nitrrk_u:876": " suvarṇaṃ ca bhavecchītaṃ tiktaṃ snigdhaṃ himaṃ guru // Rrā_1,8.30 //",
    "GS40nitrrk_u:877": " buddhividyāsmṛtikaraṃ viṣahāri rasāyanam // Rrā_1,8.31 //",
    "GS40nitrrk_u:878": " {silver:: aśuddha: :",
    "GS40nitrrk_u:879": " medic. properties}",
    "GS40nitrrk_u:880": " āyuḥ śukraṃ balaṃ hanti rogavegaṃ karoti ca /",
    "GS40nitrrk_u:881": " aśuddhamamṛtaṃ tāraṃ śuddhaṃ māryamato budhaiḥ // Rrā_1,8.32 //",
    "GS40nitrrk_u:882": " {silver:: śodhana}",
    "GS40nitrrk_u:883": " nāgena ṭaṅkaṇenaiva drāvitaṃ śuddhim ṛcchati /",
    "GS40nitrrk_u:884": " {silver:: māraṇa}",
    "GS40nitrrk_u:885": " mākṣikaṃ gandhakaṃ caivamarkakṣīreṇa mardayet // Rrā_1,8.33 //",
    "GS40nitrrk_u:886": " tena liptaṃ rūpyapatraṃ puṭena mriyate dhruvam /",
    "GS40nitrrk_u:887": " {silver:: māraṇa}",
    "GS40nitrrk_u:888": " tāraṃ trivāraṃ nikṣiptaṃ taile jyotiṣmatī bhavet // Rrā_1,8.34 //",
    "GS40nitrrk_u:889": " snukkṣīraiḥ peṣayettāmraṃ tārapatrāṇi lepayet /",
    "GS40nitrrk_u:890": " ruddhvā gajapuṭe pacyāt pūrvoktaiḥ peṣayetpunaḥ // Rrā_1,8.35 //",
    "GS40nitrrk_u:891": " bhūdhātrī mākṣikaṃ tulyaṃ pippalī saindhavāmlakaiḥ /",
    "GS40nitrrk_u:892": " liptvā tārasya patrāṇi ruddhvā saptapuṭe pacet // Rrā_1,8.36 //",
    "GS40nitrrk_u:893": " dravaiḥ punaḥ punaḥ piṣṭvā mriyate nātra saṃśayaḥ /",
    "GS40nitrrk_u:894": " {silver:: māraṇa:: niruttha}",
    "GS40nitrrk_u:895": " tārapatraistribhir bhāgair bhāgaikaṃ śuddhamākṣikam // Rrā_1,8.37 //",
    "GS40nitrrk_u:896": " mardyaṃ jambīrajairdrāvaistārapatrāṇi lepayet /",
    "GS40nitrrk_u:897": " śoṣayedandhayet taṃ ca triṃśadvanyopalaiḥ pacet // Rrā_1,8.38 //",
    "GS40nitrrk_u:898": " caturdaśapuṭenaivaṃ nirutthaṃ mriyate dhruvam /",
    "GS40nitrrk_u:899": " {silver:: māraṇa}",
    "GS40nitrrk_u:900": " rūpyapatraṃ caturbhāgādbhāgaikaṃ mṛtavaṅgakam // Rrā_1,8.39 //",
    "GS40nitrrk_u:901": " athavā gandhatālena lepyaṃ jambīrapeṣitam /",
    "GS40nitrrk_u:902": " ruddhvā triḥpuṭaiḥ pacyāt pañcaviṃśadvanopalaiḥ // Rrā_1,8.40 //",
    "GS40nitrrk_u:903": " mriyate nātra saṃdeho gandho deyaḥ puṭe puṭe /",
    "GS40nitrrk_u:904": " {silver:: māraṇa}",
    "GS40nitrrk_u:905": " rasagandhau samau kṛtvā kākatuṇḍasya mūlakam // Rrā_1,8.41 //",
    "GS40nitrrk_u:906": " mardayenmahiṣīkṣīraiḥ piṣṭvā taṃ kṣālayejjalaiḥ /",
    "GS40nitrrk_u:907": " haridrāgolake kṣiptvā golaṃ hayapurīṣake // Rrā_1,8.42 //",
    "GS40nitrrk_u:908": " kṣiptvā dinaikaviṃśaṃ taṃ tadgolamuddharet punaḥ /",
    "GS40nitrrk_u:909": " tatpiṣṭvā tārapatrāṇi lepyānyamlena kenacit // Rrā_1,8.43 //",
    "GS40nitrrk_u:910": " puṭair viṃśatibhirbhasma jāyate nātra saṃśayaḥ /",
    "GS40nitrrk_u:911": " bhasmanā cāmlapiṣṭena melayettālakaṃ puṭaiḥ // Rrā_1,8.44 //",
    "GS40nitrrk_u:912": " jāyate tadvidhānena sarvarogāpahārakam // Rrā_1,8.45 //",
    "GS40nitrrk_u:913": " {copper:: aśuddha: :",
    "GS40nitrrk_u:914": " medic. properties}",
    "GS40nitrrk_u:915": " apakvatāmram āyurghnaṃ kāntighnaṃ sarvadhātuhā /",
    "GS40nitrrk_u:916": " bhrāntimūrcchābhramotkeśaṃ nānārukkuṣṭhaśūlakṛt // Rrā_1,8.46 //",
    "GS40nitrrk_u:917": " {copper:: śodhana}",
    "GS40nitrrk_u:918": " snuhyarkakṣīralavaṇakāñjikais tāmrapatrakam liptvā /",
    "GS40nitrrk_u:919": " pratāpyaṃ nirguṇḍīrasaiḥ siñcyātpunaḥ punaḥ // Rrā_1,8.47 //",
    "GS40nitrrk_u:920": " vāradvādaśadāhatvaṃ lepanāttāmrasiñcanāt /",
    "GS40nitrrk_u:921": " khaṭikā lavaṇaṃ takrair āranālaiśca peṣayet // Rrā_1,8.48 //",
    "GS40nitrrk_u:922": " tena liptvā tāmrapatraṃ taptaṃ taptaṃ niṣecayet /",
    "GS40nitrrk_u:923": " ṣaḍvāram amlapiṣṭena nirguṇḍyāstu viśuddhaye // Rrā_1,8.49 //",
    "GS40nitrrk_u:924": " {copper:: śodhana}",
    "GS40nitrrk_u:925": " gomūtreṇa pacettāmrapatraṃ yāmaṃ dṛḍhāgninā /",
    "GS40nitrrk_u:926": " śudhyate nātra sandeho māraṇaṃ kathyate'dhunā // Rrā_1,8.50 //",
    "GS40nitrrk_u:927": " {copper:: māraṇa}",
    "GS40nitrrk_u:928": " gandhena tāmratulyena hyamlapiṣṭena lepayet /",
    "GS40nitrrk_u:929": " kaṇṭakavedhīkṛtaṃ patraṃ siddhayitvā puṭe pacet // Rrā_1,8.51 //",
    "GS40nitrrk_u:930": " uddhṛtya cūrṇayet tasmin pādāṃśaṃ gandhakaṃ kṣipet /",
    "GS40nitrrk_u:931": " jambīrairāranālairvā mṛgadūrvādravaistathā // Rrā_1,8.52 //",
    "GS40nitrrk_u:932": " piṣṭvā piṣṭvā pacettadvat sagandhaṃ ca catuṣpuṭe /",
    "GS40nitrrk_u:933": " mātulaṅgarasaiḥ piṣṭvā puṭamekaṃ pradāpayet // Rrā_1,8.53 //",
    "GS40nitrrk_u:934": " anenaiva vidhānena tāmrabhasma bhaveddhruvam /",
    "GS40nitrrk_u:935": " {copper:: māraṇa}",
    "GS40nitrrk_u:936": " tāmrasya dviguṇaṃ sūtaṃ jambīrāmlena mardayet // Rrā_1,8.54 //",
    "GS40nitrrk_u:937": " sitaśarkarayāpyevaṃ puṭatraye mṛtaṃ bhavet /",
    "GS40nitrrk_u:938": " {copper:: māraṇa}",
    "GS40nitrrk_u:939": " pāṣāṇabhedīmatsyākṣīdravairdviguṇagandhakaiḥ // Rrā_1,8.55 //",
    "GS40nitrrk_u:940": " tāmrasya lepayetpatraṃ ruddhvā gajapuṭe pacet /",
    "GS40nitrrk_u:941": " saptāṃśena punardagdhaṃ dattvā drāvaiśca peṣayet // Rrā_1,8.56 //",
    "GS40nitrrk_u:942": " evaṃ saptapuṭe pakvaṃ tāmrabhasma bhaveddhruvam /",
    "GS40nitrrk_u:943": " {copper:: māraṇa}",
    "GS40nitrrk_u:944": " tāmrasya hiṅgulaṃ sūtaṃ jambīrāmlena peṣayet // Rrā_1,8.57 //",
    "GS40nitrrk_u:945": " ādau mūṣāntare kṣiptvā dhattūrasya tu patrakam /",
    "GS40nitrrk_u:946": " tatpṛṣṭhe tāmratulyaṃ tu gandhakaṃ cūrṇitaṃ kṣipet // Rrā_1,8.58 //",
    "GS40nitrrk_u:947": " tatpṛṣṭhe marditaṃ tāmraṃ pūrvatulyaṃ tu gandhakam /",
    "GS40nitrrk_u:948": " ācchādya dhustūrapatre ruddhvā gajapuṭe pacet // Rrā_1,8.59 //",
    "GS40nitrrk_u:949": " svāṃgaśītaṃ tu taccūrṇaṃ bhasmībhavati niścitam /",
    "GS40nitrrk_u:950": " {copper:: māraṇa}",
    "GS40nitrrk_u:951": " kiṃcidgandhena cāmlena kṣālayettāmrapatrakam // Rrā_1,8.60 //",
    "GS40nitrrk_u:952": " tena gandhena sūtena tāmrapatraṃ pralepayet /",
    "GS40nitrrk_u:953": " gandhena puṭitaṃ paścānmriyate nātra saṃśayaḥ // Rrā_1,8.61 //",
    "GS40nitrrk_u:954": " {copper:: māraṇa}",
    "GS40nitrrk_u:955": " tāmradviguṇagandhena cāmlapiṣṭena tatpunaḥ /",
    "GS40nitrrk_u:956": " kṣiptvā hyadho'rdhabhāgena deyā piṣṭāmlakairbudhaḥ // Rrā_1,8.62 //",
    "GS40nitrrk_u:957": " tatpiṇḍaṃ bhāṇḍagarbhe tu ruddhvā culyāṃ vipācayet /",
    "GS40nitrrk_u:958": " yāmaikaṃ tīvrapākena bhasmībhavati niścitam // Rrā_1,8.63 //",
    "GS40nitrrk_u:959": " {copper:: māraṇa}",
    "GS40nitrrk_u:960": " sūtamekaṃ dvidhā gandhaṃ yāmaṃ kṛtvā vimarditam /",
    "GS40nitrrk_u:961": " dvayostulyaṃ tāmrapatraṃ sthālyāṃ garbhe nidhāpayet // Rrā_1,8.64 //",
    "GS40nitrrk_u:962": " samyaglavaṇayantrasthaṃ pārśve bhasma nidhāpayet /",
    "GS40nitrrk_u:963": " caturyāmaṃ paceccullyāṃ pātrapṛṣṭhe sagomayam // Rrā_1,8.65 //",
    "GS40nitrrk_u:964": " jalaṃ punaḥ punardeyaṃ svāṅgaśaityaṃ vicūrṇayet /",
    "GS40nitrrk_u:965": " mriyate nātra saṃdehaḥ sarvarogeṣu yojayet // Rrā_1,8.66 //",
    "GS40nitrrk_u:966": " {copper:: māraṇa (śodhana?)}",
    "GS40nitrrk_u:967": " nānāvidhaṃ mataṃ tāmraṃ śuddhyarthaṃ bhāgapañcakam /",
    "GS40nitrrk_u:968": " bhāgaikaṃ śvetakācaṃ ca bhāgapañcaikaṭaṃkaṇam // Rrā_1,8.67 //",
    "GS40nitrrk_u:969": " mūṣāyāṃ militaṃ kṛtvā bhāgaikaṃ tāmrapatrakam /",
    "GS40nitrrk_u:970": " ūrdhve dattvā niruddhyāya dhmātairgrāhyaṃ suśītalam // Rrā_1,8.68 //",
    "GS40nitrrk_u:971": " nirdoṣaṃ tu bhavettāmraṃ sarvarogaharaṃ bhavet /",
    "GS40nitrrk_u:972": " {copper:: mṛta: :",
    "GS40nitrrk_u:973": " medic. application}",
    "GS40nitrrk_u:974": " athavā māritaṃ tāmramamlenaikena mardayet // Rrā_1,8.69 //",
    "GS40nitrrk_u:975": " tadgolaṃ sūraṇasyāntar urdhvāruddhvā tu lepayet /",
    "GS40nitrrk_u:976": " śuṣkaṃ gajapuṭe pacyāt sarvadoṣaharo bhavet // Rrā_1,8.70 //",
    "GS40nitrrk_u:977": " vāntiṃ bhrāntiṃ virekaṃ ca na karoti kadācana /",
    "GS40nitrrk_u:978": " {copper:: mṛta: :",
    "GS40nitrrk_u:979": " medic. properties}",
    "GS40nitrrk_u:980": " tāmraṃ tīkṣṇoṣṇamadhuraṃ kaṣāyaṃ śītalaṃ saram // Rrā_1,8.71 //",
    "GS40nitrrk_u:981": " kaphapittakṣayaṃ pāṇḍukuṣṭhaghnaṃ ca rasāyanam /",
    "GS40nitrrk_u:982": " pariṇāmaśūlam arśāṃsi mandāgniṃ ca vināśayet // Rrā_1,8.72 //",
    "GS40nitrrk_u:983": " {tin, lead:: amṛta: :",
    "GS40nitrrk_u:984": " medic. properties}",
    "GS40nitrrk_u:985": " pākahīnau nāgavaṃgau kuṣṭhagulmarujākarau /",
    "GS40nitrrk_u:986": " mehapāṇḍūdaravātakaphamṛtyukarau kila // Rrā_1,8.73 //",
    "GS40nitrrk_u:987": " {lead:: śodhana}",
    "GS40nitrrk_u:988": " nirguṇḍīmūlacūrṇena mārkadugdhena lepayet /",
    "GS40nitrrk_u:989": " nāgapatraṃ tu taṃ śuṣkaṃ drāvayitvā niṣecayet // Rrā_1,8.74 //",
    "GS40nitrrk_u:990": " nirguṇḍīdravamadhye tu tataḥ patraṃ tu kārayet /",
    "GS40nitrrk_u:991": " liptvā bhāvyaṃ punaḥ secyaṃ saptavāraṃ viśuddhaye // Rrā_1,8.75 //",
    "GS40nitrrk_u:992": " {lead:: śodhana}",
    "GS40nitrrk_u:993": " niśā tumbarubījāni kokilākṣaṃ kuṭhārikām /",
    "GS40nitrrk_u:994": " gaurīphalāmlikā caṇḍī kṣudrā brāhmī sajīrakam // Rrā_1,8.76 //",
    "GS40nitrrk_u:995": " yathālābhena bhasmaikaṃ vajrīkṣīreṇa bhāvayet /",
    "GS40nitrrk_u:996": " tanmadhye bhāvitaṃ nāgaṃ śuddhaṃ sekaṃ tu saptadhā // Rrā_1,8.77 //",
    "GS40nitrrk_u:997": " {lead:: māraṇa:: niruttha}",
    "GS40nitrrk_u:998": " aśvatthaciñcātvagbhasma nāgasya caturaṃśataḥ /",
    "GS40nitrrk_u:999": " kṣiptvā cullyāṃ pacetpātre cālayellohacaṭṭake // Rrā_1,8.78 //",
    "GS40nitrrk_u:1000": " yāvadbhasma bhaved etacca bhasma tulyaṃ manaḥśilām /",
    "GS40nitrrk_u:1001": " jambīrairāranālairvā piṣṭvā ruddhvā puṭe pacet // Rrā_1,8.79 //",
    "GS40nitrrk_u:1002": " svāṃgaśītaṃ punaḥ piṣṭvā viṃśatyaṃśaiḥ śilāmlakaiḥ /",
    "GS40nitrrk_u:1003": " evaṃ ṣaḍbhiḥ puṭe pāko nāgasyāpi nirutthitaḥ // Rrā_1,8.80 //",
    "GS40nitrrk_u:1004": " {lead:: māraṇa}",
    "GS40nitrrk_u:1005": " athavā nāgapatrāṇi cūrṇaliptāni kharpare /",
    "GS40nitrrk_u:1006": " atyagnau pācayedyāmaṃ tadbhasma citrakadravaiḥ // Rrā_1,8.81 //",
    "GS40nitrrk_u:1007": " bharjayellauhaje pātre cālyamarjunadaṇḍakaiḥ /",
    "GS40nitrrk_u:1008": " yāmaṣoḍaśaparyantaṃ dravaṃ deyaṃ punaḥ punaḥ // Rrā_1,8.82 //",
    "GS40nitrrk_u:1009": " daṇḍena mardayetkvāthyam uddhṛtya citrakadravaiḥ /",
    "GS40nitrrk_u:1010": " golayitvā nirudhyātha ṣaṭpuṭe mārayellaghu // Rrā_1,8.83 //",
    "GS40nitrrk_u:1011": " {lead:: māraṇa}",
    "GS40nitrrk_u:1012": " ciñcākṣamikṣubhallātabalāvajralatābhavaiḥ /",
    "GS40nitrrk_u:1013": " apāmārgārjunāśvatthabhasmabhir bharjayed dṛḍham // Rrā_1,8.84 //",
    "GS40nitrrk_u:1014": " lohapātraṃ tu saptāhaṃ tulyaṃ bhasmāni cāśu ca /",
    "GS40nitrrk_u:1015": " daṇḍapalāśakenaiva mriyate nātra saṃśayaḥ // Rrā_1,8.85 //",
    "GS40nitrrk_u:1016": " {lead:: māraṇa}",
    "GS40nitrrk_u:1017": " piṣṭvāgastiṃ ca bhūnāgaṃ liptvā pātraṃ viśoṣayet /",
    "GS40nitrrk_u:1018": " tadbhāṇḍe drāvayedyāmaṃ dṛḍhe bhāṇḍe vinikṣipet // Rrā_1,8.86 //",
    "GS40nitrrk_u:1019": " vāsācirciṭayoḥ kṣāre vāsādale vighaṭṭayet /",
    "GS40nitrrk_u:1020": " yāmaikaṃ pācayeccullyāṃ samuddhṛtya vimiśrayet // Rrā_1,8.87 //",
    "GS40nitrrk_u:1021": " taccūrṇaṃ tu śilātāpyairvāsakakṣārasaṃyutaiḥ /",
    "GS40nitrrk_u:1022": " tattulyaṃ pūrvanāgaṃ viṃśadekapuṭe pacet // Rrā_1,8.88 //",
    "GS40nitrrk_u:1023": " dvipuṭaṃ circiṭākṣāraiḥ deyaṃ vāsārasaiḥ saha /",
    "GS40nitrrk_u:1024": " nāgaḥ sindūravarṇābho mriyate sarvakāryakṛt // Rrā_1,8.89 //",
    "GS40nitrrk_u:1025": " {lead:: māraṇa}",
    "GS40nitrrk_u:1026": " kunaṭī mākṣikaṃ caiva samabhāgaṃ tu kārayet /",
    "GS40nitrrk_u:1027": " arkaparṇena tatpiṣṭvā sīsapatrāṇi mārayet // Rrā_1,8.90 //",
    "GS40nitrrk_u:1028": " {lead:: mṛta: :",
    "GS40nitrrk_u:1029": " medic. properties}",
    "GS40nitrrk_u:1030": " satiktamadhuro nāgo mṛto bhavati bhasmasāt /",
    "GS40nitrrk_u:1031": " āyuṣkīrtiṃ vīryavṛddhiṃ karoti sevanātsadā // Rrā_1,8.91 //",
    "GS40nitrrk_u:1032": " {tin:: māraṇa}",
    "GS40nitrrk_u:1033": " mākṣikaṃ haritālaṃ ca palāśasvarasena ca /",
    "GS40nitrrk_u:1034": " kṛtakalkena saṃlipya vaṃgapatrāṇi mārayet // Rrā_1,8.92 //",
    "GS40nitrrk_u:1035": " nāgavacchodhayed vaṅgaṃ tadvadaśvatthaciṃcayoḥ /",
    "GS40nitrrk_u:1036": " tadbhasma haritālaṃ ca tulyamamlena kenacit // Rrā_1,8.93 //",
    "GS40nitrrk_u:1037": " palāśotthadravairvātha golayitvāndhayetpuṭe /",
    "GS40nitrrk_u:1038": " uddhṛtya daśamāṃśena tālena saha mardayet // Rrā_1,8.94 //",
    "GS40nitrrk_u:1039": " pūrvadrāvaiḥ sahāloḍya ruddhvā gajapuṭe pacet /",
    "GS40nitrrk_u:1040": " evaṃ viṃśatpuṭe paktvā mṛtaṃ bhavati bhasmasāt // Rrā_1,8.95 //",
    "GS40nitrrk_u:1041": " {tin:: māraṇa}",
    "GS40nitrrk_u:1042": " vaṅgapādena sūtena vaṅgapatrāṇi lepayet /",
    "GS40nitrrk_u:1043": " ciñcāvṛkṣasya saṃgṛhya cāntaśchannaṃ ca taṇḍulaiḥ // Rrā_1,8.96 //",
    "GS40nitrrk_u:1044": " piṣṭvā tatpiṇḍamadhye tu vaṅgapatrāṇi lepayet /",
    "GS40nitrrk_u:1045": " śirīṣarajanīcūrṇaiḥ kumāryāḥ śubhagolakam // Rrā_1,8.97 //",
    "GS40nitrrk_u:1046": " sūtaliptaṃ vaṅgapatraṃ golake samalepitam /",
    "GS40nitrrk_u:1047": " ruddhvā gajapuṭe pakvaṃ pūrvasaṃkhyā mṛto bhavet // Rrā_1,8.98 //",
    "GS40nitrrk_u:1048": " {tin:: māraṇa}",
    "GS40nitrrk_u:1049": " akṣabhallātakaṃ toyaiḥ piṣṭvā tāni vilepayet /",
    "GS40nitrrk_u:1050": " tatastilakhalī madhye kṣiptvā ruddhvā puṭe pacet // Rrā_1,8.99 //",
    "GS40nitrrk_u:1051": " gajākhye jāyate bhasma catvāriṃśativaṅgakam /",
    "GS40nitrrk_u:1052": " {tin:: mṛta: :",
    "GS40nitrrk_u:1053": " medic. properties}",
    "GS40nitrrk_u:1054": " satiktalavaṇaṃ vaṅgaṃ pāṇḍughnaṃ krimimehajit // Rrā_1,8.100 //",
    "GS40nitrrk_u:1055": " lekhinaṃ pittalaṃ kiṃcit sarvadehāmayāpaham // Rrā_1,8.101 //",
    "GS40nitrrk_u:1056": " RRĀ, 1, 9",
    "GS40nitrrk_u:1057": " {iron:: aśuddha: :",
    "GS40nitrrk_u:1058": " medic. properties}",
    "GS40nitrrk_u:1059": " aśuddhamamṛtaṃ lauham āyurhānirujākaram /",
    "GS40nitrrk_u:1060": " hṛtpīḍāṃ ca tṛṣāṃ jāḍyaṃ tasmācchuddhaṃ ca mārayet // Rrā_1,9.1 //",
    "GS40nitrrk_u:1061": " {kāntaloha:: parīkṣā}",
    "GS40nitrrk_u:1062": " pātre yasminprasarati na cettailabindurvisṛṣṭaḥ /",
    "GS40nitrrk_u:1063": " hiṅgur gandhaṃ prasarati nijaṃ tiktatāṃ nimbukaśca /",
    "GS40nitrrk_u:1064": " pāke dagdhaṃ bhavati śikharākāratā naiva bhūmau /",
    "GS40nitrrk_u:1065": " kāntaṃ lauhaṃ tadidamuditaṃ lakṣaṇoktaṃ na cānyat // Rrā_1,9.2 //",
    "GS40nitrrk_u:1066": " kāntaṃ mṛdutaraṃ tāraṃ rukmābhaṃ timiraṃ karam /",
    "GS40nitrrk_u:1067": " svāduryato bhavennimbakalko rātriniveśitaḥ // Rrā_1,9.3 //",
    "GS40nitrrk_u:1068": " kāntaṃ taduttamaṃ yacca rūpyenāvartitaṃ milet /",
    "GS40nitrrk_u:1069": " sarvarogaharam etat sarvakuṣṭhaharaṃ param // Rrā_1,9.4 //",
    "GS40nitrrk_u:1070": " {iron:: subtypes:: śodhana}",
    "GS40nitrrk_u:1071": " śaśachāgaraktasaṃliptaṃ trivāraṃ cāgnitāpitam /",
    "GS40nitrrk_u:1072": " kāntādimuṇḍaparyantaṃ sarvarogaharaṃ param // Rrā_1,9.5 //",
    "GS40nitrrk_u:1073": " {iron:: śodhana:: adri}",
    "GS40nitrrk_u:1074": " triphalāṣṭaguṇais toyaistriphalāṣoḍaśaṃ palam /",
    "GS40nitrrk_u:1075": " tatkvāthe pādaśeṣe tu lauhasya patrapañcakam // Rrā_1,9.6 //",
    "GS40nitrrk_u:1076": " kṛtvā patrāṇi taptāni saptavārāṇi secayet /",
    "GS40nitrrk_u:1077": " evaṃ pralīyate doṣo girijo lauhasambhavaḥ // Rrā_1,9.7 //",
    "GS40nitrrk_u:1078": " {iron:: śodhana}",
    "GS40nitrrk_u:1079": " trividhaṃ lauhacūrṇaṃ vā gomūtraiḥ ṣaḍguṇaiḥ pacet /",
    "GS40nitrrk_u:1080": " prakṣālayedāranāle śoṣyaṃ śuddhim avāpnuyāt // Rrā_1,9.8 //",
    "GS40nitrrk_u:1081": " {iron:: subtypes:: śodhana}",
    "GS40nitrrk_u:1082": " raktamālā haṃsapādo gojihvā triphalāmṛtā /",
    "GS40nitrrk_u:1083": " gopālī tumbururdantī tulyagomūtrapeṣitam // Rrā_1,9.9 //",
    "GS40nitrrk_u:1084": " asminmadhye lauhapattraṃ taptaṃ taptaṃ dvisaptadhā /",
    "GS40nitrrk_u:1085": " secayetkāntamuṇḍāntaṃ sarvadoṣāpanuttaye // Rrā_1,9.10 //",
    "GS40nitrrk_u:1086": " sarveṣvauṣadhakalpeṣu lauhakalpaṃ praśasyate /",
    "GS40nitrrk_u:1087": " tasmāt sarvaṃ prayatnena lauhamādau vimārayet // Rrā_1,9.11 //",
    "GS40nitrrk_u:1088": " ayaḥ pañcapalād ūrdhvaṃ yāvat palatrayodaśāt /",
    "GS40nitrrk_u:1089": " ādau mantrastataḥ karma yathākartavyam ucyate // Rrā_1,9.12 //",
    "GS40nitrrk_u:1090": " {iron:: māraṇa}",
    "GS40nitrrk_u:1091": " hiṅgulasya palān pañca nārīstanyena peṣayet /",
    "GS40nitrrk_u:1092": " tena lauhasya patrāṇi lepayetpalapañcakam // Rrā_1,9.13 //",
    "GS40nitrrk_u:1093": " ruddhvā gajapuṭe pacyātkaṣāyaistraiphalaiḥ punaḥ /",
    "GS40nitrrk_u:1094": " jambīrairāranālairvā viṃśatyaṃśena hiṅgulam // Rrā_1,9.14 //",
    "GS40nitrrk_u:1095": " piṣṭvā ruddhvā puṭellohaṃ tathaivaṃ pācayetpunaḥ /",
    "GS40nitrrk_u:1096": " catvāriṃśatpuṭair evaṃ kāntaṃ tīkṣṇaṃ ca muṇḍakam // Rrā_1,9.15 //",
    "GS40nitrrk_u:1097": " ho mriyate trālasande dattvā dattvā ca hiṅgulam /",
    "GS40nitrrk_u:1098": " {iron:: māraṇa}",
    "GS40nitrrk_u:1099": " arjunasya tvacā peṣyā kāñjikenātilohitā // Rrā_1,9.16 //",
    "GS40nitrrk_u:1100": " tanmadhye lohacūrṇaṃ ca kāṃsyapātre vinikṣipet /",
    "GS40nitrrk_u:1101": " dinaikaṃ bhāvayedgharme dravaiḥ pūryaṃ punaḥ punaḥ // Rrā_1,9.17 //",
    "GS40nitrrk_u:1102": " arjunaiḥ sāranālair vā trividhaṃ mārayedayaḥ /",
    "GS40nitrrk_u:1103": " {iron:: māraṇa}",
    "GS40nitrrk_u:1104": " dantīpatraṃ dravaṃ yacca lauhacūrṇaṃ viloḍayet // Rrā_1,9.18 //",
    "GS40nitrrk_u:1105": " dinaikaṃ bhāvayed gharme dravaṃ deyaṃ punaḥ punaḥ /",
    "GS40nitrrk_u:1106": " ruddhvā rātrau puṭaiḥ pacyād ebhirdrāvaiśca bhāvayet // Rrā_1,9.19 //",
    "GS40nitrrk_u:1107": " evamaṣṭadinaṃ kuryāt trividhaṃ mriyate hyayaḥ /",
    "GS40nitrrk_u:1108": " {iron:: māraṇa}",
    "GS40nitrrk_u:1109": " ciñcāpatranibhāṃ kuryāttrividhaṃ lohapatrakam // Rrā_1,9.20 //",
    "GS40nitrrk_u:1110": " mṛtpātrasthaṃ kṣiped gharme dantyā drāvaiḥ prapūrayet /",
    "GS40nitrrk_u:1111": " patraṃ punaḥ punastāvadyāvajjvarati vai tvayaḥ // Rrā_1,9.21 //",
    "GS40nitrrk_u:1112": " mriyate tīvragharmeṇa cūrṇīkṛtya niyojayet /",
    "GS40nitrrk_u:1113": " {iron:: māraṇa}",
    "GS40nitrrk_u:1114": " kāntaṃ tīkṣṇaṃ tathā muṇḍacūrṇaṃ matsyākṣajair dravaiḥ // Rrā_1,9.22 //",
    "GS40nitrrk_u:1115": " ātape tridinaṃ bhāvyaṃ dvidinaṃ citrakadravaiḥ /",
    "GS40nitrrk_u:1116": " trikaṇṭakadravaistryahaṃ sahadevyā dravaistryaham // Rrā_1,9.23 //",
    "GS40nitrrk_u:1117": " gomūtraistriphalākvāthe bhāvayecca tryahaṃ tryaham /",
    "GS40nitrrk_u:1118": " dhātakyāśca tato mardyaṃ kramāddeyaṃ puṭaṃ puṭam // Rrā_1,9.24 //",
    "GS40nitrrk_u:1119": " ruddhvā gajapuṭenaivaṃ mṛtaṃ yogeṣu yojayet /",
    "GS40nitrrk_u:1120": " {iron:: māraṇa}",
    "GS40nitrrk_u:1121": " dravaiḥ kuraṇṭapatrotthaiḥ lauhacūrṇaṃ vimardayet // Rrā_1,9.25 //",
    "GS40nitrrk_u:1122": " dinaikamātape tīvre dravairmardyaṃ trikaṇṭakaiḥ /",
    "GS40nitrrk_u:1123": " vandhyābhṛṅgīpunarnavayor gomūtraiśca dinaṃ punaḥ // Rrā_1,9.26 //",
    "GS40nitrrk_u:1124": " gomūtraistriphalā kvāthyā tatkaṣāyeṇa bhāvayet /",
    "GS40nitrrk_u:1125": " trisaptāhaṃ prayatnena dinaikaṃ mardayet tataḥ // Rrā_1,9.27 //",
    "GS40nitrrk_u:1126": " ruddhvā gajapuṭe pañcādiṃ kvāthena mardayet /",
    "GS40nitrrk_u:1127": " divā mardyaṃ puṭaṃ rātrāvekaviṃśatidināni vai // Rrā_1,9.28 //",
    "GS40nitrrk_u:1128": " ekaviṃśaddinenaiva mriyate trividhaṃ hyayaḥ /",
    "GS40nitrrk_u:1129": " {iron:: māraṇa}",
    "GS40nitrrk_u:1130": " mākṣikaṃ ca śilā hyamlair haridrā maricāni ca // Rrā_1,9.29 //",
    "GS40nitrrk_u:1131": " piṣṭvā mardyaṃ lohapatraṃ taptaṃ taptaṃ niṣecayet /",
    "GS40nitrrk_u:1132": " saptadhā triphalākvāthe jalena kṣālayetpunaḥ // Rrā_1,9.30 //",
    "GS40nitrrk_u:1133": " kuṭṭayellohadaṇḍena peṣayettriphalājalaiḥ /",
    "GS40nitrrk_u:1134": " ṣoḍaśāṃśena lohasya dātavyaṃ mākṣikaṃ śilā // Rrā_1,9.31 //",
    "GS40nitrrk_u:1135": " amlena loḍitaṃ ruddhvā gajāndhakapuṭe pacet /",
    "GS40nitrrk_u:1136": " nirutthaṃ jāyate bhasma kāntaṃ tīkṣṇādimuṇḍakam // Rrā_1,9.32 //",
    "GS40nitrrk_u:1137": " {iron:: māraṇa}",
    "GS40nitrrk_u:1138": " tindūphalasya majjābhirliptvā sthāpyātape khare /",
    "GS40nitrrk_u:1139": " dhārayet kāṃsyapātrasthaṃ dinaikena puṭatyalam // Rrā_1,9.33 //",
    "GS40nitrrk_u:1140": " lepyaṃ punaḥ punaḥ kuryāt dināntāntaṃ pralepayet /",
    "GS40nitrrk_u:1141": " triphalākvāthasaṃyuktaṃ dinaikena mṛtaṃ bhavet // Rrā_1,9.34 //",
    "GS40nitrrk_u:1142": " {iron:: māraṇa}",
    "GS40nitrrk_u:1143": " sthālyāṃ vā lohapātre vā lauhadarvyā viloḍayet /",
    "GS40nitrrk_u:1144": " pācayettriphalākvāthe dinaikaṃ lohacūrṇakam // Rrā_1,9.35 //",
    "GS40nitrrk_u:1145": " tatpiṇḍaṃ triphalātoyaiḥ piṣṭvā ruddhvā puṭe pacet /",
    "GS40nitrrk_u:1146": " ṣoḍaśāṃśena mūṣāyāṃ nirvāte'harniśaṃ pacet // Rrā_1,9.36 //",
    "GS40nitrrk_u:1147": " evaṃ tridhā prakartavyaṃ sthālīpākaṃ puṭāntaram /",
    "GS40nitrrk_u:1148": " bhṛṅgyā drāvaṃ tālamūlī hastikarṇasya mūlakam // Rrā_1,9.37 //",
    "GS40nitrrk_u:1149": " śatāvarī vidāryāśca mūlakvāthe ca traiphale /",
    "GS40nitrrk_u:1150": " piṣṭvā tatpūrvavat sthālyāṃ pācyaṃ peṣyaṃ puṭe tridhā // Rrā_1,9.38 //",
    "GS40nitrrk_u:1151": " tataḥ punarnavātoyair daśamūlakaṣāyakaiḥ /",
    "GS40nitrrk_u:1152": " bṛhatyāśca kaṣāyairvā bījapūrasya toyataḥ // Rrā_1,9.39 //",
    "GS40nitrrk_u:1153": " brahmabījas tathāśigrukvāthe gopayasāpi vā /",
    "GS40nitrrk_u:1154": " pratyekena prapeṣyādau pūrvagarbhapuṭe pacet // Rrā_1,9.40 //",
    "GS40nitrrk_u:1155": " bhāvayettu dravenaiva puṭānte yāmamātrakam /",
    "GS40nitrrk_u:1156": " pratyekena kramādevaṃ piṣṭvā puṭaiśca bhāvayet // Rrā_1,9.41 //",
    "GS40nitrrk_u:1157": " mriyate nātra saṃdehaḥ kāntaṃ tīkṣṇaṃ ca muṇḍakam /",
    "GS40nitrrk_u:1158": " sarvam etanmṛtaṃ lauhaṃ dhmātavyaṃ mitrapañcakaiḥ /",
    "GS40nitrrk_u:1159": " yadyevaṃ syānnirutthānaṃ sevyaṃ vāritaraṃ bhavet // Rrā_1,9.42 //",
    "GS40nitrrk_u:1160": " {iron:: māraṇa}",
    "GS40nitrrk_u:1161": " madhvājyaṃ mṛtaṃ lauhaṃ ca sarūpyaṃ saṃpuṭe kṣipet /",
    "GS40nitrrk_u:1162": " ruddhvā dabhāyaṃ tu saṃgrāhyaṃ rūpyaṃ ca pūrvamānakam // Rrā_1,9.43 //",
    "GS40nitrrk_u:1163": " tadā lauhaṃ mṛtaṃ vidyādamṛtaṃ mārayet punaḥ // Rrā_1,9.44 //",
    "GS40nitrrk_u:1164": " {iron:: māraṇa:: niruttha}",
    "GS40nitrrk_u:1165": " gandhakaṃ tu mṛtaṃ lauhaṃ tulyaṃ khalve vimardayet /",
    "GS40nitrrk_u:1166": " dinaikaṃ kanyakādrāvai ruddhvā gajapuṭe pacet // Rrā_1,9.45 //",
    "GS40nitrrk_u:1167": " ityevaṃ sarvalohānāṃ kartavyo'yaṃ nirutthitaḥ // Rrā_1,9.46 //",
    "GS40nitrrk_u:1168": " {iron:: māraṇa:: vāritara}",
    "GS40nitrrk_u:1169": " śuddhasūtaṃ dvidhā gandhaṃ kṛtvā khalve tu kajjalīm /",
    "GS40nitrrk_u:1170": " dvayoḥ samaṃ lauhacūrṇaṃ mardayetkanyakādravaiḥ // Rrā_1,9.47 //",
    "GS40nitrrk_u:1171": " yāmadvayātsamuddhṛtya tadgolaṃ tāmrapātrake /",
    "GS40nitrrk_u:1172": " ācchādyairaṇḍapatraiśca yāmārddheṇoṣṇatāṃ vrajet // Rrā_1,9.48 //",
    "GS40nitrrk_u:1173": " dhānyarāśau nyaset paścāt tridinānte samuddharet /",
    "GS40nitrrk_u:1174": " sampiṣya gālayed vastre sadyo vāritaraṃ bhavet // Rrā_1,9.49 //",
    "GS40nitrrk_u:1175": " kāntaṃ tīkṣṇaṃ tathā muṇḍaṃ nirutthaṃ jāyate mṛtam /",
    "GS40nitrrk_u:1176": " svarṇādīn mārayedevaṃ cūrṇīkṛtya tu lohavat // Rrā_1,9.50 //",
    "GS40nitrrk_u:1177": " siddhayogamidaṃ khyātaṃ siddhānāṃ sammukhāgatam /",
    "GS40nitrrk_u:1178": " {iron:: mṛta:: medic. use}",
    "GS40nitrrk_u:1179": " annabhūtam āyasādyaṃ sarvarogajvarāpaham // Rrā_1,9.51 //",
    "GS40nitrrk_u:1180": " triphalārasasaṃyuktaṃ sarvarogeṣu yojayet // Rrā_1,9.52 //",
    "GS40nitrrk_u:1181": " mṛtāni lauhāni vaśībhavanti /",
    "GS40nitrrk_u:1182": " nighnanti yuktyā hyakhilāmayāni /",
    "GS40nitrrk_u:1183": " abhyāsayogād dṛḍhayogasiddham /",
    "GS40nitrrk_u:1184": " kurvanti ruṅmṛtyujarāvināśam // Rrā_1,9.53 //",
    "GS40nitrrk_u:1185": " {iron:: mṛta: :",
    "GS40nitrrk_u:1186": " amṛtīkaraṇa}",
    "GS40nitrrk_u:1187": " toyāṣṭabhāgaśeṣena triphalāpalapañcakam /",
    "GS40nitrrk_u:1188": " ghṛtaṃ kvāthasya tulyaṃ syāccūrṇaṃ tulyaṃ mṛtāyasam // Rrā_1,9.54 //",
    "GS40nitrrk_u:1189": " pācayet tāmrapātre ca lauhadarvyā vicālayet /",
    "GS40nitrrk_u:1190": " mṛdvagninā pacettāvad yāvajjīryati gandhakam // Rrā_1,9.55 //",
    "GS40nitrrk_u:1191": " lauhatulyā śivā yojyā supakvenaivāvatārayet /",
    "GS40nitrrk_u:1192": " yogavāhamidaṃ khyātaṃ mṛtaṃ lohaṃ mahāmṛtam // Rrā_1,9.56 //",
    "GS40nitrrk_u:1193": " evaṃ kāntasya tīkṣṇasya muṇḍasyāpi vidhiḥ smṛtaḥ /",
    "GS40nitrrk_u:1194": " {iron:: mṛta: :",
    "GS40nitrrk_u:1195": " amṛtīkaraṇa}",
    "GS40nitrrk_u:1196": " guḍasya kuḍave pakvaṃ lauhabhasma palānvitam // Rrā_1,9.57 //",
    "GS40nitrrk_u:1197": " kolapramāṇaṃ rogeṣu tacca yogena yojayet /",
    "GS40nitrrk_u:1198": " ghṛtaṃ tulyaṃ mṛtaṃ lohaṃ lohapātragataṃ pacet // Rrā_1,9.58 //",
    "GS40nitrrk_u:1199": " jīrṇe ghṛtaṃ samādāya yogavāheṣu yojayet // Rrā_1,9.59 //",
    "GS40nitrrk_u:1200": " oṃ amṛtena bhakṣyāya namaḥ anena manunā lauhaṃ bhakṣayet /",
    "GS40nitrrk_u:1201": " {iron:: mṛta: :",
    "GS40nitrrk_u:1202": " medic. properties}",
    "GS40nitrrk_u:1203": " āyurvīryaṃ balaṃ datte pāṇḍumehādikuṣṭhanut /",
    "GS40nitrrk_u:1204": " āmavātaharaṃ lauhaṃ valīpalitanāśanam // Rrā_1,9.60 //",
    "GS40nitrrk_u:1205": " {upaloha:: śodhana}",
    "GS40nitrrk_u:1206": " trikṣāraṃ pañcalavaṇaṃ saptadhāmlena mardayet /",
    "GS40nitrrk_u:1207": " kāṃsyāraghoṣapatrāṇi tilakalkena lepayet // Rrā_1,9.61 //",
    "GS40nitrrk_u:1208": " ruddhvā gajapuṭe pacyācchuddhimāyāti nānyathā /",
    "GS40nitrrk_u:1209": " {upaloha:: māraṇa}",
    "GS40nitrrk_u:1210": " tāmravanmārayet teṣāṃ kṛtvā sarvatra yojayet // Rrā_1,9.62 //",
    "GS40nitrrk_u:1211": " {bronze:: medic. properties}",
    "GS40nitrrk_u:1212": " kāṃsyaṃ kaṣāyamuṣṇaṃ ca laghu rūkṣaṃ ca tiktakam /",
    "GS40nitrrk_u:1213": " kaphapittarujaṃ hanti hṛddehāyuṣyavardhanam // Rrā_1,9.63 //",
    "GS40nitrrk_u:1214": " {brass:: medic. properties}",
    "GS40nitrrk_u:1215": " rītikā ca galaṃ rūkṣam atiktalavaṇaṃ saram /",
    "GS40nitrrk_u:1216": " śodhanaṃ sarvarogaghnaṃ balavīryāyuṣyavarddhanam // Rrā_1,9.64 //",
    "GS40nitrrk_u:1217": " {maṇḍūra:: production}",
    "GS40nitrrk_u:1218": " alpāṅgāre dhamet kiṭṭaṃ lauhajaṃ ca gavāṃ jalaiḥ /",
    "GS40nitrrk_u:1219": " secayedakṣapatraiśca saptavāraṃ punaḥ punaḥ // Rrā_1,9.65 //",
    "GS40nitrrk_u:1220": " maṇḍūro'yaṃ samākhyātaḥ śuddhaṃ ślakṣṇaṃ niyojayet /",
    "GS40nitrrk_u:1221": " kiṭṭācchataguṇaṃ muṇḍaṃ muṇḍāttīkṣṇaṃ śatādhikam // Rrā_1,9.66 //",
    "GS40nitrrk_u:1222": " tīkṣṇāllakṣaguṇaṃ kāntaṃ bhakṣaṇātkurute guṇam /",
    "GS40nitrrk_u:1223": " tasmāt kāntaṃ sadā sevyaṃ jarāmṛtyuharaṃ param // Rrā_1,9.67 //",
    "GS40nitrrk_u:1224": " RRĀ, 1, 10",
    "GS40nitrrk_u:1225": " tailānāṃ pātanaṃ vakṣye sūryapāke'thavānale /",
    "GS40nitrrk_u:1226": " yantrayogena yattailaṃ grāhyaṃ yogeṣu yojayet // Rrā_1,10.1 //",
    "GS40nitrrk_u:1227": " {dhattūra:: oil}",
    "GS40nitrrk_u:1228": " dhattūrabījacūrṇāni vastrapūtāni kārayet /",
    "GS40nitrrk_u:1229": " ālipya kāṃsyapātraṃ tu dhārayedātape khare // Rrā_1,10.2 //",
    "GS40nitrrk_u:1230": " sutaptaṃ vastrapūtaṃ ca pātayet tailamāharet /",
    "GS40nitrrk_u:1231": " {śigru:: oil}",
    "GS40nitrrk_u:1232": " śigrupuṣkarabījānāṃ bījasya mārkavasya ca // Rrā_1,10.3 //",
    "GS40nitrrk_u:1233": " grāhyaṃ dhattūravat tailamekaikasya pṛthak pṛthak /",
    "GS40nitrrk_u:1234": " yathā dhattūrajaṃ tailaṃ kvāthād gharme samuddhṛtam // Rrā_1,10.4 //",
    "GS40nitrrk_u:1235": " tathā sarvatra tailāni saṃgrāhyānyauṣadhāntaraiḥ /",
    "GS40nitrrk_u:1236": " {aṅkoṭa:: oil}",
    "GS40nitrrk_u:1237": " aṅkoṭasyāpi tailaṃ syātkākatuṇḍayā samūlayā // Rrā_1,10.5 //",
    "GS40nitrrk_u:1238": " vākucīdevadālyāśca karkoṭīmūlataḥ bhavet /",
    "GS40nitrrk_u:1239": " apāmārgakaṣāyeṇa tailaṃ syādviṣatuṇḍajam // Rrā_1,10.6 //",
    "GS40nitrrk_u:1240": " mūlakvāthaiḥ kumāryāstu tailaṃ jaipālajaṃ bhavet /",
    "GS40nitrrk_u:1241": " kvāthena raktamārgasya vākucītailamāharet // Rrā_1,10.7 //",
    "GS40nitrrk_u:1242": " kvāthena cendravāruṇyāstailamāragvadhaṃ bhavet /",
    "GS40nitrrk_u:1243": " kākatuṇḍyapāmārgotthakvāthāt tailaṃ samāharet // Rrā_1,10.8 //",
    "GS40nitrrk_u:1244": " {kaṭutumbī:: oil}",
    "GS40nitrrk_u:1245": " bījāni kaṭutumbyāśca gomayena viloḍayet /",
    "GS40nitrrk_u:1246": " śuṣkaṃ dhānyatuṣaiḥ sārddhaṃ kuṭṭayecca ulūkhale // Rrā_1,10.9 //",
    "GS40nitrrk_u:1247": " nistuṣaṃ taṃ vicūrṇyātha bhṛṅgarājarasaiḥ saha /",
    "GS40nitrrk_u:1248": " mardayitvātape tailaṃ gṛhṇīyātpīḍane sati // Rrā_1,10.10 //",
    "GS40nitrrk_u:1249": " {oil from kṛṣṇā and kākatuṇḍī}",
    "GS40nitrrk_u:1250": " kṛṣṇāyāḥ kākatuṇḍyāśca bījaṃ cūrṇāni kārayet /",
    "GS40nitrrk_u:1251": " kāntapāṣāṇacūrṇaṃ caikīkṛtya nirodhayet // Rrā_1,10.11 //",
    "GS40nitrrk_u:1252": " dhānyarāśigataṃ paktvā uddhṛte tailamāharet /",
    "GS40nitrrk_u:1253": " dhātrīphalarasair bhāvyaṃ cūrṇaṃ pāṣāṇabījakam // Rrā_1,10.12 //",
    "GS40nitrrk_u:1254": " dinaikaṃ ca tato yantre tailaṃ grāhyaṃ ca tailake /",
    "GS40nitrrk_u:1255": " {oil:: from guñjā and karañja}",
    "GS40nitrrk_u:1256": " guñjākarañjaphalaṃ ca naramūtreṇa bhāvayet // Rrā_1,10.13 //",
    "GS40nitrrk_u:1257": " saptavāraṃ tato gharme lepayetkāṃsyabhājanam /",
    "GS40nitrrk_u:1258": " uddhṛtya dhārayed gharme tailaṃ patati pīḍanāt // Rrā_1,10.14 //",
    "GS40nitrrk_u:1259": " {oil:: jyotiṣmatī}",
    "GS40nitrrk_u:1260": " vardhamānāranālena piṣṭvā cūrṇaṃ vibhāvayet /",
    "GS40nitrrk_u:1261": " jyotiṣmatyutthabījānām ātape tailamāharet // Rrā_1,10.15 //",
    "GS40nitrrk_u:1262": " {oil:: putrajīva}",
    "GS40nitrrk_u:1263": " putrajīvasya bījānāṃ cūrṇam agastyabījajam /",
    "GS40nitrrk_u:1264": " āmrātavatprakartavyaṃ tatastailaṃ pṛthak pṛthak // Rrā_1,10.16 //",
    "GS40nitrrk_u:1265": " {oil:: bilva}",
    "GS40nitrrk_u:1266": " nārikelāmbunā bhāvyaṃ bilvabījasya cūrṇakam /",
    "GS40nitrrk_u:1267": " dinaikaṃ tailayantreṇa tailamākṛṣya yojayet // Rrā_1,10.17 //",
    "GS40nitrrk_u:1268": " {oil:: aṅkola}",
    "GS40nitrrk_u:1269": " nistuṣāṅkolabījānāṃ sukhaṃ kiṃcid vigharṣayet /",
    "GS40nitrrk_u:1270": " pralepayetkāṃsyapātre piṣṭvā caṇakalepane // Rrā_1,10.18 //",
    "GS40nitrrk_u:1271": " tanmukhe ṭaṃkaṇaṃ cūrṇaṃ kiṃcit kiṃcit pralepayet /",
    "GS40nitrrk_u:1272": " dhārayedātape tīvre mukhāt tailaṃ samāharet // Rrā_1,10.19 //",
    "GS40nitrrk_u:1273": " {keśataila}",
    "GS40nitrrk_u:1274": " śamīcūrṇasamaṃ piṣṭvā chidramāṇḍe niveśayet /",
    "GS40nitrrk_u:1275": " chidrādhaḥ sthāpayed bhāṇḍaṃ chidre keśaṃ ca dāpayet // Rrā_1,10.20 //",
    "GS40nitrrk_u:1276": " jalena secayeddravyaṃ chidrādho grāhayecca tam /",
    "GS40nitrrk_u:1277": " tanmadhye dhṛtakeśasya kṣipedūrdhvaṃ puṭaṃ śanaiḥ // Rrā_1,10.21 //",
    "GS40nitrrk_u:1278": " tatkṣaṇācchravarūpaṃ ca keśatailamidaṃ bhavet /",
    "GS40nitrrk_u:1279": " {oil:: extraction (gen.)}",
    "GS40nitrrk_u:1280": " apakvabhānupatrāṇāṃ rasamādāya bhāvayet // Rrā_1,10.22 //",
    "GS40nitrrk_u:1281": " samastaṃ bījacūrṇaṃ coktānuktaṃ pṛthak pṛthak /",
    "GS40nitrrk_u:1282": " ātape mucyate tailaṃ sādhyāsādhyaṃ na saṃśayaḥ // Rrā_1,10.23 //",
    "GS40nitrrk_u:1283": " {oil}",
    "GS40nitrrk_u:1284": " tathaivottaravāruṇyāḥ kaṣāyeṇa samāharet /",
    "GS40nitrrk_u:1285": " tailaṃ samastabījānāṃ grāhayedātape khare // Rrā_1,10.24 //",
    "GS40nitrrk_u:1286": " {oil}",
    "GS40nitrrk_u:1287": " sarvabījāsthimāṃsānāṃ śuṣkaṃ piṣṭvā hyanekadhā /",
    "GS40nitrrk_u:1288": " sarvabījeṣu vā tailaṃ grāhyaṃ pātālayantrake // Rrā_1,10.25 //",
    "GS40nitrrk_u:1289": " {oil}",
    "GS40nitrrk_u:1290": " vaṃśādisarvakāṣṭhānāṃ nārikelakapālakam /",
    "GS40nitrrk_u:1291": " tuṣadhānyādibījānāṃ garbhayantreṇa tailakam // Rrā_1,10.26 //",
    "GS40nitrrk_u:1292": " grāhayetsarvabījānāṃ taṃ ca yogeṣu yojayet // Rrā_1,10.27 //",
    "GS40nitrrk_u:1293": " {vatsanābha}",
    "GS40nitrrk_u:1294": " vatsanābhaṃ viṣaṃ svādu dīpanaṃ kaphavātajit /",
    "GS40nitrrk_u:1295": " tridoṣaśamanaṃ yogayuktaṃ sudhāmayaṃ bhavet // Rrā_1,10.28 //",
    "GS40nitrrk_u:1296": " bṛṃhaṇaṃ balavīryasya vāḍabāgniśatopamam /",
    "GS40nitrrk_u:1297": " sannipāte pratīkāre prabhavaḥ prabhavo'sya hi // Rrā_1,10.29 //",
    "GS40nitrrk_u:1298": " uddhṛtaṃ phalapākānte navaṃ snigdhaṃ ghanaṃ guru /",
    "GS40nitrrk_u:1299": " avyāpakaṃ viṣaharaṃ vātātapaviśoṣitam // Rrā_1,10.30 //",
    "GS40nitrrk_u:1300": " raktasarṣapatailena liptaṃ vāsasi dhārayet /",
    "GS40nitrrk_u:1301": " athavāpi yathā prāptaṃ viṣaṃ gomūtrasaṃyutam // Rrā_1,10.31 //",
    "GS40nitrrk_u:1302": " ātape tridinaṃ śuṣkaṃ nihitaṃ vīryadhṛk bhavet /",
    "GS40nitrrk_u:1303": " mṛtaṃ sūtābhrakaṃ lauhaṃ viṣaṃ ca tulyavīryakam // Rrā_1,10.32 //",
    "GS40nitrrk_u:1304": " tasmādviṣaṃ yogavāhe yojyaṃ yoge rasāyane /",
    "GS40nitrrk_u:1305": " tāni caiva tu mānāni aṣṭau ṣaḍvā caturthakam // Rrā_1,10.33 //",
    "GS40nitrrk_u:1306": " mātrātrayaṃ samākhyātamuttamādhamamadhyam /",
    "GS40nitrrk_u:1307": " dātavyaṃ sarvarogeṣu ghṛtāśine hitāśine // Rrā_1,10.34 //",
    "GS40nitrrk_u:1308": " kṣīrāśine pradātavyaṃ rasāyanavate nare /",
    "GS40nitrrk_u:1309": " na krodhine na pittāḍhye na klībe rājayakṣmaṇi // Rrā_1,10.35 //",
    "GS40nitrrk_u:1310": " kṣuttṛṣṇāśramakarmādhvaśoṣiṇe kṣayarogiṇe /",
    "GS40nitrrk_u:1311": " garbhiṇībālavṛddheṣu na viṣaṃ rājamandire // Rrā_1,10.36 //",
    "GS40nitrrk_u:1312": " na dātavyaṃ na bhoktavyaṃ visaṃvāde kadācana /",
    "GS40nitrrk_u:1313": " ācāryeṇa tu bhoktavyaṃ śiṣyapratyayakārakam // Rrā_1,10.37 //",
    "GS40nitrrk_u:1314": " anena mantreṇa mardayedbhūmau na sthāpayet /",
    "GS40nitrrk_u:1315": " amṛtamiti vadediti kramo'yam /",
    "GS40nitrrk_u:1316": " oṃ siddhagurubhyo namaḥ /",
    "GS40nitrrk_u:1317": " paramagurubhyo namaḥ /",
    "GS40nitrrk_u:1318": " parātparagurubhyo namaḥ /",
    "GS40nitrrk_u:1319": " parameṣṭhigurubhyo namaḥ /",
    "GS40nitrrk_u:1320": " {vegetable poisons}",
    "GS40nitrrk_u:1321": " saktukaṃ mustakaṃ śṛṅgī vālakaṃ sarṣapāhvayam /",
    "GS40nitrrk_u:1322": " vatsanābhaṃ ca kūrmaśca śvetaśṛṅgī tathāṣṭamam // Rrā_1,10.38 //",
    "GS40nitrrk_u:1323": " ityaṣṭau yojayedyoge kālakūṭādi varjayet /",
    "GS40nitrrk_u:1324": " {poisons}",
    "GS40nitrrk_u:1325": " kālakūṭaṃ meṣaśṛṅgī hālāhalaṃ ca darduram // Rrā_1,10.39 //",
    "GS40nitrrk_u:1326": " karkaṭaṃ markaṭaṃ granthi hāridraṃ raktaśṛṅgakam /",
    "GS40nitrrk_u:1327": " keśavaṃ daśamaṃ ceti varjanīyaṃ bhiṣagvaraiḥ // Rrā_1,10.40 //",
    "GS40nitrrk_u:1328": " saktukādyān prayuñjīta sarvaroge rasāyane /",
    "GS40nitrrk_u:1329": " etadviṣaṃ jāticatuṣṭayaṃ ca vicārya yojyaṃ bhiṣaguttamena // Rrā_1,10.41 //",
    "GS40nitrrk_u:1330": " vipro rakṣati yauvanaṃ narapatistadbhūtale pālatāṃ vaiśyaḥ kuṣṭhavināśane ca kuśalaḥ śūdro harejjīvanam /",
    "GS40nitrrk_u:1331": " tasmāccāpi bhiṣagvareṇa nipuṇaistadvedinā bhāvayet kuryādeva tato viṣaṃ nṛpavaro mṛtyuṃjayāya kṣitau // Rrā_1,10.42 //",
    "GS40nitrrk_u:1332": " śvetā vā yadi vā piṅgā madhurā ūṣarāpi vā /",
    "GS40nitrrk_u:1333": " lomaśā brahmajātiḥ syātkṣatrajātistu lohitā // Rrā_1,10.43 //",
    "GS40nitrrk_u:1334": " pītā vā madhurā kiṃcid vaiśyajātistu dhūsarā /",
    "GS40nitrrk_u:1335": " kṛṣṇā śūdrasya dṛśyeta eteṣāṃ ca bhiṣagvaraiḥ // Rrā_1,10.44 //",
    "GS40nitrrk_u:1336": " kṣīraṃ sampūrṇabhāṇḍe'pi viṣaṃ dattvā vicintayet /",
    "GS40nitrrk_u:1337": " jāyate'pi yadā varṇaṃ tadā jātiṃ vinirdiśet // Rrā_1,10.45 //",
    "GS40nitrrk_u:1338": " śuklaṃ raktaṃ tathā pītaṃ kṛṣṇaṃ ceti caturvidham /",
    "GS40nitrrk_u:1339": " brahmakṣatraviṭśūdrāṇāṃ jñātavyo jātinirṇayaḥ // Rrā_1,10.46 //",
    "GS40nitrrk_u:1340": " kṣiptaṃ dugdhe viṣaṃ vaidyo jānīyāt kramaśo yadi /",
    "GS40nitrrk_u:1341": " śvetaṃ raktaṃ tathā pītaṃ kṛṣṇaṃ coṣṇalameva ca // Rrā_1,10.47 //",
    "GS40nitrrk_u:1342": " tutthena ṭaṅkaṇenaiva mriyate peṣaṇādviṣam /",
    "GS40nitrrk_u:1343": " viṣeṣu jaṅgamākhyeṣu viṣaṃ nāgabhavaṃ hitam // Rrā_1,10.48 //",
    "GS40nitrrk_u:1344": " idameva mahāśreṣṭhaṃ tridoṣakṣapaṇaṃ kṣaṇāt /",
    "GS40nitrrk_u:1345": " dīpanaṃ kurute sadyo vaḍavāgniśatopamam // Rrā_1,10.49 //",
    "GS40nitrrk_u:1346": " saṃnipātapratikāre prabhāvaḥ prabhavo hi saḥ // Rrā_1,10.50 //",
    "GS40nitrrk_u:1347": " nāgodbhavaṃ yathāprāptaṃ viṣaṃ gomūtrasaṃyutam /",
    "GS40nitrrk_u:1348": " ātape tridinaṃ śuṣkaṃ nihitaṃ vīryadhṛg bhavet // Rrā_1,10.51 //",
    "GS40nitrrk_u:1349": " atimātraṃ yadā bhuṅkte tadārjya ṭaṅkaṇaṃ pibet /",
    "GS40nitrrk_u:1350": " rajanī meghanādā vā sarpākṣī vā ghṛtānvitā // Rrā_1,10.52 //",
    "GS40nitrrk_u:1351": " lihedvā madhusarpirbhyāṃ cūrṇitām arjunatvacam /",
    "GS40nitrrk_u:1352": " putrajīvakamajjāṃ vā pibedvā nimbakadvayam // Rrā_1,10.53 //",
    "GS40nitrrk_u:1353": " evaṃ viṣavidhiḥ khyātaḥ prayogaṃ ca vadāmyaham /",
    "GS40nitrrk_u:1354": " viṣaṃ trikaṭukaṃ mustaṃ haridrānimbapatrakam // Rrā_1,10.54 //",
    "GS40nitrrk_u:1355": " viḍaṅgam aṣṭamaṃ cūrṇaṃ chāgamūtraiḥ samaṃ samam /",
    "GS40nitrrk_u:1356": " caṇakābhā vaṭī khyātā syājjayā yogavāhikā // Rrā_1,10.55 //",
    "GS40nitrrk_u:1357": " viṣaṃ pāṭhāśvagandhāśca balā tālīsapattrakam /",
    "GS40nitrrk_u:1358": " maricaṃ pippalī nimbamajāmūtreṇa tulyakam // Rrā_1,10.56 //",
    "GS40nitrrk_u:1359": " vaṭikā pūrvavatkāryā vaṭikā yogavāhikā /",
    "GS40nitrrk_u:1360": " nidrāṃ tandrāṃ klamaṃ dāhaṃ saphenaṃ lomaharṣaṇam // Rrā_1,10.57 //",
    "GS40nitrrk_u:1361": " śoṣaṃ caivātisāraṃ ca kurute jaṅgamaṃ viṣam /",
    "GS40nitrrk_u:1362": " sthāvaraṃ tu jvaraṃ hikkāṃ dantaharṣaṃ galagraham // Rrā_1,10.58 //",
    "GS40nitrrk_u:1363": " phenachardyaruciśvāsaṃ mūrcchāṃ ca kurute viṣam /",
    "GS40nitrrk_u:1364": " na jānāti yadā mantrī viṣaṃ bhakṣeccikitsitam // Rrā_1,10.59 //",
    "GS40nitrrk_u:1365": " viṣameva tadādāya majjatyambunidhāviva /",
    "GS40nitrrk_u:1366": " tasmādyatnena saṃrakṣedrājā viṣacikitsakāt // Rrā_1,10.60 //",
    "GS40nitrrk_u:1367": " prathamaṃ vahnikharparikāyāṃ manāgbhṛṣṭvā vakṣyamāṇamantreṇa nirviṣaṃ vidhāya gṛhṇīyāditi /",
    "GS40nitrrk_u:1368": " nimbudrave pittaṃ vāratrayaṃ vibhāvya prakṣālya saṃśoṣya gṛhṇīyāditi /",
    "GS40nitrrk_u:1369": " {śilājatu:: origin}",
    "GS40nitrrk_u:1370": " hemādyāḥ sūryasaṃtaptāḥ sravanti giridhātavaḥ /",
    "GS40nitrrk_u:1371": " jatvābhaṃ mṛdu mṛtsnābhaṃ yanmalaṃ tacchilājatu // Rrā_1,10.61 //",
    "GS40nitrrk_u:1372": " {śilājatu:: medic. properties}",
    "GS40nitrrk_u:1373": " anaghaṃ cālpakaṣāyaṃ ca kaṭu pāke śilājatu /",
    "GS40nitrrk_u:1374": " nātyuṣṇaśītaṃ dhātubhyaścaturbhyastasya sambhavaḥ // Rrā_1,10.62 //",
    "GS40nitrrk_u:1375": " {śilājatu:: from gold: :",
    "GS40nitrrk_u:1376": " medic. properties}",
    "GS40nitrrk_u:1377": " hemno'tha rajatāttāmrādvaraṃ kālāyasād api /",
    "GS40nitrrk_u:1378": " madhuraṃ ca satiktaṃ ca japāpuṣpanibhaṃ ca yat // Rrā_1,10.63 //",
    "GS40nitrrk_u:1379": " vipāke kaṭu śītaṃ ca tatsuvarṇasya nisṛtam /",
    "GS40nitrrk_u:1380": " {śilājatu:: from silver: :",
    "GS40nitrrk_u:1381": " medic. properties}",
    "GS40nitrrk_u:1382": " rājataṃ kaṭukaṃ śvetaṃ śītaṃ svādu vipacyate // Rrā_1,10.64 //",
    "GS40nitrrk_u:1383": " {śilājatu:: from copper: :",
    "GS40nitrrk_u:1384": " medic. properties}",
    "GS40nitrrk_u:1385": " tāmrād barhiṇakaṇṭhābhaṃ tīkṣṇoṣṇaṃ pacyate kaṭu /",
    "GS40nitrrk_u:1386": " {śilājatu:: from iron: :",
    "GS40nitrrk_u:1387": " medic. properties}",
    "GS40nitrrk_u:1388": " yacca guggulusaṃkāśaṃ satiktaṃ lavaṇānvitam // Rrā_1,10.65 //",
    "GS40nitrrk_u:1389": " vipāke kaṭu śītaṃ ca sarvaśreṣṭhaṃ tadāyasam /",
    "GS40nitrrk_u:1390": " gomūtragandhaḥ sarveṣāṃ sarvakarmasu yaugikāḥ // Rrā_1,10.66 //",
    "GS40nitrrk_u:1391": " rasāyanaprayogeṣu paścimaṃ tu viśiṣyate /",
    "GS40nitrrk_u:1392": " yathākramaṃ vātapitte śleṣmapitte kaphe triṣu // Rrā_1,10.67 //",
    "GS40nitrrk_u:1393": " viśeṣeṇa praśasyante malā hemādidhātujāḥ /",
    "GS40nitrrk_u:1394": " {śilājatu:: phys. properties}",
    "GS40nitrrk_u:1395": " lauhaḥ kiṭṭāyate vahnau vidhūmaṃ dahyate'mbhasi // Rrā_1,10.68 //",
    "GS40nitrrk_u:1396": " tṛṇādyagre kṛtaṃ śreṣṭham adho galati tantuvat /",
    "GS40nitrrk_u:1397": " daṃśadaṃṣṭrauṣadhādidoṣaharaṇārthaṃ meṣaśṛṅgaṃ bhūrjapatreṇa dhūpayet /",
    "GS40nitrrk_u:1398": " kvāthyadravyaṃ śilājatusamaṃ caturguṇena jalaṃ dattvā caturbhāgāvaśeṣeṇa bhāvayed ityekaḥ pakṣaḥ /",
    "GS40nitrrk_u:1399": " vāgbhaṭṭastu aṣṭaguṇajaladānenāṣṭāvaśeṣe pūrvavadubhayathaiva vyavahāraḥ /",
    "GS40nitrrk_u:1400": " bhadraśilājatu triphalādaśamūloṣṇakvāthe nikṣipya /",
    "GS40nitrrk_u:1401": " kevaloṣṇodake vā sthite ūrdhvaṃ vībhūte paddhapatravat sarvaṃ grāhyam /",
    "GS40nitrrk_u:1402": " tataḥ śivāguḍikoktakrameṇa bhāvanāṃ dattvā viśodhya sālasārādinā bhāvayedyathā /",
    "GS40nitrrk_u:1403": " sālayugmau karañjau dvau khadiraṃ candanadvayam /",
    "GS40nitrrk_u:1404": " gardabhāṇḍo 'rjunaśceha lodhrayugmadhavāsanāḥ // Rrā_1,10.69 //",
    "GS40nitrrk_u:1405": " śirīṣāgurukālīyapūgapūtikakarkaṭāḥ /",
    "GS40nitrrk_u:1406": " sālasārādirapyeṣa gaṇaḥ śleṣmagadāpahaḥ // Rrā_1,10.70 //",
    "GS40nitrrk_u:1407": " mehagulmārśaḥkuṣṭhārimedaḥpāṇḍurujāpahaḥ /",
    "GS40nitrrk_u:1408": " ebhirdivātape śoṣyaṃ rātrau rātrau ca bhāvayet // Rrā_1,10.71 //",
    "GS40nitrrk_u:1409": " draveṇa yāvatā dravyamekībhūyārdratāṃ vrajet /",
    "GS40nitrrk_u:1410": " bhavet pramāṇaṃ nirdiṣṭaṃ bhiṣagbhir bhāvanāvidhau // Rrā_1,10.72 //",
    "GS40nitrrk_u:1411": " bhaveddravyaṃ samaṃ kvāthyaṃ kvāthaṃ cāṣṭāvaśeṣitam /",
    "GS40nitrrk_u:1412": " tenārdrasamaṃ dravyaṃ śoṣayetprabalātape // Rrā_1,10.73 //",
    "GS40nitrrk_u:1413": " dagdhahīrakaṃ yojyaṃ nikṣipyāgnau dhmāpayitvā nirguṇḍīrasena saptavārān nirvāpya prakṣālya ca gṛhṇīyāt // Rrā_1,10.74 //",
    "GS40nitrrk_u:1414": " jāyante vāmarukvāthe janapade grīṣme 'rkatāpārditāḥ /",
    "GS40nitrrk_u:1415": " śītoṣaṇe śiśire ca guggulurasaṃ muñcanti te pañcadhā // Rrā_1,10.75 //",
    "GS40nitrrk_u:1416": " hemābhaṃ mahiṣākṣatulyamaparaṃ tatpadmarāgopamaṃ bhṛṅgābhaṃ kumudadyutiṃ ca vidhinā grāhyā parīkṣyā tataḥ // Rrā_1,10.76 //",
    "GS40nitrrk_u:1417": " vahnau jvalanti tapane vilayaṃ prayānti klidyanti koṣṇasalile payasā samānāḥ // Rrā_1,10.77 //",
    "GS40nitrrk_u:1418": " grāhyāḥ śubhāḥ parihareccirakālajātān aṅgātsphuṭaṃ kharparagandhikatulyavarṇān // Rrā_1,10.78 //",
    "GS40nitrrk_u:1419": " {guggulu:: medic. properties}",
    "GS40nitrrk_u:1420": " svāde svāduḥ kaṣāyatiktakaṭuko vīrye vipāke kaṭuḥ /",
    "GS40nitrrk_u:1421": " vṛṣyo mārgaviśodhane 'tiviśadastīkṣṇo vikāśī saraḥ // Rrā_1,10.79 //",
    "GS40nitrrk_u:1422": " sāyuṣyaḥ svaradastridoṣaśamano medhāsmṛtiśrīkaraḥ /",
    "GS40nitrrk_u:1423": " dhanyaḥ pāpanisūdano'gnijanano hṛtkaṇṭhaśodhīpunaḥ // Rrā_1,10.80 //",
    "GS40nitrrk_u:1424": " {guggulu:: śodhana}",
    "GS40nitrrk_u:1425": " daśamūlakvāthe uṣṇe pūte gugguluṃ parikṣipyāloḍya ca vastrapūtaṃ vidhāya caṇḍātape viśoṣya ghṛtaṃ dattvā piṇḍitavyam // Rrā_1,10.81 //",
    "GS40nitrrk_u:1426": " {conch:: śodhana}",
    "GS40nitrrk_u:1427": " śaṃkhanābhiṃ tathāmlena saptavāraṃ hi bhāvayet /",
    "GS40nitrrk_u:1428": " raudre malādikaṃ tyaktvā prakṣālya grāhayediti // Rrā_1,10.82 //",
    "GS40nitrrk_u:1429": " {money cowrie:: śodhana}",
    "GS40nitrrk_u:1430": " varāṭīṃ takracāṅgerījambīrāṇāṃ rase śubhe /",
    "GS40nitrrk_u:1431": " prakṣipya bhāvayettāvadyāvacchuklā na paśyati // Rrā_1,10.83 //",
    "GS40nitrrk_u:1432": " paścāduddhṛtya gṛhṇīyād varāṭīṃ śuddhimāgatām // Rrā_1,10.84 //",
    "GS40nitrrk_u:1433": " {pearl:: śodhana}",
    "GS40nitrrk_u:1434": " bhaumikaṃ jalam ādāya muktāṃ ca vyuṣitāmapi /",
    "GS40nitrrk_u:1435": " tyaktvā malādikāṃ tāṃ ca prakṣālya grāhayediti // Rrā_1,10.85 //",
    "GS40nitrrk_u:1436": " RRĀ, 2",
    "GS40nitrrk_u:1437": " RRĀ, 2, 1",
    "GS40nitrrk_u:1438": " jayati sa rasarājo mṛtyuśaṅkāpahārī sakalaguṇanidhānaṃ kāyakalpādhikārī /",
    "GS40nitrrk_u:1439": " valipalitavināśaṃ sevito vīryavṛddhiṃ sthiram api kurute yaḥ kāminīnāṃ prasaṅgam // Rrā_2,1.1 //",
    "GS40nitrrk_u:1440": " athātaḥ sampravakṣyāmi dehasiddhiṃ suśobhanām /",
    "GS40nitrrk_u:1441": " yasyāḥ siddhau manuṣyāṇāṃ jāyante sarvasiddhayaḥ // Rrā_2,1.2 //",
    "GS40nitrrk_u:1442": " na dehena vinā kiṃcid iṣṭam asti jagattraye /",
    "GS40nitrrk_u:1443": " tasmāt sarvaprayatnena tasmin yatno vidhīyatām // Rrā_2,1.3 //",
    "GS40nitrrk_u:1444": " śubhanakṣatradivase vamane recane kṛte /",
    "GS40nitrrk_u:1445": " tato viśeṣaśuddhyarthaṃ ketakīstanajaṃ dravam // Rrā_2,1.4 //",
    "GS40nitrrk_u:1446": " tridinaṃ kuḍavaikaikaṃ loṇadoṣaharaṃ pibet /",
    "GS40nitrrk_u:1447": " viḍaṅgaṃ ca vacā kuṣṭhaṃ ketakīstanasaṃyutam // Rrā_2,1.5 //",
    "GS40nitrrk_u:1448": " kvathitaṃ tridinaṃ pītam amladoṣaharaṃ param /",
    "GS40nitrrk_u:1449": " śyāmāvahniviḍaṅgāni tryūṣaṇaṃ triphalā vṛṣaḥ // Rrā_2,1.6 //",
    "GS40nitrrk_u:1450": " saindhavaṃ devadāruś ca mustā caitat samaṃ samam /",
    "GS40nitrrk_u:1451": " ghṛtair lehyaṃ tu karṣaikaṃ saptāhāt sarvadoṣajit // Rrā_2,1.7 //",
    "GS40nitrrk_u:1452": " evaṃ viśuddhadehas tu pūjayed devatāṃ gurum /",
    "GS40nitrrk_u:1453": " kumārīṃ yoginīcakraṃ tataḥ kuryād rasāyanam // Rrā_2,1.8 //",
    "GS40nitrrk_u:1454": " {rasāyana}",
    "GS40nitrrk_u:1455": " nirvāte bhūgṛhe vātha bāhyacintāvivarjitaḥ /",
    "GS40nitrrk_u:1456": " jitendriyo jitakrodhaḥ kṣīraśālyannabhug bhavet // Rrā_2,1.9 //",
    "GS40nitrrk_u:1457": " ṣaṣṭyodanaṃ yavānnaṃ ca godhūmaṃ mudgayūṣakam /",
    "GS40nitrrk_u:1458": " jāṅgalaṃ bhakṣayen māṃsaṃ kevalaṃ kṣīram eva vā // Rrā_2,1.10 //",
    "GS40nitrrk_u:1459": " balānnaṃ vātha bhuñjīta śākaloṇavivarjitam /",
    "GS40nitrrk_u:1460": " abhyaṅgaṃ mastunā kuryāt snānaṃ caiva sukhāmbunā // Rrā_2,1.11 //",
    "GS40nitrrk_u:1461": " kākinīṃ strīṃ bhajen nityaṃ svānukūlāṃ suyauvanām /",
    "GS40nitrrk_u:1462": " rasendre bhakṣyamāṇe tu kāmāndho jāyate naraḥ // Rrā_2,1.12 //",
    "GS40nitrrk_u:1463": " maithunena vinā tasya hy ajīrṇo jāyate rasaḥ /",
    "GS40nitrrk_u:1464": " ajīrṇe kampadāhārtī hikkā mūrchā jvaro 'ratiḥ // Rrā_2,1.13 //",
    "GS40nitrrk_u:1465": " kāsaśvāsārucicchardibhramamohā bhavanti hi /",
    "GS40nitrrk_u:1466": " seveta subhagāṃ tasmād durbhagāṃ parivarjayet // Rrā_2,1.14 //",
    "GS40nitrrk_u:1467": " abhyaṅgaṃ kaṭutailena kāñjikaṃ madirāṃ dadhi /",
    "GS40nitrrk_u:1468": " kaliṅgakāravallyamlatailakūṣmāṇḍarājikāḥ // Rrā_2,1.15 //",
    "GS40nitrrk_u:1469": " bilvacchatrākavārtākavidalaṃ kākamācikām /",
    "GS40nitrrk_u:1470": " mūlakaṃ laśunaṃ tīkṣṇaṃ śītam uṣṇaṃ ca varjayet // Rrā_2,1.16 //",
    "GS40nitrrk_u:1471": " rātrau jāgaraṇaṃ tyājyaṃ divāsvāpaṃ ca maithunam /",
    "GS40nitrrk_u:1472": " kalahodvegacintāś ca śokaṃ caiva vivarjayet // Rrā_2,1.17 //",
    "GS40nitrrk_u:1473": " āvarjanād bhavec chūlaṃ nidrālasyaṃ jvaro 'ratiḥ /",
    "GS40nitrrk_u:1474": " tryahaṃ pibet tatpraśāntyai vāriṇā karkaṭīphalam // Rrā_2,1.18 //",
    "GS40nitrrk_u:1475": " śuṇṭhīsaindhavacūrṇaṃ vā mātuluṅgāmlakair lihet /",
    "GS40nitrrk_u:1476": " sauvarcalaṃ gavāṃ mūtraiḥ pibed vā tatpraśāntaye // Rrā_2,1.19 //",
    "GS40nitrrk_u:1477": " vandhyākarkoṭakīṃ puṅkhāṃ pātālagaruḍīṃ jalaiḥ /",
    "GS40nitrrk_u:1478": " kvāthayed aṣṭaguṇitais tadaṣṭāṃśaṃ sasaindhavam // Rrā_2,1.20 //",
    "GS40nitrrk_u:1479": " pibet sarvavikāraghnaṃ tridinaṃ śivabhāṣitam /",
    "GS40nitrrk_u:1480": " mūlaṃ vā kāravallyutthaṃ saindhavaṃ vā gavāṃ jalaiḥ // Rrā_2,1.21 //",
    "GS40nitrrk_u:1481": " tridinaṃ karṣamātraṃ tu pibet sarvavikārajit /",
    "GS40nitrrk_u:1482": " apathyaśīlinām etat kathitaṃ rasasevinām // Rrā_2,1.22 //",
    "GS40nitrrk_u:1483": " amum eva vidhiṃ kuryād rasāyanavidhau kila /",
    "GS40nitrrk_u:1484": " amṛtaṃ vidhisaṃyuktaṃ vidhihīnaṃ tu tad viṣam // Rrā_2,1.23 //",
    "GS40nitrrk_u:1485": " cāturjātakakarpūrakaṅkolaṃ kaṭukīphalam /",
    "GS40nitrrk_u:1486": " khādet tāmbūlasaṃyuktaṃ rasasaṅkrāmaṇe hitam // Rrā_2,1.24 //",
    "GS40nitrrk_u:1487": " athātra vakṣyate samyag ādau pāradamāraṇam /",
    "GS40nitrrk_u:1488": " samukhasya rasendrasya vāsanāmukhitasya vā // Rrā_2,1.25 //",
    "GS40nitrrk_u:1489": " krameṇa jārayet svarṇaṃ samāṃśaṃ pūrvavat tataḥ /",
    "GS40nitrrk_u:1490": " tattulyaṃ gandhakaṃ tasmin dattvā divyauṣadhidravaiḥ // Rrā_2,1.26 //",
    "GS40nitrrk_u:1491": " mardayet tridinaṃ khalve mūṣāyāṃ cāndhitaṃ tataḥ /",
    "GS40nitrrk_u:1492": " karīṣāgnau divārātraṃ trirātraṃ vā tuṣāgninā // Rrā_2,1.27 //",
    "GS40nitrrk_u:1493": " sveditaṃ mardayed bhūyo bījair divyauṣadhodbhavaiḥ /",
    "GS40nitrrk_u:1494": " tulyaṃ khalve caturyāmaṃ vajramūṣāndhitaṃ dhamet // Rrā_2,1.28 //",
    "GS40nitrrk_u:1495": " bhasmasūtaṃ bhavet tadvai yojyaṃ sarvarasāyane /",
    "GS40nitrrk_u:1496": " śuddhasūtaṃ samaṃ svarṇaṃ yāmam amlair vimardayet // Rrā_2,1.29 //",
    "GS40nitrrk_u:1497": " prakṣālya grāhayet piṣṭīṃ piṣṭyardhaṃ śuddhagandhakam /",
    "GS40nitrrk_u:1498": " gandhārdhaṃ ṭaṅkaṇaṃ dattvā sarvatulyāṃ haridrikām // Rrā_2,1.30 //",
    "GS40nitrrk_u:1499": " strīpuṣpeṇa tu tatsarvaṃ mardyaṃ rambhādravānvitam /",
    "GS40nitrrk_u:1500": " dinānte golakaṃ kṛtvā vālukāyantragaṃ pacet // Rrā_2,1.31 //",
    "GS40nitrrk_u:1501": " dinaṃ mandāgninā taṃ vai samuddhṛtya vicūrṇayet /",
    "GS40nitrrk_u:1502": " cūrṇāṃśaṃ gandhakaṃ dattvā garbhayantre tryahaṃ pacet // Rrā_2,1.32 //",
    "GS40nitrrk_u:1503": " tuṣāgninā laghutvena jāyate bhasmasūtakaḥ /",
    "GS40nitrrk_u:1504": " śuddhasūtas tribhāgaḥ syād bhāgaikaṃ tāmracūrṇakam // Rrā_2,1.33 //",
    "GS40nitrrk_u:1505": " dinaikaṃ mardayed amlaiḥ kṣālitaṃ piṣṭim āharet /",
    "GS40nitrrk_u:1506": " mākṣikād dhautasattvaṃ ca piṣṭitulyaṃ prakalpayet // Rrā_2,1.34 //",
    "GS40nitrrk_u:1507": " tatsarvaṃ tridinaṃ mardyaṃ cakramardadaladravaiḥ /",
    "GS40nitrrk_u:1508": " tadgolaṃ garbhayantrasthaṃ tridinaṃ tuṣavahninā // Rrā_2,1.35 //",
    "GS40nitrrk_u:1509": " karīṣāgnau divārātraṃ paced vā bhasmatāṃ vrajet /",
    "GS40nitrrk_u:1510": " śuddhasūtaṃ vyomasattvaṃ suvarṇaṃ ca samaṃ samam // Rrā_2,1.36 //",
    "GS40nitrrk_u:1511": " sarvatulyaṃ viḍaṃ dattvā mardyaṃ rambhādravair dinam /",
    "GS40nitrrk_u:1512": " bījair divyauṣadhīnāṃ ca tulyair mardyaṃ dinadvayam // Rrā_2,1.37 //",
    "GS40nitrrk_u:1513": " garbhayantragataṃ pacyān mriyate pūrvavat puṭe /",
    "GS40nitrrk_u:1514": " caturaṅguladīrghaṃ syād vistāre cāṅgulatrayam // Rrā_2,1.38 //",
    "GS40nitrrk_u:1515": " mṛnmayaṃ sampuṭaṃ kṛtvā chāyāśuṣkaṃ ca kārayet /",
    "GS40nitrrk_u:1516": " lavaṇaṃ viṃśabhāgaṃ syād bhāgam ekaṃ tu guggulum // Rrā_2,1.39 //",
    "GS40nitrrk_u:1517": " sarvaṃ toyaiḥ prapiṣyātha tenaiva sampuṭodaram /",
    "GS40nitrrk_u:1518": " liptvā tatra rasaṃ rundhyād garbhayantram idaṃ bhavet // Rrā_2,1.40 //",
    "GS40nitrrk_u:1519": " vimalā pāradaṃ śuddhaṃ tulyaṃ nirguṇḍikādravaiḥ /",
    "GS40nitrrk_u:1520": " mardayet tridinaṃ taṃ vai kācakūpyāṃ niveśayet // Rrā_2,1.41 //",
    "GS40nitrrk_u:1521": " kācakūpyā hy abhāve tu nirundhyāccharāvasampuṭe /",
    "GS40nitrrk_u:1522": " pācayed vālukāyantre caturyāmān mṛto bhavet // Rrā_2,1.42 //",
    "GS40nitrrk_u:1523": " mākṣikād dhautasattvaṃ tu tatsamaṃ śuddhagandhakam /",
    "GS40nitrrk_u:1524": " dvābhyāṃ tulyaṃ śuddharasaṃ dinaṃ nirguṇḍikādravaiḥ // Rrā_2,1.43 //",
    "GS40nitrrk_u:1525": " tat sarvaṃ marditaṃ golaṃ vajramūṣāndhitaṃ pacet /",
    "GS40nitrrk_u:1526": " dinaikaṃ vālukāyantre mṛtaṃ syād raktavarṇakam // Rrā_2,1.44 //",
    "GS40nitrrk_u:1527": " ūrdhvādho gandhakaṃ tulyaṃ dātavyaṃ śuddhapārade /",
    "GS40nitrrk_u:1528": " udare pakvamūṣāyāḥ kākamācīdravaṃ punaḥ // Rrā_2,1.45 //",
    "GS40nitrrk_u:1529": " dvābhyāṃ caturguṇaṃ dattvā tām ācchādya pacec chanaiḥ /",
    "GS40nitrrk_u:1530": " kramāgnau vālukāyantre caturyāmān mṛto bhavet // Rrā_2,1.46 //",
    "GS40nitrrk_u:1531": " snuhyā vā hemavallyā vā kṣīraiḥ śuddharasaṃ dinam /",
    "GS40nitrrk_u:1532": " mardayed gandhakaṃ tulyaṃ garbhayantragataṃ puṭet // Rrā_2,1.47 //",
    "GS40nitrrk_u:1533": " pūrvavat kramayogena mṛtaṃ yogeṣu yojayet /",
    "GS40nitrrk_u:1534": " śuddhasūtasamaṃ guñjālākṣorṇāmadhuṭaṅkaṇam // Rrā_2,1.48 //",
    "GS40nitrrk_u:1535": " tat sarvaṃ bhṛṅgajair drāvair dinam ekaṃ vimardayet /",
    "GS40nitrrk_u:1536": " vajramūṣāndhitaṃ dhmātaṃ mriyate śaśisannibham // Rrā_2,1.49 //",
    "GS40nitrrk_u:1537": " dravais tu kīṭamāriṇyā hy ajamodādravaiś ca vā /",
    "GS40nitrrk_u:1538": " ahimāryā dravair vātha kiṃvā śvetāṅkuladravaiḥ // Rrā_2,1.50 //",
    "GS40nitrrk_u:1539": " mardayet pāradaṃ śuddhaṃ samagandhaṃ dinatrayam /",
    "GS40nitrrk_u:1540": " sampuṭe mṛnmaye ruddhvā karīṣāgnau divāniśi // Rrā_2,1.51 //",
    "GS40nitrrk_u:1541": " pacet tuṣāgninā vātha tridinān mriyate dhruvam /",
    "GS40nitrrk_u:1542": " śuddhasūtaṃ mṛtaṃ vajraṃ samāṃśaṃ taptakhalvake // Rrā_2,1.52 //",
    "GS40nitrrk_u:1543": " haṃsapādyā dravair mardyaṃ tridinānte samuddharet /",
    "GS40nitrrk_u:1544": " bījair divyauṣadhīnāṃ ca vajramūṣāṃ pralepayet // Rrā_2,1.53 //",
    "GS40nitrrk_u:1545": " tatra pūrvarasaṃ ruddhvā tridinaṃ tuṣavahninā /",
    "GS40nitrrk_u:1546": " pācayitvā samuddhṛtya tatsamaṃ śuddhapāradam // Rrā_2,1.54 //",
    "GS40nitrrk_u:1547": " ekīkṛtya tryahaṃ mardyaṃ haṃsapādyā dravair dṛḍham /",
    "GS40nitrrk_u:1548": " tadgolaṃ pūrvavat pacyān mṛtaṃ bhavati śobhanam // Rrā_2,1.55 //",
    "GS40nitrrk_u:1549": " vajrābhrādyaṣṭalohānāṃ rasakhaṇḍe yathoditam /",
    "GS40nitrrk_u:1550": " māraṇaṃ vādikhaṇḍe vā tathā jñeyaṃ rasāyane // Rrā_2,1.56 //",
    "GS40nitrrk_u:1551": " evaṃ mṛto rasavaraḥ paramāmūtaḥ syāt tatsevakāḥ satatam asya dṛḍhaṃ tu teṣām /",
    "GS40nitrrk_u:1552": " dehaṃ karoti sahasā surasundarīṇāṃ krīḍākṣamaṃ paramasundaram eva nityam // Rrā_2,1.57 //",
    "GS40nitrrk_u:1553": " RRĀ, 2, 2",
    "GS40nitrrk_u:1554": " dharmajñaiḥ śivavatsalair nirjarair bhūpair mahāsādhakaiḥ samyagdivyarasāyanena satataṃ kalpāntasīmāvadhi /",
    "GS40nitrrk_u:1555": " rakṣyaṃ gātram anantapuṇyanicaye muktiś ca yasmād bhavet tad vakṣye paramādbhutaṃ sukhakaraṃ sāmrājyadaṃ dhīmatām // Rrā_2,2.1 //",
    "GS40nitrrk_u:1556": " abhrakaṃ bhakṣayed ādau māritaṃ cāmṛtīkṛtam /",
    "GS40nitrrk_u:1557": " māsaikaṃ niṣkaniṣkaṃ vai kṣetrīkaraṇahetave // Rrā_2,2.2 //",
    "GS40nitrrk_u:1558": " yasmād abhraṃ rasakṣetraṃ tataḥ kuryād rasāyanam /",
    "GS40nitrrk_u:1559": " akṣetrīkaraṇe sūto hy amṛto viṣatāṃ vrajet // Rrā_2,2.3 //",
    "GS40nitrrk_u:1560": " phalasiddhiḥ kutas tasya subījasyoṣare yathā /",
    "GS40nitrrk_u:1561": " vajrapāradayor bhasma samabhāgaṃ prakalpayet // Rrā_2,2.4 //",
    "GS40nitrrk_u:1562": " sūtapādaṃ mṛtaṃ svarṇaṃ sarvaṃ mardyaṃ dināvadhi /",
    "GS40nitrrk_u:1563": " haṃsapādyā dravair eva tadgolaṃ cāndhitaṃ puṭet // Rrā_2,2.5 //",
    "GS40nitrrk_u:1564": " arkakṣīraiḥ punar mardyaṃ tadvad gajapuṭe pacet /",
    "GS40nitrrk_u:1565": " bhakṣayet sarṣapavṛddhaṃ yāvan māṣaṃ vivardhayet // Rrā_2,2.6 //",
    "GS40nitrrk_u:1566": " śaraṇyaḥ sādhakānāṃ tu raso 'yaṃ vajrapañjaraḥ /",
    "GS40nitrrk_u:1567": " citrakārdrakasindhūtthamṛtatīkṣṇasuvarcalam // Rrā_2,2.7 //",
    "GS40nitrrk_u:1568": " samaṃ sarvaṃ sadā cānu bhakṣyaṃ syāt krāmaṇe hitam /",
    "GS40nitrrk_u:1569": " māsaṣaṭkaprayogeṇa jīved ācandratārakam // Rrā_2,2.8 //",
    "GS40nitrrk_u:1570": " valīpalitanirmukto divyakāyo mahābalaḥ /",
    "GS40nitrrk_u:1571": " mṛtasūtād dvādaśāṃśaṃ mṛtaṃ vajraṃ prakalpayet // Rrā_2,2.9 //",
    "GS40nitrrk_u:1572": " dvābhyāṃ tulyaṃ mṛtaṃ kāntaṃ kāntatulyaṃ mṛtābhrakam /",
    "GS40nitrrk_u:1573": " tat sarvaṃ bhṛṅgajair drāvair marditaṃ bhāvayet tryaham // Rrā_2,2.10 //",
    "GS40nitrrk_u:1574": " tryahaṃ gokṣurakadrāvaiḥ kṣaudrair māṣaṃ tato lihet /",
    "GS40nitrrk_u:1575": " raso vajreśvaro nāma vajrakāyakaro nṛṇām // Rrā_2,2.11 //",
    "GS40nitrrk_u:1576": " caturmāsair jarāṃ hanti jīved brahmadinaṃ kila /",
    "GS40nitrrk_u:1577": " bhṛṅgarājasya pañcāṅgaṃ cūrṇayet triphalāsamam // Rrā_2,2.12 //",
    "GS40nitrrk_u:1578": " palaikaṃ madhunā lehyaṃ krāmakaṃ paramaṃ rase /",
    "GS40nitrrk_u:1579": " vajrasūtābhrahemnāṃ tu bhasma śuddhaṃ tu mākṣikam // Rrā_2,2.13 //",
    "GS40nitrrk_u:1580": " tulyaṃ saptadinaṃ mardyaṃ divyauṣadhirasair dṛḍham /",
    "GS40nitrrk_u:1581": " ruddhvā taṃ tridinaṃ pacyād vālukāyantragaṃ punaḥ // Rrā_2,2.14 //",
    "GS40nitrrk_u:1582": " uddhṛtya tridinaṃ bhāvyaṃ bhṛṅgasarpākṣijair dravaiḥ /",
    "GS40nitrrk_u:1583": " māṣaikaṃ madhusarpirbhyāṃ vajradhārārasaṃ lihet // Rrā_2,2.15 //",
    "GS40nitrrk_u:1584": " māsaṣaṭkaprayogeṇa rudratulyo bhaven naraḥ /",
    "GS40nitrrk_u:1585": " valīpalitanirmukto vāyuvego mahābalaḥ // Rrā_2,2.16 //",
    "GS40nitrrk_u:1586": " punarnavābhṛṅgatilavājigandhāḥ samāṃśakāḥ /",
    "GS40nitrrk_u:1587": " sarvatulyā sitā yojyā cūrṇitaṃ bhakṣayet palam // Rrā_2,2.17 //",
    "GS40nitrrk_u:1588": " suvarṇaṃ pāradaṃ kāntaṃ mṛtaṃ sarvaṃ samaṃ bhavet /",
    "GS40nitrrk_u:1589": " śatāvaryāḥ śiphādrāvair bhāvayed divasatrayam // Rrā_2,2.18 //",
    "GS40nitrrk_u:1590": " tridinaṃ triphalākvāthair bhṛṅgadrāvair dinatrayam /",
    "GS40nitrrk_u:1591": " bhāvitaṃ madhusarpirbhyāṃ bhakṣayed bhairavaṃ rasam // Rrā_2,2.19 //",
    "GS40nitrrk_u:1592": " māṣaikaikaṃ varṣamātraṃ jīvec candrārkatārakam /",
    "GS40nitrrk_u:1593": " mūlacūrṇaṃ śatāvaryāḥ kṛṣṇājapayasā yutam // Rrā_2,2.20 //",
    "GS40nitrrk_u:1594": " palaikaikaṃ pibec cānu krāmakaṃ paramaṃ hitam /",
    "GS40nitrrk_u:1595": " rasabhasma samaṃ gandhaṃ śilājatvamlavetasam // Rrā_2,2.21 //",
    "GS40nitrrk_u:1596": " yāmaikaṃ mardayet sarvaṃ madhusarpiryutaṃ lihet /",
    "GS40nitrrk_u:1597": " niṣkaikaikaṃ varṣamātraṃ śilāvīro mahārasaḥ // Rrā_2,2.22 //",
    "GS40nitrrk_u:1598": " jarākālaṃ nihanty āśu jīved varṣaśatatrayam /",
    "GS40nitrrk_u:1599": " palārdhaṃ musalīcūrṇaṃ bhṛṅgarājarasaiḥ pibet // Rrā_2,2.23 //",
    "GS40nitrrk_u:1600": " dhātrīphalarasair vātha krāmakaṃ hy anupānakam /",
    "GS40nitrrk_u:1601": " meghanādadravair mardyaṃ śuddhasūtaṃ dinatrayam // Rrā_2,2.24 //",
    "GS40nitrrk_u:1602": " viḍaṅgaṃ dviniśaṃ vyoṣaṃ samaṃ cūrṇaṃ prakalpayet /",
    "GS40nitrrk_u:1603": " āragvadhasya mūlaṃ tu cūrṇasya dviguṇaṃ bhavet // Rrā_2,2.25 //",
    "GS40nitrrk_u:1604": " cūrṇasya dviguṇaṃ cājyaṃ kṣaudraṃ caiva caturguṇam /",
    "GS40nitrrk_u:1605": " sarvaṃ pūrvarase kṣiptvā mṛdvagnau cālayat pacet // Rrā_2,2.26 //",
    "GS40nitrrk_u:1606": " tatpiṇḍaṃ karṣam ekaikaṃ bhakṣayed amṛtārṇavaḥ /",
    "GS40nitrrk_u:1607": " varṣamātrāñ jarāṃ hanti jīved varṣaśatatrayam // Rrā_2,2.27 //",
    "GS40nitrrk_u:1608": " vākucīcūrṇakarṣaikaṃ dhātrīphalarasaiḥ pibet /",
    "GS40nitrrk_u:1609": " pāradād dviguṇaṃ gandhaṃ śuddhaṃ sarvaṃ vimardayet // Rrā_2,2.28 //",
    "GS40nitrrk_u:1610": " muṇḍyārdrakarasaiḥ khalve trisaptāhaṃ punaḥ punaḥ /",
    "GS40nitrrk_u:1611": " etat tulyaṃ śuddhatāmraṃ sampuṭe tan nirodhayet // Rrā_2,2.29 //",
    "GS40nitrrk_u:1612": " veṣṭayed vastrakhaṇḍena vajramṛttikayā bahiḥ /",
    "GS40nitrrk_u:1613": " liptvā viśoṣayet taṃ vai samyag gajapuṭe pacet // Rrā_2,2.30 //",
    "GS40nitrrk_u:1614": " uddhṛtya sampuṭaṃ cūrṇyaṃ devadālyā dravais tryaham /",
    "GS40nitrrk_u:1615": " bhaṅgīpunarnavādrāvaiḥ pṛthagbhāvyaṃ tryahaṃ tryaham // Rrā_2,2.31 //",
    "GS40nitrrk_u:1616": " tattulyaṃ nāgarāc cūrṇaṃ kṣiptvā madhvājyasaṃyutam /",
    "GS40nitrrk_u:1617": " lihen māṣadvayaṃ nityaṃ yāvat saṃvatsarāvadhi // Rrā_2,2.32 //",
    "GS40nitrrk_u:1618": " raso 'yam udayādityo jarāmṛtyuharaḥ paraḥ /",
    "GS40nitrrk_u:1619": " punarnavādevadālībhṛṅgacūrṇaṃ samaṃ samam // Rrā_2,2.33 //",
    "GS40nitrrk_u:1620": " madhvājyābhyāṃ lihet karṣam anu syāt krāmaṇaṃ param /",
    "GS40nitrrk_u:1621": " pārado gaganaṃ kāntaṃ tīkṣṇaṃ ca māritaṃ samam // Rrā_2,2.34 //",
    "GS40nitrrk_u:1622": " bhṛṅgadhātrīphaladrāvaiś chāyāyāṃ bhāvayet tryaham /",
    "GS40nitrrk_u:1623": " sitāmadhvājyakais tulyaṃ sarvaṃ bhāṇḍe nirodhayet // Rrā_2,2.35 //",
    "GS40nitrrk_u:1624": " dhānyarāśau sthitaṃ māsaṃ tato niṣkatrayaṃ samam /",
    "GS40nitrrk_u:1625": " bhakṣayec ca pibet kṣīraṃ karṣaikaṃ triphalām anu // Rrā_2,2.36 //",
    "GS40nitrrk_u:1626": " rātrau śuṇṭhīṃ kaṇāṃ khāded varṣaikād amaro bhavet /",
    "GS40nitrrk_u:1627": " jīved brahmadinaṃ vīraḥ syād raso gaganeśvaraḥ // Rrā_2,2.37 //",
    "GS40nitrrk_u:1628": " vaṭakṣīrais tryahaṃ mardyaṃ gandhaṃ śuddharasaṃ samam /",
    "GS40nitrrk_u:1629": " vaṭakāṣṭhāgninā pacyān mṛtpātre yāmapañcakam // Rrā_2,2.38 //",
    "GS40nitrrk_u:1630": " kṣipan kṣipan vaṭakṣīraṃ tatkāṣṭhenaiva cālayet /",
    "GS40nitrrk_u:1631": " samuddhṛtya tryahaṃ bhāvyaṃ devadālīdaladravaiḥ // Rrā_2,2.39 //",
    "GS40nitrrk_u:1632": " uṣṇakāle tu guñjaikaṃ tāmbūlapatrasaṃyutam /",
    "GS40nitrrk_u:1633": " candravṛddhyā sadā bhakṣyaṃ yāvat ṣoḍaśaguñjakam // Rrā_2,2.40 //",
    "GS40nitrrk_u:1634": " cūrṇam uttaravāruṇyā vākucyā devadālijam /",
    "GS40nitrrk_u:1635": " madhvājyābhyāṃ lihet karṣaṃ krāmakaṃ hy anupānakam // Rrā_2,2.41 //",
    "GS40nitrrk_u:1636": " varṣamātrāj jarāṃ hanti jīved varṣaśatatrayam /",
    "GS40nitrrk_u:1637": " raso vaṭeśvaro nāma vajrakāyakaro nṛṇām // Rrā_2,2.42 //",
    "GS40nitrrk_u:1638": " mṛtaṃ sūtaṃ śuddhagandhaṃ triphalāṃ gugguluṃ samam /",
    "GS40nitrrk_u:1639": " sarvaṃ vātāritailena miśraṃ karṣaṃ lihet sadā // Rrā_2,2.43 //",
    "GS40nitrrk_u:1640": " ṣaṇmāsena jarāṃ hanti jīved brahmadinatrayam /",
    "GS40nitrrk_u:1641": " tasya mūtrapurīṣeṇa śulbaṃ bhavati kāñcanam // Rrā_2,2.44 //",
    "GS40nitrrk_u:1642": " ajasya vṛṣaṇaṃ pācyaṃ gavāṃ kṣīreṇa taṃ niśi /",
    "GS40nitrrk_u:1643": " sitāyuktaṃ pibec cānu raso 'yam acaleśvaraḥ // Rrā_2,2.45 //",
    "GS40nitrrk_u:1644": " rasaṃ vajraṃ svarṇakānte muṇḍaṃ ca māritaṃ samam /",
    "GS40nitrrk_u:1645": " mākṣikaṃ gandhakaṃ śuddhaṃ sarvaṃ jambīrajair dravaiḥ // Rrā_2,2.46 //",
    "GS40nitrrk_u:1646": " saptāhaṃ mardayet khalve tadgolaṃ cāndhitaṃ puṭet /",
    "GS40nitrrk_u:1647": " bhūdhare dinam ekaṃ tu khyātaḥ siddharasaḥ paraḥ // Rrā_2,2.47 //",
    "GS40nitrrk_u:1648": " māṣaikaṃ madhunā lehyaṃ varṣān mṛtyujarāpaham /",
    "GS40nitrrk_u:1649": " divyakāyo naraḥ siddho bhaved viṣṇuparākramaḥ // Rrā_2,2.48 //",
    "GS40nitrrk_u:1650": " śvetapaunarnavaṃ mūlaṃ kṣīrapiṣṭaṃ sadā pibet /",
    "GS40nitrrk_u:1651": " bhakṣayed vā sitā sārdhaṃ krāmakaṃ parame rase // Rrā_2,2.49 //",
    "GS40nitrrk_u:1652": " mṛtasūtasya dviguṇaṃ śuddhaṃ gandhaṃ vimiśrayet /",
    "GS40nitrrk_u:1653": " dinaikaṃ kanyakādrāvair mardayitvā nirodhayet // Rrā_2,2.50 //",
    "GS40nitrrk_u:1654": " dinaikaṃ madhunā pacyān niṣkaikaṃ madhunā lihet /",
    "GS40nitrrk_u:1655": " gandhāmṛto raso nāma vatsarān mṛtyujid bhavet // Rrā_2,2.51 //",
    "GS40nitrrk_u:1656": " samūlaṃ bhṛṅgarājaṃ tu chāyāśuṣkaṃ vicūrṇayet /",
    "GS40nitrrk_u:1657": " tatsamaṃ triphalācūrṇaṃ sarvatulyā sitā bhavet // Rrā_2,2.52 //",
    "GS40nitrrk_u:1658": " ekīkṛtya palaikaikaṃ bhakṣayed anupānakam /",
    "GS40nitrrk_u:1659": " pāradābhraṃ mṛtaṃ tulyaṃ dvābhyāṃ tulyaṃ tu gandhakam // Rrā_2,2.53 //",
    "GS40nitrrk_u:1660": " tat sarvaṃ bhṛṅgajair drāvair mardayed dinasaptakam /",
    "GS40nitrrk_u:1661": " ṣaḍvāraṃ cāṅkulītailair bhāvayitvātha bhakṣayet // Rrā_2,2.54 //",
    "GS40nitrrk_u:1662": " māṣamātraṃ tu varṣaikaṃ raso 'yaṃ kālakaṇṭakaḥ /",
    "GS40nitrrk_u:1663": " piṣṭvā karañjapatrāṇi gavāṃ kṣīraiḥ pibed anu // Rrā_2,2.55 //",
    "GS40nitrrk_u:1664": " jarāmṛtyuvinirmukto jīved brahmadinaṃ naraḥ /",
    "GS40nitrrk_u:1665": " mṛtasūtābhrakaṃ kāntaṃ viṣaṃ tāpyaṃ śilājatu // Rrā_2,2.56 //",
    "GS40nitrrk_u:1666": " tulyāṃśaṃ madhusarpirbhyāṃ lihed guñjātrayaṃ sadā /",
    "GS40nitrrk_u:1667": " ṣaṇmāsena jarāṃ hanti jīved brahmadinaṃ naraḥ // Rrā_2,2.57 //",
    "GS40nitrrk_u:1668": " aśvagandhāmūlacūrṇaṃ saptabhāgaghṛtaiḥ samam /",
    "GS40nitrrk_u:1669": " bhāgāṣṭakaṃ guḍaṃ tasmin kṣiped bhāgaṃ ca pippalīm // Rrā_2,2.58 //",
    "GS40nitrrk_u:1670": " mṛdvagninā ca tat sarvaṃ piṇḍitaṃ bhakṣayet palam /",
    "GS40nitrrk_u:1671": " krāmakaṃ hy amṛteśasya rasarājasya siddhaye // Rrā_2,2.59 //",
    "GS40nitrrk_u:1672": " triguṇaṃ śuddhasūtasya yojayec chuddhagandhakam /",
    "GS40nitrrk_u:1673": " lohaparpaṭikācūrṇaṃ sūtatulyaṃ vinikṣipet // Rrā_2,2.60 //",
    "GS40nitrrk_u:1674": " snuhyarkapayasā mardyaṃ tat sarvaṃ divasatrayam /",
    "GS40nitrrk_u:1675": " tac chuṣkaṃ cāndhitaṃ pacyāt karīṣāgnau divāniśam // Rrā_2,2.61 //",
    "GS40nitrrk_u:1676": " tataś ca ṭaṅkaṇaṃ kācaṃ dattvā ruddhvā dhamed dṛḍham /",
    "GS40nitrrk_u:1677": " guñjaikaṃ madhunā khāded rasavīro mahārasaḥ // Rrā_2,2.62 //",
    "GS40nitrrk_u:1678": " abdaikena jarāṃ hanti jīved ācandratārakam /",
    "GS40nitrrk_u:1679": " musalīmūlacūrṇaṃ tu guñjāpatradravaiḥ pibet // Rrā_2,2.63 //",
    "GS40nitrrk_u:1680": " chāgīmūtreṇa vā taṃ vai karṣaikaṃ krāmakaṃ param /",
    "GS40nitrrk_u:1681": " mṛtasūtasamaṃ gandhaṃ kākamācyā dravair dinam // Rrā_2,2.64 //",
    "GS40nitrrk_u:1682": " marditaṃ cāndhitaṃ pacyāt karīṣāgnau divāniśam /",
    "GS40nitrrk_u:1683": " divyauṣadhadaladrāvair dinaṃ mardyaṃ tam andhayet // Rrā_2,2.65 //",
    "GS40nitrrk_u:1684": " dhmātaṃ tasmāt samuddhṛtya tattulyaṃ hāṭakaṃ mṛtam /",
    "GS40nitrrk_u:1685": " ekīkṛtya ghṛtair lehyaṃ māṣaikaṃ vatsarāvadhi // Rrā_2,2.66 //",
    "GS40nitrrk_u:1686": " jarāṃ mṛtyuṃ nihanty āśu satyaṃ kāñcāyano rasaḥ /",
    "GS40nitrrk_u:1687": " kākamācīdravair bhāvyaṃ cūrṇaṃ dhātrīphalodbhavam // Rrā_2,2.67 //",
    "GS40nitrrk_u:1688": " madhunā bhakṣayet karṣam anu syāt krāmakaṃ param /",
    "GS40nitrrk_u:1689": " mṛtasūtābhrakaṃ gandhaṃ tulyaṃ saptadināvadhi // Rrā_2,2.68 //",
    "GS40nitrrk_u:1690": " śigrumūladravair mardyaṃ tadgolaṃ bhāṇḍamadhyagam /",
    "GS40nitrrk_u:1691": " ruddhvā pacyāl laghutvena śākakāṣṭhair dināvadhi // Rrā_2,2.69 //",
    "GS40nitrrk_u:1692": " parānando raso nāma ghṛtair niṣkaṃ sadā lihet /",
    "GS40nitrrk_u:1693": " dinaikaṃ triphalākvāthaiḥ kuṣṭhaṃ samyag vipācayet // Rrā_2,2.70 //",
    "GS40nitrrk_u:1694": " tac chuṣkaṃ cūrṇitaṃ karṣaṃ madhvājyābhyāṃ lihed anu /",
    "GS40nitrrk_u:1695": " saṃvatsaraprayogeṇa jīved ācandratārakam // Rrā_2,2.71 //",
    "GS40nitrrk_u:1696": " mṛtasūtābhrakaṃ tulyaṃ mṛtalohaṃ tayoḥ samam /",
    "GS40nitrrk_u:1697": " lohāṃśaṃ śodhitaṃ gandhaṃ bhāvayed dinasaptakam // Rrā_2,2.72 //",
    "GS40nitrrk_u:1698": " tat sarvaṃ triphalākvāthair bhṛṅgaśigrukacitrakaiḥ /",
    "GS40nitrrk_u:1699": " dravaiḥ pṛthak pṛthag bhāvyaṃ saptadhā saptadhā kramāt // Rrā_2,2.73 //",
    "GS40nitrrk_u:1700": " saptadhā kaṭukīkvāthair bhāvitaṃ cūrṇayet punaḥ /",
    "GS40nitrrk_u:1701": " cūrṇatulyaṃ kaṇācūrṇaṃ purātanaguḍaiḥ samaiḥ // Rrā_2,2.74 //",
    "GS40nitrrk_u:1702": " sarvamekīkṛtaṃ khāden niṣkaikaṃ vatsarāvadhi /",
    "GS40nitrrk_u:1703": " mahākālo raso nāma jarākālabhayaṃkaraḥ // Rrā_2,2.75 //",
    "GS40nitrrk_u:1704": " tilakoraṇṭapattrāṇi guḍena bhakṣayedanu /",
    "GS40nitrrk_u:1705": " mṛtapāradasaṃtulyaṃ lohaparpaṭakaṃ bhavet // Rrā_2,2.76 //",
    "GS40nitrrk_u:1706": " triguṇaṃ gandhakaṃ sūtātsarvaṃ divyauṣadhadravaiḥ /",
    "GS40nitrrk_u:1707": " marditaṃ taddinaṃ ruddhvā dhmāto baddho bhavedrasaḥ // Rrā_2,2.77 //",
    "GS40nitrrk_u:1708": " tasmin pādaṃ mṛtaṃ svarṇaṃ kṣiptvā vahnyārdrakadravaiḥ /",
    "GS40nitrrk_u:1709": " mardyaṃ yāmaṃ vicūrṇyātha vyoṣajīrakasaindhavaiḥ // Rrā_2,2.78 //",
    "GS40nitrrk_u:1710": " tulyaṃ pūrvarasaṃ tulyaṃ niṣkaikaikaṃ ca bhakṣayet /",
    "GS40nitrrk_u:1711": " jarāmṛtyuṃ nihantyāśu hemaparpaṭako rasaḥ // Rrā_2,2.79 //",
    "GS40nitrrk_u:1712": " aśvagandhāsamāṃ yaṣṭiṃ dhātrīphalarasairdinam /",
    "GS40nitrrk_u:1713": " bhāvitāṃ lehayetkṣaudraiḥ palaikāṃ krāmakaṃ param // Rrā_2,2.80 //",
    "GS40nitrrk_u:1714": " svarṇatārārkakāntaṃ ca tīkṣṇaṃ vā māritaṃ samam /",
    "GS40nitrrk_u:1715": " kṛṣṇābhrasattvamākṣīkaṃ pratyekaṃ svarṇatulyakam // Rrā_2,2.81 //",
    "GS40nitrrk_u:1716": " tatsarvaṃ cāndhitaṃ dhāmyaṃ tatkhoṭaṃ mṛtapāradam /",
    "GS40nitrrk_u:1717": " samaṃ sūtānmṛtaṃ vajraṃ pādāṃśaṃ tatra yojayet // Rrā_2,2.82 //",
    "GS40nitrrk_u:1718": " sarvaṃ jambīrajairdrāvaistaptakhalve vimardayet /",
    "GS40nitrrk_u:1719": " dinaikaṃ taṃ nirudhyātha bhūdhare pāvayed dinam // Rrā_2,2.83 //",
    "GS40nitrrk_u:1720": " uddhṛtya gandhakaṃ tulyaṃ dattvā ruddhvā dhamed drutam /",
    "GS40nitrrk_u:1721": " taccūrṇaṃ madhunājyena māṣamātraṃ lihetsadā // Rrā_2,2.84 //",
    "GS40nitrrk_u:1722": " rasaḥ śrīkaṇṭhanāmāyaṃ khecaratvaṃ prayacchati /",
    "GS40nitrrk_u:1723": " saṃvatsaraprayogena jīvetkalpāntameva ca // Rrā_2,2.85 //",
    "GS40nitrrk_u:1724": " tasya mūtrapurīṣābhyāṃ sarvalohāni kāñcanam /",
    "GS40nitrrk_u:1725": " palaikaṃ gandhakaṃ kṣīraiḥ krāmakaṃ cānu pāyayet // Rrā_2,2.86 //",
    "GS40nitrrk_u:1726": " śuddhatāmrasya bhāgaikaṃ dviṣaṭ śuddharasasya ca /",
    "GS40nitrrk_u:1727": " trayaṃ bhūnāgasattvasya bhāgamekatra vārayet // Rrā_2,2.87 //",
    "GS40nitrrk_u:1728": " sarvaṃ mardyaṃ taptakhalve jambīrāṇāṃ dravairdinam /",
    "GS40nitrrk_u:1729": " tatsarvaṃ kacchape yantre kṣiptvā tatraiva gandhakam // Rrā_2,2.88 //",
    "GS40nitrrk_u:1730": " kāsamardarasaiḥ piṣṭaṃ tulyaṃ dattvā nirudhya ca /",
    "GS40nitrrk_u:1731": " yāvaj jīrṇaṃ puṭe pacyād evaṃ ṣaḍguṇagandhakam // Rrā_2,2.89 //",
    "GS40nitrrk_u:1732": " jārayetkramayogena samuddhṛtyātha mardayet /",
    "GS40nitrrk_u:1733": " yāmaṃ jambīrajairdrāvaistato niścandramabhrakam // Rrā_2,2.90 //",
    "GS40nitrrk_u:1734": " amlavetasasaṃtulyaṃ marditaṃ dāpayedrase /",
    "GS40nitrrk_u:1735": " ṣoḍaśāṃśaṃ taptakhalve caṇakāmlaṃ ca tālakam // Rrā_2,2.91 //",
    "GS40nitrrk_u:1736": " kāsīsaṃ ca daśāṃśena dattvā mardyaṃ dināvadhi /",
    "GS40nitrrk_u:1737": " tatsarvaṃ pakvamūṣāyāṃ kṣiptvā vastreṇa bandhayet // Rrā_2,2.92 //",
    "GS40nitrrk_u:1738": " dolāyantre sāranāle tryahaṃ laghvagninā pacet /",
    "GS40nitrrk_u:1739": " uddhṛtya kṣālayeduṣṇaiḥ kāñjikairjīryate yadi // Rrā_2,2.93 //",
    "GS40nitrrk_u:1740": " ajīrṇaṃ cetpacedyantre kacchapākhye viḍānvitam /",
    "GS40nitrrk_u:1741": " eva punaḥ punarjāryaṃ gaganaṃ sūtatulyakam // Rrā_2,2.94 //",
    "GS40nitrrk_u:1742": " śikhipittapraliptāni svarṇapattrāṇi tasya vai /",
    "GS40nitrrk_u:1743": " catuḥṣaṣṭyaṃśayogena dattvā khalve vimardayet // Rrā_2,2.95 //",
    "GS40nitrrk_u:1744": " svedayetpūrvavadyantre jīrṇe svarṇaṃ ca dāpayet /",
    "GS40nitrrk_u:1745": " ityevaṃ ṣoḍaśāṃśaṃ tu svarṇaṃ jāryaṃ rasasya vai // Rrā_2,2.96 //",
    "GS40nitrrk_u:1746": " tato jāryaṃ mṛtaṃ vajraṃ ṣoḍaśāṃśaṃ ca hemavat /",
    "GS40nitrrk_u:1747": " tālakāsīsajambīrayuktaṃ mardyaṃ ca tatparam // Rrā_2,2.97 //",
    "GS40nitrrk_u:1748": " tato divyauṣadhadrāvaistaṃ sūtaṃ mardayet tryaham /",
    "GS40nitrrk_u:1749": " vajramūṣāndhitaṃ dhāmyaṃ baddhaṃ syāc cūrṇayetpunaḥ // Rrā_2,2.98 //",
    "GS40nitrrk_u:1750": " madhuśarkarayā sārdhaṃ guñjāmātraṃ ca bhakṣayet /",
    "GS40nitrrk_u:1751": " rasaḥ khecarabaddho'yaṃ ṣaṇmāsānmṛtyujidbhavet // Rrā_2,2.99 //",
    "GS40nitrrk_u:1752": " valīpalitanirmukto mahābalaparākramaḥ /",
    "GS40nitrrk_u:1753": " saptāhaṃ bhṛṅgajairdrāvair nīlamuṇḍīphalatrayam // Rrā_2,2.100 //",
    "GS40nitrrk_u:1754": " bhāvayenmadhusarpirbhyāṃ karṣamātraṃ lihedanu /",
    "GS40nitrrk_u:1755": " śuddhasūtaṃ dvidhā gandhaṃ kuryātkhalvena kañjalam // Rrā_2,2.101 //",
    "GS40nitrrk_u:1756": " tayostulyaṃ kāntacūrṇaṃ tīkṣṇaṃ vā muṇḍameva vā /",
    "GS40nitrrk_u:1757": " sarvamekīkṛtaṃ khalve mardayetkanyakādravaiḥ // Rrā_2,2.102 //",
    "GS40nitrrk_u:1758": " dinaikaṃ golakaṃ kṛtvā tāmrapātre niveśayet /",
    "GS40nitrrk_u:1759": " ācchādyairaṇḍapattraistu yāmārdhe'tyuṣṇatāṃ vrajet // Rrā_2,2.103 //",
    "GS40nitrrk_u:1760": " dhānyarāśau nyasettaṃ tu dvidinānte samuddharet /",
    "GS40nitrrk_u:1761": " kanyābhṛṅgīkākamācīmuṇḍīnirguṇḍīcitrakam // Rrā_2,2.104 //",
    "GS40nitrrk_u:1762": " koraṇṭavākucībrāhmīsahadevīpunarnavāḥ /",
    "GS40nitrrk_u:1763": " śālmalīvijayādhūrtā dravaireṣāṃ pṛthakpṛthak // Rrā_2,2.105 //",
    "GS40nitrrk_u:1764": " saptadhā saptadhā bhāvyaṃ saptadhā triphalodbhavaiḥ /",
    "GS40nitrrk_u:1765": " kaṣāyairbhāvitaṃ cūrṇyaṃ jātīphalalavaṃgakam // Rrā_2,2.106 //",
    "GS40nitrrk_u:1766": " trikaṭu triphalā cailā cūrṇayen navakaṃ samam /",
    "GS40nitrrk_u:1767": " taccūrṇaṃ pūrvacūrṇaṃ ca samaṃ kṣaudreṇa karṣakam // Rrā_2,2.107 //",
    "GS40nitrrk_u:1768": " varṣaikaṃ lehayen nityaṃ jarākālapraśāntaye /",
    "GS40nitrrk_u:1769": " svayamagniraso nāma siddhānāṃ sumukhāgataḥ // Rrā_2,2.108 //",
    "GS40nitrrk_u:1770": " tilāśvagandhayoścūrṇaṃ palārdhaṃ madhunā lihet /",
    "GS40nitrrk_u:1771": " nirguṇḍī nīlikā vajrī brahmadaṇḍī tridaṇḍikā // Rrā_2,2.109 //",
    "GS40nitrrk_u:1772": " śatapuṣpā mudgaparṇī śvetārko vānarī jayā /",
    "GS40nitrrk_u:1773": " peṭārīkṛṣṇadhattūravijayākṣīrakandakam // Rrā_2,2.110 //",
    "GS40nitrrk_u:1774": " etaiḥ samastairvyastairvā dravyairmardyaṃ dinatrayam /",
    "GS40nitrrk_u:1775": " śuddhasūtaṃ taptakhalve tatkalkaṃ kṣīrakandake // Rrā_2,2.111 //",
    "GS40nitrrk_u:1776": " vajrakande'thavā ruddhvā tanmajjābhirmṛdā punaḥ /",
    "GS40nitrrk_u:1777": " taṃ kandaṃ vajramūṣāyāṃ ruddhvā laghupuṭe pacet // Rrā_2,2.112 //",
    "GS40nitrrk_u:1778": " punarmardyaṃ punaḥ pācyamityevaṃ saptadhā kramāt /",
    "GS40nitrrk_u:1779": " rasaḥ kakṣapuṭo nāma guñjaikaṃ madhunā lihet // Rrā_2,2.113 //",
    "GS40nitrrk_u:1780": " jīvedbrahmadinaikaṃ tu valīpalitavarjitaḥ /",
    "GS40nitrrk_u:1781": " varṣaikena na saṃdeho rasakāyo bhaven naraḥ // Rrā_2,2.114 //",
    "GS40nitrrk_u:1782": " bhallātabījacūrṇaṃ ca hayagandhāmṛtāghṛtaiḥ /",
    "GS40nitrrk_u:1783": " palaikaṃ bhakṣayec cānu krāmakaṃ paramaṃ hitam // Rrā_2,2.115 //",
    "GS40nitrrk_u:1784": " mṛtasūtābhrakaṃ vajraṃ kāntatārārkahāṭakam /",
    "GS40nitrrk_u:1785": " tīkṣṇaṃ ca tulyatulyāṃśaṃ sarveṣāṃ gandhakaṃ samam // Rrā_2,2.116 //",
    "GS40nitrrk_u:1786": " sarvaṃ pālāśatailena mardayed dinasaptakam /",
    "GS40nitrrk_u:1787": " mahāśaktiraso nāma kṣaudrairmāṣaṃ lihetsadā // Rrā_2,2.117 //",
    "GS40nitrrk_u:1788": " ṣaṇmāsena jarāṃ hanti jīvedbrahmadinatrayam /",
    "GS40nitrrk_u:1789": " vatsarāt saptakalpāni jīvatyeva na saṃśayaḥ // Rrā_2,2.118 //",
    "GS40nitrrk_u:1790": " icchāvegī mahāsiddhaḥ parāśaktisamo bhavet /",
    "GS40nitrrk_u:1791": " tasya mūtrapurīṣābhyāṃ tāmraṃ bhavati kāñcanam // Rrā_2,2.119 //",
    "GS40nitrrk_u:1792": " pālāśabījajaṃ tailaṃ kṣaudrairlehyaṃ palāṣṭakam /",
    "GS40nitrrk_u:1793": " krāmakaṃ hy anupānaṃ syāt samyakchaktyā prakāśitam // Rrā_2,2.120 //",
    "GS40nitrrk_u:1794": " lohitaṃ vātha vā kṛṣṇaṃ vaikrāntaṃ māritaṃ palam /",
    "GS40nitrrk_u:1795": " svarṇacūrṇapalaikaṃ ca dvipalaṃ śuddhapāradam // Rrā_2,2.121 //",
    "GS40nitrrk_u:1796": " bālaraṇḍājamūtrābhyāṃ tatsarvaṃ mardayed dinam /",
    "GS40nitrrk_u:1797": " śarapuṅkhā meṣaśṛṅgī sarpākṣīkaṭutumbikā // Rrā_2,2.122 //",
    "GS40nitrrk_u:1798": " indravāruṇikā caiṣāṃ dravairmardyaṃ dinatrayam /",
    "GS40nitrrk_u:1799": " tadgolaṃ garbhayantre tu ruddhvā pacyād dinatrayam // Rrā_2,2.123 //",
    "GS40nitrrk_u:1800": " tuṣāgninā laghutvena samuddhṛtya vicūrṇayet /",
    "GS40nitrrk_u:1801": " saptadhā bhṛṅgajairdrāvairbhāvitaṃ cūrṇayetpunaḥ // Rrā_2,2.124 //",
    "GS40nitrrk_u:1802": " triphalātryūṣamadhvājyaiḥ samaṃ cūrṇaṃ vimiśrayet /",
    "GS40nitrrk_u:1803": " māṣaikaikaṃ sadā khādedraso'yaṃ nāṭakeśvaraḥ // Rrā_2,2.125 //",
    "GS40nitrrk_u:1804": " sarvarogajarāmṛtyūn vatsarānnāśayatyalam /",
    "GS40nitrrk_u:1805": " divyatejā mahākāyo jīvedācandratārakam // Rrā_2,2.126 //",
    "GS40nitrrk_u:1806": " mūlatvacaṃ brahmavṛkṣācchāyāśuṣkāṃ vicūrṇitām /",
    "GS40nitrrk_u:1807": " piben niṣkadvayāṃ takraiḥ krāmakaṃ paramaṃ śubham // Rrā_2,2.127 //",
    "GS40nitrrk_u:1808": " suśuddhaṃ śvetavaikrāntaṃ saptāhaṃ bhāvyamātape /",
    "GS40nitrrk_u:1809": " amlavetasasampiṣṭaṃ tenaiva drutimāpnuyāt // Rrā_2,2.128 //",
    "GS40nitrrk_u:1810": " etaddrutiṃ śuddhasūtaṃ samaṃ kṣaudrairdinatrayam /",
    "GS40nitrrk_u:1811": " marditaṃ lehayenmāṣaṃ māsādbālo bhaven naraḥ // Rrā_2,2.129 //",
    "GS40nitrrk_u:1812": " vatsarādbrahmatulyaḥ syādraso'yaṃ bālasundaraḥ /",
    "GS40nitrrk_u:1813": " vākucībījakarṣaikaṃ madhvājyābhyāṃ lihedanu // Rrā_2,2.130 //",
    "GS40nitrrk_u:1814": " catuḥpalaṃ śuddhasūtaṃ palaikaṃ mṛtahāṭakam /",
    "GS40nitrrk_u:1815": " palāśakuḍmaladrāvaistattailaiśca dinatrayam // Rrā_2,2.131 //",
    "GS40nitrrk_u:1816": " mardayettaptakhalve tu svarṇatulyaṃ ca gandhakam /",
    "GS40nitrrk_u:1817": " śodhitaṃ nikṣipettasmin pūrvoktairmardayed dinam // Rrā_2,2.132 //",
    "GS40nitrrk_u:1818": " māṣamātrāṃ vaṭīṃ khādedvatsarān mṛtyujidbhavet /",
    "GS40nitrrk_u:1819": " jīvedbrahmadinaṃ vīro raso'yaṃ brahmapañjaraḥ // Rrā_2,2.133 //",
    "GS40nitrrk_u:1820": " vānarīkākatuṇḍyutthabījacūrṇaṃ samaṃ samam /",
    "GS40nitrrk_u:1821": " śālmalītvagdaladrāvair bhāvayed divasatrayam // Rrā_2,2.134 //",
    "GS40nitrrk_u:1822": " tryahaṃ ca bhṛṅgajairdrāvairbhāvitaṃ cūrṇayettataḥ /",
    "GS40nitrrk_u:1823": " purātanaguḍaistulyaṃ karṣaikamanu bhakṣayet // Rrā_2,2.135 //",
    "GS40nitrrk_u:1824": " raktabhūmau tu bhūnāgān grāhayitvā parīkṣayet /",
    "GS40nitrrk_u:1825": " chede niryāti raktaṃ cet tān svīkuryāt prayatnataḥ // Rrā_2,2.136 //",
    "GS40nitrrk_u:1826": " kṛṣṇavarṇāgavājyena samena saha tān pacet /",
    "GS40nitrrk_u:1827": " lohaje cālayan pātre yāvat sindūravarṇakam // Rrā_2,2.137 //",
    "GS40nitrrk_u:1828": " tatsarvaṃ jāyate bhasma tattulyaṃ mṛtapāradam /",
    "GS40nitrrk_u:1829": " madhunāloḍitaṃ sarvaṃ guñjārdhārdhaṃ vivardhayan // Rrā_2,2.138 //",
    "GS40nitrrk_u:1830": " paścādguñjāṃ sadā khādedyāvatsaṃvatsarāvadhi /",
    "GS40nitrrk_u:1831": " śivāmṛto raso nāma jarāmṛtyuharo nṛṇām /",
    "GS40nitrrk_u:1832": " āyur brahmadinaṃ datte śivāmbu pāyayedanu // Rrā_2,2.139 //",
    "GS40nitrrk_u:1833": " evaṃ divyarasāyanaiḥ samucitaiḥ sārātisāraiḥ śubhaiḥ siddhaṃ dehamanekasādhanabalād yeṣāṃ tu dṛṣṭaṃ mayā /",
    "GS40nitrrk_u:1834": " tānārādhya ca teṣu sāramakhilaṃ saṃgṛhya śāstrādapi bhūpānāṃ viduṣāṃ mahāmatimatāṃ proktaṃ hitārthāya vai // Rrā_2,2.140 //",
    "GS40nitrrk_u:1835": " RRĀ, 2, 3",
    "GS40nitrrk_u:1836": " divyayogaguṭikārasāyanaṃ krāmaṇena rahitaṃ na sidhyati /",
    "GS40nitrrk_u:1837": " śīghrasiddhikarameva sevyatāṃ krāmaṇārtham anupānamatra vai // Rrā_2,3.1 //",
    "GS40nitrrk_u:1838": " kākatumbī kākamācī nirguṇḍī ca kumārikā /",
    "GS40nitrrk_u:1839": " gojihvā saindhavaṃ guñjā hy ārdrakaṃ ca samaṃ samam // Rrā_2,3.2 //",
    "GS40nitrrk_u:1840": " piṣṭvā tena praleptavyā mūṣā sarvāṅgulāvadhi /",
    "GS40nitrrk_u:1841": " pāradaṃ vyomasattvaṃ ca kāntaṃ tīkṣṇaṃ ca muṇḍakam // Rrā_2,3.3 //",
    "GS40nitrrk_u:1842": " tāpyasattvaṃ ca tulyāṃśaṃ sarvaṃ saṃcūrṇya mardayet /",
    "GS40nitrrk_u:1843": " dinaṃ jambīrajairdrāvaistanmūṣāyāṃ vinikṣipet // Rrā_2,3.4 //",
    "GS40nitrrk_u:1844": " ācchādyālepya kalkena cāndhayitvā viśoṣayet /",
    "GS40nitrrk_u:1845": " karīṣāgnau divārātraṃ puṭe paktvā samuddharet // Rrā_2,3.5 //",
    "GS40nitrrk_u:1846": " punaḥ praliptamūṣāyāṃ kṣiptvā ruddhvā puṭet tataḥ /",
    "GS40nitrrk_u:1847": " ityevaṃ daśamūṣāsu praliptāsu vipācayet // Rrā_2,3.6 //",
    "GS40nitrrk_u:1848": " jāyate guṭikā divyā mṛtasaṃjīvanī parā /",
    "GS40nitrrk_u:1849": " vaktre śirasi kaṇṭhe vā karṇe vā dhāritā kare // Rrā_2,3.7 //",
    "GS40nitrrk_u:1850": " hemnā suveṣṭitā samyagvayaḥstambhakarī parā /",
    "GS40nitrrk_u:1851": " valīpalitakālāgnimṛtyuśaṅkāvināśanī // Rrā_2,3.8 //",
    "GS40nitrrk_u:1852": " varṣamātrān na saṃdeho jīved varṣaśatatrayam /",
    "GS40nitrrk_u:1853": " śuddhapalaikaṃ tu gavāṃ kṣīraiḥ pibetsadā // Rrā_2,3.9 //",
    "GS40nitrrk_u:1854": " anena tv anupānena dehe saṃkramate rasaḥ /",
    "GS40nitrrk_u:1855": " samukhaṃ pāradaṃ kāntaṃ muṇḍalohābhrasattvakam // Rrā_2,3.10 //",
    "GS40nitrrk_u:1856": " tattvaṃ mṛtaṃ vajraṃ sarvaṃ jambīrajair dravaiḥ /",
    "GS40nitrrk_u:1857": " saptāhaṃ mardayet tulyaṃ kṛtvā golaṃ samuddharet // Rrā_2,3.11 //",
    "GS40nitrrk_u:1858": " nirguṇḍī saindhavaṃ kṣaudraṃ gojihvā kākatuṇḍikā /",
    "GS40nitrrk_u:1859": " piṣṭvā tu lepayedgolaṃ sarvato 'ṅgulamātrakam // Rrā_2,3.12 //",
    "GS40nitrrk_u:1860": " taṃ ruddhvā vajramūṣāyāṃ pacedyāmaṃ tu bhūdhare /",
    "GS40nitrrk_u:1861": " liptvā ruddhvā punaḥ pācyamityevaṃ pakṣamātrakam // Rrā_2,3.13 //",
    "GS40nitrrk_u:1862": " yavaciñcāpalāśottharājīkārpāsabījakaiḥ /",
    "GS40nitrrk_u:1863": " supiṣṭair lepayenmūṣāṃ tanmadhye pūrvagolakam // Rrā_2,3.14 //",
    "GS40nitrrk_u:1864": " ṭaṅkaṇaṃ śvetakācaṃ ca dattvā pṛṣṭhe nirudhya ca /",
    "GS40nitrrk_u:1865": " khadirāṅgārayogena dhamed yāvad drutaṃ bhavet // Rrā_2,3.15 //",
    "GS40nitrrk_u:1866": " tatastaṃ viḍaliptāyāṃ mūṣāyāṃ ca niveśayet /",
    "GS40nitrrk_u:1867": " tattulyaṃ dāpayetsvarṇaṃ jayettaṃ dhaman dhaman // Rrā_2,3.16 //",
    "GS40nitrrk_u:1868": " jīrṇe svarṇe samuddhṛtya taptakhalve vimardayet /",
    "GS40nitrrk_u:1869": " tryahaṃ divyauṣadhidrāvair vajramūṣāndhitaṃ dhamet // Rrā_2,3.17 //",
    "GS40nitrrk_u:1870": " jāyate guṭikā divyā nāmnā vajreśvarī parā /",
    "GS40nitrrk_u:1871": " vaktrasthā sā jarāṃ mṛtyuṃ hanti saṃvatsarātkila // Rrā_2,3.18 //",
    "GS40nitrrk_u:1872": " śastrastambhaṃ ca kurute brahmāyur yacchati dhruvam /",
    "GS40nitrrk_u:1873": " kṛṣṇāṣṭamyāṃ samādāya sahadevīṃ su cūrṇayet // Rrā_2,3.19 //",
    "GS40nitrrk_u:1874": " karṣaikāṃ bhakṣayed ājyairanu syāt krāmeṇa hitam /",
    "GS40nitrrk_u:1875": " āraktaṃ meghanādaṃ tu tathā pāṣāṇabhedakam // Rrā_2,3.20 //",
    "GS40nitrrk_u:1876": " strīstanyasahitaṃ piṣṭvā tena mūṣāṃ pralepayet /",
    "GS40nitrrk_u:1877": " bhagaikaṃ mṛtavajrasya svarṇacūrṇasya ṣoḍaśa // Rrā_2,3.21 //",
    "GS40nitrrk_u:1878": " kṣiptvā tasyāṃ nirudhyātha yāmamātraṃ dṛḍhaṃ dhamet /",
    "GS40nitrrk_u:1879": " uddhṛtya nikṣipetkhalve śuddhasūtaṃ ca tatsamam // Rrā_2,3.22 //",
    "GS40nitrrk_u:1880": " mardayec cārdrakadrāvair yāvadbhavati golakaḥ /",
    "GS40nitrrk_u:1881": " caṇḍālīkandamādāya strīstanyena su peṣayet // Rrā_2,3.23 //",
    "GS40nitrrk_u:1882": " anena golakaṃ liptvā vajramūṣāyāṃ nirodhayet /",
    "GS40nitrrk_u:1883": " paktvā gajapuṭe grāhyā guṭikā vajrasundarī // Rrā_2,3.24 //",
    "GS40nitrrk_u:1884": " varṣaikaṃ dhārayedvaktre jīvedbrahmadinatrayam /",
    "GS40nitrrk_u:1885": " brahmavṛkṣasya tvakcūrṇaṃ kṣīrairnityaṃ palaṃ pibet // Rrā_2,3.25 //",
    "GS40nitrrk_u:1886": " krāmaṇaṃ hy anupānaṃ syāt sādhakasyātisiddhidam /",
    "GS40nitrrk_u:1887": " tadudbhavamalair liptaṃ tāmraṃ tu dhamanena hi // Rrā_2,3.26 //",
    "GS40nitrrk_u:1888": " jāyate kanakaṃ divyaṃ satyaṃ śaṃkarabhāṣitam /",
    "GS40nitrrk_u:1889": " samukhasya rasendrasya pūrvavatkāñcanaṃ samam // Rrā_2,3.27 //",
    "GS40nitrrk_u:1890": " jārayed viḍayogena tato mardyaṃ dinatrayam /",
    "GS40nitrrk_u:1891": " divyauṣadhaiḥ sagomūtrair vajramūṣāndhitaṃ dhamet // Rrā_2,3.28 //",
    "GS40nitrrk_u:1892": " uddhṛtya dhārayedvaktre guṭikā hemasundarī /",
    "GS40nitrrk_u:1893": " palārdhaṃ gandhakaṃ cājyair dviguṇair lehayedanu // Rrā_2,3.29 //",
    "GS40nitrrk_u:1894": " varṣaikena jarāṃ hanti jīved ācandratārakam /",
    "GS40nitrrk_u:1895": " śuddhasūtaṃ mṛtaṃ vajraṃ vyomasattvaṃ sahāṭakam // Rrā_2,3.30 //",
    "GS40nitrrk_u:1896": " amlavarge samaṃ sarvaṃ mardayed divasatrayam /",
    "GS40nitrrk_u:1897": " tadgolakaṃ dṛḍhaṃ kṛtvā chāyāyāṃ śoṣayettataḥ // Rrā_2,3.31 //",
    "GS40nitrrk_u:1898": " brahmakārpāsabījāni rājikā yavaciñcikā /",
    "GS40nitrrk_u:1899": " vandhyā sarvaṃ samaṃ piṣṭvā pūrvagolaṃ pralepayet // Rrā_2,3.32 //",
    "GS40nitrrk_u:1900": " ruddhvā gajapuṭe pacyāt samuddhṛtyātha lepayet /",
    "GS40nitrrk_u:1901": " ruddhvā mūṣāyāṃ dhamedgāḍhaṃ guṭikā vajrakhecarī // Rrā_2,3.33 //",
    "GS40nitrrk_u:1902": " jāyate dhāritā vaktre vatsarān mṛtyunāśinī /",
    "GS40nitrrk_u:1903": " bhūtāravaṭacūrṇaṃ tu palaikaṃ sitayā yutam // Rrā_2,3.34 //",
    "GS40nitrrk_u:1904": " bhakṣayet krāmaṇārthaṃ tu brahmāyurjāyate naraḥ /",
    "GS40nitrrk_u:1905": " kārpāsyāḥ kākamācyāśca kanyāyāśca daladravaiḥ // Rrā_2,3.35 //",
    "GS40nitrrk_u:1906": " śuddhasūtaṃ dinaṃ mardyaṃ kṣālyam amlaiḥ samuddharet /",
    "GS40nitrrk_u:1907": " tadrasaṃ niṣkacatvāri niṣkārdhaṃ tāmracūrṇakam // Rrā_2,3.36 //",
    "GS40nitrrk_u:1908": " pādonaniṣkamabhrotthaṃ sattvaṃ pādaṃ ca hāṭakam /",
    "GS40nitrrk_u:1909": " hematulyaṃ muṇḍacūrṇaṃ sarvamamlairvimardayet // Rrā_2,3.37 //",
    "GS40nitrrk_u:1910": " dinānte golakaṃ kṛtvā jambīrasyodare kṣipet /",
    "GS40nitrrk_u:1911": " tridinaṃ dolakāyantre pācayet sāranālake // Rrā_2,3.38 //",
    "GS40nitrrk_u:1912": " uddhṛtya dhārayedvaktre guṭikā vyomasundarī /",
    "GS40nitrrk_u:1913": " varṣamātrāj jarāṃ hanti jīvedbrahmadinaṃ naraḥ // Rrā_2,3.39 //",
    "GS40nitrrk_u:1914": " citramūlasya cūrṇaṃ tu sakṣaudraṃ kāntapātrake /",
    "GS40nitrrk_u:1915": " āloḍya bhakṣayet karṣamanu syātkrāmaṇe hitam // Rrā_2,3.40 //",
    "GS40nitrrk_u:1916": " niṣkamekaṃ svarṇapattraṃ triniṣkaṃ śuddhapāradam /",
    "GS40nitrrk_u:1917": " jambīraśarapuṅkhotthadravair mardyaṃ dināvadhi // Rrā_2,3.41 //",
    "GS40nitrrk_u:1918": " tadgolaṃ bandhayedvastre paced gokṣīrapūrite /",
    "GS40nitrrk_u:1919": " dolāyantre divārātraṃ guṭikā hāṭakeśvarī // Rrā_2,3.42 //",
    "GS40nitrrk_u:1920": " jāyate dhāritā vaktre jarāmṛtyuvināśinī /",
    "GS40nitrrk_u:1921": " varṣamātrān na saṃdeho jīvedvarṣāyutaṃ naraḥ // Rrā_2,3.43 //",
    "GS40nitrrk_u:1922": " dinaikaṃ triphalācūrṇaṃ kvāthaiḥ khadirabījakaiḥ /",
    "GS40nitrrk_u:1923": " bhāvitaṃ madhusarpirbhyāṃ palaikaṃ krāmakaṃ lihet // Rrā_2,3.44 //",
    "GS40nitrrk_u:1924": " rasaniṣkatrayaṃ śuddhaṃ niṣkaikaṃ tāmracūrṇakam /",
    "GS40nitrrk_u:1925": " ciñcāphalāmlatakrābhyāṃ khalve mardyaṃ dināvadhi // Rrā_2,3.45 //",
    "GS40nitrrk_u:1926": " tadgolaṃ bandhayed vasrais takraciñcāmlapūrite /",
    "GS40nitrrk_u:1927": " dolāyantre dinaṃ pacyādguṭikārkaprabhāvatī // Rrā_2,3.46 //",
    "GS40nitrrk_u:1928": " varṣaikaṃ dhārayedvaktre sūryatulyo bhaven naraḥ /",
    "GS40nitrrk_u:1929": " pālāśabījajaṃ tailaṃ gokṣīraiḥ karṣamātrakam // Rrā_2,3.47 //",
    "GS40nitrrk_u:1930": " krāmakaṃ hy anupānaṃ syāj jarāmṛtyuharaṃ param /",
    "GS40nitrrk_u:1931": " svarṇamekaṃ kāntamekaṃ pañcatāraṃ dvipāradam // Rrā_2,3.48 //",
    "GS40nitrrk_u:1932": " tribhāgaṃ vyomasattvaṃ syāt ṣaḍbhāgaṃ śulbacūrṇakam /",
    "GS40nitrrk_u:1933": " sarvametatkṛtaṃ sūkṣmaṃ taptakhalve dinatrayam // Rrā_2,3.49 //",
    "GS40nitrrk_u:1934": " mardayedamlavargeṇa dolāyantre sakāñjike /",
    "GS40nitrrk_u:1935": " tadgolaṃ tridinaṃ pacyādguṭikā surasundarī // Rrā_2,3.50 //",
    "GS40nitrrk_u:1936": " jāyate dhāritā vaktre varṣānmṛtyujarāpahā /",
    "GS40nitrrk_u:1937": " bhūtāravaṭamūlaṃ ca karṣaṃ kṣīraiḥ pibedanu // Rrā_2,3.51 //",
    "GS40nitrrk_u:1938": " svarṇatārārkamuṇḍaṃ ca vaṅgasīsābhrasattvakam /",
    "GS40nitrrk_u:1939": " etatsarvaṃ samaṃ cūrṇaṃ cūrṇāṃśaṃ mṛtavajrakam // Rrā_2,3.52 //",
    "GS40nitrrk_u:1940": " sarvatulyaṃ śuddhasūtaṃ sarvaṃ divyauṣadhidravaiḥ /",
    "GS40nitrrk_u:1941": " mardayed dinamekaṃ tu vajramūṣāndhitaṃ dhamet // Rrā_2,3.53 //",
    "GS40nitrrk_u:1942": " guṭikā vajratuṇḍeyaṃ jāyate dhāritā mukhe /",
    "GS40nitrrk_u:1943": " jarāmṛtyuṃ śastrasaṃghaṃ nāśayedvatsarātkila // Rrā_2,3.54 //",
    "GS40nitrrk_u:1944": " vajrakāyo mahāvīro jīvedvarṣaśatatrayam /",
    "GS40nitrrk_u:1945": " kumāryāḥ svarasaṃ grāhyaṃ guḍena saha loḍayet // Rrā_2,3.55 //",
    "GS40nitrrk_u:1946": " palaikaṃ krāmakaṃ lehyamanupānaṃ sadaiva hi /",
    "GS40nitrrk_u:1947": " svarṇacūrṇaṃ tu bhāgaikaṃ tribhāgaṃ śuddhapāradam // Rrā_2,3.56 //",
    "GS40nitrrk_u:1948": " pādabhāgaṃ mṛtaṃ vajraṃ tatsarvaṃ kṣīrakandajaiḥ /",
    "GS40nitrrk_u:1949": " dravaiśca devadālyutthaistaptakhalve dināvadhi // Rrā_2,3.57 //",
    "GS40nitrrk_u:1950": " mardayet kāntacūrṇaṃ ca vajratulyaṃ kṣipec ca vai /",
    "GS40nitrrk_u:1951": " vajramūṣāndhitaṃ dhāmyaṃ guṭikā kāmasundarī // Rrā_2,3.58 //",
    "GS40nitrrk_u:1952": " jāyate dhāritā vaktre varṣānmṛtyujarāpahā /",
    "GS40nitrrk_u:1953": " niṣkatrayaṃ brahmatailaṃ gavāṃ kṣīraṃ paladvayam // Rrā_2,3.59 //",
    "GS40nitrrk_u:1954": " miśritaṃ pāyayec cānu lakṣāyurjāyate naraḥ /",
    "GS40nitrrk_u:1955": " lohapātre drute gandhe pādāṃśaṃ pāradaṃ kṣipet // Rrā_2,3.60 //",
    "GS40nitrrk_u:1956": " kiṃcic cālyaṃ tu kāṣṭhena muhūrtād avatārayet /",
    "GS40nitrrk_u:1957": " śatāvarī kṣīrakando vajravallīndravāruṇī // Rrā_2,3.61 //",
    "GS40nitrrk_u:1958": " pāṭhā punarnavā ciñcā lāṅgalī suradālikā /",
    "GS40nitrrk_u:1959": " etāsāṃ vastrapūtaiśca dravairmardyaṃ dinatrayam // Rrā_2,3.62 //",
    "GS40nitrrk_u:1960": " tasmin pātre lohamuṣṭyā chāyāśuṣkaṃ vaṭīkṛtam /",
    "GS40nitrrk_u:1961": " lohasampuṭagaṃ ruddhvā saṃdhiṃ mṛllavaṇair dṛḍham // Rrā_2,3.63 //",
    "GS40nitrrk_u:1962": " taṃ dhamet khadirāṅgāre yāvadāraktamuddharet /",
    "GS40nitrrk_u:1963": " utkhanyotkhanya tanmadhyād uddharet tadrasaṃ punaḥ // Rrā_2,3.64 //",
    "GS40nitrrk_u:1964": " kācaṭaṅkaṇasaṃyuktaṃ mūṣāyāṃ cāndhitaṃ pacet /",
    "GS40nitrrk_u:1965": " gāndhārīguṭikā siddhā varṣaṃ vaktre sthitā sadā // Rrā_2,3.65 //",
    "GS40nitrrk_u:1966": " kākatuṇḍībījatailaṃ karṣaikaṃ nasyamācaret /",
    "GS40nitrrk_u:1967": " krāmakaṃ hy anupānaṃ syāj jīvedvarṣasahasrakam // Rrā_2,3.66 //",
    "GS40nitrrk_u:1968": " śuddhasūtasamaṃ gandhaṃ mardanāt kajjalīkṛtam /",
    "GS40nitrrk_u:1969": " tat tāmrasampuṭe ruddhvā lavaṇena mṛdā dṛḍham // Rrā_2,3.67 //",
    "GS40nitrrk_u:1970": " śuṣkaṃ dīpāgninā pacyād yāmaikaṃ bhasmayantrake // Rrā_2,3.68 //",
    "GS40nitrrk_u:1971": " sampuṭasyordhvalagnaṃ tatsamuddhṛtyātha mardayet /",
    "GS40nitrrk_u:1972": " tulyapāradasaṃyuktaṃ pūrvavatsampuṭe pacet // Rrā_2,3.69 //",
    "GS40nitrrk_u:1973": " uddhṛtya tulyasūtena saṃyuktaṃ marditaṃ pacet /",
    "GS40nitrrk_u:1974": " ityevaṃ saptadhā kuryātpunaḥ pāradaṭaṅkaṇam // Rrā_2,3.70 //",
    "GS40nitrrk_u:1975": " tulyaṃ tulyaṃ kṣipet tasmin dinaṃ sarvaṃ vimardayet /",
    "GS40nitrrk_u:1976": " vajramūṣāgataṃ ruddhvā dhmāte khoṭo bhavedrasaḥ // Rrā_2,3.71 //",
    "GS40nitrrk_u:1977": " mārtaṇḍī guṭikā hy eṣā varṣaikaṃ yasya vaktragā /",
    "GS40nitrrk_u:1978": " valīpalitamukto 'sau jīvedācandratārakam // Rrā_2,3.72 //",
    "GS40nitrrk_u:1979": " palāśabījajaṃ tailaṃ palaikaṃ kṣīratulyakam /",
    "GS40nitrrk_u:1980": " krāmaṇaṃ prapiben nityaṃ tatkṣaṇān mūrchito bhavet // Rrā_2,3.73 //",
    "GS40nitrrk_u:1981": " tasya vaktre gavāṃ kṣīraṃ stokaṃ stokaṃ niṣecayet /",
    "GS40nitrrk_u:1982": " prabuddhe kṣīramannaṃ syādbhojane paramaṃ hitam // Rrā_2,3.74 //",
    "GS40nitrrk_u:1983": " tasya mūtrapurīṣābhyāṃ tāmraṃ bhavati kāñcanam /",
    "GS40nitrrk_u:1984": " vāyuvego mahāsiddhaś chidrāṃ paśyati medinīm // Rrā_2,3.75 //",
    "GS40nitrrk_u:1985": " kākamācyamṛtādrāvaiḥ pāradaṃ tālakaṃ samam /",
    "GS40nitrrk_u:1986": " mardayed dinamekaṃ tu kṛtvā golaṃ viśoṣayet // Rrā_2,3.76 //",
    "GS40nitrrk_u:1987": " nikṣiped vajramūṣāyāmācchādya lohaparpaṭaiḥ /",
    "GS40nitrrk_u:1988": " ruddhvā saṃdhiṃ dhamedgāḍhaṃ khoṭabaddho bhavedrasaḥ // Rrā_2,3.77 //",
    "GS40nitrrk_u:1989": " lohaparpaṭakaṃ dattvā tadvad dhāmyaṃ tridhā punaḥ /",
    "GS40nitrrk_u:1990": " varṣaikaṃ dhārayedvaktre guṭikā tārakeśvarī // Rrā_2,3.78 //",
    "GS40nitrrk_u:1991": " vākucībījakarṣaikaṃ gavāṃ kṣīraiḥ pibedanu /",
    "GS40nitrrk_u:1992": " vyomasattvaṃ mṛtaṃ vajraṃ svarṇatārārkamuṇḍakam // Rrā_2,3.79 //",
    "GS40nitrrk_u:1993": " tīkṣṇaṃ kāntaṃ tālakaṃ ca śuddhaṃ kṛtvā vimiśrayet /",
    "GS40nitrrk_u:1994": " sūkṣmacūrṇaṃ samaṃ sarvaṃ cūrṇāṃśaṃ śuddhapāradam // Rrā_2,3.80 //",
    "GS40nitrrk_u:1995": " tridinaṃ cāmlavargeṇa marditaṃ cāndhitaṃ dhamet /",
    "GS40nitrrk_u:1996": " vidyāvāgīśvarī khyātā guṭikā vatsarāvadhi // Rrā_2,3.81 //",
    "GS40nitrrk_u:1997": " yasya vaktre sthitā tasya jarā mṛtyurna vidyate /",
    "GS40nitrrk_u:1998": " karṣaṃ jyotiṣmatītailaṃ krāmaṇārthaṃ pibetsadā // Rrā_2,3.82 //",
    "GS40nitrrk_u:1999": " vākpatirjāyate dhīro jīvec candrārkatārakam /",
    "GS40nitrrk_u:2000": " kāntapāṣāṇamākṣīkaṃ ṭaṅkaṇaṃ karkaṭāsthi ca // Rrā_2,3.83 //",
    "GS40nitrrk_u:2001": " snuhyarkakṣīrabhūnāgaṃ sarvametatsamaṃ bhavet /",
    "GS40nitrrk_u:2002": " strīstanyena dinaṃ mardyaṃ tena mūṣāṃ pralepayet // Rrā_2,3.84 //",
    "GS40nitrrk_u:2003": " tanmadhye drutasūtaṃ tu vajrabhasma samaṃ samam /",
    "GS40nitrrk_u:2004": " kṣiptvā ruddhvā puṭe pacyādgajākhye yāmamātrakam // Rrā_2,3.85 //",
    "GS40nitrrk_u:2005": " tataḥ praliptamūṣāyāṃ kṣiptvā ruddhvā dhameddhaṭhāt /",
    "GS40nitrrk_u:2006": " evaṃ punaḥ punaḥ kāryaṃ vajrasūtaṃ milatyalam // Rrā_2,3.86 //",
    "GS40nitrrk_u:2007": " tatastasyaiva dātavyaṃ samaṃ kācaṃ saṭaṅkaṇam /",
    "GS40nitrrk_u:2008": " evaṃ mūṣāśate deyaṃ tulyaṃ tulyaṃ dhaman dhaman // Rrā_2,3.87 //",
    "GS40nitrrk_u:2009": " tejaḥpuñjo rasendro'sau bhaven mārtaṇḍasaṃnibhaḥ /",
    "GS40nitrrk_u:2010": " guṭikā vajratuṇḍeyaṃ vaktrasthā mṛtyunāśinī // Rrā_2,3.88 //",
    "GS40nitrrk_u:2011": " varṣamātrān na saṃdeho rudratulyo bhaven naraḥ /",
    "GS40nitrrk_u:2012": " tasya mūtrapurīṣābhyāṃ pūrvavatkāñcanaṃ bhavet // Rrā_2,3.89 //",
    "GS40nitrrk_u:2013": " pañcāṅgaṃ bhakṣayetkarṣaṃ rudantyā madhusarpiṣā /",
    "GS40nitrrk_u:2014": " ṭaṅkaṇaṃ karkaṭāsthīni ūrṇā caiva śilājatu // Rrā_2,3.90 //",
    "GS40nitrrk_u:2015": " mahiṣīkarṇanetrotthaṃ malaṃ strīstanyakaiḥ samam /",
    "GS40nitrrk_u:2016": " piṣṭvā talliptamūṣāyām abhrasattvaṃ kṣipeddhamet // Rrā_2,3.91 //",
    "GS40nitrrk_u:2017": " sattvatulyaṃ kṣipettatra pūrvavad drutapāradam /",
    "GS40nitrrk_u:2018": " dravaṃ divyauṣadhīnāṃ ca dattvā tatraiva taddhamet // Rrā_2,3.92 //",
    "GS40nitrrk_u:2019": " milito jāyate baddhaḥ pūrvavat kācaṭaṅkaṇaiḥ /",
    "GS40nitrrk_u:2020": " dhmāto mūṣāśatenāyaṃ tejaḥpuñjo bhavedrasaḥ // Rrā_2,3.93 //",
    "GS40nitrrk_u:2021": " varṣaikaṃ dhārayedvaktre śivatulyo bhaven naraḥ /",
    "GS40nitrrk_u:2022": " ajarāmarakārīyaṃ guṭikā gaganeśvarī // Rrā_2,3.94 //",
    "GS40nitrrk_u:2023": " bilvabījotthitaṃ tailaṃ niṣkamātraṃ pibedanu /",
    "GS40nitrrk_u:2024": " udare jāyate vahniḥ pibetkṣīraṃ punaḥ punaḥ // Rrā_2,3.95 //",
    "GS40nitrrk_u:2025": " sākṣāj jātismaratvaṃ ca kavitvaṃ śrutadhāraṇam /",
    "GS40nitrrk_u:2026": " khecaratvamadṛśyatvaṃ jāyate nātra saṃśayaḥ // Rrā_2,3.96 //",
    "GS40nitrrk_u:2027": " agnimantho vajravallī sūraṇaṃ vanaśūraṇam /",
    "GS40nitrrk_u:2028": " citrakaśca dravaireṣāṃ śuddhasūtaṃ dināvadhi // Rrā_2,3.97 //",
    "GS40nitrrk_u:2029": " mardayettaptakhalve tu taṃ rasaṃ palamātrakam /",
    "GS40nitrrk_u:2030": " palaṃ palaṃ tālavaṅgau tatsarvaṃ cāmlavetasaiḥ // Rrā_2,3.98 //",
    "GS40nitrrk_u:2031": " mardayed dinamekaṃ tu kṛtvā taṃ golakaṃ punaḥ /",
    "GS40nitrrk_u:2032": " catuḥpalāṃ nāgamūṣāṃ kṛtvā tasyāṃ tu tatkṣipet // Rrā_2,3.99 //",
    "GS40nitrrk_u:2033": " catuḥpale śuddhatāmrasampuṭe tāṃ nirodhayet /",
    "GS40nitrrk_u:2034": " mṛṇmūṣāyāṃ tu tāṃ ruddhvā āraṇyotpalakaiḥ puṭet // Rrā_2,3.100 //",
    "GS40nitrrk_u:2035": " śatadvayapramāṇaistu svāṅgaśītaṃ samuddharet /",
    "GS40nitrrk_u:2036": " sarvaṃ divyauṣadhadrāvair mardayed divasatrayam // Rrā_2,3.101 //",
    "GS40nitrrk_u:2037": " caturniṣkamitā kāryā vaṭikā śoṣayettataḥ /",
    "GS40nitrrk_u:2038": " ekaikāṃ vajramūṣāyāṃ ruddhvā tīvrāgninā dhamet // Rrā_2,3.102 //",
    "GS40nitrrk_u:2039": " ānandaguṭikā hy eṣā vaktrasthā mṛtyunāśinī /",
    "GS40nitrrk_u:2040": " vatsarān nātra saṃdeho jīvedbrahmadinatrayam // Rrā_2,3.103 //",
    "GS40nitrrk_u:2041": " tailaṃ vātāribījotthaṃ gokṣīrair niṣkamātrakam /",
    "GS40nitrrk_u:2042": " krāmaṇārthaṃ piben nityaṃ śīghrasiddhikaraṃ param // Rrā_2,3.104 //",
    "GS40nitrrk_u:2043": " vajrabhasmasamaṃ sūtaṃ haṃsapādyā dravaistryaham /",
    "GS40nitrrk_u:2044": " marditaṃ dvaṃdvaliptāyāṃ mūṣāyāṃ cāndhitaṃ puṭet // Rrā_2,3.105 //",
    "GS40nitrrk_u:2045": " bhūdharākhye divārātrau samuddhṛtyātha tasya vai /",
    "GS40nitrrk_u:2046": " pūrvāṃśaṃ pāradaṃ dattvā haṃsapādyā dravaistryaham // Rrā_2,3.106 //",
    "GS40nitrrk_u:2047": " marditaṃ dvaṃdvaliptāyāṃ mūṣāyāṃ cāndhitaṃ dhamet /",
    "GS40nitrrk_u:2048": " tatkhoṭaṃ dhamanācchodhyaṃ kācaṭaṅkaṇayogataḥ // Rrā_2,3.107 //",
    "GS40nitrrk_u:2049": " nakṣatrābhaṃ bhaved yāvattāvaddhāmyaṃ punaḥ punaḥ /",
    "GS40nitrrk_u:2050": " tadrasaṃ vyomasattvaṃ ca kāñcanaṃ ca samaṃ samam // Rrā_2,3.108 //",
    "GS40nitrrk_u:2051": " samāvartya tataḥ kāryā guṭikā vaktramadhyagā /",
    "GS40nitrrk_u:2052": " vajrakhecarikā nāma vatsarān mṛtyunāśinī // Rrā_2,3.109 //",
    "GS40nitrrk_u:2053": " valīpalitanirmukto divyakāyo bhaven naraḥ /",
    "GS40nitrrk_u:2054": " nirguṇḍīmunicūrṇaṃ tu karṣamājyaiḥ pibedanu // Rrā_2,3.110 //",
    "GS40nitrrk_u:2055": " kāntaṃ śulbaṃ samaṃ cūrṇaṃ vajramūṣāndhitaṃ dhamet /",
    "GS40nitrrk_u:2056": " tatkhoṭasiddhacūrṇaṃ tu gandhakāmlena mardayet // Rrā_2,3.111 //",
    "GS40nitrrk_u:2057": " ruddhvā samyakpuṭe pacyātsamuddhṛtyātha mardayet /",
    "GS40nitrrk_u:2058": " pūrvavatkramayogena puṭed vārāṃścaturdaśa // Rrā_2,3.112 //",
    "GS40nitrrk_u:2059": " vajreṇa dvaṃdvitaṃ svarṇamanenaiva tu rañjayet /",
    "GS40nitrrk_u:2060": " mūṣāmadhye dhamann evaṃ saptavāraṃ samaṃ kṣipet // Rrā_2,3.113 //",
    "GS40nitrrk_u:2061": " tatkhoṭaṃ cūrṇitaṃ bhāvyaṃ strīpuṣpeṇa dināvadhi /",
    "GS40nitrrk_u:2062": " tattulyaṃ drutasūtaṃ tu sarvaṃ yāmaṃ vimardayet // Rrā_2,3.114 //",
    "GS40nitrrk_u:2063": " veṣṭayed bhūrjapattreṇa vastre baddhvā pacet tryaham /",
    "GS40nitrrk_u:2064": " dolāyantre sāranāle jātaṃ golaṃ samuddharet // Rrā_2,3.115 //",
    "GS40nitrrk_u:2065": " gāndhārī jīvanī caiva lāṅgalī cendravāruṇī /",
    "GS40nitrrk_u:2066": " etāsāṃ piṇḍakalkena veṣṭayetpūrvagolakam // Rrā_2,3.116 //",
    "GS40nitrrk_u:2067": " andhayitvā dinaṃ pacyādbhūdhare taṃ samuddharet /",
    "GS40nitrrk_u:2068": " punarlepyaṃ punaḥ pācyaṃ caturdaśadināvadhi // Rrā_2,3.117 //",
    "GS40nitrrk_u:2069": " guṭikā jāyate divyā nāmnā ratneśvarī tathā /",
    "GS40nitrrk_u:2070": " vaktrasthā varṣamātraṃ tu nanditulyo bhaven naraḥ // Rrā_2,3.118 //",
    "GS40nitrrk_u:2071": " jīvedvarṣasahasrāṇi divyatejā mahābalaḥ /",
    "GS40nitrrk_u:2072": " varṣadvādaśaparyantaṃ yasya vaktre sthitā tu sā // Rrā_2,3.119 //",
    "GS40nitrrk_u:2073": " tasya prasvedasamparkādaṣṭalohāni kāñcanam /",
    "GS40nitrrk_u:2074": " jāyante nātra saṃdehaḥ satyamīśvarabhāṣitam // Rrā_2,3.120 //",
    "GS40nitrrk_u:2075": " pañcāṅgacūrṇaṃ madhvājyai rudantyutthaṃ lihedanu /",
    "GS40nitrrk_u:2076": " svarṇaṃ kṛṣṇābhrasattvaṃ ca tāraṃ tāmraṃ sucūrṇitam // Rrā_2,3.121 //",
    "GS40nitrrk_u:2077": " samāṃśaṃ dvaṃdvaliptāyāṃ mūṣāyāṃ cāndhitaṃ dhamet /",
    "GS40nitrrk_u:2078": " tatkhoṭaṃ bhāgacatvāri bhāgaikaṃ mṛtavajrakam // Rrā_2,3.122 //",
    "GS40nitrrk_u:2079": " mākṣikaṃ tīkṣṇakāntaṃ ca bhāgaikaikaṃ sucūrṇitam /",
    "GS40nitrrk_u:2080": " samastaṃ dvaṃdvaliptāyāṃ mūṣāyāṃ cāndhitaṃ dhamet // Rrā_2,3.123 //",
    "GS40nitrrk_u:2081": " tatkhoṭaṃ sūkṣmacūrṇaṃ tu cūrṇāṃśaṃ drutasūtakam /",
    "GS40nitrrk_u:2082": " tridinaṃ taptakhalve tu mardyaṃ divyauṣadhidravaiḥ // Rrā_2,3.124 //",
    "GS40nitrrk_u:2083": " ruddhvātha bhūdhare pacyādahorātrātsamuddharet /",
    "GS40nitrrk_u:2084": " drutasūtaṃ punastulyaṃ dattvā mardyaṃ puṭettathā // Rrā_2,3.125 //",
    "GS40nitrrk_u:2085": " ityevaṃ saptavārāṃstu drutaṃ sūtaṃ samaṃ samam /",
    "GS40nitrrk_u:2086": " dattvā mardyaṃ puṭe pacyāj jāyate bhasmasūtakaḥ // Rrā_2,3.126 //",
    "GS40nitrrk_u:2087": " bhasmasūtasamaṃ gandhaṃ dattvā ruddhvā dhamed dṛḍham /",
    "GS40nitrrk_u:2088": " jāyate guṭikā divyā vikhyātā divyakhecarī // Rrā_2,3.127 //",
    "GS40nitrrk_u:2089": " varṣaikaṃ dhārayedvaktre jīvetkalpasahasrakam /",
    "GS40nitrrk_u:2090": " tasya mūtrapurīṣābhyāṃ sarvalohasya lepanāt // Rrā_2,3.128 //",
    "GS40nitrrk_u:2091": " jāyate kanakaṃ divyaṃ samāvarte na saṃśayaḥ /",
    "GS40nitrrk_u:2092": " paladvayaṃ bhṛṅgarājadravyaṃ cānu pibetsadā // Rrā_2,3.129 //",
    "GS40nitrrk_u:2093": " pūrvoktaṃ bhasmasūtaṃ vā guñjāmātraṃ sadā lihet /",
    "GS40nitrrk_u:2094": " varṣaikaṃ madhunājyena lakṣāyurjāyate naraḥ // Rrā_2,3.130 //",
    "GS40nitrrk_u:2095": " valīpalitanirmukto mahābalaparākramaḥ /",
    "GS40nitrrk_u:2096": " svarṇaṃ vaikrāntasattvaṃ ca dvaṃdvitaṃ jārayedrase // Rrā_2,3.131 //",
    "GS40nitrrk_u:2097": " samāṃśaṃ tu bhaved yāvattatastenaiva sārayet /",
    "GS40nitrrk_u:2098": " samena jāyate baddho dhārayettaṃ mukhe sadā // Rrā_2,3.132 //",
    "GS40nitrrk_u:2099": " saṃvatsaraprayogeṇa jarākālāpamṛtyujit /",
    "GS40nitrrk_u:2100": " kumāryā dalajaṃ drāvaṃ sitāyuktaṃ pibedanu // Rrā_2,3.133 //",
    "GS40nitrrk_u:2101": " svarṇavaikrāntabaddho'yaṃ brahmāyuryacchate nṛṇām /",
    "GS40nitrrk_u:2102": " vaikrāntasattvatulyāṃśaṃ śuddhasūtaṃ vimardayet // Rrā_2,3.134 //",
    "GS40nitrrk_u:2103": " dinaṃ divyauṣadhadrāvais tadgolaṃ nigaḍena vai /",
    "GS40nitrrk_u:2104": " liptvā lavaṇagarbhāyāṃ vajramūṣyāṃ nirodhayet // Rrā_2,3.135 //",
    "GS40nitrrk_u:2105": " chāyāyāṃ śoṣayetsaṃdhiṃ tridinaṃ tuṣavahninā /",
    "GS40nitrrk_u:2106": " svedayedvā karīṣāgnau divārātramathoddharet // Rrā_2,3.136 //",
    "GS40nitrrk_u:2107": " tadgolaṃ nigaḍenaiva liptvā tadvan nirudhya ca /",
    "GS40nitrrk_u:2108": " chāyāśuṣkaṃ dhamedgāḍhaṃ bandhamāyāti niścitam // Rrā_2,3.137 //",
    "GS40nitrrk_u:2109": " varṣaikaṃ dhārayedvaktre jīved brahmadinatrayam /",
    "GS40nitrrk_u:2110": " vaikrāntaguṭikā hy eṣā sarvakāmaphalapradā // Rrā_2,3.138 //",
    "GS40nitrrk_u:2111": " karṣaikaṃ triphalācūrṇaṃ madhvājyābhyāṃ lihedanu /",
    "GS40nitrrk_u:2112": " hemnā yaddvaṃdvitaṃ vajraṃ kuryāttatsūkṣmacūrṇitam // Rrā_2,3.139 //",
    "GS40nitrrk_u:2113": " etaddeyaṃ guhyasūte mūṣāyāmadharottaram /",
    "GS40nitrrk_u:2114": " pādamātraṃ prayatnena ruddhvā saṃdhiṃ viśoṣayet // Rrā_2,3.140 //",
    "GS40nitrrk_u:2115": " bhūdharākhye dinaṃ pacyātsamuddhṛtyātha mardayet /",
    "GS40nitrrk_u:2116": " divyauṣadhaphaladrāvais taptakhalve dināvadhi // Rrā_2,3.141 //",
    "GS40nitrrk_u:2117": " ruddhvātha bhūdhare pacyād dinaṃ laghupuṭaiḥ puṭet /",
    "GS40nitrrk_u:2118": " samuddhṛtya punastadvanmardyaṃ ruddhvā dinatrayam // Rrā_2,3.142 //",
    "GS40nitrrk_u:2119": " tuṣāgninā śanaiḥ svedyam ūrdhvādhaḥ parivartayan /",
    "GS40nitrrk_u:2120": " jāyate bhasmasūto'yaṃ sarvayogeṣu yojayet // Rrā_2,3.143 //",
    "GS40nitrrk_u:2121": " drutasūtasya bhāgaikaṃ bhāgaikaṃ pūrvabhasmakam /",
    "GS40nitrrk_u:2122": " śuddhanāgasya bhāgaikaṃ sarvamamlena mardayet // Rrā_2,3.144 //",
    "GS40nitrrk_u:2123": " andhamūṣāgataṃ dhāmyaṃ khoṭo bhavati tadrasaḥ /",
    "GS40nitrrk_u:2124": " dhametprakaṭamūṣāyāṃ yāvan nāgakṣayo bhavet // Rrā_2,3.145 //",
    "GS40nitrrk_u:2125": " drutasūtaprakāreṇa drāvayitvā tv imaṃ rasam /",
    "GS40nitrrk_u:2126": " nikṣipetkacchape yantre viḍaṃ dattvā daśāṃśataḥ // Rrā_2,3.146 //",
    "GS40nitrrk_u:2127": " svarṇādisarvalohāni krameṇaiva ca jārayet /",
    "GS40nitrrk_u:2128": " pratyekaṃ ṣaḍguṇaṃ paścād vajradvaṃdvaṃ ca jārayet // Rrā_2,3.147 //",
    "GS40nitrrk_u:2129": " triguṇaṃ tu bhavedyāvattato ratnāni vai kramāt /",
    "GS40nitrrk_u:2130": " jārayed drāvitāny eva pratyekaṃ triguṇaṃ śanaiḥ // Rrā_2,3.148 //",
    "GS40nitrrk_u:2131": " tato yantrātsamuddhṛtya divyauṣadhadravairdinam /",
    "GS40nitrrk_u:2132": " mardyaṃ ruddhvā dhamedgāḍhaṃ jāyate guṭikā śubhā // Rrā_2,3.149 //",
    "GS40nitrrk_u:2133": " pūjayedaṅkuśīmantrairnāmneyaṃ divyakhecarī /",
    "GS40nitrrk_u:2134": " yasya vaktre sthitā hy eṣā sa bhavedbhairavopamaḥ // Rrā_2,3.150 //",
    "GS40nitrrk_u:2135": " divyatejā mahākāyaḥ khecaratvena gacchati /",
    "GS40nitrrk_u:2136": " yatrecchā tatra tatraiva krīḍate hy aṅganādibhiḥ // Rrā_2,3.151 //",
    "GS40nitrrk_u:2137": " mahākalpāntaparyantaṃ tiṣṭhatyeva na saṃśayaḥ /",
    "GS40nitrrk_u:2138": " tasya mūtrapurīṣābhyāṃ tāmraṃ bhavati kāñcanam // Rrā_2,3.152 //",
    "GS40nitrrk_u:2139": " palāśapuṣpacūrṇaṃ tu tilāḥ kṛṣṇāḥ saśarkarāḥ /",
    "GS40nitrrk_u:2140": " sarvaṃ palatrayaṃ khāden nityaṃ syāt krāmaṇe hitam // Rrā_2,3.153 //",
    "GS40nitrrk_u:2141": " cūrṇam aśvakhurasyaiva guhyasūte samaṃ kṣipet /",
    "GS40nitrrk_u:2142": " tridinaṃ mātuluṅgāmlaistatsarvaṃ mardayed dṛḍham // Rrā_2,3.154 //",
    "GS40nitrrk_u:2143": " sūtatulyaṃ mṛtaṃ vajraṃ tasmin kṣiptvātha mardayet /",
    "GS40nitrrk_u:2144": " taptakhalve dinaṃ cāmlaistadgolaṃ cāndhitaṃ puṭet // Rrā_2,3.155 //",
    "GS40nitrrk_u:2145": " dinaikaṃ bhūdhare yantre bhāgaikaṃ pūrvapāradam /",
    "GS40nitrrk_u:2146": " kṣiptvā tasmin dṛḍhaṃ mardyaṃ mātuluṅgadravairdinam // Rrā_2,3.156 //",
    "GS40nitrrk_u:2147": " ruddhvātha pūrvavatpacyātpunardeyaśca pāradaḥ /",
    "GS40nitrrk_u:2148": " mardyaṃ pācyaṃ yathāpūrvamevaṃ kuryāc ca saptadhā // Rrā_2,3.157 //",
    "GS40nitrrk_u:2149": " rasaṃ punaḥ punardattvā syādevaṃ bhasmasūtakaḥ /",
    "GS40nitrrk_u:2150": " yojayetsarvayogeṣu jarāmṛtyuharo bhavet // Rrā_2,3.158 //",
    "GS40nitrrk_u:2151": " bhāgaikaṃ nāgacūrṇasya bhāgaikaṃ pūrvabhasmanaḥ /",
    "GS40nitrrk_u:2152": " drutasūtasya bhāgaikaṃ khoṭaṃ kuryāc ca pūrvavat // Rrā_2,3.159 //",
    "GS40nitrrk_u:2153": " tadvaddhāmyaṃ gate nāge drāvitaṃ jārayetpunaḥ /",
    "GS40nitrrk_u:2154": " pūrvaval loharatnāntaṃ jīrṇe baddhā sthitā mukhe // Rrā_2,3.160 //",
    "GS40nitrrk_u:2155": " pracaṇḍakhecarīnāmnī guṭikā khe gatipradā /",
    "GS40nitrrk_u:2156": " pūrvaval labhate vīraḥ phalamatyantadurlabham // Rrā_2,3.161 //",
    "GS40nitrrk_u:2157": " nirguṇḍīmūlacūrṇaṃ tu karṣaṃ takraiḥ pibedanu /",
    "GS40nitrrk_u:2158": " śuddhasūtasya dātavyaṃ kalāṃśaṃ mṛtavajrakam // Rrā_2,3.162 //",
    "GS40nitrrk_u:2159": " tatsarvamamlavargeṇa taptakhalve dinatrayam /",
    "GS40nitrrk_u:2160": " mardayitvā tatastena lepayetsamabhāgataḥ // Rrā_2,3.163 //",
    "GS40nitrrk_u:2161": " pakvabījasya pattrāṇi tāni bhānudalaiḥ punaḥ /",
    "GS40nitrrk_u:2162": " veṣṭitāni nirudhyātha nikhanec culligarbhataḥ // Rrā_2,3.164 //",
    "GS40nitrrk_u:2163": " ācchādya jvālayettatra kāṣṭhāgniṃ divasatrayam /",
    "GS40nitrrk_u:2164": " uddhṛtya dvaṃdvaliptāyāṃ mūṣāyāṃ taṃ nirodhayet // Rrā_2,3.165 //",
    "GS40nitrrk_u:2165": " karīṣāgnau puṭe pacyādahorātrātsamuddharet /",
    "GS40nitrrk_u:2166": " vāsanāmukhite sūte tulyametadvinikṣipet // Rrā_2,3.166 //",
    "GS40nitrrk_u:2167": " amlena mardayedyāmaṃ jātaṃ golaṃ samuddharet /",
    "GS40nitrrk_u:2168": " kṣipejjambīragarbhe taṃ vastre baddhvā tryahaṃ pacet // Rrā_2,3.167 //",
    "GS40nitrrk_u:2169": " dolāyantre sāranāle jāyate guṭikā śubhā /",
    "GS40nitrrk_u:2170": " kaṅkālakhecarī nāmnā vaktrasthā mṛtyunāśinī // Rrā_2,3.168 //",
    "GS40nitrrk_u:2171": " varṣaikaṃ dhārayedyastu sa jīvedbrahmaṇo dinam /",
    "GS40nitrrk_u:2172": " gandhakaṃ gugguluṃ tulyamājyaiḥ karṣaṃ lihedanu // Rrā_2,3.169 //",
    "GS40nitrrk_u:2173": " kṛṣṇābhrakasya sattvaṃ tu kāntamākṣīkakāñcanam /",
    "GS40nitrrk_u:2174": " tīkṣṇaṃ sauvīracūrṇaṃ ca tulyaṃ ruddhvā dhamed dṛḍham // Rrā_2,3.170 //",
    "GS40nitrrk_u:2175": " tatkhoṭaṃ sūkṣmacūrṇaṃ tu drutasūtasamaṃ bhavet /",
    "GS40nitrrk_u:2176": " sūtārdhaṃ māritaṃ vajraṃ sarvamamlena mardayet // Rrā_2,3.171 //",
    "GS40nitrrk_u:2177": " dinaikaṃ taptakhalve tu taṃ ruddhvā bhūdhare pacet /",
    "GS40nitrrk_u:2178": " ahorātrātsamuddhṛtya tatsamaṃ pūrvasūtakam // Rrā_2,3.172 //",
    "GS40nitrrk_u:2179": " dattvā divyauṣadhadrāvairmardyaṃ sarvaṃ dināvadhi /",
    "GS40nitrrk_u:2180": " pūrvavadbhūdhare pacyād drutasūtaṃ punaḥ samam // Rrā_2,3.173 //",
    "GS40nitrrk_u:2181": " dattvā mardyaṃ punaḥ pacyādityevaṃ saptavārakam /",
    "GS40nitrrk_u:2182": " etadbhasmasamaṃ gandhaṃ dattvā cāndhyaṃ dhamed dṛḍham // Rrā_2,3.174 //",
    "GS40nitrrk_u:2183": " jāyate guṭikā divyā kālavidhvaṃsikā parā /",
    "GS40nitrrk_u:2184": " yasya vaktre sthitā hy eṣā tasya kālaḥ karoti kim // Rrā_2,3.175 //",
    "GS40nitrrk_u:2185": " varṣaṣaṭkaprayogeṇa jīvetkalpasahasrakam /",
    "GS40nitrrk_u:2186": " tadgātrasvedamātreṇa sarvalohāni kāñcanam // Rrā_2,3.176 //",
    "GS40nitrrk_u:2187": " jāyante nātra saṃdehaḥ śivāmbu krāmakaṃ pibet /",
    "GS40nitrrk_u:2188": " svarṇatārārkakāntaṃ ca tīkṣṇacūrṇaṃ samaṃ samam // Rrā_2,3.177 //",
    "GS40nitrrk_u:2189": " dvaṃdvamelāpaliptāyāṃ mūṣāyāṃ cāndhitaṃ dhamet /",
    "GS40nitrrk_u:2190": " tatkhoṭaṃ cūrṇitaṃ kṛtvā cābhiṣiktaṃ tu pūrvavat // Rrā_2,3.178 //",
    "GS40nitrrk_u:2191": " samukhe jārayetsūte yāvatpañcaguṇaṃ kramāt /",
    "GS40nitrrk_u:2192": " divyauṣadhadravaistaṃ vai mardayed divasatrayam // Rrā_2,3.179 //",
    "GS40nitrrk_u:2193": " andhamūṣāgataṃ dhmātaṃ jāyate guṭikā śubhā /",
    "GS40nitrrk_u:2194": " nāmnā pañcānanā dhāryā vaktre saṃvatsarāvadhi // Rrā_2,3.180 //",
    "GS40nitrrk_u:2195": " valīpalitanirmukto jīvec candrārkatārakam /",
    "GS40nitrrk_u:2196": " hastikarṇī samūlā tu cūrṇyā madhvājyasaṃyutā // Rrā_2,3.181 //",
    "GS40nitrrk_u:2197": " snigdhabhāṇḍe tu tāṃ ruddhvā dhānyarāśau niveśayet /",
    "GS40nitrrk_u:2198": " trisaptāhātsamuddhṛtya palaikaṃ bhakṣayedanu // Rrā_2,3.182 //",
    "GS40nitrrk_u:2199": " ṛddhikhaṇḍe tu yatproktaṃ vividhaṃ rasabandhanam /",
    "GS40nitrrk_u:2200": " atra tasyaiva vakṣyāmi dehavedhakramaṃ yathā // Rrā_2,3.183 //",
    "GS40nitrrk_u:2201": " jāritair bandhitais tais tai rasarājaiḥ pṛthakpṛthak /",
    "GS40nitrrk_u:2202": " kārayedguṭikāṃ divyāṃ badarāṇḍapramāṇakām // Rrā_2,3.184 //",
    "GS40nitrrk_u:2203": " sā dhāryā vatsaraṃ vaktre svānurūpaphalapradā /",
    "GS40nitrrk_u:2204": " guṭikā śatavedhī syādyugāyuṣyakarī nṛṇām // Rrā_2,3.185 //",
    "GS40nitrrk_u:2205": " sahasravedhī guṭikā aṣṭakalpāntarakṣikā /",
    "GS40nitrrk_u:2206": " lakṣavedhakarī yā tu sā datte viṣṇuvadbalam // Rrā_2,3.186 //",
    "GS40nitrrk_u:2207": " vedhikā daśalakṣe yā sā rudrapadadāyinī /",
    "GS40nitrrk_u:2208": " koṭivedhakarī yā sā īśvaratvakarī nṛṇām // Rrā_2,3.187 //",
    "GS40nitrrk_u:2209": " vedhikā daśakoṭīnāṃ sā sadākhyapadapradā /",
    "GS40nitrrk_u:2210": " guṭikārbudavedhī yā sā śrīkaṇṭhapadapradā // Rrā_2,3.188 //",
    "GS40nitrrk_u:2211": " samyagbhavapadaṃ datte guṭikā śaṅkhavedhikā /",
    "GS40nitrrk_u:2212": " dhūmravedhī tu yā siddhā sā śaktipadadāyinī // Rrā_2,3.189 //",
    "GS40nitrrk_u:2213": " parāśaktipadaṃ datte sparśavedhakarī tu yā /",
    "GS40nitrrk_u:2214": " śabdavedhakarā yā tu sā yasya vatsarāvadhi // Rrā_2,3.190 //",
    "GS40nitrrk_u:2215": " vaktre sthitā sa vai siddho nityaṃ nityapadaṃ labhet /",
    "GS40nitrrk_u:2216": " svecchācārī vajrakāyo vajrapātairna bhidyate // Rrā_2,3.191 //",
    "GS40nitrrk_u:2217": " tasya mūtrapurīṣābhyāṃ sarvalohāni kāñcanam /",
    "GS40nitrrk_u:2218": " jāyante svedasamparkād gātrasaṃsparśanādapi // Rrā_2,3.192 //",
    "GS40nitrrk_u:2219": " sarveṣām uktayogānām anu syācchuddhagandhakam /",
    "GS40nitrrk_u:2220": " palārdhaṃ bhakṣayen nityaṃ rasasaṃkrāmaṇe hitam // Rrā_2,3.193 //",
    "GS40nitrrk_u:2221": " kāli kāli mahākāli māṃsaśoṇitabhojini /",
    "GS40nitrrk_u:2222": " raktakṛṣṇamukhe devi rasasiddhiṃ dadasva me // Rrā_2,3.194 //",
    "GS40nitrrk_u:2223": " svāhā anena siddhamantreṇa śakticakraṃ prapūjayet /",
    "GS40nitrrk_u:2224": " kālikāṃ bhairavaṃ siddhān kumārīṃ sādhitaṃ rasam // Rrā_2,3.195 //",
    "GS40nitrrk_u:2225": " tato rasāyanaṃ divyaṃ sevayet siddhimāpnuyāt /",
    "GS40nitrrk_u:2226": " guṭikāṃ dhārayedvaktre pūrvamantraṃ japetsadā // Rrā_2,3.196 //",
    "GS40nitrrk_u:2227": " rasamantraprayogeṇa śīghraṃ siddhimavāpnuyāt /",
    "GS40nitrrk_u:2228": " kālāntarasasiddhiryā proktā manthānabhairave // Rrā_2,3.197 //",
    "GS40nitrrk_u:2229": " tadarthaṃ pañca tattvāni ṣaṣṭhaṃ jīvaṃ ca sādhayet /",
    "GS40nitrrk_u:2230": " kākinyāḥ puṣpakāle tu saṅgaṃ kṛtvā samāharet // Rrā_2,3.198 //",
    "GS40nitrrk_u:2231": " tadyonisthaṃ rajobījaṃ gaganaṃ taṃ vidurbudhāḥ /",
    "GS40nitrrk_u:2232": " kākinyutpannaputrasya sadyoviḍvāyurucyate // Rrā_2,3.199 //",
    "GS40nitrrk_u:2233": " tejastu kākinīpuṣpaṃ jalaṃ tatputraśoṇitam /",
    "GS40nitrrk_u:2234": " kākinīputrasarvāṅgaṃ pṛthivītattvamucyate // Rrā_2,3.200 //",
    "GS40nitrrk_u:2235": " rasasevakadehotthavīryaṃ jīvastu kathyate /",
    "GS40nitrrk_u:2236": " tatpratyekaṃ koṭivedhaṃ karṣaikaṃ rasasaṃyutam // Rrā_2,3.201 //",
    "GS40nitrrk_u:2237": " kṛtvā saṃrakṣayedbhinnaṃ supiṣṭaṃ golakīkṛtam /",
    "GS40nitrrk_u:2238": " unnataṃ pauruṣaṃ yāvadvistāreṇa tadardhakam // Rrā_2,3.202 //",
    "GS40nitrrk_u:2239": " kuryāttāmrakaṭāhaṃ tu sthūlaṃ yāvat ṣaḍaṅgulam /",
    "GS40nitrrk_u:2240": " caturmukhasya koṣṭhasya pṛṣṭhe dhāryaṃ dṛḍhaṃ yathā // Rrā_2,3.203 //",
    "GS40nitrrk_u:2241": " goghṛtaṃ naratailaṃ ca samabhāgena melayet /",
    "GS40nitrrk_u:2242": " tenāpūrya kaṭāhaṃ taṃ siddhacakraṃ tato 'rcayet // Rrā_2,3.204 //",
    "GS40nitrrk_u:2243": " kumārīgurudevāgnīn bhairavaṃ bhairavīyutam /",
    "GS40nitrrk_u:2244": " tarpayed balimāṃsena kṣetrapālaṃ ca pūjayet // Rrā_2,3.205 //",
    "GS40nitrrk_u:2245": " dhamanaṃ tatra kurvīta caturdikṣu śanaiḥ śanaiḥ /",
    "GS40nitrrk_u:2246": " caturbhir vaṅkanālaiśca khadirāṅgārayogataḥ // Rrā_2,3.206 //",
    "GS40nitrrk_u:2247": " sutaptaṃ phenanirmuktaṃ nirdhūmaṃ ca yadā bhavet /",
    "GS40nitrrk_u:2248": " candrārkagrahanakṣatradevatābhuvanāni ca // Rrā_2,3.207 //",
    "GS40nitrrk_u:2249": " namaskṛtya guruṃ devaṃ dehaṃ tatra vinikṣipet /",
    "GS40nitrrk_u:2250": " sudrutaṃ taṃ vijānīyān nikṣipetpārthivaṃ rasam // Rrā_2,3.208 //",
    "GS40nitrrk_u:2251": " dhamann atraiva yatnena yāvat tat kalkatāṃ vrajet /",
    "GS40nitrrk_u:2252": " aptattvākhyaṃ rasaṃ tasmin kṣiped raktaṃ bhavet tu tat // Rrā_2,3.209 //",
    "GS40nitrrk_u:2253": " vāyuyuktaṃ rasaṃ kṣiptvā śubhravarṇaṃ prajāyate /",
    "GS40nitrrk_u:2254": " tejoyuktaṃ rasaṃ kṣipyād ghanībhūtaṃ bhavettu tat // Rrā_2,3.210 //",
    "GS40nitrrk_u:2255": " tata ākāśasaṃyuktaṃ rasaṃ tatra vinikṣipet /",
    "GS40nitrrk_u:2256": " āvartitaṃ suvarṇābhaṃ jāyate tatra nikṣipet // Rrā_2,3.211 //",
    "GS40nitrrk_u:2257": " jīvayuktaṃ rasaṃ divyaṃ tato huṃkāramuccaret /",
    "GS40nitrrk_u:2258": " kṛtvā tatra mahārāvaṃ huṃkāratrayasaṃyutam // Rrā_2,3.212 //",
    "GS40nitrrk_u:2259": " tataś cottiṣṭhate siddhaḥ pūrvāhṇe bhāskaro yathā /",
    "GS40nitrrk_u:2260": " divyatejā mahākāyo mahābalaparākramaḥ // Rrā_2,3.213 //",
    "GS40nitrrk_u:2261": " navanāgasahasrāṇāṃ balaṃ tasyādhikaṃ bhavet /",
    "GS40nitrrk_u:2262": " jīvate vajradehaḥ san satyaṃ satyaṃ śivoditam // Rrā_2,3.214 //",
    "GS40nitrrk_u:2263": " jarājarjaritāṅgānām andhānāṃ paṅgukuṣṭhinām /",
    "GS40nitrrk_u:2264": " naṣṭavāgjaḍaṣaṇḍānāṃ kubjānāṃ kuṣṭhadehinām // Rrā_2,3.215 //",
    "GS40nitrrk_u:2265": " anekavyādhiyuktānāṃ bhrāntonmattapiśācinām /",
    "GS40nitrrk_u:2266": " kiṃ punaḥ svacchadehānāṃ bhūpānāṃ rasasevinām // Rrā_2,3.216 //",
    "GS40nitrrk_u:2267": " vīrāṇāṃ sādhakānāṃ ca divyasiddhiprado bhavet /",
    "GS40nitrrk_u:2268": " tasmādvīrataro yo 'tra bhairavo'sau na saṃśayaḥ // Rrā_2,3.217 //",
    "GS40nitrrk_u:2269": " vajrakāyo bhavetsiddho medhāvī divyarūpavān /",
    "GS40nitrrk_u:2270": " ardhayojanavistīrṇaṃ vimānaṃ cāpsaroyutam // Rrā_2,3.218 //",
    "GS40nitrrk_u:2271": " āyāti nātra saṃdehastasya siddhasya sammukham /",
    "GS40nitrrk_u:2272": " tatrārūḍho rudraloke krīḍate bhairavo yathā // Rrā_2,3.219 //",
    "GS40nitrrk_u:2273": " kṣutpipāsāvinirmukto jagannāśe na naśyati /",
    "GS40nitrrk_u:2274": " bhuñjānaḥ sarvabhogāṃśca yogināṃ sa priyo bhavet /",
    "GS40nitrrk_u:2275": " icchāsiddho mahāvīro nityānandamayo bhavet // Rrā_2,3.220 //",
    "GS40nitrrk_u:2276": " dṛṣṭvā samastamanubhūya rasāyaneṣu sārātisārasukhasādhyataraṃ narāṇām /",
    "GS40nitrrk_u:2277": " dehasya dārḍhyakaraṇe guṭikāprayogāḥ proktāḥ paraṃ śivakarāḥ satataṃ susiddhyai // Rrā_2,3.221 //",
    "GS40nitrrk_u:2278": " RRĀ, 2, 4",
    "GS40nitrrk_u:2279": " sūtagandhagaganāyasaśulbaṃ māritaṃ ca paramāmṛtīkṛtam /",
    "GS40nitrrk_u:2280": " iṣṭamekamapi mūlikāgaṇaṃ dehasiddhikaramāśu sevitam // Rrā_2,4.1 //",
    "GS40nitrrk_u:2281": " mṛtakāntābhrakaṃ sūtaṃ gandhaṃ bhṛṅgaviḍaṅgakam /",
    "GS40nitrrk_u:2282": " tvagvarjaṃ bilvabījaṃ ca pratyekaṃ palaṣoḍaśa // Rrā_2,4.2 //",
    "GS40nitrrk_u:2283": " triṃśatpalaṃ tryūṣaṇaṃ ca triṃśattriṃśadghṛtaṃ madhu /",
    "GS40nitrrk_u:2284": " citramūlaṃ daśapalaṃ sarvaṃ cūrṇaṃ viloḍayet // Rrā_2,4.3 //",
    "GS40nitrrk_u:2285": " palāni triphalāyāstu viṃśapūrvaṃ catuḥśatam /",
    "GS40nitrrk_u:2286": " kvāthyam aṣṭaguṇais toyair grāhyamaṣṭāvaśeṣitam // Rrā_2,4.4 //",
    "GS40nitrrk_u:2287": " kaṣāyaṃ bhāvayettena māsaikaṃ pūrvaloḍitam /",
    "GS40nitrrk_u:2288": " lohapātre khare gharme tatpalārdhaṃ sadā pibet // Rrā_2,4.5 //",
    "GS40nitrrk_u:2289": " kṣīraiḥ śayanakāle tu varṣān mṛtyujarāpaham /",
    "GS40nitrrk_u:2290": " bālo nibiḍasaṃdhiś ca jīvec candrārkatārakam // Rrā_2,4.6 //",
    "GS40nitrrk_u:2291": " mahārasāyanaṃ divyaṃ kāminīśatatoṣakam /",
    "GS40nitrrk_u:2292": " agnivarṇaṃ kṣipetkṣīre kṛṣṇābhraṃ vahnitāpitam // Rrā_2,4.7 //",
    "GS40nitrrk_u:2293": " bhinnapattraṃ tataḥ kṛtvā jalamadhye vinikṣipet /",
    "GS40nitrrk_u:2294": " triṃśatpalāni yatnena maricaṃ palapañcakam // Rrā_2,4.8 //",
    "GS40nitrrk_u:2295": " cūrṇitaṃ nikṣipettasmiṃstridinānte samuddharet /",
    "GS40nitrrk_u:2296": " tatsarvaṃ peṣayec chlakṣṇaṃ sitavastreṇa bandhayet // Rrā_2,4.9 //",
    "GS40nitrrk_u:2297": " jalapūrṇe ghaṭe gharme dolāyantreṇa dhārayet /",
    "GS40nitrrk_u:2298": " śuṣke toye punastoyaṃ dadyād yāvaj jale gatam // Rrā_2,4.10 //",
    "GS40nitrrk_u:2299": " tadabhrakaṃ tato vastraṃ saṃtyajed rakṣayej jalam /",
    "GS40nitrrk_u:2300": " triṃśadbhāgaṃ tataḥ kuryāt taj jalaṃ sābhrakaṃ sudhīḥ // Rrā_2,4.11 //",
    "GS40nitrrk_u:2301": " tadbhāgaikena saṃloḍya palaikaṃ śvetataṇḍulāt /",
    "GS40nitrrk_u:2302": " triṃśatpale gavāṃ kṣīre tat pacec cātha śītalam // Rrā_2,4.12 //",
    "GS40nitrrk_u:2303": " madhvājyairdvipalairyuktaṃ niṣkaikaiś ca marīcakaiḥ /",
    "GS40nitrrk_u:2304": " sādhako bhakṣayen nityaṃ māsān mṛtyujarāpaham // Rrā_2,4.13 //",
    "GS40nitrrk_u:2305": " keśā dantā nakhāstasya patanti hy udbhavanti ca /",
    "GS40nitrrk_u:2306": " vajrakāyo bhavetsiddho vāyuvego mahābalaḥ // Rrā_2,4.14 //",
    "GS40nitrrk_u:2307": " amṛtābhrakayogo'yaṃ śambhunā gaditaḥ purā /",
    "GS40nitrrk_u:2308": " mṛtābhraṃ gandhakaṃ śuddhaṃ kaṇā sarvaṃ samaṃ ghṛtaiḥ // Rrā_2,4.15 //",
    "GS40nitrrk_u:2309": " karṣaikaṃ bhakṣayen nityaṃ varṣān mṛtyujarāpaham /",
    "GS40nitrrk_u:2310": " koraṇṭakasya pattrāṇi mṛtābhraṃ gandhakaṃ samam // Rrā_2,4.16 //",
    "GS40nitrrk_u:2311": " tatsarvaṃ nīlikādrāvaiḥ saptāhaṃ bhāvyamātape /",
    "GS40nitrrk_u:2312": " tatkarṣaikaṃ pibet kṣīrairabdān mṛtyujarāpaham // Rrā_2,4.17 //",
    "GS40nitrrk_u:2313": " mṛtābhrakasya karṣaikaṃ gavāṃ kṣīraṃ palaṃ tathā /",
    "GS40nitrrk_u:2314": " samūlapattrāṃ sarpākṣīṃ sārdrāṃ piṣṭvā ca gandhakam // Rrā_2,4.18 //",
    "GS40nitrrk_u:2315": " ekīkṛtya pibetsarvaṃ varṣaikena jarāṃ jayet /",
    "GS40nitrrk_u:2316": " vajrakāyaḥ khecaraśca jīved brahmadinatrayam // Rrā_2,4.19 //",
    "GS40nitrrk_u:2317": " mṛtābhraṃ kāntalohaṃ ca triphalā māgadhī samam /",
    "GS40nitrrk_u:2318": " pañcāṅgaṃ badarīcūrṇamabhratulyaṃ niyojayet // Rrā_2,4.20 //",
    "GS40nitrrk_u:2319": " sitāmadhvājyasaṃyuktaṃ palārdhaṃ bhakṣayetsadā /",
    "GS40nitrrk_u:2320": " hanti varṣāj jarāṃ mṛtyumāyuḥ syādbrahmaṇo dinam // Rrā_2,4.21 //",
    "GS40nitrrk_u:2321": " amṛtakrīḍe viṣṇusaṃvaraṇi svāhā /",
    "GS40nitrrk_u:2322": " anena mantreṇa sarve abhrakayogā abhimantrya bhakṣaṇīyāḥ /",
    "GS40nitrrk_u:2323": " mṛtaṃ kāntaṃ tilāḥ kṛṣṇā badarīphalacūrṇakam /",
    "GS40nitrrk_u:2324": " kākatuṇḍībījacūrṇaṃ sarvaṃ tulyaṃ prakalpayet // Rrā_2,4.22 //",
    "GS40nitrrk_u:2325": " śālmalīmallipattrāṇāṃ dravair bhāvyaṃ dinatrayam /",
    "GS40nitrrk_u:2326": " tridinaṃ bhṛṅgajairdrāvair bhāvitaṃ śoṣayetpunaḥ // Rrā_2,4.23 //",
    "GS40nitrrk_u:2327": " tasmin tulyaṃ guḍaṃ kṣiptvā vaṭikāḥ karṣamātrakāḥ /",
    "GS40nitrrk_u:2328": " rudanty utthadravaiḥ kṣīrair madhvājyābhyāṃ pibet sadā // Rrā_2,4.24 //",
    "GS40nitrrk_u:2329": " varṣaikena jarāṃ mṛtyuṃ hanti satyaṃ na saṃśayaḥ /",
    "GS40nitrrk_u:2330": " mṛtaṃ kāntaṃ kṛṣṇatilāṃstriphalāṃ cūrṇayetsamam // Rrā_2,4.25 //",
    "GS40nitrrk_u:2331": " śālmalīketakīdrāvairloḍitaṃ kāntapātrake /",
    "GS40nitrrk_u:2332": " sthitaṃ rātrau pibetprātaḥ palārdhaṃ mṛtyunāśanam // Rrā_2,4.26 //",
    "GS40nitrrk_u:2333": " vatsaraikāj jarāṃ hanti jīved brahmadinatrayam /",
    "GS40nitrrk_u:2334": " kāntabhasma kaṇācūrṇaṃ nimbaniryāsameva ca // Rrā_2,4.27 //",
    "GS40nitrrk_u:2335": " triphalātulyatulyāṃśaṃ madhvājyābhyāṃ palārdhakam /",
    "GS40nitrrk_u:2336": " lihenmāsāṣṭakaṃ nityaṃ jīvedbrahmadinaṃ naraḥ // Rrā_2,4.28 //",
    "GS40nitrrk_u:2337": " kuṣṭhakhaṇḍāni saṃpācya kaṣāye traiphale same /",
    "GS40nitrrk_u:2338": " śoṣayitvā vicūrṇyātha tāni kāntaṃ mṛtaṃ samam // Rrā_2,4.29 //",
    "GS40nitrrk_u:2339": " madhvājyābhyāṃ lihetkarṣaṃ varṣān mṛtyujarāpaham /",
    "GS40nitrrk_u:2340": " koraṇṭapattracūrṇaṃ tu kāntabhasma tilā guḍam // Rrā_2,4.30 //",
    "GS40nitrrk_u:2341": " tulyaṃ bhakṣyaṃ palārdhaṃ tad varṣān mṛtyujarāpaham /",
    "GS40nitrrk_u:2342": " kāntabhasma samaṃ gandhaṃ tailair jyotiṣmatībhavaiḥ // Rrā_2,4.31 //",
    "GS40nitrrk_u:2343": " lihen nityaṃ caturniṣkaṃ brahmāyurjāyate naraḥ /",
    "GS40nitrrk_u:2344": " bṛhaspatisamo vācā vatsarādbhavati dhruvam // Rrā_2,4.32 //",
    "GS40nitrrk_u:2345": " mṛtatīkṣṇaṃ trayo bhāgāḥ śuddhagandhāṣṭabhāgakam /",
    "GS40nitrrk_u:2346": " gharme bhāvyaṃ trisaptāhaṃ tatsarvaṃ kanyakādravaiḥ // Rrā_2,4.33 //",
    "GS40nitrrk_u:2347": " gokṣīrais tat pibetkarṣaṃ jīvedbrahmadinatrayam /",
    "GS40nitrrk_u:2348": " varṣamātrān na saṃdeho divyatejā mahābalaḥ // Rrā_2,4.34 //",
    "GS40nitrrk_u:2349": " mṛtaṃ kāntaṃ śilā śuddhā tulyaṃ madhvājyakairlihet /",
    "GS40nitrrk_u:2350": " niṣkaṃ niṣkaṃ tu varṣaikaṃ jīvedbrahmadinatrayam // Rrā_2,4.35 //",
    "GS40nitrrk_u:2351": " triniṣkaṃ mṛtatīkṣṇaṃ tu muṇḍaṃ vā kāntameva vā /",
    "GS40nitrrk_u:2352": " pibeddhāroṣṇapayasā vayaḥstambhakaraṃ nṛṇām // Rrā_2,4.36 //",
    "GS40nitrrk_u:2353": " varṣadvayaprayogeṇa jīvedācandratārakam /",
    "GS40nitrrk_u:2354": " samyakkāntamaye pātre dhātrīcūrṇaṃ śivāmbunā // Rrā_2,4.37 //",
    "GS40nitrrk_u:2355": " rātrau palaikaṃ saṃlipya prātarutthāya bhakṣayet /",
    "GS40nitrrk_u:2356": " valīpalitanirmukto vatsarānmṛtyujidbhavet // Rrā_2,4.38 //",
    "GS40nitrrk_u:2357": " lepayetkāntapātrāntaḥ palaikaṃ triphalāmadhu /",
    "GS40nitrrk_u:2358": " divārātraṃ sthitaṃ peyaṃ tannityaṃ tu śivāmbunā /",
    "GS40nitrrk_u:2359": " varṣānmṛtyuṃ jarāṃ hanti jīvedvarṣaśatatrayam // Rrā_2,4.39 //",
    "GS40nitrrk_u:2360": " oṃ haḥ amṛte amṛtaśakti amṛtagandhopajīvi niṣpannaṃ candrāmṛtam ājñāpitaṃkuru kurusvāhā he he haṃ haḥ gaṃ iti gandhakalohayorbhakṣaṇamantraḥ",
    "GS40nitrrk_u:2361": " sarveṣāṃ lohayogānāmanu syātkṣīrapānakam /",
    "GS40nitrrk_u:2362": " āsvādayet svādumustānāṃ svarasaṃ dantapīḍitam // Rrā_2,4.40 //",
    "GS40nitrrk_u:2363": " mūlāni bhakṣayet tāsām āsyavairasyaśāntaye /",
    "GS40nitrrk_u:2364": " baddhe koṣṭhe tu dīptāgnau taptaṃ kṣīraṃ pibetsadā // Rrā_2,4.41 //",
    "GS40nitrrk_u:2365": " snānamardanatīkṣṇoṣṇaṃ viṣṭambhe sati varjayet /",
    "GS40nitrrk_u:2366": " tāmbūlaṃ bhakṣayennityaṃ sakarpūraṃ muhurmuhuḥ // Rrā_2,4.42 //",
    "GS40nitrrk_u:2367": " samyagjīrṇe tu dīptāgnau pibetpaścādbubhukṣitaḥ /",
    "GS40nitrrk_u:2368": " śṛtaṃ kṣīraṃ tato'nnaṃ ca sevyaṃ lauharasāyane // Rrā_2,4.43 //",
    "GS40nitrrk_u:2369": " brahmavṛkṣasya pañcāṅgaṃ chāyāśuṣkaṃ sucūrṇitam /",
    "GS40nitrrk_u:2370": " madhvājyābhyāṃ lihetkarṣaṃ varṣaikena jarāṃ jayet // Rrā_2,4.44 //",
    "GS40nitrrk_u:2371": " jīvedvarṣasahasraikaṃ divyatejā mahābalaḥ /",
    "GS40nitrrk_u:2372": " brahmavṛkṣasya puṣpāṇi chāyāśuṣkāṇi kārayet // Rrā_2,4.45 //",
    "GS40nitrrk_u:2373": " triṃśatpalaṃ tu taccūrṇaṃ caturviṃśatpalaṃ ghṛtam /",
    "GS40nitrrk_u:2374": " ekīkṛtya kṣipedbhāṇḍe taṃ ruddhvā dhānyarāśigam // Rrā_2,4.46 //",
    "GS40nitrrk_u:2375": " kṛtvā māsātsamuddhṛtya bhāgān kuryāccaturdaśa /",
    "GS40nitrrk_u:2376": " bhāgaikaṃ bhakṣayennityaṃ bhuñjīta kāntabhājane // Rrā_2,4.47 //",
    "GS40nitrrk_u:2377": " evaṃ māsatrayaṃ kuryādvajrakāyo bhavennaraḥ /",
    "GS40nitrrk_u:2378": " tasya mūtrapurīṣābhyāṃ tāmramāyāti kāñcanam // Rrā_2,4.48 //",
    "GS40nitrrk_u:2379": " brahmavṛkṣasya bījāni cūrṇitāni ghṛtaiḥ saha /",
    "GS40nitrrk_u:2380": " pūrvavaddhānyamadhye tu kṣiptvā māsātsamuddharet // Rrā_2,4.49 //",
    "GS40nitrrk_u:2381": " palaikaikaṃ sadā khādedvatsarānmṛtyujidbhavet /",
    "GS40nitrrk_u:2382": " valīpalitanirmukto jīvedbrahmadinatrayam // Rrā_2,4.50 //",
    "GS40nitrrk_u:2383": " brahmabījotthitaṃ tailaṃ gavāṃ kṣīraiḥ paladvayam /",
    "GS40nitrrk_u:2384": " tulyaiḥ pibedbhavenmūrchā siñcettasya mukhe payaḥ // Rrā_2,4.51 //",
    "GS40nitrrk_u:2385": " bodhe kṣīraudanaṃ dadyānmāsājjñānī bhavennaraḥ /",
    "GS40nitrrk_u:2386": " dvitīye śukratulyaḥ syāttṛtīye vajravadbhavet // Rrā_2,4.52 //",
    "GS40nitrrk_u:2387": " dūraśrāvī caturthe tu pañcame khegatirbhavet /",
    "GS40nitrrk_u:2388": " māsaṣaṭke svayaṃ kartā śivatulyaparākramaḥ // Rrā_2,4.53 //",
    "GS40nitrrk_u:2389": " mahākalpāntaparyantaṃ jīvedvarṣaikasevanāt /",
    "GS40nitrrk_u:2390": " brahmavṛkṣamatisthūlaṃ chedayedūrdhvabhāgataḥ // Rrā_2,4.54 //",
    "GS40nitrrk_u:2391": " adho rakṣyaṃ trihastaṃ syāttasya mūrdhni bilaṃ kṛtam /",
    "GS40nitrrk_u:2392": " pakvadhātrīphalaiḥ pūryaṃ tatkāṣṭhena nirudhya ca // Rrā_2,4.55 //",
    "GS40nitrrk_u:2393": " kuśaistu veṣṭayetsarvaṃ lepyaṃ mṛdgomayaiḥ punaḥ /",
    "GS40nitrrk_u:2394": " āveṣṭya vastrakhaṇḍena limpenmṛdgomayaistataḥ // Rrā_2,4.56 //",
    "GS40nitrrk_u:2395": " śuṣke gajapuṭaṃ deyaṃ parito'raṇyakotpalaiḥ /",
    "GS40nitrrk_u:2396": " svāṅgaśītalamuddhṛtya sadravāṇi phalāni ca // Rrā_2,4.57 //",
    "GS40nitrrk_u:2397": " kṣipenmadhvājyasaṃyukte bhāṇḍe tānyeva bhakṣayet /",
    "GS40nitrrk_u:2398": " yatheṣṭaṃ bhūgṛhāntasthaḥ kṣīrāhārī jarāṃ jayet // Rrā_2,4.58 //",
    "GS40nitrrk_u:2399": " māsadvayena vasudhāṃ chidrāṃ paśyati niścitam /",
    "GS40nitrrk_u:2400": " jīvedbrahmadinaṃ yāvatsarpavatkañcukaṃ tyajet // Rrā_2,4.59 //",
    "GS40nitrrk_u:2401": " śvetapālāśapañcāṅgaṃ cūrṇitaṃ madhunā saha /",
    "GS40nitrrk_u:2402": " karṣaikaṃ bhakṣayennityaṃ māsānmṛtyujarāpaham // Rrā_2,4.60 //",
    "GS40nitrrk_u:2403": " brahmāyurjāyate siddho varṣamātrānna saṃśayaḥ /",
    "GS40nitrrk_u:2404": " ajāghṛtena tadbījamekaikaṃ bhakṣayetsadā // Rrā_2,4.61 //",
    "GS40nitrrk_u:2405": " śarīraṃ bhasmanā mardyaṃ māsānmṛtyujarāṃ jayet /",
    "GS40nitrrk_u:2406": " jīvedbrahmadinaṃ yāvaddivyakāyo bhavennaraḥ // Rrā_2,4.62 //",
    "GS40nitrrk_u:2407": " anye yogā yathā rakte brahmavṛkṣe ca ye guṇāḥ /",
    "GS40nitrrk_u:2408": " tathaiva śvetapālāśe bhaveyuḥ sādhakasya vai // Rrā_2,4.63 //",
    "GS40nitrrk_u:2409": " amṛtaṃ kuru kuru amṛtamālinyai namaḥ /",
    "GS40nitrrk_u:2410": " anena mantreṇa sarvayogāḥ saptābhimantritā bhakṣaṇīyāḥ /",
    "GS40nitrrk_u:2411": " śuklapakṣe'tha pūrṇāyāṃ puṣye vā śravaṇe tathā /",
    "GS40nitrrk_u:2412": " revatyāṃ vātha sampūjya muṇḍīpañcāṅgamuddharet // Rrā_2,4.64 //",
    "GS40nitrrk_u:2413": " chāyāśuṣkaṃ tu taccūrṇaṃ karṣaṃ gopayasā saha /",
    "GS40nitrrk_u:2414": " varṣaikena jarāṃ hanti jīvedvarṣaśatatrayam // Rrā_2,4.65 //",
    "GS40nitrrk_u:2415": " tasya mūtrapurīṣābhyāṃ tāmraṃ sauvarṇatāṃ vrajet /",
    "GS40nitrrk_u:2416": " taccūrṇaṃ tu ghṛtairlehyaṃ tadvatsyādbalamadbhutam // Rrā_2,4.66 //",
    "GS40nitrrk_u:2417": " oṃ namo'mṛtodbhavāya amṛtaṃ kuru kuru svāhā oṃ hrāṃ saḥ /",
    "GS40nitrrk_u:2418": " iti auṣadhabhakṣaṇamantraḥ /",
    "GS40nitrrk_u:2419": " chāyāśuṣkaṃ devadālīpañcāṅgaṃ cūrṇayettataḥ /",
    "GS40nitrrk_u:2420": " madhvājyābhyāṃ lihetkarṣaṃ varṣānmṛtyujarāṃ jayet // Rrā_2,4.67 //",
    "GS40nitrrk_u:2421": " jīvetkalpasahasraṃ tu rudratulyo bhavennaraḥ /",
    "GS40nitrrk_u:2422": " taccūrṇaṃ karṣamātraṃ tu nityaṃ peyaṃ śivāmbunā // Rrā_2,4.68 //",
    "GS40nitrrk_u:2423": " pūrvavajjāyate siddhirvatsarānnātra saṃśayaḥ /",
    "GS40nitrrk_u:2424": " taccūrṇaṃ vākucīvahnisarpākṣībhṛṅgarāṭsamam // Rrā_2,4.69 //",
    "GS40nitrrk_u:2425": " cūrṇitaṃ karṣamātraṃ tu nityaṃ peyaṃ śivāmbunā /",
    "GS40nitrrk_u:2426": " varṣānmṛtyuṃ jarāṃ hanti chidrāṃ paśyati medinīm // Rrā_2,4.70 //",
    "GS40nitrrk_u:2427": " punarnavādevadālyornīrairnityaṃ pibennaraḥ /",
    "GS40nitrrk_u:2428": " devadālyāśca sarpākṣyāḥ palaikaṃ vā śivāmbunā // Rrā_2,4.71 //",
    "GS40nitrrk_u:2429": " pibet syāt pūrvavat siddhirvatsarānnātra saṃśayaḥ /",
    "GS40nitrrk_u:2430": " devadālīṃ ca nirguṇḍīṃ pibetkarṣaṃ śivāmbunā /",
    "GS40nitrrk_u:2431": " varṣaikena jarāṃ hanti jīvedācandratārakam // Rrā_2,4.72 //",
    "GS40nitrrk_u:2432": " oṃ amṛtagaṇa rudragaṇāmbhaḥ svāhā /",
    "GS40nitrrk_u:2433": " ayaṃ ca grahaṇamantraḥ /",
    "GS40nitrrk_u:2434": " namo bhagavate rudrāya huṃ phaṭ svāhā /",
    "GS40nitrrk_u:2435": " ayaṃ sādhakasya śikhābandhanamantraḥ /",
    "GS40nitrrk_u:2436": " oṃ cara ra ra /",
    "GS40nitrrk_u:2437": " ayaṃ bhakṣaṇamantraḥ // Rrā_2,4.73 //",
    "GS40nitrrk_u:2438": " puṣye śvetārkamūlaṃ tu grāhyaṃ chāyāviśoṣitam /",
    "GS40nitrrk_u:2439": " cūrṇakarṣaṃ gavāṃ kṣīraiḥ paladvaṃdvairyutaṃ pibet // Rrā_2,4.74 //",
    "GS40nitrrk_u:2440": " māsaṣaṭkāj jarāṃ hanti jīvedbrahmadinatrayam /",
    "GS40nitrrk_u:2441": " dravaṃ śvetārkapattrāṇāṃ bhṛṅgarājadravaiḥ samam // Rrā_2,4.75 //",
    "GS40nitrrk_u:2442": " ekīkṛtyātape śuṣkaṃ cūrṇaṃ kṣīraiścaturguṇaiḥ /",
    "GS40nitrrk_u:2443": " mṛdvagninā pacettāvadyāvatpiṇḍatvamāgatam /",
    "GS40nitrrk_u:2444": " tatkarṣaikaṃ ghṛtairlehyaṃ varṣātsyātpūrvavatphalam // Rrā_2,4.76 //",
    "GS40nitrrk_u:2445": " oṃ āṃ haṃ vāsaramāline svāhā /",
    "GS40nitrrk_u:2446": " ayaṃ bhakṣaṇamantraḥ /",
    "GS40nitrrk_u:2447": " grāhyaṃ somatrayodaśyāṃ hastikarṇasya pattrakam /",
    "GS40nitrrk_u:2448": " chāyāśuṣkaṃ tu taccūrṇaṃ gavāṃ kṣīraiḥ pibetpalam // Rrā_2,4.77 //",
    "GS40nitrrk_u:2449": " varṣamātrājjarāṃ hanti jīvedbrahmadinaṃ naraḥ /",
    "GS40nitrrk_u:2450": " hastikarṇasya pañcāṅgaṃ chāyāśuṣkaṃ vicūrṇitam // Rrā_2,4.78 //",
    "GS40nitrrk_u:2451": " karṣamātraṃ pibennityaṃ māsaikamudakaiḥ saha /",
    "GS40nitrrk_u:2452": " āranālais tatas takrair dadhikṣīrājyakṣaudrakaiḥ // Rrā_2,4.79 //",
    "GS40nitrrk_u:2453": " pratyekena kramātsevyaṃ māsaikena jarāpaham /",
    "GS40nitrrk_u:2454": " jīvedbrahmadinaṃ sārdhaṃ vajrakāyo mahābalaḥ // Rrā_2,4.80 //",
    "GS40nitrrk_u:2455": " oṃ garaviṣaṃ dṛṣṭau gṛhṇāmi svāhā /",
    "GS40nitrrk_u:2456": " hastikarṇagrahaṇamantraḥ /",
    "GS40nitrrk_u:2457": " oṃ amṛtakuṭījātānām amṛtaṃ kuru kuru svāhā /",
    "GS40nitrrk_u:2458": " anena pūjayet /",
    "GS40nitrrk_u:2459": " oṃ amṛtodbhavāya amṛtaṃ kuru kuru nityaṃ namo namaḥ /",
    "GS40nitrrk_u:2460": " bhakṣaṇamantraḥ // Rrā_2,4.81 //",
    "GS40nitrrk_u:2461": " rudantyāścaiva pañcāṅgaṃ chāyāśuṣkaṃ vicūrṇayet /",
    "GS40nitrrk_u:2462": " tadardhaṃ musalīcūrṇaṃ musalyardhaṃ phalatrayam // Rrā_2,4.82 //",
    "GS40nitrrk_u:2463": " mūlānāṃ katakotthānāṃ tailaṃ pātālayantrake /",
    "GS40nitrrk_u:2464": " grāhayedgarbhayantre vā tattailaṃ kṣālayejjalaiḥ // Rrā_2,4.83 //",
    "GS40nitrrk_u:2465": " nālikerajalairvātha kṣālyaṃ pañcāṃśavārakam /",
    "GS40nitrrk_u:2466": " etattailena saṃyuktaṃ pūrvacūrṇaṃ lihetkramāt // Rrā_2,4.84 //",
    "GS40nitrrk_u:2467": " karṣādivardhanaṃ kāryaṃ palāntaṃ cātha vardhayet /",
    "GS40nitrrk_u:2468": " evamabdājjarāṃ hanti āyuḥ syādbrahmaṇo dinam // Rrā_2,4.85 //",
    "GS40nitrrk_u:2469": " siddhayogo hy ayaṃ khyāto vajrakāyakaro nṛṇām /",
    "GS40nitrrk_u:2470": " puṣyārke grāhayet prātarnirguṇḍīmūlajāṃ tvacam // Rrā_2,4.86 //",
    "GS40nitrrk_u:2471": " chāyāśuṣkāṃ vicūrṇyātha karṣamekaṃ pibetsadā /",
    "GS40nitrrk_u:2472": " ajāmūtrapalaikena ṣaṇmāsādamaro bhavet // Rrā_2,4.87 //",
    "GS40nitrrk_u:2473": " varṣamātraprayogeṇa śivatulyo bhavennaraḥ /",
    "GS40nitrrk_u:2474": " taccūrṇaṃ kṣīramadhvājyair loḍitaṃ snigdhabhāṇḍake // Rrā_2,4.88 //",
    "GS40nitrrk_u:2475": " ruddhvā kṣipeddhānyarāśau māsāduddhṛtya bhakṣayet /",
    "GS40nitrrk_u:2476": " dvipalaṃ varṣaparyantaṃ jīveccandrārkatārakam // Rrā_2,4.89 //",
    "GS40nitrrk_u:2477": " taccūrṇārdhapalaṃ cājyair lihetsyātpūrvavatphalam /",
    "GS40nitrrk_u:2478": " taccūrṇaṃ triphalā muṇḍī bhṛṅgī nimbo guḍūcikā // Rrā_2,4.90 //",
    "GS40nitrrk_u:2479": " vacā caiṣāṃ samaṃ cūrṇaṃ madhvājyābhyāṃ lihetpalam /",
    "GS40nitrrk_u:2480": " varṣānmṛtyuṃ jarāṃ hanti jīvedbrahmadinatrayam // Rrā_2,4.91 //",
    "GS40nitrrk_u:2481": " nirguṇḍīpattrajaṃ drāvaṃ bhāṇḍe mṛdvagninā pacet /",
    "GS40nitrrk_u:2482": " guḍavatpākamāpannaṃ pītaṃ vāntivirekakṛt // Rrā_2,4.92 //",
    "GS40nitrrk_u:2483": " niryānti kṛmayastasya mukhanāsākṣikarṇataḥ /",
    "GS40nitrrk_u:2484": " rājayakṣmādirogāṃśca saptāhena vināśayet /",
    "GS40nitrrk_u:2485": " māsatrayājjarāṃ hanti jīvedvarṣaśatatrayam // Rrā_2,4.93 //",
    "GS40nitrrk_u:2486": " oṃ namo māya gaṇapataye bhūpataye kuberāya svāhā iti bhakṣaṇamantraḥ /",
    "GS40nitrrk_u:2487": " bhallātako'bhayā vīrā kākatuṇḍyāḥ phalaṃ vacā /",
    "GS40nitrrk_u:2488": " lāṅgalī nimbapattrāṇi sahadevī samaṃ samam // Rrā_2,4.94 //",
    "GS40nitrrk_u:2489": " eṣāṃ pātālayantreṇa tailaṃ grāhyaṃ prayatnataḥ /",
    "GS40nitrrk_u:2490": " tattailaṃ nīlikāmūlayuktamardhapalaṃ pibet // Rrā_2,4.95 //",
    "GS40nitrrk_u:2491": " vatsarātpalitaṃ hanti āyuḥ syādbrahmaṇo dinam /",
    "GS40nitrrk_u:2492": " tailārdhaniṣke tannasye kṛte syātpūrvavatphalam // Rrā_2,4.96 //",
    "GS40nitrrk_u:2493": " kṛṣṇajīrakaprasthaikaṃ tattulyaṃ bhṛṅgajadravam /",
    "GS40nitrrk_u:2494": " yaṣṭī nīlotpalaṃ caiva prati prasthārdhamāharet // Rrā_2,4.97 //",
    "GS40nitrrk_u:2495": " pādaprasthaṃ tilāttailaṃ sarvamekatra pācayet /",
    "GS40nitrrk_u:2496": " grāhyaṃ tailāvaśeṣaṃ tannasyaṃ tenaiva kārayet // Rrā_2,4.98 //",
    "GS40nitrrk_u:2497": " nasyaṃ cāṅkollatailena kuryānmṛtyujarāpaham /",
    "GS40nitrrk_u:2498": " niṣkārdhaniṣkaṃ varṣaikaṃ jīvedvarṣaśatatrayam // Rrā_2,4.99 //",
    "GS40nitrrk_u:2499": " kākamācīphalaṃ piṣṭvā karṣaikamudakaiḥ pibet /",
    "GS40nitrrk_u:2500": " vatsarātpalitaṃ hanti āyuḥ syādbrahmaṇo dinam // Rrā_2,4.100 //",
    "GS40nitrrk_u:2501": " guḍūcī musalī muṇḍī nirguṇḍī ca śatāvarī /",
    "GS40nitrrk_u:2502": " vijayā ca samaṃ cūrṇaṃ sitāmadhvājyasaṃyutam // Rrā_2,4.101 //",
    "GS40nitrrk_u:2503": " khādetkarṣadvayaṃ nityaṃ vatsarātpalitaṃ jayet /",
    "GS40nitrrk_u:2504": " uktaṃ gorakṣanāthena jīvedbrahmadinatrayam // Rrā_2,4.102 //",
    "GS40nitrrk_u:2505": " kṛṣṇāṣṭamyāṃ kṛṣṇasūtrairvṛkṣaṃ śunakaśālmaleḥ /",
    "GS40nitrrk_u:2506": " āveṣṭyāghoramantreṇa rātrau kṛṣṇājakaṃ balim // Rrā_2,4.103 //",
    "GS40nitrrk_u:2507": " dattvāghoraṃ japettatra yāvadaṣṭasahasrakam /",
    "GS40nitrrk_u:2508": " tasya mūlatvacaṃ grāhyaṃ chāyāśuṣkaṃ vicūrṇayet // Rrā_2,4.104 //",
    "GS40nitrrk_u:2509": " madhvājyābhyāṃ sadā khādetpalaikaṃ vatsarāvadhi /",
    "GS40nitrrk_u:2510": " valīpalitanirmukto jīvedbrahmadinaṃ naraḥ // Rrā_2,4.105 //",
    "GS40nitrrk_u:2511": " tasya puṣpāṇi saṃgṛhya gavāṃ kṣīraiḥ sadā pacet /",
    "GS40nitrrk_u:2512": " puṣpavarjaṃ pibetkṣīraṃ māsānmṛtyujarāpaham // Rrā_2,4.106 //",
    "GS40nitrrk_u:2513": " phalaikaṃ tasya vṛkṣasya gavāṃ kṣīreṇa pācayet /",
    "GS40nitrrk_u:2514": " phalavarjaṃ pibetkṣīraṃ kṣīramevaṃ pibedbudhaḥ // Rrā_2,4.107 //",
    "GS40nitrrk_u:2515": " caturmāsaprayogeṇa vajrakāyo bhavennaraḥ /",
    "GS40nitrrk_u:2516": " jīvetkalpāntaparyantaṃ vāyuvego mahābalaḥ // Rrā_2,4.108 //",
    "GS40nitrrk_u:2517": " tasya mūtrapurīṣābhyāṃ tāmraṃ bhavati kāñcanam /",
    "GS40nitrrk_u:2518": " kākamācī bhṛṅgarājaḥ sarpākṣī sahadevikā // Rrā_2,4.109 //",
    "GS40nitrrk_u:2519": " samūlā devadālī ca nimbavākucībījakam /",
    "GS40nitrrk_u:2520": " phalāni kākatuṇḍyāśca mūlaṃ brahmāśvagandhayoḥ // Rrā_2,4.110 //",
    "GS40nitrrk_u:2521": " nīlakoraṇṭapattrāṇi triphalā ca samaṃ samam /",
    "GS40nitrrk_u:2522": " cūrṇaṃ tatkanyakādrāvairbhāvayetsaptavāsaram // Rrā_2,4.111 //",
    "GS40nitrrk_u:2523": " chāyāyāṃ śoṣitaṃ kuryātsitāmadhvājyasaṃyutam /",
    "GS40nitrrk_u:2524": " bhakṣet karṣadvayaṃ nityaṃ varṣamātrājjarāṃ jayet /",
    "GS40nitrrk_u:2525": " jīveccandrārkanakṣatraṃ mahākāyo mahābalaḥ // Rrā_2,4.112 //",
    "GS40nitrrk_u:2526": " oṃ ṭhaḥ ṭhaḥ ṭhaḥ saḥ saḥ saḥ amṛte amṛtavarṣiṇi amṛtasaṃjīvani sarvakāmaprade bhagavān somarāja ājñāpayati svāhā iti bhakṣaṇamantraḥ /",
    "GS40nitrrk_u:2527": " triphalā vākucībījaṃ pippalī cāśvagandhikā /",
    "GS40nitrrk_u:2528": " sarvaṃ tulyaṃ kṛtaṃ cūrṇaṃ madhvājyābhyāṃ lihetpalam /",
    "GS40nitrrk_u:2529": " varṣānmṛtyuṃ jarāṃ hanti jīvedbrahmadinatrayam // Rrā_2,4.113 //",
    "GS40nitrrk_u:2530": " oṃ hrāṃ hrīṃ hrūṃ saḥ svāhā anena mantreṇa bhakṣayet /",
    "GS40nitrrk_u:2531": " mūlikākalpayogeṣu guñjaikaṃ mṛtapāradam /",
    "GS40nitrrk_u:2532": " pratiyogayutaṃ khādetphalaṃ śataguṇaṃ bhavet /",
    "GS40nitrrk_u:2533": " rasendrasya prabhāveṇa śīghraṃ siddhimavāpnuyāt // Rrā_2,4.114 //",
    "GS40nitrrk_u:2534": " asthimudrādharo mantrī lakṣamekaṃ śmaśānataḥ /",
    "GS40nitrrk_u:2535": " japenmahābhayaṃ hanti siddhiṃ datte rasāyanam // Rrā_2,4.115 //",
    "GS40nitrrk_u:2536": " tena bhakṣitamātreṇa jīvedācandratārakam /",
    "GS40nitrrk_u:2537": " ajeyo devadaityānāṃ parvatānapi cālayet // Rrā_2,4.116 //",
    "GS40nitrrk_u:2538": " oṃ hrīṃ mahābhayerum /",
    "GS40nitrrk_u:2539": " prātaḥ puṣyārkamukhye vividhaśubhadine mantrapūjāvidhānair grāhyaṃ divyauṣadhīnāṃ phaladalakusumaṃ mūlapattraṃ rasaṃ vā /",
    "GS40nitrrk_u:2540": " sarvāṅgaṃ vātha siddhyai sakalamabhinavaṃ sevayed brahmacārī kṣīrānnaṃ codakānnaṃ hitamaśanamidaṃ sarvamanyad vivarjyam // Rrā_2,4.117 //",
    "GS40nitrrk_u:2541": " RRĀ, 2, 5",
    "GS40nitrrk_u:2542": " udvartanaṃ palitahāri paraṃ narāṇāṃ śobhāvahaṃ sukhakaraṃ kacarañjanaṃ ca /",
    "GS40nitrrk_u:2543": " vṛddhopayogisukhasādhyamanekayuktyā vakṣye susiddhamanubhūtipathena dṛṣṭam // Rrā_2,5.1 //",
    "GS40nitrrk_u:2544": " pāradaṃ gandhakaṃ tulyaṃ nārīstanyena mardayet /",
    "GS40nitrrk_u:2545": " viṣṇukrāntā meghanādā sarpākṣī munimuṇḍikā // Rrā_2,5.2 //",
    "GS40nitrrk_u:2546": " āsāṃ dravairdinaṃ khalve mardayettatsamuddharet /",
    "GS40nitrrk_u:2547": " yavacūrṇaṃ tilāścaiva pratyekaṃ rasatulyakam // Rrā_2,5.3 //",
    "GS40nitrrk_u:2548": " kṣipettasmin ghṛtaiḥ kṣaudraiḥ sarvamāloḍya rakṣayet /",
    "GS40nitrrk_u:2549": " anenodvartanaṃ samyagvalīpalitanāśanam // Rrā_2,5.4 //",
    "GS40nitrrk_u:2550": " vatsarāddivyadehaḥ syājjīvedvarṣasahasrakam /",
    "GS40nitrrk_u:2551": " vajrakāpālinīmūlaṃ pāradaṃ ca samaṃ samam // Rrā_2,5.5 //",
    "GS40nitrrk_u:2552": " śivāmbunā tryahaṃ mardyamudvartātpūrvavatphalam /",
    "GS40nitrrk_u:2553": " utpalāni samūlāni pāradaṃ ca samaṃ samam // Rrā_2,5.6 //",
    "GS40nitrrk_u:2554": " saptāhaṃ mardayetkhalve svakīyenāśivāmbunā /",
    "GS40nitrrk_u:2555": " tenaiva mardayedgātraṃ jāyate pūrvavatphalam // Rrā_2,5.7 //",
    "GS40nitrrk_u:2556": " pāradasya samāṃśena brahmadaṇḍīyamūlakam /",
    "GS40nitrrk_u:2557": " kṣiptvā saptadinaṃ mardyaṃ svakīyenāśivāmbunā // Rrā_2,5.8 //",
    "GS40nitrrk_u:2558": " anenodvartayedgātraṃ jāyate pūrvavatphalam /",
    "GS40nitrrk_u:2559": " gandhakaṃ kaṭutailena gharme bhāvyaṃ dināvadhi // Rrā_2,5.9 //",
    "GS40nitrrk_u:2560": " tatpalārdhaṃ sadā khādeddivyakāyakaraṃ nṛṇām /",
    "GS40nitrrk_u:2561": " jāyate svarṇavaddeho vatsarādvalivarjitaḥ // Rrā_2,5.10 //",
    "GS40nitrrk_u:2562": " kuṣṭhacūrṇaṃ samadhvājyaṃ nityaṃ karṣaṃ lihettu yaḥ /",
    "GS40nitrrk_u:2563": " vatsarāddivyadehaḥ syādgandhena śatapuṣpavat // Rrā_2,5.11 //",
    "GS40nitrrk_u:2564": " kāntapāṣāṇacūrṇaṃ tu tailamadhvājyasaṃyutam /",
    "GS40nitrrk_u:2565": " kākatuṇḍīphalaṃ sarvaṃ samametattu kalpayet // Rrā_2,5.12 //",
    "GS40nitrrk_u:2566": " bhāṇḍe ruddhvā kṣipenmāsaṃ dhānyarāśāv athoddharet /",
    "GS40nitrrk_u:2567": " anena lepayecchīrṣaṃ nasyaṃ kuryādanena vai // Rrā_2,5.13 //",
    "GS40nitrrk_u:2568": " tryahādbhramarasaṃkāśāḥ keśāḥ syur vatsarārdhakam /",
    "GS40nitrrk_u:2569": " nāgacūrṇapalaikaṃ tu śaṅkhacūrṇapaladvayam // Rrā_2,5.14 //",
    "GS40nitrrk_u:2570": " pathyācūrṇaṃ niṣkamekaṃ sarvaṃ peṣyaṃ dināvadhi /",
    "GS40nitrrk_u:2571": " amladadhnā yutaṃ yatnātsnātvādau śirasi kṣipet // Rrā_2,5.15 //",
    "GS40nitrrk_u:2572": " mardayedghaṭikārdhaṃ tu veṣṭyam eraṇḍapattrakaiḥ /",
    "GS40nitrrk_u:2573": " śiraḥ saṃveṣṭya vastreṇa prātaḥ snānaṃ samācaret // Rrā_2,5.16 //",
    "GS40nitrrk_u:2574": " ityevaṃ tridinaṃ yatnātkṛtvā keśāṃśca rañjayet /",
    "GS40nitrrk_u:2575": " pañcāṅgaṃ nīlikābhṛṅgatriphalālohacūrṇakam // Rrā_2,5.17 //",
    "GS40nitrrk_u:2576": " tulyaṃ sarvaṃ kṛtaṃ sūkṣmamiḍāmūtreṇa mardayet /",
    "GS40nitrrk_u:2577": " dinārdhaṃ tena kalkena pūrvavatkeśarañjanam // Rrā_2,5.18 //",
    "GS40nitrrk_u:2578": " guñjābījaṃ tu tvagvarjyaṃ kuṣṭhailādevadārukam /",
    "GS40nitrrk_u:2579": " tulyaṃ cūrṇaṃ dinaṃ bhāvyaṃ bhṛṅgarājabhavairdravaiḥ // Rrā_2,5.19 //",
    "GS40nitrrk_u:2580": " sarvaṃ caturguṇe taile pācayenmṛduvahninā /",
    "GS40nitrrk_u:2581": " tenābhyaṅgena keśānāṃ rañjanaṃ bhramaropamam // Rrā_2,5.20 //",
    "GS40nitrrk_u:2582": " hastidantasya dagdhasya samaṃ yojyaṃ rasāñjanam /",
    "GS40nitrrk_u:2583": " ajākṣīreṇa tatpiṣṭvā lepanātkeśarañjanam // Rrā_2,5.21 //",
    "GS40nitrrk_u:2584": " triphalā lohacūrṇaṃ tu kṛṣṇamṛdbhṛṅgajadravam /",
    "GS40nitrrk_u:2585": " ikṣudaṇḍadravaṃ caiva māsaṃ bhāṇḍe nirodhayet // Rrā_2,5.22 //",
    "GS40nitrrk_u:2586": " tallepād rañjayet keśān syād yāvanmāsapañcakam /",
    "GS40nitrrk_u:2587": " lohakiṭṭaṃ japāpuṣpaṃ piṣṭvā dhātrīphalaṃ samam // Rrā_2,5.23 //",
    "GS40nitrrk_u:2588": " tridinaṃ lepitāstena kacāḥ syur bhramaropamāḥ /",
    "GS40nitrrk_u:2589": " bhṛṅgarājarasaprasthaṃ tailaṃ kṛṣṇatilodbhavam // Rrā_2,5.24 //",
    "GS40nitrrk_u:2590": " tulyaṃ ca nīlikādrāvaṃ sarvaṃ yāmaṃ vimardayet /",
    "GS40nitrrk_u:2591": " tallepastridinaṃ kāryaḥ keśānāṃ rañjanaṃ bhavet // Rrā_2,5.25 //",
    "GS40nitrrk_u:2592": " sindūrasya samaṃ cūrṇaṃ sābuṇaṃ ca tayoḥ samam /",
    "GS40nitrrk_u:2593": " tajjale peṣitaṃ lepyaṃ tatkṣaṇātkacarañjanam // Rrā_2,5.26 //",
    "GS40nitrrk_u:2594": " śatapuṣpā kākamācī tilāḥ kṛṣṇāśca rocanam /",
    "GS40nitrrk_u:2595": " dinaṃ śivāmbunā sarvaṃ mardayellohapātrake // Rrā_2,5.27 //",
    "GS40nitrrk_u:2596": " tallepaṃ tridinaṃ kuryātkeśānāṃ rañjanaṃ bhavet /",
    "GS40nitrrk_u:2597": " cūrṇaṃ sarjī yavakṣāraṃ siddhārthaṃ kāñjikaiḥ saha // Rrā_2,5.28 //",
    "GS40nitrrk_u:2598": " nāgapuṣpādravairmardyaṃ tallepādrañjanaṃ bhavet /",
    "GS40nitrrk_u:2599": " nīlīpattrāṇi kāsīsaṃ bhṛṅgarājarasaṃ dadhi // Rrā_2,5.29 //",
    "GS40nitrrk_u:2600": " lohacūrṇaṃ samaṃ piṣṭvā tallepaṃ keśarañjanam /",
    "GS40nitrrk_u:2601": " cūrṇaṃ sindūramaṅgāraṃ kadalīkandasaṃyutam // Rrā_2,5.30 //",
    "GS40nitrrk_u:2602": " lohapātre lohamuṣṭyā mardyaṃ jambīrajairdravaiḥ /",
    "GS40nitrrk_u:2603": " dinaikaṃ ca tato lepyaṃ keśānāṃ rañjanaṃ bhavet // Rrā_2,5.31 //",
    "GS40nitrrk_u:2604": " kuraṇṭakasya pattrāṇi nāgamuṣṭyā vimardayet /",
    "GS40nitrrk_u:2605": " tallepaṃ tridinaṃ kuryājjāyate keśarañjanam // Rrā_2,5.32 //",
    "GS40nitrrk_u:2606": " āmrāsthi triphalā bhṛṅgī priyaṅgurmātuluṅgakam /",
    "GS40nitrrk_u:2607": " niśā nīlī mṛṇālāni nāgaṃ lohaṃ ca cūrṇitam // Rrā_2,5.33 //",
    "GS40nitrrk_u:2608": " samaṃ kalkaṃ kāntapātre nimbatailena bhāvayet /",
    "GS40nitrrk_u:2609": " māsamātraṃ tatastena lepādbhavati rañjanam // Rrā_2,5.34 //",
    "GS40nitrrk_u:2610": " kākamācīyabījāni samāḥ kṛṣṇatilāstathā /",
    "GS40nitrrk_u:2611": " tattailaṃ grāhayedyantre tannasyaṃ keśarañjanam // Rrā_2,5.35 //",
    "GS40nitrrk_u:2612": " goghṛtaṃ bhṛṅgajaṃ drāvaṃ mayūraśikhayā saha /",
    "GS40nitrrk_u:2613": " mṛdvagninā pacettena syānnasyaṃ keśarañjanam // Rrā_2,5.36 //",
    "GS40nitrrk_u:2614": " japāpuṣpadravaṃ kṣaudraṃ karṣaikaṃ nasyamācaret /",
    "GS40nitrrk_u:2615": " saptāhādrañjayetkeśān sarvanasyeṣvayaṃ vidhiḥ // Rrā_2,5.37 //",
    "GS40nitrrk_u:2616": " triphalā lohacūrṇaṃ tu vāriṇā peṣayetsamam /",
    "GS40nitrrk_u:2617": " tattulyena ca tailena bhṛṅgarājarasena ca // Rrā_2,5.38 //",
    "GS40nitrrk_u:2618": " pacettailāvaśeṣaṃ tatsnigdhabhāṇḍe nirodhayet /",
    "GS40nitrrk_u:2619": " māsaikaṃ bhūgataṃ kuryāttena śīrṣaṃ pralepayet // Rrā_2,5.39 //",
    "GS40nitrrk_u:2620": " kāravallyā dalairveṣṭya tato vastreṇa bandhayet /",
    "GS40nitrrk_u:2621": " nirvāte kṣīrabhojī syātkṣālayettriphalājalaiḥ // Rrā_2,5.40 //",
    "GS40nitrrk_u:2622": " nityamevaṃ prakartavyaṃ lepanaṃ dinasaptakam /",
    "GS40nitrrk_u:2623": " kapālarañjanaṃ khyātaṃ yāvajjīvaṃ na saṃśayaḥ // Rrā_2,5.41 //",
    "GS40nitrrk_u:2624": " bījāni kākatuṇḍyāśca siryālībījasaṃyutam /",
    "GS40nitrrk_u:2625": " taccūrṇaṃ dinacatvāri bhāvyaṃ nirguṇḍījairdravaiḥ // Rrā_2,5.42 //",
    "GS40nitrrk_u:2626": " japāpuṣpadravaistāvattataḥ pātālayantrake /",
    "GS40nitrrk_u:2627": " tailaṃ prāhyaṃ tu tallepātkeśānāṃ rañjanaṃ bhavet // Rrā_2,5.43 //",
    "GS40nitrrk_u:2628": " veṣṭyameraṇḍapattraiśca nirvāte kṣīrabhojanam /",
    "GS40nitrrk_u:2629": " kuryātsnānaṃ kāñjikaiśca nityaṃ saptadine kṛte // Rrā_2,5.44 //",
    "GS40nitrrk_u:2630": " yāvajjīvaṃ na saṃdehaḥ keśāḥ syur bhramaropamāḥ /",
    "GS40nitrrk_u:2631": " bhṛṅgarājaṃ kācamācīṃ samāṃśaṃ jalamaṇḍavīm // Rrā_2,5.45 //",
    "GS40nitrrk_u:2632": " saṃpiṣṭyāpūpikāṃ kṛtvā tailamadhye vipācayet /",
    "GS40nitrrk_u:2633": " pakvāṃ tāṃ peṣayettailairlepaḥ syātkeśarañjanam // Rrā_2,5.46 //",
    "GS40nitrrk_u:2634": " pūrvavatkramayogena saptāhāttatphalaṃ bhavet /",
    "GS40nitrrk_u:2635": " ayaskāntamaye pātre rātrau lepyaṃ phalatrayam // Rrā_2,5.47 //",
    "GS40nitrrk_u:2636": " bhṛṅgarājadravaiḥ sārdhaṃ prātaḥ keśān pralepayet /",
    "GS40nitrrk_u:2637": " evaṃ kuryāttrisaptāhaṃ jāyate pūrvavatphalam // Rrā_2,5.48 //",
    "GS40nitrrk_u:2638": " prakṣipenmāhiṣe śṛṅge kṛṣṇajīraṃ tadandhayet /",
    "GS40nitrrk_u:2639": " gṛhāgre kardame kṣiptvā ṣaṇmāsāttatsamuddharet // Rrā_2,5.49 //",
    "GS40nitrrk_u:2640": " taddrutaṃ jāyate kṛṣṇaṃ karṣaikaṃ śirasi kṣipet /",
    "GS40nitrrk_u:2641": " veṣṭayetpūrvayogena kapālarañjanaṃ bhavet // Rrā_2,5.50 //",
    "GS40nitrrk_u:2642": " bhramarāñjanasaṃkāśaṃ yāvajjīvaṃ na saṃśayaḥ /",
    "GS40nitrrk_u:2643": " nīlīpattraṃ bhṛṅgarājaṃ triphalā kṛṣṇamāyasam // Rrā_2,5.51 //",
    "GS40nitrrk_u:2644": " madanasya ca bījāni puṣpaṃ koraṇṭakasya ca /",
    "GS40nitrrk_u:2645": " arjunasya tvacaṃ cūrṇaṃ nalinīmūlakardamam // Rrā_2,5.52 //",
    "GS40nitrrk_u:2646": " sarvaṃ tulyaṃ kṣipedbhāṇḍe lohaje tannirodhayet /",
    "GS40nitrrk_u:2647": " pakṣamekaṃ kṣipedbhūmau bhāṇḍātkalkaṃ samuddharet // Rrā_2,5.53 //",
    "GS40nitrrk_u:2648": " kalkāccaturguṇaṃ tailaṃ tailāccaturguṇaṃ dravam /",
    "GS40nitrrk_u:2649": " bhṛṅgatriphalajaṃ yojyaṃ pacettailāvaśeṣakam // Rrā_2,5.54 //",
    "GS40nitrrk_u:2650": " parīkṣārthaṃ kṣipetpakṣaṃ balākāyā yadā bhavet /",
    "GS40nitrrk_u:2651": " kṛṣṇavarṇaṃ tadā siddhaṃ pātre kṛṣṇāyase kṣipet // Rrā_2,5.55 //",
    "GS40nitrrk_u:2652": " māsaikaṃ dhārayettasmiṃstataḥ keśānvilepayet /",
    "GS40nitrrk_u:2653": " tiṣṭhanti māsaṣaṭkaṃ tu bhramarastomasaṃnibhāḥ // Rrā_2,5.56 //",
    "GS40nitrrk_u:2654": " vāsāpalāśaciñcotthair daṇḍair vāśvatthajair dṛḍham /",
    "GS40nitrrk_u:2655": " nāgaṃ pātragataṃ cālyaṃ yāvadbhavati mūrchitam // Rrā_2,5.57 //",
    "GS40nitrrk_u:2656": " palaikaṃ tatsamādāya lohacūrṇaṃ paladvayam /",
    "GS40nitrrk_u:2657": " tripalaṃ triphalācūrṇaṃ dāḍimasya phalatvacaḥ // Rrā_2,5.58 //",
    "GS40nitrrk_u:2658": " śuṣkaṃ cūrṇaṃ palaikaṃ tatsarveṣāṃ kāñjikaṃ samam /",
    "GS40nitrrk_u:2659": " bhāṇḍe sarvaṃ pacetkiṃcittaṃ kṣipellohabhājane // Rrā_2,5.59 //",
    "GS40nitrrk_u:2660": " bhṛṅgarājakuraṇṭotthadravaṃ dattvātape kṣipet /",
    "GS40nitrrk_u:2661": " trisaptāhaṃ prayatnena dravo deyaḥ punaḥ punaḥ // Rrā_2,5.60 //",
    "GS40nitrrk_u:2662": " tatastaṃ rakṣayettena lepātsyātkeśarañjanam /",
    "GS40nitrrk_u:2663": " uktānukteṣu lepeṣu veṣṭyameraṇḍapattrakaiḥ // Rrā_2,5.61 //",
    "GS40nitrrk_u:2664": " śiro rātrau divā snānaṃ yuktireṣā praśasyate /",
    "GS40nitrrk_u:2665": " vajrīkṣīreṇa saptāhaṃ bhāvayedabhayāphalam /",
    "GS40nitrrk_u:2666": " taccūrṇayuktatailasya lepācchuklā bhavanti hi // Rrā_2,5.62 //",
    "GS40nitrrk_u:2667": " keśāśca sarvaromāṇi śaṅkhavarṇā bhavanti vai /",
    "GS40nitrrk_u:2668": " saptāhaṃ vajradugdhena suśvetān bhāvayettilān // Rrā_2,5.63 //",
    "GS40nitrrk_u:2669": " tebhyastailaṃ gṛhītvā tallepācchuklā bhavanti vai /",
    "GS40nitrrk_u:2670": " gauryāmalakacūrṇaṃ tu vajrīkṣīreṇa saptadhā // Rrā_2,5.64 //",
    "GS40nitrrk_u:2671": " bhāvayettena lepena śuklatāṃ yānti mūrdhajāḥ /",
    "GS40nitrrk_u:2672": " sindūraṃ sphaṭikāṃ śvetāṃ jalena saha lepayet // Rrā_2,5.65 //",
    "GS40nitrrk_u:2673": " tallepena tu romāṇi suśuklāni bhavanti hi /",
    "GS40nitrrk_u:2674": " māsaikaṃ māgadhīcūrṇaṃ vajrīkṣīreṇa bhāvayet // Rrā_2,5.66 //",
    "GS40nitrrk_u:2675": " narāśvagajavājināṃ śuklīkaraṇamuttamam /",
    "GS40nitrrk_u:2676": " indragopaṃ tailinī ca tālakaṃ rajanīdvayam // Rrā_2,5.67 //",
    "GS40nitrrk_u:2677": " manaḥśilā ca tulyāṃśaṃ cūrṇaṃ snukpayasā tryaham /",
    "GS40nitrrk_u:2678": " bhāvayedarkajaiḥ kṣīraistridinaṃ cātape khare // Rrā_2,5.68 //",
    "GS40nitrrk_u:2679": " tataḥ kuṣmāṇḍajairdrāvairbhāvayeddinasaptakam /",
    "GS40nitrrk_u:2680": " kūṣmāṇḍasya tato garbhe kṣiptvā māsātsamuddharet // Rrā_2,5.69 //",
    "GS40nitrrk_u:2681": " tailena sarvaromāṇi keśān saṃlepayettryaham /",
    "GS40nitrrk_u:2682": " veṣṭayedarkajaiḥ pattraiḥ śuklavarṇā bhavanti ca // Rrā_2,5.70 //",
    "GS40nitrrk_u:2683": " snāne kṛte śuṣkakaceṣu rātrau lepe kṛte pūrvadalaistu veṣṭyam /",
    "GS40nitrrk_u:2684": " dadhnā tilaiḥ snānamataḥ prabhāte kuryāttryahaṃ lepanamitthameva // Rrā_2,5.71 //",
    "GS40nitrrk_u:2685": " RRĀ, 2, 6",
    "GS40nitrrk_u:2686": " yeṣāṃ rāmā ramaṇakuśalā rāgasaktāḥ pragalbhāḥ kāmāsaktā hariṇanayanāścandrabimbānanāśca /",
    "GS40nitrrk_u:2687": " teṣāṃ vakṣye madanasukhadāṃ vīryavṛddhiṃ prabhūtāṃ mattāḥ siddhāḥ śatamapi dṛḍhāstādṛśāstoṣayanti // Rrā_2,6.1 //",
    "GS40nitrrk_u:2688": " vajrahemārkasūtābhralohabhasma kramottaram /",
    "GS40nitrrk_u:2689": " sarvaṃ kanyādravairmardyaṃ śālmalyāśca dravaistryaham // Rrā_2,6.2 //",
    "GS40nitrrk_u:2690": " tadruddhvā kācakūpyantarvālukāyāṃ tryahaṃ pacet /",
    "GS40nitrrk_u:2691": " tatkalkaṃ musalīkvāthair vajrārkakṣīrasaṃyutaiḥ // Rrā_2,6.3 //",
    "GS40nitrrk_u:2692": " dinaikaṃ mardayetkhalve ruddhvāntarbhūdhare puṭet /",
    "GS40nitrrk_u:2693": " yāmāduddhṛtya saṃcūrṇyaṃ sitākṛṣṇātrijātakaiḥ // Rrā_2,6.4 //",
    "GS40nitrrk_u:2694": " samaiḥ samaṃ vimiśryātha māṣaikaṃ bhakṣayetsadā /",
    "GS40nitrrk_u:2695": " māgadhī musalī yaṣṭī vānarībījakaṃ samam // Rrā_2,6.5 //",
    "GS40nitrrk_u:2696": " cūrṇaṃ sitājyagokṣīraiḥ palārdhaṃ pāyayedanu /",
    "GS40nitrrk_u:2697": " kāminīnāṃ sahasraikaṃ ramamāṇo na muhyati /",
    "GS40nitrrk_u:2698": " sevanāddṛḍhakāyaḥ syādraso'yaṃ makaradhvajaḥ // Rrā_2,6.6 //",
    "GS40nitrrk_u:2699": " śuddhasūtaṃ samaṃ gandhaṃ raktotpaladaladravaiḥ /",
    "GS40nitrrk_u:2700": " yāmaṃ mardyaṃ punargandhaṃ sārdhaṃ tatra vinikṣipet // Rrā_2,6.7 //",
    "GS40nitrrk_u:2701": " pūrvadrāvairdinaṃ mardyaṃ rasārdhaṃ gandhakaṃ punaḥ /",
    "GS40nitrrk_u:2702": " dattvā tadvaddinaṃ mardyaṃ kācakūpyāṃ nirodhayet // Rrā_2,6.8 //",
    "GS40nitrrk_u:2703": " dinaikaṃ vālukāyantre pakvamuddhṛtya cūrṇayet /",
    "GS40nitrrk_u:2704": " bhūkuṣmāṇḍīkaṣāyeṇa bhāvayeddinasaptakam // Rrā_2,6.9 //",
    "GS40nitrrk_u:2705": " chāyāyāṃ tatsitātulyaṃ niṣkaikaṃ bhakṣayetsadā /",
    "GS40nitrrk_u:2706": " śaṇamūlaṃ sabījaṃ ca musalī śarkarā samam // Rrā_2,6.10 //",
    "GS40nitrrk_u:2707": " gavāṃ kṣīraiḥ palārdhaṃ tu anu rātrau sadā pibet /",
    "GS40nitrrk_u:2708": " anantaṃ vardhate vīryaṃ raso'yaṃ madanodayaḥ // Rrā_2,6.11 //",
    "GS40nitrrk_u:2709": " śuddhasūtasamaṃ gandhaṃ badarīcitrakadravaiḥ /",
    "GS40nitrrk_u:2710": " mardyaṃ cāṅkollajairdrāvaistaptakhalve dinatrayam // Rrā_2,6.12 //",
    "GS40nitrrk_u:2711": " sadyo hatājamāṃsasya piṇḍe nyastaṃ ca sīvayet /",
    "GS40nitrrk_u:2712": " tatpiṇḍaṃ tilatailena lohapātre śanaiḥ pacet // Rrā_2,6.13 //",
    "GS40nitrrk_u:2713": " yāvanmāṃsaṃ raktavarṇaṃ tataḥ sūtaṃ samuddharet /",
    "GS40nitrrk_u:2714": " tridinaṃ musalīkvāthairbhāvitaṃ sitayā yutam // Rrā_2,6.14 //",
    "GS40nitrrk_u:2715": " niṣkaikaṃ bhakṣayennityaṃ raso'yaṃ madaneśvaraḥ /",
    "GS40nitrrk_u:2716": " vidārīkandacūrṇaṃ tu kṣīrājyena palaṃ pibet // Rrā_2,6.15 //",
    "GS40nitrrk_u:2717": " ramayetstrīśataṃ nityaṃ tattyāgādandhatāṃ vrajet /",
    "GS40nitrrk_u:2718": " mṛtābhraṃ pāradaṃ svarṇaṃ tulyaṃ mardyaṃ dinatrayam // Rrā_2,6.16 //",
    "GS40nitrrk_u:2719": " musalītriphalākvāthair vājigandhākaṣāyakaiḥ /",
    "GS40nitrrk_u:2720": " kadalīkandajairdrāvaistadgolaṃ cāndhitaṃ puṭet // Rrā_2,6.17 //",
    "GS40nitrrk_u:2721": " bhūdhare dinamātraṃ tu samuddhṛtyātha mardayet /",
    "GS40nitrrk_u:2722": " dinaikaṃ pūrvajair drāvaistadvadruddhvā puṭe pacet // Rrā_2,6.18 //",
    "GS40nitrrk_u:2723": " punarmardyaṃ punaḥ pācyamevamaṣṭapuṭaiḥ pacet /",
    "GS40nitrrk_u:2724": " śālmalījātaniryāsaistulyaṃ śarkarayā saha // Rrā_2,6.19 //",
    "GS40nitrrk_u:2725": " khādenniṣkadvayaṃ nityaṃ drāvayedvanitāśatam /",
    "GS40nitrrk_u:2726": " gokṣīrairmarkaṭībījaṃ palārdhaṃ pāyayedanu // Rrā_2,6.20 //",
    "GS40nitrrk_u:2727": " sarvāṅgodvartanaṃ kuryātsayavaiḥ śālmalīdravaiḥ /",
    "GS40nitrrk_u:2728": " rasaḥ kāmakalākhyo'yaṃ mahāvīryakaro nṛṇām // Rrā_2,6.21 //",
    "GS40nitrrk_u:2729": " mṛtasūtaṃ trayo bhāgā bhāgaikaṃ hāṭakaṃ mṛtam /",
    "GS40nitrrk_u:2730": " kadalīkandajairdrāvaiḥ śālmalījadravairdinam // Rrā_2,6.22 //",
    "GS40nitrrk_u:2731": " gokṣīraiśca dinaṃ mardyaṃ kṣaṇaikaṃ pācayedghṛtaiḥ /",
    "GS40nitrrk_u:2732": " tanmadhye śarkarāṃ drākṣāṃ dhātrīṃ rambhāphalaṃ madhu // Rrā_2,6.23 //",
    "GS40nitrrk_u:2733": " gokṣīraṃ musalīṃ māṣān kokilākṣasya bījakam /",
    "GS40nitrrk_u:2734": " sūtāccaturguṇaṃ kṣiptvā mardyaṃ śālmalijairdravaiḥ // Rrā_2,6.24 //",
    "GS40nitrrk_u:2735": " tatsarvaṃ dinamekaṃ tu kāmadevo raso bhavet /",
    "GS40nitrrk_u:2736": " niṣkamātraṃ sadā bhakṣyaṃ gavāṃ kṣīraṃ pibedanu // Rrā_2,6.25 //",
    "GS40nitrrk_u:2737": " maithune dṛḍhaliṅgaḥ syāddrāvayedvanitākulam /",
    "GS40nitrrk_u:2738": " prārambharajasā strīṇāṃ mardayed bhasmasūtakam // Rrā_2,6.26 //",
    "GS40nitrrk_u:2739": " mṛtaṃ tāmraṃ ca tāraṃ ca gandhakaṃ ca samaṃ dinam /",
    "GS40nitrrk_u:2740": " sitāmadhvājyasaṃyuktaṃ niṣkaṃ bhuktvā pibetpayaḥ // Rrā_2,6.27 //",
    "GS40nitrrk_u:2741": " ratikāmaraso nāma kāminīramaṇe hitaḥ /",
    "GS40nitrrk_u:2742": " vānarīmūlagodhūmaṃ kokilākṣasya bījakam // Rrā_2,6.28 //",
    "GS40nitrrk_u:2743": " māṣāścekṣurasaiḥ sarvaṃ loḍitaṃ pācayedghṛtaiḥ /",
    "GS40nitrrk_u:2744": " tenaiva vaṭakāḥ kāryā nityaṃ khādeddvayaṃ dvayam // Rrā_2,6.29 //",
    "GS40nitrrk_u:2745": " anupānamidaṃ siddhaṃ sevanādramayecchatam /",
    "GS40nitrrk_u:2746": " śuddhasūtasamaṃ gandhaṃ tryahaṃ kahlārajairdravaiḥ // Rrā_2,6.30 //",
    "GS40nitrrk_u:2747": " marditaṃ cāndhitaṃ pacyādyāmaṃ vālukayantrake /",
    "GS40nitrrk_u:2748": " raktāgastyadravairbhāvyaṃ dinaikaṃ tu sitāyutam // Rrā_2,6.31 //",
    "GS40nitrrk_u:2749": " niṣkamātraṃ sadā khādedraso'yaṃ madavardhanaḥ /",
    "GS40nitrrk_u:2750": " ajasya vṛṣaṇaṃ kṣīre pakvaṃ tilasitāyutam // Rrā_2,6.32 //",
    "GS40nitrrk_u:2751": " yatheṣṭaṃ bhakṣayeccānu ramayetkāminīśatam /",
    "GS40nitrrk_u:2752": " paladvayaṃ dvayaṃ śuddhaṃ pāradaṃ gandhakaṃ śubham // Rrā_2,6.33 //",
    "GS40nitrrk_u:2753": " karṣaikaṃ māritaṃ svarṇaṃ palaikaṃ mṛtatāmrakam /",
    "GS40nitrrk_u:2754": " raupyabhasma caturniṣkaṃ sarvaṃ pañcāmṛtairdinam // Rrā_2,6.34 //",
    "GS40nitrrk_u:2755": " mardyaṃ ruddhvā dinaṃ pacyādbhūdhare taṃ samuddharet /",
    "GS40nitrrk_u:2756": " piṣṭvā pañcāmṛtaiḥ khādedvaṭikāṃ badarākṛtim // Rrā_2,6.35 //",
    "GS40nitrrk_u:2757": " anaṅgasundarī khyātā rāmāṇāṃ ramate śatam /",
    "GS40nitrrk_u:2758": " śālmalīmūlacūrṇaṃ tu madhuśarkarayānvitam // Rrā_2,6.36 //",
    "GS40nitrrk_u:2759": " palaikaṃ bhakṣayeccānu sitākṣīraṃ tu pāyayet /",
    "GS40nitrrk_u:2760": " śālmalyutthairdravairmardyaḥ pakṣaikaṃ śuddhapāradaḥ // Rrā_2,6.37 //",
    "GS40nitrrk_u:2761": " śuddhagandhaṃ trisaptāhaṃ taddravairmardayetpṛthak /",
    "GS40nitrrk_u:2762": " samāv etau punarmardyau ghṛtairyāmacatuṣṭayam // Rrā_2,6.38 //",
    "GS40nitrrk_u:2763": " tadgolaṃ bandhayedvastre ghṛtairyāmadvayaṃ pacet /",
    "GS40nitrrk_u:2764": " tatastaṃ śālmalīdrāvairmardayeddivasatrayam // Rrā_2,6.39 //",
    "GS40nitrrk_u:2765": " nikṣipetkācakūpyantarvālukāyantragaṃ pacet /",
    "GS40nitrrk_u:2766": " kṣipecchālmalijaṃ drāvaṃ kūpyā garbhe dināvadhi // Rrā_2,6.40 //",
    "GS40nitrrk_u:2767": " sārdrameva samuddhṛtya miśryaṃ tatsitayā samam /",
    "GS40nitrrk_u:2768": " niṣkamātraṃ sadā khādedraso'yaṃ kāmanāyakaḥ // Rrā_2,6.41 //",
    "GS40nitrrk_u:2769": " musalīṃ sasitāṃ kṣīraiḥ palaikāṃ pāyayedanu /",
    "GS40nitrrk_u:2770": " kāminīnāṃ sahasraṃ tu kṣobhayennimiṣāntare // Rrā_2,6.42 //",
    "GS40nitrrk_u:2771": " śuddhasūtatrayo bhāgā bhāgaikaṃ tāmracūrṇakam /",
    "GS40nitrrk_u:2772": " kṛtvā piṣṭīṃ nirudhyātha rambhākandodare punaḥ // Rrā_2,6.43 //",
    "GS40nitrrk_u:2773": " mṛlliptaṃ śoṣitaṃ pacyāddinaikaṃ karīṣāgninā /",
    "GS40nitrrk_u:2774": " evaṃ saptadinaṃ pacyātkande kande dinaṃ dinam // Rrā_2,6.44 //",
    "GS40nitrrk_u:2775": " uddhṛtya bandhayedvastre dṛḍhe caiva caturguṇe /",
    "GS40nitrrk_u:2776": " kṣudraśambūkamāṃsāktachāgīraktagataṃ pacet // Rrā_2,6.45 //",
    "GS40nitrrk_u:2777": " dolāyantre tryahaṃ yāvaddeyaṃ raktaṃ punaḥ punaḥ /",
    "GS40nitrrk_u:2778": " guḍūcyā gajapippalyā kadalyā kokilākṣakaiḥ // Rrā_2,6.46 //",
    "GS40nitrrk_u:2779": " gokṣurīvānarīmūlajātīmūlasya ca dravaiḥ /",
    "GS40nitrrk_u:2780": " pācayettatkaṣāyairvā dolāyantre dinatrayam // Rrā_2,6.47 //",
    "GS40nitrrk_u:2781": " tataḥ kṣīre sitāyukte tadvatpacyāddināvadhi /",
    "GS40nitrrk_u:2782": " uddhṛtya musalīkvāthairmardyaṃ yāmacatuṣṭayam // Rrā_2,6.48 //",
    "GS40nitrrk_u:2783": " rasaḥ pūrṇendunāmāyaṃ khādenmāṃsaṃ sitāyutam /",
    "GS40nitrrk_u:2784": " gokṣuro vānarībījaṃ guḍūcī gajapippalī // Rrā_2,6.49 //",
    "GS40nitrrk_u:2785": " kokilākṣasya bījāni majjā kārpāsabījajā /",
    "GS40nitrrk_u:2786": " śatāvarī ca rambhāyāḥ phalaṃ sarvaṃ samaṃ bhavet // Rrā_2,6.50 //",
    "GS40nitrrk_u:2787": " sarvatulyā sitā yojyā madhunā loḍitaṃ lihet /",
    "GS40nitrrk_u:2788": " palārdhamanupānaṃ syāttataḥ peyaṃ gavāṃ payaḥ // Rrā_2,6.51 //",
    "GS40nitrrk_u:2789": " kāminīnāṃ sahasraikaṃ ramate kāmadevavat /",
    "GS40nitrrk_u:2790": " padmabījaṃ kaseruṃ ca kandaṃ nālaṃ ca karṇikām // Rrā_2,6.52 //",
    "GS40nitrrk_u:2791": " musalī bhṛṅgarāṭ drākṣā pakvaṃ śleṣmātakaṃ phalam /",
    "GS40nitrrk_u:2792": " vijayā markaṭī māṣāḥ śaṇabījāni vai tilāḥ // Rrā_2,6.53 //",
    "GS40nitrrk_u:2793": " kokilākṣasya bījāni bhūkuṣmāṇḍī śatāvarī /",
    "GS40nitrrk_u:2794": " śṛṅgāṭaṃ cirbhiṭaṃ phañjībījāni cāśvagandhikā // Rrā_2,6.54 //",
    "GS40nitrrk_u:2795": " etatsarvaṃ samaṃ cūrṇya pādāṃśaṃ cāharetpṛthak /",
    "GS40nitrrk_u:2796": " pādāṃśasyāṣṭamāṃśena śuddhaṃ sūtaṃ vimiśrayet // Rrā_2,6.55 //",
    "GS40nitrrk_u:2797": " pāradādaṣṭamāṃśaṃ ca karpūraṃ tatra nikṣipet /",
    "GS40nitrrk_u:2798": " cāturjātakamekaikaṃ karpūrāddviguṇaṃ bhavet // Rrā_2,6.56 //",
    "GS40nitrrk_u:2799": " sūtatulyā sitā yojyā mardyaṃ rambhādravairdinam /",
    "GS40nitrrk_u:2800": " tadgolaṃ ḍāmare yantre kramavṛddhāgninā pacet // Rrā_2,6.57 //",
    "GS40nitrrk_u:2801": " dinānte cordhvalagnaṃ tadgrāhyaṃ rambhādravairdṛḍham /",
    "GS40nitrrk_u:2802": " marditaṃ sitayā tulyaṃ māṣaikaṃ bhakṣayetsadā // Rrā_2,6.58 //",
    "GS40nitrrk_u:2803": " raso madanakāmo'yaṃ balavīryavivardhanaḥ /",
    "GS40nitrrk_u:2804": " divyarūpā bhajedrāmāḥ kāmākulakalānvitāḥ // Rrā_2,6.59 //",
    "GS40nitrrk_u:2805": " bhāgatrayaṃ tu yatpūrvaṃ pṛthakcūrṇaṃ surakṣitam /",
    "GS40nitrrk_u:2806": " kulīramāṃsacchāgāṇḍacaṭakāṇḍāni vai pṛthak // Rrā_2,6.60 //",
    "GS40nitrrk_u:2807": " pratyekaṃ cūrṇayettulyaṃ sarvatulyaṃ gavāṃ payaḥ /",
    "GS40nitrrk_u:2808": " tatsarvaṃ cālayan pacyād yāvatpiṇḍatvamāgatam // Rrā_2,6.61 //",
    "GS40nitrrk_u:2809": " prasārya kāṣṭhapātrāntaśchāyāśuṣkaṃ vicūrṇayet /",
    "GS40nitrrk_u:2810": " asya cūrṇasya karpūraṃ catuḥṣaṣṭyaṃśakaṃ kṣipet // Rrā_2,6.62 //",
    "GS40nitrrk_u:2811": " cāturjātakacūrṇaṃ tu kṣipeddvātriṃśadaṃśataḥ /",
    "GS40nitrrk_u:2812": " sarvatulyā sitā yojyā rakṣayennūtane ghaṭe // Rrā_2,6.63 //",
    "GS40nitrrk_u:2813": " karṣadvayaṃ gavāṃ kṣīrairanupānaiḥ sadā pibet /",
    "GS40nitrrk_u:2814": " niṣekaṃ māritaṃ cābhraṃ khādeccharkarayā samam // Rrā_2,6.64 //",
    "GS40nitrrk_u:2815": " śālmalīmūlacūrṇaṃ tu bhṛṅgarājasya mūlakam /",
    "GS40nitrrk_u:2816": " palaikaṃ sitayā cānu seveta kāminīśatam // Rrā_2,6.65 //",
    "GS40nitrrk_u:2817": " vānarīkokilākṣasya bījāni tilamāṣakāḥ /",
    "GS40nitrrk_u:2818": " vāsāgokṣurayormūlaṃ sarvaṃ cūrṇaṃ samaṃ bhavet // Rrā_2,6.66 //",
    "GS40nitrrk_u:2819": " cūrṇatulyaṃ mṛtaṃ cābhraṃ sarvatulyā tu śarkarā /",
    "GS40nitrrk_u:2820": " etatkarṣaṃ gavāṃ kṣīraiḥ pibet kāmāṅganāyakaḥ // Rrā_2,6.67 //",
    "GS40nitrrk_u:2821": " tailena pakvaṃ caṭakaṃ khādetpūrvaṃ tu bhojanāt /",
    "GS40nitrrk_u:2822": " bhojanānte pibetkṣīraṃ rāmāṇāṃ ramayecchatam // Rrā_2,6.68 //",
    "GS40nitrrk_u:2823": " aśvagandhāśatāvaryoḥ śālmalyāścitrakasya ca /",
    "GS40nitrrk_u:2824": " mūlaṃ musalījaṃ kandaṃ kokilākṣasya bījakam // Rrā_2,6.69 //",
    "GS40nitrrk_u:2825": " vidārīpadminīkandaṃ vānarībījakaṃ samam /",
    "GS40nitrrk_u:2826": " etaccūrṇaṃ mṛtābhraṃ tu tulyaṃ śarkarayā samam // Rrā_2,6.70 //",
    "GS40nitrrk_u:2827": " palārdhaṃ pāyayetkṣīraiḥ khādetkukkuṭamāṃsakam /",
    "GS40nitrrk_u:2828": " kṣīrapānaṃ tataḥ kṛtvā ramayetkāminīśatam // Rrā_2,6.71 //",
    "GS40nitrrk_u:2829": " dhātrīphalasya cūrṇaṃ tu bhāvayettatphaladravaiḥ /",
    "GS40nitrrk_u:2830": " ekaviṃśativārān vai śoṣyaṃ peṣyaṃ punaḥ punaḥ // Rrā_2,6.72 //",
    "GS40nitrrk_u:2831": " tatpādāṃśaṃ mṛtaṃ lohaṃ madhvājyaśarkarānvitam /",
    "GS40nitrrk_u:2832": " palaikaṃ bhakṣayennityaṃ sitākṣīraṃ pibedanu // Rrā_2,6.73 //",
    "GS40nitrrk_u:2833": " dhātrīlohaprabhāvena ramayet kāminīśatam /",
    "GS40nitrrk_u:2834": " punarnavā nāgabalā vājigandhā śatāvarī // Rrā_2,6.74 //",
    "GS40nitrrk_u:2835": " gokṣuraṃ musalīkandaṃ mṛtaṃ sūtaṃ samaṃ samam /",
    "GS40nitrrk_u:2836": " cūrṇaṃ madhvājyasaṃyuktaṃ niṣkaṃ bhuktvā pibetpayaḥ // Rrā_2,6.75 //",
    "GS40nitrrk_u:2837": " taṇḍulaṃ vānarībījaṃ cūrṇayetsitayā samam /",
    "GS40nitrrk_u:2838": " āloḍayedgavāṃ kṣīraistena pacyādapūpikām // Rrā_2,6.76 //",
    "GS40nitrrk_u:2839": " tāṃ ghṛtairbhakṣayeccānu ramayetkāminīkulam /",
    "GS40nitrrk_u:2840": " vānarībījacūrṇaṃ tu tvagvarjyaṃ māṣacūrṇakam // Rrā_2,6.77 //",
    "GS40nitrrk_u:2841": " nālikerodakair bhāvyaṃ yāmānte peṣayettataḥ /",
    "GS40nitrrk_u:2842": " viṃśatyaṃśena piṣṭasya mṛtamabhraṃ vimiśrayet // Rrā_2,6.78 //",
    "GS40nitrrk_u:2843": " ghṛtaistadvaṭakaṃ paktvā madhvājyābhyāṃ tu bhakṣayet /",
    "GS40nitrrk_u:2844": " kṣīraṃ sitāṃ cānupibedrāmāṇāṃ ramate śatam // Rrā_2,6.79 //",
    "GS40nitrrk_u:2845": " vālukāsambhavaṃ matsyaṃ supakvaṃ bhakṣayedghṛtaiḥ /",
    "GS40nitrrk_u:2846": " ṣaṇḍho'pi jāyate kāmī vīryastambhaḥ prajāyate // Rrā_2,6.80 //",
    "GS40nitrrk_u:2847": " ūrṇanābhiṃ samaṃ kṣaudraiḥ piṣṭvā nābhiṃ pralepayet /",
    "GS40nitrrk_u:2848": " mucyate baddhaṣaṇḍho'pi kṣīrairvahniṃ pibedanu // Rrā_2,6.81 //",
    "GS40nitrrk_u:2849": " svayamagnirasaṃ cātra triniṣkaṃ bhakṣayetsadā /",
    "GS40nitrrk_u:2850": " ghṛtāktā dalitā māṣāḥ kṣīreṇa saha pācitāḥ // Rrā_2,6.82 //",
    "GS40nitrrk_u:2851": " sitājyasaṃyutā bhakṣyā vīryavṛddhikarā hy alam /",
    "GS40nitrrk_u:2852": " kṣaṇe kṣaṇe bhajedrāmāṃ yathā pārāvato dhruvam // Rrā_2,6.83 //",
    "GS40nitrrk_u:2853": " samyaṅmāritamabhrakaṃ kaṭuphalaṃ kuṣṭhāśvagandhāmṛtā methī mocaraso vidārimusalīgokaṇṭakekṣurakām /",
    "GS40nitrrk_u:2854": " rambhākandaśatāvarī hy ajamodā māṣāstilā dhānyakaṃ yaṣṭī nāgabalā kacoramadanaṃ jātīphalaṃ saindhavam // Rrā_2,6.84 //",
    "GS40nitrrk_u:2855": " bhārgīkarkaṭaśuṅgibhṛṅgatrikaṭu dvau jīrakau citrakaṃ cāturjātapunarnavāgajakaṇādrākṣāśaṇaṃ vāsakaḥ /",
    "GS40nitrrk_u:2856": " śālmalyaṅghri phalatrikaṃ kapibhavaṃ bījaṃ samaṃ cūrṇayec cūrṇāṃśā vijayāsitādviguṇitā madhvājyamiśraṃtu tat // Rrā_2,6.85 //",
    "GS40nitrrk_u:2857": " karṣārdhāṃ gulikāṃ vilehyamathavā kṛtvā sadā sevayet peyā kṣīrasitānu vīryakaraṇe stambhe'pyalaṃ kāminām /",
    "GS40nitrrk_u:2858": " śyāmāvaśyakaraḥ samādhisukhadaḥ saṅge'ṅganādrāvakaḥ kṣīṇe puṣṭikaraḥ kṣayakṣayakaro nānāmayadhvaṃsakaḥ // Rrā_2,6.86 //",
    "GS40nitrrk_u:2859": " kāsaśvāsamahātisāraśamano mandāgnisaṃdīpano hy arśāṃsi grahaṇīpramehanicayaśleṣmātisārapraṇut /",
    "GS40nitrrk_u:2860": " nityānandakaver viśeṣakavitāvācāvilāsodbhavaṃ datte sarvaṃ mahāsthiradaśāṃ dhyānāvasāne bhṛśam // Rrā_2,6.87 //",
    "GS40nitrrk_u:2861": " abhyāsena nihanti mṛtyupalitaṃ kāmeśvaro vatsarāt sarveṣāṃ hitakārako nigaditaḥ śrīnityanāthena",
    "GS40nitrrk_u:2862": " vai vṛddhānāmapi kāmavardhanakaraḥ prauḍhāṅganāsaṃgame siddho'yaṃ dhanavastvamoghasukhado",
    "GS40nitrrk_u:2863": " bhūpaiḥ sadā sevyatām // Rrā_2,6.88 //",
    "GS40nitrrk_u:2864": " ityetaduktaṃ bahuvīryavardhanaṃ rātrau sadā kṣīrasitāsamanvitam /",
    "GS40nitrrk_u:2865": " bhuktottaraṃ sevitamāśu kāmināṃ vidagdharāmākulavaśyakārakam // Rrā_2,6.89 //",
    "GS40nitrrk_u:2866": " RRĀ, 2, 7",
    "GS40nitrrk_u:2867": " vīryaṃ sthiraṃ yonimukheṣu yeṣāṃ sthūlaṃ dṛḍhaṃ dīrghatamaṃ ca liṅgam /",
    "GS40nitrrk_u:2868": " teṣāṃ pragalbhāḥ pramadāśca sarvā bhavanti tṛptāḥ surataprasaṅge // Rrā_2,7.1 //",
    "GS40nitrrk_u:2869": " nāgavallīdaladrāvaiḥ saptāhaṃ śuddhapāradam /",
    "GS40nitrrk_u:2870": " mardayettaptakhalve tu kṣālayetkāñjikaistataḥ // Rrā_2,7.2 //",
    "GS40nitrrk_u:2871": " tatkṣiped viṣakandasya garbhe niṣkacatuṣṭayam /",
    "GS40nitrrk_u:2872": " viṣeṇa tanmukhaṃ ruddhvā sthūlavārāhamāṃsake // Rrā_2,7.3 //",
    "GS40nitrrk_u:2873": " piṇḍaṃ garbhe nirudhyātha mukhaṃ sūtreṇa sīvayet /",
    "GS40nitrrk_u:2874": " saṃdhyākāle baliṃ dattvā kukkuṭaṃ madirāyutam // Rrā_2,7.4 //",
    "GS40nitrrk_u:2875": " tataś cullyāṃ lohapātre taile dhattūrasambhave /",
    "GS40nitrrk_u:2876": " taṃ viṃśatipale pacyātsapiṇḍaṃ mandavahninā // Rrā_2,7.5 //",
    "GS40nitrrk_u:2877": " saṃdhyāmārabhya yatnena yāvatsūryodayaṃ tathā /",
    "GS40nitrrk_u:2878": " haṭhājjāgaraṇaṃ kuryādanyathā tanna sidhyati // Rrā_2,7.6 //",
    "GS40nitrrk_u:2879": " prātaruddhṛtya guṭikāṃ kṣīrabhāṇḍe vinikṣipet /",
    "GS40nitrrk_u:2880": " tatkṣīraṃ śuṣyati kṣiprametatpratyayamadbhutam // Rrā_2,7.7 //",
    "GS40nitrrk_u:2881": " dṛṣṭvā tāṃ dhārayedvaktre vīryastambhakarīṃ ratau /",
    "GS40nitrrk_u:2882": " kṣīraṃ pītvā ramedrāmāḥ kāmākulakalānvitāḥ // Rrā_2,7.8 //",
    "GS40nitrrk_u:2883": " mukhāddhastaṃ yadā prāptā tadā vīryaṃ patatyalam /",
    "GS40nitrrk_u:2884": " brahmāṇḍaguṭikā nāma śoṣayantī mahodadhim // Rrā_2,7.9 //",
    "GS40nitrrk_u:2885": " dagdhamaṅkollamūlaṃ tu karpūraṃ kuṅkumaṃ tathā /",
    "GS40nitrrk_u:2886": " rocanā sahadevī ca samaṃ sarvaṃ prapeṣayet // Rrā_2,7.10 //",
    "GS40nitrrk_u:2887": " viṣamuṣṭikatailena liptaliṅgo hy anena vai /",
    "GS40nitrrk_u:2888": " naro nārīsahasraikaṃ gacchanvīryaṃ na muñcati // Rrā_2,7.11 //",
    "GS40nitrrk_u:2889": " śvetārkatūlajāṃ vartiṃ kṛtvā sūkaramedasā /",
    "GS40nitrrk_u:2890": " yāvajjvalati dīpo'yaṃ tāvadvīryaṃ sthiraṃ nṛṇām // Rrā_2,7.12 //",
    "GS40nitrrk_u:2891": " indravāruṇikāmūlaṃ puṣye nagnaḥ samuddharet /",
    "GS40nitrrk_u:2892": " tryūṣaṇaiśca gavāṃ kṣīraiḥ piṣṭvā kuryādvaṭīṃ dṛḍhām // Rrā_2,7.13 //",
    "GS40nitrrk_u:2893": " chāyāśuṣkā sthitā vaktre vīryastambhakarī nṛṇām /",
    "GS40nitrrk_u:2894": " varamaṅkolatailena nābhilepo'pi vīryadhṛk // Rrā_2,7.14 //",
    "GS40nitrrk_u:2895": " raktāpāmārgāmūlaṃ tu somavāre'bhimantrayet /",
    "GS40nitrrk_u:2896": " bhaume prāptaḥ samuddhṛtya bandhet kaṭyāṃ ca vīryadhṛk // Rrā_2,7.15 //",
    "GS40nitrrk_u:2897": " caṭakānaṅkulītailaiḥ pādādhaḥ saṃpralepayet /",
    "GS40nitrrk_u:2898": " na muñcati naro vīryaṃ śayyāṃ pādena na spṛśet // Rrā_2,7.16 //",
    "GS40nitrrk_u:2899": " ḍuṇḍubho nāma yaḥ sarpaḥ kṛṣṇavarṇastamāharet /",
    "GS40nitrrk_u:2900": " tasyāsthi dhārayetkaṭyāṃ naro vīryaṃ na muñcati // Rrā_2,7.17 //",
    "GS40nitrrk_u:2901": " tanmukte muñcate vīryaṃ siddhayoga udāhṛtaḥ /",
    "GS40nitrrk_u:2902": " sahadevīyamūlaṃ tu tatsamaṃ padmakesaram // Rrā_2,7.18 //",
    "GS40nitrrk_u:2903": " piṣṭvā madhvājyasaṃyukto lepo nābhau tu vīryadhṛk /",
    "GS40nitrrk_u:2904": " śvetasya kokilākṣasya bījaṃ mūlaṃ samāharet // Rrā_2,7.19 //",
    "GS40nitrrk_u:2905": " piṣṭaṃ taṇḍulasambhūtaṃ badarīṇāṃ phalaṃ samam /",
    "GS40nitrrk_u:2906": " jalaiḥ piṣṭvā vaṭī dhāryā vīryastambhakarī mukhe // Rrā_2,7.20 //",
    "GS40nitrrk_u:2907": " nāgavallīpayaḥpiṣṭaṃ lajjāmūlaṃ pralepayet /",
    "GS40nitrrk_u:2908": " tannābhau vīryadhṛk puṃsāṃ mūlaṃ vā tulasībhavam // Rrā_2,7.21 //",
    "GS40nitrrk_u:2909": " mūlena śvetaguñjāyā vartiṃ kṛtvā pradīpayet /",
    "GS40nitrrk_u:2910": " dīpaṃ sūkaratailena vīryastambhakaraṃ nṛṇām // Rrā_2,7.22 //",
    "GS40nitrrk_u:2911": " bījamīśvaraliṅgyās tu sūtaṃ vṛścikakaṇṭakam /",
    "GS40nitrrk_u:2912": " sarvaṃ pūgaphalasyāntaḥ kṣiptvā veṣṭyaṃ trilohakaiḥ // Rrā_2,7.23 //",
    "GS40nitrrk_u:2913": " jihvopari sthite tasminnaro vīryaṃ na muñcati /",
    "GS40nitrrk_u:2914": " śleṣmātasya kuraṇṭasya bījaṃ phañjyāḥ samāharet // Rrā_2,7.24 //",
    "GS40nitrrk_u:2915": " ajākṣīreṇa taṃ piṣṭvā karṣaṃ bhuktvā tu vīryadhṛk /",
    "GS40nitrrk_u:2916": " sūraṇaṃ tulasīmūlaṃ tāmbūlaiḥ saha bhakṣayet // Rrā_2,7.25 //",
    "GS40nitrrk_u:2917": " na muñcati naro vīryaṃ karṣaikena pṛthakpṛthak /",
    "GS40nitrrk_u:2918": " nakhāsthīni samādāya mārjārasya sitasya vai // Rrā_2,7.26 //",
    "GS40nitrrk_u:2919": " śvetāparājitāmūlaṃ nīlīmūlaṃ śmaśānajam /",
    "GS40nitrrk_u:2920": " sarvaṃ baddhvā kaṭau vīryaṃ cirakālaṃ na muñcati // Rrā_2,7.27 //",
    "GS40nitrrk_u:2921": " bhūlatā sikthakaṃ tulyaṃ limpettailaiḥ kusumbhajaiḥ /",
    "GS40nitrrk_u:2922": " pādau vīryadharo bhūyātpadbhyāṃ śayyāṃ na saṃspṛśet // Rrā_2,7.28 //",
    "GS40nitrrk_u:2923": " navanītena vā lepyaṃ caṭakāṇḍaṃ ca pūrvavat /",
    "GS40nitrrk_u:2924": " indravāruṇīmūlaṃ unmattājasya mūtrataḥ // Rrā_2,7.29 //",
    "GS40nitrrk_u:2925": " bhāvayettena lepena naro vīryaṃ na muñcati /",
    "GS40nitrrk_u:2926": " dāḍimasya tvacaścūrṇaṃ phalaṃ bhallātakākṣayoḥ // Rrā_2,7.30 //",
    "GS40nitrrk_u:2927": " piṣṭvā tatkaṭutailena lepaḥ syātpūrvavatphalam /",
    "GS40nitrrk_u:2928": " karpūraṃ ṭaṅkaṇaṃ sūtaṃ munipuṣparasaṃ madhu // Rrā_2,7.31 //",
    "GS40nitrrk_u:2929": " mardayitvā limpettena liṅgaṃ yāvatsamantataḥ /",
    "GS40nitrrk_u:2930": " jalaiḥ prakṣālayelliṅgaṃ bhajedrāmāṃ yathocitām // Rrā_2,7.32 //",
    "GS40nitrrk_u:2931": " vīryaṃ stambhayate puṃsāṃ yāmamātraṃ na saṃśayaḥ /",
    "GS40nitrrk_u:2932": " kṛṣṇadhattūratailena pāradaṃ gharṣayeddinam // Rrā_2,7.33 //",
    "GS40nitrrk_u:2933": " trilohairveṣṭitaṃ baddhaṃ tatkaṭyāṃ vīryadhārakam /",
    "GS40nitrrk_u:2934": " svarṇaṃ vyomasattvaṃ tāraṃ tāmraṃ ca rocanam // Rrā_2,7.34 //",
    "GS40nitrrk_u:2935": " bījaṃ vai śarapuṅkhāyāḥ kṛṣṇadhattūrabījakam /",
    "GS40nitrrk_u:2936": " sarvaṃ mardyaṃ vaṭakṣīraiḥ kuberākṣasya bījake // Rrā_2,7.35 //",
    "GS40nitrrk_u:2937": " tatkṣiptvā dhārayedvaktre vīryastambhakaraṃ ciram /",
    "GS40nitrrk_u:2938": " kṛkalāsasya pucchāgraṃ mudrikākāratāṃ kṛtam // Rrā_2,7.36 //",
    "GS40nitrrk_u:2939": " ūrṇanābhasya jālena veṣṭayitvātha dhārayet /",
    "GS40nitrrk_u:2940": " vāmahaste kaniṣṭhāyāṃ naro vīryaṃ na muñcati // Rrā_2,7.37 //",
    "GS40nitrrk_u:2941": " sthalamīnaṃ samādāya śuṣkaṃ cūrṇena lepayet /",
    "GS40nitrrk_u:2942": " ulliptaṃ rakṣayetkiṃcidvaktre dhāryaśca vīryadhṛk // Rrā_2,7.38 //",
    "GS40nitrrk_u:2943": " paścimasamudrasya taṭe amaracaṇḍeśvaro nāma devatāyatanaṃ tasyāgre vālukāmadhye sthalamīnāstiṣṭhanti te ca vālukāmīnāḥ kathyante /",
    "GS40nitrrk_u:2944": " śuddhasūte vinikṣipya svarṇaṃ vā nāgameva vā /",
    "GS40nitrrk_u:2945": " aṣṭamāṃśena tatsarvaṃ mardayettaptakhalvake // Rrā_2,7.39 //",
    "GS40nitrrk_u:2946": " śālmalyāścaiva pañcāṅgarasaṃ tatra vinikṣipet /",
    "GS40nitrrk_u:2947": " śleṣmāntasya phalaṃ pakvaṃ kokilākṣasya bījakam // Rrā_2,7.40 //",
    "GS40nitrrk_u:2948": " tilapiṇyākacūrṇaṃ tu dattvā tāvadvimardayet /",
    "GS40nitrrk_u:2949": " jalaukā jāyate yāvattataḥ karpūraṭaṅkaṇam // Rrā_2,7.41 //",
    "GS40nitrrk_u:2950": " kapikacchukaromāṇi vākucītailakaṃ paṭu /",
    "GS40nitrrk_u:2951": " māgadhīṃ ca jalaiḥ piṣṭvā tatsarvaṃ taptakhalvake // Rrā_2,7.42 //",
    "GS40nitrrk_u:2952": " kṣipetpūrvajalaukāṃ ca trisaptāhaṃ vimardayet /",
    "GS40nitrrk_u:2953": " sā yojyā kāmakāle tu nārīṇāṃ yonigahvare // Rrā_2,7.43 //",
    "GS40nitrrk_u:2954": " madadarpaharā tāsāṃ madavihvalakārakā /",
    "GS40nitrrk_u:2955": " bālye ṣaḍaṅgulā yojyā yauvane sā navāṅgulā // Rrā_2,7.44 //",
    "GS40nitrrk_u:2956": " dvādaśāṅgulikā yojyā pragalbhānāṃ jalaukikā /",
    "GS40nitrrk_u:2957": " yo vā tāṃ dhārayenmūrdhni vīryaṃ tasya sthiraṃ bhavet // Rrā_2,7.45 //",
    "GS40nitrrk_u:2958": " pāradādaṣṭamāṃśena suvarṇaṃ nāgameva vā /",
    "GS40nitrrk_u:2959": " yojayettaptakhalve tu śālmalītvaṅnijadravaiḥ // Rrā_2,7.46 //",
    "GS40nitrrk_u:2960": " munipattrarasairnīlīmūladrāvaiśca mardayet /",
    "GS40nitrrk_u:2961": " śleṣmātakaphalaṃ pakvaṃ kokilākṣasya bījakam // Rrā_2,7.47 //",
    "GS40nitrrk_u:2962": " majjā supakvā bilvasya kṣipettatraiva mardayet /",
    "GS40nitrrk_u:2963": " jalaukā jāyate yāvattatastasmātsamuddharet // Rrā_2,7.48 //",
    "GS40nitrrk_u:2964": " trisaptāhaṃ taptakhalve karpūrādyaiśca pūrvavat /",
    "GS40nitrrk_u:2965": " mardayecca phalaṃ tadvajjāyate nātra saṃśayaḥ // Rrā_2,7.49 //",
    "GS40nitrrk_u:2966": " rasādaṣṭamabhāgaṃ tu suvarṇaṃ nāgameva vā /",
    "GS40nitrrk_u:2967": " yojyaṃ ca triphalā bhṛṅgī śuṇṭhī chāgapayo ghṛtam // Rrā_2,7.50 //",
    "GS40nitrrk_u:2968": " kṣaudraṃ gomūtrakaṃ caiva sarvaṃ saptadināvadhi /",
    "GS40nitrrk_u:2969": " mardayettadavacchinnaṃ jalaukā yāvatā bhavet // Rrā_2,7.51 //",
    "GS40nitrrk_u:2970": " karpūrādyaiḥ punarmardyaṃ taptakhalve tu pūrvavat /",
    "GS40nitrrk_u:2971": " pūrvavajjāyate siddhistadvadyoge na saṃśayaḥ // Rrā_2,7.52 //",
    "GS40nitrrk_u:2972": " tridinaṃ mardayetkhalve sūtaṃ niṣkacatuṣṭayam /",
    "GS40nitrrk_u:2973": " triphalāyāstu niryāsaṃ stokaṃ stokaṃ vinikṣipet // Rrā_2,7.53 //",
    "GS40nitrrk_u:2974": " payaścaiva mahāśṛṅgyā dātavyaṃ mardanakṣamam /",
    "GS40nitrrk_u:2975": " jalaukā mardanākhyeyaṃ jāyate sukhadā nṛṇām // Rrā_2,7.54 //",
    "GS40nitrrk_u:2976": " rāmāṇāṃ madamattānāṃ drāvikāgnau ghṛtaṃ yathā /",
    "GS40nitrrk_u:2977": " pūrvavatkramayogena vīryastambhakarī bhavet // Rrā_2,7.55 //",
    "GS40nitrrk_u:2978": " pāradaṃ maricaṃ kuṣṭhaṃ tagaraṃ kaṇṭakārikā /",
    "GS40nitrrk_u:2979": " aśvagandhātilakṣaudrasaindhavaśvetasarṣapāḥ // Rrā_2,7.56 //",
    "GS40nitrrk_u:2980": " apāmārgo yavā māṣāḥ pippalī ca samaṃ jalaiḥ /",
    "GS40nitrrk_u:2981": " piṣṭvā vimardayettena liṅgaṃ māsamaharniśam // Rrā_2,7.57 //",
    "GS40nitrrk_u:2982": " vardhate hastamātraṃ tatsthaulyena musalopamam /",
    "GS40nitrrk_u:2983": " varāhavasayā kṣaudrairliṅgaṃ māsaṃ vilepayet // Rrā_2,7.58 //",
    "GS40nitrrk_u:2984": " atidīrghaṃ dṛḍhaṃ sthūlaṃ jāyate nātra saṃśayaḥ /",
    "GS40nitrrk_u:2985": " aśvagandhā vacā kuṣṭhaṃ bṛhatī ca śatāvarī // Rrā_2,7.59 //",
    "GS40nitrrk_u:2986": " pācayettilatailena mardayettena pūrvavat /",
    "GS40nitrrk_u:2987": " liṅgaṃ sthūlaṃ dṛḍhaṃ dīrghaṃ māsamātrātprajāyate // Rrā_2,7.60 //",
    "GS40nitrrk_u:2988": " jambūsūkarajaṃ tailaṃ mahārāṣṭrī ca ṭaṅkaṇam /",
    "GS40nitrrk_u:2989": " madhunā saha lepo'yaṃ māsālliṅgasya vṛddhikṛt // Rrā_2,7.61 //",
    "GS40nitrrk_u:2990": " miśritaṃ musalīcūrṇaṃ māhiṣairnavanītakaiḥ /",
    "GS40nitrrk_u:2991": " tadbhāṇḍaṃ dhānyarāśau ca sthitaṃ saptadinairharet // Rrā_2,7.62 //",
    "GS40nitrrk_u:2992": " tena pralepayelliṅgaṃ vardhate māsamātrataḥ /",
    "GS40nitrrk_u:2993": " pippalī maricaṃ kṣīraṃ sitā tulyaṃ vimardayet // Rrā_2,7.63 //",
    "GS40nitrrk_u:2994": " māsaikaṃ vṛddhikṛlliṅge nātra kāryā vicāraṇā /",
    "GS40nitrrk_u:2995": " māhiṣaṃ goghṛtaṃ tulyaṃ saindhavaṃ ca samaṃ samam // Rrā_2,7.64 //",
    "GS40nitrrk_u:2996": " anena lepayelliṅgaṃ sthūlaṃ syānmāsamātrataḥ /",
    "GS40nitrrk_u:2997": " aśvagandhāpamārgau ca sārivākṣaphalaṃ tilāḥ // Rrā_2,7.65 //",
    "GS40nitrrk_u:2998": " sarṣapendrayavaṃ tulyamajākṣīreṇa peṣayet /",
    "GS40nitrrk_u:2999": " tena liṅgaṃ tu māsaikaṃ mardanādvṛddhimāpnuyāt // Rrā_2,7.66 //",
    "GS40nitrrk_u:3000": " māṃsīmakṣaphalaṃ kuṣṭhamaśvagandhāṃ śatāvarīm /",
    "GS40nitrrk_u:3001": " taile paktvā pralepo'yaṃ māsālliṅgasya vṛddhikṛt // Rrā_2,7.67 //",
    "GS40nitrrk_u:3002": " rohītamatsyajaṃ pittaṃ jalaukā lāṅgalī samam /",
    "GS40nitrrk_u:3003": " anena lepayelliṅgaṃ syānmāsānmusalopamam /",
    "GS40nitrrk_u:3004": " niśā sitāśvagandhā ca pāradaṃ mardayetsamam /",
    "GS40nitrrk_u:3005": " anena mardayelliṅgaṃ yonikarṇastanāṃstathā /",
    "GS40nitrrk_u:3006": " vardhante māsamātreṇa nātra kāryā vicāraṇā // Rrā_2,7.68 //",
    "GS40nitrrk_u:3007": " oṃ namo bhagavate uḍḍāmareśvarāya sara prasara 2 kuru ṭha ṭhaḥ /",
    "GS40nitrrk_u:3008": " anena mantreṇa sarve vardhanayogāḥ saptābhimantritāḥ siddhā bhavanti /",
    "GS40nitrrk_u:3009": " jāmbūmārjārayoḥ pittaṃ yavāgūmarditaṃ dihet /",
    "GS40nitrrk_u:3010": " māsaikādvardhate liṅgaṃ stanau karṇau ca mardanāt // Rrā_2,7.69 //",
    "GS40nitrrk_u:3011": " oṃ namo bhagavate uḍḍāmareśvarāya sara prasara prasara nikala nikala nikālaya nikālaya svāhā ṭhaḥ ṭhaḥ // Rrā_2,7.70 //",
    "GS40nitrrk_u:3012": " gṛhagodhā śuno jihvā strījarāyuḥ samaṃ samam /",
    "GS40nitrrk_u:3013": " piṣṭvā dhāryaṃ tāmrapātre saptāhāttaṃ punaḥ pacet // Rrā_2,7.71 //",
    "GS40nitrrk_u:3014": " tilatailena tattailamardanādvardhate khalu /",
    "GS40nitrrk_u:3015": " liṅgaṃ stanau ca karṇau ca hastau pādau na saṃśayaḥ /",
    "GS40nitrrk_u:3016": " oṃ namo bhagavate uḍḍāmareśvarāya sara sara hili hili svāhā ṭhaḥ ṭhaḥ /",
    "GS40nitrrk_u:3017": " atitarasukhasādhyair yogarājaiḥ prasiddhaiḥ satatasuratayogyaṃ stambhanaṃ vardhanaṃ ca /",
    "GS40nitrrk_u:3018": " nipuṇarasikarāmārañjakaṃ mohakaṃ syād gaditamiha samastaṃ bhogināṃ saukhyahetuḥ // Rrā_2,7.72 //",
    "GS40nitrrk_u:3019": " RRĀ, 2, 8",
    "GS40nitrrk_u:3020": " śrīśaile dehasiddhiḥ prabhavati sahasā vṛkṣamṛtkandatoyais tacchāstraṃ śambhunoktaṃ pragahanam akhilaṃ vīkṣitaṃ yattu sāram /",
    "GS40nitrrk_u:3021": " vyāhṛtyānekayuktyā sakalasukhakaraṃ dṛṣṭasiddhaṃ tu yadyattadvakṣye sādhakānāmanubhavapathagaṃ bhuktaye muktaye ca // Rrā_2,8.1 //",
    "GS40nitrrk_u:3022": " {Fels mit guggulu bei Mallikārjuna}",
    "GS40nitrrk_u:3023": " mallikārjunadevasya purato gajasaṃnibhā /",
    "GS40nitrrk_u:3024": " śilā tiṣṭhati yā rātrau sravate gugguluṃ sadā // Rrā_2,8.2 //",
    "GS40nitrrk_u:3025": " pālāśacāṭunā grāhyaṃ kṣipedalābupātrake /",
    "GS40nitrrk_u:3026": " tadguggulusamaṃ gandhaṃ niṣkaikaṃ bhakṣayetsadā // Rrā_2,8.3 //",
    "GS40nitrrk_u:3027": " māsānmṛtyujarāṃ hanti jīvedācandratārakam /",
    "GS40nitrrk_u:3028": " tadgugguluṃ drute tāmre koṭibhāgena yojayet // Rrā_2,8.4 //",
    "GS40nitrrk_u:3029": " tadbhavetkanakaṃ divyaṃ jāmbūnadasamaprabham /",
    "GS40nitrrk_u:3030": " {Glocke bei Ghaṇṭāsiddheśvara}",
    "GS40nitrrk_u:3031": " vāmato mallināthasya ghaṇṭāsiddheśvaraḥ sthitaḥ // Rrā_2,8.5 //",
    "GS40nitrrk_u:3032": " taddvāre vidyate kuṇḍaṃ tatra ghaṇṭā vilambate /",
    "GS40nitrrk_u:3033": " rātrau kṛṣṇacaturdaśyāṃ sopavāsais tribhirjanaiḥ // Rrā_2,8.6 //",
    "GS40nitrrk_u:3034": " kartavyaṃ sādhanaṃ tatra nirvikalpairanidritaiḥ /",
    "GS40nitrrk_u:3035": " ekastu snāpayeddevaṃ jalamekastu vāhayet // Rrā_2,8.7 //",
    "GS40nitrrk_u:3036": " ekastu vādayedghaṇṭāmavicchinnaṃ niśāvadhi /",
    "GS40nitrrk_u:3037": " tatastuṣṭo bhavecchambhuḥ khecaratvaṃ prayacchati // Rrā_2,8.8 //",
    "GS40nitrrk_u:3038": " ghaṇṭāsiddheśvarasyaiva dakṣiṇe krośamātrake /",
    "GS40nitrrk_u:3039": " nikhaneddṛśyate tatra mṛdgorocanasaṃnibhā // Rrā_2,8.9 //",
    "GS40nitrrk_u:3040": " sitākṣīraiḥ pibetkarṣaṃ saptāhādamaro bhavet /",
    "GS40nitrrk_u:3041": " {candrodaka im W von Mallinātha}",
    "GS40nitrrk_u:3042": " candrodakaṃ prasiddhaṃ vai mallināthasya paścime // Rrā_2,8.10 //",
    "GS40nitrrk_u:3043": " sthitaṃ vaiśākhamāse tu pūrṇamāsyāṃ susādhayet /",
    "GS40nitrrk_u:3044": " sādhako nirvikalpena sthitvā tasya samīpataḥ // Rrā_2,8.11 //",
    "GS40nitrrk_u:3045": " rātrau japaṃ prakurvāṇastattoyaṃ cārdharātrake /",
    "GS40nitrrk_u:3046": " spraṣṭuṃ candro yadā gacchettadā kṣipraṃ karāñjalim // Rrā_2,8.12 //",
    "GS40nitrrk_u:3047": " kṛtvā tiṣṭhedyadā yāti tajjalaṃ tatkṣaṇātpibet /",
    "GS40nitrrk_u:3048": " vajrakāyo bhavedvīro jīvedācandratārakam // Rrā_2,8.13 //",
    "GS40nitrrk_u:3049": " {Tamarindenbaum im Osten von Śrīśaila}",
    "GS40nitrrk_u:3050": " śrīśailapūrvadvāre tu devo'sti tripurāntakaḥ /",
    "GS40nitrrk_u:3051": " devasyottaradigbhāge ciñcāvṛkṣaḥ samīpataḥ // Rrā_2,8.14 //",
    "GS40nitrrk_u:3052": " vidyate tasya mūle tu bhairavo dṛśyate svayam /",
    "GS40nitrrk_u:3053": " tasyāgre nikhanedbhūmiṃ puruṣasya pramāṇataḥ // Rrā_2,8.15 //",
    "GS40nitrrk_u:3054": " dṛśyate taptakuṇḍaṃ tu nīlavarṇajalānvitam /",
    "GS40nitrrk_u:3055": " ciñcāvṛkṣasya pattrāṇi samyagvastreṇa bandhayet // Rrā_2,8.16 //",
    "GS40nitrrk_u:3056": " tasmin kuṇḍe vinikṣipya tāni mīnā bhavanti vai /",
    "GS40nitrrk_u:3057": " saṃgṛhya tasya kāṣṭhena pacetteṣāṃ vivarjayet // Rrā_2,8.17 //",
    "GS40nitrrk_u:3058": " kaṇṭakāni śiraḥ pucchaṃ śeṣaṃ bhakṣeta sādhakaḥ /",
    "GS40nitrrk_u:3059": " kṣaṇaṃ mūrchā bhavettena prabuddho jāyate svayam // Rrā_2,8.18 //",
    "GS40nitrrk_u:3060": " chidraṃ paśyati medinyāṃ jīvedvarṣāyutaṃ naraḥ /",
    "GS40nitrrk_u:3061": " tripurāntakadevasya paścime gavyūtidvaye // Rrā_2,8.19 //",
    "GS40nitrrk_u:3062": " maṇipalliriti grāmastasya paścimato giriḥ /",
    "GS40nitrrk_u:3063": " tasya paścimadigbhāge kapāṭaṃ dṛśyate śubham // Rrā_2,8.20 //",
    "GS40nitrrk_u:3064": " pūrvābhimukhaḥ praviśettato gacchecca dakṣiṇam /",
    "GS40nitrrk_u:3065": " daśadhanvantaraṃ yāvaddṛśyante jvalanaprabhāḥ // Rrā_2,8.21 //",
    "GS40nitrrk_u:3066": " āmrākārāḥ supāṣāṇā grāhyā vastreṇa bandhayet /",
    "GS40nitrrk_u:3067": " raktavarṇaṃ bhavedvastraṃ kṣīramadhye kṣipettataḥ // Rrā_2,8.22 //",
    "GS40nitrrk_u:3068": " tatkṣīraṃ jāyate raktaṃ tatkṣīraṃ sādhakaḥ pibet /",
    "GS40nitrrk_u:3069": " saptāhādvajrakāyaḥ syājjīveccandrārkatārakam // Rrā_2,8.23 //",
    "GS40nitrrk_u:3070": " tripurāntakadevasya uttare kokilābilam /",
    "GS40nitrrk_u:3071": " vikhyātaṃ sarvalokeṣu kṛtvā vamanarecanam // Rrā_2,8.24 //",
    "GS40nitrrk_u:3072": " sādhakaḥ praviśettatra daśadhanvantarāvadhi /",
    "GS40nitrrk_u:3073": " pāṣāṇāḥ kokilākārāstiṣṭhanti tāṃs tu cāharet // Rrā_2,8.25 //",
    "GS40nitrrk_u:3074": " teṣāṃ pṛṣṭhe tilāḥ kṣiptāḥ sphuṭantyeva hi tatkṣaṇāt /",
    "GS40nitrrk_u:3075": " ityevaṃ pratyayaṃ dṛṣṭvā tāṃś ca ghṛṣṭvā parasparam // Rrā_2,8.26 //",
    "GS40nitrrk_u:3076": " kṣīramadhye kṣipettān vai kṣīraṃ kṛṣṇaṃ prajāyate /",
    "GS40nitrrk_u:3077": " ākaṇṭhāntaṃ pibettattu divyakāvyo bhavennaraḥ // Rrā_2,8.27 //",
    "GS40nitrrk_u:3078": " valīpalitanirmukto jīvedbrahmadinatrayam /",
    "GS40nitrrk_u:3079": " chidraṃ paśyati medinyāṃ vāyuvego mahābalaḥ // Rrā_2,8.28 //",
    "GS40nitrrk_u:3080": " tripurāntakadevasya pūrvadigyojanāntare /",
    "GS40nitrrk_u:3081": " devaḥ svargapurī nāma vidyate tatra vai khanet // Rrā_2,8.29 //",
    "GS40nitrrk_u:3082": " devāgre bhūmikāṃ jānumātrāṃ tatra phalā iva /",
    "GS40nitrrk_u:3083": " nirgacchanti tu pāṣāṇāḥ kharasparśā bhavanti vai // Rrā_2,8.30 //",
    "GS40nitrrk_u:3084": " tripurāntakadevasya paścime yojanārdhake /",
    "GS40nitrrk_u:3085": " vidyate hi biladvāraṃ tanmadhye dhanuṣāṃ trayam // Rrā_2,8.31 //",
    "GS40nitrrk_u:3086": " gacchetkharjūravṛkṣo vai dṛśyate kṛṣṇavarṇakaḥ /",
    "GS40nitrrk_u:3087": " tatphalānāṃ rasaṃ pītvā mūrchā saṃjāyate kṣaṇam // Rrā_2,8.32 //",
    "GS40nitrrk_u:3088": " tataḥ saṃjāyate siddho jīveccandrārkatārakam /",
    "GS40nitrrk_u:3089": " śrīśaile dakṣiṇe dvāre jāleśvarasureśvarau // Rrā_2,8.33 //",
    "GS40nitrrk_u:3090": " devau prasiddhau vidyete nikhanettatra bhūmikām /",
    "GS40nitrrk_u:3091": " pāṣāṇāḥ śrīphalākārā niryānti sparśabhedakāḥ // Rrā_2,8.34 //",
    "GS40nitrrk_u:3092": " devo rāmeśvarastatra vidyate tasya saṃnidhau /",
    "GS40nitrrk_u:3093": " rudrākṣākārapāṣāṇāḥ kharasparśā bhavanti te // Rrā_2,8.35 //",
    "GS40nitrrk_u:3094": " jyotiḥsiddhavaṭe vṛkṣe ekapādena tiṣṭhati /",
    "GS40nitrrk_u:3095": " āvartadevako nāma tatsamīpe tu paścime // Rrā_2,8.36 //",
    "GS40nitrrk_u:3096": " vidyate parvatastatra pāṣāṇāstālakopamāḥ /",
    "GS40nitrrk_u:3097": " ādāya tān dhamettīvraṃ divyaṃ bhavati kāñcanam // Rrā_2,8.37 //",
    "GS40nitrrk_u:3098": " tatraiva dakṣiṇadvāre devaḥ syātkuṇḍaleśvaraḥ /",
    "GS40nitrrk_u:3099": " tatsamīpe khanedbhūmiṃ jānumātrāṃ tato haret // Rrā_2,8.38 //",
    "GS40nitrrk_u:3100": " pāṣāṇāḥ śrīphalākārā raktāśca sparśavedhakāḥ /",
    "GS40nitrrk_u:3101": " puruṣeśvaradevasya kuṇḍamasti samīpataḥ // Rrā_2,8.39 //",
    "GS40nitrrk_u:3102": " guñjā ca riṭhṭhakaś caiva dvau vṛkṣau tatra tiṣṭhataḥ /",
    "GS40nitrrk_u:3103": " tayoḥ pattrāṇi saṃbhakṣya tatkṣaṇādamaro bhavet // Rrā_2,8.40 //",
    "GS40nitrrk_u:3104": " tathā hastiśilā tatra tasyā dakṣiṇataḥ khanet /",
    "GS40nitrrk_u:3105": " hastamātraṃ tataḥ paśyejjambūphalasamākṛtiḥ // Rrā_2,8.41 //",
    "GS40nitrrk_u:3106": " śilā tatra samākhyātā sparśagrāhyā prayatnataḥ /",
    "GS40nitrrk_u:3107": " nāmnā hastiśiraḥ khyātaṃ saiva hastiśilā bhavet // Rrā_2,8.42 //",
    "GS40nitrrk_u:3108": " tasyā dakṣiṇadigbhāge yojanaikena tiṣṭhati /",
    "GS40nitrrk_u:3109": " chāyāchattraṃ prasiddhaṃ tacchivarūpaṃ śivoditam // Rrā_2,8.43 //",
    "GS40nitrrk_u:3110": " śatahastapramāṇaṃ tu tatkṣetraṃ parivartulam /",
    "GS40nitrrk_u:3111": " yo 'sau gacchati tasyādho nāsau kenāpi dṛśyate // Rrā_2,8.44 //",
    "GS40nitrrk_u:3112": " rudratulyo bhavetsiddhaḥ krīḍate bhuvanatraye /",
    "GS40nitrrk_u:3113": " athavā sādhayeddūrātkhyātaṃ siddhyaṣṭakaṃ tu yat // Rrā_2,8.45 //",
    "GS40nitrrk_u:3114": " kāntābhraṃ kāñcanaṃ sūtaṃ mardyaṃ kramaguṇottaram /",
    "GS40nitrrk_u:3115": " tadgolaṃ veṣṭayel lohais tribhir yatnātkrameṇa vai // Rrā_2,8.46 //",
    "GS40nitrrk_u:3116": " vastre baddhvā tu tadvastraṃ vaṃśāgre bandhayeddṛḍham /",
    "GS40nitrrk_u:3117": " mantrayetkālīmantreṇa chāyāchattre niveśayet // Rrā_2,8.47 //",
    "GS40nitrrk_u:3118": " tadvaṃśāgraṃ kṣaṇaikena jāyate guṭikā tu tām /",
    "GS40nitrrk_u:3119": " sādhako dhārayedvaktre khecaratvapradāyikām // Rrā_2,8.48 //",
    "GS40nitrrk_u:3120": " tālakaṃ kunaṭīṃ tadvadvaṃśe baddhvā niveśayet /",
    "GS40nitrrk_u:3121": " tābhyāmañjitanetro yo nidhiṃ paśyati bhūgatam // Rrā_2,8.49 //",
    "GS40nitrrk_u:3122": " vaṃśe baddhvā kṣipetkhaḍgaṃ pūrvamantreṇa mantritam /",
    "GS40nitrrk_u:3123": " tatkhaḍgaṃ dhārayeddhaste trailokyavijayī bhavet // Rrā_2,8.50 //",
    "GS40nitrrk_u:3124": " vastre gorocanaṃ baddhvā vaṃśasthaṃ tatra veśayet /",
    "GS40nitrrk_u:3125": " tenaiva tilakaṃ kuryāddṛṣṭvā mohayate jagat // Rrā_2,8.51 //",
    "GS40nitrrk_u:3126": " srotoñjanaṃ kajjalaṃ ca kṣiptvā tatraiva pūrvavat /",
    "GS40nitrrk_u:3127": " tena cāñjitanetro yo devairapi na dṛśyate // Rrā_2,8.52 //",
    "GS40nitrrk_u:3128": " pādukāṃ tena yogena kṣiptvā padbhyāṃ tu dhārayet /",
    "GS40nitrrk_u:3129": " yatrecchā tatra tatraiva gantā bhavati tatkṣaṇāt // Rrā_2,8.53 //",
    "GS40nitrrk_u:3130": " tadvadraktapaṭaṃ tatra kṣiptvā saṃveṣṭya sādhakaḥ /",
    "GS40nitrrk_u:3131": " adṛśyo jāyate samyakpaṭe mukte tu dṛśyate // Rrā_2,8.54 //",
    "GS40nitrrk_u:3132": " kāntābhraṃ kāñcanaṃ sūtaṃ kṛtvā golaṃ tu veśayet /",
    "GS40nitrrk_u:3133": " vaṃśāgrasthaṃ mantrayuktaṃ sparśavedhī bhavettu tat // Rrā_2,8.55 //",
    "GS40nitrrk_u:3134": " śrīśaile paścime dvāre nāmnā brahmeśvareśvaraḥ /",
    "GS40nitrrk_u:3135": " talliṅgaṃ sparśamityāhurdurgā tatraiva tādṛśī // Rrā_2,8.56 //",
    "GS40nitrrk_u:3136": " navamaṃ yattu sopānaṃ nadyāṃ tattādṛśaṃ sthitam /",
    "GS40nitrrk_u:3137": " devasya tiṣṭhati dvāre mudgavarṇaṃ vilokayet // Rrā_2,8.57 //",
    "GS40nitrrk_u:3138": " brahmeśvarasya nairṛtye saṃsthitaṃ tintiṇīvanam /",
    "GS40nitrrk_u:3139": " tasmin vane sthitaṃ kuṇḍaṃ tatra tiṣṭhati caṇḍikā // Rrā_2,8.58 //",
    "GS40nitrrk_u:3140": " ekapādena ciñcādhas tadvṛkṣāt pattramāharet /",
    "GS40nitrrk_u:3141": " baddhvā vastre kṣipetkuṇḍe snānaṃ tatra samācaret // Rrā_2,8.59 //",
    "GS40nitrrk_u:3142": " snānānte poṭalī grāhyā sarve matsyā bhavanti te /",
    "GS40nitrrk_u:3143": " tatkāṣṭhaiḥ pācayettāni kaṇṭhaṃ pucchaṃ śirastyajet // Rrā_2,8.60 //",
    "GS40nitrrk_u:3144": " bhāgaṃ devāya saṃkalpya dvitīyamatitherbhavet /",
    "GS40nitrrk_u:3145": " tṛtīyaṃ sādhako bhuktvā kṣaṇaṃ bhavati mūrchitaḥ // Rrā_2,8.61 //",
    "GS40nitrrk_u:3146": " tatkṣaṇājjāyate siddhaśchidrāṃ paśyati medinīm /",
    "GS40nitrrk_u:3147": " ajarāmaratāṃ yāti na bādhyastridaśairapi // Rrā_2,8.62 //",
    "GS40nitrrk_u:3148": " alampurottare bhāge grāmaḥ syādbhīmapādukaḥ /",
    "GS40nitrrk_u:3149": " tasya grāmasya pārśve tu hastamātraṃ khanedbhuvam // Rrā_2,8.63 //",
    "GS40nitrrk_u:3150": " pāṣāṇāḥ sarpavadvakrā grāhyāḥ sparśā bhavanti te /",
    "GS40nitrrk_u:3151": " yogeśvarīti vikhyātā devatā yā tv alampure // Rrā_2,8.64 //",
    "GS40nitrrk_u:3152": " devyā hy agre guhā ramyā tanmadhye nikhanedbhuvam /",
    "GS40nitrrk_u:3153": " pāṣāṇā bhekasaṃkāśā grāhyā mārjāraviṣṭhayā // Rrā_2,8.65 //",
    "GS40nitrrk_u:3154": " miśrīkṛtya kṣipedvaṅge tadvaṅgaṃ tāratāṃ vrajet /",
    "GS40nitrrk_u:3155": " madhvājyasahitān bhakṣetpāṣāṇāṃstānvicakṣaṇaḥ // Rrā_2,8.66 //",
    "GS40nitrrk_u:3156": " śrīśailasyottaradvāre maheśo nāma devatā /",
    "GS40nitrrk_u:3157": " bhramarāmraḥ sthitastatra tasya pakvaphalāni vai // Rrā_2,8.67 //",
    "GS40nitrrk_u:3158": " sphoṭayettatra niryānti bhramarā jīvasaṃyutāḥ /",
    "GS40nitrrk_u:3159": " ityevaṃ pratyayaṃ jñātvā bhramarāṃstān parityajet // Rrā_2,8.68 //",
    "GS40nitrrk_u:3160": " phalāni pācayetkṣīraiḥ pibetkṣīraṃ yatheṣṭakam /",
    "GS40nitrrk_u:3161": " kiṃcinmūrchā bhavettena tato bodhe pibetpunaḥ // Rrā_2,8.69 //",
    "GS40nitrrk_u:3162": " evaṃ kuryāttrisaptāhaṃ vajrakāyo bhavennaraḥ /",
    "GS40nitrrk_u:3163": " valīpalitanirmukto jīvedācandratārakam // Rrā_2,8.70 //",
    "GS40nitrrk_u:3164": " sarvavāṅmayavettā ca vāyuvegī bhavennaraḥ /",
    "GS40nitrrk_u:3165": " tenaivāmraphalaikena varjitabhramareṇa ca /",
    "GS40nitrrk_u:3166": " sahasrapalavaṅgaṃ tu drāvitaṃ stambhayeddhruvam // Rrā_2,8.71 //",
    "GS40nitrrk_u:3167": " kṣepāttāramavāpnoti satyamīśvarabhāṣitam /",
    "GS40nitrrk_u:3168": " tatphalaṃ chidritaṃ kṛtvā utpātya bhramaraṃ tataḥ // Rrā_2,8.72 //",
    "GS40nitrrk_u:3169": " śuddhapāradakarṣaikaṃ tattulyaṃ kṛṣṇamabhrakam /",
    "GS40nitrrk_u:3170": " kṣiptvā tasminmukhaṃ ruddhvā limpenmṛdgomayena ca // Rrā_2,8.73 //",
    "GS40nitrrk_u:3171": " chāyāśuṣkaṃ tadāmrotthaiḥ kvāthairyāmaṃ vipācayet /",
    "GS40nitrrk_u:3172": " svabhāvaśītalā grāhyā guṭikā phalamadhyagā // Rrā_2,8.74 //",
    "GS40nitrrk_u:3173": " mukhasthā khecaraṃ datte adṛśyatvaṃ mahābalā /",
    "GS40nitrrk_u:3174": " kvāthe vākpatitulyaḥ syājjīvedācandratārakam // Rrā_2,8.75 //",
    "GS40nitrrk_u:3175": " tāraṃ tāmraṃ bhujaṃgaṃ vā koṭibhāgena vedhayet /",
    "GS40nitrrk_u:3176": " kṛṣṇābhraṃ śuddhasūtaṃ ca pūrvavattatphale kṣipet // Rrā_2,8.76 //",
    "GS40nitrrk_u:3177": " limpenmṛdgomayaistadvadāraṇyotpalakaiḥ puṭet /",
    "GS40nitrrk_u:3178": " svabhāvaśītalaṃ grāhyaṃ tadrasaṃ madhusarpiṣā // Rrā_2,8.77 //",
    "GS40nitrrk_u:3179": " guñjāmātraṃ sadā khādenmāsādbālo bhavennaraḥ /",
    "GS40nitrrk_u:3180": " jīvedbrahmadinaṃ vīro navanāgabalānvitaḥ // Rrā_2,8.78 //",
    "GS40nitrrk_u:3181": " vidyate lokavikhyātaḥ pūjyaḥ pañcopacārakaiḥ /",
    "GS40nitrrk_u:3182": " oṃ huṃ phaṭkāramantreṇa nirvikalpena sādhakaiḥ // Rrā_2,8.79 //",
    "GS40nitrrk_u:3183": " vīkṣya paścimadigbhāge hy antarikṣe ca tatkṣaṇāt /",
    "GS40nitrrk_u:3184": " paśyeddivyavimānāni jāyate pratyayo mahān // Rrā_2,8.80 //",
    "GS40nitrrk_u:3185": " tataḥ paścimadigbhāge gacchennadīṃ taretsudhīḥ /",
    "GS40nitrrk_u:3186": " gahvaraṃ dṛśyate tatra praviśetpaścimamukham // Rrā_2,8.81 //",
    "GS40nitrrk_u:3187": " yojanatritayaṃ gacchedekākī nirvikalpakaḥ /",
    "GS40nitrrk_u:3188": " pañcayojanavistīrṇaṃ dṛśyate kadalīvanam // Rrā_2,8.82 //",
    "GS40nitrrk_u:3189": " tasya madhye'tivistīrṇaṃ jalapūrṇaṃ sarovaram /",
    "GS40nitrrk_u:3190": " siṃhāsanaṃ tu tanmadhye śuddhasphaṭikasaṃnibham // Rrā_2,8.83 //",
    "GS40nitrrk_u:3191": " taṃ dṛṣṭvā daṇḍavadbhūmau nipatenmantramuccaret /",
    "GS40nitrrk_u:3192": " oṃ hrīṃ vidyāvāgīśvarādhipataye hrīṃ oṃ svāhā /",
    "GS40nitrrk_u:3193": " snānaṃ kṛtvā prayatnena lakṣamekaṃ japedanu /",
    "GS40nitrrk_u:3194": " yatheṣṭaṃ bhojanaṃ kṛtvā kandamūlaphalādikam // Rrā_2,8.84 //",
    "GS40nitrrk_u:3195": " tataḥ siṃhāsanasyordhvaṃ śuddhasphaṭikasaṃnibhaḥ /",
    "GS40nitrrk_u:3196": " caturbhujastrinetraśca dṛśyate parameśvaraḥ // Rrā_2,8.85 //",
    "GS40nitrrk_u:3197": " stotramantrairnamaskāraiḥ praṇipatya punaḥ punaḥ /",
    "GS40nitrrk_u:3198": " varaṃ datte yatheṣṭaṃ vai sādhakasya na saṃśayaḥ // Rrā_2,8.86 //",
    "GS40nitrrk_u:3199": " śatamāyatanaṃ tatra kūpānāṃ ca śataṃ nava /",
    "GS40nitrrk_u:3200": " tāvatsaṃkhyāstathārāmā nandanākhyavanāni ca // Rrā_2,8.87 //",
    "GS40nitrrk_u:3201": " tathā navaśataṃ vāpyo vidyante kadalīvane /",
    "GS40nitrrk_u:3202": " biladvārāṇi tāvanti kalpavṛkṣāstathaiva ca // Rrā_2,8.88 //",
    "GS40nitrrk_u:3203": " tatraiva maukalī nāma yakṣiṇī prakaṭā sthitā /",
    "GS40nitrrk_u:3204": " sā vakti bhojanaṃ dehi yadīcchasi samīhitam // Rrā_2,8.89 //",
    "GS40nitrrk_u:3205": " tatastasya pravaktavyaṃ dāsyāmi parameśvari /",
    "GS40nitrrk_u:3206": " kṣīrānnaṃ vā phalāhāraṃ tadagre dāpayet sudhīḥ // Rrā_2,8.90 //",
    "GS40nitrrk_u:3207": " sā vakti mama putro'yaṃ kṣaṇaṃ vakṣasi dhāraya /",
    "GS40nitrrk_u:3208": " yadā na muñcase bhūmau tadā siddhyaṣṭakaṃ tava // Rrā_2,8.91 //",
    "GS40nitrrk_u:3209": " dāsye'haṃ nātra saṃdeho bhojanānte'thavā punaḥ /",
    "GS40nitrrk_u:3210": " tyakte karomi saṃhāraṃ tasmādyatnena rakṣaya // Rrā_2,8.92 //",
    "GS40nitrrk_u:3211": " ityevaṃ sādhako vīraḥ kuryātsiddhimavāpnuyāt /",
    "GS40nitrrk_u:3212": " gaccheduttaradigbhāge tatsaro yojanārdhakam // Rrā_2,8.93 //",
    "GS40nitrrk_u:3213": " tatrāsti puṣpasampūrṇaṃ divyākhyaṃ nandanaṃ vanam /",
    "GS40nitrrk_u:3214": " puṣpāṇāṃ ghrāṇamātreṇa kṣutpipāsā na vidyate // Rrā_2,8.94 //",
    "GS40nitrrk_u:3215": " athavā bhakṣayettasmātphalamekaṃ yathācitam /",
    "GS40nitrrk_u:3216": " tena bhakṣitamātreṇa vajrakāyo bhavennaraḥ // Rrā_2,8.95 //",
    "GS40nitrrk_u:3217": " saro dakṣiṇadigbhāgaṃ gacchedyojanapādakam /",
    "GS40nitrrk_u:3218": " tatra dāḍimasampūrṇaṃ dṛśyate nandanaṃ vanam // Rrā_2,8.96 //",
    "GS40nitrrk_u:3219": " tatphalaṃ bhakṣayetsiddho jīvedyugasahasrakam /",
    "GS40nitrrk_u:3220": " tatsaraḥpūrvadigbhāge gacchetkrośārdhamātrakam // Rrā_2,8.97 //",
    "GS40nitrrk_u:3221": " tatra dhātrīphalaiḥ pūrṇaṃ śyāmalaṃ nandanaṃ vanam /",
    "GS40nitrrk_u:3222": " phalāni bhakṣayettāni jīvetkalpaśatatrayam // Rrā_2,8.98 //",
    "GS40nitrrk_u:3223": " tatsaraḥpaścimabhāge gacchedyojanamātrakam /",
    "GS40nitrrk_u:3224": " tatra bilvaphalaiḥ pūrṇaṃ dṛśyate nandanaṃ vanam // Rrā_2,8.99 //",
    "GS40nitrrk_u:3225": " tatphalaṃ bhakṣayedvīro jīveccandrārkatārakam /",
    "GS40nitrrk_u:3226": " tannandanavane ramye liṅgaṃ syānnīlavarṇakam // Rrā_2,8.100 //",
    "GS40nitrrk_u:3227": " praviśeduttaradvāre tatra nāgo mahābalaḥ /",
    "GS40nitrrk_u:3228": " ugraḥ saptaphaṇākāro dṛśyate 'tibhayaṃkaraḥ // Rrā_2,8.101 //",
    "GS40nitrrk_u:3229": " tasya kuryānnamaskāraṃ hruṃ hruṃ kuryātsamuddharet /",
    "GS40nitrrk_u:3230": " tadāsau vadate vāṇīmadṛśyatvaṃ dadāmi te // Rrā_2,8.102 //",
    "GS40nitrrk_u:3231": " gaccha tvaṃ paścimadvāre tatrāsti divyakanyakā /",
    "GS40nitrrk_u:3232": " gacchettatra mahāvīraḥ sādhako mantramuccaran // Rrā_2,8.103 //",
    "GS40nitrrk_u:3233": " hāraṃ dāsyati sā tuṣṭā na praveśaṃ prayacchati /",
    "GS40nitrrk_u:3234": " taṃ hāraṃ dhārayetkaṇṭhe sākṣādvāgīśvaro bhavet // Rrā_2,8.104 //",
    "GS40nitrrk_u:3235": " tatastu dakṣiṇaṃ dvāraṃ gacchettatra bhayaṃkaram /",
    "GS40nitrrk_u:3236": " muktakeśaṃ vakranetraṃ gadāhastaṃ digambaram // Rrā_2,8.105 //",
    "GS40nitrrk_u:3237": " nīlavarṇaṃ kṣetrapālaṃ dṛṣṭvā mantraṃ samuccaret /",
    "GS40nitrrk_u:3238": " ha hā he he haṃ hruṃkāraṃ phaṭ huṃ svāhāntameva ca // Rrā_2,8.106 //",
    "GS40nitrrk_u:3239": " anena mantrapāṭhena kṣetrapālaḥ prasīdati /",
    "GS40nitrrk_u:3240": " dadāti khecarīṃ siddhiṃ na praveśaṃ kadācana // Rrā_2,8.107 //",
    "GS40nitrrk_u:3241": " tatastu pūrvadigbhāge dvāraṃ tatra gaṇeśvaraḥ /",
    "GS40nitrrk_u:3242": " dṛśyate pūjayettaṃ vai sādhakaḥ praviśettataḥ // Rrā_2,8.108 //",
    "GS40nitrrk_u:3243": " dṛśyate divyacāpaṃ tu tathā liṅgaṃ manoharam /",
    "GS40nitrrk_u:3244": " pūjayecchivamantreṇa rakāreṇaiva nānyathā // Rrā_2,8.109 //",
    "GS40nitrrk_u:3245": " tatastatra japaṃ kuryādahorātramupoṣitaḥ /",
    "GS40nitrrk_u:3246": " pratyakṣo jāyate rudro varaṃ datte yathepsitam // Rrā_2,8.110 //",
    "GS40nitrrk_u:3247": " ityevamādayaḥ santi siddhayaḥ kadalīvane /",
    "GS40nitrrk_u:3248": " akṣarairlikhitaṃ dvāre tatra padmāvatībilam // Rrā_2,8.111 //",
    "GS40nitrrk_u:3249": " sarasaḥ pūrvadigbhāge yojanaikena tiṣṭhati /",
    "GS40nitrrk_u:3250": " vamanaṃ recanaṃ kṛtvā praviśettatra sādhakaḥ // Rrā_2,8.112 //",
    "GS40nitrrk_u:3251": " dhanvantaraṃ śataṃ yāvadgacchettatra mṛdaṅgam /",
    "GS40nitrrk_u:3252": " dṛṣṭvā taṃ vādayedvīraḥ samyakpadmāvatī tataḥ // Rrā_2,8.113 //",
    "GS40nitrrk_u:3253": " āgatya cāmṛtaṃ datte yatpānādamaro bhavet /",
    "GS40nitrrk_u:3254": " tatastaṃ prārthayatyeva āgaccha mama mandiram // Rrā_2,8.114 //",
    "GS40nitrrk_u:3255": " divyaṃ kanyāpañcaśataṃ parivāreṇa svīkuru /",
    "GS40nitrrk_u:3256": " ahaṃ patnī bhaviṣyāmi yāvadbrahmā ca jīvati // Rrā_2,8.115 //",
    "GS40nitrrk_u:3257": " tadante paramaṃ sthānaṃ gacchāmo nātra saṃśayaḥ /",
    "GS40nitrrk_u:3258": " kadambeśvaradevastu āgneyyāṃ diśi vidyate // Rrā_2,8.116 //",
    "GS40nitrrk_u:3259": " tasya pūrvataṭākāgre sthito vṛkṣaḥ kadambakaḥ /",
    "GS40nitrrk_u:3260": " tasya pattrāṇi saṃgṛhya kaṭutailena lepayet // Rrā_2,8.117 //",
    "GS40nitrrk_u:3261": " tadvṛkṣabījatailairvā tatkāṣṭhaiḥ pācayet sudhīḥ /",
    "GS40nitrrk_u:3262": " matsyā bhavanti te sarve tāmrapātre vinikṣipet // Rrā_2,8.118 //",
    "GS40nitrrk_u:3263": " kaṇṭhapucchaśirovarjaṃ madhvājyābhyāṃ tu bhakṣayet /",
    "GS40nitrrk_u:3264": " tatkṣaṇājjāyate siddho rudratulyo mahābalaḥ // Rrā_2,8.119 //",
    "GS40nitrrk_u:3265": " nadīsthāne ca yo vṛkṣo vidyate kuṇḍaleśvare /",
    "GS40nitrrk_u:3266": " pūrvavatkramayogena siddhiḥ syānnātra saṃśayaḥ // Rrā_2,8.120 //",
    "GS40nitrrk_u:3267": " kapoteśvaradevasyottare puṣpagiriḥ sthitaḥ /",
    "GS40nitrrk_u:3268": " tasya kuryāt prayatnena trivāraṃ tu pradakṣiṇam // Rrā_2,8.121 //",
    "GS40nitrrk_u:3269": " tataḥ śiraḥ samāruhya khecaratvaṃ labhennaraḥ /",
    "GS40nitrrk_u:3270": " tatpūrvottaradigbhāge chelikādvārasthitam // Rrā_2,8.122 //",
    "GS40nitrrk_u:3271": " uttarābhimukhaṃ tatra praviśeddhanuṣāṃ trayam /",
    "GS40nitrrk_u:3272": " mūṣikākārapāṣāṇāstiṣṭhanti tān samāharet // Rrā_2,8.123 //",
    "GS40nitrrk_u:3273": " takraiḥ piṣṭvā tadekaṃ tu pibenmūrchāmavāpnuyāt /",
    "GS40nitrrk_u:3274": " kṣaṇāduttiṣṭhate siddho jīvedbrahmadinatrayam // Rrā_2,8.124 //",
    "GS40nitrrk_u:3275": " sa eva sarvalohānāṃ sparśavedhakaro bhavet /",
    "GS40nitrrk_u:3276": " ahorātroṣito bhūtvā devāgre siddhimāpnuyāt // Rrā_2,8.125 //",
    "GS40nitrrk_u:3277": " kapoteśvaradevasya dakṣiṇe devatādvayam /",
    "GS40nitrrk_u:3278": " tanmadhye kaṭimātraṃ tu khanedgorocanopamāḥ // Rrā_2,8.126 //",
    "GS40nitrrk_u:3279": " pāṣāṇāstān samādāya madhvājyābhyāṃ prapeṣayet /",
    "GS40nitrrk_u:3280": " tatpānājjāyate martyaḥ kalpāyur nātra saṃśayaḥ // Rrā_2,8.127 //",
    "GS40nitrrk_u:3281": " kapoteśvaradevasya vāyavye hastamātrakam /",
    "GS40nitrrk_u:3282": " khanetpārāvataprakhyāḥ pāṣāṇāḥ sparśabhedakāḥ // Rrā_2,8.128 //",
    "GS40nitrrk_u:3283": " tiṣṭhanti grāhayedekaṃ devatārādhane kṛte /",
    "GS40nitrrk_u:3284": " mallikārjunadevasya aiśānyāṃ bhṛgupātanam // Rrā_2,8.129 //",
    "GS40nitrrk_u:3285": " vidyate tatsamīpasthaṃ kuṇḍaṃ tasmānmṛdāharet /",
    "GS40nitrrk_u:3286": " pañcagavyena sammiśrāṃ khadirāṅgārakairdhamet // Rrā_2,8.130 //",
    "GS40nitrrk_u:3287": " nīlotpalasamaṃ lohaṃ patatyevātha secayet /",
    "GS40nitrrk_u:3288": " madhvājyābhyāṃ sutaptaṃ tatsaptavāraṃ punaḥ punaḥ // Rrā_2,8.131 //",
    "GS40nitrrk_u:3289": " tadgolaṃ dhārayedvaktre viṣṇutulyo bhavennaraḥ /",
    "GS40nitrrk_u:3290": " bhṛgupātāt pūrvabhāge krośodadhikapāṭake // Rrā_2,8.132 //",
    "GS40nitrrk_u:3291": " tasyāgre acchatailākhyaḥ parvato nāma viśrutaḥ /",
    "GS40nitrrk_u:3292": " tatpaścime biladvāraṃ tanmadhye dhanvapañcakam // Rrā_2,8.133 //",
    "GS40nitrrk_u:3293": " gate tu dṛśyate kuṇḍaṃ raso lākṣārasaprabhaḥ /",
    "GS40nitrrk_u:3294": " alābupātre saṃgṛhya koṭivedhī bhavettu saḥ // Rrā_2,8.134 //",
    "GS40nitrrk_u:3295": " {sparśavedha: :",
    "GS40nitrrk_u:3296": " rock near a tempul}",
    "GS40nitrrk_u:3297": " mallikārjunadevasya pūrvato lokaviśrutaḥ /",
    "GS40nitrrk_u:3298": " prākāraścandraguptasya vidyate tatra mandiram // Rrā_2,8.135 //",
    "GS40nitrrk_u:3299": " tasya pūrve sthitaścaityaścaityapūrve mahāśilā /",
    "GS40nitrrk_u:3300": " mudgavarṇā ca sā khyātā sparśavedhakarā tu sā // Rrā_2,8.136 //",
    "GS40nitrrk_u:3301": " gajastatraiva vikhyātastamāruhya samāhitaḥ /",
    "GS40nitrrk_u:3302": " tasya pṛṣṭhāttṛṇaṃ grāhyaṃ tatsarvaṃ kanakaṃ bhavet // Rrā_2,8.137 //",
    "GS40nitrrk_u:3303": " gajasya cottare pārśve jānumātraṃ khanedbhuvam /",
    "GS40nitrrk_u:3304": " jambūphalasamākārāḥ santi te sparśavedhakāḥ // Rrā_2,8.138 //",
    "GS40nitrrk_u:3305": " gajasyādhaḥ khanedvātha jānumātraṃ labhettataḥ /",
    "GS40nitrrk_u:3306": " trikoṇaguṭikāṃ siddhāṃ lakṣavedhakarāṃ parām // Rrā_2,8.139 //",
    "GS40nitrrk_u:3307": " śrīśailasya tu vāyavye tīrthaṃ devahradaḥ sthitam /",
    "GS40nitrrk_u:3308": " tatra kuṇḍe mudgavarṇāḥ pāṣāṇāḥ sparśavedhakāḥ // Rrā_2,8.140 //",
    "GS40nitrrk_u:3309": " tatra kūrmopamaṃ liṅgaṃ sparśavedhakaraṃ param /",
    "GS40nitrrk_u:3310": " kṛttikāyāṃ supūrṇāyāṃ kṛtvā pūjāṃ samāharet // Rrā_2,8.141 //",
    "GS40nitrrk_u:3311": " gavyūtidvayatastasmānnāmnā nīlavanaṃ smṛtam /",
    "GS40nitrrk_u:3312": " tatra liṅgaṃ nīlavarṇaṃ jalaṃ caiva tu tādṛśam // Rrā_2,8.142 //",
    "GS40nitrrk_u:3313": " aśvābhrakākasadṛśāḥ pāṣāṇāḥ sparśavedhakāḥ /",
    "GS40nitrrk_u:3314": " santi devagṛhasyāntaḥ khanejjānvantarāddharet // Rrā_2,8.143 //",
    "GS40nitrrk_u:3315": " śrīśailasya tu nairṛtye nāmnā guṇḍiprabhā sthitā /",
    "GS40nitrrk_u:3316": " tasyāgrādgartamṛdgrāhyā pītavarṇā puṭairdahet // Rrā_2,8.144 //",
    "GS40nitrrk_u:3317": " tasmānniḥsarate hema sphuradrūpaṃ na saṃśayaḥ /",
    "GS40nitrrk_u:3318": " tatraiva bhramarāḥ syuśca pūrvavatphaladāyakāḥ // Rrā_2,8.145 //",
    "GS40nitrrk_u:3319": " tathā tambīpure nāmni tīrthe ca vipule śubham /",
    "GS40nitrrk_u:3320": " sadāphalaṃ tu vikhyātaṃ pūrvavatsādhayet sudhīḥ // Rrā_2,8.146 //",
    "GS40nitrrk_u:3321": " mahānandeśvaraṃ nāma śrīśailasya tu nairṛte /",
    "GS40nitrrk_u:3322": " tasya pūrvottare pārśve gacchedrājapathena tu // Rrā_2,8.147 //",
    "GS40nitrrk_u:3323": " kālavarṇeśvaro nāma devastasyāgrakuṇḍakam /",
    "GS40nitrrk_u:3324": " indragopakasaṃkāśas tanmadhye vidyate rasaḥ // Rrā_2,8.148 //",
    "GS40nitrrk_u:3325": " taptāni saptalohāni tatsekātkāñcanaṃ bhavet /",
    "GS40nitrrk_u:3326": " śrīśailasya tu īśāne devaḥ syātturaleśvaraḥ // Rrā_2,8.149 //",
    "GS40nitrrk_u:3327": " tasyottare suvikhyāta umāparvata uttamaḥ /",
    "GS40nitrrk_u:3328": " tasya mūrdhni triśūlābhā darbhāstiṣṭhanti śobhanāḥ // Rrā_2,8.150 //",
    "GS40nitrrk_u:3329": " tasyādhaḥ kaṭimātraṃ tu khātvā nīlāṃ mṛdaṃ haret /",
    "GS40nitrrk_u:3330": " tāṃ pacedakṣajaiḥ kāṣṭhairbhāgaṃ devāya kalpayet // Rrā_2,8.151 //",
    "GS40nitrrk_u:3331": " atitheśca tathāgneśca bhāgaṃ bhāgaṃ prakalpayet /",
    "GS40nitrrk_u:3332": " bhāgamātmani bhuñjīta jīvetkalpāyutaṃ naraḥ // Rrā_2,8.152 //",
    "GS40nitrrk_u:3333": " tatra koṭīśvaraṃ khyātamileśvarasamīpataḥ /",
    "GS40nitrrk_u:3334": " tasyāgre puṣpamātraṃ tu sparśavedhakaraṃ bhavet // Rrā_2,8.153 //",
    "GS40nitrrk_u:3335": " acaleśaśca tatraiva sparśavedhakaraḥ paraḥ /",
    "GS40nitrrk_u:3336": " dakṣiṇe leśasya yojanaikena vidyate // Rrā_2,8.154 //",
    "GS40nitrrk_u:3337": " amareśvaradevākhyastatra svarṇaśilā śubhā /",
    "GS40nitrrk_u:3338": " tasya pṛṣṭhe ca gomāṃsaṃ mahāmāṃsaṃ ca vā kṣipet // Rrā_2,8.155 //",
    "GS40nitrrk_u:3339": " prajvālya badarīkāṣṭhaiḥ prātaḥ svarṇopamā tu sā /",
    "GS40nitrrk_u:3340": " dṛśyate rajasā strīṇāṃ bhāvitaṃ vastrakhaṇḍakam // Rrā_2,8.156 //",
    "GS40nitrrk_u:3341": " tacchilāloḍitaṃ kuryādrakṣedalābupātrake /",
    "GS40nitrrk_u:3342": " tena saṃsparśamātreṇa lohaṃ bhavati hāṭakam // Rrā_2,8.157 //",
    "GS40nitrrk_u:3343": " śrīśaile tatra tatraiva pāṣāṇāḥ piṇḍabhūsthitāḥ /",
    "GS40nitrrk_u:3344": " taccūrṇaṃ triphalāsārdhaṃ karṣaikaṃ bhakṣayetsadā // Rrā_2,8.158 //",
    "GS40nitrrk_u:3345": " māsārdhaṃ tu jarāṃ hanti jīvedācandratārakam /",
    "GS40nitrrk_u:3346": " nairṛtye śailarājasya paṭāhakarṇa īśvaraḥ // Rrā_2,8.159 //",
    "GS40nitrrk_u:3347": " tasya ceśānadigbhāge pañcaviṃśatidhanvake /",
    "GS40nitrrk_u:3348": " dvihastamātrordhvaśilā tatra hastadvayaṃ khanet // Rrā_2,8.160 //",
    "GS40nitrrk_u:3349": " śrāvasampuṭasaṃkāśān pāṣāṇāṃstriṃśadāharet /",
    "GS40nitrrk_u:3350": " kṛtvā tānagnivarṇāṃśca siñcetkūṣmāṇḍajairdravaiḥ // Rrā_2,8.161 //",
    "GS40nitrrk_u:3351": " tanmadhyānnavanītaṃ tu gṛhṇīyād devāya bhāgakam /",
    "GS40nitrrk_u:3352": " atitherbhāgaikaṃ tu bhāgaikaṃ bhakṣayedbudhaḥ // Rrā_2,8.162 //",
    "GS40nitrrk_u:3353": " mūrchā bhaveddivārātraṃ prabuddho jāyate naraḥ /",
    "GS40nitrrk_u:3354": " jīvedvarṣāyutaṃ vīro valīpalitavarjitaḥ // Rrā_2,8.163 //",
    "GS40nitrrk_u:3355": " tasya devasya sopānaṃ dvitīyaṃ sparśavedhakam /",
    "GS40nitrrk_u:3356": " tasya devasya pārśve tu pāṣāṇāḥ śvetapītakāḥ // Rrā_2,8.164 //",
    "GS40nitrrk_u:3357": " sarvasparśā na saṃdeha ekameva samāharet /",
    "GS40nitrrk_u:3358": " tasya devasya pūrve tu kūpaḥ syānnātidūrataḥ // Rrā_2,8.165 //",
    "GS40nitrrk_u:3359": " tanmadhye bhekasaṃkāśāḥ pāṣāṇāḥ sparśavedhāḥ /",
    "GS40nitrrk_u:3360": " uttare tasya devasya vikhyāto liṅgaparvataḥ // Rrā_2,8.166 //",
    "GS40nitrrk_u:3361": " tasya cottarapārśve tu nadī syātpūrvavāhinī /",
    "GS40nitrrk_u:3362": " nadyāḥ paścimadigbhāge liṅgaṃ piṅgalavarṇakam // Rrā_2,8.167 //",
    "GS40nitrrk_u:3363": " tatra śailodakaiḥ kuṇḍaṃ pūrṇaṃ syātkṣaṇavedhakam /",
    "GS40nitrrk_u:3364": " maheśāddakṣiṇe bhāge caṇḍikā yojanadvaye // Rrā_2,8.168 //",
    "GS40nitrrk_u:3365": " piṇḍādevīti vikhyātā tasyā vāyavyakoṇataḥ /",
    "GS40nitrrk_u:3366": " kūpastiṣṭhati tanmadhye pāṣāṇā mudgavarṇakāḥ // Rrā_2,8.169 //",
    "GS40nitrrk_u:3367": " tathā pathyānibhāścaiva sarve te sparśavedhakāḥ /",
    "GS40nitrrk_u:3368": " sparśanādatra sarveṣāṃ vedhayuktir vidhīyate // Rrā_2,8.170 //",
    "GS40nitrrk_u:3369": " sthūlaścetpeṣayecchlakṣṇaṃ tena mūṣāṃ tu kārayet /",
    "GS40nitrrk_u:3370": " aṣṭalohāni tanmadhye samāvartyāni kārayet // Rrā_2,8.171 //",
    "GS40nitrrk_u:3371": " tatsarvaṃ jāyate svarṇamevaṃ kuryādyathepsitam /",
    "GS40nitrrk_u:3372": " sūkṣmaścedaṣṭalohānāṃ drutānāṃ yatra kutracit // Rrā_2,8.172 //",
    "GS40nitrrk_u:3373": " taṃ sarvaṃ nikṣipenmadhye sarvaṃ tatkāñcanaṃ bhavet /",
    "GS40nitrrk_u:3374": " mallikārjunavāyavye tīrthaṃ sarveśvaraṃ sthitam // Rrā_2,8.173 //",
    "GS40nitrrk_u:3375": " tasya dakṣiṇadigbhāge jalamārge'rdhayojane /",
    "GS40nitrrk_u:3376": " gate ḍāṅgarikaṃ tatra dṛśyate tasya mūrdhani // Rrā_2,8.174 //",
    "GS40nitrrk_u:3377": " dhātrīphalāni kṛṣṇāni vidyante tāni bhakṣayet /",
    "GS40nitrrk_u:3378": " yatheṣṭāni tu saptāhaṃ vajrakāyo bhavennaraḥ // Rrā_2,8.175 //",
    "GS40nitrrk_u:3379": " valīpalitanirmukto jīvetkalpaśatatrayam /",
    "GS40nitrrk_u:3380": " tasmācca dakṣiṇe bhāge kākalerīmahānavam // Rrā_2,8.176 //",
    "GS40nitrrk_u:3381": " tatrāsti stambhakadalī praviśettatra sādhakaḥ /",
    "GS40nitrrk_u:3382": " gacchetkrośārdhamātraṃ tu dṛśyate rasakuṇḍakam // Rrā_2,8.177 //",
    "GS40nitrrk_u:3383": " gṛhītvālābupātre tu koṭivedhī bhavedrasaḥ /",
    "GS40nitrrk_u:3384": " tasmin vane mayūraḥ syānnīlavarṇaśilāmayaḥ // Rrā_2,8.178 //",
    "GS40nitrrk_u:3385": " mukhāgre tasya kuṇḍaṃ tu dvādaśāṅgulanīlakam /",
    "GS40nitrrk_u:3386": " tanmadhye śuṣkavaṃśaṃ tu kṣiptvā syānnūtanaḥ kṣaṇāt // Rrā_2,8.179 //",
    "GS40nitrrk_u:3387": " dine pattraṃ phalaṃ puṣpaṃ jāyate tasya nānyathā /",
    "GS40nitrrk_u:3388": " tatra pāradaprasthaikaṃ kṣiptvā tāvajjalaṃ haret // Rrā_2,8.180 //",
    "GS40nitrrk_u:3389": " kṣaudratulyaṃ pibettaṃ vai tatkṣaṇānmūrchito bhavet /",
    "GS40nitrrk_u:3390": " muhūrtāllabdharājyaḥsyājjīvedyugasahasrakam // Rrā_2,8.181 //",
    "GS40nitrrk_u:3391": " śailasyāgneyabhāge tu guṭikāsiddhakeśvaraḥ /",
    "GS40nitrrk_u:3392": " vidyate tasya purataḥ pañcahastāṃ khanedbhuvam // Rrā_2,8.182 //",
    "GS40nitrrk_u:3393": " pāṣāṇā badarākārāḥ santi khegatidāyakāḥ /",
    "GS40nitrrk_u:3394": " ekameva samāhṛtya vaktre dhāryaḥ khagāmibhiḥ // Rrā_2,8.183 //",
    "GS40nitrrk_u:3395": " śrīśaile sarvayogānām uktānāṃ vidhirucyate /",
    "GS40nitrrk_u:3396": " mantranyāsaṃ purā kṛtvā paścāllakṣaṃ japedanu // Rrā_2,8.184 //",
    "GS40nitrrk_u:3397": " aghoraṃ tena vai śīghraṃ tattatsiddhimavāpnuyāt /",
    "GS40nitrrk_u:3398": " kṣetradevatāmāvāhayet /",
    "GS40nitrrk_u:3399": " tatra svapne devatā pratyakṣībhūya varaṃ dadāti /",
    "GS40nitrrk_u:3400": " evaṃ mantraparaiḥ suniścalatarair bhaktaiśca tatsādhakaiḥ śambhoḥ pūjanatatparaiḥ pratidinaṃ pūjāvidheḥ pālakaiḥ /",
    "GS40nitrrk_u:3401": " kāryaṃ śrīgirisādhanaṃ japaparair āmnāyapāraṃgatair no cetkleśakaraṃ parākṛtamaho vyarthaṃ bhavenniścitam // Rrā_2,8.185 //",
    "GS40nitrrk_u:3402": " RRĀ, 3, 1",
    "GS40nitrrk_u:3403": " yena sṛṣṭaṃ vidā cidātmasvamaruttejojalorvīgaṇāḥ satsaṃvicchivaśaktibhairavakalāḥ śrīkaṇṭhapañcānanaḥ /",
    "GS40nitrrk_u:3404": " īśo rudramurāridhātṛvibudhāś candrārkatārāgaṇāḥ so 'yaṃ pātu carācaraṃ jagadidaṃ nirnāmanāmādhipaḥ // Rrā_3,1.1 //",
    "GS40nitrrk_u:3405": " sūte sūtavaro varaṃ ca kanakaṃ śabdātparaṃ sparśanāddhūmādvidhyati tatkṣaṇād aghaharaṃ saṃkhyāṃ sakharvāṃśataḥ /",
    "GS40nitrrk_u:3406": " saṃkhyām arbudakoṭilakṣamayutaṃ yuktyā sahasraṃ śataṃ datte khegatimakṣayaṃ śivapadaṃ tasmai parasmai namaḥ // Rrā_3,1.2 //",
    "GS40nitrrk_u:3407": " natvā śrīpārvatīṃ devīṃ bhairavaṃ siddhasaṃtatim /",
    "GS40nitrrk_u:3408": " rasaratnākaraṃ vakṣye dehe lohe śivaṃkaram // Rrā_3,1.3 //",
    "GS40nitrrk_u:3409": " {rasanāmāni}",
    "GS40nitrrk_u:3410": " śivabījaḥ sūtarājaḥ pāradaśca rasendrakaḥ /",
    "GS40nitrrk_u:3411": " etāni rasanāmāni tathānyāni śive yathā // Rrā_3,1.4 //",
    "GS40nitrrk_u:3412": " datte śivapadaṃ siddhiṃ sādhakānāṃ mahottamām /",
    "GS40nitrrk_u:3413": " śivabījaṃ tadākhyātaṃ sarvasiddhipradāyakam // Rrā_3,1.5 //",
    "GS40nitrrk_u:3414": " {mercury:: nirukti}",
    "GS40nitrrk_u:3415": " yataḥ paraśivātsūtastena sūtaḥ sa coditaḥ /",
    "GS40nitrrk_u:3416": " saṃsārasya paraṃ pāraṃ datte'sau pāradaḥ smṛtaḥ // Rrā_3,1.6 //",
    "GS40nitrrk_u:3417": " rasībhavanti lohāni dehā api susevanāt /",
    "GS40nitrrk_u:3418": " rasendras tena vikhyāto dravatvācca rasaḥ smṛtaḥ // Rrā_3,1.7 //",
    "GS40nitrrk_u:3419": " rasaśāstreṣu sarveṣu śambhunā sūcitaṃ purā /",
    "GS40nitrrk_u:3420": " raso rasāyanaṃ divyaṃ sūcanānnaiva budhyate // Rrā_3,1.8 //",
    "GS40nitrrk_u:3421": " siddhaiḥ śivamukhāt prāptaṃ teṣāṃ siddhistu sādhanāt /",
    "GS40nitrrk_u:3422": " sampradāyakramo yuktistaiḥ svaśāstreṣu gopitā // Rrā_3,1.9 //",
    "GS40nitrrk_u:3423": " mayāpi tanmukhātprāptaṃ sādhitaṃ bahudhā tataḥ /",
    "GS40nitrrk_u:3424": " rasaśāstrāṇi sarvāṇi samālokya yathākramam // Rrā_3,1.10 //",
    "GS40nitrrk_u:3425": " sādhakānāṃ hitārthāya prakaṭīkriyate'dhunā /",
    "GS40nitrrk_u:3426": " na krameṇa vinā śāstraṃ na śāstreṇa vinā kramaḥ // Rrā_3,1.11 //",
    "GS40nitrrk_u:3427": " śāstraṃ kramayutaṃ jñātvā yaḥ karoti sa siddhibhāk /",
    "GS40nitrrk_u:3428": " {ācārya}",
    "GS40nitrrk_u:3429": " ācāryo jñānavāndakṣo rasaśāstraviśāradaḥ // Rrā_3,1.12 //",
    "GS40nitrrk_u:3430": " mantrasiddho mahāvīro niścalaḥ śivavatsalaḥ /",
    "GS40nitrrk_u:3431": " devībhaktaḥ sadā dhīro devatāyāgatatparaḥ // Rrā_3,1.13 //",
    "GS40nitrrk_u:3432": " sarvāmnāyaviśeṣajñaḥ kuśalo rasakarmaṇi /",
    "GS40nitrrk_u:3433": " evaṃ lakṣaṇasaṃyukto rasavidyāgurur bhavet // Rrā_3,1.14 //",
    "GS40nitrrk_u:3434": " {śiṣya}",
    "GS40nitrrk_u:3435": " gurubhaktāḥ sadācārāḥ satyavanto dṛḍhavratāḥ /",
    "GS40nitrrk_u:3436": " nirālasāḥ svadharmajñāḥ sadājñāparipālakāḥ // Rrā_3,1.15 //",
    "GS40nitrrk_u:3437": " dambhamātsaryanirmuktāḥ kulācāreṣu dīkṣitāḥ /",
    "GS40nitrrk_u:3438": " atyantasādhakāḥ śāntā mantrārādhanatatparāḥ // Rrā_3,1.16 //",
    "GS40nitrrk_u:3439": " ityevaṃ lakṣaṇairyuktāḥ śiṣyāḥ syū rasasiddhaye /",
    "GS40nitrrk_u:3440": " {anucarāḥ}",
    "GS40nitrrk_u:3441": " sahāyāḥ sodyamāḥ sarve yathā śiṣyāstato'dhikāḥ // Rrā_3,1.17 //",
    "GS40nitrrk_u:3442": " kulīnāḥ svāmibhaktāśca kartavyā rasakarmaṇi /",
    "GS40nitrrk_u:3443": " {bad alchemists}",
    "GS40nitrrk_u:3444": " nāstikā ye durācārāścumbakā gurutalpagāḥ // Rrā_3,1.18 //",
    "GS40nitrrk_u:3445": " vidyāṃ gṛhītumicchanti cauryeṇa ca balācchalāt /",
    "GS40nitrrk_u:3446": " na teṣāṃ sidhyate kiṃcinmaṇimantrauṣadhādikam // Rrā_3,1.19 //",
    "GS40nitrrk_u:3447": " kurvanti yadi mohena nāśayanti svakaṃ dhanam /",
    "GS40nitrrk_u:3448": " iha loke sukhaṃ nāsti paraloke tathaiva ca // Rrā_3,1.20 //",
    "GS40nitrrk_u:3449": " tasmād bhaktibalādeva saṃtuṣyati yathā guruḥ /",
    "GS40nitrrk_u:3450": " tathā śiṣyeṇa sā grāhyā rasavidyātmasiddhaye // Rrā_3,1.21 //",
    "GS40nitrrk_u:3451": " hastamastakayogena varaṃ labdhvā susādhayet /",
    "GS40nitrrk_u:3452": " {rasaśālā}",
    "GS40nitrrk_u:3453": " ātaṅkarahite deśe dharmarājye manorame // Rrā_3,1.22 //",
    "GS40nitrrk_u:3454": " umāmaheśvaropete samṛddhe nagare śubhe /",
    "GS40nitrrk_u:3455": " kartavyaṃ sādhanaṃ tatra rasarājasya dhīmatā // Rrā_3,1.23 //",
    "GS40nitrrk_u:3456": " atyantopavane ramye caturdvāropaśobhite /",
    "GS40nitrrk_u:3457": " tatra śālā prakartavyā suvistīrṇā manoramā // Rrā_3,1.24 //",
    "GS40nitrrk_u:3458": " samyagvātāyanopetā divyacitrairvicitritā /",
    "GS40nitrrk_u:3459": " {rasamaṇḍapa}",
    "GS40nitrrk_u:3460": " tatsamīpe same dīrghe kartavyaṃ rasamaṇḍapam // Rrā_3,1.25 //",
    "GS40nitrrk_u:3461": " atiguptaṃ suvistīrṇakapāṭārgalabhūṣitam /",
    "GS40nitrrk_u:3462": " dhvajachattravitānāḍhyaṃ puṣpamālāvilambitam // Rrā_3,1.26 //",
    "GS40nitrrk_u:3463": " bherīkākalaghaṇṭādiśṛṅginādavināditam /",
    "GS40nitrrk_u:3464": " bhūḥ samā tatra kartavyā sudṛḍhā darpaṇopamā // Rrā_3,1.27 //",
    "GS40nitrrk_u:3465": " tanmadhye vedikā ramyā kartavyā lakṣaṇānvitā /",
    "GS40nitrrk_u:3466": " {rasaliṅga}",
    "GS40nitrrk_u:3467": " niṣkatrayaṃ hemapattraṃ rasendro navaniṣkakam // Rrā_3,1.28 //",
    "GS40nitrrk_u:3468": " amlena mardayedyāmaṃ tena liṅgaṃ tu kārayet /",
    "GS40nitrrk_u:3469": " dolāyantre sāranāle jambīrasthaṃ dinaṃ pacet // Rrā_3,1.29 //",
    "GS40nitrrk_u:3470": " {rasaliṅga:: worship}",
    "GS40nitrrk_u:3471": " talliṅgaṃ pūjayettatra suśubhair upacārakaiḥ /",
    "GS40nitrrk_u:3472": " liṅgakoṭisahasrasya yatphalaṃ samyagarcanāt // Rrā_3,1.30 //",
    "GS40nitrrk_u:3473": " tatphalaṃ koṭiguṇitaṃ rasaliṅgārcanād bhavet /",
    "GS40nitrrk_u:3474": " brahmahatyāsahasrāṇi gohatyāprayutānyapi // Rrā_3,1.31 //",
    "GS40nitrrk_u:3475": " tatkṣaṇādvilayaṃ yānti rasaliṅgasya darśanāt /",
    "GS40nitrrk_u:3476": " sparśanātprāpyate muktiriti satyaṃ śivoditam /",
    "GS40nitrrk_u:3477": " vāṅmāyāṃ śrīmadghoreṇa mantrarājena vārcayet // Rrā_3,1.32 //",
    "GS40nitrrk_u:3478": " aṣṭādaśabhujaṃ śubhraṃ pañcavaktraṃ trilocanam // Rrā_3,1.33 //",
    "GS40nitrrk_u:3479": " pretārūḍhaṃ nīlakaṇṭhaṃ rasaliṅgaṃ vicintayet /",
    "GS40nitrrk_u:3480": " tasyotsaṅge mahādevīm ekavaktrāṃ caturbhujām // Rrā_3,1.34 //",
    "GS40nitrrk_u:3481": " akṣamālāṅkuśaṃ dakṣe vāme pāśābhayaṃ śubham /",
    "GS40nitrrk_u:3482": " dadhantīṃ taptahemābhāṃ pītavastrāṃ vicintayet // Rrā_3,1.35 //",
    "GS40nitrrk_u:3483": " vāṅmāyā śrī kāmarājaśaktir bījarasāṅkuśā /",
    "GS40nitrrk_u:3484": " yai namo dvādaśaiteṣāṃ kāmavidyā rasāṅkuśā // Rrā_3,1.36 //",
    "GS40nitrrk_u:3485": " anayā pūjayeddevīṃ gandhapuṣpākṣatādibhiḥ /",
    "GS40nitrrk_u:3486": " nandibhṛṅgimahākālānpūjayet pūrvadikkramāt // Rrā_3,1.37 //",
    "GS40nitrrk_u:3487": " pūjayennāmamantraistu praṇavādinamo'ntakaiḥ /",
    "GS40nitrrk_u:3488": " evaṃ nityārcanaṃ tatra kartavyaṃ rasasiddhaye // Rrā_3,1.38 //",
    "GS40nitrrk_u:3489": " {rasadīkṣā}",
    "GS40nitrrk_u:3490": " rasadīkṣā śivenoktā dātavyā sādhakāya vai /",
    "GS40nitrrk_u:3491": " yathoktena vidhānena guruṇā muditātmanā // Rrā_3,1.39 //",
    "GS40nitrrk_u:3492": " sumuhūrte sunakṣatre candratārābalānvite /",
    "GS40nitrrk_u:3493": " kalaśaṃ toyasampūrṇaṃ hemaratnaphalairyutam // Rrā_3,1.40 //",
    "GS40nitrrk_u:3494": " sthāpayed rasaliṅgāgre divyavastreṇa veṣṭitam /",
    "GS40nitrrk_u:3495": " gandhapuṣpākṣatadhūpadīpair naivedyato 'rcayet // Rrā_3,1.41 //",
    "GS40nitrrk_u:3496": " pūjānte havanaṃ kuryādyonikuṇḍe sulakṣaṇe /",
    "GS40nitrrk_u:3497": " tilājyaiḥ pāyasaiḥ puṣpairaṣṭādhikaśataiḥ pṛthak // Rrā_3,1.42 //",
    "GS40nitrrk_u:3498": " aghoreṇa rasāṅkuśyā homānte śiṣyamāvahet /",
    "GS40nitrrk_u:3499": " kākinīśaktisaṃyuktaṃ rasasiddhiparāyaṇam // Rrā_3,1.43 //",
    "GS40nitrrk_u:3500": " {kākinī (def.)}",
    "GS40nitrrk_u:3501": " yasyāḥ saṃkucitāḥ keśāḥ śyāmā yā padmalocanā /",
    "GS40nitrrk_u:3502": " surūpā taruṇī citrā vistīrṇajaghanā śubhā // Rrā_3,1.44 //",
    "GS40nitrrk_u:3503": " saṃkīrṇaradanā pīnastanabhāreṇa cānatā /",
    "GS40nitrrk_u:3504": " cumbanāliṅganasparśakomalā mṛdubhāṣiṇī // Rrā_3,1.45 //",
    "GS40nitrrk_u:3505": " aśvatthapattrasadṛśayonideśena śobhitā /",
    "GS40nitrrk_u:3506": " kṛṣṇapakṣe puṣpavatī sā nārī kākinī smṛtā // Rrā_3,1.46 //",
    "GS40nitrrk_u:3507": " rasabandhe prayoge ca uttamā rasasādhane /",
    "GS40nitrrk_u:3508": " {kākiṇī:: substitute}",
    "GS40nitrrk_u:3509": " tadabhāve surūpā tu yā kācit taruṇāṅganā // Rrā_3,1.47 //",
    "GS40nitrrk_u:3510": " tasyā deyaṃ trisaptāhaṃ gandhakaṃ ghṛtasaṃyutam /",
    "GS40nitrrk_u:3511": " karṣaikaikaṃ prabhāte tu sā bhavetkākinīsamā // Rrā_3,1.48 //",
    "GS40nitrrk_u:3512": " {rasadīkṣā (cont.)}",
    "GS40nitrrk_u:3513": " evaṃ śaktiyuto yo 'sau dīkṣayettaṃ gurūttamaḥ /",
    "GS40nitrrk_u:3514": " susnātam abhiṣiñceta vimalaiḥ kalaśodakaiḥ // Rrā_3,1.49 //",
    "GS40nitrrk_u:3515": " aghoramaṅkuśīṃ vidyāṃ dadyācchiṣyāya sadguruḥ /",
    "GS40nitrrk_u:3516": " yathāśaktyātha śiṣyeṇa dātavyā gurudakṣiṇā // Rrā_3,1.50 //",
    "GS40nitrrk_u:3517": " athājñayā gurormantraṃ lakṣaṃ lakṣaṃ pṛthagjapet /",
    "GS40nitrrk_u:3518": " daśāṃśena hunet kuṇḍe trikoṇe hastamātrake // Rrā_3,1.51 //",
    "GS40nitrrk_u:3519": " kamalaṃ caturasraṃ ca caturdvāraiḥ suśobhitam /",
    "GS40nitrrk_u:3520": " jātipuṣpaṃ trimadhvaktaṃ pūrṇānte kanyakārcanam /",
    "GS40nitrrk_u:3521": " kṛtvātha praviśecchālāṃ śubhāṃ liptāṃ suvedikām // Rrā_3,1.52 //",
    "GS40nitrrk_u:3522": " ṣaṭkoṇaṃ maṇḍalaṃ tatra sindūreṇa dvihastakam /",
    "GS40nitrrk_u:3523": " vedikāyāṃ likhetsamyak tadbahiścāṣṭapattrakam // Rrā_3,1.53 //",
    "GS40nitrrk_u:3524": " kamalaṃ caturasraṃ ca caturdvāreṣu śobhitam /",
    "GS40nitrrk_u:3525": " karṇikāyāṃ nyasetkhalvaṃ lohajaṃ svarṇarekhitam // Rrā_3,1.54 //",
    "GS40nitrrk_u:3526": " tanmadhye rasarājaṃ tu palānāṃ śatamātrakam /",
    "GS40nitrrk_u:3527": " pañcāśatpañcaviṃśaṃ vā pūjayed rasaliṅgavat // Rrā_3,1.55 //",
    "GS40nitrrk_u:3528": " vajravaikrāntavajrābhrakāntapāṣāṇaṭaṅkaṇam /",
    "GS40nitrrk_u:3529": " bhūnāgaṃ śaktayaścaitāḥ ṣaṭsu pattreṣu pūjayet // Rrā_3,1.56 //",
    "GS40nitrrk_u:3530": " {uparasāḥ}",
    "GS40nitrrk_u:3531": " gandhatālakakāsīsaśilākaṅkuṣṭhabhūkhagam /",
    "GS40nitrrk_u:3532": " rājāvarto gairikaṃ ca khyātā uparasā amī // Rrā_3,1.57 //",
    "GS40nitrrk_u:3533": " {uparasa:: worship}",
    "GS40nitrrk_u:3534": " pūjyā aṣṭadaleṣvete pūrvādīśāntagāḥ kramāt /",
    "GS40nitrrk_u:3535": " {mahārasāḥ}",
    "GS40nitrrk_u:3536": " rasakaṃ vimalā tāpyaṃ capalā tutthamañjanam // Rrā_3,1.58 //",
    "GS40nitrrk_u:3537": " hiṅgulaṃ sasyakaṃ caiva khyātā ete mahārasāḥ /",
    "GS40nitrrk_u:3538": " pūrvādīśānaparyantaṃ pattrāgreṣu prapūjayet // Rrā_3,1.59 //",
    "GS40nitrrk_u:3539": " pūrvadvāre svarṇaraupye dakṣiṇe tāmrasīsake /",
    "GS40nitrrk_u:3540": " paścime vaṅgakāntau ca uttare tīkṣṇamuṇḍake // Rrā_3,1.60 //",
    "GS40nitrrk_u:3541": " sarvametamaghoreṇa pūjayed aṅkuśānvitam /",
    "GS40nitrrk_u:3542": " {Ausstattung des Alchemisten}",
    "GS40nitrrk_u:3543": " viḍakāñjikayantrāṇi kṣāramṛllavaṇāni ca // Rrā_3,1.61 //",
    "GS40nitrrk_u:3544": " koṣṭhī mūṣā vaṅkanālī tuṣāṅgāravanopalāḥ /",
    "GS40nitrrk_u:3545": " bhastrikā daṃśakān ekā śilā khalvo'pyudūkhalam // Rrā_3,1.62 //",
    "GS40nitrrk_u:3546": " svarṇakāropakaraṇaṃ samastatulanāni ca /",
    "GS40nitrrk_u:3547": " mṛtkāṣṭhatāmralohādyapātrāṇi vividhāni ca // Rrā_3,1.63 //",
    "GS40nitrrk_u:3548": " divyauṣadhāni vargāśca rañjakaṃ snehanāni ca /",
    "GS40nitrrk_u:3549": " etāni dvārabāhye tu mūlamantreṇa pūjayet // Rrā_3,1.64 //",
    "GS40nitrrk_u:3550": " vāṅmāyāṃ heṃ tataḥ kṣmeṃ ca kṣmaśca pañcākṣaro manuḥ /",
    "GS40nitrrk_u:3551": " anena mūlamantreṇa bhairavaṃ tatra pūjayet // Rrā_3,1.65 //",
    "GS40nitrrk_u:3552": " {rasasiddhas}",
    "GS40nitrrk_u:3553": " sarveṣāṃ rasasiddhānāṃ nāmāni kīrtayettadā /",
    "GS40nitrrk_u:3554": " vyālācāryaścandrasenaḥ subuddhirnaravāhanaḥ // Rrā_3,1.66 //",
    "GS40nitrrk_u:3555": " nāgārjuno ratnaghoṣaḥ surānando yaśodharaḥ /",
    "GS40nitrrk_u:3556": " indradyumnaśca māṇḍavyaścarpaṭiḥ śūrasenakaḥ // Rrā_3,1.67 //",
    "GS40nitrrk_u:3557": " vāḍabo nāgabuddhiśca khaṇḍaḥ kāpāliko haraḥ /",
    "GS40nitrrk_u:3558": " kāmalī tāttvikaḥ śambhurloko lampaṭaśāradau // Rrā_3,1.68 //",
    "GS40nitrrk_u:3559": " bāṇāsuro muniśreṣṭho govindaḥ kapilo baliḥ /",
    "GS40nitrrk_u:3560": " ete sarve tu bhūpendrā rasasiddhā mahābalāḥ // Rrā_3,1.69 //",
    "GS40nitrrk_u:3561": " caranti sarvalokeṣu nirjarāmaraṇāḥ sadā /",
    "GS40nitrrk_u:3562": " saptaviṃśatisaṃkhyākā rasasiddhipradāyakāḥ // Rrā_3,1.70 //",
    "GS40nitrrk_u:3563": " vandyāḥ pūjyāḥ prayatnena tataḥ kuryādrasāyanam /",
    "GS40nitrrk_u:3564": " harṣayed dvijadevāṃśca tarpayediṣṭadevatām // Rrā_3,1.71 //",
    "GS40nitrrk_u:3565": " kumārīyoginīyogimunimāyikasādhakān /",
    "GS40nitrrk_u:3566": " tarpayetpūjayed bhaktyā nijaśaktyanusārataḥ // Rrā_3,1.72 //",
    "GS40nitrrk_u:3567": " ityevaṃ sarvasambhārayuktaṃ kuryādrasotsavam /",
    "GS40nitrrk_u:3568": " sarvavighnapraśāntyarthaṃ sarvepsitaphalapradam // Rrā_3,1.73 //",
    "GS40nitrrk_u:3569": " anyathā cedvimūḍhātmā mantradīkṣākramaṃ vinā /",
    "GS40nitrrk_u:3570": " kartumicchati sūtasya sādhanaṃ guruvarjitaḥ // Rrā_3,1.74 //",
    "GS40nitrrk_u:3571": " nāsau siddhimavāpnoti yatnakoṭiśatairapi /",
    "GS40nitrrk_u:3572": " tasmāt sarvaprayatnena śāstroktāṃ kārayet kriyām // Rrā_3,1.75 //",
    "GS40nitrrk_u:3573": " samyaksādhanasodyamā guruyutā rājājñayālaṃkṛtā nānākarmaṇi kovidā rasaparāstvāḍhyā janaiścārthitāḥ /",
    "GS40nitrrk_u:3574": " mātrāyantrasupākakarmakuśalāḥ sarvauṣadhīkovidāsteṣāṃ sidhyati nānyathā vidhibalāt śrī pāradaḥ pāradaḥ // Rrā_3,1.76 //",
    "GS40nitrrk_u:3575": " RRĀ, 3, 2",
    "GS40nitrrk_u:3576": " bhaktyā śāstravicāraṇādanudinaṃ pūjāvidheḥ pālanāt svātmānandanimajjanāt parahitāt kāryakriyāgopanāt /",
    "GS40nitrrk_u:3577": " nityaṃ sadgurusevanād anubhavāt sūtasya sadbhāvanād dāsyante nijaraśmayo varabalāt satsampradāyātsphuṭam // Rrā_3,2.1 //",
    "GS40nitrrk_u:3578": " rasādilohaparyantaṃ śodhane māraṇe hitam /",
    "GS40nitrrk_u:3579": " bhāvanāyāṃ kvacic caiva nānāvargo nigadyate // Rrā_3,2.2 //",
    "GS40nitrrk_u:3580": " {default values}",
    "GS40nitrrk_u:3581": " aṅge nokte bhavenmūlaṃ dravaḥ sarvāṅgato bhavet /",
    "GS40nitrrk_u:3582": " amātrāyāṃ samā mātrā vijñeyā rasakarmaṇi // Rrā_3,2.3 //",
    "GS40nitrrk_u:3583": " {kṣāravarga}",
    "GS40nitrrk_u:3584": " tilāpāmārgakadalīcitrakārdrakamūlakam /",
    "GS40nitrrk_u:3585": " śigrumokṣapalāśaṃ ca sarvamantaḥpuṭe dahet // Rrā_3,2.4 //",
    "GS40nitrrk_u:3586": " samāloḍya jalairvastrairbaddhvā grāhyamadhojalam /",
    "GS40nitrrk_u:3587": " śodhayet pācayedagnau mṛdbhāṇḍena tu tajjalam // Rrā_3,2.5 //",
    "GS40nitrrk_u:3588": " grāhyaṃ kṣārāvaśeṣaṃ tad vṛkṣakṣāramidaṃ smṛtam /",
    "GS40nitrrk_u:3589": " {śvetavarga,",
    "GS40nitrrk_u:3590": " śuklavarga}",
    "GS40nitrrk_u:3591": " cunnaṃ kūrpaṃ śaṅkhaśuktivarāṭaiḥ śuklavargakaḥ // Rrā_3,2.6 //",
    "GS40nitrrk_u:3592": " {viḍvarga}",
    "GS40nitrrk_u:3593": " kapotacāṣagṛdhrāṇāṃ śikhikukkuṭayośca viṭ /",
    "GS40nitrrk_u:3594": " {amlavarga}",
    "GS40nitrrk_u:3595": " cāṅgerī caṇakāmlaṃ tu mātuluṅgāmlavetasam // Rrā_3,2.7 //",
    "GS40nitrrk_u:3596": " ciñcānāraṅgajambīramamlavarga iti smṛtaḥ /",
    "GS40nitrrk_u:3597": " {lavaṇapañcaka}",
    "GS40nitrrk_u:3598": " sāmudraṃ saindhavaṃ kācaṃ cullikā ca suvarcalam // Rrā_3,2.8 //",
    "GS40nitrrk_u:3599": " cūlikānavasāraḥ syād etallavaṇapañcakam /",
    "GS40nitrrk_u:3600": " {trikṣāra}",
    "GS40nitrrk_u:3601": " sajjīkṣāraṃ yavakṣāraṃ ṭaṅkaṇaṃ ca tṛtīyakam // Rrā_3,2.9 //",
    "GS40nitrrk_u:3602": " {mūtravarga}",
    "GS40nitrrk_u:3603": " kṣāratrayamidaṃ khyātam ajāśvamahiṣīgavām /",
    "GS40nitrrk_u:3604": " nārīmeṣīkharoṣṭrāṇāṃ mūtravargo gajasya ca // Rrā_3,2.10 //",
    "GS40nitrrk_u:3605": " {mitrapañcaka}",
    "GS40nitrrk_u:3606": " madhvājyaṭaṅkaṇaṃ guñjā guḍaḥ syān mitrapañcakam /",
    "GS40nitrrk_u:3607": " {pittavarga}",
    "GS40nitrrk_u:3608": " narāśvaśikhigomatsyapittāni pittavargake // Rrā_3,2.11 //",
    "GS40nitrrk_u:3609": " {vasāvarga}",
    "GS40nitrrk_u:3610": " matsyāhinarameṣīṇāṃ śikhināṃ ca vasā matā /",
    "GS40nitrrk_u:3611": " {raktavarga}",
    "GS40nitrrk_u:3612": " mañjiṣṭhā kuṅkumaṃ lākṣā dāḍimaṃ raktacandanam // Rrā_3,2.12 //",
    "GS40nitrrk_u:3613": " bandhūkaṃ karavīraṃ ca raktavargo hyayaṃ bhavet /",
    "GS40nitrrk_u:3614": " {pītavarga}",
    "GS40nitrrk_u:3615": " kusumbhaṃ kiṃśukaṃ rātriḥ pataṃgaṃ madayantikā // Rrā_3,2.13 //",
    "GS40nitrrk_u:3616": " pītavargo hyayaṃ khyāto divyauṣadhigaṇaṃ śṛṇu /",
    "GS40nitrrk_u:3617": " {divyauṣadhigaṇa}",
    "GS40nitrrk_u:3618": " ajakarṇī śaṅkhapuṣpī rudantī kākatuṇḍikā // Rrā_3,2.14 //",
    "GS40nitrrk_u:3619": " haṃsapādī vyāghranakhī cāṇḍālī kṣīrakandakaḥ /",
    "GS40nitrrk_u:3620": " vandhyākarkoṭakī rambhā gojihvā kokilākṣakaḥ // Rrā_3,2.15 //",
    "GS40nitrrk_u:3621": " śākavṛkṣo hemavallī pātālagaruḍī śamī /",
    "GS40nitrrk_u:3622": " kaṭutumbī vajralatā sūraṇaṃ vanasūraṇam // Rrā_3,2.16 //",
    "GS40nitrrk_u:3623": " meṣaśṛṅgī cakramardo jalakumbhī śatāvarī /",
    "GS40nitrrk_u:3624": " guñjā kośātakī nīlī ākhukarṇī triparṇikā // Rrā_3,2.17 //",
    "GS40nitrrk_u:3625": " kukkuṭī kṛṣṇatulasī puṅkhā śvetāparājitā /",
    "GS40nitrrk_u:3626": " garuḍī lāṅgalī brāhmī cāṅgerī padmacāriṇī // Rrā_3,2.18 //",
    "GS40nitrrk_u:3627": " {vajraśodhanam (1)}",
    "GS40nitrrk_u:3628": " gṛhītvātha śubhaṃ vajraṃ vyāghrīkandodare kṣipet /",
    "GS40nitrrk_u:3629": " mahiṣīviṣṭhayā liptvā tulāgnau ca puṭe pacet // Rrā_3,2.19 //",
    "GS40nitrrk_u:3630": " ahorātrātsamuddhṛtya hayamūtrairniṣecayet /",
    "GS40nitrrk_u:3631": " vyāghrīkande punaḥ kṣiptvā vajrakaṃdodare kṣipet /",
    "GS40nitrrk_u:3632": " hayamūtrair niṣiñcyācca puṭetsiñcyācca pūrvavat // Rrā_3,2.20 //",
    "GS40nitrrk_u:3633": " evaṃ saptadinaiḥ śuddhaṃ vajraṃ syānnātra saṃśayaḥ /",
    "GS40nitrrk_u:3634": " {vajraśodhanam (2)}",
    "GS40nitrrk_u:3635": " kulatthakodravakvāthahayamūtrasnuhīpayaḥ // Rrā_3,2.21 //",
    "GS40nitrrk_u:3636": " kṣiptvā bhāṇḍe kṣipettasmin vyāghrīkandagataṃ pavim /",
    "GS40nitrrk_u:3637": " dolāyaṃtre divārātrau samuddhṛtya punaḥ kṣipet // Rrā_3,2.22 //",
    "GS40nitrrk_u:3638": " vyāghrīkandaṃ mahākande kṣiptvā gajapuṭe pacet /",
    "GS40nitrrk_u:3639": " tatpakvaṃ kāñcanīdrāvaiḥ secayecchuddhimāpnuyāt /",
    "GS40nitrrk_u:3640": " {vajraśodhanam (3)}",
    "GS40nitrrk_u:3641": " ākhukarṇī meghanādaḥ priyaṅgurmeṣaśṛṅgikā /",
    "GS40nitrrk_u:3642": " amlavetasanirguṇḍīkulatthakodravāḥ śamī // Rrā_3,2.23 //",
    "GS40nitrrk_u:3643": " muniśca hayamūtreṇa kaṣāyaṃ kārayecchubham /",
    "GS40nitrrk_u:3644": " jambīre sūraṇe vātha kṣiptvā vajraṃ dinaṃ pacet // Rrā_3,2.24 //",
    "GS40nitrrk_u:3645": " pūrvakvāthena dolāyāṃ śuddhimāpnoti nānyathā /",
    "GS40nitrrk_u:3646": " {vajra:: māraṇa}",
    "GS40nitrrk_u:3647": " śuddhaṃ vajraṃ matkuṇānāṃ raktairliptvā dhamettu tat // Rrā_3,2.25 //",
    "GS40nitrrk_u:3648": " agnivarṇaṃ kṣipenmūtre gardabhotthe punaḥ punaḥ /",
    "GS40nitrrk_u:3649": " lepitaṃ dhāmitaṃ tadvadevaṃ kuryāt trisaptadhā // Rrā_3,2.26 //",
    "GS40nitrrk_u:3650": " {vajra:: māraṇa}",
    "GS40nitrrk_u:3651": " tālakaṃ matkuṇaiḥ piṣṭvā gole tasminkṣipettu tat /",
    "GS40nitrrk_u:3652": " ruddhvā mūṣāṃ dhamed dārḍhyāt hayamūtre vinikṣipet // Rrā_3,2.27 //",
    "GS40nitrrk_u:3653": " samuddhṛtya punastadvat saptavārānmṛto bhavet /",
    "GS40nitrrk_u:3654": " {vajramāraṇam (3)}",
    "GS40nitrrk_u:3655": " meṣaśṛṃgī bhujagāsthi kūrmapṛṣṭhaṃ śilājatu // Rrā_3,2.28 //",
    "GS40nitrrk_u:3656": " gandhakaṃ kāntapāṣāṇaṃ munipuṣpaṃ satālakam /",
    "GS40nitrrk_u:3657": " trikṣāraṃ paṃcalavaṇaṃ meṣaśṛṅgīndravāruṇī // Rrā_3,2.29 //",
    "GS40nitrrk_u:3658": " vajravallī mūṣakarṇī badarīkuḍmalāni ca /",
    "GS40nitrrk_u:3659": " mūṣakasya malaṃ stanyaṃ snuhyarkakṣīramatkuṇāḥ // Rrā_3,2.30 //",
    "GS40nitrrk_u:3660": " pañcāṅgāṃ śarapuṅkhāṃ ca hastinīraṃ nṛchāgayoḥ /",
    "GS40nitrrk_u:3661": " peṭārībījaṃ strīpuṣpaṃ pārāvatamalaṃ śilām // Rrā_3,2.31 //",
    "GS40nitrrk_u:3662": " puṣpāṇi caiva vākucyāḥ pañcāṅgaṃ nimbakasya ca /",
    "GS40nitrrk_u:3663": " dhātrīvṛkṣasya pañcāṅgaṃ gorambhā cājamūtrakam // Rrā_3,2.32 //",
    "GS40nitrrk_u:3664": " haṃsapādī vajrakandaṃ bṛhatīphalasūraṇe /",
    "GS40nitrrk_u:3665": " gojihvā karkaṭaṃ māṃsaṃ mūtravargaṃ ca miśrayet // Rrā_3,2.33 //",
    "GS40nitrrk_u:3666": " etatsamastaṃ vyastaṃ vā yathālābhaṃ supiṇḍitam /",
    "GS40nitrrk_u:3667": " tatpiṇḍe nikṣipedvajramandhamūṣāgataṃ puṭet // Rrā_3,2.34 //",
    "GS40nitrrk_u:3668": " kulatthaṃ kodravaṃ piṣṭvā hayamūtrairviloḍayet /",
    "GS40nitrrk_u:3669": " tanmadhye secayettaptāṃ mūṣāṃ puṭavinirgatām // Rrā_3,2.35 //",
    "GS40nitrrk_u:3670": " evaṃ punaḥ punaḥ kuryādekaviṃśativārakam /",
    "GS40nitrrk_u:3671": " ādāya pūrvajaṃ vajratāle matkuṇapeṣite // Rrā_3,2.36 //",
    "GS40nitrrk_u:3672": " golake nikṣipedruddhvā mūṣāṃ tīvrānale dhamet /",
    "GS40nitrrk_u:3673": " ityevaṃ saptadhā dhāmyaṃ hayamūtrair niṣecayet // Rrā_3,2.37 //",
    "GS40nitrrk_u:3674": " anena kramayogena mṛtaṃ bhavati niścitam /",
    "GS40nitrrk_u:3675": " taṃ mṛtaṃ cūrṇayetkhalve siddhayoga udāhṛtaḥ // Rrā_3,2.38 //",
    "GS40nitrrk_u:3676": " {mercury:: śodhana}",
    "GS40nitrrk_u:3677": " bhrāmakasya mukhaṃ tāpyaṃ peṭārībījaṭaṅkaṇe /",
    "GS40nitrrk_u:3678": " kṣāraṃ cottaravāruṇyā gandhakaṃ tālakaṃ śamī // Rrā_3,2.39 //",
    "GS40nitrrk_u:3679": " bhūdharasthaṃ puṭaikena samuddhṛtya vimardayet /",
    "GS40nitrrk_u:3680": " pūrvavatpūrvajairdrāvaistadvad ruddhvā ca pācayet // Rrā_3,2.40 //",
    "GS40nitrrk_u:3681": " punarmardyaṃ punaḥ pācyaṃ daśavāraṃ ca pūrvavat /",
    "GS40nitrrk_u:3682": " pātayetpātanāyaṃtre samyak śuddho bhavedrasaḥ // Rrā_3,2.41 //",
    "GS40nitrrk_u:3683": " {mercury:: śodhana}",
    "GS40nitrrk_u:3684": " rasasya daśamāṃśaṃ tu gandhaṃ dattvā vimardayet /",
    "GS40nitrrk_u:3685": " jambīrotthairdravairyāmaṃ pātyaṃ pātanayantrake // Rrā_3,2.42 //",
    "GS40nitrrk_u:3686": " punarmardyaṃ punaḥ pātyaṃ saptavāraṃ viśuddhaye /",
    "GS40nitrrk_u:3687": " {mercury:: śodhana}",
    "GS40nitrrk_u:3688": " athavā pāradaṃ mardyaṃ taptakhalve dināvadhi /",
    "GS40nitrrk_u:3689": " kumārīrajanīcunnaiḥ pātyaṃ pātanayantrake // Rrā_3,2.43 //",
    "GS40nitrrk_u:3690": " kanyāgnitriphalābhiśca punarmardyaṃ ca pātayet /",
    "GS40nitrrk_u:3691": " punarmardyaṃ punaḥ pātyaṃ saptavāraṃ viśuddhaye /",
    "GS40nitrrk_u:3692": " ityevaṃ saptadhā kuryāt samyak śuddho bhavedrasaḥ // Rrā_3,2.44 //",
    "GS40nitrrk_u:3693": " {mercury:: mardana: :",
    "GS40nitrrk_u:3694": " application}",
    "GS40nitrrk_u:3695": " yuktaṃ sarvasya sūtasya taptakhalve vimardanam /",
    "GS40nitrrk_u:3696": " śodhane cāraṇe caiva jāraṇe ca viśeṣataḥ /",
    "GS40nitrrk_u:3697": " mūrchane māraṇe caiva bandhane ca praśasyate // Rrā_3,2.45 //",
    "GS40nitrrk_u:3698": " {taptakhalva}",
    "GS40nitrrk_u:3699": " ajāśakṛttuṣāgniṃ ca bhūgarte tritayaṃ kṣipet /",
    "GS40nitrrk_u:3700": " tasyopari sthitaṃ khalvaṃ taptakhalvamidaṃ bhavet // Rrā_3,2.46 //",
    "GS40nitrrk_u:3701": " khalvaṃ lohamayaṃ śastaṃ mardakaṃ caiva lohajam /",
    "GS40nitrrk_u:3702": " tadabhāve śilotthaṃ vā yogyaṃ khalvaṃ ca mardakam // Rrā_3,2.47 //",
    "GS40nitrrk_u:3703": " {mercury:: hiṅgulākṛṣṭa}",
    "GS40nitrrk_u:3704": " athavā hiṃgulāt sūtaṃ grāhayettannigadyate /",
    "GS40nitrrk_u:3705": " gomūtrair māhiṣair mūtraistilatailasurāmlakaiḥ // Rrā_3,2.48 //",
    "GS40nitrrk_u:3706": " saptāhaṃ hiṃgulaṃ pācyaṃ lohapātre kramāgninā /",
    "GS40nitrrk_u:3707": " cālayellohadaṇḍena drāvaṃ dattvā punaḥ punaḥ // Rrā_3,2.49 //",
    "GS40nitrrk_u:3708": " sadravaṃ taṃ samādāya śikhipittena bhāvayet /",
    "GS40nitrrk_u:3709": " dinānte pātanāyantre pātayeccaṇḍavahninā // Rrā_3,2.50 //",
    "GS40nitrrk_u:3710": " saptakañcukanirmuktaḥ khyāto'yaṃ śuddhasūtakaḥ // Rrā_3,2.51 //",
    "GS40nitrrk_u:3711": " kanyābhistriphalābhiśca punarmardyaṃ ca pātayet /",
    "GS40nitrrk_u:3712": " ityevaṃ saptadhā kuryāt samyak śuddho bhaved rasaḥ // Rrā_3,2.52 //",
    "GS40nitrrk_u:3713": " {mercury:: hiṅgulākṛṣṭa}",
    "GS40nitrrk_u:3714": " dinaikaṃ hiṅgulaṃ khalve mardyamamlena kenacit /",
    "GS40nitrrk_u:3715": " pātayet pātanāyaṃtre dinānte tatsamuddharet /",
    "GS40nitrrk_u:3716": " vinā karmāṣṭakenaiva sūto'yaṃ sarvakāryakṛt // Rrā_3,2.53 //",
    "GS40nitrrk_u:3717": " sarvasiddhamatametadīritaṃ sūtaśuddhikaramadbhutaṃ param /",
    "GS40nitrrk_u:3718": " alpakarmavidhibhūrisiddhidaṃ dehalohakaraṇe hi śasyate // Rrā_3,2.54 //",
    "GS40nitrrk_u:3719": " RRĀ, 3, 3",
    "GS40nitrrk_u:3720": " ṣaṭkāṣṭakaṃ hyaṣṭakamaṣṭakaṃ ca śodhyaṃ vimardyaṃ ca yathoditaṃ tat /",
    "GS40nitrrk_u:3721": " vajrādilohāntakamuktapūrvaṃ tadvakṣyate sūtavarasya siddhyai // Rrā_3,3.1 //",
    "GS40nitrrk_u:3722": " {vajra:: subtypes}",
    "GS40nitrrk_u:3723": " śvetā raktāḥ pītakṛṣṇā dvijādyā vajrajātayaḥ /",
    "GS40nitrrk_u:3724": " puṃstrīnapuṃsakāś ceti lakṣaṇena tu lakṣayet // Rrā_3,3.2 //",
    "GS40nitrrk_u:3725": " {puṃvajra:: parīkṣā}",
    "GS40nitrrk_u:3726": " vṛttāḥ phalakasampūrṇās tejasvanto bṛhattarāḥ /",
    "GS40nitrrk_u:3727": " puruṣāste samākhyātā rekhābinduvivarjitāḥ // Rrā_3,3.3 //",
    "GS40nitrrk_u:3728": " {strīvajra:: parīkṣā}",
    "GS40nitrrk_u:3729": " rekhābindusamāyuktāḥ ṣaḍasrāstāḥ striyaḥ smṛtāḥ /",
    "GS40nitrrk_u:3730": " {napuṃsaka:: parīkṣā}",
    "GS40nitrrk_u:3731": " trikoṇaṃ pattradehaṃ yaddīrghaṃ yatsyānnapuṃsakam // Rrā_3,3.4 //",
    "GS40nitrrk_u:3732": " sarveṣāṃ puruṣāḥ śreṣṭhā vedhakā rasabandhakāḥ /",
    "GS40nitrrk_u:3733": " strīvajrā dehasiddhyarthaṃ krāmakaṃ syānnapuṃsakam // Rrā_3,3.5 //",
    "GS40nitrrk_u:3734": " {divyauṣadhi}",
    "GS40nitrrk_u:3735": " ajāmārī kākamācī devadālīndravāruṇī /",
    "GS40nitrrk_u:3736": " kākajaṅghā śikhiśikhā sarpākṣī nāgavallikā // Rrā_3,3.6 //",
    "GS40nitrrk_u:3737": " mīnākṣī kṛṣṇadhattūro balā nāgavallī jayā /",
    "GS40nitrrk_u:3738": " muṇḍī mahābalā pūgī trividhaṃ citrakaṃ niśā // Rrā_3,3.7 //",
    "GS40nitrrk_u:3739": " mūrvā kāñcānanaṃ kanyā peṭārī sūryavartakaḥ /",
    "GS40nitrrk_u:3740": " viṣṇukrāntā kāravallī vākucī sinduvārikā // Rrā_3,3.8 //",
    "GS40nitrrk_u:3741": " svarṇapuṣpī khaṇḍajārī mañjiṣṭhā pīlukaṃ vacā /",
    "GS40nitrrk_u:3742": " snuhī raktasnuhī bilvaṃ kārpāsaḥ kaṃguṇī ghanā // Rrā_3,3.9 //",
    "GS40nitrrk_u:3743": " palāśāṅkolavijayā meghanādārkasarṣapāḥ /",
    "GS40nitrrk_u:3744": " brahmadaṇḍī mahārāṣṭrī śvetā raktā punarnavā // Rrā_3,3.10 //",
    "GS40nitrrk_u:3745": " udumbarasomalatā kumbhī puṣkaramūlakam /",
    "GS40nitrrk_u:3746": " tilaparṇī kṛṣṇajīrā vṛścikālī ca kālikā // Rrā_3,3.11 //",
    "GS40nitrrk_u:3747": " karavīro'gnidamanī bṛhatī bhūmipāṭalī /",
    "GS40nitrrk_u:3748": " yavaciñcī candralatā markaṭī vanarājakam // Rrā_3,3.12 //",
    "GS40nitrrk_u:3749": " badarī lajjarī lākṣā caṇā vartulapatrakā /",
    "GS40nitrrk_u:3750": " apāmārgo bhūkadambo viṣamuṣṭyekavīrakaḥ // Rrā_3,3.13 //",
    "GS40nitrrk_u:3751": " gorambhā kadalī jātī musalī sahadevikā /",
    "GS40nitrrk_u:3752": " eraṇḍaḥ saindhavaṃ pathyā śuṃṭhī maṇḍūkaparṇikā // Rrā_3,3.14 //",
    "GS40nitrrk_u:3753": " marūvako hiṃgu vālo lakṣmaṇā hastimūlikā /",
    "GS40nitrrk_u:3754": " kṣīravṛkṣāśca ye sarve tathā nānāvidhaṃ viṣam // Rrā_3,3.15 //",
    "GS40nitrrk_u:3755": " divyauṣadhigaṇaḥ khyāto rasarājasya sādhane /",
    "GS40nitrrk_u:3756": " vyastaṃ vātha samastaṃ vā yathālābhaṃ niyojayet // Rrā_3,3.16 //",
    "GS40nitrrk_u:3757": " {viṣavargaḥ}",
    "GS40nitrrk_u:3758": " tīvragandharasasparśairvividhaistu vanodbhavaiḥ /",
    "GS40nitrrk_u:3759": " mardanātsvedanātsūto mriyate badhyate'pi ca // Rrā_3,3.17 //",
    "GS40nitrrk_u:3760": " raktaśṛṅgī kālakūṭaṃ hāridraṃ saktūkaṃ tathā /",
    "GS40nitrrk_u:3761": " maustikaṃ viṣavargaḥ syāt mūṣākaraṇamucyate /",
    "GS40nitrrk_u:3762": " {vajramūṣā:: production}",
    "GS40nitrrk_u:3763": " tuṣaṃ vastraṃ samaṃ dagdhaṃ tatpādāṃśā ca mṛttikā /",
    "GS40nitrrk_u:3764": " kūpīpāṣāṇapādaṃ ca vajravallyā dravairdinam // Rrā_3,3.18 //",
    "GS40nitrrk_u:3765": " mardayet kārayenmūṣāṃ vajrākhyāṃ rasabandhakām /",
    "GS40nitrrk_u:3766": " {vajramūṣā (2)}",
    "GS40nitrrk_u:3767": " valmīkamṛttikāṅgārāḥ purāṇaṃ lohakiṭṭakam // Rrā_3,3.19 //",
    "GS40nitrrk_u:3768": " śvetapāṣāṇakaṃ caitat sarvaṃ cūrṇyaṃ samaṃ samam /",
    "GS40nitrrk_u:3769": " sarvatulyaṃ tuṣaṃ dagdhaṃ sarvaṃ toyaiśca mardayet // Rrā_3,3.20 //",
    "GS40nitrrk_u:3770": " mūṣāsaṃpuṭakaṃ kuryāt sandhiṃ lipyācca tena vai /",
    "GS40nitrrk_u:3771": " sarvakāryakarā eṣā vajramūṣā mahābalā // Rrā_3,3.21 //",
    "GS40nitrrk_u:3772": " {vajramūṣā (3)}",
    "GS40nitrrk_u:3773": " gārā dagdhāstuṣā dagdhā dagdhā valmīkamṛttikā /",
    "GS40nitrrk_u:3774": " gajāśvānāṃ malaṃ dagdhaṃ yāvattat kṛṣṇatāṃ gatam // Rrā_3,3.22 //",
    "GS40nitrrk_u:3775": " pāṣāṇabhedīpatrāṇi kṛṣṇā mṛc ca samaṃ samam /",
    "GS40nitrrk_u:3776": " vajravallyā dravairmardyaṃ dinaṃ vā śoṣayed dṛḍham // Rrā_3,3.23 //",
    "GS40nitrrk_u:3777": " tena koṣṭhaṃ vaṅkanālaṃ vajramūṣāṃ ca kārayet /",
    "GS40nitrrk_u:3778": " vartulā gostanākārā vajramūṣā prakīrtitā // Rrā_3,3.24 //",
    "GS40nitrrk_u:3779": " mūrchane māraṇe bandhe dvaṃdvamelāpake hitā /",
    "GS40nitrrk_u:3780": " saiva chidrānvitā madhyagambhīrā sāraṇocitā // Rrā_3,3.25 //",
    "GS40nitrrk_u:3781": " prakaṭā śarāvakākārā bījanirvāpaṇe hitā /",
    "GS40nitrrk_u:3782": " {vajra:: māraṇa}",
    "GS40nitrrk_u:3783": " sūtaṃ dhānyābhrakaṃ tulyaṃ dinaṃ punarnavādravaiḥ /",
    "GS40nitrrk_u:3784": " marditaṃ taptakhalve tu vajramūṣāndhitaṃ pacet // Rrā_3,3.26 //",
    "GS40nitrrk_u:3785": " ciñcābījaṃ meṣaśṛṃgī strīpuṣpaṃ cāmlavetasam /",
    "GS40nitrrk_u:3786": " pañcāṅgaṃ śarapuṅkhāyāḥ śaśadantāḥ śilājatu // Rrā_3,3.27 //",
    "GS40nitrrk_u:3787": " etatsamastaṃ vyastaṃ vā yathālābhaṃ sucūrṇayet /",
    "GS40nitrrk_u:3788": " snuhyarkonmattavāruṇyāḥ kṣīraiḥ stanyairvimardayet // Rrā_3,3.28 //",
    "GS40nitrrk_u:3789": " tadgolake kṣipedvajraṃ ruddhvā mūṣāṃ dhamed dṛḍham /",
    "GS40nitrrk_u:3790": " guḍūcīṃ saindhavaṃ hiṃgu samustottaravāruṇīm // Rrā_3,3.29 //",
    "GS40nitrrk_u:3791": " kvāthaiḥ kaulatthakaiḥ piṣṭvā tasmindrāve niṣecayet /",
    "GS40nitrrk_u:3792": " tadvajraṃ pūrvavadgole kṣiptvā ruddhvā dhamettathā // Rrā_3,3.30 //",
    "GS40nitrrk_u:3793": " secanāntaṃ punaḥ kuryādekaviṃśativārakam /",
    "GS40nitrrk_u:3794": " tālamatkuṇayogena saptavāraṃ punardhamet // Rrā_3,3.31 //",
    "GS40nitrrk_u:3795": " secayedaśvamūtreṇa tadvajraṃ mriyate dhruvam /",
    "GS40nitrrk_u:3796": " {vajra:: māraṇa}",
    "GS40nitrrk_u:3797": " trivarṣarūḍhakārpāsamūlamādāya peṣayet // Rrā_3,3.32 //",
    "GS40nitrrk_u:3798": " trivarṣanāgavallyā vā nijadrāvaiḥ prapeṣayet /",
    "GS40nitrrk_u:3799": " tadgolake kṣipedvajraṃ ruddhvā gajapuṭe pacet // Rrā_3,3.33 //",
    "GS40nitrrk_u:3800": " evaṃ saptapuṭaiḥ pakva ekaikena mṛto bhavet /",
    "GS40nitrrk_u:3801": " {vajramāraṇam (6)}",
    "GS40nitrrk_u:3802": " tālakāsīsasaurāṣṭrayor hyapāmārgasya bhasma ca // Rrā_3,3.34 //",
    "GS40nitrrk_u:3803": " piṣṭvā kaulatthakaiḥ kvāthaistasminvajraṃ sutāpitam /",
    "GS40nitrrk_u:3804": " kṣiptvā trisaptavārāṇi mriyate nātra saṃśayaḥ // Rrā_3,3.35 //",
    "GS40nitrrk_u:3805": " {vajramāraṇam (7)}",
    "GS40nitrrk_u:3806": " vaikrāntabhasmanā sārdhaṃ peṣayedamlavetasam /",
    "GS40nitrrk_u:3807": " tadgolake kṣipedvajramandhamūṣāgataṃ dhamet // Rrā_3,3.36 //",
    "GS40nitrrk_u:3808": " secayedaśvamūtreṇa pūrvagole punaḥ kṣipet /",
    "GS40nitrrk_u:3809": " ruddhvā dhmātaṃ punaḥ secyamevaṃ kuryāttrisaptakam // Rrā_3,3.37 //",
    "GS40nitrrk_u:3810": " mriyate nātra sandehaḥ sarvakarmasu yojayet /",
    "GS40nitrrk_u:3811": " {vajramāraṇam (8)}",
    "GS40nitrrk_u:3812": " uttarāvāruṇīkṣīraiḥ kāntapāṣāṇajaṃ mukham // Rrā_3,3.38 //",
    "GS40nitrrk_u:3813": " kṣaṇaṃ piṣṭvā tu tadgole vajraṃ kṣiptvā pacedanu /",
    "GS40nitrrk_u:3814": " nṛtaile gandhataile vā mriyate nātra saṃśayaḥ // Rrā_3,3.39 //",
    "GS40nitrrk_u:3815": " {vajramāraṇam (9)}",
    "GS40nitrrk_u:3816": " bhūnāgaṃ gandhakaṃ vātha nārīstanyena peṣayet /",
    "GS40nitrrk_u:3817": " tadgolasya pacedvajraṃ pūrvataile mṛtaṃ bhavet // Rrā_3,3.40 //",
    "GS40nitrrk_u:3818": " {vajramāraṇam (10)}",
    "GS40nitrrk_u:3819": " snuhīkṣīreṇa vimalāṃ piṣṭvā tadgolake kṣipet /",
    "GS40nitrrk_u:3820": " vajraṃ nirudhya mūṣāṃ tāṃ śuṣkāṃ tīvrāgninā dhamet // Rrā_3,3.41 //",
    "GS40nitrrk_u:3821": " taptamaśvasya mūtre tu kṣiptvā vajraṃ samāharet /",
    "GS40nitrrk_u:3822": " ityevaṃ saptadhā kāryaṃ tatastālakamatkuṇāḥ // Rrā_3,3.42 //",
    "GS40nitrrk_u:3823": " kṛtvā golaṃ kṣipettasminvajramūṣāṃ nirudhya ca /",
    "GS40nitrrk_u:3824": " dhāmitaṃ pūrvavatsecyaṃ saptavārairmṛtaṃ bhavet // Rrā_3,3.43 //",
    "GS40nitrrk_u:3825": " {vajramāraṇam (11)}",
    "GS40nitrrk_u:3826": " vajraṃ matkuṇarakteṣu kṣiptvā liptvātape kṣipet /",
    "GS40nitrrk_u:3827": " śuṣkaṃ lepyaṃ punaḥ śoṣyaṃ yāvat saptadināvadhi // Rrā_3,3.44 //",
    "GS40nitrrk_u:3828": " viṣṇukrāntāpeṭakāryor dravaiḥ siñcet punaḥ punaḥ /",
    "GS40nitrrk_u:3829": " taptaṃ taptaṃ tu tadvajraṃ śatavārānmṛtaṃ bhavet // Rrā_3,3.45 //",
    "GS40nitrrk_u:3830": " {vajramāraṇam (12)}",
    "GS40nitrrk_u:3831": " gandhakaṃ cūrṇitaṃ bhāvyaṃ strīpuṣpeṇa tu saptadhā /",
    "GS40nitrrk_u:3832": " punaḥ strīrajasāloḍya tasminvajraṃ sutāpitam // Rrā_3,3.46 //",
    "GS40nitrrk_u:3833": " secayettāpayedevaṃ mṛtaṃ syāttu trisaptadhā /",
    "GS40nitrrk_u:3834": " {vajra:: mṛdūkaraṇa}",
    "GS40nitrrk_u:3835": " mātuluṅgagataṃ vajraṃ ruddhvā bāhye mṛdā lipet /",
    "GS40nitrrk_u:3836": " pacet puṭe samuddhṛtya tadvacchatapuṭaiḥ pacet // Rrā_3,3.47 //",
    "GS40nitrrk_u:3837": " nāgavallyā dravair liptaṃ tatpatreṇaiva veṣṭitam /",
    "GS40nitrrk_u:3838": " jānumadhyasthitaṃ yāmaṃ tadvajraṃ mṛdutāṃ vrajet // Rrā_3,3.48 //",
    "GS40nitrrk_u:3839": " {vajraudanaṃ vajramṛdūkaraṇam (2)}",
    "GS40nitrrk_u:3840": " mātṛvāhakajīvasya madhye vajraṃ vinikṣipet /",
    "GS40nitrrk_u:3841": " jambīrodaragaṃ vātha dolāyantre dinaṃ pacet // Rrā_3,3.49 //",
    "GS40nitrrk_u:3842": " kulatthakodravakvāthais traiphale vā kaṣāyake /",
    "GS40nitrrk_u:3843": " ahorātrāt samuddhṛtya jambīre tu punaḥ kṣipet // Rrā_3,3.50 //",
    "GS40nitrrk_u:3844": " mātṛvāhakajīve vā kṣiptvā paktvā ca pūrvavat /",
    "GS40nitrrk_u:3845": " punaḥ kṣepyaṃ punaḥ pācyaṃ tridinānte samuddharet // Rrā_3,3.51 //",
    "GS40nitrrk_u:3846": " badarīvaṭanimbānām aṅkurāṇi samāharet /",
    "GS40nitrrk_u:3847": " piṣṭvā tadgolake vajraṃ pūrvapakvaṃ vinikṣipet // Rrā_3,3.52 //",
    "GS40nitrrk_u:3848": " aśvatthapatrakair veṣṭyaṃ tadgolaṃ jānumadhyagam /",
    "GS40nitrrk_u:3849": " dinaṃ vā dhārayet kakṣe mṛdurbhavati niścitam // Rrā_3,3.53 //",
    "GS40nitrrk_u:3850": " {vajramṛdūkaraṇam (3)}",
    "GS40nitrrk_u:3851": " pāradaṃ tīkṣṇacūrṇaṃ ca dinamamlena mardayet /",
    "GS40nitrrk_u:3852": " tadgole nikṣipedvajraṃ sūtreṇāveṣṭayedbahiḥ // Rrā_3,3.54 //",
    "GS40nitrrk_u:3853": " nāgavallīdravaiścaiva veṣṭitaṃ dhānyarāśigam /",
    "GS40nitrrk_u:3854": " māsānte tatsamuddhṛtya nāgavallyā dravairlipet /",
    "GS40nitrrk_u:3855": " taddalairveṣṭitaṃ jānumadhyasthaṃ mṛdutāṃ vrajet // Rrā_3,3.55 //",
    "GS40nitrrk_u:3856": " {vajramṛdūkaraṇam (4)}",
    "GS40nitrrk_u:3857": " kāntapāṣāṇavajraṃ vā cūrṇaṃ vā kāntalohajam // Rrā_3,3.56 //",
    "GS40nitrrk_u:3858": " sasūtam amlayogena dinamekaṃ vimardayet /",
    "GS40nitrrk_u:3859": " tadgole nikṣipedvajraṃ nimbakārpāsakolajaiḥ // Rrā_3,3.57 //",
    "GS40nitrrk_u:3860": " patraiḥ piṣṭaistu saṃveṣṭya nāgavallīdalaistataḥ /",
    "GS40nitrrk_u:3861": " veṣṭyaṃ tajjānumadhyasthaṃ dinānte mṛdutāṃ vrajet // Rrā_3,3.58 //",
    "GS40nitrrk_u:3862": " {varjamṛdūkaraṇam (5)}",
    "GS40nitrrk_u:3863": " eraṇḍavṛkṣamadhye tu tatphale vā kṣipetpavim /",
    "GS40nitrrk_u:3864": " māsamātrātsamuddhṛtya jānumadhye tu pūrvavat // Rrā_3,3.59 //",
    "GS40nitrrk_u:3865": " komalaṃ jāyate vajraṃ dinānte nātra saṃśayaḥ /",
    "GS40nitrrk_u:3866": " {vajramṛdūkaraṇam (6)}",
    "GS40nitrrk_u:3867": " vajraṃ tittiramāṃsena veṣṭayennikṣipenmukhe // Rrā_3,3.60 //",
    "GS40nitrrk_u:3868": " atisthūlasya bhekasya mukhaṃ sūtreṇa veṣṭayet /",
    "GS40nitrrk_u:3869": " nikhaneddhastamātrāyāṃ bhūmau māsātsamuddharet // Rrā_3,3.61 //",
    "GS40nitrrk_u:3870": " maṇḍūkasaṃpuṭe ruddhvā samyaggajapuṭe pacet /",
    "GS40nitrrk_u:3871": " tadvajraṃ pūrvagolasthaṃ jānumadhye gataṃ dinam // Rrā_3,3.62 //",
    "GS40nitrrk_u:3872": " bhavedvajraudanaṃ sākṣānmāryaṃ paścācca yojayet /",
    "GS40nitrrk_u:3873": " sarvavajraudanānāṃ tu māraṇaṃ pūrvavadbhavet // Rrā_3,3.63 //",
    "GS40nitrrk_u:3874": " {vaikrāntaśodhanam}",
    "GS40nitrrk_u:3875": " trikṣāraiḥ pañcalavaṇair vasāmūtrāmlakodravaiḥ /",
    "GS40nitrrk_u:3876": " matsyapittaistailaghṛtaiḥ kulatthaiḥ kāñjikānvitaiḥ // Rrā_3,3.64 //",
    "GS40nitrrk_u:3877": " saptāhaṃ dolakāyantre vyāghrīkandagataṃ pacet /",
    "GS40nitrrk_u:3878": " saptavarṇaṃ tu vaikrāntaṃ śuddhimāyāti niścitam // Rrā_3,3.65 //",
    "GS40nitrrk_u:3879": " {uparasānāṃ śodhanam}",
    "GS40nitrrk_u:3880": " jambīrāṇāṃ drave magnamātape dhārayeddinam /",
    "GS40nitrrk_u:3881": " śudhyanti ṭaṅkaṇaṃ śaṃkho varāṭāñjanagairikam /",
    "GS40nitrrk_u:3882": " kāsīsaṃ bhūkhagaṃ caiva śuddhaṃ yogeṣu yojayet // Rrā_3,3.66 //",
    "GS40nitrrk_u:3883": " {gandhakaśuddhiḥ (1)}",
    "GS40nitrrk_u:3884": " yāmaikaṃ gandhakaṃ mardyaṃ dravair nimbājagandhayoḥ /",
    "GS40nitrrk_u:3885": " śṛṅgīdhattūrayorvātha tilaparṇyāśca vā dravaiḥ /",
    "GS40nitrrk_u:3886": " tadādāya ghṛtaistulyaṃ lohapātre kṣaṇaṃ pacet // Rrā_3,3.67 //",
    "GS40nitrrk_u:3887": " laghvagninā drutaṃ tadvai ajākṣīre vinikṣipet /",
    "GS40nitrrk_u:3888": " ityevaṃ saptadhā kuryācchuddhimāyāti gandhakam // Rrā_3,3.68 //",
    "GS40nitrrk_u:3889": " {gandhakaśodhanam (2)}",
    "GS40nitrrk_u:3890": " karañjairaṇḍatailaṃ ca chāgīdugdhaṃ ca bhāṇḍake // Rrā_3,3.69 //",
    "GS40nitrrk_u:3891": " kṣiptvā tasya mukhaṃ ruddhvā svacchavastreṇa buddhimān /",
    "GS40nitrrk_u:3892": " gandhakaṃ dhūrtajair drāvairdinaṃ bhāvyaṃ viśoṣayet // Rrā_3,3.70 //",
    "GS40nitrrk_u:3893": " taccūrṇaṃ pūrvabhāṇḍasya vastropari nidhārayet /",
    "GS40nitrrk_u:3894": " ācchādya ca śarāveṇa pṛṣṭhe deyaṃ puṭaṃ laghu // Rrā_3,3.71 //",
    "GS40nitrrk_u:3895": " drutaṃ gandhaṃ samādāya bhāvyaṃ dhattūrajairdravaiḥ /",
    "GS40nitrrk_u:3896": " tadvaddrāvyaṃ punarbhāvyaṃ drāvayecca punastataḥ // Rrā_3,3.72 //",
    "GS40nitrrk_u:3897": " ādāya matsyapittena saptadhā bhāvyamātape /",
    "GS40nitrrk_u:3898": " tataḥ kośātakībījacūrṇena saha peṣayet // Rrā_3,3.73 //",
    "GS40nitrrk_u:3899": " bhāvayedbhṛṅgajairdrāvaiḥ saptāham ātape khare /",
    "GS40nitrrk_u:3900": " toyena kṣālitaṃ śoṣyaṃ tato mṛdvagninā kṣaṇam // Rrā_3,3.74 //",
    "GS40nitrrk_u:3901": " ghṛtākte lohapātre tu drāvitaṃ ḍhālayettataḥ /",
    "GS40nitrrk_u:3902": " bhṛṅgarājadravāntasthaṃ samyak śuddhaṃ bhavettu tat // Rrā_3,3.75 //",
    "GS40nitrrk_u:3903": " {gandhataila}",
    "GS40nitrrk_u:3904": " atha śuddhasya gandhasya tailapātanamucyate /",
    "GS40nitrrk_u:3905": " amlaparṇī devadālī dāḍimaṃ mātuluṅgakam // Rrā_3,3.76 //",
    "GS40nitrrk_u:3906": " nāraṅgaṃ vā yathālābhaṃ dravamekasya cāharet /",
    "GS40nitrrk_u:3907": " gandhakasya tu pādāṃśaṃ ṭaṅkaṇaṃ dravasaṃyutam // Rrā_3,3.77 //",
    "GS40nitrrk_u:3908": " etābhyāṃ gandhakaṃ bhāvyaṃ gharme vāratrayaṃ punaḥ /",
    "GS40nitrrk_u:3909": " dhattūrastulasī kṛṣṇā laśunaṃ devadālikā // Rrā_3,3.78 //",
    "GS40nitrrk_u:3910": " śigrumūlaṃ kākamācī karpūraṃ śaṅkhapuṣpikā /",
    "GS40nitrrk_u:3911": " kṛṣṇāguru ca kastūrī vandhyākarkoṭakī samam // Rrā_3,3.79 //",
    "GS40nitrrk_u:3912": " mātuluṅgarasaiḥ piṣṭvā kṣipederaṇḍatailake /",
    "GS40nitrrk_u:3913": " anena lohapātrasthaṃ bhāvayetpūrvagandhakam // Rrā_3,3.80 //",
    "GS40nitrrk_u:3914": " trivāraṃ kṣaudratulyaṃ tajjāyate gandhavarjitam /",
    "GS40nitrrk_u:3915": " idaṃ gandhakatailaṃ syāttattadyogeṣu yojayet // Rrā_3,3.81 //",
    "GS40nitrrk_u:3916": " {haritālaśuddhiḥ (1)}",
    "GS40nitrrk_u:3917": " sacūrṇeṇāranālena dolāyantreṇa tālakam /",
    "GS40nitrrk_u:3918": " dinaṃ pakvaṃ vicūrṇyātha bhāvyaṃ kūṣmāṇḍajairdravaiḥ // Rrā_3,3.82 //",
    "GS40nitrrk_u:3919": " śoṣyaṃ peṣyaṃ punarbhāvyaṃ śatavāraṃ viśuddhaye /",
    "GS40nitrrk_u:3920": " {haritālaśuddhiḥ (2)}",
    "GS40nitrrk_u:3921": " tālakaṃ kaṇaśaḥ kṛtvā tālāt pādāṃśaṭaṅkaṇam // Rrā_3,3.83 //",
    "GS40nitrrk_u:3922": " dvayaṃ jambīrajair drāvaiḥ kṣālayetkāñjikaistathā /",
    "GS40nitrrk_u:3923": " tacchuṣkaṃ poṭalībaddhaṃ sacūrṇe kāñjike pacet // Rrā_3,3.84 //",
    "GS40nitrrk_u:3924": " dvidinaṃ dolakāyantre tadvatkūṣmāṇḍajairdravaiḥ /",
    "GS40nitrrk_u:3925": " pācitaṃ śuddhimāyāti tālaṃ sarvatra yojayet // Rrā_3,3.85 //",
    "GS40nitrrk_u:3926": " {vimalaśuddhiḥ}",
    "GS40nitrrk_u:3927": " suvarṇavarṇaṃ vimalaṃ tāpyaṃ vā kaṇaśaḥ kṛtam /",
    "GS40nitrrk_u:3928": " punarnavāyāḥ kalkasthaṃ kaulatthe svedayejjale // Rrā_3,3.86 //",
    "GS40nitrrk_u:3929": " saindhavairbījapūrāktairyuktaṃ vā poṭalīkṛtam /",
    "GS40nitrrk_u:3930": " dolāyantre dinaṃ svedyaṃ śuddhimāyāti niścitam // Rrā_3,3.87 //",
    "GS40nitrrk_u:3931": " {rasakaśuddhiḥ}",
    "GS40nitrrk_u:3932": " rajasvalārajomūtrai rasakaṃ bhāvayeddinam /",
    "GS40nitrrk_u:3933": " taireva dinamekaṃ tu mardayecchuddhim āpnuyāt // Rrā_3,3.88 //",
    "GS40nitrrk_u:3934": " {uparasa:: śodhana}",
    "GS40nitrrk_u:3935": " punarnavāmeghanādakapijambīratindukaiḥ /",
    "GS40nitrrk_u:3936": " agastipuṣpakumudayavaciñcāmlavetasaiḥ // Rrā_3,3.89 //",
    "GS40nitrrk_u:3937": " yavasūraṇabhūdhātrīmāṇḍūkīkaravīrakaiḥ /",
    "GS40nitrrk_u:3938": " kāravallīkṣīrakandaraktotpalaśamīvanaiḥ // Rrā_3,3.90 //",
    "GS40nitrrk_u:3939": " meṣaśṛṅgyā coṣṭravasāśakravāruṇiṭaṅkaṇaiḥ /",
    "GS40nitrrk_u:3940": " tailamatsyavasāvyoṣair dravairetaiḥ sakāñjikaiḥ // Rrā_3,3.91 //",
    "GS40nitrrk_u:3941": " etaiḥ samastairvyastairvā dolāyantre dinatrayam /",
    "GS40nitrrk_u:3942": " abhrapatrādyuparasān śuddhihetostu pācayet // Rrā_3,3.92 //",
    "GS40nitrrk_u:3943": " {uparasa:: śodhana}",
    "GS40nitrrk_u:3944": " sūryāvarto vajrakandaḥ kadalī devadālikā /",
    "GS40nitrrk_u:3945": " śigruḥ kośātakī vandhyā kākamācī ca vālukam // Rrā_3,3.93 //",
    "GS40nitrrk_u:3946": " āsāmekarasenaiva trikṣārapaṭupañcakam /",
    "GS40nitrrk_u:3947": " bhāvayedamlavargeṇa tīvragharme dināvadhi // Rrā_3,3.94 //",
    "GS40nitrrk_u:3948": " etatkalkena saṃlepyamabhrakaṃ vajramākṣikam /",
    "GS40nitrrk_u:3949": " vaikrāṃtaṃ sasyakaṃ tālaṃ kāntapāṣāṇam añjanam // Rrā_3,3.95 //",
    "GS40nitrrk_u:3950": " vimalāṃ ca śilāṃ tutthamanyānuparasāṃstathā /",
    "GS40nitrrk_u:3951": " dolāyantre sāranāle pūrvakalkayute pacet /",
    "GS40nitrrk_u:3952": " tīvrānale dinaikena śuddhimāyānti tāni vai // Rrā_3,3.96 //",
    "GS40nitrrk_u:3953": " {dhānyābhrakaraṇam}",
    "GS40nitrrk_u:3954": " śuddhamabhraṃ bhinnapatraṃ kṛtvā vrīhiyute dṛḍhe /",
    "GS40nitrrk_u:3955": " vastre baddhvā sāranāle bhāṇḍamadhye vimardayet // Rrā_3,3.97 //",
    "GS40nitrrk_u:3956": " hastābhyāṃ svayamāyāti yāvadamlāntare tu tat /",
    "GS40nitrrk_u:3957": " dravaṃ tyaktvā tu tacchoṣyaṃ dinaṃ dhānyābhrakaṃ bhavet // Rrā_3,3.98 //",
    "GS40nitrrk_u:3958": " {abhra:: māraṇa:: niścandra}",
    "GS40nitrrk_u:3959": " etaddhānyābhrakaṃ mardyaṃ bhānudugdhair dināvadhi /",
    "GS40nitrrk_u:3960": " kṛtvā pūpaṃ bhānupatrairveṣṭitaṃ pācayetpuṭe // Rrā_3,3.99 //",
    "GS40nitrrk_u:3961": " ityevaṃ daśadhā pācyaṃ dugdhairbhāvyaṃ punaḥ punaḥ /",
    "GS40nitrrk_u:3962": " tato vaṭajaṭākvāthairmardyaṃ daśapuṭaiḥ pacet // Rrā_3,3.100 //",
    "GS40nitrrk_u:3963": " saghṛtair mahiṣīkṣīrairmardyaṃ deyaṃ puṭatrayam /",
    "GS40nitrrk_u:3964": " niścandraṃ jāyate hyabhraṃ yojanīyaṃ rasāyane // Rrā_3,3.101 //",
    "GS40nitrrk_u:3965": " {abhrakabhasma (2)}",
    "GS40nitrrk_u:3966": " punarnavādyauṣadhāni khyātāni hyabhraśodhane // Rrā_3,3.102 //",
    "GS40nitrrk_u:3967": " dhānyābhrakaṃ tu taireva tridinaṃ tu puṭe pacet /",
    "GS40nitrrk_u:3968": " pūrvavatkramayogena mriyate pañcabhiḥ puṭaiḥ // Rrā_3,3.103 //",
    "GS40nitrrk_u:3969": " {metals:: śodhana}",
    "GS40nitrrk_u:3970": " taile takre gavāṃ mūtre kāñjike ravidugdhake /",
    "GS40nitrrk_u:3971": " kulatthānāṃ kaṣāye ca jambīrāṇāṃ drave tathā // Rrā_3,3.104 //",
    "GS40nitrrk_u:3972": " taptvā taptvā niṣiñced ekaikasmiṃstu saptadhā /",
    "GS40nitrrk_u:3973": " svarṇādilohapatrāṇi śuddhimāyānti niścitam // Rrā_3,3.105 //",
    "GS40nitrrk_u:3974": " {lead, tin:: śodhana}",
    "GS40nitrrk_u:3975": " drāvite nāgavaṅge ca pacettadvadviśuddhaye /",
    "GS40nitrrk_u:3976": " {bronze, copper:: śodhana}",
    "GS40nitrrk_u:3977": " trikṣāraṃ paṃcalavaṇaṃ jambīrāmlena saptadhā // Rrā_3,3.106 //",
    "GS40nitrrk_u:3978": " bhāvayedātape tīvre tatkalkena vilepya ca /",
    "GS40nitrrk_u:3979": " ghoṣāratāmrapatrāṇāṃ śuddhyai gajapuṭe pacet // Rrā_3,3.107 //",
    "GS40nitrrk_u:3980": " {lead:: māraṇa}",
    "GS40nitrrk_u:3981": " lohapātre pacennāgaṃ tulyaṃ yāvaddrutaṃ bhavet /",
    "GS40nitrrk_u:3982": " cālyaṃ palāśadaṇḍena bhasmībhūtaṃ samuddharet // Rrā_3,3.108 //",
    "GS40nitrrk_u:3983": " bhasmatulyāṃ śilāṃ tasminkṣiptvā cāmlena kenacit /",
    "GS40nitrrk_u:3984": " peṣayedyāmamātraṃ tu ruddhvā gajapuṭe pacet // Rrā_3,3.109 //",
    "GS40nitrrk_u:3985": " svāṅgaśītaṃ punaḥ piṣṭvā viṃśatyaṃśaśilāyutam /",
    "GS40nitrrk_u:3986": " amlena yāmamātraṃ ca ruddhvā pacecca pūrvavat /",
    "GS40nitrrk_u:3987": " evaṃ ṣaṣṭipuṭaiḥ pakvo mṛto bhavati pannagaḥ // Rrā_3,3.110 //",
    "GS40nitrrk_u:3988": " {iron (gen.):: māraṇa}",
    "GS40nitrrk_u:3989": " nārīstanyena sampiṣṭaṃ hiṅgūlaṃ palapañcakam // Rrā_3,3.111 //",
    "GS40nitrrk_u:3990": " tena lohasya patrāṇi lepayet palapañcakam /",
    "GS40nitrrk_u:3991": " ruddhvā gajapuṭe pacyāt kaṣāyaistraiphalaiḥ punaḥ // Rrā_3,3.112 //",
    "GS40nitrrk_u:3992": " jambīrair āranālairvā viṃśāṃśadaradena ca /",
    "GS40nitrrk_u:3993": " piṣṭvā ruddhvā puṭellohaṃ tadvatpācyaṃ punaḥ punaḥ // Rrā_3,3.113 //",
    "GS40nitrrk_u:3994": " catvāriṃśatpuṭaireva tīkṣṇaṃ kāntaṃ ca muṇḍakam /",
    "GS40nitrrk_u:3995": " mriyate nātra saṃdeho dattvā dattvaiva hiṅgulam // Rrā_3,3.114 //",
    "GS40nitrrk_u:3996": " {vaṅgabhasma}",
    "GS40nitrrk_u:3997": " lohapātre drute vaṅge pādāṃśaṃ tālakaṃ kṣipet /",
    "GS40nitrrk_u:3998": " cālyam aśvatthadaṇḍena jātaṃ bhasma samuddharet // Rrā_3,3.115 //",
    "GS40nitrrk_u:3999": " tadbhasma haritālaṃ tu tulyamamlena mardayet /",
    "GS40nitrrk_u:4000": " palāśakadravairvātha yāmānte coddhṛtaṃ puṭet // Rrā_3,3.116 //",
    "GS40nitrrk_u:4001": " uddhṛtya daśamāṃśena tālena saha mardayet /",
    "GS40nitrrk_u:4002": " pūrvadrāvaistu yāmaikaṃ ruddhvā gajapuṭe pacet /",
    "GS40nitrrk_u:4003": " catvāriṃśatpuṭairevaṃ pakvaṃ syānmṛtavaṅgakam // Rrā_3,3.117 //",
    "GS40nitrrk_u:4004": " {copper:: māraṇa}",
    "GS40nitrrk_u:4005": " kaṇṭavedhīkṛtaṃ tāmrapatraṃ tulyāṃśagandhakaiḥ // Rrā_3,3.118 //",
    "GS40nitrrk_u:4006": " amlapiṣṭaiḥ pralipyātha ruddhvā gajapuṭe pacet /",
    "GS40nitrrk_u:4007": " uddhṛtya cūrṇayettasmin pādāṃśaṃ gandhakaṃ kṣipet // Rrā_3,3.119 //",
    "GS40nitrrk_u:4008": " jambīrairāranālairvā piṣṭvā ruddhvā puṭet punaḥ /",
    "GS40nitrrk_u:4009": " evaṃ catuḥpuṭaiḥ pacyādgandho deyaḥ puṭe puṭe // Rrā_3,3.120 //",
    "GS40nitrrk_u:4010": " mātuluṅgadravairevaṃ puṭamekaṃ pradāpayet /",
    "GS40nitrrk_u:4011": " sitaśarkarayā pañcapuṭaṃ deyaṃ mṛtaṃ bhavet // Rrā_3,3.121 //",
    "GS40nitrrk_u:4012": " {silver:: māraṇa}",
    "GS40nitrrk_u:4013": " mākṣikenāmlapiṣṭena tattulyaṃ tārapatrakam /",
    "GS40nitrrk_u:4014": " liptvā ruddhvā puṭe paktvā samuddhṛtya vicūrṇayet // Rrā_3,3.122 //",
    "GS40nitrrk_u:4015": " kaṇāmākṣikasindhūtthabhūdhātryaśca samaṃ samam /",
    "GS40nitrrk_u:4016": " pūrvacūrṇena tulyāṃśamidamamlena mardayet // Rrā_3,3.123 //",
    "GS40nitrrk_u:4017": " ruddhvā gajapuṭe pacyāttaireva mardayetpuṭet /",
    "GS40nitrrk_u:4018": " evaṃ saptapuṭaiḥ pakvaṃ tāraṃ bhasmatvamāpnuyāt // Rrā_3,3.124 //",
    "GS40nitrrk_u:4019": " {gold:: māraṇa}",
    "GS40nitrrk_u:4020": " mṛtaṃ nāgaṃ snuhīkṣīrairathavāmlena kenacit /",
    "GS40nitrrk_u:4021": " piṣṭvā tena samāṃśena svarṇapatrāṇi lepayet // Rrā_3,3.125 //",
    "GS40nitrrk_u:4022": " ruddhvā gajapuṭe paktvā samuddhṛtya vicūrṇayet /",
    "GS40nitrrk_u:4023": " tasminnevaṃ mṛtaṃ nāgamaṣṭamāṃśena lepayet // Rrā_3,3.126 //",
    "GS40nitrrk_u:4024": " yāmaikaṃ mardayed amlai ruddhvā gajapuṭe pacet /",
    "GS40nitrrk_u:4025": " evamaṣṭapuṭaiḥ pakvaṃ mṛtaṃ bhavati hāṭakam /",
    "GS40nitrrk_u:4026": " {brass, bronze:: māraṇa}",
    "GS40nitrrk_u:4027": " āre ghoṣe prakartavyaṃ tāmravanmāraṇaṃ param // Rrā_3,3.127 //",
    "GS40nitrrk_u:4028": " vividhaparamayogair yuktiryuktaiḥ prasiddhairanubhavapathadṛṣṭaiḥ śodhanaṃ māraṇaṃ ca /",
    "GS40nitrrk_u:4029": " pavibaligaganānāṃ sarvalohe viśeṣād gaditamiha hitārthaṃ vārtikānāṃ vibhūtyai // Rrā_3,3.128 //",
    "GS40nitrrk_u:4030": " RRĀ, 3, 4",
    "GS40nitrrk_u:4031": " samyak siddhamatāntaraiḥ samucitaiḥ satsaṃpradāyaiḥ śubhaiḥ khyātair gandhakajāraṇādivividhairyogaiḥ susiddhaiḥ kramāt /",
    "GS40nitrrk_u:4032": " yaddṛṣṭaṃ sulabhaṃ suvarṇakaraṇaṃ tārasya saṃraṃjanāt /",
    "GS40nitrrk_u:4033": " satyaṃ sajjanarakṣaṇāturatayā saṃtanyate tattvataḥ // Rrā_3,4.1 //",
    "GS40nitrrk_u:4034": " {gandhapiṣṭi}",
    "GS40nitrrk_u:4035": " daśaniṣkaṃ śuddhasūtaṃ niṣkaikaṃ śuddhagandhakam /",
    "GS40nitrrk_u:4036": " stokaṃ stokaṃ kṣipetkhalve mardakena śanaiḥ śanaiḥ // Rrā_3,4.2 //",
    "GS40nitrrk_u:4037": " kuṭṭanājjāyate piṣṭiḥ seyaṃ gandhakapiṣṭikā /",
    "GS40nitrrk_u:4038": " {svarṇapiṣṭi}",
    "GS40nitrrk_u:4039": " bhāgatrayaṃ śuddhasūtaṃ bhāgaikaṃ śuddhahāṭakam // Rrā_3,4.3 //",
    "GS40nitrrk_u:4040": " amlena mardayedyāmaṃ khyāteyaṃ svarṇapiṣṭikā /",
    "GS40nitrrk_u:4041": " {sulfur:: ṣaḍguṇajāraṇa}",
    "GS40nitrrk_u:4042": " gandhapiṣṭiṃ hemapiṣṭyā samayā veṣṭayedbahiḥ // Rrā_3,4.4 //",
    "GS40nitrrk_u:4043": " vastreṇa veṣṭayed gāḍhaṃ sūtākhye lohasaṃpuṭe /",
    "GS40nitrrk_u:4044": " nidhāya poṭalīmadhye sarvatulyaṃ ca gandhakam // Rrā_3,4.5 //",
    "GS40nitrrk_u:4045": " kṣiptvā nirodhayetsaṃdhiṃ mṛlloṇena ca rodhayet /",
    "GS40nitrrk_u:4046": " bhūdharākhye puṭe paktvā jīrṇe gandhaṃ punaḥ kṣipet // Rrā_3,4.6 //",
    "GS40nitrrk_u:4047": " ṣaḍguṇe gandhake jīrṇe śanairvastraṃ nivārayet /",
    "GS40nitrrk_u:4048": " punaḥ punaḥ samaṃ gandhaṃ dattvā jāryaṃ śanaiḥ śanaiḥ // Rrā_3,4.7 //",
    "GS40nitrrk_u:4049": " niḥśeṣaṃ naiva kartavyaṃ pramādādyāti sūtakaḥ /",
    "GS40nitrrk_u:4050": " evaṃ śataguṇe jīrṇe yantrāduddhṛtya piṣṭikām // Rrā_3,4.8 //",
    "GS40nitrrk_u:4051": " {vedha:: silver =) gold}",
    "GS40nitrrk_u:4052": " tattulye saṃpuṭe hemni ruddhvā bāhye ca veṣṭayet /",
    "GS40nitrrk_u:4053": " kumārīdravapiṣṭena kācenāṅgulamātrakam // Rrā_3,4.9 //",
    "GS40nitrrk_u:4054": " tadbahiṣṭaṅkaṇenaiva loṇamṛttikayā tataḥ /",
    "GS40nitrrk_u:4055": " veṣṭyam aṅgulitailena sūryatāpena śoṣitam // Rrā_3,4.10 //",
    "GS40nitrrk_u:4056": " koṣṭhīyantre gataṃ dhāmyaṃ vaṅkanāle dṛḍhāgninā /",
    "GS40nitrrk_u:4057": " tatkhoṭaṃ jāyate divyaṃ sindūrāruṇasaṃnibham // Rrā_3,4.11 //",
    "GS40nitrrk_u:4058": " tena vedhastu tārasya drutasya śatabhāgataḥ /",
    "GS40nitrrk_u:4059": " deyaḥ saṃjāyate svarṇaṃ siddhayoga udāhṛtaḥ // Rrā_3,4.12 //",
    "GS40nitrrk_u:4060": " {gandhapiṣṭi}",
    "GS40nitrrk_u:4061": " gandhakaṃ śodhitaṃ cūrṇyaṃ saptadhā kanakadravaiḥ /",
    "GS40nitrrk_u:4062": " bhāvayedātape tadvannārīṇāṃ rajasā punaḥ // Rrā_3,4.13 //",
    "GS40nitrrk_u:4063": " tad gandhaṃ karṣamekaṃ tu narapittena lolitam /",
    "GS40nitrrk_u:4064": " palaikaṃ pāradaṃ śuddham ātape kharpare kṣipet // Rrā_3,4.14 //",
    "GS40nitrrk_u:4065": " tatpṛṣṭhe lolitaṃ gandhaṃ kṣiptvāṅguṣṭhena mardayet /",
    "GS40nitrrk_u:4066": " piṣṭikā jāyate divyā sarvakāmaphalapradā // Rrā_3,4.15 //",
    "GS40nitrrk_u:4067": " {gandhapiṣṭi}",
    "GS40nitrrk_u:4068": " tilaparṇīrasenaiva saptadhā śuddhagaṃdhakam /",
    "GS40nitrrk_u:4069": " bhāvayetpeṣayettacca chāyāśuṣkaṃ punaḥ punaḥ // Rrā_3,4.16 //",
    "GS40nitrrk_u:4070": " śuddhaṃ sūtaṃ palaikaṃ ca mūṣāyāṃ hi nidhāpayet /",
    "GS40nitrrk_u:4071": " śuddhasvarṇasya gulikāṃ niṣkamātrāṃ vinikṣipet // Rrā_3,4.17 //",
    "GS40nitrrk_u:4072": " tāṃ mūṣāṃ vālukāyantre sthāpayetpūrvagandhakam /",
    "GS40nitrrk_u:4073": " truṭiśastruṭiśo dattvā cullyāṃ mandāgninā pacet // Rrā_3,4.18 //",
    "GS40nitrrk_u:4074": " pādāṃśe gandhake jīrṇe jāyate gandhapiṣṭikā /",
    "GS40nitrrk_u:4075": " gandhapiṣṭiḥ pṛthaggrāhyā svarṇasya gulikāṃ vinā // Rrā_3,4.19 //",
    "GS40nitrrk_u:4076": " {gandhapiṣṭi}",
    "GS40nitrrk_u:4077": " chāyāyāṃ gandhakaṃ bhāvyaṃ śatadhā markaṭīdravaiḥ /",
    "GS40nitrrk_u:4078": " gharme mṛtkharpare sūtaṃ kṣipet kiṃcic ca gandhakam // Rrā_3,4.20 //",
    "GS40nitrrk_u:4079": " markaṭīdravasaṃyuktaṃ jīrṇe gandhe dravaṃ punaḥ /",
    "GS40nitrrk_u:4080": " deyaṃ pādāṃśakaṃ yāvadgandhakaṃ sadravaṃ kramāt // Rrā_3,4.21 //",
    "GS40nitrrk_u:4081": " jāyate piṣṭikā divyā sarvakāmaphalapradā /",
    "GS40nitrrk_u:4082": " {gandhapiṣṭi}",
    "GS40nitrrk_u:4083": " gandhakaṃ sūkṣmacūrṇaṃ tu kāñjikaiḥ kṣālayettridhā // Rrā_3,4.22 //",
    "GS40nitrrk_u:4084": " tridhā jambīrajairdrāvairhaṃsapādyāśca saptadhā /",
    "GS40nitrrk_u:4085": " karpūraṃ ca pṛthagbhāvyaṃ śvetādrikarṇikādravaiḥ // Rrā_3,4.23 //",
    "GS40nitrrk_u:4086": " ātape trīṇi vārāṇi tato jāraṇamārabhet /",
    "GS40nitrrk_u:4087": " dviguñjāmātrakarpūrair yantragarbhaṃ pralepayet // Rrā_3,4.24 //",
    "GS40nitrrk_u:4088": " tadgarbhe bhāvitaṃ gandhaṃ sārdhaniṣkaṃ pradāpayet /",
    "GS40nitrrk_u:4089": " śuddhasūtaṃ palaṃ cārdhaṃ karpūraṃ pūrvatulyakam // Rrā_3,4.25 //",
    "GS40nitrrk_u:4090": " pūrvatulyaṃ tato gandhaṃ krameṇātha pradāpayet /",
    "GS40nitrrk_u:4091": " śvetādrikarṇikāmūlaṃ gomūtreṇa prapeṣayet // Rrā_3,4.26 //",
    "GS40nitrrk_u:4092": " ācchādya tena kalkena śarāveṇa nirudhya ca /",
    "GS40nitrrk_u:4093": " pācayennalikāyantre dinānte taṃ samuddharet // Rrā_3,4.27 //",
    "GS40nitrrk_u:4094": " karpūrādi punardeyaṃ tadvajjāryaṃ dināvadhi /",
    "GS40nitrrk_u:4095": " ityevaṃ tu punaḥ kuryājjāyate gandhapiṣṭikā // Rrā_3,4.28 //",
    "GS40nitrrk_u:4096": " {gandhapiṣṭi}",
    "GS40nitrrk_u:4097": " pāradasya palaikaṃ tu karṣaikaṃ śuddhagandhakam /",
    "GS40nitrrk_u:4098": " snigdhakhalve karāṅgulyā devadālīdrave plutam // Rrā_3,4.29 //",
    "GS40nitrrk_u:4099": " mardayedātape tīvre jāyate gandhapiṣṭikā /",
    "GS40nitrrk_u:4100": " {gandhapiṣṭi}",
    "GS40nitrrk_u:4101": " śuddhasūtaṃ palaikaṃ tu karṣārdhaṃ śuddhagandhakam // Rrā_3,4.30 //",
    "GS40nitrrk_u:4102": " nidhāya tāmrakhalve tu tadadho'gniṃ mṛduṃ kṣipet /",
    "GS40nitrrk_u:4103": " karāṅguṣṭhena saṃmardya yāmādbhavati piṣṭikā // Rrā_3,4.31 //",
    "GS40nitrrk_u:4104": " {gandhapiṣṭi:: stambhana}",
    "GS40nitrrk_u:4105": " tiktakośātakībījaṃ cāṇḍālīkanda eva ca /",
    "GS40nitrrk_u:4106": " nārīstanyena sampiṣya lepayed gandhapiṣṭikām // Rrā_3,4.32 //",
    "GS40nitrrk_u:4107": " nikṣipetsūraṇe kande kṣīrakandodare tathā /",
    "GS40nitrrk_u:4108": " vandhyākarkoṭakīvajrakande vā kuḍuhuñjike // Rrā_3,4.33 //",
    "GS40nitrrk_u:4109": " mukhaṃ kandasya majjābhī ruddhvā kandaṃ mṛdā lipet /",
    "GS40nitrrk_u:4110": " puṭayedbhūdhare yantre karīṣāgnau dināvadhi // Rrā_3,4.34 //",
    "GS40nitrrk_u:4111": " ūrdhvādhaḥ parivartena yathā kando na dahyate /",
    "GS40nitrrk_u:4112": " tataḥ piṣṭīṃ samuddhṛtya stambhitā jāyate dhruvam // Rrā_3,4.35 //",
    "GS40nitrrk_u:4113": " {gandhapiṣṭi: :",
    "GS40nitrrk_u:4114": " stambhita:: jāraṇa}",
    "GS40nitrrk_u:4115": " athāsyā jāraṇā kāryā stanākhye lohasaṃpuṭe /",
    "GS40nitrrk_u:4116": " nidhāya jārayedgandhaṃ tulyaṃ tulyaṃ tu bhūdhare // Rrā_3,4.36 //",
    "GS40nitrrk_u:4117": " jīrṇe gandhe punardeyaṃ yantre jāryaṃ ca pūrvavat /",
    "GS40nitrrk_u:4118": " evaṃ śataguṇaṃ jāryaṃ jīrṇe yantrātsamuddharet // Rrā_3,4.37 //",
    "GS40nitrrk_u:4119": " sarvāsāṃ gandhapiṣṭīnāṃ rañjanaṃ syāttu jāraṇāt /",
    "GS40nitrrk_u:4120": " {gandhapiṣṭi:: māraṇa}",
    "GS40nitrrk_u:4121": " divyauṣadhagaṇadrāvaiḥ piṣṭiḥ khalve vimardayet /",
    "GS40nitrrk_u:4122": " dinānte golakaṃ kṛtvā bījair divyagaṇodbhavaiḥ // Rrā_3,4.38 //",
    "GS40nitrrk_u:4123": " lepayedvajramūṣāṃ tu golaṃ tatra nirodhayet /",
    "GS40nitrrk_u:4124": " dinaikaṃ bhūdhare pacyādūrdhvādhaḥ parivartayet // Rrā_3,4.39 //",
    "GS40nitrrk_u:4125": " samuddhṛtya punarmardyaṃ pūrvadrāvaistu pūrvavat /",
    "GS40nitrrk_u:4126": " puṭāntaṃ kārayed evaṃ daśavāraṃ punaḥ punaḥ // Rrā_3,4.40 //",
    "GS40nitrrk_u:4127": " {gandhapiṣṭi: :",
    "GS40nitrrk_u:4128": " vedha: :",
    "GS40nitrrk_u:4129": " silver =) gold}",
    "GS40nitrrk_u:4130": " mriyate nātra saṃdeho gandhapiṣṭyās tataḥ punaḥ /",
    "GS40nitrrk_u:4131": " mṛtapiṣṭipalaikaṃ tu peṣayedvāsakadravaiḥ // Rrā_3,4.41 //",
    "GS40nitrrk_u:4132": " tatkalkairnāgapatraṃ tu lepayitvā palāṣṭakam /",
    "GS40nitrrk_u:4133": " chāyāśuṣkaṃ nyasetpiṇḍe vāsāpatrasamudbhave // Rrā_3,4.42 //",
    "GS40nitrrk_u:4134": " taṃ piṇḍaṃ saṃpuṭe ruddhvā puṭedāraṇyakotpalaiḥ /",
    "GS40nitrrk_u:4135": " samuddhṛtya punardeyā palaikā mṛtapiṣṭikā // Rrā_3,4.43 //",
    "GS40nitrrk_u:4136": " vāsādrāvairdinaṃ mardyaṃ taṃ golaṃ veṣṭayetpunaḥ /",
    "GS40nitrrk_u:4137": " vāsāpatrotthapiṇḍena ruddhvā gajapuṭe pacet // Rrā_3,4.44 //",
    "GS40nitrrk_u:4138": " evaṃ punaḥ punaḥ kuryādraktavarṇaṃ mṛtaṃ bhavet /",
    "GS40nitrrk_u:4139": " tannāgaṃ palamātraṃ tu yāmaikaṃ vāsakadravaiḥ // Rrā_3,4.45 //",
    "GS40nitrrk_u:4140": " marditaṃ lepayettena tāmrapatraṃ palāṣṭakam /",
    "GS40nitrrk_u:4141": " dinaikaṃ pācanāyantre pācayenmriyate dhruvam // Rrā_3,4.46 //",
    "GS40nitrrk_u:4142": " ṣoḍaśāṃśena tenaiva tāre vedhaṃ pradāpayet /",
    "GS40nitrrk_u:4143": " tattāraṃ jāyate svarṇaṃ jāmbūnadasamaprabham // Rrā_3,4.47 //",
    "GS40nitrrk_u:4144": " yayā kayā gandhapiṣṭyā stambhanaṃ jāraṇaṃ vinā /",
    "GS40nitrrk_u:4145": " pūrvavatkramayogena divyaṃ bhavati kāñcanam // Rrā_3,4.48 //",
    "GS40nitrrk_u:4146": " {vedha:: silver =) gold}",
    "GS40nitrrk_u:4147": " arjunasya tvaco bhasma vāsābhasma samaṃ samam /",
    "GS40nitrrk_u:4148": " gṛhakanyādravairmardyaṃ dinaikaṃ tena lepayet // Rrā_3,4.49 //",
    "GS40nitrrk_u:4149": " kaṇṭavedhyaṃ nāgapatraṃ ruddhvā laghupuṭe pacet /",
    "GS40nitrrk_u:4150": " uddhṛtya mardayedyāmaṃ pūrvadrāvaiḥ sabhasmakaiḥ // Rrā_3,4.50 //",
    "GS40nitrrk_u:4151": " ruddhvā gajapuṭe paktvā svāṅgaśītaṃ samuddharet /",
    "GS40nitrrk_u:4152": " evaṃ śatapuṭaiḥ pācyaṃ bhasma drāvaiśca mardayet // Rrā_3,4.51 //",
    "GS40nitrrk_u:4153": " tenaiva tārapatrāṇi madhuliptāni lepayet /",
    "GS40nitrrk_u:4154": " ruddhvā gajapuṭe paktvā punarliptvā puṭe pacet // Rrā_3,4.52 //",
    "GS40nitrrk_u:4155": " ityevaṃ tu tridhā kuryāttāramāyāti kāñcanam /",
    "GS40nitrrk_u:4156": " {vedha:: silver =) gold}",
    "GS40nitrrk_u:4157": " lohapātre drute nāge cūrṇitaṃ rasakaṃ samam // Rrā_3,4.53 //",
    "GS40nitrrk_u:4158": " kṣiptvā cullyāṃ pacedyāmaṃ cālyaṃ pāṣāṇamuṣṭinā /",
    "GS40nitrrk_u:4159": " yāmānte hiṅgulaṃ kṣepyaṃ cūrṇitaṃ nāgatulyakam // Rrā_3,4.54 //",
    "GS40nitrrk_u:4160": " susūkṣmaṃ mardayettāvat dṛḍhaṃ pāṣāṇamuṣṭinā /",
    "GS40nitrrk_u:4161": " paceccaṇḍāgninā tāvaddinānāmekaviṃśatim // Rrā_3,4.55 //",
    "GS40nitrrk_u:4162": " jāyate kuṅkumābhaṃ tu tāraṃ tenaiva vedhayet /",
    "GS40nitrrk_u:4163": " catuḥṣaṣṭitamāṃśena divyaṃ bhavati kāñcanam // Rrā_3,4.56 //",
    "GS40nitrrk_u:4164": " {vedha:: silver =) gold}",
    "GS40nitrrk_u:4165": " drāvayetkharpare nāgaṃ pādāṃśaṃ tatra nikṣipet /",
    "GS40nitrrk_u:4166": " ciñcāśvatthatvacaḥ kṣāraṃ lohadarvyā vimardayet // Rrā_3,4.57 //",
    "GS40nitrrk_u:4167": " yāmānte tatsamuddhṛtya vajrīkṣīrairdināvadhi /",
    "GS40nitrrk_u:4168": " mardyaṃ khalve samuddhṛtya mṛdbhāṇḍāntarnirodhayet // Rrā_3,4.58 //",
    "GS40nitrrk_u:4169": " pacedrātrau caturyāmaṃ cullyāṃ caṇḍāgninā punaḥ /",
    "GS40nitrrk_u:4170": " uddhṛtya mardayetkhalve vajrīkṣīrairdināvadhi // Rrā_3,4.59 //",
    "GS40nitrrk_u:4171": " rātrau pācyaṃ divā mardyaṃ yāvat ṣaṇmāsameva ca /",
    "GS40nitrrk_u:4172": " yathā na patate tasmiñjalaṃ dhūlistu rakṣayet /",
    "GS40nitrrk_u:4173": " sahasrāṃśe dhṛte śare vedhe datte sukāñcanam // Rrā_3,4.60 //",
    "GS40nitrrk_u:4174": " {vedha:: silver =) gold}",
    "GS40nitrrk_u:4175": " śilāgandhakakarpūrakuṅkumaṃ mardayetsamam /",
    "GS40nitrrk_u:4176": " jambīrotthadravairyāmaṃ tatsamaṃ nāgapatrakam // Rrā_3,4.61 //",
    "GS40nitrrk_u:4177": " liptvā liptvā puṭaiḥ pacyād yāvacchaṣṭipuṭī bhavet // Rrā_3,4.62 //",
    "GS40nitrrk_u:4178": " tannāgaṃ vidyudābhāsaṃ jāyate tena vedhayet /",
    "GS40nitrrk_u:4179": " catuḥṣaṣṭitamāṃśena tāramāyāti kāñcanam /",
    "GS40nitrrk_u:4180": " {vedha:: silver =) gold}",
    "GS40nitrrk_u:4181": " tīkṣṇaṃ śulbaṃ nāgavaṅgau drutaṃ nāgaṃ tu tutthakam /",
    "GS40nitrrk_u:4182": " cūrṇitaṃ bhāgamekaikaṃ dvau bhāgau hemamākṣikam // Rrā_3,4.63 //",
    "GS40nitrrk_u:4183": " vajramūṣāgataṃ ruddhvā dhmātaṃ khoṭaṃ sucūrṇitam /",
    "GS40nitrrk_u:4184": " siddhacūrṇena saṃyuktaṃ tāramāyāti kāñcanam // Rrā_3,4.64 //",
    "GS40nitrrk_u:4185": " {tārāriṣṭa}",
    "GS40nitrrk_u:4186": " śulbacūrṇaṃ tīkṣṇacūrṇaṃ tulyaṃ ruddhvā dhamet haṭhāt /",
    "GS40nitrrk_u:4187": " tatkhoṭaṃ siddhacūrṇaṃ ca mardyaṃ pācyaṃ ca pūrvavat // Rrā_3,4.65 //",
    "GS40nitrrk_u:4188": " tenaiva madhuyuktena tārapatrāṇi lepayet /",
    "GS40nitrrk_u:4189": " ruddhvā gajapuṭe pacyādevaṃ vāratrayaṃ kṛte // Rrā_3,4.66 //",
    "GS40nitrrk_u:4190": " pītavarṇaṃ bhavettattu tārāriṣṭaṃ nigadyate /",
    "GS40nitrrk_u:4191": " {tārāriṣṭa}",
    "GS40nitrrk_u:4192": " vaṅganāgasamaṃ kāntamathavā tāmranāgakam // Rrā_3,4.67 //",
    "GS40nitrrk_u:4193": " mākṣikaṃ śulbatīkṣṇaṃ vā śulbanāgaṃ savaṅgakam /",
    "GS40nitrrk_u:4194": " ete yogāstu catvāraḥ pṛthak cūrṇāni kārayet // Rrā_3,4.68 //",
    "GS40nitrrk_u:4195": " pṛthagdhmātāni khoṭāni siddhacūrṇayutāni ca /",
    "GS40nitrrk_u:4196": " mardanādipuṭāntāni tārāriṣṭakarāṇi vai // Rrā_3,4.69 //",
    "GS40nitrrk_u:4197": " pūrvavallepayogena pratyekena tu kārayet /",
    "GS40nitrrk_u:4198": " tārāriṣṭasya tasyaiva svarṇīkaraṇamucyate // Rrā_3,4.70 //",
    "GS40nitrrk_u:4199": " {vedha:: silver =) gold}",
    "GS40nitrrk_u:4200": " śuddhavaikrāntabhāgaikaṃ kiṃvā vaikrāntasattvakam /",
    "GS40nitrrk_u:4201": " nāgacūrṇaṃ ca bhāgaikamandhamūṣāgataṃ dhamet // Rrā_3,4.71 //",
    "GS40nitrrk_u:4202": " siddhacūrṇena saṃyuktaṃ mardanādipuṭāntakam /",
    "GS40nitrrk_u:4203": " kartavyaṃ pūrvavatprājñaistāmādāya vimardayet // Rrā_3,4.72 //",
    "GS40nitrrk_u:4204": " madhunā yāmamātraṃ tu tena lepaṃ tu kārayet /",
    "GS40nitrrk_u:4205": " śatāṃśena tu patrāṇāṃ tārāriṣṭasya yatnataḥ // Rrā_3,4.73 //",
    "GS40nitrrk_u:4206": " ruddhvā gajapuṭe pacyād divyaṃ bhavati kāñcanam /",
    "GS40nitrrk_u:4207": " {vedha:: silver =) gold}",
    "GS40nitrrk_u:4208": " mūlapatraphalaṃ bilvācchākavṛkṣācca tattrayam /",
    "GS40nitrrk_u:4209": " śigrumūlaṃ rasaṃ caitanmardayetkiṃśukadravaiḥ // Rrā_3,4.74 //",
    "GS40nitrrk_u:4210": " anena nāgacūrṇaṃ tu mardyaṃ mardyaṃ puṭe pacet /",
    "GS40nitrrk_u:4211": " evaṃ śatapuṭaiḥ pakvaṃ jāyate padmarāgavat // Rrā_3,4.75 //",
    "GS40nitrrk_u:4212": " tenaiva tārapatrāṇi madhuliptāni lepayet /",
    "GS40nitrrk_u:4213": " ruddhvā gajapuṭe pacyādevaṃ vāratraye kṛte // Rrā_3,4.76 //",
    "GS40nitrrk_u:4214": " tattāraṃ jāyate divyaṃ jāmbūnadasamaprabham /",
    "GS40nitrrk_u:4215": " {vedha:: silver =) gold}",
    "GS40nitrrk_u:4216": " rājāvartaṃ hiṃgulakaṃ kaṃkuṣṭhaṃ ca pravālakam // Rrā_3,4.77 //",
    "GS40nitrrk_u:4217": " pratyekaṃ karṣamātraṃ syādrasakasya palaṃ tathā /",
    "GS40nitrrk_u:4218": " sūkṣmacūrṇaṃ kṛtaṃ sarvaṃ siddhacūrṇena saṃyutam // Rrā_3,4.78 //",
    "GS40nitrrk_u:4219": " andhamūṣāgataṃ dhmātaṃ mardanādipuṭāntakam /",
    "GS40nitrrk_u:4220": " pūrvavat kārayetpaścānmadhunā saha miśrayet // Rrā_3,4.79 //",
    "GS40nitrrk_u:4221": " tārāriṣṭasya patrāṇi lepayitvā puṭe pacet /",
    "GS40nitrrk_u:4222": " evaṃ vāratrayaṃ kuryād divyaṃ bhavati kāñcanam // Rrā_3,4.80 //",
    "GS40nitrrk_u:4223": " {vedha:: silver =)",
    "GS40nitrrk_u:4224": " gold (with tārāriṣṭa)}",
    "GS40nitrrk_u:4225": " mākṣikaṃ daradaṃ tutthaṃ rājāvartaṃ pravālakam /",
    "GS40nitrrk_u:4226": " etāni samabhāgāni dvibhāgaṃ rasakaṃ bhavet // Rrā_3,4.81 //",
    "GS40nitrrk_u:4227": " meṣīkṣīreṇa tatsarvaṃ dinamekaṃ vimardayet /",
    "GS40nitrrk_u:4228": " chāyāśuṣkaṃ tu tatkṛtvā tulyāṃśaṃ mitrapañcakam // Rrā_3,4.82 //",
    "GS40nitrrk_u:4229": " dattvā tu mardayet khalve tārāriṣṭaṃ tu lepayet /",
    "GS40nitrrk_u:4230": " prathamaṃ samakalkena ruddhvā gajapuṭe pacet // Rrā_3,4.83 //",
    "GS40nitrrk_u:4231": " ardhakalkena lepyātha pādakalkena vā punaḥ /",
    "GS40nitrrk_u:4232": " evaṃ puṭatrayaṃ deyaṃ divyaṃ bhavati kāñcanam // Rrā_3,4.84 //",
    "GS40nitrrk_u:4233": " {vedha:: silver =)",
    "GS40nitrrk_u:4234": " gold (with tārāriṣṭa)}",
    "GS40nitrrk_u:4235": " rasakaṃ nāgasaṃtulyaṃ ruddhvā khoṭaṃ prakārayet /",
    "GS40nitrrk_u:4236": " siddhacūrṇena saṃyuktaṃ puṭāntaṃ pūrvavat kṛtam // Rrā_3,4.85 //",
    "GS40nitrrk_u:4237": " tenaiva madhunoktena tārāriṣṭaṃ pralepayet /",
    "GS40nitrrk_u:4238": " ruddhvā ruddhvā puṭe pacyāt tridhā bhavati kāñcanam // Rrā_3,4.86 //",
    "GS40nitrrk_u:4239": " {vedha:: silver =)",
    "GS40nitrrk_u:4240": " gold (with lead)}",
    "GS40nitrrk_u:4241": " gaṃdhakaṃ tālakaṃ śulvaṃ samahiṃgulapeṣitam /",
    "GS40nitrrk_u:4242": " mātuluṅgadravaiḥ sārdhaṃ nāgapatrāṇi tena vai // Rrā_3,4.87 //",
    "GS40nitrrk_u:4243": " liptvā ruddhvā puṭe pacyātpunastenaiva mardayet /",
    "GS40nitrrk_u:4244": " evaṃ ṣaṣṭipuṭaiḥ pakvo nāgaḥ syātkuṅkumaprabhaḥ // Rrā_3,4.88 //",
    "GS40nitrrk_u:4245": " tena tārasya patrāṇi madhuliptāni lepayet /",
    "GS40nitrrk_u:4246": " ruddhvā tīvrāgninā dhāmyamevaṃ vāratraye kṛte // Rrā_3,4.89 //",
    "GS40nitrrk_u:4247": " tattāraṃ jāyate divyaṃ jāmbūnadasamaprabham /",
    "GS40nitrrk_u:4248": " {vedha:: lead =) gold}",
    "GS40nitrrk_u:4249": " lāṅgalī girikarṇyagniḥ karavīrajamūlakam /",
    "GS40nitrrk_u:4250": " sauvīraṃ ṭaṅkaṇaṃ stanyaiḥ piṣṭvā piṇḍaṃ prakalpayet // Rrā_3,4.90 //",
    "GS40nitrrk_u:4251": " caturdhā vimalā śuddhā teṣvekā palamātrakam /",
    "GS40nitrrk_u:4252": " dvipalaṃ pāradaṃ śuddhaṃ śuddhaṃ hemapalatrayam // Rrā_3,4.91 //",
    "GS40nitrrk_u:4253": " yāmaikaṃ mardayet sarvaṃ pūrvapiṇḍodare kṣipet /",
    "GS40nitrrk_u:4254": " tatpiṇḍaṃ vajramūṣāyāṃ ruddhvā dhāmyaṃ haṭhāgninā /",
    "GS40nitrrk_u:4255": " tatkhoṭaṃ śatamāṃśena drutaṃ nāgaṃ tu vedhayet // Rrā_3,4.92 //",
    "GS40nitrrk_u:4256": " tannāgena śatāṃśena drutaṃ śulbaṃ tu vedhayet /",
    "GS40nitrrk_u:4257": " tatkhoṭaṃ śatamāṃśena drutaṃ nāgaṃ tu vedhayet /",
    "GS40nitrrk_u:4258": " jāyate kanakaṃ divyaṃ devābharaṇamuttamam // Rrā_3,4.93 //",
    "GS40nitrrk_u:4259": " {vedha:: silver =) gold}",
    "GS40nitrrk_u:4260": " pāradaṃ kuṅkumaṃ gandhaṃ strīpuṣpeṇa dināvadhi /",
    "GS40nitrrk_u:4261": " mardayettulyatulyāṃśaṃ tena kalkena sādhayet // Rrā_3,4.94 //",
    "GS40nitrrk_u:4262": " śuddhāni tārapatrāṇi liptvā ruddhvā dhameddhaṭhāt /",
    "GS40nitrrk_u:4263": " patraṃ kṛtvā punarlepyaṃ ruddhvā dhāmyaṃ ca pūrvavat // Rrā_3,4.95 //",
    "GS40nitrrk_u:4264": " ityevaṃ saptadhā kuryāllepanaṃ drāvaṇaṃ kramāt /",
    "GS40nitrrk_u:4265": " tatastasyaiva patrāṇi tena kalkena lepayet // Rrā_3,4.96 //",
    "GS40nitrrk_u:4266": " udghāṭaṃ drāvayettaṃ ca drutamājye vinikṣipet /",
    "GS40nitrrk_u:4267": " saptāhaṃ dhārayettasmindivyaṃ bhavati kāñcanam // Rrā_3,4.97 //",
    "GS40nitrrk_u:4268": " {vedha:: silver =) gold}",
    "GS40nitrrk_u:4269": " kuṅkumaṃ gandhakaṃ sūtaṃ mañjiṣṭhā tatsamaṃ samam /",
    "GS40nitrrk_u:4270": " śākavṛkṣaphaladrāvaiḥ supakvair mardayed dinam // Rrā_3,4.98 //",
    "GS40nitrrk_u:4271": " tena tārasya patrāṇi praliptāni viśoṣayet /",
    "GS40nitrrk_u:4272": " āvartya ḍhālayettasmiṃstena kalkena bhāvitam // Rrā_3,4.99 //",
    "GS40nitrrk_u:4273": " evaṃ punaḥ punaḥ kuryādekaviṃśativārakam /",
    "GS40nitrrk_u:4274": " tattāraṃ jāyate svarṇaṃ samyagdvādaśavarṇakam // Rrā_3,4.100 //",
    "GS40nitrrk_u:4275": " {vedha:: silver =) gold}",
    "GS40nitrrk_u:4276": " pāradaṃ kāntapāṣāṇaṃ gandhakaṃ raktacandanam /",
    "GS40nitrrk_u:4277": " rudantīdravasaṃyuktaṃ dinamekaṃ vimardayet // Rrā_3,4.101 //",
    "GS40nitrrk_u:4278": " tena tārasya patrāṇi praviliptāni śoṣayet /",
    "GS40nitrrk_u:4279": " dhāmayedandhamūṣāyāmevaṃ kuryāttrisaptadhā // Rrā_3,4.102 //",
    "GS40nitrrk_u:4280": " śākavṛkṣasya mūlaṃ tu bhāvyaṃ tatpatrajairdravaiḥ /",
    "GS40nitrrk_u:4281": " raktāśvamārajaiścaiva pṛthagbhāvyaṃ tridhā tridhā // Rrā_3,4.103 //",
    "GS40nitrrk_u:4282": " anena pūrvatārasya drutasya prativāpanam /",
    "GS40nitrrk_u:4283": " dāpayetsaptavāraṃ tu divyaṃ bhavati kāñcanam // Rrā_3,4.104 //",
    "GS40nitrrk_u:4284": " {siddhacūrṇa}",
    "GS40nitrrk_u:4285": " gandhakaṃ gandhamūlī ca ravidugdhena mardayet /",
    "GS40nitrrk_u:4286": " mṛṇmaye saṃpuṭe ruddhvā māsaṃ bhūmau vinikṣipet // Rrā_3,4.105 //",
    "GS40nitrrk_u:4287": " uddhṛtya tena tārasya patralepaṃ tu kārayet /",
    "GS40nitrrk_u:4288": " pūrvatāre drute deyaḥ prativāpaḥ punaḥ punaḥ // Rrā_3,4.106 //",
    "GS40nitrrk_u:4289": " saptaviṃśatime vāpe tattāraṃ kāñcanaṃ bhavet /",
    "GS40nitrrk_u:4290": " {siddhacūrṇa}",
    "GS40nitrrk_u:4291": " śuddhasūtasamaṃ gandhaṃ khalve mardyaṃ dināvadhi // Rrā_3,4.107 //",
    "GS40nitrrk_u:4292": " jāyate kajjalī śreṣṭhā sarvakāryakarī śubhā /",
    "GS40nitrrk_u:4293": " kajjalī ṭaṅkaṇaṃ tāpyaṃ pratyekaṃ karṣamātrakam // Rrā_3,4.108 //",
    "GS40nitrrk_u:4294": " karṣadvayaṃ śuddhagandhaṃ yāmaṃ sarvaṃ vicūrṇayet /",
    "GS40nitrrk_u:4295": " siddhacūrṇamidaṃ khyātaṃ bhavet pādādikaṃ palam // Rrā_3,4.109 //",
    "GS40nitrrk_u:4296": " yatra yatra milatyetattatra cūrṇaṃ palaṃ palam /",
    "GS40nitrrk_u:4297": " yojayellohavādeṣu tadidānīṃ nigadyate // Rrā_3,4.110 //",
    "GS40nitrrk_u:4298": " {vedha, rañjana: :",
    "GS40nitrrk_u:4299": " silver =) gold}",
    "GS40nitrrk_u:4300": " tāmratīkṣṇārakāntānāṃ cūrṇam ekasya cāharet /",
    "GS40nitrrk_u:4301": " yathā lohe palaikaṃ tu siddhacūrṇena saṃyutam // Rrā_3,4.111 //",
    "GS40nitrrk_u:4302": " vajramūṣāgataṃ ruddhvā dhmātaṃ khoṭaṃ bhavettu tat /",
    "GS40nitrrk_u:4303": " tulyairbhūnāgajīvairvā gandhakena samena vā // Rrā_3,4.112 //",
    "GS40nitrrk_u:4304": " mardayenmātuluṅgāmlaiḥ pūrvakhoṭaṃ dināvadhi /",
    "GS40nitrrk_u:4305": " tatpiṇḍaṃ pakvamūṣāyāṃ ruddhvā gajapuṭe pacet // Rrā_3,4.113 //",
    "GS40nitrrk_u:4306": " āraṇyopalakairevaṃ puṭaṃ dadyāccaturdaśa /",
    "GS40nitrrk_u:4307": " indragopakasaṃkāśaṃ jāyate pūjayecchivam // Rrā_3,4.114 //",
    "GS40nitrrk_u:4308": " kṣaudrayuktena tenaiva tārapatrāṇi lepayet /",
    "GS40nitrrk_u:4309": " ruddhvā dhametpuṭedvātha evaṃ vāratraye kṛte // Rrā_3,4.115 //",
    "GS40nitrrk_u:4310": " jāyate kanakaṃ divyaṃ siddho'yaṃ tārarañjakaḥ /",
    "GS40nitrrk_u:4311": " ityevaṃ sarvayogānāmatratyānāṃ pṛthak pṛthak // Rrā_3,4.116 //",
    "GS40nitrrk_u:4312": " siddhacūrṇena saṃyuktaṃ kartavyaṃ vidhinā budhaiḥ /",
    "GS40nitrrk_u:4313": " {vedha:: silver =) gold}",
    "GS40nitrrk_u:4314": " śulbaṃ nāgaṃ samaṃ dhāmyaṃ samaṃ vā śulvavaṅgakam // Rrā_3,4.117 //",
    "GS40nitrrk_u:4315": " āvartate tu taccūrṇaṃ siddhacūrṇena pūrvavat /",
    "GS40nitrrk_u:4316": " śulbaṃ nāgaṃ vaṅgaghoṣaṃ yatheṣṭaikaṃ vicūrṇayet // Rrā_3,4.118 //",
    "GS40nitrrk_u:4317": " tatsamaṃ tīkṣṇacūrṇaṃ ca tvandhamūṣāgataṃ dhamet /",
    "GS40nitrrk_u:4318": " etatkhoṭaṃ vicūrṇyātha siddhacūrṇena saṃyutam // Rrā_3,4.119 //",
    "GS40nitrrk_u:4319": " pūrvavat kramayogena tāramāyāti kāñcanam / {??}",
    "GS40nitrrk_u:4320": " śulbasya bhāgatritayamekaikaṃ nāgavaṅgayoḥ // Rrā_3,4.120 //",
    "GS40nitrrk_u:4321": " samāvartya vicūrṇyātha siddhacūrṇena pūrvavat /",
    "GS40nitrrk_u:4322": " nāgamekaṃ dvayaṃ śulbaṃ tacchulvenaiva pannagam // Rrā_3,4.121 //",
    "GS40nitrrk_u:4323": " ruddhvā dhmātaṃ ca taccūrṇya siddhacūrṇena pūrvavat /",
    "GS40nitrrk_u:4324": " siddhacūrṇatrayo bhāgā bhāgaikaṃ hemagairikam // Rrā_3,4.122 //",
    "GS40nitrrk_u:4325": " ruddhvā dhmātaṃ punaścūrṇya siddhacūrṇena pūrvavat /",
    "GS40nitrrk_u:4326": " {vedha:: silver =) gold}",
    "GS40nitrrk_u:4327": " gandhakena hataṃ śulvaṃ mākṣikaṃ ca samaṃ samam // Rrā_3,4.123 //",
    "GS40nitrrk_u:4328": " haṃsapāccitrakadrāvair dinamekaṃ vimardayet /",
    "GS40nitrrk_u:4329": " tenaiva tārapatrāṇi liptvā ruddhvā puṭe pacet // Rrā_3,4.124 //",
    "GS40nitrrk_u:4330": " tam uddhṛtya dhametpaścātkṛtvā patrāṇi lepayet /",
    "GS40nitrrk_u:4331": " pūrvakalkena ruddhvātha puṭaṃ dattvā samuddharet // Rrā_3,4.125 //",
    "GS40nitrrk_u:4332": " ityevaṃ daśadhā kuryāttāramāyāti kāñcanam /",
    "GS40nitrrk_u:4333": " {silver:: rañjana}",
    "GS40nitrrk_u:4334": " tīkṣṇaṃ dvayaṃ trayaṃ ghoṣamāraṃ bhāgacatuṣṭayam // Rrā_3,4.126 //",
    "GS40nitrrk_u:4335": " navabhāgaṃ tāmracūrṇaṃ nāgaṃ ca navabhāgakam /",
    "GS40nitrrk_u:4336": " aṃdhamūṣāgataṃ dhmātaṃ tat khoṭaṃ sūkṣmacūrṇitam // Rrā_3,4.127 //",
    "GS40nitrrk_u:4337": " siddhacūrṇena saṃyuktaṃ pūrvavat tārarañjanam / {??}",
    "GS40nitrrk_u:4338": " mṛtanāgasamaṃ tutthaṃ dvābhyāṃ tulyaṃ ca mākṣikam // Rrā_3,4.128 //",
    "GS40nitrrk_u:4339": " kevalaṃ mṛtanāgaṃ vā siddhacūrṇena pūrvavat /",
    "GS40nitrrk_u:4340": " {vedha:: silver =) gold}",
    "GS40nitrrk_u:4341": " nāgābhraṃ vātha vaṅgābhramandhayitvā dhameddhaṭhāt // Rrā_3,4.129 //",
    "GS40nitrrk_u:4342": " tatkhoṭaṃ sūkṣmacūrṇaṃ tu siddhacūrṇena saṃyutam /",
    "GS40nitrrk_u:4343": " pūrvavat kramayogena tāramāyāti kāñcanam // Rrā_3,4.130 //",
    "GS40nitrrk_u:4344": " {vedha:: silver =) gold}",
    "GS40nitrrk_u:4345": " tīkṣṇaṃ śulbaṃ nāgavaṅgaṃ mṛtaṃ nāgaṃ tu tutthakam /",
    "GS40nitrrk_u:4346": " cūrṇitaṃ bhāgamekaikaṃ dvau bhāgau hemamākṣikam // Rrā_3,4.131 //",
    "GS40nitrrk_u:4347": " vajramūṣāgataṃ ruddhvā dhmātaṃ khoṭaṃ sucūrṇitam /",
    "GS40nitrrk_u:4348": " siddhacūrṇena saṃyuktaṃ tāramāyāti kāñcanam // Rrā_3,4.132 //",
    "GS40nitrrk_u:4349": " {tārāriṣṭa:: production}",
    "GS40nitrrk_u:4350": " śulbacūrṇaṃ tīkṣṇacūrṇaṃ tulyaṃ ruddhvā dhameddhaṭhāt /",
    "GS40nitrrk_u:4351": " tat khoṭaṃ siddhacūrṇaṃ tu mardyaṃ pācyaṃ ca pūrvavat // Rrā_3,4.133 //",
    "GS40nitrrk_u:4352": " tenaiva madhuyuktena tārapatrāṇi lepayet /",
    "GS40nitrrk_u:4353": " ruddhvā gajapuṭe pacyādevaṃ vāratraye kṛte // Rrā_3,4.134 //",
    "GS40nitrrk_u:4354": " pītavarṇaṃ bhavettattu tārāriṣṭaṃ nigadyate /",
    "GS40nitrrk_u:4355": " {tārāriṣṭa:: production}",
    "GS40nitrrk_u:4356": " vaṅgaṃ nāgaṃ samaṃ kāntamathavā tāmranāgakam // Rrā_3,4.135 //",
    "GS40nitrrk_u:4357": " mākṣikaṃ śulbatīkṣṇaṃ ca śulvaṃ nāgaṃ savaṅgakam /",
    "GS40nitrrk_u:4358": " ete yogāstu catvāraḥ pṛthak cūrṇāni kārayet // Rrā_3,4.136 //",
    "GS40nitrrk_u:4359": " pṛthagdhmātāni khoṭāni siddhacūrṇayutāni ca /",
    "GS40nitrrk_u:4360": " mardanādipuṭāntāni tārāriṣṭakarāṇi vai // Rrā_3,4.137 //",
    "GS40nitrrk_u:4361": " {vedha:: silver =)",
    "GS40nitrrk_u:4362": " gold (with tārāriṣṭa)}",
    "GS40nitrrk_u:4363": " pūrvavallepayogena pratyekena tu kārayet /",
    "GS40nitrrk_u:4364": " tārāriṣṭasya tasyaiva svarṇīkaraṇamucyate // Rrā_3,4.138 //",
    "GS40nitrrk_u:4365": " {vedha:: silver =)",
    "GS40nitrrk_u:4366": " gold (with tārāriṣṭa)}",
    "GS40nitrrk_u:4367": " śuddhavaikrāntabhāgaikaṃ kiṃvā vaikrāntasattvakam /",
    "GS40nitrrk_u:4368": " nāgacūrṇaṃ tu bhāgaikamandhamūṣāgataṃ dhamet // Rrā_3,4.139 //",
    "GS40nitrrk_u:4369": " siddhacūrṇena saṃyuktaṃ mardanādipuṭāntakam /",
    "GS40nitrrk_u:4370": " kartavyaṃ pūrvavatprājñaistamādāya vimardayet // Rrā_3,4.140 //",
    "GS40nitrrk_u:4371": " madhunā yāmamātraṃ tu tena lepaṃ tu kārayet /",
    "GS40nitrrk_u:4372": " śatāṃśena tu patrāṇāṃ tārāriṣṭasya yatnataḥ // Rrā_3,4.141 //",
    "GS40nitrrk_u:4373": " ruddhvā gajapuṭe paktvā divyaṃ bhavati kāñcanam /",
    "GS40nitrrk_u:4374": " {vedha:: silver =)",
    "GS40nitrrk_u:4375": " gold (with tārāriṣṭa)}",
    "GS40nitrrk_u:4376": " rājāvartaṃ hiṅgulakaṃ kaṃkuṣṭhaṃ ca pravālakam // Rrā_3,4.142 //",
    "GS40nitrrk_u:4377": " pratyekaṃ karṣamātraṃ syādrasakasya palaṃ tathā /",
    "GS40nitrrk_u:4378": " sūkṣmacūrṇaṃ kṛtaṃ sarvaṃ siddhacūrṇena saṃyutam // Rrā_3,4.143 //",
    "GS40nitrrk_u:4379": " andhamūṣāgataṃ dhmātaṃ mardanādipuṭāntakam /",
    "GS40nitrrk_u:4380": " pūrvavat kārayetpaścānmadhunā saha miśrayet // Rrā_3,4.144 //",
    "GS40nitrrk_u:4381": " tārāriṣṭasya patrāṇi lepayitvā puṭe pacet /",
    "GS40nitrrk_u:4382": " evaṃ vāratrayaṃ kuryāddivyaṃ bhavati kāñcanam // Rrā_3,4.145 //",
    "GS40nitrrk_u:4383": " {vedha:: silver =)",
    "GS40nitrrk_u:4384": " gold (with tārāriṣṭa)}",
    "GS40nitrrk_u:4385": " mākṣikaṃ daradaṃ tutthaṃ rājāvartaṃ pravālakam /",
    "GS40nitrrk_u:4386": " etāni samabhāgāni dvibhāgo rasako bhavet // Rrā_3,4.146 //",
    "GS40nitrrk_u:4387": " meṣīkṣīreṇa tatsarvaṃ dinamekaṃ vimardayet /",
    "GS40nitrrk_u:4388": " chāyāśuṣkaṃ tu tatkṛtvā tulyāṃśaṃ mitrapaṃcakam // Rrā_3,4.147 //",
    "GS40nitrrk_u:4389": " dattvā tu mardayet khalve tārāriṣṭaṃ tu lepayet /",
    "GS40nitrrk_u:4390": " prathamaṃ samakalkena ruddhvā gajapuṭe pacet // Rrā_3,4.148 //",
    "GS40nitrrk_u:4391": " ardhakalkena lepyo'tha pādakalkena vai punaḥ /",
    "GS40nitrrk_u:4392": " evaṃ puṭatraye datte divyaṃ bhavati kāṃcanam // Rrā_3,4.149 //",
    "GS40nitrrk_u:4393": " {vedha:: silver =)",
    "GS40nitrrk_u:4394": " gold (with tārāriṣṭa)}",
    "GS40nitrrk_u:4395": " rasakaṃ nāgasaṃtulyaṃ ruddhvā khoṭaṃ prakārayet /",
    "GS40nitrrk_u:4396": " siddhacūrṇena saṃyuktaṃ puṭānte pūrvavatkṛtam // Rrā_3,4.150 //",
    "GS40nitrrk_u:4397": " tenaiva madhunāktena tārāriṣṭaṃ pralepayet /",
    "GS40nitrrk_u:4398": " ruddhvā ruddhvā puṭaiḥ pacyāttridhā bhavati kāñcanam // Rrā_3,4.151 //",
    "GS40nitrrk_u:4399": " {vedha:: silver =)",
    "GS40nitrrk_u:4400": " gold (with copper)}",
    "GS40nitrrk_u:4401": " śulbapatrāṇi taptāni āranāle vinikṣipet /",
    "GS40nitrrk_u:4402": " punaḥ pācyaṃ punaḥ kṣepyaṃ yāvattatraiva śīryate // Rrā_3,4.152 //",
    "GS40nitrrk_u:4403": " tatpatramāranālasthaṃ kṣālayedāranālakaiḥ /",
    "GS40nitrrk_u:4404": " pādāṃśaṃ ṭaṅkaṇaṃ dattvā yāmamamlena peṣayet // Rrā_3,4.153 //",
    "GS40nitrrk_u:4405": " ruddhvā laghupuṭaiḥ pacyādevaṃ śatapuṭaiḥ pacet /",
    "GS40nitrrk_u:4406": " madhvājyaṃ ṭaṅkaṇaḥ paścātpacyādruddhvā dhameddhaṭhāt // Rrā_3,4.154 //",
    "GS40nitrrk_u:4407": " tacchulbaṃ kālikāhīnaṃ jāyate śukatuṇḍavat /",
    "GS40nitrrk_u:4408": " tacchulbaṃ triguṇaṃ tāre nirvāpyaṃ kāñcanaṃ bhavet // Rrā_3,4.155 //",
    "GS40nitrrk_u:4409": " {vedha:: silver =) gold}",
    "GS40nitrrk_u:4410": " śigrupatrasamaiḥ patrairmūlaiḥ pravālasaṃnibhaiḥ /",
    "GS40nitrrk_u:4411": " jñeyā divyauṣadhī siddhā nāmnā sā kīṭamāriṇī // Rrā_3,4.156 //",
    "GS40nitrrk_u:4412": " taddravaiḥ pārado mardyo yāvatsaptadināvadhi /",
    "GS40nitrrk_u:4413": " tenaiva tārapatrāṇi praliptāni viśoṣayet // Rrā_3,4.157 //",
    "GS40nitrrk_u:4414": " ruddhvā gajapuṭe pacyādevaṃ kuryāttrisaptadhā /",
    "GS40nitrrk_u:4415": " jāyate kanakaṃ divyaṃ purā nāgārjunoditam // Rrā_3,4.158 //",
    "GS40nitrrk_u:4416": " {vedha:: silver =) gold}",
    "GS40nitrrk_u:4417": " śuddhasūtasamā rājī sūtapādaṃ ca gandhakam /",
    "GS40nitrrk_u:4418": " mṛdbhāṇḍe pācayeccullyāṃ dhattūradravasaṃyutam // Rrā_3,4.159 //",
    "GS40nitrrk_u:4419": " vāsākāṣṭhena tanmardyaṃ dravo deyaḥ punaḥ punaḥ /",
    "GS40nitrrk_u:4420": " evaṃ dinatrayaṃ kuryājjāyate bhasmasūtakaḥ // Rrā_3,4.160 //",
    "GS40nitrrk_u:4421": " tanmardyaṃ mātuluṅgāmlairdinamekaṃ tu tena vai /",
    "GS40nitrrk_u:4422": " catuḥṣaṣṭitamāṃśena tārapatrāṇi lepayet // Rrā_3,4.161 //",
    "GS40nitrrk_u:4423": " ruddhvā gajapuṭe pacyādevaṃ vāratraye kṛte /",
    "GS40nitrrk_u:4424": " tattāraṃ jāyate svarṇaṃ mahādevena bhāṣitam // Rrā_3,4.162 //",
    "GS40nitrrk_u:4425": " tārasya rañjanamidaṃ sukhabhogahetuṃ kṛtvā vivekamatibhirbhuvane janānām /",
    "GS40nitrrk_u:4426": " deyaṃ sadā sakalakīrtiśubhāptisiddhyai no cedvane vasatireva parā hi dhanyā // Rrā_3,4.163 //",
    "GS40nitrrk_u:4427": " RRĀ, 3, 5",
    "GS40nitrrk_u:4428": " mahārasaiścoparasaiḥ sasūtair hemno dalaṃ rañjanamatra yuktyā /",
    "GS40nitrrk_u:4429": " nānāvidhaṃ varṇavivardhanaṃ ca tatkathyate vārttikabhuktiyogyam // Rrā_3,5.1 //",
    "GS40nitrrk_u:4430": " {gold:: from sitasvarṇa}",
    "GS40nitrrk_u:4431": " vaikrāntasattvabhāgaikaṃ śuddhavaikrāntameva vā /",
    "GS40nitrrk_u:4432": " kāṃsyākhyā vimalā vāpi hemākhyā vimalāpi vā // Rrā_3,5.2 //",
    "GS40nitrrk_u:4433": " samena nāgacūrṇena andhamūṣāgataṃ dhamet /",
    "GS40nitrrk_u:4434": " siddhacūrṇena saṃyuktaṃ mardanādipuṭāntakam // Rrā_3,5.3 //",
    "GS40nitrrk_u:4435": " ādāya madhunā peṣyaṃ yāmamātraṃ prayatnataḥ /",
    "GS40nitrrk_u:4436": " svarṇaṃ tāraṃ samaṃ drāvyaṃ tena patrāṇi kārayet // Rrā_3,5.4 //",
    "GS40nitrrk_u:4437": " sitasvarṇamidaṃ khyātaṃ pūrvakalkena lepayet /",
    "GS40nitrrk_u:4438": " ruddhvā gajapuṭe pacyādevaṃ vāratraye kṛte // Rrā_3,5.5 //",
    "GS40nitrrk_u:4439": " jāyate kanakaṃ divyaṃ secayellavaṇodakaiḥ /",
    "GS40nitrrk_u:4440": " lohasaṃkrāntinuttyarthaṃ secyaṃ brāhmīdraveṇa vā // Rrā_3,5.6 //",
    "GS40nitrrk_u:4441": " evaṃ vimalanāgābhyāṃ pṛthagyoga udāhṛtaḥ /",
    "GS40nitrrk_u:4442": " {gold:: from sitasvarṇa}",
    "GS40nitrrk_u:4443": " nāgavaikrāntayogena madhūcchiṣṭena lepayet // Rrā_3,5.7 //",
    "GS40nitrrk_u:4444": " sahasrāṃśe site heme divyaṃ bhavati kāñcanam /",
    "GS40nitrrk_u:4445": " {sitasvarṇa =) gold}",
    "GS40nitrrk_u:4446": " meṣīkṣīrāmlavargābhyāṃ daradaṃ gharmabhāvitam // Rrā_3,5.8 //",
    "GS40nitrrk_u:4447": " śatadhā tatprayatnena śoṣyaṃ peṣyaṃ punaḥ punaḥ /",
    "GS40nitrrk_u:4448": " anena sitasvarṇasya patraṃ liptvā puṭe pacet // Rrā_3,5.9 //",
    "GS40nitrrk_u:4449": " evaṃ trisaptadhā kuryāddivyaṃ bhavati kāñcanam /",
    "GS40nitrrk_u:4450": " {sitasvarṇa =) gold}",
    "GS40nitrrk_u:4451": " nāgacūrṇaṃ tāpyacūrṇaṃ nāgavaikrāntameva vā // Rrā_3,5.10 //",
    "GS40nitrrk_u:4452": " aṃdhamūṣāgataṃ khoṭaṃ siddhacūrṇena saṃyutam /",
    "GS40nitrrk_u:4453": " mardanaṃ puṭapākaṃ ca pūrvavat kārayet kramāt // Rrā_3,5.11 //",
    "GS40nitrrk_u:4454": " tenaiva madhunāktena śuddhaṃ hāṭakapatrakam /",
    "GS40nitrrk_u:4455": " liptvā liptvā puṭaiḥ pacyādyāvat kuṅkumasaṃnibham // Rrā_3,5.12 //",
    "GS40nitrrk_u:4456": " etatsvarṇaśatāṃśena sitasvarṇaṃ tu vedhayet /",
    "GS40nitrrk_u:4457": " jāyate kanakaṃ divyaṃ raktavargeṇa secayet // Rrā_3,5.13 //",
    "GS40nitrrk_u:4458": " {sitasvarṇa =) gold}",
    "GS40nitrrk_u:4459": " vaikrāntaṃ nāgacūrṇaṃ ca puṭāntaṃ pūrvavatkṛtam /",
    "GS40nitrrk_u:4460": " śatāṃśe naiva vedhaṃtu sitahemena pūrvavat // Rrā_3,5.14 //",
    "GS40nitrrk_u:4461": " lepanātpuṭapākācca divyaṃ bhavati kāṃcanam /",
    "GS40nitrrk_u:4462": " {sitasvarṇa =) gold}",
    "GS40nitrrk_u:4463": " mākṣikasya samāṃśena rājāvartaṃ dinatrayam // Rrā_3,5.15 //",
    "GS40nitrrk_u:4464": " mātuluṅgadravairmardya tena patrāṇi lepayet /",
    "GS40nitrrk_u:4465": " pūrvāktasitasvarṇasya ruddhvā gajapuṭe pacet // Rrā_3,5.16 //",
    "GS40nitrrk_u:4466": " punarlepyaṃ punaḥ pācyaṃ saptadhā kāṃcanaṃ bhavet /",
    "GS40nitrrk_u:4467": " {silver =) gold}",
    "GS40nitrrk_u:4468": " rājāvartaṃ ca sindūraṃ pārāvatamalaṃ samam // Rrā_3,5.17 //",
    "GS40nitrrk_u:4469": " aśītyaṃśena kurute svarṇaṃ raupyaṃ ca pūrvavat /",
    "GS40nitrrk_u:4470": " {mixture of gold and silver =) gold}",
    "GS40nitrrk_u:4471": " rasaiḥ śirīṣapuṣpasya ārdrakasya rasaiḥ samaiḥ // Rrā_3,5.18 //",
    "GS40nitrrk_u:4472": " bhāvayetsaptavārāṇi rājāvartaṃ sucūrṇitam /",
    "GS40nitrrk_u:4473": " tenaiva śatamāṃśena svarṇatāraṃ drutaṃ samam // Rrā_3,5.19 //",
    "GS40nitrrk_u:4474": " vedhayetpūrvavat siddhaṃ divyaṃ bhavati kāñcanam /",
    "GS40nitrrk_u:4475": " {mixture of gold and silver =) gold}",
    "GS40nitrrk_u:4476": " kaṅkuṣṭhaṃ vimalā tāpyaṃ rasakaṃ daradaṃ śilā // Rrā_3,5.20 //",
    "GS40nitrrk_u:4477": " rājāvartaṃ pravālaṃ ca kāṅkṣīgairikaṭaṅkaṇam /",
    "GS40nitrrk_u:4478": " saindhavaṃ cūrṇayettulyamaśītyaṃśena vāpayet // Rrā_3,5.21 //",
    "GS40nitrrk_u:4479": " drute same svarṇatāre pūrvavat secayet kramāt /",
    "GS40nitrrk_u:4480": " trivāraṃ vāpayedevaṃ divyaṃ bhavati kāñcanam // Rrā_3,5.22 //",
    "GS40nitrrk_u:4481": " {bīja:: pakva: :",
    "GS40nitrrk_u:4482": " production}",
    "GS40nitrrk_u:4483": " gairikaṃ ca pravālaṃ ca kākamācyā dravaiḥ samam /",
    "GS40nitrrk_u:4484": " yāmaṃ mardyaṃ tu tadruddhvā āraṇyotpalakaiḥ puṭet // Rrā_3,5.23 //",
    "GS40nitrrk_u:4485": " ityevaṃ tu tridhā kuryānmardanaṃ puṭapācanam /",
    "GS40nitrrk_u:4486": " tadardhaṃ hiṅgulaṃ śuddhaṃ kṣiptvā tasminvimardayet // Rrā_3,5.24 //",
    "GS40nitrrk_u:4487": " kāñjikairyāmamātraṃ tu puṭenaikena pācayet /",
    "GS40nitrrk_u:4488": " asya kalkasya bhāgaikaṃ bhāgāścatvāri hāṭakam // Rrā_3,5.25 //",
    "GS40nitrrk_u:4489": " andhamūṣāgataṃ dhmātaṃ samādāya vicūrṇayet /",
    "GS40nitrrk_u:4490": " pūrvavat pūrvakalkena ruddhvā deyaṃ puṭaṃ punaḥ // Rrā_3,5.26 //",
    "GS40nitrrk_u:4491": " evaṃ catuḥpuṭaiḥ pakvaṃ svarṇaṃ guñjānibhaṃ bhavet /",
    "GS40nitrrk_u:4492": " pakvabījamidaṃ siddhaṃ tattatkarmaṇi yojayet // Rrā_3,5.27 //",
    "GS40nitrrk_u:4493": " {sitasvarṇa =) gold}",
    "GS40nitrrk_u:4494": " anena ṣoḍaśāṃśena sitasvarṇaṃ tu vedhayet /",
    "GS40nitrrk_u:4495": " secayet kuṅkuṇītaile raktavargeṇa vāpitam // Rrā_3,5.28 //",
    "GS40nitrrk_u:4496": " punarvedhyaṃ punaḥ secyaṃ ṣoḍaśāṃśena buddhimān /",
    "GS40nitrrk_u:4497": " evaṃ vāratrayaṃ vedhyaṃ divyaṃ bhavati kāñcanam // Rrā_3,5.29 //",
    "GS40nitrrk_u:4498": " {gold:: rañjana:: daśavarṇa}",
    "GS40nitrrk_u:4499": " pūrvoktapakvabījena vedhayedaṣṭavargakam /",
    "GS40nitrrk_u:4500": " tatsvarṇaṃ daśavarṇaṃ syātpuṭe datte na hīyate // Rrā_3,5.30 //",
    "GS40nitrrk_u:4501": " {gold:: raktī (rañjana)}",
    "GS40nitrrk_u:4502": " niṣkāḥ ṣoḍaśa tutthasya sūtahiṅgulagandhakam /",
    "GS40nitrrk_u:4503": " ṭaṅkaṇaṃ ca tathaikaikaṃ yojyaṃ niṣkacatuṣṭayam // Rrā_3,5.31 //",
    "GS40nitrrk_u:4504": " sarvametaddinaṃ mardyaṃ tridhārasnukpayo'nvitam /",
    "GS40nitrrk_u:4505": " niṣkamātrāṃ vaṭīṃ kṛtvā śreṣṭhe svarṇe drute kṣipet // Rrā_3,5.32 //",
    "GS40nitrrk_u:4506": " ekaikaṃ niṣkamātraṃ tu mūṣāmadhye dinaṃ dhamet /",
    "GS40nitrrk_u:4507": " jīrṇe jīrṇe punardeyā evaṃ sarvāḥ pradāpayet // Rrā_3,5.33 //",
    "GS40nitrrk_u:4508": " guñjāvarṇaṃ bhavetsvarṇaṃ khyāteyaṃ hemaraktikā /",
    "GS40nitrrk_u:4509": " {gold:: rañjana: :",
    "GS40nitrrk_u:4510": " aṣṭavarṇa =) daśavarṇa}",
    "GS40nitrrk_u:4511": " aṣṭavarṇasuvarṇasya drāvitasya daśāṃśataḥ // Rrā_3,5.34 //",
    "GS40nitrrk_u:4512": " kṣipettajjāyate satyaṃ daśavarṇaṃ tu śobhanam /",
    "GS40nitrrk_u:4513": " {gold:: rañjana: :",
    "GS40nitrrk_u:4514": " aṣṭavarṇa =) daśavarṇa}",
    "GS40nitrrk_u:4515": " tāmratulyena nāgena śodhayeddhamanena ca // Rrā_3,5.35 //",
    "GS40nitrrk_u:4516": " tāmratulyaṃ śuddhahema samāvartya tu pattrayet /",
    "GS40nitrrk_u:4517": " iṣṭikā tuvarī caiva khaṭikā lavaṇaṃ tathā // Rrā_3,5.36 //",
    "GS40nitrrk_u:4518": " gairikaṃ bhāgavṛddhyāṃśamāranālena peṣayet /",
    "GS40nitrrk_u:4519": " tena liptvā pūrvapatraṃ ruddhvā gajapuṭe pacet // Rrā_3,5.37 //",
    "GS40nitrrk_u:4520": " evaṃ punaḥ punaḥ pācyaṃ yāvatsvarṇāvaśeṣitam /",
    "GS40nitrrk_u:4521": " tatsvarṇaṃ tāmrasaṃyuktaṃ samāvartya tu pattrayet // Rrā_3,5.38 //",
    "GS40nitrrk_u:4522": " pūrvavat puṭapākena pacetsvarṇāvaśeṣitam /",
    "GS40nitrrk_u:4523": " ityevaṃ ṣaḍguṇaṃ tāmraṃ svarṇe bāhyaṃ krameṇa tu // Rrā_3,5.39 //",
    "GS40nitrrk_u:4524": " tatsarvaṃ jāyate divyaṃ padmarāgasamaprabham /",
    "GS40nitrrk_u:4525": " ṣaṭtriṃśāṃśena tenaiva aṣṭavarṇaṃ tu vedhayet // Rrā_3,5.40 //",
    "GS40nitrrk_u:4526": " tatsvarṇaṃ jāyate divyaṃ daśavarṇaṃ na saṃśayaḥ /",
    "GS40nitrrk_u:4527": " {gold:: rañjana: :",
    "GS40nitrrk_u:4528": " aṣṭavarṇa =) daśavarṇa}",
    "GS40nitrrk_u:4529": " samaṃ tāpyaṃ tāmracūrṇaṃ tāpyārdhaṃ lohacūrṇakam // Rrā_3,5.41 //",
    "GS40nitrrk_u:4530": " kanyādrāvaiḥ kṣaṇaṃ mardya gharme tenaiva bhāvayet /",
    "GS40nitrrk_u:4531": " evaṃ vārāṃścatuḥṣaṣṭis tataḥ śuṣkaṃ vicūrṇayet // Rrā_3,5.42 //",
    "GS40nitrrk_u:4532": " ṣoḍaśāṃśena tenaiva aṣṭavarṇaṃ tu vedhayet /",
    "GS40nitrrk_u:4533": " tatsvarṇaṃ jāyate divyaṃ daśavarṇaṃ na saṃśayaḥ // Rrā_3,5.43 //",
    "GS40nitrrk_u:4534": " {gold:: rañjana: :",
    "GS40nitrrk_u:4535": " aṣṭavarṇa =) daśavarṇa}",
    "GS40nitrrk_u:4536": " rasakaṃ ghoṣatāmraṃ ca kācaṃ śvetaṃ nṛkeśakam /",
    "GS40nitrrk_u:4537": " palāni pañcapañcaiva pratyekaṃ cūrṇayet pṛthak // Rrā_3,5.44 //",
    "GS40nitrrk_u:4538": " rasakāttriguṇaṃ yojyaṃ tīkṣṇacūrṇaṃ punastataḥ /",
    "GS40nitrrk_u:4539": " gandhakaṃ rasakaṃ kāṃsyamākṣikaṃ cāṣṭaniṣkakam // Rrā_3,5.45 //",
    "GS40nitrrk_u:4540": " viṃśaniṣkaṃ dhūmasāraṃ sarvametaddināvadhi /",
    "GS40nitrrk_u:4541": " mardyaṃ jambīrajairdrāvaiḥ karṣāṃśaṃ vaṭakīkṛtam // Rrā_3,5.46 //",
    "GS40nitrrk_u:4542": " koṣṭhīyantre haṭhāddhāmyaṃ yāvattāmrāvaśeṣitam /",
    "GS40nitrrk_u:4543": " ṣaḍguṇam tasya tāmrasya sīse vāhyaṃ dhamandhaman // Rrā_3,5.47 //",
    "GS40nitrrk_u:4544": " ṣaṭtriṃśāṃśena tenaiva aṣṭavarṇaṃ tu vedhayet /",
    "GS40nitrrk_u:4545": " daśavarṇaṃ bhavettattu nātra kāryā vicāraṇā // Rrā_3,5.48 //",
    "GS40nitrrk_u:4546": " {copper:: removing kālikā}",
    "GS40nitrrk_u:4547": " athānyasya ca tāmrasya nāgaśuddhasya kārayet /",
    "GS40nitrrk_u:4548": " nirguṇḍikārasenaiva pañcāśadvāraḍhālanam // Rrā_3,5.49 //",
    "GS40nitrrk_u:4549": " kuṣmāṇḍasya rasenaiva saptavāraṃ tu ḍhālanam /",
    "GS40nitrrk_u:4550": " niśāyuktena takreṇa saptavāraṃ tu ḍhālanam /",
    "GS40nitrrk_u:4551": " evaṃ tāmraṃ drutaṃ ḍhālyaṃ kālikārahitaṃ bhavet // Rrā_3,5.50 //",
    "GS40nitrrk_u:4552": " {copper, silver,",
    "GS40nitrrk_u:4553": " gold =) gold}",
    "GS40nitrrk_u:4554": " etattāmraṃ tribhāgaṃ syādbhāgāḥ pañcaiva hāṭakam /",
    "GS40nitrrk_u:4555": " raupyaṃ bhāgadvayaṃ śuddhaṃ sarvamāvartayettataḥ // Rrā_3,5.51 //",
    "GS40nitrrk_u:4556": " jāyate kanakaṃ divyaṃ purā nāgārjunoditam /",
    "GS40nitrrk_u:4557": " {gold:: rañjana: :",
    "GS40nitrrk_u:4558": " Verbesserung um zwei Farbstufen}",
    "GS40nitrrk_u:4559": " aṅkollakāṣṭhaṃ prajvālya āraṇyopalacūrṇakam // Rrā_3,5.52 //",
    "GS40nitrrk_u:4560": " aṅkollabījacūrṇaṃ tu jvalatkāṣṭhopari kṣipet /",
    "GS40nitrrk_u:4561": " tadaṅgārān samādāya śītalāṃśca punardhamet // Rrā_3,5.53 //",
    "GS40nitrrk_u:4562": " aṅkollabījacūrṇaṃ tu kṣiptvā vastreṇa bandhayet /",
    "GS40nitrrk_u:4563": " taddhūmaiḥ svarṇapatrāṇi daśavarṇāni dhūpayet // Rrā_3,5.54 //",
    "GS40nitrrk_u:4564": " drāvayitvā kṣipettaile putrajīvotthite punaḥ /",
    "GS40nitrrk_u:4565": " evaṃ vāradvaye kṣipte vardhate varṇakadvayam // Rrā_3,5.55 //",
    "GS40nitrrk_u:4566": " alpālpayukti vibhavaiḥ sukhasādhyayogair alpālpakarmavidhinā bahubhirviśeṣaiḥ /",
    "GS40nitrrk_u:4567": " lābhārthapādadaśamāṃśakaropadeśaḥ prokto mayā sakalalokahitāya satyam // Rrā_3,5.56 //",
    "GS40nitrrk_u:4568": " RRĀ, 3, 6",
    "GS40nitrrk_u:4569": " nānāraktasupītapuṣpanicayād ādāya sāraṃ nijam /",
    "GS40nitrrk_u:4570": " tasmiñchodhitapannagaṃ drutamataḥ saṃḍhālyaṃ vāraṃ śatam /",
    "GS40nitrrk_u:4571": " paścādrañjanavedhanaṃ ca vidhinā candrārkatāmrasya yat /",
    "GS40nitrrk_u:4572": " tatsarvaṃ guruśāstrataḥ svamatinā saṃkathyate sāṃpratam // Rrā_3,6.1 //",
    "GS40nitrrk_u:4573": " {mercury:: raktapārada: :",
    "GS40nitrrk_u:4574": " production}",
    "GS40nitrrk_u:4575": " stambhitā gandhapiṣṭī yā gandhajāraṇavarjitā /",
    "GS40nitrrk_u:4576": " tasyāḥ ṣoḍaśabhāgā vai bhāgaikaṃ mṛtavajrakam // Rrā_3,6.2 //",
    "GS40nitrrk_u:4577": " devadālyāḥ śaṅkhapuṣpyā dravairmardya dinatrayam /",
    "GS40nitrrk_u:4578": " pacetkacchapayantrasthaṃ puṭaikena samuddharet // Rrā_3,6.3 //",
    "GS40nitrrk_u:4579": " yāmaikaṃ pūrvajairdrāvairmardya tatpūrvavatpuṭet /",
    "GS40nitrrk_u:4580": " evaṃ saptapuṭaiḥ pakvo yāmaṃ mardyaśca tairdravaiḥ // Rrā_3,6.4 //",
    "GS40nitrrk_u:4581": " dinaikaṃ pātanāyantre pācayellaghunāgninā /",
    "GS40nitrrk_u:4582": " punarmardyaṃ punaḥ pācyaṃ yāvadūrdhvaṃ na gacchati // Rrā_3,6.5 //",
    "GS40nitrrk_u:4583": " adhoyantre yadā tiṣṭhettadā syād raktapāradaḥ /",
    "GS40nitrrk_u:4584": " {lead =) gold}",
    "GS40nitrrk_u:4585": " raktapāradabhāgaikaṃ dvayaṃ kṛṣṇābhrasattvakam // Rrā_3,6.6 //",
    "GS40nitrrk_u:4586": " ṭaṅkaṇasya ca bhāgaikaṃ sarvaṃ mardyaṃ dināvadhi /",
    "GS40nitrrk_u:4587": " vajrīkṣīraistu tatpiṇḍaṃ ruddhvā gajapuṭe pacet // Rrā_3,6.7 //",
    "GS40nitrrk_u:4588": " punarmardyaṃ punaḥ pācyamevaṃ vārāṃścaturdaśa /",
    "GS40nitrrk_u:4589": " ṣoḍaśāṃśena nāgasya vedhe datte ca kāñcanam // Rrā_3,6.8 //",
    "GS40nitrrk_u:4590": " jāyate divyarūpāḍhyaṃ devābharaṇamuttamam /",
    "GS40nitrrk_u:4591": " {lead =) gold}",
    "GS40nitrrk_u:4592": " śākakiṃśukakoraṇṭadravaiḥ kaṅguṇitailataḥ // Rrā_3,6.9 //",
    "GS40nitrrk_u:4593": " mardayennāgacūrṇaṃ tu dinaṃ saṃpuṭagaṃ pacet /",
    "GS40nitrrk_u:4594": " samyaggajapuṭenaiva mardya pācyaṃ punaḥ punaḥ // Rrā_3,6.10 //",
    "GS40nitrrk_u:4595": " catvāriṃśatpuṭaiḥ sidhyaṃ divyaṃ bhavati kāñcanam /",
    "GS40nitrrk_u:4596": " {lead =) gold}",
    "GS40nitrrk_u:4597": " rasakaṃ kuṅkumaṃ tutthaṃ bālavatsapurīṣakam // Rrā_3,6.11 //",
    "GS40nitrrk_u:4598": " pītābhrakaṃ viṣaṃ tulyaṃ mātuluṅgadravairdinam /",
    "GS40nitrrk_u:4599": " marditaṃ chāyayā śuṣkaṃ madhunā saha kalkayet // Rrā_3,6.12 //",
    "GS40nitrrk_u:4600": " tena nāgasya patrāṇi liptvā śoṣyāṇi chāyayā /",
    "GS40nitrrk_u:4601": " andhamūṣāgataṃ dhmātaṃ śākapatradrave tataḥ // Rrā_3,6.13 //",
    "GS40nitrrk_u:4602": " secayed uddharet paścāt prakaṭaṃ drāvayetpunaḥ /",
    "GS40nitrrk_u:4603": " śākapatradravaiḥ secyaṃ punardrāvyaṃ ca secayet // Rrā_3,6.14 //",
    "GS40nitrrk_u:4604": " ityevaṃ saptadhā kuryātpunaḥ patrāṇi kārayet /",
    "GS40nitrrk_u:4605": " lepayetpūrvavacchoṣyaṃ ruddhvā dhāmyaṃ ca pūrvavat // Rrā_3,6.15 //",
    "GS40nitrrk_u:4606": " secanaṃ drāvaṇaṃ caiva saptavārāṇi kārayet /",
    "GS40nitrrk_u:4607": " ityevaṃ saptadhā kuryāllepādi drāvaṇāntakam // Rrā_3,6.16 //",
    "GS40nitrrk_u:4608": " tannāgaṃ jāyate divyaṃ jāmbūnadasamaprabham /",
    "GS40nitrrk_u:4609": " {lead =) gold}",
    "GS40nitrrk_u:4610": " dagdhaṃ tu cunnapāṣāṇam āranāle vinikṣipet // Rrā_3,6.17 //",
    "GS40nitrrk_u:4611": " mṛtpātre lolitaṃ sthāpyaṃ divārātraṃ prayatnataḥ /",
    "GS40nitrrk_u:4612": " tatsvacchaṃ grāhayeddrāvaṃ taddrāvaiḥ śākakuḍmalān // Rrā_3,6.18 //",
    "GS40nitrrk_u:4613": " peṣayettena kalkena nāgacūrṇaṃ vimardayet /",
    "GS40nitrrk_u:4614": " yāmānte śoṣayedgharme punarmardya ca śoṣayet // Rrā_3,6.19 //",
    "GS40nitrrk_u:4615": " ityevaṃ daśadhā kuryāttadgolaṃ nikṣipetpunaḥ /",
    "GS40nitrrk_u:4616": " śākadaṇḍasya sārdrasya garbhe tenaiva rodhayet // Rrā_3,6.20 //",
    "GS40nitrrk_u:4617": " mṛdā liptaṃ tu tacchuṣkaṃ samyaggajapuṭe pacet /",
    "GS40nitrrk_u:4618": " samuddhṛtya bhavet pītaṃ stambhanaṃ cāsya kathyate // Rrā_3,6.21 //",
    "GS40nitrrk_u:4619": " {lead =) gold}",
    "GS40nitrrk_u:4620": " gomūtraiḥ kṣālayed ādau bhūnāgāñjīvasaṃyutān /",
    "GS40nitrrk_u:4621": " sauvīrāñjanameteṣu tulyaṃ kṣiptvā vimardayet // Rrā_3,6.22 //",
    "GS40nitrrk_u:4622": " dinaikaṃ mahiṣīmūtrairjātaṃ golaṃ samuddharet /",
    "GS40nitrrk_u:4623": " tasmātpātālayantreṇa grāhyaṃ tailaṃ prayatnataḥ // Rrā_3,6.23 //",
    "GS40nitrrk_u:4624": " tasmiṃstaile pūrvanāgamathavā śuddhanāgakam /",
    "GS40nitrrk_u:4625": " drāvitaṃ drāvitaṃ kṣepyamekaviṃśativārakam // Rrā_3,6.24 //",
    "GS40nitrrk_u:4626": " tannāgaṃ jāyate divyaṃ jāmbūnadasamaprabham /",
    "GS40nitrrk_u:4627": " {lead =) gold}",
    "GS40nitrrk_u:4628": " śuddhanāgasya cūrṇaṃ tu samaṃ bhūnāgacūrṇakam // Rrā_3,6.25 //",
    "GS40nitrrk_u:4629": " śākakiṃśukakoraṇṭapuṣpāṇāṃ grāhayedrasam /",
    "GS40nitrrk_u:4630": " yathālābhena taddrāvairdinamekaṃ vimardayet // Rrā_3,6.26 //",
    "GS40nitrrk_u:4631": " aṃdhamūṣāgataṃ dhāmyaṃ tataścūrṇaṃ tu kārayet /",
    "GS40nitrrk_u:4632": " pūrvavanmarditaṃ dhāmyamevaṃ kuryāttrisaptadhā // Rrā_3,6.27 //",
    "GS40nitrrk_u:4633": " jāyate kanakaṃ divyaṃ tannāgaṃ devabhūṣaṇam /",
    "GS40nitrrk_u:4634": " {copper =) gold}",
    "GS40nitrrk_u:4635": " śuddhanāgapalaikena mūṣā kāryā suvartulā // Rrā_3,6.28 //",
    "GS40nitrrk_u:4636": " palaṃ śuddharasaṃ tasyāṃ kṣipedgandhaṃ paladvayam /",
    "GS40nitrrk_u:4637": " tāṃ mūṣāṃ mṛṇmaye pātre dhārayedātape khare // Rrā_3,6.29 //",
    "GS40nitrrk_u:4638": " dinaṃ jambīranīreṇa kākamācīdravairdinam /",
    "GS40nitrrk_u:4639": " kāsamardarasaiścāho dinaṃ dhattūrajairdravaiḥ // Rrā_3,6.30 //",
    "GS40nitrrk_u:4640": " krameṇa bhāvayedevaṃ gharme dinacatuṣṭayam /",
    "GS40nitrrk_u:4641": " mṛtpātrātsarvamuddhṛtya yathā kiṃcin na gacchati // Rrā_3,6.31 //",
    "GS40nitrrk_u:4642": " piṣṭvā dhattūrajairdrāvaiḥ karañjasya tu bījakam /",
    "GS40nitrrk_u:4643": " tenaivāṅgulamātraṃ tu mūṣāgarbhaṃ pralepayet // Rrā_3,6.32 //",
    "GS40nitrrk_u:4644": " pūrve piṇḍaṃ kṣipettatra palaikaṃ cātha gandhakam /",
    "GS40nitrrk_u:4645": " bhūnāgānāṃ dravaṃ tatra nikṣipenniṣkapañcakam // Rrā_3,6.33 //",
    "GS40nitrrk_u:4646": " vidhāya lepakalkena tato mūṣāṃ nirudhya ca /",
    "GS40nitrrk_u:4647": " bhūdhare dinamekaṃ tu karīṣāgnau vipācayet // Rrā_3,6.34 //",
    "GS40nitrrk_u:4648": " svāṅgaśītaṃ samuddhṛtya mūṣāyāṃ pūrvavatkṣipet /",
    "GS40nitrrk_u:4649": " lepaṃ gandhaṃ ca bhūnāgaṃ pūrvavacca puṭe pacet // Rrā_3,6.35 //",
    "GS40nitrrk_u:4650": " evaṃ viṃśaguṇaṃ yāvajjāryaṃ gandhaṃ susādhitam /",
    "GS40nitrrk_u:4651": " sārdhaṃ paladvayaṃ tālaṃ rasakaṃ cāpi tatsamam // Rrā_3,6.36 //",
    "GS40nitrrk_u:4652": " palaikaṃ ṭaṅkaṇaṃ piṣṭvā dvidhā kuryāttrayaṃ pṛthak /",
    "GS40nitrrk_u:4653": " kācakūpyantare kṣiptvā tālakārdhaṃ tataḥ kṣipet // Rrā_3,6.37 //",
    "GS40nitrrk_u:4654": " rasakaṃ ṭaṅkaṇaṃ paścātsiddhaṃ pūrvarasaṃ punaḥ /",
    "GS40nitrrk_u:4655": " ṭaṅkaṇaṃ rasakaṃ tālaṃ kramād dadyāt punastrayam // Rrā_3,6.38 //",
    "GS40nitrrk_u:4656": " kācakūpyā mukhaṃ dīpataptaṃ svāṅgana veṣṭayet /",
    "GS40nitrrk_u:4657": " athavā kācakīlena ruddhvā mṛllavaṇena ca // Rrā_3,6.39 //",
    "GS40nitrrk_u:4658": " kūpikāṃ ca mṛdā lepya sarvatrāṅgulamātrakam /",
    "GS40nitrrk_u:4659": " tāṃ śuṣkāṃ bhūdhare yantre kṣiptvā pūrvaṃ ca kharparam // Rrā_3,6.40 //",
    "GS40nitrrk_u:4660": " dattvā mṛdā lipetsaṃdhiṃ deyaṃ gajapuṭaṃ punaḥ /",
    "GS40nitrrk_u:4661": " svāṅgaśītaṃ samuddhṛtya baliṃ pūjāṃ ca kārayet // Rrā_3,6.41 //",
    "GS40nitrrk_u:4662": " catuḥṣaṣṭitamāṃśena drutaṃ śulbaṃ tu vedhayet /",
    "GS40nitrrk_u:4663": " svarṇaṃ bhavati rūpāḍhyaṃ siddhayoga udāhṛtaḥ // Rrā_3,6.42 //",
    "GS40nitrrk_u:4664": " {candrārka =) gold}",
    "GS40nitrrk_u:4665": " palāni daśa gandhasya sūtakasyaikaviṃśatiḥ /",
    "GS40nitrrk_u:4666": " mahākālasya bījotthatailaṃ pañcapalaṃ bhavet // Rrā_3,6.43 //",
    "GS40nitrrk_u:4667": " sarvaṃ snigdhaghaṭe ruddhvā pācayenmṛduvahninā /",
    "GS40nitrrk_u:4668": " māṣapiṣṭapralepena yathā dhūmo na gacchati // Rrā_3,6.44 //",
    "GS40nitrrk_u:4669": " sa sūto jāyate khoṭaścandrārke drāvite kṣipet /",
    "GS40nitrrk_u:4670": " sahasrāṃśena tenaiva divyaṃ bhavati kāñcanam // Rrā_3,6.45 //",
    "GS40nitrrk_u:4671": " {copper =) gold}",
    "GS40nitrrk_u:4672": " pāradaṃ gaṃdhakaṃ tulyaṃ devadālīdravairdinam /",
    "GS40nitrrk_u:4673": " marditaṃ tena tāmrasya patralepaṃ tu kārayet // Rrā_3,6.46 //",
    "GS40nitrrk_u:4674": " āvartya cāndhamūṣāyāṃ samuddhṛtya tataḥ punaḥ /",
    "GS40nitrrk_u:4675": " śākavṛkṣasya patrāṇāṃ komalānāṃ dravaṃ haret // Rrā_3,6.47 //",
    "GS40nitrrk_u:4676": " taddrave pūrvaśulbaṃ tu drāvitaṃ drāvitaṃ kṣipet /",
    "GS40nitrrk_u:4677": " ityevaṃ śatadhā kuryāddivyaṃ bhavati kāñcanam // Rrā_3,6.48 //",
    "GS40nitrrk_u:4678": " {copper =) gold}",
    "GS40nitrrk_u:4679": " pītagandhakacūrṇaṃ tu nāgavallyā dravaistryaham /",
    "GS40nitrrk_u:4680": " bhāvitaṃ tena tāmrasya patralepaṃ tu kārayet // Rrā_3,6.49 //",
    "GS40nitrrk_u:4681": " śuṣkaṃ ruddhvā puṭe pacyādāraṇyopalakaiḥ śubhaiḥ /",
    "GS40nitrrk_u:4682": " śākavṛkṣatvacā mardyaṃ dravai raktāśvamārakaiḥ // Rrā_3,6.50 //",
    "GS40nitrrk_u:4683": " pūrvatāmrasya patrāṇi kalkenānena lepayet /",
    "GS40nitrrk_u:4684": " ruddhvā tīvrāgninā dhāmyamevaṃ vāraśate kṛte // Rrā_3,6.51 //",
    "GS40nitrrk_u:4685": " tattāmraṃ jāyate svarṇaṃ jāmbūnadasamaprabham /",
    "GS40nitrrk_u:4686": " {copper =) gold}",
    "GS40nitrrk_u:4687": " kāñcanīmūlacūrṇaṃ tu haritālaṃ manaḥśilā // Rrā_3,6.52 //",
    "GS40nitrrk_u:4688": " ṭaṅkaṇaṃ mākṣikaṃ tulyaṃ vāsāpuṣpadravais tryaham /",
    "GS40nitrrk_u:4689": " marditaṃ lepayettena tāmrapātraṃ suśodhitam // Rrā_3,6.53 //",
    "GS40nitrrk_u:4690": " śanairmandāgninā tāpyaṃ śuṣkalepaṃ ca dāpayet /",
    "GS40nitrrk_u:4691": " punastāpyaṃ punarlepyaṃ saptadhetthaṃ prayatnataḥ // Rrā_3,6.54 //",
    "GS40nitrrk_u:4692": " tatastīvrāgninā dhāmyaṃ jāyate kāñcanaṃ śubham /",
    "GS40nitrrk_u:4693": " {copper, silver =) gold}",
    "GS40nitrrk_u:4694": " tālaṃ tāpyaṃ daradakunaṭīṃ sūtakaṃ sārdhabhāgam // Rrā_3,6.55 //",
    "GS40nitrrk_u:4695": " khalve kṛtvā tridinamathitaṃ kākamācyā dravet /",
    "GS40nitrrk_u:4696": " tenālepyaṃ raviśaśidalaṃ kharpare vahnipakvam // Rrā_3,6.56 //",
    "GS40nitrrk_u:4697": " śulbātītaṃ bhavati kanakaṃ saubalaṃ pānthikānām /",
    "GS40nitrrk_u:4698": " {copper =) gold}",
    "GS40nitrrk_u:4699": " jvālāmukhīdravairmardyaṃ palaikaṃ śuddhapāradam // Rrā_3,6.57 //",
    "GS40nitrrk_u:4700": " dinānte nikṣipettasminpādāṃśaṃ mṛtamabhrakam /",
    "GS40nitrrk_u:4701": " tāmracūrṇasya pādāṃśaṃ pādāṃśaṃ phullatorikā // Rrā_3,6.58 //",
    "GS40nitrrk_u:4702": " sarvaṃ jvālāmukhīdrāvairmardayeddinasaptakam /",
    "GS40nitrrk_u:4703": " tadgolaṃ vajramūṣāyāṃ ruddhvā tīvrāgninā dhamet // Rrā_3,6.59 //",
    "GS40nitrrk_u:4704": " tatkhoṭaṃ bhāgamekaṃ tu śuddhatāmraṃ catuṣṭayam /",
    "GS40nitrrk_u:4705": " aṃdhamūṣāgataṃ dhāmyaṃ samuddhṛtya tataḥ punaḥ // Rrā_3,6.60 //",
    "GS40nitrrk_u:4706": " drāvyaṃ prakaṭamūṣāyāṃ putrajīvotthatailake /",
    "GS40nitrrk_u:4707": " ḍhālayecca punardrāvyamevaṃ kuryāttrisaptadhā // Rrā_3,6.61 //",
    "GS40nitrrk_u:4708": " jāyate kanakaṃ divyaṃ nātra kāryā vicāraṇā /",
    "GS40nitrrk_u:4709": " {copper =) gold}",
    "GS40nitrrk_u:4710": " gandhakaṃ śvetapālāśaphaladrāvairvibhāvayet // Rrā_3,6.62 //",
    "GS40nitrrk_u:4711": " śatavāraṃ prayatnena śoṣyaṃ peṣyaṃ punaḥ punaḥ /",
    "GS40nitrrk_u:4712": " śatavāraṃ prayatnena tena patrāṇi lepayet // Rrā_3,6.63 //",
    "GS40nitrrk_u:4713": " samyak śuddhasya tāmrasya ruddhvā gajapuṭe pacet /",
    "GS40nitrrk_u:4714": " samuddhṛtya punardhāmyaṃ tataḥ patrāṇi kārayet // Rrā_3,6.64 //",
    "GS40nitrrk_u:4715": " punarlepyaṃ punaḥ pācyaṃ punarāvartayet kramāt /",
    "GS40nitrrk_u:4716": " evaṃ trisaptadhā kuryāddivyaṃ bhavati kāñcanam // Rrā_3,6.65 //",
    "GS40nitrrk_u:4717": " {silver, copper =)",
    "GS40nitrrk_u:4718": " aṣṭavarṇa gold}",
    "GS40nitrrk_u:4719": " bhāgā dvādaśa tārasya śulvasya bhāgaṣoḍaśa /",
    "GS40nitrrk_u:4720": " āvartya kārayetpatraṃ liptvā ruddhvā puṭe pacet // Rrā_3,6.66 //",
    "GS40nitrrk_u:4721": " mahindīpatraniryāsairevaṃ vārāṇi ṣoḍaśa /",
    "GS40nitrrk_u:4722": " rasagandhaśilā bhāgānkramavṛddhyā vimardayet // Rrā_3,6.67 //",
    "GS40nitrrk_u:4723": " dinamaṅkolatailena pūrvavacca krameṇa tu /",
    "GS40nitrrk_u:4724": " liptvā ruddhvā dhamedgāḍhaṃ punaḥ patraṃ ca kārayet // Rrā_3,6.68 //",
    "GS40nitrrk_u:4725": " punarlepyaṃ punaḥpācyaṃ yāvatkāṃsyaṃ kṣayaṃ vrajet /",
    "GS40nitrrk_u:4726": " aṣṭavarṇaṃ bhaveddhema nātra kāryā vicāraṇā // Rrā_3,6.69 //",
    "GS40nitrrk_u:4727": " {mercury =) gold}",
    "GS40nitrrk_u:4728": " auṣadhī karuṇī nāma prāvṛṭkāle prajāyate /",
    "GS40nitrrk_u:4729": " nīlapuṣpā śvetapatrā picchilātirasā tu sā // Rrā_3,6.70 //",
    "GS40nitrrk_u:4730": " taddravaṃ pārade śuddhe dhāmyamāne vinikṣipet /",
    "GS40nitrrk_u:4731": " vajramūṣāsthite caiva yāvatsaptadināvadhi // Rrā_3,6.71 //",
    "GS40nitrrk_u:4732": " jāyate kanakaṃ divyaṃ rasa eva na saṃśayaḥ /",
    "GS40nitrrk_u:4733": " {mercury, lead,",
    "GS40nitrrk_u:4734": " gold =) gold}",
    "GS40nitrrk_u:4735": " palaṃ sūtaṃ palaṃ gandhaṃ kṛṣṇonmattadravais tryaham // Rrā_3,6.72 //",
    "GS40nitrrk_u:4736": " marditaṃ vajramūṣāyāṃ ruddhvā vaktraṃ pidhāya ca /",
    "GS40nitrrk_u:4737": " dinānte tatsamuddhṛtya tadvanmardyaṃ ca pācayet // Rrā_3,6.73 //",
    "GS40nitrrk_u:4738": " evaṃ saptadinaṃ kuryānmṛto bhavati vai rasaḥ /",
    "GS40nitrrk_u:4739": " tadrasaṃ pannagaṃ svarṇaṃ candrārkair veṣṭayet kramāt // Rrā_3,6.74 //",
    "GS40nitrrk_u:4740": " samāṃśaṃ cāndhitaṃ dhāmyaṃ divyaṃ bhavati kāñcanam /",
    "GS40nitrrk_u:4741": " {cakrayantra}",
    "GS40nitrrk_u:4742": " gartāmadhye rasamūṣā bāhyagarte sarvato'gniḥ // Rrā_3,6.75 //",
    "GS40nitrrk_u:4743": " cakrayantramidaṃ proktaṃ sarvaśāstrārthakovidaiḥ /",
    "GS40nitrrk_u:4744": " {copper =) gold}",
    "GS40nitrrk_u:4745": " mākṣikaṃ rasakaṃ tulyaṃ rasakārdhaṃ ca saindhavam /",
    "GS40nitrrk_u:4746": " mātuluṅgairdinaṃ mardyaṃ mṛdbhāṇḍe pācayed dinam // Rrā_3,6.76 //",
    "GS40nitrrk_u:4747": " yāvatkuṅkumavarṇaṃ syāttāvaccullyāṃ vipācayet /",
    "GS40nitrrk_u:4748": " sitākṣaudreṇa saṃyuktaṃ tatkalkaṃ mardayeddinam // Rrā_3,6.77 //",
    "GS40nitrrk_u:4749": " punarmṛtkharpare pacyādgokṣīreṇa samāyutam /",
    "GS40nitrrk_u:4750": " cālayan dinamekaṃ tu avatārya vilepayet // Rrā_3,6.78 //",
    "GS40nitrrk_u:4751": " śuddhāni śulvapatrāṇi ruddhvā tīvrāgninā dhamet /",
    "GS40nitrrk_u:4752": " tataḥ pattrīkṛtaṃ lepyaṃ tadvaddhāmyaṃ dṛḍhāgninā // Rrā_3,6.79 //",
    "GS40nitrrk_u:4753": " ityevaṃ ca punaḥ kuryātpītavarṇaṃ bhavettu tat /",
    "GS40nitrrk_u:4754": " munipuṣpaistryahaṃ bhāvyā atiraktā manaḥśilā // Rrā_3,6.80 //",
    "GS40nitrrk_u:4755": " anayā pūrvaśulbaṃ tu patraṃ kṛtvā pralepayet /",
    "GS40nitrrk_u:4756": " andhamūṣāgataṃ dhmātaṃ kaṅguṇītailake kṣipet // Rrā_3,6.81 //",
    "GS40nitrrk_u:4757": " ityevaṃ tu tridhā kuryāddivyaṃ bhavati kāñcanam /",
    "GS40nitrrk_u:4758": " {tārāriṣṭa =) gold}",
    "GS40nitrrk_u:4759": " anenaiva prakāreṇa tārāriṣṭaṃ tu rañjayet // Rrā_3,6.82 //",
    "GS40nitrrk_u:4760": " jāyate kanakaṃ divyaṃ jāmbūnadasamaprabham /",
    "GS40nitrrk_u:4761": " {sulfur:: piṣṭī}",
    "GS40nitrrk_u:4762": " śuddhasūtapalakaṃ tu karṣaikaṃ gandhakasya ca // Rrā_3,6.83 //",
    "GS40nitrrk_u:4763": " snigdhakhalve vinikṣipya devadālīrasaplutam /",
    "GS40nitrrk_u:4764": " mardayettu karāṅgulyā jāyate gandhapiṣṭikā // Rrā_3,6.84 //",
    "GS40nitrrk_u:4765": " {mercury (khoṭa)",
    "GS40nitrrk_u:4766": " , candrārka =) gold}",
    "GS40nitrrk_u:4767": " dhānyābhrakasya bhāgaikaṃ bhāgāṣṭau śuddhapāradam /",
    "GS40nitrrk_u:4768": " kuṇḍagolakasaṃyuktaṃ mardanātpiṣṭikā bhavet // Rrā_3,6.85 //",
    "GS40nitrrk_u:4769": " etatpiṣṭidvayaṃ mardya jambīrotthairdravairdinam /",
    "GS40nitrrk_u:4770": " pālāśamūlakvāthena mardayecca dinatrayam // Rrā_3,6.86 //",
    "GS40nitrrk_u:4771": " brahmamūlaṃ guḍaṃ guñjām ūrṇā ṭaṅkaṇakaṃ samam /",
    "GS40nitrrk_u:4772": " piṣṭvā kṣaudreṇa saṃyuktaṃ pūrvapiṇḍaṃ vilepayet // Rrā_3,6.87 //",
    "GS40nitrrk_u:4773": " ruddhvā tīvrāgninā dhāmyaṃ khoṭo bhavati tadrasaḥ /",
    "GS40nitrrk_u:4774": " pācyaṃ prakaṭamūṣāyāṃ kācaṃ ṭaṅkaṇakaṃ kṣipet // Rrā_3,6.88 //",
    "GS40nitrrk_u:4775": " evaṃ punaḥ punaḥ śodhyaṃ yāvadbhavati nirmalam /",
    "GS40nitrrk_u:4776": " tataśca prakaṭaṃ dhāmyaṃ dattvā nāgaṃ punaḥ punaḥ // Rrā_3,6.89 //",
    "GS40nitrrk_u:4777": " triguṇaṃ vāhayedevaṃ rasarājasya pannagam /",
    "GS40nitrrk_u:4778": " kṛṣṇābhraiḥ puṭitaireva tatkhoṭaṃ rañjayet kramāt // Rrā_3,6.90 //",
    "GS40nitrrk_u:4779": " mūṣāyāṃ dhāmyamānaṃ tacchatavāraṃ punaḥ punaḥ /",
    "GS40nitrrk_u:4780": " dattvā dattvābhrakaṃ kṛṣṇaṃ rañjito jāyate dhruvam // Rrā_3,6.91 //",
    "GS40nitrrk_u:4781": " sahasrāṃśena tenaiva candrārkaṃ kāñcanaṃ bhavet /",
    "GS40nitrrk_u:4782": " {mercury (khoṭa)",
    "GS40nitrrk_u:4783": " , lead =) gold}",
    "GS40nitrrk_u:4784": " stambhitā gandhapiṣṭī yā gandhajāraṇavarjitā // Rrā_3,6.92 //",
    "GS40nitrrk_u:4785": " palaikaṃ mardayettasyā jambīrāṇāṃ dravairdinam /",
    "GS40nitrrk_u:4786": " brahmakvāthaistryahaṃ paścāttatsamaṃ guḍaṭaṅkaṇam // Rrā_3,6.93 //",
    "GS40nitrrk_u:4787": " ūrṇāṃ guñjāṃ kṣipettasminsarvamekatra mardayet /",
    "GS40nitrrk_u:4788": " chāyāśuṣkāṃ vaṭīṃ kuryānmahadagnigatāṃ dhamet // Rrā_3,6.94 //",
    "GS40nitrrk_u:4789": " taṃ khāṭhaṃ śodhayetpaścāt śvetaṭaṅkaṇakācakaiḥ /",
    "GS40nitrrk_u:4790": " śodhayeddhamanenaiva khoṭo bhavati nirmalaḥ // Rrā_3,6.95 //",
    "GS40nitrrk_u:4791": " taṃ khoṭaṃ kuṭilaṃ gandhaṃ pratikarṣaṃ pralepayet /",
    "GS40nitrrk_u:4792": " andhamūṣāgataṃ dhāmyaṃ yāvatkhoṭāvaśeṣitam // Rrā_3,6.96 //",
    "GS40nitrrk_u:4793": " anena kramayogena vaṅgaṃ nirvāpya ṣaḍguṇam /",
    "GS40nitrrk_u:4794": " tato gandhaṃ ca nāgaṃ ca vāhayet ṣaḍguṇaṃ punaḥ // Rrā_3,6.97 //",
    "GS40nitrrk_u:4795": " śulbacūrṇaṃ palaikaṃ tu siddhacūrṇena saṃyutam /",
    "GS40nitrrk_u:4796": " ruddhvā taṃ ca dhamet khoṭaṃ gaṃdhakaṃ tena mardayet // Rrā_3,6.98 //",
    "GS40nitrrk_u:4797": " ruddhvā gajapuṭe pacyādevaṃ vārāṃścaturdaśa /",
    "GS40nitrrk_u:4798": " anena pūrvavatkhoṭaṃ drāvitaṃ yojayecchanaiḥ // Rrā_3,6.99 //",
    "GS40nitrrk_u:4799": " yāvatkuṅkumavarṇaṃ syāttāvadrañjyaṃ kṣipankṣipan /",
    "GS40nitrrk_u:4800": " tataḥ svarṇaṃ ca gandhaṃ ca khoṭaṃ tulyaṃ pṛthakpṛthak // Rrā_3,6.100 //",
    "GS40nitrrk_u:4801": " tato ruddhvā dhamettīvraṃ yāvatkhoṭāvaśeṣitam /",
    "GS40nitrrk_u:4802": " ityevaṃ triguṇaṃ vāhyaṃ svarṇaṃ gandhakasaṃyutam // Rrā_3,6.101 //",
    "GS40nitrrk_u:4803": " punaḥ svarṇena tulyena samāvartaṃ tu kārayet /",
    "GS40nitrrk_u:4804": " punardviguṇahemnā tu triguṇena tataḥ punaḥ // Rrā_3,6.102 //",
    "GS40nitrrk_u:4805": " tridhaiva sāritaḥ sūtaḥ sahasrāṃśena vidhyate /",
    "GS40nitrrk_u:4806": " drutaṃ śulbaṃ na saṃdeho divyaṃ bhavati kāñcanam // Rrā_3,6.103 //",
    "GS40nitrrk_u:4807": " {gold:: rañjana: :",
    "GS40nitrrk_u:4808": " sitasvarṇa =) ṣaḍvarṇa}",
    "GS40nitrrk_u:4809": " pūrvaṃ yacchodhitaṃ khoṭam āvartyaṃ svarṇatulyakam /",
    "GS40nitrrk_u:4810": " sūkṣmacūrṇaṃ tataḥ kṛtvā triguṇe śuddhapārade // Rrā_3,6.104 //",
    "GS40nitrrk_u:4811": " dattvā nirudhya mūṣāyāṃ svedayenmṛduvahninā /",
    "GS40nitrrk_u:4812": " tasyaiva dravate garbhe tāvatsvedyaṃ prayatnataḥ // Rrā_3,6.105 //",
    "GS40nitrrk_u:4813": " athavā dolikāyantre svedayed drutasūtakam /",
    "GS40nitrrk_u:4814": " anena śatamāṃśena sitaṃ svarṇaṃ vilepayet // Rrā_3,6.106 //",
    "GS40nitrrk_u:4815": " tridinaṃ dolikāyantre arkapatraiśca veṣṭitam /",
    "GS40nitrrk_u:4816": " kāñjikaiḥ svedayettaṃ tu andhamūṣāgataṃ dhamet // Rrā_3,6.107 //",
    "GS40nitrrk_u:4817": " svarṇaṃ bhavati rūpāḍhyaṃ ṣaḍvarṇotkarṣaṇaṃ param /",
    "GS40nitrrk_u:4818": " {gold:: rañjana: :",
    "GS40nitrrk_u:4819": " =) ṣaḍvarṇa}",
    "GS40nitrrk_u:4820": " śodhitaṃ sūtakhoṭaṃ ca bhāgamekaṃ samāharet // Rrā_3,6.108 //",
    "GS40nitrrk_u:4821": " svarṇaṃ ṣoḍaśabhāgaṃ syādandhamūṣāgataṃ dhamet /",
    "GS40nitrrk_u:4822": " pūrvavatkramayogena vedhayedrasagarbhakaḥ // Rrā_3,6.109 //",
    "GS40nitrrk_u:4823": " tenaiva śatamāṃśena ṣaḍvarṇaṃ pūrvavadbhavet /",
    "GS40nitrrk_u:4824": " {rañjana:: lead =)",
    "GS40nitrrk_u:4825": " copper =)",
    "GS40nitrrk_u:4826": " silver =) gold}",
    "GS40nitrrk_u:4827": " arkakṣīreṇa dhānyābhraṃ yāmaṃ piṣṭvā tathāndhrayet // Rrā_3,6.110 //",
    "GS40nitrrk_u:4828": " kapotākhye puṭe pacyātpunarmardyaṃ punaḥ pacet /",
    "GS40nitrrk_u:4829": " evaṃ viṃśapuṭaiḥ pakvaṃ tadabhraṃ ṣoḍaśāṃśakam // Rrā_3,6.111 //",
    "GS40nitrrk_u:4830": " śuddhasūte pradātavyaṃ pakvamūṣodareṇa tat /",
    "GS40nitrrk_u:4831": " arkapatradravaiḥ pūrvaṃ ruddhvā svedyaṃ dinatrayam // Rrā_3,6.112 //",
    "GS40nitrrk_u:4832": " tuṣāgninā prayatnena samuddhṛtyātha nikṣipet /",
    "GS40nitrrk_u:4833": " tasminnabhraṃ dravaṃ caiva dattvā tadvatpacet tryaham // Rrā_3,6.113 //",
    "GS40nitrrk_u:4834": " ityevaṃ jārayetsūte yāvattulyābhrakaṃ bhavet /",
    "GS40nitrrk_u:4835": " tilaparṇīrasenaiva tatsūtaṃ cābhrakaṃ punaḥ // Rrā_3,6.114 //",
    "GS40nitrrk_u:4836": " mardayettaptakhalve tu yāvadbhavati golakaḥ /",
    "GS40nitrrk_u:4837": " pṛthaksūtena tulyena gandhapiṣṭīṃ tu kārayet // Rrā_3,6.115 //",
    "GS40nitrrk_u:4838": " stambhitā gandhapiṣṭī yā gandhajāraṇavarjitā /",
    "GS40nitrrk_u:4839": " tatpiṣṭī svarṇapiṣṭī ca rasābhraṃ golakaṃ tathā // Rrā_3,6.116 //",
    "GS40nitrrk_u:4840": " samāṃśaṃ tritayaṃ mardyaṃ dravaiḥ kārpāsajairdinam /",
    "GS40nitrrk_u:4841": " tadgolaṃ vartulaṃ kṛtvā vastre baddhvātha śoṣayet // Rrā_3,6.117 //",
    "GS40nitrrk_u:4842": " pācayed gandhatailaṃ tu yāvatkuṅkumasaṃnibham /",
    "GS40nitrrk_u:4843": " saṃjātaṃ tatsamuddhṛtya piṣṭvā nirguṇḍijairdravaiḥ // Rrā_3,6.118 //",
    "GS40nitrrk_u:4844": " tenaiva cāṣṭamāṃśena nāgapatrāṇi lepayet /",
    "GS40nitrrk_u:4845": " piṣṭvā kārpāsapatrāṇi tatkalkena ca lepayet // Rrā_3,6.119 //",
    "GS40nitrrk_u:4846": " nāgapatrāṇi ruddhvātha bhūdharākhye puṭe pacet /",
    "GS40nitrrk_u:4847": " samuddhṛtya punarlepyamaṣṭamāṃśena tena vai // Rrā_3,6.120 //",
    "GS40nitrrk_u:4848": " kārpāsapatrakalkena liptvā ruddhvā puṭe pacet /",
    "GS40nitrrk_u:4849": " ūrdhvādhaḥ parivartena ahorātrātsamuddharet // Rrā_3,6.121 //",
    "GS40nitrrk_u:4850": " aṣṭamāṃśaṃ punardattvā pūrvakalkaṃ ca mardayet /",
    "GS40nitrrk_u:4851": " dinaṃ nirguṇḍijairdrāvaistadgolaṃ lepayedbahiḥ // Rrā_3,6.122 //",
    "GS40nitrrk_u:4852": " kārpāsapatrakalkena ruddhvā gajapuṭe pacet /",
    "GS40nitrrk_u:4853": " evaṃ punaḥ punaḥ kuryānmardanaṃ puṭapācanam // Rrā_3,6.123 //",
    "GS40nitrrk_u:4854": " mriyate kuṅkumābhaṃ tannāgaṃ daśapuṭaiḥ kramāt /",
    "GS40nitrrk_u:4855": " anena cāṣṭamāṃśena drutaṃ śulbaṃ tu vedhayet // Rrā_3,6.124 //",
    "GS40nitrrk_u:4856": " tena śulbena tāraṃ tu aṣṭamāṃśena vedhayet /",
    "GS40nitrrk_u:4857": " jāyate kanakaṃ śulbaṃ devābharaṇamuttamam /",
    "GS40nitrrk_u:4858": " nāgarañjanamidaṃ viśeṣataḥ śulbasūtaravicandravedhanam /",
    "GS40nitrrk_u:4859": " dharmakāmasukhabhājanair janaiḥ sādhyatām akhilalokarakṣaṇe // Rrā_3,6.125 //",
    "GS40nitrrk_u:4860": " RRĀ, 3, 7",
    "GS40nitrrk_u:4861": " dhātusattvayutapiṣṭikākramastambhanaṃ ca nigaḍena lepanam /",
    "GS40nitrrk_u:4862": " khoṭabandhakṛtavidrutiṃ tathā vedhayuktirakhilā nigadyate // Rrā_3,7.1 //",
    "GS40nitrrk_u:4863": " {piṣṭigolam}",
    "GS40nitrrk_u:4864": " divyauṣadhadravair mardyaṃ taptakhalve dinatrayam /",
    "GS40nitrrk_u:4865": " śuddhaṃ sūtaṃ tato gharme śoṣyaṃ svacchaṃ samāharet // Rrā_3,7.2 //",
    "GS40nitrrk_u:4866": " svarṇanāgārkakāntaṃ ca tīkṣṇaṃ vaṅgaṃ ca rūpyakam /",
    "GS40nitrrk_u:4867": " yatheṣṭaikaṃ vicūrṇyādau vyomasattvam athāpi vā // Rrā_3,7.3 //",
    "GS40nitrrk_u:4868": " pūrvasūtena saṃtulyaṃ yāmamamlena mardayet /",
    "GS40nitrrk_u:4869": " mahārasāṣṭakādekaṃ sūtatulyaṃ vinikṣipet // Rrā_3,7.4 //",
    "GS40nitrrk_u:4870": " divyauṣadhīdravaireva yāmātsvinnātape khare /",
    "GS40nitrrk_u:4871": " mardayetkhalvake gāḍhaṃ tadgolaṃ vastraveṣṭitam // Rrā_3,7.5 //",
    "GS40nitrrk_u:4872": " gandhataile dinaṃ pacyāttato vastrātsamuddharet /",
    "GS40nitrrk_u:4873": " piṣṭigolamidaṃ khyātaṃ tathānyamatamucyate // Rrā_3,7.6 //",
    "GS40nitrrk_u:4874": " {piṣṭigola}",
    "GS40nitrrk_u:4875": " pūrvaṃ yanmarditaṃ sūtaṃ tasya bhāgatrayaṃ bhavet /",
    "GS40nitrrk_u:4876": " nāgadvayaṃ yatheṣṭaikaṃ tasminnāgaṃ vinikṣipet // Rrā_3,7.7 //",
    "GS40nitrrk_u:4877": " vaikrāntaṃ kuṇḍagolaṃ ca divyauṣadhidravaṃ tathā /",
    "GS40nitrrk_u:4878": " mardyaṃ yāmatrayaṃ khalve chāyāśuṣkaṃ tu golakam // Rrā_3,7.8 //",
    "GS40nitrrk_u:4879": " kṛtvātha bandhayedvastre gandhataile dinaṃ pacet /",
    "GS40nitrrk_u:4880": " vastramadhyātsamuddhṛtya piṣṭigolamidaṃ bhavet // Rrā_3,7.9 //",
    "GS40nitrrk_u:4881": " {piṣṭigola:: nigaḍa}",
    "GS40nitrrk_u:4882": " athāsya piṣṭigolasya nigaḍaḥ procyate śubhaḥ /",
    "GS40nitrrk_u:4883": " gugguluṃ brahmabījāni taistulyaṃ caiva saindhavam // Rrā_3,7.10 //",
    "GS40nitrrk_u:4884": " snuhyarkapayasā mardyaṃ nigaḍo'yaṃ mahottamaḥ /",
    "GS40nitrrk_u:4885": " {piṣṭigola:: nigaḍa}",
    "GS40nitrrk_u:4886": " pālāśaṃ kokilākṣasya bījāni saindhavaṃ tathā // Rrā_3,7.11 //",
    "GS40nitrrk_u:4887": " unmattanīlijair drāvairmardyaḥ syānnigaḍottamaḥ /",
    "GS40nitrrk_u:4888": " {piṣṭigola:: nigaḍa}",
    "GS40nitrrk_u:4889": " abhrakaṃ saindhavaṃ tāpyaṃ vālūmṛllohakiṭṭakam /",
    "GS40nitrrk_u:4890": " snuhyarkapayasā piṣṭaṃ yāmānte nigaḍo bhavet // Rrā_3,7.12 //",
    "GS40nitrrk_u:4891": " {piṣṭigola:: nigaḍa}",
    "GS40nitrrk_u:4892": " vākucībrahmadhattūrabījāni cāmlavetasam // Rrā_3,7.13 //",
    "GS40nitrrk_u:4893": " kākaviṭkadalīkandatālagandhamanaḥśilā /",
    "GS40nitrrk_u:4894": " gugguluṃ pañcaloṇāni gojihvā kokilākṣakam // Rrā_3,7.14 //",
    "GS40nitrrk_u:4895": " tiktakośātakī nīlī viṣamuṣṭīndravāruṇī /",
    "GS40nitrrk_u:4896": " jīradvayaṃ karkaṭāsthi strīrajomūtramiśritam // Rrā_3,7.15 //",
    "GS40nitrrk_u:4897": " snuhyarkakṣīratailaiśca mardyaṃ yāmadvayaṃ dṛḍham /",
    "GS40nitrrk_u:4898": " vyastaṃ vātha samastaṃ vā nigaḍo'yaṃ mahottamaḥ /",
    "GS40nitrrk_u:4899": " {mercury:: khoṭa}",
    "GS40nitrrk_u:4900": " eteṣvekena tadgolaṃ lepyamaṅgulamātrakam // Rrā_3,7.16 //",
    "GS40nitrrk_u:4901": " mūṣāyāṃ bilvamātrāyāṃ loṇaṃ kiṃcidadhaḥ kṣipet // Rrā_3,7.17 //",
    "GS40nitrrk_u:4902": " liptaṃ golaṃ kṣipet tasyām ūrdhvaṃ loṇaṃ ca dāpayet /",
    "GS40nitrrk_u:4903": " ruddhvā mṛllavaṇaiḥ sandhiṃ sarvato dagdhaśaṅkhakaiḥ // Rrā_3,7.18 //",
    "GS40nitrrk_u:4904": " mūṣālepaḥ prakartavyaḥ chāyāśuṣkaṃ tu kārayet /",
    "GS40nitrrk_u:4905": " karīṣāgnau divārātrau trirātraṃ vā tuṣāgninā // Rrā_3,7.19 //",
    "GS40nitrrk_u:4906": " mṛdunā svedayetpaścātsamuddhṛtyātha lepayet /",
    "GS40nitrrk_u:4907": " samyaṅnigaḍakalkena pūrvamūṣāṃ nirodhayet // Rrā_3,7.20 //",
    "GS40nitrrk_u:4908": " ūrdhvādho lavaṇaṃ dattvā ruddhvā lepyā ca pūrvavat /",
    "GS40nitrrk_u:4909": " chāyāśuṣkaṃ dhamedgāḍhaṃ raso bhavati khoṭatām // Rrā_3,7.21 //",
    "GS40nitrrk_u:4910": " sauvīraṃ ṭaṅkaṇaṃ kācaṃ dattvā dattvā dhamed dṛḍham /",
    "GS40nitrrk_u:4911": " tacchuddhaṃ jāyate khoṭam abhīkṣṇaṃ nātra saṃśayaḥ // Rrā_3,7.22 //",
    "GS40nitrrk_u:4912": " ityevaṃ sarvasattvaiśca piṣṭikāṃ kārayetpṛthak /",
    "GS40nitrrk_u:4913": " pūrvavatkramayogena khoṭo bhavati tadrasaḥ // Rrā_3,7.23 //",
    "GS40nitrrk_u:4914": " {mercury:: khoṭa}",
    "GS40nitrrk_u:4915": " bhāgadvayaṃ suvarṇasya tribhāgaṃ pāradasya ca /",
    "GS40nitrrk_u:4916": " pūrvavatkārayetpiṣṭīṃ tadvatkhoṭaṃ ca śodhayet // Rrā_3,7.24 //",
    "GS40nitrrk_u:4917": " ityevaṃ piṣṭikhoṭāni kṛtvā sarvatra yojayet /",
    "GS40nitrrk_u:4918": " {viḍavaṭī}",
    "GS40nitrrk_u:4919": " tatkhoṭaṃ svarṇasaṃtulyaṃ samāvartaṃ tu kārayet /",
    "GS40nitrrk_u:4920": " mākṣikaṃ kāntapāṣāṇaṃ śilāgandhaṃ samaṃ samam // Rrā_3,7.25 //",
    "GS40nitrrk_u:4921": " bhūnāgairmardayedyāmaṃ caṇamātravaṭīkṛtam /",
    "GS40nitrrk_u:4922": " eṣā viḍavaṭī khyātā yojyā sarvatra jāraṇe // Rrā_3,7.26 //",
    "GS40nitrrk_u:4923": " ekaikaṃ vāhayetsūte dhāmyamāne punaḥ punaḥ /",
    "GS40nitrrk_u:4924": " evaṃ daśaguṇaṃ hema jārayettatkrameṇa tu // Rrā_3,7.27 //",
    "GS40nitrrk_u:4925": " prakāśamūṣāgarbhe tu grasate vaḍavānalaḥ /",
    "GS40nitrrk_u:4926": " {mercury:: rañjana,",
    "GS40nitrrk_u:4927": " =) śatavedhin}",
    "GS40nitrrk_u:4928": " mākṣikaṃ daradaṃ gandhaṃ rājāvartaṃ pravālakam /",
    "GS40nitrrk_u:4929": " śilā tutthaṃ ca kaṅkuṣṭhaṃ samaṃ cūrṇaṃ prakalpayet // Rrā_3,7.28 //",
    "GS40nitrrk_u:4930": " vargābhyāṃ pītaraktābhyāṃ kaṅguṇītailakaiḥ saha /",
    "GS40nitrrk_u:4931": " bhāvayeddivasānpañca sūryatāpe punaḥ punaḥ // Rrā_3,7.29 //",
    "GS40nitrrk_u:4932": " jāritaṃ sūtakhoṭaṃ tu kalkenānena saṃyutam /",
    "GS40nitrrk_u:4933": " vālukāhaṇḍimadhyasthaṃ śrāvasaṃpuṭamadhyagam // Rrā_3,7.30 //",
    "GS40nitrrk_u:4934": " tridinaṃ pācayeccullyāṃ kalkaṃ deyaṃ punaḥ punaḥ /",
    "GS40nitrrk_u:4935": " rañjito jāyate sūtaḥ śatavedhī na saṃśayaḥ // Rrā_3,7.31 //",
    "GS40nitrrk_u:4936": " tāre tāmre bhujaṅge vā candrārke vātha yojayet /",
    "GS40nitrrk_u:4937": " jāyate kanakaṃ divyaṃ jāmbūnadasamaprabham // Rrā_3,7.32 //",
    "GS40nitrrk_u:4938": " {drutasūta}",
    "GS40nitrrk_u:4939": " piṣṭikhoṭaṃ sūkṣmacūrṇaṃ strīpuṣpeṇa tu bhāvayet /",
    "GS40nitrrk_u:4940": " dinatrayaṃ khare gharme śuktau vā nālikeraje // Rrā_3,7.33 //",
    "GS40nitrrk_u:4941": " mīnākṣī kadalīkandaṃ śvetā raktā punarnavā /",
    "GS40nitrrk_u:4942": " śilājatu sasindhūtthaṃ nārīpuṣpeṇa mardayet // Rrā_3,7.34 //",
    "GS40nitrrk_u:4943": " pūrvavadbhāvitaṃ khoṭaṃ tasminpiṇḍe vinikṣipet /",
    "GS40nitrrk_u:4944": " pūrvavadbhāvitaṃ khoṭaṃ tasminpiṇḍaṃ vinikṣipet // Rrā_3,7.35 //",
    "GS40nitrrk_u:4945": " mukhaṃ tatpiṇḍakalkena ruddhvā piṇḍaṃ ca bandhayet /",
    "GS40nitrrk_u:4946": " bhūrjapattraṃ tryahaṃ pacyāddolāyantre sakāñjike // Rrā_3,7.36 //",
    "GS40nitrrk_u:4947": " drutaṃ sūtaṃ bhavetsākṣātpunastasmiṃśca dāpayet /",
    "GS40nitrrk_u:4948": " pūrvavadbhāvitaṃ khoṭaṃ khoṭapādaṃ punaḥ punaḥ // Rrā_3,7.37 //",
    "GS40nitrrk_u:4949": " nikṣipetpūrvapiṇḍe tu tadvatpacyāddinatrayam /",
    "GS40nitrrk_u:4950": " evaṃ punaḥ punardeyaṃ piṣṭiṃ khoṭaṃ subhāvitam // Rrā_3,7.38 //",
    "GS40nitrrk_u:4951": " āroṭasya samaṃ yāvattāvad deyaṃ drutaṃ bhavet /",
    "GS40nitrrk_u:4952": " {drutasūta}",
    "GS40nitrrk_u:4953": " ārdrakaṃ mūlakaṃ śuṇṭhī laśunaṃ hiṅgumākṣikam // Rrā_3,7.39 //",
    "GS40nitrrk_u:4954": " trikṣāraṃ pañcalavaṇaṃ kāṅkṣī kāsīsagandhakam /",
    "GS40nitrrk_u:4955": " amlavargeṇa saṃyuktaṃ mardyaṃ piṇḍaṃ tu kalpayet // Rrā_3,7.40 //",
    "GS40nitrrk_u:4956": " tasmin piṇḍe yathā pūrvaṃ drutaṃ sūtaṃ tu kārayet /",
    "GS40nitrrk_u:4957": " mārjārī ceśvarī guñjā kukkuṭī kṣīrakandakam // Rrā_3,7.41 //",
    "GS40nitrrk_u:4958": " eteṣāṃ piṇḍamadhye tu pūrvavadbhāvayedrasam /",
    "GS40nitrrk_u:4959": " drutasūtamidaṃ khyātaṃ sarvakarmasu yojayet // Rrā_3,7.42 //",
    "GS40nitrrk_u:4960": " {candrārka =)",
    "GS40nitrrk_u:4961": " gold (with drutasūta)}",
    "GS40nitrrk_u:4962": " drutasūtasya bhāgau dvāvekaṃ kṛṣṇābhrasattvakam /",
    "GS40nitrrk_u:4963": " bhāgaṃ rasakasattvasya kṛṣṇonmattadravairdinam // Rrā_3,7.43 //",
    "GS40nitrrk_u:4964": " marditaṃ kārayedgolaṃ golapādaṃ mṛtaṃ pavim /",
    "GS40nitrrk_u:4965": " dattvātha mardayedyāmaṃ sarvamunmattavāriṇā // Rrā_3,7.44 //",
    "GS40nitrrk_u:4966": " ruddhvātha bhūdhare pacyātpuṭaikena samuddharet /",
    "GS40nitrrk_u:4967": " pūrvāṃśaṃ drutasūtaṃ tu taṃ dattvā mardayetpunaḥ // Rrā_3,7.45 //",
    "GS40nitrrk_u:4968": " dhattūrotthadravairyāmaṃ tadvatpacyācca bhūdhare /",
    "GS40nitrrk_u:4969": " ityevaṃ saptavārāṇi sūtaṃ dattvā punaḥ punaḥ // Rrā_3,7.46 //",
    "GS40nitrrk_u:4970": " bhūdhare pācayedyantre bhasmībhavati tadrasaḥ /",
    "GS40nitrrk_u:4971": " tenaiva śatabhāgena kṣaudreṇa saha peṣayet // Rrā_3,7.47 //",
    "GS40nitrrk_u:4972": " candrārkajātapatrāṇi andhamūṣāgataṃ dhamet /",
    "GS40nitrrk_u:4973": " svarṇaṃ bhavati rūpāḍhyaṃ jāmbūnadasamaprabham // Rrā_3,7.48 //",
    "GS40nitrrk_u:4974": " {lead =) gold}",
    "GS40nitrrk_u:4975": " tadbhasma gandhakaṃ tulyamandhamūṣāgataṃ dhamet /",
    "GS40nitrrk_u:4976": " vedhyaṃ tena śatāṃśena nāgaṃ bhavati kāñcanam // Rrā_3,7.49 //",
    "GS40nitrrk_u:4977": " {candrārka =) gold}",
    "GS40nitrrk_u:4978": " rasakābhrakayoḥ sattvaṃ drutaṃ sattvaṃ samaṃ samam /",
    "GS40nitrrk_u:4979": " trayāṇāṃ palamekaṃ tu siddhacūrṇena saṃyutam // Rrā_3,7.50 //",
    "GS40nitrrk_u:4980": " mardyamunmattakadrāvairdinaikaṃ cāndhitaṃ dhamet /",
    "GS40nitrrk_u:4981": " tatkhoṭaṃ cūrṇitaṃ mardyaṃ mātuluṅgāmlagandhakaiḥ // Rrā_3,7.51 //",
    "GS40nitrrk_u:4982": " ruddhvā gajapuṭe pacyādevaṃ vārāṃstrayodaśa /",
    "GS40nitrrk_u:4983": " mardyaṃ mardyaṃ pacedruddhvā āraṇyotpalakaiḥ kramāt // Rrā_3,7.52 //",
    "GS40nitrrk_u:4984": " candrārkaśatabhāgena madhunāktena tena vai /",
    "GS40nitrrk_u:4985": " liptvā ruddhvā dhamedgāḍhaṃ svarṇaṃ bhavati śobhanam // Rrā_3,7.53 //",
    "GS40nitrrk_u:4986": " {copper =) gold}",
    "GS40nitrrk_u:4987": " rasakābhrakayoḥ sattvaṃ drutasūtaṃ ca ṭaṅkaṇam /",
    "GS40nitrrk_u:4988": " sarvametatsamaṃ mardya kṛṣṇonmattadravair dinam // Rrā_3,7.54 //",
    "GS40nitrrk_u:4989": " chāyāśuṣkāṃ vaṭīṃ kṛtvā mahadagnigatāṃ dhamet /",
    "GS40nitrrk_u:4990": " tatkhoṭaṃ śodhayetpaścāt sitakācena ṭaṅkaṇaiḥ // Rrā_3,7.55 //",
    "GS40nitrrk_u:4991": " svarṇena ca samāvartya samena jārayettataḥ /",
    "GS40nitrrk_u:4992": " pūrvā viḍavaṭī yā tu tāmekaikāṃ pradāpayet // Rrā_3,7.56 //",
    "GS40nitrrk_u:4993": " dhamanprakaṭamūṣāyāṃ yāvatsūtāvaśeṣitam /",
    "GS40nitrrk_u:4994": " tataḥ śuddhasuvarṇena sārayetsāraṇātrayam // Rrā_3,7.57 //",
    "GS40nitrrk_u:4995": " vedhyaṃ tena śatāṃśena śulvaṃ bhavati kāñcanam /",
    "GS40nitrrk_u:4996": " {silver =) gold}",
    "GS40nitrrk_u:4997": " bhāgaikaṃ drutasūtasya sāraṇāyantrake kṣipet // Rrā_3,7.58 //",
    "GS40nitrrk_u:4998": " tasmāccaturguṇaṃ nāgaṃ śuddhaṃ taddrāvitaṃ pṛthak /",
    "GS40nitrrk_u:4999": " tasminyantre vinikṣipya jātaṃ khoṭaṃ samāharet // Rrā_3,7.59 //",
    "GS40nitrrk_u:5000": " tattulyaṃ mākṣikaṃ śuddhamekīkṛtya vimardayet /",
    "GS40nitrrk_u:5001": " dinaṃ dhattūrajair drāvairmṛdbhāṇḍe pācayettataḥ // Rrā_3,7.60 //",
    "GS40nitrrk_u:5002": " yāvatkuṅkumavarṇaṃ syāt tāvaccullyāṃ samuddharet /",
    "GS40nitrrk_u:5003": " etasyaiva palaikaṃ tu siddhacūrṇena saṃyutam // Rrā_3,7.61 //",
    "GS40nitrrk_u:5004": " ruddhvā dhmāte bhavetkhoṭaṃ madhvamlairmardayeddinam /",
    "GS40nitrrk_u:5005": " āraṇyotpalakaireva ruddhvā madhupuṭaiḥ pacet // Rrā_3,7.62 //",
    "GS40nitrrk_u:5006": " anena madhuyuktena tārapatrāṇi lepayet /",
    "GS40nitrrk_u:5007": " ruddhvā dhāmyaṃ punarlepyaṃ tribhirvāraistu kāñcanam // Rrā_3,7.63 //",
    "GS40nitrrk_u:5008": " jāyate divyarūpāḍhyaṃ satyaṃ śaṃkarabhāṣitam /",
    "GS40nitrrk_u:5009": " mākṣikasya tvabhāve tu vaikrāntaṃ vātra yojayet // Rrā_3,7.64 //",
    "GS40nitrrk_u:5010": " {mṛta lead, silver =) gold}",
    "GS40nitrrk_u:5011": " drutasūtaṃ hiṅgulaṃ ca kaṅkuṣṭhaṃ gandhakaṃ śilā /",
    "GS40nitrrk_u:5012": " ekadvitricatuḥpañcapalāni kramato bhavet // Rrā_3,7.65 //",
    "GS40nitrrk_u:5013": " gopittena tu tatsarvaṃ mardyaṃ yāmacatuṣṭayam /",
    "GS40nitrrk_u:5014": " śuddhāni nāgapatrāṇi samamānena lepayet // Rrā_3,7.66 //",
    "GS40nitrrk_u:5015": " ruddhvā gajapuṭe pacyātsamuddhṛtyātha mardayet /",
    "GS40nitrrk_u:5016": " samena pūrvakalkena ruddhvā tadvatpuṭe pacet // Rrā_3,7.67 //",
    "GS40nitrrk_u:5017": " evaṃ śatapuṭaiḥ pakvo mriyate pannago dhruvam /",
    "GS40nitrrk_u:5018": " anena śatabhāgena tāravedhāttu kāñcanam // Rrā_3,7.68 //",
    "GS40nitrrk_u:5019": " {silver (+ mṛtanāga and gold) =) gold}",
    "GS40nitrrk_u:5020": " tena vā mṛtanāgena hyamlapiṣṭena lepayet /",
    "GS40nitrrk_u:5021": " samāṃśaṃ svarṇapatraṃ tu ruddhvā gajapuṭe pacet // Rrā_3,7.69 //",
    "GS40nitrrk_u:5022": " nāgaṃ punaḥ punardeyamevaṃ deyaṃ puṭatrayam /",
    "GS40nitrrk_u:5023": " anena mṛtahemnā tu drutaṃ tāraṃ tu vedhayet // Rrā_3,7.70 //",
    "GS40nitrrk_u:5024": " sahasrāṃśena tatsiddhaṃ divyaṃ bhavati kāṃcanam // Rrā_3,7.71 //",
    "GS40nitrrk_u:5025": " {mercury:: khoṭabandha}",
    "GS40nitrrk_u:5026": " dravais tumbaruvallyāstu dhānyābhraṃ saptadhātape /",
    "GS40nitrrk_u:5027": " bhāvayet khoṭayet paścāt karṣaike drutasūtake // Rrā_3,7.72 //",
    "GS40nitrrk_u:5028": " māṣamātraṃ kṣipedetattaptakhalve vimardayet /",
    "GS40nitrrk_u:5029": " gostanākāramūṣāyāṃ kṣiptvā mṛdvagninā pacet /",
    "GS40nitrrk_u:5030": " vālukāyantramadhye tu jīrṇe vāpaṃ punaḥ kṣipet /",
    "GS40nitrrk_u:5031": " ityevaṃ jārayettulyaṃ khoṭabaddho bhavedrasaḥ // Rrā_3,7.73 //",
    "GS40nitrrk_u:5032": " {copper =) gold}",
    "GS40nitrrk_u:5033": " asya baddhasya māṣaikaṃ māṣārdhaṃ śuddhahāṭakam /",
    "GS40nitrrk_u:5034": " śuddhasūtasya māṣārdhaṃ sarvamekatra mardayet // Rrā_3,7.74 //",
    "GS40nitrrk_u:5035": " tridinaṃ mātuluṅgāmlair etatkalkena lepayet /",
    "GS40nitrrk_u:5036": " karṣaikaṃ nāgapatrāṇi vṛścikālyāstathā dravaiḥ // Rrā_3,7.75 //",
    "GS40nitrrk_u:5037": " liptvā tat pātanāyantre pācayeddivasatrayam /",
    "GS40nitrrk_u:5038": " piṣṭvā dināvadhi // Rrā_3,7.76 //",
    "GS40nitrrk_u:5039": " anena tārapatrāṇi karṣamekaṃ pralepayet /",
    "GS40nitrrk_u:5040": " pūrvavat pātanāyantre pācayeddivasatrayam // Rrā_3,7.77 //",
    "GS40nitrrk_u:5041": " anenaiva drutaṃ śulbaṃ sahasrāṃśena vedhayet /",
    "GS40nitrrk_u:5042": " jāyate kanakaṃ divyaṃ devābharaṇabhūṣaṇam // Rrā_3,7.78 //",
    "GS40nitrrk_u:5043": " {mercury:: māraṇa: :",
    "GS40nitrrk_u:5044": " white colour}",
    "GS40nitrrk_u:5045": " kṣīreṇottaravāruṇyās tridinaṃ śuddhapāradam /",
    "GS40nitrrk_u:5046": " mardayettaptakhalve va taṃ [... au5 Zeichenjh] // Rrā_3,7.79 //",
    "GS40nitrrk_u:5047": " karīṣāgnau divārātrau tridinaṃ vā tuṣāgninā /",
    "GS40nitrrk_u:5048": " samuddhṛtya punarmardyaṃ tadvadruddhvātha pācayet // Rrā_3,7.80 //",
    "GS40nitrrk_u:5049": " tadvanmardyaṃ punaḥ pācyaṃ mriyate pāṇḍuro rasaḥ /",
    "GS40nitrrk_u:5050": " {candrārka =) gold}",
    "GS40nitrrk_u:5051": " ārdrakaṃ tuvarī sindhukaṅguṇītailakaṃ madhu // Rrā_3,7.81 //",
    "GS40nitrrk_u:5052": " amlavetasametaistu tadrasaṃ mardayeddinam /",
    "GS40nitrrk_u:5053": " golakaṃ bandhayedvastre dolāyantre tryahaṃ pacet // Rrā_3,7.82 //",
    "GS40nitrrk_u:5054": " kaṅguṇītailamadhye tu baddho bhavati tadrasaḥ /",
    "GS40nitrrk_u:5055": " tadrasaṃ hāṭakaṃ nāgaṃ samaṃ ruddhvā dhamed dṛḍham // Rrā_3,7.83 //",
    "GS40nitrrk_u:5056": " tatkhoṭaṃ sūkṣmacūrṇaṃ tu cūrṇāṃśaṃ drutasūtakam /",
    "GS40nitrrk_u:5057": " amlairmardyaṃ bhavedgolaṃ kāñjikaiḥ svedayeddinam // Rrā_3,7.84 //",
    "GS40nitrrk_u:5058": " gaṃdhakasya trayo bhāgā gaṃdhatulyaṃ suvarcalam /",
    "GS40nitrrk_u:5059": " kṛṣṇābhrakaṃ tu bhāgaikaṃ sarvaṃ stanyena peṣayet // Rrā_3,7.85 //",
    "GS40nitrrk_u:5060": " anena lepitaṃ golam aṃdhamūṣāgataṃ dhamet /",
    "GS40nitrrk_u:5061": " yāvat sūtāvaśeṣaṃ syāttāvaddhāmyaṃ punaḥ punaḥ // Rrā_3,7.86 //",
    "GS40nitrrk_u:5062": " pūrvacūrṇaṃ punardattvā tadvajjāryaṃ krameṇa tu /",
    "GS40nitrrk_u:5063": " ityevaṃ hāṭakaṃ yāvajjāritaṃ triguṇaṃ bhavet // Rrā_3,7.87 //",
    "GS40nitrrk_u:5064": " svarṇena ca samāvartya sāraṇātrayasāritam /",
    "GS40nitrrk_u:5065": " candrārkaṃ vedhayettena śatāṃśāt kāṃcanaṃ bhavet // Rrā_3,7.88 //",
    "GS40nitrrk_u:5066": " {copper =) gold}",
    "GS40nitrrk_u:5067": " piṣṭīkhoṭasamaṃ svarṇaṃ svarṇatulyaṃ ca pannagam /",
    "GS40nitrrk_u:5068": " kāntalohaṃ vyomasattvam ekaikaṃ pannagārdhakam // Rrā_3,7.89 //",
    "GS40nitrrk_u:5069": " ekīkṛtya dhamettāvadyāvatsvarṇāvaśeṣitam /",
    "GS40nitrrk_u:5070": " dattvā viḍavaṭīṃ caiva sārayetsāraṇātrayam // Rrā_3,7.90 //",
    "GS40nitrrk_u:5071": " śatāṃśena hyanenaiva śulbaṃ bhavati kāñcanam /",
    "GS40nitrrk_u:5072": " {mercury:: bandha:: khoṭa}",
    "GS40nitrrk_u:5073": " suvarṇaṃ rajataṃ tāmraṃ kāntaṃ tīkṣṇaṃ ca mākṣikam /",
    "GS40nitrrk_u:5074": " kṛṣṇābhrakasya sattvaṃ ca samaṃ ruddhvā dhamed dṛḍham // Rrā_3,7.91 //",
    "GS40nitrrk_u:5075": " tatkhoṭaṃ sūkṣmacūrṇaṃ tu pādāṃśaṃ drutapāradam /",
    "GS40nitrrk_u:5076": " dattvātha mardayedamlairyāvadbhavati golakam // Rrā_3,7.92 //",
    "GS40nitrrk_u:5077": " golakasya caturbhāgā bhāgaikaṃ mṛtavajrakam /",
    "GS40nitrrk_u:5078": " mardayettaptakhalve tu dinaikaṃ kanyakādravaiḥ // Rrā_3,7.93 //",
    "GS40nitrrk_u:5079": " ruddhvātha bhūdhare pacyāddinānte tu samuddharet /",
    "GS40nitrrk_u:5080": " tanmadhye drutasūtaṃ ca punaḥ kanyāsu mardayet // Rrā_3,7.94 //",
    "GS40nitrrk_u:5081": " pūrvavad bhūdhare pacyādevaṃ deyaṃ tu saptadhā /",
    "GS40nitrrk_u:5082": " drutasūtaṃ krameṇaiva mardanaṃ ca puṭaṃ tathā // Rrā_3,7.95 //",
    "GS40nitrrk_u:5083": " tadbhasma gaṃdhatulyaṃ ca hyaṃdhamūṣāgataṃ dhamet /",
    "GS40nitrrk_u:5084": " jāyate khoṭabaddhaṃ tu rañjanaṃ cāsya kathyate // Rrā_3,7.96 //",
    "GS40nitrrk_u:5085": " {tārāriṣṭa, candrārka,",
    "GS40nitrrk_u:5086": " mākṣika =) gold}",
    "GS40nitrrk_u:5087": " kṛṣṇābhrasattvaṃ vaṅgaṃ ca dvaṃdvaṃ melāpayed drutam /",
    "GS40nitrrk_u:5088": " tulyāṃśamaṃdhamūṣāyāṃ dhmātaṃ khoṭaṃ bhavettu tat // Rrā_3,7.97 //",
    "GS40nitrrk_u:5089": " tatkhoṭaṃ palamekaṃ tu siddhacūrṇena saṃyutam /",
    "GS40nitrrk_u:5090": " mardayed gaṃdhakāmlena ruddhvā gajapuṭe pacet // Rrā_3,7.98 //",
    "GS40nitrrk_u:5091": " punarmardyaṃ punaḥ pācyam evaṃ vārāṃścaturdaśa /",
    "GS40nitrrk_u:5092": " anena pūrvakhoṭe tu drāvitaṃ rañjayet kramāt // Rrā_3,7.99 //",
    "GS40nitrrk_u:5093": " rañjayecchatavārāṇi bhavetkuṃkumasannibham /",
    "GS40nitrrk_u:5094": " suvarṇena samāvartya sārayetsāraṇātrayam // Rrā_3,7.100 //",
    "GS40nitrrk_u:5095": " sahasrāṃśena tenaiva tārāriṣṭaṃ ca vedhayet /",
    "GS40nitrrk_u:5096": " candrārkaṃ tāpyaśulbaṃ tu divyaṃ bhavati kāṃcanam // Rrā_3,7.101 //",
    "GS40nitrrk_u:5097": " {lead, silber =) gold}",
    "GS40nitrrk_u:5098": " tīkṣṇaṃ śulbaṃ samaṃ cūrṇya vajramūṣāndhitaṃ dhamet /",
    "GS40nitrrk_u:5099": " tatkhoṭaṃ palamekaṃ tu siddhacūrṇena saṃyutam // Rrā_3,7.102 //",
    "GS40nitrrk_u:5100": " mardayed gaṃdhakāmlena ruddhvā gajapuṭe pacet /",
    "GS40nitrrk_u:5101": " punarmardyaṃ punaḥ pācyamevaṃ vārāṃścaturdaśa // Rrā_3,7.103 //",
    "GS40nitrrk_u:5102": " taddeyaṃ drāvite svarṇe śatavāraṃ punaḥ punaḥ /",
    "GS40nitrrk_u:5103": " pakvabījaṃ bhavettattu drutasūte samaṃ dinam // Rrā_3,7.104 //",
    "GS40nitrrk_u:5104": " mardayedamlayogena tasya bhāgacatuṣṭayam /",
    "GS40nitrrk_u:5105": " evaṃ vajrasya bhāgaikaṃ taptakhalve dināvadhi // Rrā_3,7.105 //",
    "GS40nitrrk_u:5106": " mardayet kanyakādrāvaistadruddhvā bhūdhare pacet /",
    "GS40nitrrk_u:5107": " drutasūtaṃ punastulyaṃ dattvā mardyaṃ puṭe tataḥ // Rrā_3,7.106 //",
    "GS40nitrrk_u:5108": " ityevaṃ saptadhā deyaṃ drutasūtaṃ puṭāntakam /",
    "GS40nitrrk_u:5109": " tatastaṃ mardayed amlai ruddhvā mūṣāṃ puṭettathā // Rrā_3,7.107 //",
    "GS40nitrrk_u:5110": " punarmardyaṃ punaḥ pācyaṃ ṣaṣṭyādhikaśatatrayam /",
    "GS40nitrrk_u:5111": " puṭaṃ deyaṃ prayatnena jāyate sindūraprabham // Rrā_3,7.108 //",
    "GS40nitrrk_u:5112": " sahasrāṃśena nāgasya drutasya rajatasya ca /",
    "GS40nitrrk_u:5113": " deyo vedho bhavetsvarṇaṃ divyābharaṇamuttamam // Rrā_3,7.109 //",
    "GS40nitrrk_u:5114": " {silver =) gold}",
    "GS40nitrrk_u:5115": " gaṃdhakaṃ sūkṣmacūrṇaṃ tu caṇakāmlena bhāvayet /",
    "GS40nitrrk_u:5116": " śatavāraṃ prayatnena strīpuṣpeṇa tu saptadhā // Rrā_3,7.110 //",
    "GS40nitrrk_u:5117": " drutapāradamadhye tu kiṃcitkarpūrasaṃyutam /",
    "GS40nitrrk_u:5118": " gaṃdhakaṃ dāpayed gharme vāpayettāmrakhalvake // Rrā_3,7.111 //",
    "GS40nitrrk_u:5119": " karpūraṃ gaṃdhakaṃ caiva kiṃcitkiṃcitpunaḥ punaḥ /",
    "GS40nitrrk_u:5120": " trisaptāhaṃ pradātavyaṃ jāyate gandhapiṣṭikā // Rrā_3,7.112 //",
    "GS40nitrrk_u:5121": " kaṭukośātakībījaṃ cāṇḍālīkandasaṃyutam /",
    "GS40nitrrk_u:5122": " stanyena peṣitaṃ tulyaṃ piṣṭīṃ tena pralepayet // Rrā_3,7.113 //",
    "GS40nitrrk_u:5123": " bāhye tu mṛttikā lepyā sarvato'ṅgulamātrakam /",
    "GS40nitrrk_u:5124": " śoṣitaṃ bhūdhare pacyādūrdhvādhaḥ parivartayet // Rrā_3,7.114 //",
    "GS40nitrrk_u:5125": " jāyate stambhitaṃ golaṃ samuddhṛtyātha taṃ punaḥ /",
    "GS40nitrrk_u:5126": " tulyāṃśe saṃpuṭe hemni liptvā mūṣāndhitaṃ dhamet // Rrā_3,7.115 //",
    "GS40nitrrk_u:5127": " anena cāṣṭamāṃśena tāre vedhaṃ pradāpayet /",
    "GS40nitrrk_u:5128": " tattāraṃ jāyate divyaṃ jāmbūnadasamaprabham // Rrā_3,7.116 //",
    "GS40nitrrk_u:5129": " {candrārka =) gold}",
    "GS40nitrrk_u:5130": " athavā stambhitaṃ golaṃ svarṇaṃ saṃpuṭavarjitam /",
    "GS40nitrrk_u:5131": " tasyaiva bhāgāścatvāro bhāgaikaṃ mṛtavajrakam // Rrā_3,7.117 //",
    "GS40nitrrk_u:5132": " mardayetkanyakādrāvairdinamekaṃ tataḥ punaḥ /",
    "GS40nitrrk_u:5133": " andhitaṃ bhūdhare pacyādyāvadyāmacatuṣṭayam // Rrā_3,7.118 //",
    "GS40nitrrk_u:5134": " samuddhṛtya punastasminpūrvāṃśaṃ pūrvasūtakam /",
    "GS40nitrrk_u:5135": " dattvā mardyaṃ puṭettadvadevaṃ kuryāt trisaptadhā // Rrā_3,7.119 //",
    "GS40nitrrk_u:5136": " tasmin bhasmapalamekaṃ pāradaṃ gaṃdhakasya tu /",
    "GS40nitrrk_u:5137": " aṃdhamūṣāgataṃ dhmātaṃ tatkhoṭaṃ pannagaṃ samam // Rrā_3,7.120 //",
    "GS40nitrrk_u:5138": " pannagasya samaṃ svarṇaṃ trayāṇāṃ triguṇaṃ kṣipet /",
    "GS40nitrrk_u:5139": " drutaṃ ca tatsarvamamlavargeṇa mardayet // Rrā_3,7.121 //",
    "GS40nitrrk_u:5140": " dinānte vajramūṣāyāṃ ruddhvā dhāmyaṃ prayatnataḥ /",
    "GS40nitrrk_u:5141": " jāyate pannagaṃ svarṇaṃ trayotthaṃ jāyate kramāt // Rrā_3,7.122 //",
    "GS40nitrrk_u:5142": " sārayecca tridhā hema candrārkaṃ vedhayettataḥ /",
    "GS40nitrrk_u:5143": " sahasrāṃśena tenaiva divyaṃ bhavati kāñcanam // Rrā_3,7.123 //",
    "GS40nitrrk_u:5144": " {sitasvarṇa =) gold}",
    "GS40nitrrk_u:5145": " hemārkatīkṣṇacūrṇaṃ ca samaṃ ruddhvā dhamed dṛḍham /",
    "GS40nitrrk_u:5146": " tatkhoṭaṃ bhāgamekaṃ tu tribhāgaṃ drutasūtakam // Rrā_3,7.124 //",
    "GS40nitrrk_u:5147": " mardayed gaṃdhakāmlena ruddhvā samyakpuṭe pacet /",
    "GS40nitrrk_u:5148": " punarmardyaṃ punaḥ pācyamevaṃ vārāṃścaturdaśa // Rrā_3,7.125 //",
    "GS40nitrrk_u:5149": " anena śatamāṃśena sitahema ca vedhayet /",
    "GS40nitrrk_u:5150": " jāyate kanakaṃ divyaṃ kaṅguṇītailasecanāt // Rrā_3,7.126 //",
    "GS40nitrrk_u:5151": " baddhe drute rasavare varahemni jīrṇe dṛṣṭo mayā daśaguṇaḥ sukhasādhyalābhaḥ /",
    "GS40nitrrk_u:5152": " vajre mṛte gaganasattvayute narāṇāṃ tatraiva bhūriguṇitaṃ phalamasti satyam // Rrā_3,7.127 //",
    "GS40nitrrk_u:5153": " RRĀ, 3, 8",
    "GS40nitrrk_u:5154": " {tin:: śodhana}",
    "GS40nitrrk_u:5155": " kārpāsārkakarañjadhūrtamunijair bhallātaguñjāgnijaiḥ snugvajrīpayasā ca sūraṇabhavairdrāvaiśca mūlaiḥ phalaiḥ /",
    "GS40nitrrk_u:5156": " takrāktairbahutaptakharparagataṃ vaṅgaṃ niṣiñcyānmuhur yāvatpañcadinaṃ tad eva vimalaṃ vāde sadā yojayet // Rrā_3,8.1 //",
    "GS40nitrrk_u:5157": " {tin:: śodhana}",
    "GS40nitrrk_u:5158": " athavā vaṅgacūrṇaṃ tu māṣairbhallātajaiḥ phalaiḥ /",
    "GS40nitrrk_u:5159": " samaṃ khalve dinaṃ mardyaṃ bhallātatailasaṃyutam // Rrā_3,8.2 //",
    "GS40nitrrk_u:5160": " tatpiṇḍaṃ māhiṣe śṛṅge kṣiptvā ruddhvā mahāpuṭe /",
    "GS40nitrrk_u:5161": " pacettasmātsamuddhṛtya punastadvacca mardayet // Rrā_3,8.3 //",
    "GS40nitrrk_u:5162": " ityevaṃ saptadhā kuryāt khoṭaṃ pākaṃ ca mardanam /",
    "GS40nitrrk_u:5163": " tadvaṅgaṃ malanirmuktaṃ stambhakarmaṇi yojayet // Rrā_3,8.4 //",
    "GS40nitrrk_u:5164": " {tin:: stambhana}",
    "GS40nitrrk_u:5165": " tīkṣṇapāṣāṇasattvaṃ ca drutavaṅge drutaṃ kṣipet /",
    "GS40nitrrk_u:5166": " catuḥṣaṣṭitamāṃśena stambhamāyāti niścitam // Rrā_3,8.5 //",
    "GS40nitrrk_u:5167": " {tin =) silver}",
    "GS40nitrrk_u:5168": " śvetābhraṃ śvetakācaṃ ca ṭaṃkaṇaṃ śaṅkhapuṣpikā /",
    "GS40nitrrk_u:5169": " viṣaṃ ca tulyatulyāṃśaṃ cūrṇaṃ bhāvyaṃ trisaptadhā // Rrā_3,8.6 //",
    "GS40nitrrk_u:5170": " kākamācīdravaiḥ kṣīraiḥ snuhyarkaiścātape khare /",
    "GS40nitrrk_u:5171": " drute vaṅge pradātavyaṃ prativāpaṃ ca secayet // Rrā_3,8.7 //",
    "GS40nitrrk_u:5172": " putrajīvotthatailena saptavāraṃ punaḥ punaḥ /",
    "GS40nitrrk_u:5173": " tattāraṃ jāyate divyaṃ yāvaccandrārkatārakam // Rrā_3,8.8 //",
    "GS40nitrrk_u:5174": " {tin =) silver}",
    "GS40nitrrk_u:5175": " śvetābhraṃ śvetakācaṃ ca viṣasaindhavaṭaṃkaṇam /",
    "GS40nitrrk_u:5176": " snuhīkṣīrairdinaṃ mardyaṃ śvetavaṅgasya patrakam // Rrā_3,8.9 //",
    "GS40nitrrk_u:5177": " lepyaṃ pādāṃśakalkena cāṃdhamūṣāgataṃ dhamet /",
    "GS40nitrrk_u:5178": " ādāya drāvayed bhūmau pūrvatailena secayet // Rrā_3,8.10 //",
    "GS40nitrrk_u:5179": " patrādilepasekaṃ ca saptavārāṇi secayet /",
    "GS40nitrrk_u:5180": " tad vaṅgaṃ jāyate tāraṃ śaṃkhakundendusannibham // Rrā_3,8.11 //",
    "GS40nitrrk_u:5181": " {tin =) silver}",
    "GS40nitrrk_u:5182": " samaṃ tālaṃ śilāṃ piṣṭvā devadālyā dravairdinam /",
    "GS40nitrrk_u:5183": " dravair īśvaraliṅgyāśca dinamekaṃ vimardayet // Rrā_3,8.12 //",
    "GS40nitrrk_u:5184": " nāgaṃ vaṅgaṃ samaṃ drāvyaṃ taccūrṇaṃ palapañcakam /",
    "GS40nitrrk_u:5185": " pūrvakalkena saṃtulyaṃ samāloḍyāndhitaṃ puṭet // Rrā_3,8.13 //",
    "GS40nitrrk_u:5186": " evaṃ punaḥ punaḥ pācyaṃ pūrvakalkena saṃyutam /",
    "GS40nitrrk_u:5187": " bhavetṣaṣṭipuṭaiḥ siddhaṃ vaṅgastambhakaraṃ param // Rrā_3,8.14 //",
    "GS40nitrrk_u:5188": " śatamāṃśena dātavyaṃ vedhāttāraṃ karotyalam // Rrā_3,8.15 //",
    "GS40nitrrk_u:5189": " {tin =) silver}",
    "GS40nitrrk_u:5190": " sūtakaṃ tālamekaikaṃ nṛkapālaṃ dvibhāgakam /",
    "GS40nitrrk_u:5191": " sarvatulyaṃ viṣaṃ yojyaṃ pañcāṅgaṃ raktacitrakāt // Rrā_3,8.16 //",
    "GS40nitrrk_u:5192": " viṣatulyaṃ kṣipeccūrṇaṃ vajrīkṣīreṇa bhāvitam /",
    "GS40nitrrk_u:5193": " māsamātraṃ divārātrau tadvāpaṃ ṣoḍaśāṃśataḥ // Rrā_3,8.17 //",
    "GS40nitrrk_u:5194": " datte vāratrayaṃ vaṅge tāraṃ bhavati śobhanam // Rrā_3,8.18 //",
    "GS40nitrrk_u:5195": " {tin =) silver}",
    "GS40nitrrk_u:5196": " gorambhā hyauṣadhī nāma naramūtreṇa peṣayet /",
    "GS40nitrrk_u:5197": " tena piṇḍadvayaṃ kṛtvā tatraikasyopari kṣipet // Rrā_3,8.19 //",
    "GS40nitrrk_u:5198": " kṣāratrayasya cūrṇaṃ tu tatpṛṣṭhe vaṅgacūrṇakam /",
    "GS40nitrrk_u:5199": " kṣāratrayaṃ tato dattvā piṇḍaṃ tasyopari kṣipet // Rrā_3,8.20 //",
    "GS40nitrrk_u:5200": " mukhaṃ baddhvā puṭe pacyātsvāṅgaśītaṃ samuddharet /",
    "GS40nitrrk_u:5201": " evaṃ vāratrayaṃ kuryāttāraṃ bhavati śobhanam // Rrā_3,8.21 //",
    "GS40nitrrk_u:5202": " vasante jāyate sā tu gorambhā pītapuṣpikā /",
    "GS40nitrrk_u:5203": " tasyā madhyamakāṇḍārdhe śvetakārpāsavadbhavet // Rrā_3,8.22 //",
    "GS40nitrrk_u:5204": " vasantapuṣpikāṃ vāpi tadabhāve niyojayet /",
    "GS40nitrrk_u:5205": " bālā nāma samākhyātā kaṭyā dhūlīsamā tathā // Rrā_3,8.23 //",
    "GS40nitrrk_u:5206": " {tin =) silver}",
    "GS40nitrrk_u:5207": " śvetapālāśapuṣpāṇi chāyāśuṣkāṇi cūrṇayet /",
    "GS40nitrrk_u:5208": " ekaviṃśativāreṇa meṣīkṣīreṇa bhāvayet // Rrā_3,8.24 //",
    "GS40nitrrk_u:5209": " taccūrṇaṃ ṣoḍaśāṃśena drute vaṅge pradāpayet /",
    "GS40nitrrk_u:5210": " tāraṃ bhavati rūpāḍhyaṃ śaṃkhakundendusannibham // Rrā_3,8.25 //",
    "GS40nitrrk_u:5211": " {tin =) silver}",
    "GS40nitrrk_u:5212": " tatpuṣpaṃ haritālaṃ ca meṣīdugdhena peṣayet /",
    "GS40nitrrk_u:5213": " tadvāpaṃ ṣoḍaśāṃśena drute vaṅge pradāpayet // Rrā_3,8.26 //",
    "GS40nitrrk_u:5214": " tāraṃ bhavati rūpāḍhyaṃ śaṃkhakundendusannibham /",
    "GS40nitrrk_u:5215": " {tin =) silver}",
    "GS40nitrrk_u:5216": " takreṇa tāni puṣpāṇi bhāvayitvā trisaptadhā // Rrā_3,8.27 //",
    "GS40nitrrk_u:5217": " tena kalkena vaṅgasya patrāṇi parilepayet /",
    "GS40nitrrk_u:5218": " aṃdhamūṣāgataṃ dhāmyamevaṃ kuryāttrisaptadhā // Rrā_3,8.28 //",
    "GS40nitrrk_u:5219": " tattāraṃ jāyate divyaṃ dharmakāmaphalapradam /",
    "GS40nitrrk_u:5220": " {tin =) silver}",
    "GS40nitrrk_u:5221": " raso mūṣakapāṣāṇaṃ phaṭkirī nīlam añjanam // Rrā_3,8.29 //",
    "GS40nitrrk_u:5222": " agastipatraniryāsaiḥ sarvaṃ mardyaṃ dināvadhi /",
    "GS40nitrrk_u:5223": " bhāṇḍamadhye nidhāyātha pācayeddīpavahninā // Rrā_3,8.30 //",
    "GS40nitrrk_u:5224": " agastipatraniryāsaṃ jīrṇe jīrṇe pradāpayet /",
    "GS40nitrrk_u:5225": " dinānte tatsamuddhṛtya drute vaṅge pradāpayet // Rrā_3,8.31 //",
    "GS40nitrrk_u:5226": " triṃśadaṃśena tattāraṃ jāyate devabhūṣaṇam /",
    "GS40nitrrk_u:5227": " {tin =) silver}",
    "GS40nitrrk_u:5228": " tāreṇa dvaṃdvayedvajraṃ svarṇena dvaṃdvitaṃ yathā // Rrā_3,8.32 //",
    "GS40nitrrk_u:5229": " asya dvaṃdvasya bhāgau dvau tribhāgaṃ śuddhapāradam /",
    "GS40nitrrk_u:5230": " amlena mardayet tāvadyāvadbhavati golakam // Rrā_3,8.33 //",
    "GS40nitrrk_u:5231": " meṣaśṛṅgyāstu pañcāṅgaṃ strīstanyena tu peṣayet /",
    "GS40nitrrk_u:5232": " anena veṣṭayed golaṃ tadbahirnigaḍena ca // Rrā_3,8.34 //",
    "GS40nitrrk_u:5233": " svedādidhamanāntaṃ ca kartavyaṃ hemapiṣṭivat /",
    "GS40nitrrk_u:5234": " uttarāvāruṇīkṣīrais tatkhoṭaṃ ca pralepayet // Rrā_3,8.35 //",
    "GS40nitrrk_u:5235": " mūṣāmadhye nidhāyātha tāraṃ dattvā samaṃ samam /",
    "GS40nitrrk_u:5236": " dattvā viḍavaṭīṃ caiva dhametsūtāvaśeṣitam // Rrā_3,8.36 //",
    "GS40nitrrk_u:5237": " evaṃ punaḥ punas tāpyam ekaviṃśativārakam /",
    "GS40nitrrk_u:5238": " dattvā samaṃ samaṃ jāryaṃ tridhā tāreṇa sārayet // Rrā_3,8.37 //",
    "GS40nitrrk_u:5239": " idameva sahasrāṃśaṃ drute vaṅge vinikṣipet /",
    "GS40nitrrk_u:5240": " tad vaṅgaṃ jāyate tāraṃ vaṅgastambhaṃ śivoditam // Rrā_3,8.38 //",
    "GS40nitrrk_u:5241": " {tin =) silver}",
    "GS40nitrrk_u:5242": " raktapāradabhāgaikaṃ bhāgaikaṃ śaṃkhacūrṇakam /",
    "GS40nitrrk_u:5243": " śvetābhrakasya sattvaṃ ca samyagbhāgadvayaṃ bhavet // Rrā_3,8.39 //",
    "GS40nitrrk_u:5244": " ṭaṃkaṇasya ca bhāgaikaṃ sarvametaddinatrayam /",
    "GS40nitrrk_u:5245": " vajrīkṣīreṇa saṃmardyamevaṃ vārāṃścaturdaśa // Rrā_3,8.40 //",
    "GS40nitrrk_u:5246": " anena śatamāṃśena drutaṃ vaṅgaṃ ca vedhayet /",
    "GS40nitrrk_u:5247": " stambhate nātra saṃdehastāraṃ bhavati śobhanam // Rrā_3,8.41 //",
    "GS40nitrrk_u:5248": " {tin =) silver}",
    "GS40nitrrk_u:5249": " hemasūtādyathā jātaṃ piṣṭīkhoṭaṃ tu śobhanam /",
    "GS40nitrrk_u:5250": " tathaiva tārasūtena piṣṭīkhoṭaṃ tu kārayet // Rrā_3,8.42 //",
    "GS40nitrrk_u:5251": " tatkhoṭaṃ tāravaṅgaṃ ca sattvaṃ śvetābhrajaṃ samam /",
    "GS40nitrrk_u:5252": " jāryaṃ viḍavaṭīṃ dattvā yāvatkhoṭāvaśeṣitam // Rrā_3,8.43 //",
    "GS40nitrrk_u:5253": " jāraṇena tridhā sāryaṃ drute śulbe niyojayet /",
    "GS40nitrrk_u:5254": " śatāṃśena tu tattāraṃ jāyate śaṃbhubhāṣitam // Rrā_3,8.44 //",
    "GS40nitrrk_u:5255": " {tin =) silver}",
    "GS40nitrrk_u:5256": " drutaṃ sūtaṃ tīkṣṇacūrṇaṃ samāṃśaṃ taptakhalvake /",
    "GS40nitrrk_u:5257": " ṭeṇṭūchallīdravair mardyaṃ yāvadbhavati golakam // Rrā_3,8.45 //",
    "GS40nitrrk_u:5258": " golakasya caturbhāgā bhāgaikaṃ mṛtavajrakam /",
    "GS40nitrrk_u:5259": " taptakhalve dinaṃ mardyaṃ ṭeṇṭūchallīrasair navaiḥ // Rrā_3,8.46 //",
    "GS40nitrrk_u:5260": " andhitaṃ bhūdhare pacyāddinānte tatsamuddharet /",
    "GS40nitrrk_u:5261": " pūrvatulyaṃ drutaṃ sūtaṃ dattvā mardyaṃ ca pūrvavat // Rrā_3,8.47 //",
    "GS40nitrrk_u:5262": " pūrvavad bhūdhare pacyādityevaṃ saptadhā kramāt /",
    "GS40nitrrk_u:5263": " drutasūtaṃ pradātavyaṃ mardanaṃ ca puṭaṃ kramāt // Rrā_3,8.48 //",
    "GS40nitrrk_u:5264": " anena ṣoḍaśāṃśena drutaṃ vaṅgaṃ tu vedhayet /",
    "GS40nitrrk_u:5265": " jāyate divyarūpāḍhyaṃ tāraṃ kundendusannibham // Rrā_3,8.49 //",
    "GS40nitrrk_u:5266": " {tin =) silver}",
    "GS40nitrrk_u:5267": " ṣoḍaśāṃśena yaddattaṃ vaṅgaṃ tasyāparo vidhiḥ /",
    "GS40nitrrk_u:5268": " tattulyaṃ gaṃdhakaṃ ruddhvā dhmāte khoṭaṃ prajāyate // Rrā_3,8.50 //",
    "GS40nitrrk_u:5269": " tatkhoṭaṃ tīkṣṇacūrṇaṃ ca samabhāgaṃ prakalpayet /",
    "GS40nitrrk_u:5270": " tābhyāṃ tulyaṃ drutaṃ sūtaṃ tatsarvaṃ taptakhalvake // Rrā_3,8.51 //",
    "GS40nitrrk_u:5271": " mardayeṭṭeṇṭujadrāvair yāvadbhavati golakam /",
    "GS40nitrrk_u:5272": " ruddhvātha bhūdhare pacyādahorātrātsamuddharet // Rrā_3,8.52 //",
    "GS40nitrrk_u:5273": " pūrvāṃśaṃ drutasūtaṃ ca dattvā tadvacca mardayet /",
    "GS40nitrrk_u:5274": " taṃ ruddhvā ca puṭettadvadevaṃ kuryāttrisaptadhā // Rrā_3,8.53 //",
    "GS40nitrrk_u:5275": " aṃdhamūṣāgataṃ dhāmyaṃ tatkhoṭaṃ jāyate rasaḥ /",
    "GS40nitrrk_u:5276": " tulyena tīkṣṇacūrṇena mardayeccāndhitaṃ dhamet // Rrā_3,8.54 //",
    "GS40nitrrk_u:5277": " anena kramayogena tīkṣṇaṃ deyaṃ punaḥ punaḥ /",
    "GS40nitrrk_u:5278": " yāvat saptaguṇaṃ tīkṣṇaṃ dattvā dattvā dhameddhi tat // Rrā_3,8.55 //",
    "GS40nitrrk_u:5279": " taṃ khoṭaṃ sārayetpaścātkṣāreṇaiva tridhā kramāt /",
    "GS40nitrrk_u:5280": " lakṣāṃśenaiva tenaiva vaṅgavedhaṃ pradāpayet /",
    "GS40nitrrk_u:5281": " śaṃkhakundendusaṃkāśaṃ tāraṃ bhavati śobhanam // Rrā_3,8.56 //",
    "GS40nitrrk_u:5282": " {copper =) silver}",
    "GS40nitrrk_u:5283": " madhusaṃjīvanīṃ piṣṭvā gardabhasya tu mūtrataḥ /",
    "GS40nitrrk_u:5284": " saptāhaṃ tena mūtreṇa bhāvayitvā tataḥ punaḥ // Rrā_3,8.57 //",
    "GS40nitrrk_u:5285": " tenaiva mardayetsūtaṃ taptakhalve dinatrayam /",
    "GS40nitrrk_u:5286": " tattulyaṃ gaṃdhakaṃ dattvā hyaṃdhamūṣāgataṃ dhamet // Rrā_3,8.58 //",
    "GS40nitrrk_u:5287": " tatkhoṭaṃ jāyate divyaṃ rañjanaṃ tasya kathyate /",
    "GS40nitrrk_u:5288": " vaṅgaṃ śvetābhrasattvaṃ ca dvaṃdvamelāpasaṃyutam // Rrā_3,8.59 //",
    "GS40nitrrk_u:5289": " mūṣāmadhye tu tatkhoṭaṃ palamātraṃ vicūrṇayet /",
    "GS40nitrrk_u:5290": " mardayed gaṃdhakāmlena ruddhvā gajapuṭe pacet // Rrā_3,8.60 //",
    "GS40nitrrk_u:5291": " punarmardyaṃ punaḥ pācyamevaṃ vārāṃścaturdaśa /",
    "GS40nitrrk_u:5292": " anena pūrvakhoṭaṃ tu rañjayetsaptavārakam // Rrā_3,8.61 //",
    "GS40nitrrk_u:5293": " yathā vaṅgābhrakenaiva tathā nāgābhrakaiḥ punaḥ /",
    "GS40nitrrk_u:5294": " rañjayetsaptavārāṇi sūkṣmacūrṇaṃ tu kārayet // Rrā_3,8.62 //",
    "GS40nitrrk_u:5295": " drutasūtena saṃyuktaṃ drāvayet pūrvavat kramāt /",
    "GS40nitrrk_u:5296": " drutasya jārayettāraṃ dolāsvedena yatnataḥ // Rrā_3,8.63 //",
    "GS40nitrrk_u:5297": " triṣaḍguṇaṃ yadā tāraṃ jīrṇaṃ bhavati pārade /",
    "GS40nitrrk_u:5298": " sārayetsāraṇāstisraḥ sahasrāṃśena vedhayet // Rrā_3,8.64 //",
    "GS40nitrrk_u:5299": " drutaṃ śulbaṃ bhavettāraṃ śaṃkhakundendusannibham // Rrā_3,8.65 //",
    "GS40nitrrk_u:5300": " {copper =) silver}",
    "GS40nitrrk_u:5301": " śvetābhrakasya sattvaṃ tu kāntasattvaṃ tathāyasam /",
    "GS40nitrrk_u:5302": " vaṅgaṃ tāraṃ ca vaikrāṃtaṃ kadambaṃ nāgameva ca // Rrā_3,8.66 //",
    "GS40nitrrk_u:5303": " tulyāṃśamaṃdhamūṣāyāṃ dhmāte khoṭaṃ vicūrṇayet /",
    "GS40nitrrk_u:5304": " drutasūtena saṃmardyaṃ yāvadamlena golakam // Rrā_3,8.67 //",
    "GS40nitrrk_u:5305": " golakasya caturbhāgā bhāgaikaṃ mṛtavajrakam /",
    "GS40nitrrk_u:5306": " mardayettaptakhalve tu dinaikaṃ kanyakādravaiḥ // Rrā_3,8.68 //",
    "GS40nitrrk_u:5307": " ruddhvātha bhūdhare pacyādevaṃ kuryāttrisaptadhā /",
    "GS40nitrrk_u:5308": " tattulyaṃ gaṃdhakaṃ dattvā cāṃdhamūṣāgataṃ dhamet // Rrā_3,8.69 //",
    "GS40nitrrk_u:5309": " rajatena samāvartya sāraṇātrayasāritam /",
    "GS40nitrrk_u:5310": " sahasrāṃśena śulbasya drutasyopari dāpayet // Rrā_3,8.70 //",
    "GS40nitrrk_u:5311": " tattāraṃ jāyate divyaṃ puṭe datte na hīyate // Rrā_3,8.71 //",
    "GS40nitrrk_u:5312": " {copper OR tin =) silver}",
    "GS40nitrrk_u:5313": " vajreṇa sāritaṃ yattu sūtabhasma purā kṛtam /",
    "GS40nitrrk_u:5314": " tenaiva cāmlapiṣṭena tārapatraṃ caturguṇam // Rrā_3,8.72 //",
    "GS40nitrrk_u:5315": " liptvā ruddhvā puṭe pacyātsamuddhṛtyātha mardayet /",
    "GS40nitrrk_u:5316": " pādāṃśaṃ bhasmasūtaṃ ca dattvā ruddhvā puṭe pacet // Rrā_3,8.73 //",
    "GS40nitrrk_u:5317": " evaṃ catuḥpuṭaiḥ pakvaṃ tattāraṃ mriyate dhruvam /",
    "GS40nitrrk_u:5318": " tenaiva ṣoḍaśāṃśena drutaṃ tāmraṃ tu vedhayet /",
    "GS40nitrrk_u:5319": " athavā drāvitaṃ vaṅgaṃ tāraṃ bhavati śobhanam // Rrā_3,8.74 //",
    "GS40nitrrk_u:5320": " {copper =) silver}",
    "GS40nitrrk_u:5321": " tāravanmārayed vaṅgaṃ tena tāmraṃ tu vedhayet /",
    "GS40nitrrk_u:5322": " tattāraṃ jāyate divyaṃ ṣoḍaśāṃśe na saṃśayaḥ // Rrā_3,8.75 //",
    "GS40nitrrk_u:5323": " {copper =) silver}",
    "GS40nitrrk_u:5324": " śuddhasūtasamāṃ rājīṃ mardayetkanyakādravaiḥ /",
    "GS40nitrrk_u:5325": " tridinaṃ taptakhalve tu tatsūtaṃ kharparodare // Rrā_3,8.76 //",
    "GS40nitrrk_u:5326": " cullyāṃ caṇḍāgninā pācyaṃ prakṣipetkanyakādravaiḥ /",
    "GS40nitrrk_u:5327": " tridinānte samuddhṛtya saindhavaṃ taccaturguṇam // Rrā_3,8.77 //",
    "GS40nitrrk_u:5328": " dattvā vimardayedyāmaṃ pātanāyantrake pacet /",
    "GS40nitrrk_u:5329": " caturyāmātsamuddhṛtya kṣālayedāranālakaiḥ // Rrā_3,8.78 //",
    "GS40nitrrk_u:5330": " adhaḥsthitaṃ samādadyāt śuddhaḥ syātpāradaḥ śubhaḥ /",
    "GS40nitrrk_u:5331": " etatsūtaṃ mṛtaṃ vaṅgaṃ śvetābhrasattvaṭaṅkaṇam // Rrā_3,8.79 //",
    "GS40nitrrk_u:5332": " viṣaṃ ca tulyatulyāṃśaṃ tālasattvaṃ catuḥsamam /",
    "GS40nitrrk_u:5333": " mardyaṃ snuhyarkasattvābhyāṃ khalvake divasatrayam // Rrā_3,8.80 //",
    "GS40nitrrk_u:5334": " tadvaṭīḥ kācakūpyāntaḥ kṣiptvā kūpīṃ mṛdā lipet /",
    "GS40nitrrk_u:5335": " sacchidravālukāyantre haṇḍīṃ mandāgninā pacet // Rrā_3,8.81 //",
    "GS40nitrrk_u:5336": " śuṣke drāve mukhaṃ ruddhvā śanairyāmāṣṭakaṃ pacet /",
    "GS40nitrrk_u:5337": " svāṅgaśītaṃ samuddhṛtya drutaṃ śulbaṃ tu vedhayet /",
    "GS40nitrrk_u:5338": " catuḥṣaṣṭitamāṃśena tāraṃ bhavati śobhanam // Rrā_3,8.82 //",
    "GS40nitrrk_u:5339": " {tin + silver + copper =) silver}",
    "GS40nitrrk_u:5340": " palaṃ sūtaṃ palaṃ tālaṃ tālasthāne'thavā śilā /",
    "GS40nitrrk_u:5341": " kṛṣṇonmattadravairmardyaṃ tridinānte samuddharet // Rrā_3,8.83 //",
    "GS40nitrrk_u:5342": " vajramūṣāgataṃ ruddhvā cakrayantre dinaṃ pacet /",
    "GS40nitrrk_u:5343": " punarmardyaṃ punaḥ pācyamevaṃ saptavidhe kṛte // Rrā_3,8.84 //",
    "GS40nitrrk_u:5344": " tanmṛtaṃ vaṅgatārārkaiḥ krameṇāveṣṭayetsamaiḥ /",
    "GS40nitrrk_u:5345": " ruddhvā tīvrāgninā dhāmyaṃ tāraṃ bhavati śobhanam // Rrā_3,8.85 //",
    "GS40nitrrk_u:5346": " {copper + silver =) silver}",
    "GS40nitrrk_u:5347": " śuddhasūtatrayo bhāgā bhāgaikaṃ tāmrapatrakam /",
    "GS40nitrrk_u:5348": " strīstanye mardayedyāmaṃ jāyate tārapiṣṭikā // Rrā_3,8.86 //",
    "GS40nitrrk_u:5349": " bījānyuttaravāruṇyāḥ strīstanyena tu peṣayet /",
    "GS40nitrrk_u:5350": " tenaiva lepayetpiṣṭīṃ vajramūṣāṃ nirodhayet // Rrā_3,8.87 //",
    "GS40nitrrk_u:5351": " dinaikaṃ bhūdhare pacyātpunarliptvā ca pācayet /",
    "GS40nitrrk_u:5352": " ityevaṃ saptadhā pācyaṃ piṣṭīstambho bhaved dṛḍhaḥ // Rrā_3,8.88 //",
    "GS40nitrrk_u:5353": " dvātriṃśāṃśena tenaiva śulbe vedhaṃ pradāpayet /",
    "GS40nitrrk_u:5354": " daśāṃśaṃ ca kṣipettāraṃ raupyaṃ bhavati śobhanam // Rrā_3,8.89 //",
    "GS40nitrrk_u:5355": " {copper + silver =) silver}",
    "GS40nitrrk_u:5356": " śṛṅgāṭī śaṃkhacūrṇaṃ tu gomūtraiḥ sāranālakaiḥ /",
    "GS40nitrrk_u:5357": " piṣṭvā tatkalkamadhye tu taptaṃ taptaṃ niṣiñcayet // Rrā_3,8.90 //",
    "GS40nitrrk_u:5358": " śulbapatraṃ bhavedyāvajjīrṇaṃ tacca samuddharet /",
    "GS40nitrrk_u:5359": " madhvājyaṭaṃkaṇaiḥ sārdhaṃ mūṣāmadhye gataṃ dhamet // Rrā_3,8.91 //",
    "GS40nitrrk_u:5360": " tārārdhena samāvartya śuddhaṃ tāraṃ bhavettu tat // Rrā_3,8.92 //",
    "GS40nitrrk_u:5361": " {copper:: dalayogya}",
    "GS40nitrrk_u:5362": " arkāpāmārgakadalīkṣāramamlena lolitam /",
    "GS40nitrrk_u:5363": " tena liptaṃ tāmrapatraṃ dhāmyaṃ mūṣāgataṃ punaḥ // Rrā_3,8.93 //",
    "GS40nitrrk_u:5364": " patraṃ kṛtvā pralipyātha tadvad dhāmyaṃ punaḥ punaḥ /",
    "GS40nitrrk_u:5365": " ityevaṃ saptadhā kuryāt vāde syāddalayogyakam // Rrā_3,8.94 //",
    "GS40nitrrk_u:5366": " {copper:: dalayogya}",
    "GS40nitrrk_u:5367": " athavā tāmrapatrāṇi sutaptāni niṣecayet /",
    "GS40nitrrk_u:5368": " loṇāranālamadhye tu śatadhā pūrvavadbhavet // Rrā_3,8.95 //",
    "GS40nitrrk_u:5369": " palāśamūlajaṃ kṣāraṃ phaṭkirī cāmlapeṣitam /",
    "GS40nitrrk_u:5370": " tāmrapatrāṇi saṃlipya drāvayetpattrayetpunaḥ // Rrā_3,8.96 //",
    "GS40nitrrk_u:5371": " ityevaṃ saptadhā kuryāddalayogyaṃ bhavettu tat // Rrā_3,8.97 //",
    "GS40nitrrk_u:5372": " {copper + silver =) silver}",
    "GS40nitrrk_u:5373": " suśuddhaṃ tālakaṃ sūtaṃ sāmudralavaṇaṃ samam /",
    "GS40nitrrk_u:5374": " dviyāmaṃ mardayetkhalve navabhāṇḍagataṃ pacet // Rrā_3,8.98 //",
    "GS40nitrrk_u:5375": " mandāgnau cālayettāvadyāvatkṛṣṭirbhavettu tat /",
    "GS40nitrrk_u:5376": " tataḥ samudralavaṇaṃ tālāṃśaṃ mardayetpṛthak // Rrā_3,8.99 //",
    "GS40nitrrk_u:5377": " yāvacciṭaciṭīśabdo nivarteta samāharet /",
    "GS40nitrrk_u:5378": " cūrṇitaṃ mṛṇmaye yantre lavaṇārdhamatho kṣipet // Rrā_3,8.100 //",
    "GS40nitrrk_u:5379": " tatpṛṣṭhe pūrvatritayaṃ tanmadhye lavaṇārdhakam /",
    "GS40nitrrk_u:5380": " kṣiptvā mṛllavaṇaiḥ saṃdhiṃ liptvā śuṣkaṃ vicūrṇayet // Rrā_3,8.101 //",
    "GS40nitrrk_u:5381": " yāmadvādaśaparyantaṃ bhāṇḍapṛṣṭhe dṛḍhāgninā /",
    "GS40nitrrk_u:5382": " tatsattvaṃ mṛtasūtābham ūrdhvalagnaṃ samāharet // Rrā_3,8.102 //",
    "GS40nitrrk_u:5383": " baddhvā vastreṇa daṇḍāgre kuntavedhaṃ niyojayet /",
    "GS40nitrrk_u:5384": " daśāṃśe tu drute tāmre ḍhālayeddadhigomaye /",
    "GS40nitrrk_u:5385": " tārārdhena samāvartya śaṃkhakundendusannibham // Rrā_3,8.103 //",
    "GS40nitrrk_u:5386": " {silver:: production}",
    "GS40nitrrk_u:5387": " ityevaṃ mardayennāgaṃ kāntalohāṣṭabhāgakam /",
    "GS40nitrrk_u:5388": " mūṣāyāṃ dvaṃdvaliptāyāṃ sarvacūrṇaṃ dṛḍhaṃ dhamet /",
    "GS40nitrrk_u:5389": " tatkhoṭaṃ samatāreṇa drāvitaṃ tāratāṃ vrajet // Rrā_3,8.104 //",
    "GS40nitrrk_u:5390": " {silver:: rañjana}",
    "GS40nitrrk_u:5391": " tāmrāyaskāṃtanāgaṃ ca cūrṇitaṃ pūrvavaddhamet /",
    "GS40nitrrk_u:5392": " tārārdhena samāvartya tāraṃ bhavati śobhanam // Rrā_3,8.105 //",
    "GS40nitrrk_u:5393": " {silver:: rañjana,",
    "GS40nitrrk_u:5394": " optimising the colour}",
    "GS40nitrrk_u:5395": " tāraṃ baṃgaṃ tathā kāṃsyaṃ samaṃ drāvyaṃ saṭaṅkaṇam /",
    "GS40nitrrk_u:5396": " asya khoṭasya bhāgaikaṃ tribhāgaṃ śuddhatāmrakam // Rrā_3,8.106 //",
    "GS40nitrrk_u:5397": " samāvartya kṛtaṃ khoṭaṃ same tāre vimiśrayet /",
    "GS40nitrrk_u:5398": " tattāraṃ jāyate śuddhaṃ himakuṃdendusannibham // Rrā_3,8.107 //",
    "GS40nitrrk_u:5399": " {silver:: rañjana,",
    "GS40nitrrk_u:5400": " optimising the colour}",
    "GS40nitrrk_u:5401": " muṇḍalohasya cūrṇaṃ tu grāhayedbhāgapañcakam /",
    "GS40nitrrk_u:5402": " tadgarbhe tālasattvaṃ tu bhāgaikaṃ saṃniveśayet // Rrā_3,8.108 //",
    "GS40nitrrk_u:5403": " ṭaṃkaṇaṃ śvetakācaṃ ca ūrdhvaṃ dattvā nirodhayet /",
    "GS40nitrrk_u:5404": " dhmātaṃ tīvraṃ tu saṃcūrṇya punaḥ sattvaṃ tu dāpayet // Rrā_3,8.109 //",
    "GS40nitrrk_u:5405": " kācaṃ ṭaṃkaṇakaṃ dattvā mūṣāyāṃ cāndhitaṃ dhamet /",
    "GS40nitrrk_u:5406": " ityevaṃ pañcadhā kuryāt sattvaṃ dattvā punaḥ punaḥ // Rrā_3,8.110 //",
    "GS40nitrrk_u:5407": " tattulyaṃ śuddhatāraṃ ca mṛtotthaṃ baṃgabhasmakam /",
    "GS40nitrrk_u:5408": " tritayaṃ tu samāvartya tāmrāre drāvite same // Rrā_3,8.111 //",
    "GS40nitrrk_u:5409": " vedho deyo daśāṃśena bījaṃ pādaṃ ca yojayet /",
    "GS40nitrrk_u:5410": " tattāraṃ jāyate divyaṃ śaṃkhakuṃdendusannibham // Rrā_3,8.112 //",
    "GS40nitrrk_u:5411": " {silver:: rañjana}",
    "GS40nitrrk_u:5412": " śuddhasūtaṃ mṛtaṃ baṃgaṃ śvetābhraṃ ṭaṃkaṇaṃ samam /",
    "GS40nitrrk_u:5413": " tathā mūṣakapāṣāṇaṃ pañcānāṃ ca caturguṇam // Rrā_3,8.113 //",
    "GS40nitrrk_u:5414": " yojayettālakaṃ śuddhaṃ snuhyarkapayasā dṛḍham /",
    "GS40nitrrk_u:5415": " sarvaṃ dinatrayaṃ mardyaṃ kācakūpyāṃ niveśayet // Rrā_3,8.114 //",
    "GS40nitrrk_u:5416": " samyaṅ mṛdvastraliptāyāṃ suśuṣkāyāṃ pacettataḥ /",
    "GS40nitrrk_u:5417": " sacchidre vālukāyantre kūpyāmāropitaṃ pacet // Rrā_3,8.115 //",
    "GS40nitrrk_u:5418": " śuṣke drave mukhaṃ ruddhvā loṇamṛttikayā dṛḍham /",
    "GS40nitrrk_u:5419": " tataścaṇḍāgninā pacyādyāvat ṣoḍaśayāmakam // Rrā_3,8.116 //",
    "GS40nitrrk_u:5420": " svāṃgaśītaṃ samuddhṛtya sphoṭayetkācakūpikām /",
    "GS40nitrrk_u:5421": " ūrdhvalagnaṃ tālasattvaṃ saṃgrāhya tena vedhayet // Rrā_3,8.117 //",
    "GS40nitrrk_u:5422": " ṣoḍaśāṃśena śulbaṃ tu ḍhālayeddadhigomaye /",
    "GS40nitrrk_u:5423": " tataḥ śuddhena tāreṇa samāvartya samena tu /",
    "GS40nitrrk_u:5424": " tattāraṃ jāyate śuddhaṃ himakundendusannibham /",
    "GS40nitrrk_u:5425": " {copper =) silver}",
    "GS40nitrrk_u:5426": " tālakaṃ sābuṇītulyaṃ piṣṭvā bhraṣṭaṃ ca kharpare // Rrā_3,8.118 //",
    "GS40nitrrk_u:5427": " cālayanneva laghvagnau yāvatkṛṣṇaṃ bhavettu tat /",
    "GS40nitrrk_u:5428": " mṛlliptakācakūpyāntaḥ kṣiptvā tasyāṃ kṣipetpunaḥ // Rrā_3,8.119 //",
    "GS40nitrrk_u:5429": " bharjitaṃ lavaṇaṃ caiva tālakāddaśamāṃśakam /",
    "GS40nitrrk_u:5430": " pūrvavadvālukāyantre paktvā sattvaṃ samāharet // Rrā_3,8.120 //",
    "GS40nitrrk_u:5431": " sābuṇīsattvapādāṃśaṃ dattvā piṣṭvā pacetpunaḥ /",
    "GS40nitrrk_u:5432": " pūrvavad vālukāyantre kūpikāmaṣṭayāmakam // Rrā_3,8.121 //",
    "GS40nitrrk_u:5433": " tatsattvaṃ tilatailaṃ ca samāṃśe piśite pacet /",
    "GS40nitrrk_u:5434": " cālayellohapātre tu tailaṃ yāvattu jīryate // Rrā_3,8.122 //",
    "GS40nitrrk_u:5435": " ityevaṃ saptadhā pācyaṃ samaṃ taile punaḥ punaḥ /",
    "GS40nitrrk_u:5436": " tadvacca saptadhā pācyaṃ siddhaṃ kathakena samaṃ samam // Rrā_3,8.123 //",
    "GS40nitrrk_u:5437": " catuḥṣaṣṭitamāṃśena drutaṃ śulbaṃ tu vedhayet /",
    "GS40nitrrk_u:5438": " vedhayet kuntavedhena ḍhālayeddadhigomaye /",
    "GS40nitrrk_u:5439": " pādāṃśaṃ dāpayed bījaṃ tāraṃ bhavati śobhanam // Rrā_3,8.124 //",
    "GS40nitrrk_u:5440": " {silver:: śodhana (?)",
    "GS40nitrrk_u:5441": " ; copper + silver =) silver (?)}",
    "GS40nitrrk_u:5442": " ṭaṃkaṇaṃ śuddhatālasya daśāṃśena dāpayet /",
    "GS40nitrrk_u:5443": " meṣīkṣīraistathājyaiśca khalve mardyaṃ dinatrayam // Rrā_3,8.125 //",
    "GS40nitrrk_u:5444": " dinameraṃḍatailena mardyaṃ kūpyāṃ niveśayet /",
    "GS40nitrrk_u:5445": " pūrvavatpācayedyaṃtre drave śuṣke niveśayet // Rrā_3,8.126 //",
    "GS40nitrrk_u:5446": " grāhyaṃ ṣoḍaśayāmānte sattvaṃ mṛdutaraṃ mahat /",
    "GS40nitrrk_u:5447": " ṣoḍaśāṃśena tenaiva śulbakaṃ tena vedhayet // Rrā_3,8.127 //",
    "GS40nitrrk_u:5448": " tārārdhaṃ ca drutaṃ drāvyaṃ śuddhaṃ bhavati pūrvavat // Rrā_3,8.128 //",
    "GS40nitrrk_u:5449": " {copper + silver =) silver}",
    "GS40nitrrk_u:5450": " ṣaṇ niṣkaṃ tāmramāvartya ākhupāṣāṇaniṣkakam /",
    "GS40nitrrk_u:5451": " pradeyaṃ kuṃtavedhena hyardhabījaṃ bhaveddalam // Rrā_3,8.129 //",
    "GS40nitrrk_u:5452": " tālakaṃ ṭaṃkaṇaṃ sarjikṣāraṃ caivāpāmārgajam /",
    "GS40nitrrk_u:5453": " vajridugdhaiḥ samaṃ mardyaṃ khalve yāmacatuṣṭayam // Rrā_3,8.130 //",
    "GS40nitrrk_u:5454": " anena cārdhabhāgena tāmrapatrāṇi lepayet /",
    "GS40nitrrk_u:5455": " aṃdhamūṣāgataṃ dhmātam evaṃ vāratraye kṛte /",
    "GS40nitrrk_u:5456": " tārārdhena samāvartya śuddhatāraṃ bhavettu tat // Rrā_3,8.131 //",
    "GS40nitrrk_u:5457": " {copper =) silver}",
    "GS40nitrrk_u:5458": " guṃjākārpāsaśigrūṇāṃ tailamekasya cāharet /",
    "GS40nitrrk_u:5459": " tasmiṃstaile drutaṃ tāmraṃ ḍhālayecca trisaptadhā // Rrā_3,8.132 //",
    "GS40nitrrk_u:5460": " ṣaḍaṃśaṃ dāpayed bījaṃ śuddhatāraṃ bhavettu tat /",
    "GS40nitrrk_u:5461": " śigrumūlapraliptāyāṃ mūṣāyāṃ drāvayettataḥ // Rrā_3,8.133 //",
    "GS40nitrrk_u:5462": " {silver, gold: :",
    "GS40nitrrk_u:5463": " mṛdūkaraṇa}",
    "GS40nitrrk_u:5464": " arkāpāmārgakadalībhasmatoyena lolayet /",
    "GS40nitrrk_u:5465": " tadvastragalitaṃ grāhyaṃ svacchaṃ toyaṃ tadātape // Rrā_3,8.134 //",
    "GS40nitrrk_u:5466": " śoṣitaṃ lavaṇaṃ tasmātsamādāya prayatnataḥ /",
    "GS40nitrrk_u:5467": " raupye vā yadi vā svarṇe drāvite śatamāṃśataḥ // Rrā_3,8.135 //",
    "GS40nitrrk_u:5468": " tadeva dāpayedvāpyaṃ ḍhālayettilatailake /",
    "GS40nitrrk_u:5469": " ityevaṃ tu tridhā kuryād atyantaṃ mṛdutāṃ vrajet // Rrā_3,8.136 //",
    "GS40nitrrk_u:5470": " {mṛdūkaraṇa}",
    "GS40nitrrk_u:5471": " aśvagomahiṣīṇāṃ ca khuraṃ śṛṅgaṃ samāharet /",
    "GS40nitrrk_u:5472": " taccūrṇavāpamātreṇa atyantaṃ mṛdutāṃ vrajet // Rrā_3,8.137 //",
    "GS40nitrrk_u:5473": " {mṛdūkaraṇa}",
    "GS40nitrrk_u:5474": " gajadantasya cūrṇaṃ vā śuṣkaṃ vātha nṛṇāṃ malam /",
    "GS40nitrrk_u:5475": " kaṭhine dāpayedvāpaṃ bhavenmṛdutaraṃ mahat // Rrā_3,8.138 //",
    "GS40nitrrk_u:5476": " {dala (?):: nirmalīkaraṇa (?)}",
    "GS40nitrrk_u:5477": " nānāvidhāni kāryāṇi bhūṣaṇāni dalena vai /",
    "GS40nitrrk_u:5478": " śvetaṃ raktaṃ ca varṣābhūmūlaṃ piṣṭvāranālakaiḥ // Rrā_3,8.139 //",
    "GS40nitrrk_u:5479": " piṣṭvātha lavaṇaṃ kiṃcit kṣiptvā tatraiva peṣayet /",
    "GS40nitrrk_u:5480": " tatkiṃciddalajātaṃ tu ghaṭikārdhātsamuddharet // Rrā_3,8.140 //",
    "GS40nitrrk_u:5481": " gharṣayan lavaṇāmlābhyāṃ dhāmyamagnau punaḥ pacet /",
    "GS40nitrrk_u:5482": " ityevaṃ tu tridhā kuryāt dalaṃ bhavati nirmalam // Rrā_3,8.141 //",
    "GS40nitrrk_u:5483": " {dala (?):: nirmalīkaraṇa (?)}",
    "GS40nitrrk_u:5484": " phaṭkarīcūrṇamādāya kharpare hyadharottaram /",
    "GS40nitrrk_u:5485": " dattvā dalasya saṃrudhya samyaggajapuṭe pacet // Rrā_3,8.142 //",
    "GS40nitrrk_u:5486": " ādāya rajjukāṃ baddhvā dolāyaṃtre dinaṃ pacet /",
    "GS40nitrrk_u:5487": " ciñcāranālabhāṇḍe tu śubhraṃ bhavati śaṃkhavat // Rrā_3,8.143 //",
    "GS40nitrrk_u:5488": " abhinavasukhasādhyaiḥ sādhane yuktigarbhairgaditamiha susiddhaṃ stambhanaṃ śuddhabaṃge /",
    "GS40nitrrk_u:5489": " sugamamapi ca tāraṃ sūtaśulbārayogaiḥ dalam atimalahīnaṃ vārtikānāṃ hitārtham // Rrā_3,8.144 //",
    "GS40nitrrk_u:5490": " RRĀ, 3, 9",
    "GS40nitrrk_u:5491": " vajreṇa hemamilitena tu rañjitena sūtena hemamilitena surañjitena /",
    "GS40nitrrk_u:5492": " yogaiḥ susundarataraiḥ kanakādrikūṭaṃ kṛtvātha śakrapadahetumakhāṃśca kuryāt // Rrā_3,9.1 //",
    "GS40nitrrk_u:5493": " {dvandvamelāpana}",
    "GS40nitrrk_u:5494": " ayaskāṃtamukhaṃ guṃjāṃ tayordviguṇagaṃdhakam /",
    "GS40nitrrk_u:5495": " strīstanyaiḥ peṣitaṃ lepyaṃ mūṣāyāṃ dvaṃdvamelakam // Rrā_3,9.2 //",
    "GS40nitrrk_u:5496": " {dvandvamelana:: vajra}",
    "GS40nitrrk_u:5497": " gaṃdhaśaśadantāśca bhrāmakasya mukhaṃ tathā /",
    "GS40nitrrk_u:5498": " amlavetasaḥ śilādhātuḥ sarvaṃ tulyaṃ prapeṣayet // Rrā_3,9.3 //",
    "GS40nitrrk_u:5499": " mūṣālepena tenaiva vajradvaṃdvaṃ milatyalam // Rrā_3,9.4 //",
    "GS40nitrrk_u:5500": " {vajradvandvamelāpana (3)}",
    "GS40nitrrk_u:5501": " mahiṣīkarṇanetrotthamalaṃ cūrṇaṃ ca ṭaṃkaṇam /",
    "GS40nitrrk_u:5502": " strīstanyaṃ karkaṭāsthīni śilājatu samaṃ samam /",
    "GS40nitrrk_u:5503": " piṣṭvā mūṣāṃ pralepena vajradvandveṣu melakam // Rrā_3,9.5 //",
    "GS40nitrrk_u:5504": " {vajradvandvamelāpana (4)}",
    "GS40nitrrk_u:5505": " bhramarāsthinṛkeśāṃśca ṭaṃkaṇaṃ kāṃtajaṃ mukham /",
    "GS40nitrrk_u:5506": " bālavatsapurīṣaṃ ca strīstanyena tu peṣayet /",
    "GS40nitrrk_u:5507": " tatkalkaliptamūṣāyāṃ vajradvaṃdvaṃ milatyalam // Rrā_3,9.6 //",
    "GS40nitrrk_u:5508": " {vajrasūtamelāpana}",
    "GS40nitrrk_u:5509": " bhūnāgaṃ kāṃtapāṣāṇaṃ mākṣikaṃ ṭaṃkaṇaṃ madhu /",
    "GS40nitrrk_u:5510": " snukpayaḥkarkaṭāsthīni kācamarkapayaḥ samam // Rrā_3,9.7 //",
    "GS40nitrrk_u:5511": " strīstanyaiḥ peṣitaṃ sarvaṃ mūṣālepaṃ tu kārayet /",
    "GS40nitrrk_u:5512": " tanmadhyasthaṃ vajrasūtaṃ haṭhāddhmāte milatyalam // Rrā_3,9.8 //",
    "GS40nitrrk_u:5513": " {svarṇavajramelāpana (dvandakhoṭa)}",
    "GS40nitrrk_u:5514": " mṛtavajrasya catvāro bhāgā dvādaśahāṭakam /",
    "GS40nitrrk_u:5515": " nāgasya ca trayo bhāgāḥ ṣaṭ śuddhasya ca pāradāt // Rrā_3,9.9 //",
    "GS40nitrrk_u:5516": " ekīkṛtya tu tanmardyaṃ dinamamlena kenacit /",
    "GS40nitrrk_u:5517": " taptakhalve tu tatkalkaṃ samuddhṛtya nirodhayet // Rrā_3,9.10 //",
    "GS40nitrrk_u:5518": " mūṣāyāṃ dvandvaliptāyāṃ haṭhāddhmāte milatyalam // Rrā_3,9.11 //",
    "GS40nitrrk_u:5519": " {svarṇavajramelāpana (2)}",
    "GS40nitrrk_u:5520": " kṣārairutpalasāriṇyā mṛtaṃ vajraṃ vibhāvayet /",
    "GS40nitrrk_u:5521": " dinaikaṃ śodhitaṃ piṣṭam ekaikāṃ kārayedvaṭīm // Rrā_3,9.12 //",
    "GS40nitrrk_u:5522": " tribhāgaṃ pāradaṃ caiva bhāgāścatvāri hāṭakam /",
    "GS40nitrrk_u:5523": " amlena kārayetpiṣṭīṃ tadgarbhe tāṃ kṣipedvaṭīm // Rrā_3,9.13 //",
    "GS40nitrrk_u:5524": " bhūrjapatreṇa tadbaddhvā dhānyarāśau vinikṣipet /",
    "GS40nitrrk_u:5525": " pakṣamātrātsamuddhṛtya pūrvamūṣāgataṃ dhamet // Rrā_3,9.14 //",
    "GS40nitrrk_u:5526": " milatyeva na saṃdeho dhāmyamānaṃ punaḥ punaḥ // Rrā_3,9.15 //",
    "GS40nitrrk_u:5527": " {svarṇavajramelāpana (dvandvakhoṭa, 2)}",
    "GS40nitrrk_u:5528": " mṛtavajrasya bhāgaikaṃ svarṇapatreṇa veṣṭayet /",
    "GS40nitrrk_u:5529": " samyak ṣoḍaśabhāgena mūṣāyāṃ pūrvavatkṣipet // Rrā_3,9.16 //",
    "GS40nitrrk_u:5530": " svarṇatulyaṃ sitaṃ kācam athavā nṛkapālakam /",
    "GS40nitrrk_u:5531": " cūrṇayitvā kṣipettasyāṃ ruddhvā tīvrāgninā dhamet // Rrā_3,9.17 //",
    "GS40nitrrk_u:5532": " samuddhṛtya punardeyaṃ kācaṃ vā nṛkapālakam /",
    "GS40nitrrk_u:5533": " liptvā mūṣāṃ dhamettadevaṃ mūṣāsu saptasu // Rrā_3,9.18 //",
    "GS40nitrrk_u:5534": " hemnā milati tadvajram ityevaṃ melayetpunaḥ /",
    "GS40nitrrk_u:5535": " yāvanmilati pādāṃśaṃ suvarṇe mṛtavajrakam // Rrā_3,9.19 //",
    "GS40nitrrk_u:5536": " {copper =) gold}",
    "GS40nitrrk_u:5537": " dvibhāgaṃ dvaṃdvakhoṭasya tribhāgaṃ drutasūtakam /",
    "GS40nitrrk_u:5538": " mardayedamlayogena dinānte taṃ ca golakam // Rrā_3,9.20 //",
    "GS40nitrrk_u:5539": " meṣaśṛṃgyāstu pañcāṅgaṃ strīstanyena tu peṣayet /",
    "GS40nitrrk_u:5540": " anena vedhayed golaṃ tadbahirnigalena ca // Rrā_3,9.21 //",
    "GS40nitrrk_u:5541": " svedādimelanāntaṃ ca kārayeddhemapiṣṭivat /",
    "GS40nitrrk_u:5542": " meṣaśṛṃgībhavaiḥ kṣāraistatkhoṭaṃ mardayetkṣaṇam // Rrā_3,9.22 //",
    "GS40nitrrk_u:5543": " mūṣāntarlepayettena tattulyaṃ hāṭakaṃ kṣipet /",
    "GS40nitrrk_u:5544": " yāvajjīrṇaṃ dhamettāvatpunaḥ svarṇaṃ ca dāpayet // Rrā_3,9.23 //",
    "GS40nitrrk_u:5545": " jārayeddhamanenaiva dattvā viḍavaṭīṃ kramāt /",
    "GS40nitrrk_u:5546": " evaṃ viṃśaguṇaṃ yāvattāvatsvarṇaṃ ca jārayet // Rrā_3,9.24 //",
    "GS40nitrrk_u:5547": " svarṇena tu samāvartya sāraṇātrayayogataḥ /",
    "GS40nitrrk_u:5548": " tenaiva vedhayecchulbaṃ sahasrāṃśena kāṃcanam /",
    "GS40nitrrk_u:5549": " jāyate divyarūpāḍhyaṃ jāṃbūnadasamaprabham // Rrā_3,9.25 //",
    "GS40nitrrk_u:5550": " {sitasvarṇa =) gold}",
    "GS40nitrrk_u:5551": " vajramūṣāgataṃ dhmātaṃ dvaṃdvakhoṭaṃ haṭhāgninā /",
    "GS40nitrrk_u:5552": " mākṣikāddhautasattvaṃ vā sattvaṃ vā mākṣikodbhavam // Rrā_3,9.26 //",
    "GS40nitrrk_u:5553": " stokaṃ stokaṃ kṣipettasmindhmāte jīrṇe punaḥ punaḥ /",
    "GS40nitrrk_u:5554": " yāvattatkuṃkumābhaṃ syāttāvadvajraṃ samuddharet // Rrā_3,9.27 //",
    "GS40nitrrk_u:5555": " lakṣāṃśena tu tenaiva sitahemaṃ tu vedhayet /",
    "GS40nitrrk_u:5556": " jāyate kanakaṃ divyaṃ devābharaṇamuttamam // Rrā_3,9.28 //",
    "GS40nitrrk_u:5557": " {sitasvarṇa =) gold}",
    "GS40nitrrk_u:5558": " vaikrāṃtaṃ mākṣikaṃ tutthaṃ rasakāñjanagairikam /",
    "GS40nitrrk_u:5559": " vimalā caiva vaiḍūryam eteṣvekaṃ palārdhakam // Rrā_3,9.29 //",
    "GS40nitrrk_u:5560": " nāgabaṃgārkakeṣvekaṃ yathālābhaṃ palārdhakam /",
    "GS40nitrrk_u:5561": " dvaṃdvacūrṇaṃ tato ruddhvā vajramūṣāgataṃ dhamet // Rrā_3,9.30 //",
    "GS40nitrrk_u:5562": " pūrvavad gaṃdhakāmlena mardyaṃ ruddhvā puṭe pacet /",
    "GS40nitrrk_u:5563": " caturdaśapuṭairevaṃ bālārkasadṛśaṃ bhavet // Rrā_3,9.31 //",
    "GS40nitrrk_u:5564": " anena vajrakhoṭaṃ tu yathāpūrvaṃ tu rañjayet /",
    "GS40nitrrk_u:5565": " tadvadvadhyaṃ sitaṃ hema lakṣāṃśātkāṃcanaṃ bhavet // Rrā_3,9.32 //",
    "GS40nitrrk_u:5566": " athavā dvaṃdvakhoṭaṃ tu sūkṣmacūrṇaṃ tu kārayet /",
    "GS40nitrrk_u:5567": " etatkhoṭaṃ śuddhacūrṇam aṃdhamūṣāgataṃ dhamet // Rrā_3,9.33 //",
    "GS40nitrrk_u:5568": " āroṭarasatastulyaṃ jambīrairmardayet dinam /",
    "GS40nitrrk_u:5569": " vastre baddhvā dinaṃ svedyaṃ dolāyaṃtre sakāṃjike // Rrā_3,9.34 //",
    "GS40nitrrk_u:5570": " savastraṃ pācayetpaścād gandhataile dināvadhi /",
    "GS40nitrrk_u:5571": " tato vastrātsamuddhṛtya nigaḍena tule pacet // Rrā_3,9.35 //",
    "GS40nitrrk_u:5572": " svedādidhamanāntaṃ ca kārayeddhemapiṣṭivat /",
    "GS40nitrrk_u:5573": " tatkhoṭaṃ tu samuddhṛtya rañjayettan nigadyate // Rrā_3,9.36 //",
    "GS40nitrrk_u:5574": " tīkṣṇaṃ śulbaṃ samaṃ cūrṇya aṃdhamūṣāgataṃ dhamet /",
    "GS40nitrrk_u:5575": " tatkhoṭaṃ palamekaṃ tu siddhacūrṇena saṃyutam // Rrā_3,9.37 //",
    "GS40nitrrk_u:5576": " cūrṇaṃ ruddhvā dhamed gāḍhaṃ tatkhoṭaṃ mardayetpunaḥ /",
    "GS40nitrrk_u:5577": " pūrvavadgaṃdhakāmlena puṭāndadyāccaturdaśa // Rrā_3,9.38 //",
    "GS40nitrrk_u:5578": " anena pūrvakhoṭaṃ tu mūṣāmadhye ca pūrvavat /",
    "GS40nitrrk_u:5579": " yāvatkuṃkumavarṇaṃ syāttāvadvāraṃ śanaiḥ śanaiḥ // Rrā_3,9.39 //",
    "GS40nitrrk_u:5580": " svarṇena ca samāvartya sāraṇātrayasāritam /",
    "GS40nitrrk_u:5581": " anena lakṣabhāgena drutaṃ śulvaṃ tu vedhayet // Rrā_3,9.40 //",
    "GS40nitrrk_u:5582": " jāyate kanakaṃ divyaṃ satyaṃ śaṃkarabhāṣitam // Rrā_3,9.41 //",
    "GS40nitrrk_u:5583": " {mercury:: red bhasman}",
    "GS40nitrrk_u:5584": " karṣaikaṃ drutasūtasya hyaṣṭaguṃjaṃ tu hāṭakam /",
    "GS40nitrrk_u:5585": " caturguṃjaṃ mṛtaṃ vajraṃ haṃsapādyā dravairdinam // Rrā_3,9.42 //",
    "GS40nitrrk_u:5586": " mardayettaptakhalve tu vajramūṣāndhitaṃ pacet /",
    "GS40nitrrk_u:5587": " bhūdharākhyapuṭaikena samuddhṛtyātha mardayet // Rrā_3,9.43 //",
    "GS40nitrrk_u:5588": " haṃsapādyā dravairevaṃ taptakhalve dināvadhi /",
    "GS40nitrrk_u:5589": " pūrvavadbhūdhare pacyādevaṃ śatapuṭaiḥ pacet // Rrā_3,9.44 //",
    "GS40nitrrk_u:5590": " raktavarṇaṃ bhaved bhasma sarvayogeṣu yojayet // Rrā_3,9.45 //",
    "GS40nitrrk_u:5591": " {mercury:: jāraṇa:: of abhra}",
    "GS40nitrrk_u:5592": " dravairvartulapatrāyāḥ somavallyā dravaiśca vā /",
    "GS40nitrrk_u:5593": " dhānyābhraṃ saptadhā bhāvyaṃ tato jāraṇamārabhet // Rrā_3,9.46 //",
    "GS40nitrrk_u:5594": " gostanākāramūṣāyāṃ sūtaṃ śuddhaṃ vinikṣipet /",
    "GS40nitrrk_u:5595": " pūrvābhraṃ ṣoḍaśāṃśaṃ ca mūṣāyāṃ caṇakadravaiḥ // Rrā_3,9.47 //",
    "GS40nitrrk_u:5596": " vālukābhāṇḍamadhye tu cullyāṃ mṛdvagninā pacet /",
    "GS40nitrrk_u:5597": " abhrake caṇakadrāvaṃ jīrṇe jīrṇe kṣipetpunaḥ // Rrā_3,9.48 //",
    "GS40nitrrk_u:5598": " ityevaṃ jārayettulyaṃ pārade gaganaṃ kramāt /",
    "GS40nitrrk_u:5599": " {abhra:: piṣṭī}",
    "GS40nitrrk_u:5600": " somavallīrasairyāmaṃ mardyaṃ dhānyābhrakaṃ tataḥ // Rrā_3,9.49 //",
    "GS40nitrrk_u:5601": " ruddhvā vanotpalair dadyāt kramād evaṃ puṭatrayam /",
    "GS40nitrrk_u:5602": " saptadhā bhāvayed gharme somavallyā dravairdinam // Rrā_3,9.50 //",
    "GS40nitrrk_u:5603": " śvetāyāḥ śarapuṅkhāyā mūlairgokṣīragharṣitaiḥ /",
    "GS40nitrrk_u:5604": " kalkitairmṛṇmayaṃ pātraṃ liptvā tatrābhrakaṃ kṣipet // Rrā_3,9.51 //",
    "GS40nitrrk_u:5605": " tanmadhye nikṣipetsūtaṃ tatpṛṣṭhe cābhrakaṃ punaḥ /",
    "GS40nitrrk_u:5606": " somavallīdravaiḥ pūrvaṃ tatpātraṃ cātape khare // Rrā_3,9.52 //",
    "GS40nitrrk_u:5607": " dhārayeccarate dīrghaṃ jāyate vyomapiṣṭikā /",
    "GS40nitrrk_u:5608": " {copper =) gold; koṭivedha}",
    "GS40nitrrk_u:5609": " pūrvoktā gandhapiṣṭī yā stambhitā jāraṇaṃ vinā // Rrā_3,9.53 //",
    "GS40nitrrk_u:5610": " tathā hyabhrakapiṣṭī ca abhrasattvaṃ tṛtīyakam /",
    "GS40nitrrk_u:5611": " caturthaṃ raktabhasmāpi pūrvaṃ vajreṇa yatkṛtam // Rrā_3,9.54 //",
    "GS40nitrrk_u:5612": " catvāraḥ pratikarṣāṃśaṃ jāritaṃ pāradaṃ palam /",
    "GS40nitrrk_u:5613": " sarvametattaptakhalve haṃsapādyā dravairdinam // Rrā_3,9.55 //",
    "GS40nitrrk_u:5614": " marditaṃ tatsamuddhṛtya pacetkacchapayaṃtrake /",
    "GS40nitrrk_u:5615": " yāvatsūtāvaśeṣaṃ tu tāvajjāryaṃ puṭena vai // Rrā_3,9.56 //",
    "GS40nitrrk_u:5616": " asya sūtasya tulyāṃśaṃ vajradvaṃdvaṃ niyojayet /",
    "GS40nitrrk_u:5617": " dolāsvedena paktavyaṃ yāvad bhavati golakam // Rrā_3,9.57 //",
    "GS40nitrrk_u:5618": " jārayetkacchape yaṃtre yāvatsūtāvaśeṣitam /",
    "GS40nitrrk_u:5619": " ityevaṃ ṣaḍguṇaṃ jāryaṃ vajradvaṃdvaṃ prayatnataḥ // Rrā_3,9.58 //",
    "GS40nitrrk_u:5620": " tenaiva vajradvaṃdvena sārayetsāraṇātrayam /",
    "GS40nitrrk_u:5621": " anena koṭibhāgena drutaṃ śulbaṃ tu vedhayet /",
    "GS40nitrrk_u:5622": " jāyate kanakaṃ divyaṃ devābharaṇabhūṣaṇam // Rrā_3,9.59 //",
    "GS40nitrrk_u:5623": " {candrārka =) gold}",
    "GS40nitrrk_u:5624": " bhāgaikaṃ mṛtavajrasya śuddhasūtasya ṣoḍaśa /",
    "GS40nitrrk_u:5625": " mardayedamlavargeṇa taptakhalve dināvadhi // Rrā_3,9.60 //",
    "GS40nitrrk_u:5626": " pakvabījasya patrāṇi tulyānyetena lepayet /",
    "GS40nitrrk_u:5627": " supakvabhānupatraistu liptapatrāṇi veṣṭayet // Rrā_3,9.61 //",
    "GS40nitrrk_u:5628": " śarāvasaṃpuṭe ruddhvā nikhaneccullimadhyataḥ /",
    "GS40nitrrk_u:5629": " tridinaṃ jvālayettatra vahnimalpālpaśaḥ kramāt // Rrā_3,9.62 //",
    "GS40nitrrk_u:5630": " tato nigaḍaliptāyāṃ mūṣāyāṃ tena rodhayet /",
    "GS40nitrrk_u:5631": " kārīṣavahninā pacyāt ahorātrātsamuddharet // Rrā_3,9.63 //",
    "GS40nitrrk_u:5632": " madhunā mardayetkiṃcit tatastena śatāṃśataḥ /",
    "GS40nitrrk_u:5633": " liptvā candrārkapatrāṇi hyaṃdhamūṣāgataṃ dhamet /",
    "GS40nitrrk_u:5634": " svarṇaṃ bhavati rūpāḍhyaṃ satyaṃ śaṃkarabhāṣitam // Rrā_3,9.64 //",
    "GS40nitrrk_u:5635": " {copper =) gold}",
    "GS40nitrrk_u:5636": " mṛtavajrasya bhāgaikaṃ bhāgaikaṃ hāṭakasya ca /",
    "GS40nitrrk_u:5637": " tribhāgaṃ drutasūtasya sarvaṃ stanyena mardayet // Rrā_3,9.65 //",
    "GS40nitrrk_u:5638": " tadgolaṃ bandhayedvastre gandhataile tryahaṃ pacet /",
    "GS40nitrrk_u:5639": " tatastulyena svarṇena samāvartaṃ tu kārayet // Rrā_3,9.66 //",
    "GS40nitrrk_u:5640": " dattvā viḍavaṭīṃ caiva ekaviṃśativārakam /",
    "GS40nitrrk_u:5641": " ekaviṃśaguṇe jīrṇe sārayetsāraṇātrayam // Rrā_3,9.67 //",
    "GS40nitrrk_u:5642": " sahasrāṃśena tenaiva śulbe vedhaṃ pradāpayet /",
    "GS40nitrrk_u:5643": " jāyate kanakaṃ divyaṃ devābharaṇabhūṣaṇam // Rrā_3,9.68 //",
    "GS40nitrrk_u:5644": " {silver, copper =) gold}",
    "GS40nitrrk_u:5645": " śuddhasūtaṃ mṛtaṃ vajraṃ haṃsapādyā dravaiḥ samam /",
    "GS40nitrrk_u:5646": " mardayettaptakhalve tu tridinānte samuddharet // Rrā_3,9.69 //",
    "GS40nitrrk_u:5647": " bījair divyauṣadhānāṃ ca piṣṭvā mūṣāṃ pralepayet /",
    "GS40nitrrk_u:5648": " tatra pūrvarasaṃ kṣiptvā ruddhvā tat kariṣāgninā // Rrā_3,9.70 //",
    "GS40nitrrk_u:5649": " samuddhṛtya punastasmin śuddhasūtaṃ samaṃ kṣipet /",
    "GS40nitrrk_u:5650": " haṃsapādyā dravairmardyaṃ pūrvavad divasatrayam // Rrā_3,9.71 //",
    "GS40nitrrk_u:5651": " tadgolaṃ pūrvamūṣāyāṃ ruddhvā gajapuṭe pacet /",
    "GS40nitrrk_u:5652": " jāyate bhasma sūto'yaṃ sarvakarmasu yojayet // Rrā_3,9.72 //",
    "GS40nitrrk_u:5653": " asya tulyaṃ śuddhasūtaṃ sūtapādaṃ ca ṭaṃkaṇam /",
    "GS40nitrrk_u:5654": " sarvamamlairdinaṃ mardyaṃ kṛtvā golaṃ samuddharet // Rrā_3,9.73 //",
    "GS40nitrrk_u:5655": " raktakārpāsayorbījaṃ rājikā yavaciñcikā /",
    "GS40nitrrk_u:5656": " vandhyākarkoṭakī caiva piṣṭvā golaṃ pralepayet // Rrā_3,9.74 //",
    "GS40nitrrk_u:5657": " ūrdhvādho lavaṇaṃ dattvā ruddhvā mūṣāṃ viśoṣayet /",
    "GS40nitrrk_u:5658": " kārīṣāgnau divārātrau pācayitvā samuddharet // Rrā_3,9.75 //",
    "GS40nitrrk_u:5659": " pūrvakalkena tadgolaṃ kṣiptvā ruddhvātha pūrvavat /",
    "GS40nitrrk_u:5660": " puṭe pacyāddivārātrau evaṃ kuryācca saptadhā // Rrā_3,9.76 //",
    "GS40nitrrk_u:5661": " tatastenaiva kalkena liptvā ruddhvātha śoṣayet /",
    "GS40nitrrk_u:5662": " samyaggajapuṭe pacyāttato mūṣāgataṃ dhamet // Rrā_3,9.77 //",
    "GS40nitrrk_u:5663": " śatamāṃśena tenaiva candrārkau vedhayed drutam /",
    "GS40nitrrk_u:5664": " jāyate kanakaṃ divyaṃ devābharaṇabhūṣaṇam // Rrā_3,9.78 //",
    "GS40nitrrk_u:5665": " {candrārka =) gold}",
    "GS40nitrrk_u:5666": " athavā bhasmasūtaṃ tatkāryaṃ ṭaṃkaṇasaṃyutam /",
    "GS40nitrrk_u:5667": " aṃdhamūṣāgataṃ dhmātaṃ khoṭaṃ bhavati śobhanam // Rrā_3,9.79 //",
    "GS40nitrrk_u:5668": " khoṭatulyaṃ śuddhahema sarvamekatra drāvayet /",
    "GS40nitrrk_u:5669": " candrārkaṃ vedhayettena pūrvavatkāṃcanaṃ bhavet // Rrā_3,9.80 //",
    "GS40nitrrk_u:5670": " {śatavedhikalkaḥ - tāre tāmre}",
    "GS40nitrrk_u:5671": " vajrabhasma snuhīkṣīrairdinam ekaṃ vimardayet /",
    "GS40nitrrk_u:5672": " ruddhvā gajapuṭe pacyāt evaṃ śatapuṭaiḥ pacet // Rrā_3,9.81 //",
    "GS40nitrrk_u:5673": " tattulyaṃ pāradaṃ śuddhaṃ kṣiptvā mardyaṃ dinatrayam /",
    "GS40nitrrk_u:5674": " devadālyā dravairevaṃ tadgolaṃ cāndhitaṃ puṭet // Rrā_3,9.82 //",
    "GS40nitrrk_u:5675": " kārīṣāgnau divārātrau samuddhṛtyātha mardayet /",
    "GS40nitrrk_u:5676": " devadālyā dravais tryahaṃ tadvadruddhvā puṭe pacet // Rrā_3,9.83 //",
    "GS40nitrrk_u:5677": " evaṃ daśapuṭaiḥ pācyaṃ vajratulyaṃ ca hāṭakam /",
    "GS40nitrrk_u:5678": " kṣiptvā kāṃcanakadrāvair mardayeddivasatrayam // Rrā_3,9.84 //",
    "GS40nitrrk_u:5679": " pūrvavatpuṭapākena evaṃ daśapuṭaiḥ pacet /",
    "GS40nitrrk_u:5680": " svarṇatulyaṃ tatastīkṣṇaṃ cūrṇaṃ kṛtvā niyojayet // Rrā_3,9.85 //",
    "GS40nitrrk_u:5681": " mardayettriphalādrāvais tatsarvaṃ divasatrayam /",
    "GS40nitrrk_u:5682": " puṭayetpūrvayogena evaṃ daśapuṭaiḥ pacet // Rrā_3,9.86 //",
    "GS40nitrrk_u:5683": " tīkṣṇatulyaṃ mṛtaṃ nāgaṃ dattvā sarvaṃ vimardayet /",
    "GS40nitrrk_u:5684": " vāsāraktāśvamārotthadrāvaiḥ khalve dinatrayam // Rrā_3,9.87 //",
    "GS40nitrrk_u:5685": " ruddhvā gajapuṭe pacyāt punarmardyaṃ ca pācayet /",
    "GS40nitrrk_u:5686": " evaṃ daśapuṭaiḥ pakvaṃ samuddhṛtyātha mardayet // Rrā_3,9.88 //",
    "GS40nitrrk_u:5687": " amlavargeṇa tatsarvaṃ mardyaṃ yāmacatuṣṭayam /",
    "GS40nitrrk_u:5688": " ruddhvā gajapuṭe pacyāt punarmardyaṃ ca pācayet // Rrā_3,9.89 //",
    "GS40nitrrk_u:5689": " evaṃ daśapuṭaiḥ pācyaṃ sindūrasadṛśaṃ bhavet /",
    "GS40nitrrk_u:5690": " anena śatamāṃśena candrārkaṃ vedhayed drutam // Rrā_3,9.90 //",
    "GS40nitrrk_u:5691": " athavā madhunāktena candrārkau lepayettataḥ /",
    "GS40nitrrk_u:5692": " jāyate kanakaṃ divyaṃ puṭe datte na hīyate // Rrā_3,9.91 //",
    "GS40nitrrk_u:5693": " athavā tārapatrāṇi madhunāktena lepayet /",
    "GS40nitrrk_u:5694": " catuḥṣaṣṭitamāṃśena divyaṃ bhavati kāṃcanam // Rrā_3,9.92 //",
    "GS40nitrrk_u:5695": " {candrārka =)",
    "GS40nitrrk_u:5696": " gold (śatavedhikalkaḥ)}",
    "GS40nitrrk_u:5697": " catuḥṣaṣṭiguṇaṃ sūtaṃ bhāgaikaṃ mṛtavajrakam /",
    "GS40nitrrk_u:5698": " mardayedamlavargeṇa taptakhalve dinatrayam // Rrā_3,9.93 //",
    "GS40nitrrk_u:5699": " bhāgatrayaṃ hemapatram anenaiva pralepayet /",
    "GS40nitrrk_u:5700": " ruddhvātha bhūdhare pacyātsamuddhṛtyātha mardayet // Rrā_3,9.94 //",
    "GS40nitrrk_u:5701": " śuddhena sūtarājena triguṇena ca saṃyutam /",
    "GS40nitrrk_u:5702": " amlavargaistryahaṃ mardyaṃ ruddhvātha bhūdhare puṭet // Rrā_3,9.95 //",
    "GS40nitrrk_u:5703": " punarmardyaṃ punaḥ pācyam ekaviṃśativārakam /",
    "GS40nitrrk_u:5704": " anena śatamāṃśena caṃdrārkaṃ madhunā saha // Rrā_3,9.96 //",
    "GS40nitrrk_u:5705": " liptvā ruddhvā dhamed gāḍhaṃ divyaṃ bhavati kāñcanam // Rrā_3,9.97 //",
    "GS40nitrrk_u:5706": " {silver =) gold (ṣoḍaśavedhikalkaḥ)}",
    "GS40nitrrk_u:5707": " pūrvoktabhasmasūtena amlapiṣṭena lepayet /",
    "GS40nitrrk_u:5708": " caturguṇaṃ svarṇapatraṃ ruddhvā gajapuṭe pacet /",
    "GS40nitrrk_u:5709": " pādāṃśena punastasmin bhasmasūtaṃ niyojayet // Rrā_3,9.98 //",
    "GS40nitrrk_u:5710": " mardayedamlavargeṇa tadvadruddhvā puṭe pacet /",
    "GS40nitrrk_u:5711": " evaṃ catuḥpuṭaiḥ pakvaṃ mriyate hāṭakaṃ śubham // Rrā_3,9.99 //",
    "GS40nitrrk_u:5712": " tenaiva ṣoḍaśāṃśena drutaṃ tāraṃ tu vedhayet /",
    "GS40nitrrk_u:5713": " athavā patralepena divyaṃ bhavati kāṃcanam // Rrā_3,9.100 //",
    "GS40nitrrk_u:5714": " {copper =) gold;",
    "GS40nitrrk_u:5715": " śatavedhikalkaḥ}",
    "GS40nitrrk_u:5716": " mṛtavajrasya bhāgaikaṃ śuddhasūtasya ṣoḍaśa /",
    "GS40nitrrk_u:5717": " devadālīśaṅkhapuṣpīrasair mardyaṃ dinatrayam // Rrā_3,9.101 //",
    "GS40nitrrk_u:5718": " vajramūṣāgataṃ ruddhvā dinaikaṃ bhūdhare pacet /",
    "GS40nitrrk_u:5719": " samuddhṛtyātha taddrāvairdinaṃ mardyaṃ nirudhya ca // Rrā_3,9.102 //",
    "GS40nitrrk_u:5720": " dinaikaṃ bhūdhare pacyāt tadvanmardyaṃ ca pācayet /",
    "GS40nitrrk_u:5721": " ityevaṃ saptadhā kuryājjāyate bhasmasūtakam // Rrā_3,9.103 //",
    "GS40nitrrk_u:5722": " tadbhasmasūtakaṃ tulyaṃ vajramūṣāndhitaṃ dhamet /",
    "GS40nitrrk_u:5723": " tat khoṭaṃ jāyate divyaṃ rañjayettannigadyate // Rrā_3,9.104 //",
    "GS40nitrrk_u:5724": " tīkṣṇaṃ śulbaṃ samaṃ cūrṇya aṃdhamūṣāgataṃ dhamet /",
    "GS40nitrrk_u:5725": " tat khoṭaṃ siddhacūrṇaṃ tu gaṃdhakāmlena mardayet // Rrā_3,9.105 //",
    "GS40nitrrk_u:5726": " pūrvavatkramayogena puṭāndadyāccaturdaśa /",
    "GS40nitrrk_u:5727": " anena pūrvakhoṭaṃ tu drutaṃ vāpyaṃ punaḥ punaḥ // Rrā_3,9.106 //",
    "GS40nitrrk_u:5728": " tadbhasma gaṃdhakaṃ tulyaṃ vajramūṣāndhitaṃ dhamet /",
    "GS40nitrrk_u:5729": " daśavāreṇa tat khoṭaṃ jāyate kuṃkumaprabham // Rrā_3,9.107 //",
    "GS40nitrrk_u:5730": " svarṇena ca tridhā sāryaṃ śatavedhī bhavecca tat /",
    "GS40nitrrk_u:5731": " drutaśulbe pradātavyaṃ divyaṃ bhavati kāṃcanam // Rrā_3,9.108 //",
    "GS40nitrrk_u:5732": " {tārāriṣṭa =)",
    "GS40nitrrk_u:5733": " gold (sahasravedhikalkaḥ)}",
    "GS40nitrrk_u:5734": " pūrvoktaṃ bhasmasūtaṃ tu palaikaṃ samapannagam /",
    "GS40nitrrk_u:5735": " kāṃtapātragataṃ mardyaṃ dinaikaṃ lohamuṣṭinā // Rrā_3,9.109 //",
    "GS40nitrrk_u:5736": " mṛdvagninā tu tatpātre mardayetpācayecchanaiḥ /",
    "GS40nitrrk_u:5737": " yāvanmiśraṃ samuddhṛtya ruddhvā gajapuṭe pacet // Rrā_3,9.110 //",
    "GS40nitrrk_u:5738": " mardyaṃ vāsārasaiḥ pacyādevaṃ vāracaturdaśa /",
    "GS40nitrrk_u:5739": " gopittena punarmardyaṃ deyaṃ puṭacaturdaśa // Rrā_3,9.111 //",
    "GS40nitrrk_u:5740": " tattulyaṃ svarṇacūrṇaṃ ca dattvā pittena mardayet /",
    "GS40nitrrk_u:5741": " dinānte tatsamuddhṛtya krāmaṇena samāyutam // Rrā_3,9.112 //",
    "GS40nitrrk_u:5742": " sahasrāṃśena tenaivaṃ tārāriṣṭaṃ tu vedhayet /",
    "GS40nitrrk_u:5743": " jāyate kanakaṃ divyaṃ devābharaṇamuttamam // Rrā_3,9.113 //",
    "GS40nitrrk_u:5744": " nāgasthāne yadā baṃgaṃ pūrvavatkramayogataḥ /",
    "GS40nitrrk_u:5745": " tāracūrṇena saṃyuktaṃ śulbe vedhaṃ pradāpayet /",
    "GS40nitrrk_u:5746": " sahasrāṃśena tattāraṃ bhavetkuṃdendusannibham // Rrā_3,9.114 //",
    "GS40nitrrk_u:5747": " {copper =) gold}",
    "GS40nitrrk_u:5748": " drutasūtena vajreṇa vajraiḥ śuddharasena vā /",
    "GS40nitrrk_u:5749": " mṛtasūtena vajreṇa vajraiḥ śuddharasena vā // Rrā_3,9.115 //",
    "GS40nitrrk_u:5750": " divyayogavaraiḥ khoṭaṃ pūrvaṃ nānāvidhaṃ tu yat /",
    "GS40nitrrk_u:5751": " proktaṃ tatkhoṭamekaṃ tu drāvayetpiṣṭikhoṭavat // Rrā_3,9.116 //",
    "GS40nitrrk_u:5752": " drutaṃ tu pāradaṃ divyaṃ mṛtyudāridryanāśanam /",
    "GS40nitrrk_u:5753": " athāsya drutasūtasya jārayetpakvabījakam // Rrā_3,9.117 //",
    "GS40nitrrk_u:5754": " krameṇa ṣaḍguṇaṃ yāvatkacchapākhye viḍānvite /",
    "GS40nitrrk_u:5755": " vakṣyamāṇaprakāreṇa vyomasattvaṃ yathā jaret // Rrā_3,9.118 //",
    "GS40nitrrk_u:5756": " jāritaṃ tattridhā sāryaṃ pakvabījena vai kramāt /",
    "GS40nitrrk_u:5757": " anena koṭimāṃśena drutaśulbaṃ tu vedhayet // Rrā_3,9.119 //",
    "GS40nitrrk_u:5758": " jāyate kanakaṃ divyaṃ devābharaṇabhūṣaṇam // Rrā_3,9.120 //",
    "GS40nitrrk_u:5759": " {vajra:: drāvaṇa}",
    "GS40nitrrk_u:5760": " athāsya koṭivedhasya rasendrasyāparo vidhiḥ /",
    "GS40nitrrk_u:5761": " viṣṇukrāntā ca cakrāṅkā kaṇṭārī caiva ciñcikā // Rrā_3,9.121 //",
    "GS40nitrrk_u:5762": " etāsāṃ dravamādāya mūṣālepaṃ tu kārayet /",
    "GS40nitrrk_u:5763": " tasyāṃ pūrvarasaṃ kṣiptvā dhamed drāvaṃ kṣipan kṣipan // Rrā_3,9.122 //",
    "GS40nitrrk_u:5764": " vajraṃ tatraiva dātavyaṃ dravatyeva na saṃśayaḥ /",
    "GS40nitrrk_u:5765": " {mercury:: śabdavedhin}",
    "GS40nitrrk_u:5766": " tatastasmātsamuddhṛtya dolāyaṃtre tryahaṃ pacet // Rrā_3,9.123 //",
    "GS40nitrrk_u:5767": " uddhṛtya viḍaliptāyāṃ mūṣāyāṃ prakaṭaṃ dhamet /",
    "GS40nitrrk_u:5768": " grasantyeva na saṃdehas tīvradhmātānalena ca // Rrā_3,9.124 //",
    "GS40nitrrk_u:5769": " vajraṃ vā padmarāgaṃ vā jāryaṃ daśaguṇe rase /",
    "GS40nitrrk_u:5770": " kārayedvajrabījena śabdavedhī bhavedrasaḥ // Rrā_3,9.125 //",
    "GS40nitrrk_u:5771": " {sapphire:: drāvaṇa}",
    "GS40nitrrk_u:5772": " athavā mārite tasmin jāraṇaṃ sārayetpunaḥ /",
    "GS40nitrrk_u:5773": " uccaṭā mīnanayanā sarpākṣī raktacitrakam // Rrā_3,9.126 //",
    "GS40nitrrk_u:5774": " etāsāṃ nikṣiped drāvaṃ drute mūṣāgate rase /",
    "GS40nitrrk_u:5775": " indranīlaṃ kṣipettatra dravatyeva na saṃśayaḥ // Rrā_3,9.127 //",
    "GS40nitrrk_u:5776": " {sapphire:: =) khecarī}",
    "GS40nitrrk_u:5777": " pūrvavatsvedanenaiva viḍayogena jārayet /",
    "GS40nitrrk_u:5778": " ityevaṃ triguṇaṃ jāryam indranīlaṃ krameṇa tu // Rrā_3,9.128 //",
    "GS40nitrrk_u:5779": " tadrasaṃ vaktramadhye tu yaḥ karoti narottamaḥ /",
    "GS40nitrrk_u:5780": " sa pūjyo devadevānāṃ khecaratvena modate // Rrā_3,9.129 //",
    "GS40nitrrk_u:5781": " tasya mūtrapurīṣābhyāṃ sarvalohāni kāṃcanam /",
    "GS40nitrrk_u:5782": " jāyate divyarūpāḍhyaṃ satyaṃ śaṃkarabhāṣitam // Rrā_3,9.130 //",
    "GS40nitrrk_u:5783": " ityevaṃ viṣṭikhoṭaṃ parirasam aparaṃ saṃkaraiḥ khoṭabaddhaṃ jātaṃ taddrāvitaṃ vai mṛtamatha vimalaṃ svarṇarāśiṃ karoti /",
    "GS40nitrrk_u:5784": " kiṃvā sā pakvabījaṃ grasati yadi druto jāyate koṭivedhī vajrābhraṃ ratnajātaṃ carati yadi rasaḥ khecaratvaṃ pradatte // Rrā_3,9.131 //",
    "GS40nitrrk_u:5785": " RRĀ, 3, 10",
    "GS40nitrrk_u:5786": " lohair mahārasavarair viḍapakvabījaṃ kṛtvātha pāradavare vidhivacca jāryam /",
    "GS40nitrrk_u:5787": " yojyaṃ tathā sakalasāraṇakarmayoge tadvakṣyate vividhabījaviḍādhikāram // Rrā_3,10.1 //",
    "GS40nitrrk_u:5788": " {pakvabīja (1)}",
    "GS40nitrrk_u:5789": " tāmraṃ samaṃ śuddhaṃ drāvitaṃ lepayetpunaḥ /",
    "GS40nitrrk_u:5790": " sāmlena tāpyakalkena dhametsvarṇāvaśeṣitam // Rrā_3,10.2 //",
    "GS40nitrrk_u:5791": " evaṃ daśaguṇaṃ vāhyaṃ tāpyaṃ vā tutthasattvakam /",
    "GS40nitrrk_u:5792": " pakvabījamidaṃ khyātaṃ svarṇaśeṣaṃ samāharet // Rrā_3,10.3 //",
    "GS40nitrrk_u:5793": " {pakvabīja}",
    "GS40nitrrk_u:5794": " nāgābhraṃ dvaṃdvitaṃ tulyaṃ svarṇe vāhyaṃ dviṣaḍguṇam /",
    "GS40nitrrk_u:5795": " pūrvavatsvarṇaśeṣaṃ tu grāhyaṃ syātpakvabījakam // Rrā_3,10.4 //",
    "GS40nitrrk_u:5796": " {pakvabīja (3)}",
    "GS40nitrrk_u:5797": " svarṇaṃ pītābhrasattvaṃ ca tulyāṃśaṃ dvaṃdvitaṃ dhamet /",
    "GS40nitrrk_u:5798": " tāpyaṃ tālakavāpena svarṇaśeṣaṃ samāharet /",
    "GS40nitrrk_u:5799": " evaṃ daśaguṇaṃ sattvaṃ vāhyaṃ syātpakvabījakam // Rrā_3,10.5 //",
    "GS40nitrrk_u:5800": " {pakvabīja (4)}",
    "GS40nitrrk_u:5801": " rasakābhrakayoḥ sattvaṃ tāmraṃ nāgaṃ kramottaram // Rrā_3,10.6 //",
    "GS40nitrrk_u:5802": " cūrṇitaṃ dvaṃdvaliptāyāṃ mūṣāyāṃ cāndhitaṃ dhamet /",
    "GS40nitrrk_u:5803": " tatkhoṭaṃ mākṣikaṃ tuttham amlaiḥ piṣṭvā puṭe pacet // Rrā_3,10.7 //",
    "GS40nitrrk_u:5804": " samuddhṛtya punaścāmlairmardyaṃ ruddhvā puṭe pacet /",
    "GS40nitrrk_u:5805": " evaṃ pañcapuṭaiḥ pakvaṃ drute svarṇe tu vāhayet /",
    "GS40nitrrk_u:5806": " dhameddaśaguṇaṃ yāvat tāvat syāt pakvabījakam // Rrā_3,10.8 //",
    "GS40nitrrk_u:5807": " {bīja:: from lead}",
    "GS40nitrrk_u:5808": " lohasya kuṭyamānasya sutaptasya dalāni vai /",
    "GS40nitrrk_u:5809": " patanti tāni svīkṛtya khyāto'yaṃ lohaparpaṭaḥ // Rrā_3,10.9 //",
    "GS40nitrrk_u:5810": " lohaparpaṭamākṣīkaṃ kaṃkuṣṭhaṃ vimalābhrakam /",
    "GS40nitrrk_u:5811": " mṛtaśulbaṃ śilāsūtaṃ daradārkasnuhīpayaḥ // Rrā_3,10.10 //",
    "GS40nitrrk_u:5812": " etaiḥ samaṃ nāgacūrṇaṃ mardyaṃ ruddhvā puṭe pacet /",
    "GS40nitrrk_u:5813": " punarmardyaṃ punaḥ pācyaṃ yāvadvārāṃścaturdaśa // Rrā_3,10.11 //",
    "GS40nitrrk_u:5814": " evaṃ śataguṇaṃ vāhyaṃ śuddhahemni dhaman dhaman /",
    "GS40nitrrk_u:5815": " tatsvarṇaṃ nāgabījaṃ syādgorocananibhaṃ bhavet // Rrā_3,10.12 //",
    "GS40nitrrk_u:5816": " {bīja:: from lead: :",
    "GS40nitrrk_u:5817": " pakva:: rañjana}",
    "GS40nitrrk_u:5818": " kharparasthe drute nāge brahmabījadalāni hi /",
    "GS40nitrrk_u:5819": " kṣiptvāgniṃ jvālayeccaṇḍaṃ brahmadaṇḍena cālayet // Rrā_3,10.13 //",
    "GS40nitrrk_u:5820": " caturyāmāttu tad bhasma jātaṃ pātrātsamuddharet /",
    "GS40nitrrk_u:5821": " ruddhvā gajapuṭe pacyāt pādāṃśaṃ gaṃdhakaṃ punaḥ // Rrā_3,10.14 //",
    "GS40nitrrk_u:5822": " dattvāmlamarditaṃ pacyādevaṃ vārāṃścaturdaśa /",
    "GS40nitrrk_u:5823": " raktavarṇaṃ bhavedbhasma tadbhāgaṃ kharpare kṣipet // Rrā_3,10.15 //",
    "GS40nitrrk_u:5824": " bhāgatrayaṃ śilācūrṇaṃ pṛthakpātre vinikṣipet /",
    "GS40nitrrk_u:5825": " pañcāṅgaṃ vāsakācūrṇaṃ tvakcūrṇaṃ cārjunasya vai // Rrā_3,10.16 //",
    "GS40nitrrk_u:5826": " śākakiṃśukakoraṇṭaśigrūṇāṃ puṣpamāharet /",
    "GS40nitrrk_u:5827": " nāginī nāgakanyā ca kumārī cāhimārakam // Rrā_3,10.17 //",
    "GS40nitrrk_u:5828": " sarveṣāṃ pratibhāgaikaṃ śilāmadhye vinikṣipet /",
    "GS40nitrrk_u:5829": " sarvaṃ caturguṇair mūtraiśchāgajaiḥ kvāthamācaret // Rrā_3,10.18 //",
    "GS40nitrrk_u:5830": " pūrvoktanāgabhūtaiśca kharparasthasya saṃkṣipet /",
    "GS40nitrrk_u:5831": " cālayetpācayeccullyāṃ yāvatsaptadināvadhi // Rrā_3,10.19 //",
    "GS40nitrrk_u:5832": " yatnena mṛtanāgena vāpo deyo drutasya ca /",
    "GS40nitrrk_u:5833": " pakvabījasya vārāṃstrīn rañjitaṃ jāyate śubham // Rrā_3,10.20 //",
    "GS40nitrrk_u:5834": " {lead:: mṛta:: alchem. use}",
    "GS40nitrrk_u:5835": " dalānāṃ caiva bījānāṃ piṣṭīstambhe viśeṣataḥ /",
    "GS40nitrrk_u:5836": " uccāṭe krāmaṇe yojyaṃ pūrvoktaṃ mṛtanāgakam // Rrā_3,10.21 //",
    "GS40nitrrk_u:5837": " {bīja:: pakva:: rañjana}",
    "GS40nitrrk_u:5838": " mañjiṣṭhā brahmapuṣpaṃ ca puṣpaṃ ca karavīrakam // Rrā_3,10.22 //",
    "GS40nitrrk_u:5839": " sarvāsāṃ vṛkṣajātīnāṃ raktapuṣpāṇi cāharet /",
    "GS40nitrrk_u:5840": " khādiraṃ devadāruṃ ca dviniśā raktacandanam // Rrā_3,10.23 //",
    "GS40nitrrk_u:5841": " sarvaṃ lākṣārasaiḥ piṣṭvā kṣiptvā tailaṃ caturguṇam /",
    "GS40nitrrk_u:5842": " pacettailāvaśeṣaṃ tu tasmiṃstaile niṣecayet /",
    "GS40nitrrk_u:5843": " trisaptadhā pakvabījaṃ rañjate jāyate śubham // Rrā_3,10.24 //",
    "GS40nitrrk_u:5844": " {bīja:: pakva, rañjita:: alchem. use}",
    "GS40nitrrk_u:5845": " garbhadrāvaiḥ prayoktavyaṃ tathā sarvatra sāraṇe /",
    "GS40nitrrk_u:5846": " samena jārayetsūtaṃ dviguṇena tu sārayet // Rrā_3,10.25 //",
    "GS40nitrrk_u:5847": " triguṇena hyanenaiva kartavyaṃ pratisāraṇam /",
    "GS40nitrrk_u:5848": " sāritaṃ krāmaṇenaiva vedhakāle niyojayet // Rrā_3,10.26 //",
    "GS40nitrrk_u:5849": " {bīja:: from silver}",
    "GS40nitrrk_u:5850": " vimalā tīkṣṇacūrṇaṃ ca sattvaṃ śvetābhrakasya ca /",
    "GS40nitrrk_u:5851": " rasakaṃ tāramākṣīkaṃ samabhāgaṃ vicūrṇayet // Rrā_3,10.27 //",
    "GS40nitrrk_u:5852": " cūrṇāccaturguṇaṃ vaṅgaṃ dvaṃdvamelāpakaṃ dhamet /",
    "GS40nitrrk_u:5853": " mardayedamlayogena ruddhvā gajapuṭe pacet // Rrā_3,10.28 //",
    "GS40nitrrk_u:5854": " evaṃ pañcapuṭaiḥ pakvaṃ tatastāre tu vāhayet /",
    "GS40nitrrk_u:5855": " dhamandaśaguṇaṃ yāvattattāraṃ tārabījakam // Rrā_3,10.29 //",
    "GS40nitrrk_u:5856": " {bīja:: from silver}",
    "GS40nitrrk_u:5857": " tāpyena mārayed baṃgaṃ yathā tālena māritam /",
    "GS40nitrrk_u:5858": " tad dvātriṃśaguṇaṃ tāre vāhayettālavāpataḥ /",
    "GS40nitrrk_u:5859": " tāmrabījaṃ tu tacchreṣṭhaṃ sāraṇe rañjane hitam // Rrā_3,10.30 //",
    "GS40nitrrk_u:5860": " {bīja:: from silver}",
    "GS40nitrrk_u:5861": " kuṭilaṃ vimalā tīkṣṇaṃ samaṃ cūrṇaṃ prakalpayet /",
    "GS40nitrrk_u:5862": " dhmātavyaṃ dvaṃdvaliptāyāṃ khoṭamamlena peṣitam // Rrā_3,10.31 //",
    "GS40nitrrk_u:5863": " puṭitaṃ pañcavāraṃ tu tāre vāhyaṃ śanairdhamet /",
    "GS40nitrrk_u:5864": " yāvaddaśaguṇaṃ tattu tārabījaṃ bhavecchubham // Rrā_3,10.32 //",
    "GS40nitrrk_u:5865": " {bīja:: from silver}",
    "GS40nitrrk_u:5866": " baṃgaṃ śvetābhrasattvaṃ ca tāramākṣikasattvakam /",
    "GS40nitrrk_u:5867": " dvaṃdvamūṣāgataṃ dhāmyaṃ tritayaṃ cūrṇitaṃ samam // Rrā_3,10.33 //",
    "GS40nitrrk_u:5868": " vāhyaṃ daśaguṇaṃ tāre tāramākṣikavāpataḥ /",
    "GS40nitrrk_u:5869": " tattāraṃ jāyate bījaṃ sarvakāryakarakṣamam // Rrā_3,10.34 //",
    "GS40nitrrk_u:5870": " {tārabījarañjana}",
    "GS40nitrrk_u:5871": " yathāprāptaiḥ śvetapuṣpair nānāvṛkṣasamudbhavaiḥ // Rrā_3,10.35 //",
    "GS40nitrrk_u:5872": " rasaṃ caturguṇaṃ yojyaṃ kaṅguṇītailavāpataḥ /",
    "GS40nitrrk_u:5873": " pacettailāvaśeṣaṃ tu tasmiṃstaile niṣecayet // Rrā_3,10.36 //",
    "GS40nitrrk_u:5874": " drāvitaṃ tārabījaṃ tu ekaviṃśativārakam /",
    "GS40nitrrk_u:5875": " rañjitaṃ jāyate tattu rasarājasya rañjakam // Rrā_3,10.37 //",
    "GS40nitrrk_u:5876": " {sāraṇātaila}",
    "GS40nitrrk_u:5877": " jyotiṣmatīkarañjākṣakaṭutumbīsamudbhavam /",
    "GS40nitrrk_u:5878": " tailamekaṃ samādāya maṇḍūkavasayā samam // Rrā_3,10.38 //",
    "GS40nitrrk_u:5879": " kūrmasūkarameṣāhijalūkāmatsyajāpi vā /",
    "GS40nitrrk_u:5880": " eteṣvekā vasā grāhyā pūrvatailaṃ samāharet // Rrā_3,10.39 //",
    "GS40nitrrk_u:5881": " raktavargaṃ pītavargaṃ kāryaṃ kṣīraiścaturguṇaiḥ /",
    "GS40nitrrk_u:5882": " puṣpāṇāṃ raktapītānām ekaikānāṃ dravaṃ haret // Rrā_3,10.40 //",
    "GS40nitrrk_u:5883": " etaddvaṃdvavibhāgaṃ syātpūrvakvāthacatuṣṭayam /",
    "GS40nitrrk_u:5884": " pāṭalīkākatuṇḍyutthaṃ mahārāṣṭrīdravaṃ tathā // Rrā_3,10.41 //",
    "GS40nitrrk_u:5885": " pratyekaṃ bhāgamekaikaṃ pūrvatailavasāyutam /",
    "GS40nitrrk_u:5886": " yojyaṃ bhāgadvayaṃ tatra bhūlatāmalatāpyakam // Rrā_3,10.42 //",
    "GS40nitrrk_u:5887": " dvandvamelāpayor ekaṃ tailāt ṣoḍaśakāṃśakam /",
    "GS40nitrrk_u:5888": " pratyekaṃ yojayettasmin sarvamekatra pācayet // Rrā_3,10.43 //",
    "GS40nitrrk_u:5889": " grāhyaṃ tailāvaśeṣaṃ tu vastrapūtaṃ surakṣayet /",
    "GS40nitrrk_u:5890": " vikhyātaṃ sāraṇātailaṃ rasarājasya karmaṇi // Rrā_3,10.44 //",
    "GS40nitrrk_u:5891": " {krāmaṇa:: substances for ~}",
    "GS40nitrrk_u:5892": " nāgaṃ vaṅgaṃ mṛtaṃ tulyamamlena ca vaṭīkṛtam /",
    "GS40nitrrk_u:5893": " krāmaṇārthe prayoktavyaṃ vedhakāle rasasya tu // Rrā_3,10.45 //",
    "GS40nitrrk_u:5894": " {krāmaṇa:: substances for }",
    "GS40nitrrk_u:5895": " saurāṣṭrīṃ bhāvayed gharme gavāṃ pittaiḥ tridhātataḥ /",
    "GS40nitrrk_u:5896": " tatsattvaṃ somavad grāhyaṃ krāmakaṃ yojayedrase // Rrā_3,10.46 //",
    "GS40nitrrk_u:5897": " {krāmaṇa:: substances for ~}",
    "GS40nitrrk_u:5898": " manaḥśilā viṣaṃ tāpyaṃ mahiṣīkarṇajaṃ malam /",
    "GS40nitrrk_u:5899": " kākaviṭ khararaktaṃ ca krāmaṇaṃ snukpayo'nvitam // Rrā_3,10.47 //",
    "GS40nitrrk_u:5900": " {krāmaṇa:: substances for ~}",
    "GS40nitrrk_u:5901": " nararaktārkadugdhaṃ ca ṭaṃkaṇaṃ bhūlatā śilā /",
    "GS40nitrrk_u:5902": " samāṃśaṃ krāmakaṃ yojyaṃ vedhakāle rasasya tu // Rrā_3,10.48 //",
    "GS40nitrrk_u:5903": " {krāmaṇasattva (5)}",
    "GS40nitrrk_u:5904": " indragopaṃ viṣaṃ kāṃtaṃ nararaktaṃ snuhīpayaḥ /",
    "GS40nitrrk_u:5905": " rasakaṃ daradaṃ tailaṃ sarvamekatra mardayet /",
    "GS40nitrrk_u:5906": " krāmakaṃ kṣepalepābhyāṃ vedhakāle niyojayet // Rrā_3,10.49 //",
    "GS40nitrrk_u:5907": " {krāmaṇa:: substances for ~; vedha:: ~}",
    "GS40nitrrk_u:5908": " rasaṃ dhānyābhrakaṃ sattvaṃ kākaviṭ haritālakam /",
    "GS40nitrrk_u:5909": " nayanaṃ sahadevānāṃ bhūnāgaśca samaṃ samam // Rrā_3,10.50 //",
    "GS40nitrrk_u:5910": " piṇḍitaṃ krāmaṇe siddhaṃ kṣepe lepe niyojayet // Rrā_3,10.51 //",
    "GS40nitrrk_u:5911": " {krāmaṇasattva (7)}",
    "GS40nitrrk_u:5912": " kadalīkandasauvīraṃ kaṇṭakārīrasaplutam /",
    "GS40nitrrk_u:5913": " krāmaṇaṃ sarvadhātūnāṃ sarvadvaṃdveṣu melanam // Rrā_3,10.52 //",
    "GS40nitrrk_u:5914": " krāmaṇena vinā sūto na krameddehalohayoḥ /",
    "GS40nitrrk_u:5915": " uktasthāneṣu yogeṣu tasmāt sarveṣu yojayet // Rrā_3,10.53 //",
    "GS40nitrrk_u:5916": " {mahāviḍa}",
    "GS40nitrrk_u:5917": " dagdhaṃ śaṃkhaṃ ravikṣīrairbhāvitaṃ śatadhātape /",
    "GS40nitrrk_u:5918": " tataḥ pañcapuṭaiḥ pakvaṃ ruddhvā ruddhvātha saṃpuṭe // Rrā_3,10.54 //",
    "GS40nitrrk_u:5919": " tatsamaṃ ṭaṃkaṇaṃ kṣiptvā hyamlavargeṇa bhāvayet /",
    "GS40nitrrk_u:5920": " rājāvartaṃ pravālaṃ ca daradaṃ gaṃdhakaṃ śilā // Rrā_3,10.55 //",
    "GS40nitrrk_u:5921": " pañcānāṃ tu samaṃ cūrṇaṃ śaṅkhatulyaṃ niyojayet /",
    "GS40nitrrk_u:5922": " sarvaṃ tadamlavargeṇa mardayeddivasatrayam // Rrā_3,10.56 //",
    "GS40nitrrk_u:5923": " ayaṃ mahāviḍaḥ khyātaḥ khoṭānāṃ jāraṇe hitaḥ /",
    "GS40nitrrk_u:5924": " mūṣālepaṃ tu sarvatra jāraṇe yojayetsadā // Rrā_3,10.57 //",
    "GS40nitrrk_u:5925": " tatkṣaṇājjarate sūto vajrādīni na saṃśayaḥ // Rrā_3,10.58 //",
    "GS40nitrrk_u:5926": " {viḍa (2)}",
    "GS40nitrrk_u:5927": " trikṣāraṃ pañcalavaṇaṃ navasāraṃ kaṭutrayam /",
    "GS40nitrrk_u:5928": " indragopaṃ ghanaṃ śigru sūraṇaṃ vanasūraṇam // Rrā_3,10.59 //",
    "GS40nitrrk_u:5929": " bhāvayedamlavargeṇa tridinaṃ hyātape khare /",
    "GS40nitrrk_u:5930": " anena marditaḥ sūto bhakṣayed aṣṭalohakam // Rrā_3,10.60 //",
    "GS40nitrrk_u:5931": " {viḍa (3)}",
    "GS40nitrrk_u:5932": " vyoṣaṃ gaṃdhakaṃ kāsīsaṃ svarṇapuṣpī suvarcalam /",
    "GS40nitrrk_u:5933": " sarjī ṭaṃkaṇaṃ sauvīraṃ saindhavaṃ śigrujairdravaiḥ /",
    "GS40nitrrk_u:5934": " daśāhaṃ bhāvayed gharme viḍo'yaṃ jāraṇe hitaḥ // Rrā_3,10.61 //",
    "GS40nitrrk_u:5935": " {viḍa (4)}",
    "GS40nitrrk_u:5936": " dagdhaśaṅkhaṃ ravikṣīrairbhāvitaṃ śatadhātape /",
    "GS40nitrrk_u:5937": " tataḥ pañcapuṭaiḥ pakvaṃ jāraṇe viḍamuttamam // Rrā_3,10.62 //",
    "GS40nitrrk_u:5938": " {viḍa (5)}",
    "GS40nitrrk_u:5939": " trikṣāraṃ pañcalavaṇam amlavetasasaṃyutam /",
    "GS40nitrrk_u:5940": " anena mardayetsūtamabhrasattvaṃ caratyalam // Rrā_3,10.63 //",
    "GS40nitrrk_u:5941": " {viḍa (6)}",
    "GS40nitrrk_u:5942": " gomūtraṃ gaṃdhakaṃ gharme śatavāraṃ vibhāvayet /",
    "GS40nitrrk_u:5943": " śigrumūladravais tadvad dagdhaṃ śaṅkhaṃ vibhāvayet // Rrā_3,10.64 //",
    "GS40nitrrk_u:5944": " etadgaṃdhakaśaṃkhābhyāṃ samāṃśaṃ viṣasaindhavam /",
    "GS40nitrrk_u:5945": " etairvimarditaṃ sūtaṃ grasate sarvalohakam // Rrā_3,10.65 //",
    "GS40nitrrk_u:5946": " {vahnimukho viḍa (7)}",
    "GS40nitrrk_u:5947": " ṭaṃkaṇaṃ śatadhā bhāvyaṃ dravaiḥ pālāśavṛkṣajaiḥ /",
    "GS40nitrrk_u:5948": " viḍo vahnimukho nāma hitaḥ sarvasya jāraṇe // Rrā_3,10.66 //",
    "GS40nitrrk_u:5949": " {viḍa (8)}",
    "GS40nitrrk_u:5950": " gaṃdhakaṃ navasāraṃ vā mukhaṃ kāṃtasya cātape /",
    "GS40nitrrk_u:5951": " śatadhā mūtravargeṇa bhāvitaṃ syād viḍaṃ pṛthak // Rrā_3,10.67 //",
    "GS40nitrrk_u:5952": " {jvālāmukho viḍaḥ (9)}",
    "GS40nitrrk_u:5953": " trikṣāraṃ gaṃdhakaṃ tālaṃ bhūkhagaṃ navasārakam /",
    "GS40nitrrk_u:5954": " saiṃdhavaṃ ca samaṃ sarvaṃ mūtravargairdinaṃ pacet // Rrā_3,10.68 //",
    "GS40nitrrk_u:5955": " jvālāmukho viḍo nāma hitaḥ sarvatra jāraṇe // Rrā_3,10.69 //",
    "GS40nitrrk_u:5956": " {viḍa (10)}",
    "GS40nitrrk_u:5957": " gaṃdhakaṃ śatadhā bhāvyaṃ vanaśigruśiphādravaiḥ /",
    "GS40nitrrk_u:5958": " jambīrairnavasāraṃ vā bhāvitaṃ syādviḍaṃ pṛthak // Rrā_3,10.70 //",
    "GS40nitrrk_u:5959": " {viḍa:: vaḍavānala}",
    "GS40nitrrk_u:5960": " vāsakairaṃḍakadalī devadālī punarnavā /",
    "GS40nitrrk_u:5961": " vāsāpālāśaniculaṃ tilaṃ kāñcanamokṣakam // Rrā_3,10.71 //",
    "GS40nitrrk_u:5962": " etān samūlān ādāya nātiśuṣkān vikhaṇḍayet /",
    "GS40nitrrk_u:5963": " pañcāṅgaṃ mūlakaṃ dagdhvā tilakāṇḍaṃ ca tatsamam // Rrā_3,10.72 //",
    "GS40nitrrk_u:5964": " etatkṣāraiḥ pūrvakalkaṃ mūtravargeṇa bhāvayet /",
    "GS40nitrrk_u:5965": " vastrapūtaṃ dravaṃ pacyāt mṛdvagnau lohapātrake // Rrā_3,10.73 //",
    "GS40nitrrk_u:5966": " bāṣpāṇāṃ budbudānāṃ ca bahūnām udgamo yadā /",
    "GS40nitrrk_u:5967": " tadā kāsīsaṃ saurāṣṭrī kṣāratrayaṃ kaṭutrayam // Rrā_3,10.74 //",
    "GS40nitrrk_u:5968": " gaṃdhakaṃ paṃcalavaṇaṃ navasāraṃ ca hiṃgulam /",
    "GS40nitrrk_u:5969": " eteṣāṃ nikṣipeccūrṇaṃ tasminpātre'tha cālayet // Rrā_3,10.75 //",
    "GS40nitrrk_u:5970": " guḍapākaṃ samuttārya lohasaṃpuṭake kṣipet /",
    "GS40nitrrk_u:5971": " saptāhaṃ bhūmigarbhe'tha dhānyarāśau tathā punaḥ /",
    "GS40nitrrk_u:5972": " saptāhaṃ saṃsthitaḥ siddho viḍo'yaṃ vaḍavānalaḥ // Rrā_3,10.76 //",
    "GS40nitrrk_u:5973": " {viḍa:: for sattvajāraṇa}",
    "GS40nitrrk_u:5974": " bhāvayenniculakṣāraṃ devadālīdaladravaiḥ /",
    "GS40nitrrk_u:5975": " ekaviṃśativāraṃ tu biḍo'yaṃ sattvajāraṇe // Rrā_3,10.77 //",
    "GS40nitrrk_u:5976": " {viḍa:: tīvrānala}",
    "GS40nitrrk_u:5977": " devadālīśiphābījaṃ guṃjāsaiṃdhavaṭaṃkaṇam /",
    "GS40nitrrk_u:5978": " samāṃśaṃ niculakṣāramamlavargeṇa saptadhā // Rrā_3,10.78 //",
    "GS40nitrrk_u:5979": " kośātakīdalarasairbhāvayeddinasaptakam /",
    "GS40nitrrk_u:5980": " tīvrānalo nāma biḍo vihito hemajāraṇe // Rrā_3,10.79 //",
    "GS40nitrrk_u:5981": " {viḍa:: for jāraṇa of gold}",
    "GS40nitrrk_u:5982": " mūlakārdrakavahnīnāṃ kṣāraṃ gomūtralolitam /",
    "GS40nitrrk_u:5983": " vastrapūtaṃ dravaṃ grāhyaṃ gaṃdhakaṃ tena bhāvayet // Rrā_3,10.80 //",
    "GS40nitrrk_u:5984": " śatavāraṃ khare gharme viḍo'yaṃ hemajāraṇe // Rrā_3,10.81 //",
    "GS40nitrrk_u:5985": " {viḍa:: for jāraṇa of gold}",
    "GS40nitrrk_u:5986": " trikṣāraṃ paṃcalavaṇaṃ śaṅkhaṃ tālaṃ manaḥśilā /",
    "GS40nitrrk_u:5987": " dinaikamamlavargeṇa pakvaṃ syāddhemajāraṇe // Rrā_3,10.82 //",
    "GS40nitrrk_u:5988": " {viḍa:: for jāraṇa of gold}",
    "GS40nitrrk_u:5989": " gaṃdhakaṃ navasāraṃ ca jambīrāmlena mardayet /",
    "GS40nitrrk_u:5990": " śatavāraṃ khare gharme biḍo'yaṃ hemajāraṇe // Rrā_3,10.83 //",
    "GS40nitrrk_u:5991": " {viḍa:: for jāraṇa}",
    "GS40nitrrk_u:5992": " kanyāhayāridhattūradravairbhāvyaṃ tu gaṃdhakam /",
    "GS40nitrrk_u:5993": " śatadhā taṃ khare gharme viḍo'yaṃ sarvajāraṇe // Rrā_3,10.84 //",
    "GS40nitrrk_u:5994": " anena grasate śīghraṃ śuktisaṃbhavasaṃpuṭe // Rrā_3,10.85 //",
    "GS40nitrrk_u:5995": " {viḍa:: for improvement of grāsana}",
    "GS40nitrrk_u:5996": " saiṃdhavaṃ gaṃdhakaṃ tulyaṃ tāmravallīdravaiḥ plutam /",
    "GS40nitrrk_u:5997": " anena biḍayogena gaganaṃ grasate rasaḥ // Rrā_3,10.86 //",
    "GS40nitrrk_u:5998": " {siddhaviḍa}",
    "GS40nitrrk_u:5999": " śilāgaṃdhakasindhūtthaṃ pratyekaṃ ca palaṃ palam /",
    "GS40nitrrk_u:6000": " palatrayaṃ ca bhūnāgaṃ sarvamekatra mardayet // Rrā_3,10.87 //",
    "GS40nitrrk_u:6001": " śoṣayecca punardeyaṃ bhūnāgānāṃ palatrayam /",
    "GS40nitrrk_u:6002": " tadvanmardyaṃ punaḥ śoṣyaṃ pācayenmandavahninā // Rrā_3,10.88 //",
    "GS40nitrrk_u:6003": " evam aṣṭaguṇaṃ dattvā mardyaṃ pācyaṃ vicūrṇayet /",
    "GS40nitrrk_u:6004": " ayaṃ siddhaviḍo yojyo jāraṇe hemakarmaṇi // Rrā_3,10.89 //",
    "GS40nitrrk_u:6005": " samyak saṃskṛtagaṃdhakādyuparasaṃ sattvaṃ tato vyomajaṃ paścānmākṣikasattvahāṭakavaraṃ garbhadrutau drāvitam /",
    "GS40nitrrk_u:6006": " rāgai rañjitabījajālam akhilaṃ bāhyāṃ drutiṃ dvaṃdvitāṃ sūte sarvamidaṃ krameṇa vidhinā siddhairbiḍairjārayet // Rrā_3,10.90 //",
    "GS40nitrrk_u:6007": " RRĀ, 3, 11",
    "GS40nitrrk_u:6008": " {rasasya 18 saṃskārāḥ}",
    "GS40nitrrk_u:6009": " siddhaiḥ sūtavarasya karma vividhaṃ khyātaṃ vicitraiḥ kramaiḥ sādhyāsādhyavivekato hy anubhavan dṛṣṭvā samastaṃ mayā /",
    "GS40nitrrk_u:6010": " yuktyāṣṭādaśadhā viśeṣavidhinā svedādivedhāntakaṃ dakṣāṇāṃ sukhasādhyameva sukhadaṃ saṃtanyate sāmpratam // Rrā_3,11.1 //",
    "GS40nitrrk_u:6011": " {18 saṃskāras}",
    "GS40nitrrk_u:6012": " svedanaṃ mardanaṃ mūrchotthāpanaṃ pātanaṃ tridhā /",
    "GS40nitrrk_u:6013": " nirodhanaṃ niyāmaśca dīpanaṃ cānuvāsanam // Rrā_3,11.2 //",
    "GS40nitrrk_u:6014": " jāraṇaṃ cāraṇaṃ caiva garbhabāhyadrutis tathā /",
    "GS40nitrrk_u:6015": " rañjanaṃ sāraṇaṃ cānusāraṇā pratisāraṇā krāmaṇaṃ dehaloheṣu // Rrā_3,11.3 //",
    "GS40nitrrk_u:6016": " {kāñjika:: production}",
    "GS40nitrrk_u:6017": " nānādhānyairyathāprāptais tuṣavarjair jalānvitaiḥ /",
    "GS40nitrrk_u:6018": " mṛdbhāṇḍaṃ pūritaṃ rakṣedyāvadamlatvamāpnuyāt // Rrā_3,11.4 //",
    "GS40nitrrk_u:6019": " tanmadhye bhṛṅgarāṅmuṇḍī viṣṇukrāntā punarnavā /",
    "GS40nitrrk_u:6020": " mīnākṣī caiva sarpākṣī sahadevī śatāvarī // Rrā_3,11.5 //",
    "GS40nitrrk_u:6021": " triphalā girikarṇī ca haṃsapādī ca citrakam /",
    "GS40nitrrk_u:6022": " samūlaṃ khaṇḍayitvā tu yathālābhaṃ niveśayet // Rrā_3,11.6 //",
    "GS40nitrrk_u:6023": " pūrvāmlabhāṇḍamadhye tu dhānyāmlakamidaṃ bhavet /",
    "GS40nitrrk_u:6024": " {kāñjka:: use}",
    "GS40nitrrk_u:6025": " svedanādiṣu sarvatra rasarājasya yojayet /",
    "GS40nitrrk_u:6026": " {kāñjika:: substituted by āranāla}",
    "GS40nitrrk_u:6027": " atyamlam āranālaṃ vā tadabhāve niyojayet // Rrā_3,11.7 //",
    "GS40nitrrk_u:6028": " {svedanam}",
    "GS40nitrrk_u:6029": " tryūṣaṇaṃ lavaṇaṃ rājī citrakaṃ triphalārdrakam /",
    "GS40nitrrk_u:6030": " mahābalā nāgabalā meghanādaḥ punarnavā // Rrā_3,11.8 //",
    "GS40nitrrk_u:6031": " meṣaśṛṅgī citrakaṃ ca navasāraṃ samaṃ samam /",
    "GS40nitrrk_u:6032": " etat samastaṃ vyastaṃ vā pūrvāmlenaiva mardayet // Rrā_3,11.9 //",
    "GS40nitrrk_u:6033": " tatkalkena limped vastre yāvad aṅgulamātrakam /",
    "GS40nitrrk_u:6034": " tanmadhye nikṣipetsūtaṃ baddhvā pacyāddinatrayam /",
    "GS40nitrrk_u:6035": " dolāyantre 'mlasaṃyukte svedito jāyate rasaḥ // Rrā_3,11.10 //",
    "GS40nitrrk_u:6036": " {mardanam}",
    "GS40nitrrk_u:6037": " prakṣālya kāñjikaiḥ soṣṇais tamādāya vimardayet /",
    "GS40nitrrk_u:6038": " atyamlam āranālaṃ tattadabhāve niyojayet // Rrā_3,11.11 //",
    "GS40nitrrk_u:6039": " gṛhadhūmeṣṭikācūrṇaṃ dagdhorṇā lavaṇaṃ guḍam /",
    "GS40nitrrk_u:6040": " rājikā triphalā kanyā citrakaṃ bṛhatī kaṇā // Rrā_3,11.12 //",
    "GS40nitrrk_u:6041": " vandhyākarkoṭakī cātha vyastaṃ vātha samastakam /",
    "GS40nitrrk_u:6042": " kvāthayedāranālena tena mardyaṃ tryahaṃ rasam /",
    "GS40nitrrk_u:6043": " prakṣālya kāñjikenaiva samādāya vimūrchayet // Rrā_3,11.13 //",
    "GS40nitrrk_u:6044": " {mūrchanam}",
    "GS40nitrrk_u:6045": " meṣaśṛṅgī kṛṣṇadhūrto balā śvetāparājitā // Rrā_3,11.14 //",
    "GS40nitrrk_u:6046": " kanyāgnitriphalā caiva sarpākṣī sūraṇaṃ vacā /",
    "GS40nitrrk_u:6047": " gojihvā cāṅgulī nīlī muruṇḍī kṣīrakandakam // Rrā_3,11.15 //",
    "GS40nitrrk_u:6048": " rājikā kākamācī ca ravikṣīraṃ ca kāñcanam /",
    "GS40nitrrk_u:6049": " vyastānāṃ vā samastānāṃ drāvaiścaiṣāṃ vimardayet // Rrā_3,11.16 //",
    "GS40nitrrk_u:6050": " yāmaikaṃ rasarājaṃ ca mūṣāyāṃ saṃnirodhayet /",
    "GS40nitrrk_u:6051": " puṭaikena pacettaṃ tu bhūdhare vātha mardayet // Rrā_3,11.17 //",
    "GS40nitrrk_u:6052": " sarvadrāvair yathāpūrvaṃ ruddhvā ruddhvā vipācayet /",
    "GS40nitrrk_u:6053": " ityevaṃ saptadhā kuryājjāyate mūrchito rasaḥ // Rrā_3,11.18 //",
    "GS40nitrrk_u:6054": " {utthāpanam}",
    "GS40nitrrk_u:6055": " jalaiḥ soṣṇāranālair vā lolanādutthito bhavet /",
    "GS40nitrrk_u:6056": " athavā pātanāyantre pācanādutthito bhavet /",
    "GS40nitrrk_u:6057": " evamutthāpitaḥ sūtastridhā pātyaḥ krameṇa tu // Rrā_3,11.19 //",
    "GS40nitrrk_u:6058": " {ūrdhvapātanam}",
    "GS40nitrrk_u:6059": " kākamācī jayā brāhmī cāṅgerī raktacitrakam /",
    "GS40nitrrk_u:6060": " aṅkolī rājavṛkṣaśca tilaparṇī kumārikā // Rrā_3,11.20 //",
    "GS40nitrrk_u:6061": " maṇḍūkī citrakaṃ pāṭhā kākajaṅghā śatāvarī /",
    "GS40nitrrk_u:6062": " bhūpāṭalī devadālī nirguṇḍī girikarṇikā // Rrā_3,11.21 //",
    "GS40nitrrk_u:6063": " śaṇapuṣpyārdrakaṃ śṛṅgī gojihvā kṣīrakandakam /",
    "GS40nitrrk_u:6064": " nīlī caiṣāṃ samastānāṃ vyastānāṃ ca dravairdinam // Rrā_3,11.22 //",
    "GS40nitrrk_u:6065": " tāmrapādayutaṃ sūtaṃ mardayedamlakaiḥ saha /",
    "GS40nitrrk_u:6066": " tatpiṣṭaḥ pātayedyantre cordhvapātanake punaḥ // Rrā_3,11.23 //",
    "GS40nitrrk_u:6067": " ādāya mardayettadvattāmracūrṇena saṃyutam /",
    "GS40nitrrk_u:6068": " pātayenmardayeccaiva tāmraṃ dattvā punaḥ punaḥ /",
    "GS40nitrrk_u:6069": " ityevaṃ saptadhā kuryānmardanaṃ pātanaṃ kramāt // Rrā_3,11.24 //",
    "GS40nitrrk_u:6070": " ūrdhvalagnaṃ samādāya adhaḥpātena pātayet // Rrā_3,11.25 //",
    "GS40nitrrk_u:6071": " {adhaḥpātanam}",
    "GS40nitrrk_u:6072": " triphalā rājikā śigrustryūṣaṃ lavaṇacitrakam /",
    "GS40nitrrk_u:6073": " sūtatulyaṃ tu tatsarvaṃ kāñjikair mardayeddinam // Rrā_3,11.26 //",
    "GS40nitrrk_u:6074": " tena limped ūrdhvabhāṇḍaṃ pṛṣṭhe deyaṃ puṭaṃ laghu /",
    "GS40nitrrk_u:6075": " adhaḥpātanayantre tu pātitaṃ tu samuddharet // Rrā_3,11.27 //",
    "GS40nitrrk_u:6076": " {tiryakpātanam}",
    "GS40nitrrk_u:6077": " triphalā rājikā śigrustryūṣaṃ lavaṇacitrakam /",
    "GS40nitrrk_u:6078": " dhānyābhrakaṃ rasaṃ sarvaṃ mardayedāranālakaiḥ // Rrā_3,11.28 //",
    "GS40nitrrk_u:6079": " naṣṭapiṣṭaṃ tu tat pātyaṃ tiryagyantre dṛḍhāgninā // Rrā_3,11.29 //",
    "GS40nitrrk_u:6080": " {nirodhanam}",
    "GS40nitrrk_u:6081": " lavaṇenāmbupiṣṭena haṇḍikāntargataṃ rasam /",
    "GS40nitrrk_u:6082": " ācchādyātha jalaṃ kiṃcit kṣiptvā śrāveṇa rodhayet /",
    "GS40nitrrk_u:6083": " ūrdhvaṃ laghupuṭaṃ deyaṃ labdhvāpyadho bhavedrasaḥ // Rrā_3,11.30 //",
    "GS40nitrrk_u:6084": " {dīpanam}",
    "GS40nitrrk_u:6085": " trikṣāraṃ pañcalavaṇaṃ bhūkhagaṃ śigrumūlakam /",
    "GS40nitrrk_u:6086": " svarṇapuṣpī ca kāsīsaṃ maricaṃ rājikā madhu // Rrā_3,11.31 //",
    "GS40nitrrk_u:6087": " kṣīrakando jayā kanyā vijayā girikarṇikā /",
    "GS40nitrrk_u:6088": " kākajaṅghā śoṇapuṣpī pātālagaruḍī kaṇā // Rrā_3,11.32 //",
    "GS40nitrrk_u:6089": " vandhyākarkoṭakī vahnirvyastaṃ vātha samastakam /",
    "GS40nitrrk_u:6090": " peṣayedamlavargeṇa taddravairmardayedrasam // Rrā_3,11.33 //",
    "GS40nitrrk_u:6091": " dinānte bandhayedvastre dolāyantre tryahaṃ pacet /",
    "GS40nitrrk_u:6092": " pūrvadrāvairghaṭe pūrṇe grāsārthī jāyate rasaḥ // Rrā_3,11.34 //",
    "GS40nitrrk_u:6093": " {anuvāsanam}",
    "GS40nitrrk_u:6094": " dīpitaṃ rasarājaṃ tu jambīrarasasaṃyutam /",
    "GS40nitrrk_u:6095": " dinaikaṃ dhārayed gharme mṛtpātre vāsito bhavet // Rrā_3,11.35 //",
    "GS40nitrrk_u:6096": " svedanādiśubhakarmasaṃskṛtaḥ saptakañcukavivarjito bhavet /",
    "GS40nitrrk_u:6097": " aṣṭamāṃśam avaśiṣyate tadā śuddhasūta iti kathyate budhaiḥ // Rrā_3,11.36 //",
    "GS40nitrrk_u:6098": " RRĀ, 3, 12",
    "GS40nitrrk_u:6099": " samukhavimukhasūte jāraṇārthaṃ pravakṣye vividhasulabhayogairbhojanaṃ gaṃdhakasya /",
    "GS40nitrrk_u:6100": " tadanu ca ghanacūrṇairbhojanaṃ pācanaṃ syāt nikhilasūtavibhūtyai vārtikānāṃ sukhāya // Rrā_3,12.1 //",
    "GS40nitrrk_u:6101": " {mercur:: jāraṇa of sulfur}",
    "GS40nitrrk_u:6102": " gaṃdhakaṃ sūkṣmacūrṇaṃ tu saptadhā bṛhatīdravaiḥ /",
    "GS40nitrrk_u:6103": " bhāvayedvātha vṛntākarasenaiva tu saptadhā // Rrā_3,12.2 //",
    "GS40nitrrk_u:6104": " palaikaṃ pāradaṃ śuddhaṃ kācakūpyantare kṣipet /",
    "GS40nitrrk_u:6105": " karṣakaṃ bhāvitaṃ gaṃdhaṃ karpūraṃ māṣamātrakam // Rrā_3,12.3 //",
    "GS40nitrrk_u:6106": " kṣiptvā tatra mukhaṃ ruddhvā mṛdā kūpīṃ ca lepayet /",
    "GS40nitrrk_u:6107": " dīpāgninā dinaṃ pacyānmukhamudghāṭayetpunaḥ // Rrā_3,12.4 //",
    "GS40nitrrk_u:6108": " jīrṇe gaṃdhaṃ ca karpūraṃ dattvā tadvacca jārayet /",
    "GS40nitrrk_u:6109": " evaṃ śataguṇe jīrṇe gaṃdhakaṃ jārayedrase // Rrā_3,12.5 //",
    "GS40nitrrk_u:6110": " {mercury:: jāraṇa of sulfur}",
    "GS40nitrrk_u:6111": " kāsīsaṃ caiva saurāṣṭrī sajjīkṣāreṇa modakam /",
    "GS40nitrrk_u:6112": " śigrutoyena saṃyuktaṃ kṛtvā bhāvyamanena vai // Rrā_3,12.6 //",
    "GS40nitrrk_u:6113": " saptāhaṃ cūrṇitaṃ gaṃdhaṃ taṃ gaṃdhaṃ jārayetpunaḥ /",
    "GS40nitrrk_u:6114": " iṣṭikāgartamadhye tu samyak śuddharasaṃ kṣipet // Rrā_3,12.7 //",
    "GS40nitrrk_u:6115": " mukhaṃ svacchena vastreṇa chādayettasya pṛṣṭhataḥ /",
    "GS40nitrrk_u:6116": " daśāṃśaṃ gaṃdhakaṃ dattvā śrāvakeṇa nirodhayet // Rrā_3,12.8 //",
    "GS40nitrrk_u:6117": " pṛṣṭhe laghupuṭaṃ deyaṃ jīrṇe gaṃdhaṃ punaḥ kṣipet /",
    "GS40nitrrk_u:6118": " evaṃ śataguṇaṃ jāryaṃ gaṃdhakaṃ pārade śanaiḥ // Rrā_3,12.9 //",
    "GS40nitrrk_u:6119": " {mercury:: jāraṇa of pakvabīja}",
    "GS40nitrrk_u:6120": " taṃ rasaṃ taptakhalve tu kṣipedvastreṇa gālitam /",
    "GS40nitrrk_u:6121": " pādāṃśakaṃ pakvabījaṃ dattvāmlairmardayeddinam // Rrā_3,12.10 //",
    "GS40nitrrk_u:6122": " taṃ kṣipeccāraṇāyantre jaṃbīrarasasaṃyutam /",
    "GS40nitrrk_u:6123": " taṃ yaṃtraṃ dhārayed gharme jārito jāyate rasaḥ // Rrā_3,12.11 //",
    "GS40nitrrk_u:6124": " {mercury:: jāraṇa of pakvabīja}",
    "GS40nitrrk_u:6125": " saviḍaṃ kalayedyaṃtre dinaikaṃ tu puṭe pacet /",
    "GS40nitrrk_u:6126": " jāritaṃ syātpunarbījaṃ dattvā jāryaṃ ca pūrvavat /",
    "GS40nitrrk_u:6127": " jārayecca punastadvadevaṃ jāryaṃ samaṃ kramāt // Rrā_3,12.12 //",
    "GS40nitrrk_u:6128": " {mercury:: sāraṇā with pakvabīja}",
    "GS40nitrrk_u:6129": " jāritaṃ sāraṇāyantre kṣipettailaṃ vasānvitam /",
    "GS40nitrrk_u:6130": " drāvitaṃ nālamūṣāyāṃ pakvabījarasānvitam // Rrā_3,12.13 //",
    "GS40nitrrk_u:6131": " tadyaṃtre dhārayedevaṃ sārito jārayedrasaḥ /",
    "GS40nitrrk_u:6132": " sāritaṃ tatpunarmardyaṃ pūrvavad biḍasaṃyutam // Rrā_3,12.14 //",
    "GS40nitrrk_u:6133": " jārayetkacchape yaṃtre jīrṇe bīje tu sārayet /",
    "GS40nitrrk_u:6134": " pūrvavat sāraṇāyantre bījena dviguṇena vai // Rrā_3,12.15 //",
    "GS40nitrrk_u:6135": " punastaṃ jārayettadvattathaiva pratisārayet /",
    "GS40nitrrk_u:6136": " triguṇena tu bījena pūrvavajjārayetpunaḥ // Rrā_3,12.16 //",
    "GS40nitrrk_u:6137": " {mercury:: mukha:: ~bandhana}",
    "GS40nitrrk_u:6138": " tadrasaṃ tālakaṃ tulyaṃ tailaṃ dhattūrasaṃbhavam /",
    "GS40nitrrk_u:6139": " divyauṣadhīgaṇadrāvaṃ sarvaṃ mardyaṃ dināvadhi // Rrā_3,12.17 //",
    "GS40nitrrk_u:6140": " vajramūṣāndhitaṃ pacyātkarīṣāgnau dināvadhi /",
    "GS40nitrrk_u:6141": " punardivyauṣadhīdrāvairmardyaṃ pācyaṃ dināvadhi /",
    "GS40nitrrk_u:6142": " ityevaṃ ca punaḥ kuryātsūto baddhamukho bhavet // Rrā_3,12.18 //",
    "GS40nitrrk_u:6143": " {rasabandhanam}",
    "GS40nitrrk_u:6144": " taṃ rasaṃ dhautamākṣīkaṃ tīkṣṇaṃ śulbaṃ rasaḥ śaśī /",
    "GS40nitrrk_u:6145": " samāṃśaṃ devadālyutthadravairmardyaṃ dināvadhi // Rrā_3,12.19 //",
    "GS40nitrrk_u:6146": " tridinaṃ madhusarpirbhyāṃ marditaṃ golakīkṛtam /",
    "GS40nitrrk_u:6147": " vajramūṣāgataṃ ruddhvā śoṣyaṃ tīvrāgninā dhamet // Rrā_3,12.20 //",
    "GS40nitrrk_u:6148": " khadirāṅgārayogena khoṭabaddho bhavedrasaḥ /",
    "GS40nitrrk_u:6149": " tatkhoṭaṃ ṭaṃkaṇaiḥ kācaiḥ śodhayedvai dhamandhaman // Rrā_3,12.21 //",
    "GS40nitrrk_u:6150": " tejaḥpuñjo raso baddho bālārkasadṛśo bhavet // Rrā_3,12.22 //",
    "GS40nitrrk_u:6151": " {silver =) gold}",
    "GS40nitrrk_u:6152": " tadrasaṃ sikthakenaiva veṣṭayitvā prapūjayet /",
    "GS40nitrrk_u:6153": " śatāṃśaṃ tu drute tāre krāmaṇenaiva saṃyutam // Rrā_3,12.23 //",
    "GS40nitrrk_u:6154": " tattāraṃ jāyate svarṇaṃ jāṃbūnadasamaprabham /",
    "GS40nitrrk_u:6155": " aṣṭānavatibhāgaṃ syādityevaṃ vedhako mataḥ // Rrā_3,12.24 //",
    "GS40nitrrk_u:6156": " {mercury:: mukhakaraṇa}",
    "GS40nitrrk_u:6157": " atha vakṣye rasendrasya vāsitasya mukhaṃ kramāt /",
    "GS40nitrrk_u:6158": " yena vyomādivaikrāntaṃ caratyāśvabhiṣecitam // Rrā_3,12.25 //",
    "GS40nitrrk_u:6159": " amlavetasajaṃbīrabījapūrakabhūkhagaiḥ /",
    "GS40nitrrk_u:6160": " tridinaṃ mardayetsūtaṃ bhūnāgaiśca dinatrayam /",
    "GS40nitrrk_u:6161": " taptakhalve dinaṃ mardyaṃ sūtasyetthaṃ mukhaṃ bhavet // Rrā_3,12.26 //",
    "GS40nitrrk_u:6162": " {mercury:: mukhakaraṇa}",
    "GS40nitrrk_u:6163": " madhyagartasamāyuktaṃ kārayediṣṭikādvayam /",
    "GS40nitrrk_u:6164": " dhānyābhraṃ gaṃdhakaṃ śuddhaṃ pratyekaṃ daśaniṣkakam // Rrā_3,12.27 //",
    "GS40nitrrk_u:6165": " yāmaṃ jambīrajairdrāvair mardyaṃ tenaiva lepayet /",
    "GS40nitrrk_u:6166": " gartadvayaṃ samāṃśena hyadhogartaṃ suśodhitam // Rrā_3,12.28 //",
    "GS40nitrrk_u:6167": " viṃśaniṣkaṃ kṣipetsūtam ūrdhvaṃ deyāpareṣṭikā /",
    "GS40nitrrk_u:6168": " liptvā mṛllavaṇaiḥ saṃdhiṃ dīptāgniṃ jvālayedadhaḥ // Rrā_3,12.29 //",
    "GS40nitrrk_u:6169": " avicchinnaṃ divārātrau yāvatsaptadināvadhi /",
    "GS40nitrrk_u:6170": " svāṃgaśītaṃ samuddhṛtya rasaṃ kiṭṭavivarjitam /",
    "GS40nitrrk_u:6171": " ityevaṃ tu tridhā kuryādrasasya tu mukhaṃ bhavet // Rrā_3,12.30 //",
    "GS40nitrrk_u:6172": " {mercury:: mukhakaraṇa}",
    "GS40nitrrk_u:6173": " vaṃśanālāndhitaṃ sūtaṃ bhāṇḍe gomūtrapūrite /",
    "GS40nitrrk_u:6174": " trisaptāhaṃ paceccullyāṃ sūtasyetthaṃ mukhaṃ bhavet // Rrā_3,12.31 //",
    "GS40nitrrk_u:6175": " {parallel between saṃskāras and ritual}",
    "GS40nitrrk_u:6176": " samukhe nirmukhe sūte vakṣyate jāraṇaṃ kramāt /",
    "GS40nitrrk_u:6177": " khalvapītaṃ raso liṅgaṃ mardanaṃ mārjanaṃ smṛtam // Rrā_3,12.32 //",
    "GS40nitrrk_u:6178": " nānauṣadhīrasaiḥ snānaṃ sattvairbījaiḥ prapūjanam /",
    "GS40nitrrk_u:6179": " svarṇādiratnajātaiśca upahāraṃ prakalpayet // Rrā_3,12.33 //",
    "GS40nitrrk_u:6180": " naivedyaṃ rañjanaṃ divyaṃ sāraṇā syādvisarjanam /",
    "GS40nitrrk_u:6181": " vedhanaṃ dehaloheṣu samyakpūjāvidheḥ phalam // Rrā_3,12.34 //",
    "GS40nitrrk_u:6182": " yāvaddināni vahnau tu dhāraṇe jāryate rasaḥ /",
    "GS40nitrrk_u:6183": " tāvadyugasahasrāṇi śivaloke mahīyate // Rrā_3,12.35 //",
    "GS40nitrrk_u:6184": " yatkiṃcidrasarājasya sādhanārthe vyayo bhavet /",
    "GS40nitrrk_u:6185": " tatsarvaṃ koṭiguṇitaṃ datte śrī bhairavī dhruvam // Rrā_3,12.36 //",
    "GS40nitrrk_u:6186": " sādhakānāṃ sudhīrāṇām iha loke paratra ca /",
    "GS40nitrrk_u:6187": " ato bhūpairvārtikendraiḥ sādhyaḥ syād bhuktimuktidaḥ // Rrā_3,12.37 //",
    "GS40nitrrk_u:6188": " {abhra:: preparation for cāraṇa}",
    "GS40nitrrk_u:6189": " arkakṣīreṇa dhānyābhraṃ dinaṃ mardyaṃ nirudhya ca /",
    "GS40nitrrk_u:6190": " kapotākhye puṭe pacyāt kṣīrairyāmaṃ vimardayet // Rrā_3,12.38 //",
    "GS40nitrrk_u:6191": " ruddhvādhaḥ pūrvavatpacyādevaṃ vāracatuṣṭayam /",
    "GS40nitrrk_u:6192": " tridhā ca mūlakadrāvai rambhākandadravaistridhā // Rrā_3,12.39 //",
    "GS40nitrrk_u:6193": " apāmārgakākamācīmīnākṣībhṛṅgarāṇmuniḥ /",
    "GS40nitrrk_u:6194": " punarnavā meghanādo vidāriścitrakaṃ tathā // Rrā_3,12.40 //",
    "GS40nitrrk_u:6195": " kramād eṣāṃ dravaireva mardanaṃ puṭapācanam /",
    "GS40nitrrk_u:6196": " ekaikenaikavāraṃ ca dattvā tadbhāvayetpunaḥ // Rrā_3,12.41 //",
    "GS40nitrrk_u:6197": " śatāvarī tālamūlī kadalī taṇḍulīyakam /",
    "GS40nitrrk_u:6198": " arkaḥ punarnavā śigruryavaciñcā hyanukramāt // Rrā_3,12.42 //",
    "GS40nitrrk_u:6199": " pratidravair dinaikaṃ tu bhāvitaṃ cāraṇe hitam // Rrā_3,12.43 //",
    "GS40nitrrk_u:6200": " {abhra:: Vorbereitung auf cāraṇa}",
    "GS40nitrrk_u:6201": " arkakṣīraistu dhānyābhraṃ yāmaṃ mardyaṃ nirudhya ca /",
    "GS40nitrrk_u:6202": " kapotākhye puṭe pacyādevaṃ vārāṃścaturdaśa // Rrā_3,12.44 //",
    "GS40nitrrk_u:6203": " kadalī musalī śigrurvandhyāṅkollārkapīlukam /",
    "GS40nitrrk_u:6204": " nāgavallī kuberākṣī bhūmyapāmārgatumbaruḥ // Rrā_3,12.45 //",
    "GS40nitrrk_u:6205": " eṣāmekadravaṃ grāhyaṃ kāṃjike vyomasaṃyutam /",
    "GS40nitrrk_u:6206": " sarvametatkṣiped bhāṇḍe tanmadhye pācayet tryaham // Rrā_3,12.46 //",
    "GS40nitrrk_u:6207": " pūrvābhraṃ dolikāyantre samuddhṛtyātha śoṣayet /",
    "GS40nitrrk_u:6208": " kāsīsaṃ tuvarī sindhuṣṭaṃkaṇaṃ ca samaṃ samam // Rrā_3,12.47 //",
    "GS40nitrrk_u:6209": " sarvametaddaśāṃśaṃ tu kṣiptvā tasminvimardayet /",
    "GS40nitrrk_u:6210": " dinaikaṃ taptakhalve tu kṣiptvā tasminvimardayet // Rrā_3,12.48 //",
    "GS40nitrrk_u:6211": " dinaikaṃ taptakhalve tu tadabhraṃ cāraṇe hitam // Rrā_3,12.49 //",
    "GS40nitrrk_u:6212": " {abhra:: preparation for cāraṇa}",
    "GS40nitrrk_u:6213": " śatavāraṃ drutaṃ nāgaṃ muṇḍīdrāve vinikṣipet /",
    "GS40nitrrk_u:6214": " tena drāveṇa dhānyābhraṃ marditaṃ saptadhā puṭet /",
    "GS40nitrrk_u:6215": " mardyaṃ mardyaṃ nirudhyātha kapotākhye puṭe pacet // Rrā_3,12.50 //",
    "GS40nitrrk_u:6216": " tattulyaṃ gaṃdhakaṃ dattvā pūrvoktairmuṇḍikādravaiḥ // Rrā_3,12.51 //",
    "GS40nitrrk_u:6217": " sastanyair bījapūrotthair drāvairbhāvyaṃ dināvadhi /",
    "GS40nitrrk_u:6218": " etadabhraṃ tu sūtasya cāraṇe paramaṃ hitam // Rrā_3,12.52 //",
    "GS40nitrrk_u:6219": " {siddhamūlī}",
    "GS40nitrrk_u:6220": " vyāghrapādī haṃsapādī kadalyagnikumārikāḥ /",
    "GS40nitrrk_u:6221": " bṛhatī lāṅgalī vajrī khaṇḍajārīndravāruṇī // Rrā_3,12.53 //",
    "GS40nitrrk_u:6222": " vandhyākarkoṭakī mūṣā sarpākṣī śaṅkhapuṣpikā /",
    "GS40nitrrk_u:6223": " maṇḍūkī agnimathano vikhyātā siddhamūlikā // Rrā_3,12.54 //",
    "GS40nitrrk_u:6224": " etāḥ samastā vyastā vā coktasthāne niyojayet // Rrā_3,12.55 //",
    "GS40nitrrk_u:6225": " {mercury:: samukha: :",
    "GS40nitrrk_u:6226": " cāraṇa of abhra}",
    "GS40nitrrk_u:6227": " athātaḥ samukhe sūte pūrvābhraṃ ṣoḍaśāṃśakam /",
    "GS40nitrrk_u:6228": " dattvā mardyaṃ taptakhalve siddhamūlīdravairdinam // Rrā_3,12.56 //",
    "GS40nitrrk_u:6229": " tatastaṃ cāraṇāyaṃtre jaṃbīrarasasaṃyutam /",
    "GS40nitrrk_u:6230": " gharme dhāryaṃ dinaikaṃ tu caratyeva na saṃśayaḥ // Rrā_3,12.57 //",
    "GS40nitrrk_u:6231": " {mercury:: lakṣa-/",
    "GS40nitrrk_u:6232": " koṭivedhin}",
    "GS40nitrrk_u:6233": " cāritaṃ bandhayedvastre dolāyaṃtre dināvadhi /",
    "GS40nitrrk_u:6234": " siddhamūlīdravairyuktaiḥ pātanājjīryate hyalam // Rrā_3,12.58 //",
    "GS40nitrrk_u:6235": " ajīrṇaṃ cetpacedyaṃtre kacchapākhye dināvadhi /",
    "GS40nitrrk_u:6236": " aṣṭamāṃśaṃ viḍaṃ dattvā caratyeva na saṃśayaḥ // Rrā_3,12.59 //",
    "GS40nitrrk_u:6237": " anena kramayogena cāryaṃ jāryaṃ punaḥ punaḥ /",
    "GS40nitrrk_u:6238": " jīrṇe śataguṇe samyak sahasrāṃśena vidhyati // Rrā_3,12.60 //",
    "GS40nitrrk_u:6239": " sahasraguṇite jīrṇe lakṣavedhī bhavedrasaḥ /",
    "GS40nitrrk_u:6240": " tadvallakṣaguṇe jīrṇe koṭivedhī bhavedrasaḥ // Rrā_3,12.61 //",
    "GS40nitrrk_u:6241": " kṛṣṇābhraṃ vā suvarṇaṃ vā yathāśaktyā tu jārayet /",
    "GS40nitrrk_u:6242": " pūrvavatkramayogena phalaṃ syādubhayoḥ samam // Rrā_3,12.62 //",
    "GS40nitrrk_u:6243": " {mercury:: for production of silver}",
    "GS40nitrrk_u:6244": " anenaiva krameṇaiva tāraṃ vā śvetamabhrakam /",
    "GS40nitrrk_u:6245": " jārayettu yathāśaktyā tārakarmaṇi śasyate // Rrā_3,12.63 //",
    "GS40nitrrk_u:6246": " {mercury:: mukhabandhana,",
    "GS40nitrrk_u:6247": " koṭivedhin}",
    "GS40nitrrk_u:6248": " pūrvavat pakvabījena sāraṇādi yathākramam /",
    "GS40nitrrk_u:6249": " kartavyaṃ rasarājasya vedhanaṃ krāmaṇaṃ tathā // Rrā_3,12.64 //",
    "GS40nitrrk_u:6250": " caṃdrārkaṃ jārayetsarvaṃ tāmraṃ vā tārakarmaṇi /",
    "GS40nitrrk_u:6251": " evaṃ śataguṇe jīrṇe sahasrāṃśena vedhayet // Rrā_3,12.65 //",
    "GS40nitrrk_u:6252": " sahasraguṇite jīrṇe pūrvavatsāraṇātrayam /",
    "GS40nitrrk_u:6253": " kṛtvā jāryaṃ punastadvaccārayecca tridhā punaḥ // Rrā_3,12.66 //",
    "GS40nitrrk_u:6254": " ityevaṃ ca punaḥ sāryaṃ punaḥ sāryaṃ ca jārayet /",
    "GS40nitrrk_u:6255": " mukhabandhādivedhāntaṃ kārayetpūrvavadrase // Rrā_3,12.67 //",
    "GS40nitrrk_u:6256": " tenaiva lakṣabhāgena divyaṃ bhavati kāṃcanam /",
    "GS40nitrrk_u:6257": " yadā lakṣaguṇe jīrṇe tridhā sāryaṃ ca jārayet // Rrā_3,12.68 //",
    "GS40nitrrk_u:6258": " ityevaṃ saptadhā kāryaṃ bandhayecca tato mukham /",
    "GS40nitrrk_u:6259": " pūrvavatkrāmaṇāntaṃ ca kṛto'sau jāyate rasaḥ // Rrā_3,12.69 //",
    "GS40nitrrk_u:6260": " koṭivedhī tu caṃdrārke satyaṃ śaṃkarabhāṣitam // Rrā_3,12.70 //",
    "GS40nitrrk_u:6261": " {mercury:: nirmukha:: cāraṇa}",
    "GS40nitrrk_u:6262": " atha nirmukhasūtasya vakṣye cāraṇajāraṇe /",
    "GS40nitrrk_u:6263": " śuddhasūte tu vaikrāṃtaṃ māritaṃ ṣoḍaśāṃśakam // Rrā_3,12.71 //",
    "GS40nitrrk_u:6264": " kṣiptvā mardyaṃ taptakhalve siddhamūlīrasaistryaham /",
    "GS40nitrrk_u:6265": " saṃskāreṇa hyanenaiva nirmukhaścarati dhruvam // Rrā_3,12.72 //",
    "GS40nitrrk_u:6266": " {mercury:: cāraṇa:: nirmukha}",
    "GS40nitrrk_u:6267": " athavā taptakhalve tu bhūlatāsaṃyutaṃ rasam /",
    "GS40nitrrk_u:6268": " mardayettridinaṃ paścātpātyaṃ pātanayantrake // Rrā_3,12.73 //",
    "GS40nitrrk_u:6269": " saṃskāreṇa hyanenāpi nirmukhaṃ carati kṣaṇāt // Rrā_3,12.74 //",
    "GS40nitrrk_u:6270": " {mercury:: jāraṇa:: nirmukha}",
    "GS40nitrrk_u:6271": " asyaiva jāraṇāyogyo vyomasaṃskāra ucyate /",
    "GS40nitrrk_u:6272": " dhānyābhramamlavargeṇa dolāyaṃtre tryahaṃ pacet /",
    "GS40nitrrk_u:6273": " snuhīkṣīraistato mardyaṃ yāmaikaṃ cāndhitaṃ dhamet // Rrā_3,12.75 //",
    "GS40nitrrk_u:6274": " kapotākhyapuṭaikena tamādāyātha mardayet /",
    "GS40nitrrk_u:6275": " mūlakaṃ kadalīkandaṃ mīnākṣī kākamācikā // Rrā_3,12.76 //",
    "GS40nitrrk_u:6276": " munir ārdrakavarṣābhūmeghanādāpāmārgakam /",
    "GS40nitrrk_u:6277": " eraṇḍaśca dravaireṣāṃ pṛthagdeyaṃ puṭaṃ laghu // Rrā_3,12.77 //",
    "GS40nitrrk_u:6278": " dolāyaṃtre tataḥ pacyādvajrīkṣīrairdināvadhi /",
    "GS40nitrrk_u:6279": " vacā nimbaṃ dhūmasāraṃ kāsīsaṃ ca sucūrṇitam // Rrā_3,12.78 //",
    "GS40nitrrk_u:6280": " abhrasya ṣoḍaśāṃśena pratyekaṃ miśrayettataḥ /",
    "GS40nitrrk_u:6281": " mardayettāmrakhalve tu caṇakāmlairdināvadhi // Rrā_3,12.79 //",
    "GS40nitrrk_u:6282": " navasārairayaḥpātraṃ lepayettatra nikṣipet /",
    "GS40nitrrk_u:6283": " pāradaṃ sādhitaṃ sābhraṃ caṇakāmlaṃ ca kāṃjikam // Rrā_3,12.80 //",
    "GS40nitrrk_u:6284": " mṛdvagninā paceccullyāṃ rasaścarati tatkṣaṇāt /",
    "GS40nitrrk_u:6285": " jārayetpūrvayogena tataścāryaṃ ca jārayet // Rrā_3,12.81 //",
    "GS40nitrrk_u:6286": " mātrā yuktir yathāpūrvaṃ seyaṃ nirmukhajāraṇā /",
    "GS40nitrrk_u:6287": " kṛṣṇābhrakaṃ suvarṇaṃ ca jāryaṃ syāddhemakarmaṇi // Rrā_3,12.82 //",
    "GS40nitrrk_u:6288": " tāraṃ vā śvetamabhraṃ vā jāryaṃ syāttārakarmaṇi /",
    "GS40nitrrk_u:6289": " sāraṇādikrāmaṇāntaṃ yathāpūrvaṃ tu jārayet // Rrā_3,12.83 //",
    "GS40nitrrk_u:6290": " kartavyaṃ sūtarāje tu tadvad bhavati kāṃcanam /",
    "GS40nitrrk_u:6291": " śvetena jārayet śvetaṃ yathābījaṃ tathāṅkuram // Rrā_3,12.84 //",
    "GS40nitrrk_u:6292": " proktaṃ yathā sugamasādhitapītagaṃdhaṃ kṛṣṇābhrahemarajataṃ sitamabhrakaṃ ca /",
    "GS40nitrrk_u:6293": " saṃsārya tadrasavare varavārtikendraḥ kuryānmahākanakabhārasahasrasaṃkhyam // Rrā_3,12.85 //",
    "GS40nitrrk_u:6294": " RRĀ, 3, 13",
    "GS40nitrrk_u:6295": " dṛṣṭayogaphalasiddhidaṃ dhruvaṃ pāradasya varajāraṇe hitam /",
    "GS40nitrrk_u:6296": " sattvapātanam anekayogato dvaṃdvamelam abhiṣekam āryakam // Rrā_3,13.1 //",
    "GS40nitrrk_u:6297": " {abhra:: śodhana}",
    "GS40nitrrk_u:6298": " mustākvāthena saptāhaṃ kuryāddhānyābhrakaṃ plutam /",
    "GS40nitrrk_u:6299": " śigrusūraṇarambhānāṃ kaṃdasyaikasya ca dravaiḥ // Rrā_3,13.2 //",
    "GS40nitrrk_u:6300": " peṭārīmūlajaṃbīradrāvairvāpyaṃ pariplutam /",
    "GS40nitrrk_u:6301": " itthaṃ plutasyābhrakasya pādāṃśaṃ ṭaṃkaṇaṃ kṣipet // Rrā_3,13.3 //",
    "GS40nitrrk_u:6302": " dinaikaṃ mardayetkhalve yuktamamlena kenacit // Rrā_3,13.4 //",
    "GS40nitrrk_u:6303": " {kāntaloha, mākṣika,",
    "GS40nitrrk_u:6304": " uparasa:: sattva:: pātana}",
    "GS40nitrrk_u:6305": " guñjāguggululākṣorṇāsarjīsarjarasaṃ guḍam /",
    "GS40nitrrk_u:6306": " kṣudramīnaṃ yavakṣāraṃ kācapiṇyākasūraṇam // Rrā_3,13.5 //",
    "GS40nitrrk_u:6307": " bhūlatā triphalā vahniḥ kṣīrakandaṃ punarnavā /",
    "GS40nitrrk_u:6308": " dhattūro lāṅgalī pāṭhā balā gaṃdhakatiktakam // Rrā_3,13.6 //",
    "GS40nitrrk_u:6309": " gokṣīraṃ paṃcalavaṇaṃ sarpavṛścikaviṣaṃ madhu /",
    "GS40nitrrk_u:6310": " ṣaḍbinduḥ kṣudraśambūkamasthīni śaśakasya ca // Rrā_3,13.7 //",
    "GS40nitrrk_u:6311": " pārāvatamalaṃ tryūṣam iṃdragopaṃ ca śigrukam /",
    "GS40nitrrk_u:6312": " godhūmaṃ sarṣapaṃ tulyaṃ chāgīdugdhena mardayet // Rrā_3,13.8 //",
    "GS40nitrrk_u:6313": " etadvyastaṃ samastaṃ vā yāmamātreṇa piṇḍitam /",
    "GS40nitrrk_u:6314": " asya piṇḍasya bhāgaikaṃ dvibhāgaṃ śodhitābhrakam // Rrā_3,13.9 //",
    "GS40nitrrk_u:6315": " pañcamāhiṣabhāgaikaṃ sarvamekatra lolayet /",
    "GS40nitrrk_u:6316": " karṣāṃśā vaṭikāḥ kāryāḥ kiṃcicchāyāviśoṣitāḥ // Rrā_3,13.10 //",
    "GS40nitrrk_u:6317": " khadirāṅgārasaṃtapte koṣṭhīyantre kṣipan kṣipan /",
    "GS40nitrrk_u:6318": " vaṭikāḥ pañcapañcaiva vaṅkanālena saṃdhaman // Rrā_3,13.11 //",
    "GS40nitrrk_u:6319": " samāptau kiṭṭamādāya sphoṭayetsvāṅgaśītalam /",
    "GS40nitrrk_u:6320": " vartulaṃ sattvamādāya śeṣakiṭṭaṃ vicūrṇayet // Rrā_3,13.12 //",
    "GS40nitrrk_u:6321": " cūrṇādardhaṃ pūrvapiṇḍaṃ tadvanmāhiṣapañcakam /",
    "GS40nitrrk_u:6322": " ekīkṛtya dhamettadvatsattvaṃ tattatsamāharet // Rrā_3,13.13 //",
    "GS40nitrrk_u:6323": " ityevaṃ ca punaḥ kuryāttridhā sattvaṃ vimuñcati /",
    "GS40nitrrk_u:6324": " anena kramayogena kāntasattvaṃ ca mākṣikam // Rrā_3,13.14 //",
    "GS40nitrrk_u:6325": " kaṭhinoparasāścānye śuddhā bhūnāgamṛttikā /",
    "GS40nitrrk_u:6326": " muñcanti sattvasaṃghātaṃ grāhayettatpṛthak pṛthak // Rrā_3,13.15 //",
    "GS40nitrrk_u:6327": " {abhra:: sattva: :",
    "GS40nitrrk_u:6328": " mṛdūkaraṇa}",
    "GS40nitrrk_u:6329": " abhrasattvaṃ samādāya samāṃśaṃ kācaṭaṃkaṇam /",
    "GS40nitrrk_u:6330": " dattvā dattvā trivāraṃ tu vajramūṣāgataṃ dhamet // Rrā_3,13.16 //",
    "GS40nitrrk_u:6331": " amlavargaṃ snuhīpatraṃ ciñcābījaṃ savalkalam /",
    "GS40nitrrk_u:6332": " kalkayettatra tatsattvaṃ saptavāraṃ niṣecayet // Rrā_3,13.17 //",
    "GS40nitrrk_u:6333": " mṛduśubhraṃ bhavetsattvaṃ saptavāraṃ niṣecayet // Rrā_3,13.18 //",
    "GS40nitrrk_u:6334": " {abhra:: sattva:: pātana}",
    "GS40nitrrk_u:6335": " dhānyābhraṃ daśabhāgaṃ syāt śuddhanāgaṃ tribhāgakam /",
    "GS40nitrrk_u:6336": " ṭaṃkaṇaṃ mākṣikaṃ sūtaṃ bhāgaikaikaṃ suśodhitam // Rrā_3,13.19 //",
    "GS40nitrrk_u:6337": " ūrṇā sarjī yavakṣāraṃ bhāgaṃ bhāgaṃ vimiśrayet /",
    "GS40nitrrk_u:6338": " mardyaṃ mūtrāmlavargābhyāṃ yathāprāptaṃ dināvadhi // Rrā_3,13.20 //",
    "GS40nitrrk_u:6339": " ajāpañcāṅgasaṃyuktaṃ pūrvavatsattvapātanam /",
    "GS40nitrrk_u:6340": " kṛtvādāya mṛdu sākṣānnirmalaṃ yojayedadhaḥ // Rrā_3,13.21 //",
    "GS40nitrrk_u:6341": " {mākṣika:: sattvam:: pātana}",
    "GS40nitrrk_u:6342": " dolāyaṃtre sāranāle mākṣikaṃ svedayeddinam /",
    "GS40nitrrk_u:6343": " cūrṇitaṃ madhusarpirbhyāṃ lohapātre dinaṃ pacet // Rrā_3,13.22 //",
    "GS40nitrrk_u:6344": " ādāya bhāvayed gharme vajrīkṣīrairdināvadhi /",
    "GS40nitrrk_u:6345": " gṛhadhūmairghṛtaiḥ kṣaudraiḥ saṃyuktaṃ mardayeddinam // Rrā_3,13.23 //",
    "GS40nitrrk_u:6346": " aṃdhamūṣāgataṃ dhmātaṃ sattvaṃ guṃjānibhaṃ bhavet // Rrā_3,13.24 //",
    "GS40nitrrk_u:6347": " {mākṣika:: sattva:: pātana}",
    "GS40nitrrk_u:6348": " kadalīkaṃdatoyena mākṣikaṃ śatadhātape /",
    "GS40nitrrk_u:6349": " bhāvitaṃ pācayedyāmaṃ sājyairvātāritailakaiḥ /",
    "GS40nitrrk_u:6350": " pūrvavaddhamanātsattvam iṃdragopanibhaṃ bhavet // Rrā_3,13.25 //",
    "GS40nitrrk_u:6351": " {mākṣika:: sattvam:: pātana}",
    "GS40nitrrk_u:6352": " snuhyarkapayasā stanyairmākṣikaṃ mardayeddinam /",
    "GS40nitrrk_u:6353": " kaṃkuṣṭhaṃ ṭaṃkaṇaṃ caiva pratipādāṃśamiśritam // Rrā_3,13.26 //",
    "GS40nitrrk_u:6354": " mūkamūṣāgataṃ dhmātaṃ sattvaṃ maṇinibhaṃ bhavet // Rrā_3,13.27 //",
    "GS40nitrrk_u:6355": " {mākṣika:: sattva:: pātana}",
    "GS40nitrrk_u:6356": " kadalīkaṃdatulasījaṃbīrāṇāṃ dravaiḥ kramāt /",
    "GS40nitrrk_u:6357": " bhāvayenmākṣikaṃ ślakṣṇaṃ pratidrāveṇa saptadhā /",
    "GS40nitrrk_u:6358": " ruddhvā dhmāte patetsattvaṃ śukasaṃnibhaṃ śubham // Rrā_3,13.28 //",
    "GS40nitrrk_u:6359": " {mākṣika:: sattva:: pātana}",
    "GS40nitrrk_u:6360": " mūtravargāmlavargaiśca dvisaptāhaṃ vibhāvayet /",
    "GS40nitrrk_u:6361": " mākṣikaṃ tīvragharmeṇa dinairamlaiśca mardayet // Rrā_3,13.29 //",
    "GS40nitrrk_u:6362": " mitrapañcakasaṃyuktairvaṭī kṛtvā dhamed dṛḍham /",
    "GS40nitrrk_u:6363": " vyomavad vaṃkanālena sattvaṃ śulbanibhaṃ bhavet // Rrā_3,13.30 //",
    "GS40nitrrk_u:6364": " {mākṣika:: sattva:: pātana}",
    "GS40nitrrk_u:6365": " stanyaiḥ kaṅkuṣṭhakaiścaiva kadalītoyasaṃyutaiḥ /",
    "GS40nitrrk_u:6366": " mitrapaṃcakasaṃyuktairmākṣikaṃ dinasaptakam // Rrā_3,13.31 //",
    "GS40nitrrk_u:6367": " bhāvitaṃ mardayedyāmaṃ dinaṃ vātāritailakaiḥ /",
    "GS40nitrrk_u:6368": " mṛdvagninā pacedyāmaṃ yāvadbhavati golakam /",
    "GS40nitrrk_u:6369": " sattvaṃ kiṃśukapuṣpābhaṃ vyomavaddhamanād bhavet // Rrā_3,13.32 //",
    "GS40nitrrk_u:6370": " {vimala:: sattva:: pātana}",
    "GS40nitrrk_u:6371": " vimalānāṃ ca śuddhānāṃ samyaksyāttāpyavadvidhiḥ // Rrā_3,13.33 //",
    "GS40nitrrk_u:6372": " {mākṣika:: sattva: :",
    "GS40nitrrk_u:6373": " dhautasattva}",
    "GS40nitrrk_u:6374": " suśuddhaṃ mākṣikaṃ cūrṇaṃ mardyamamlena kenacit /",
    "GS40nitrrk_u:6375": " kṣālayedāranālaistu hyadhasthaṃ svarṇacūrṇavat // Rrā_3,13.34 //",
    "GS40nitrrk_u:6376": " jāyate tatsamuddhṛtya dhautasattvamidaṃ bhavet /",
    "GS40nitrrk_u:6377": " yojayedvāpane caiva bījānāṃ yatra yatra vai // Rrā_3,13.35 //",
    "GS40nitrrk_u:6378": " {mākṣika:: sattva:: pātana}",
    "GS40nitrrk_u:6379": " mākṣikaṃ pañcamitrāktaṃ saptāhānte vaṭīkṛtam /",
    "GS40nitrrk_u:6380": " pūrvavaddhamanenaiva sattvaṃ lākṣānibhaṃ bhavet // Rrā_3,13.36 //",
    "GS40nitrrk_u:6381": " {manaḥśilā:: sattva:: pātana}",
    "GS40nitrrk_u:6382": " agastyaśigrujaistoyais tryahaṃ bhāvyā manaḥśilā /",
    "GS40nitrrk_u:6383": " tālakauṣadhayogena sattvaṃ hemanibhaṃ bhavet /",
    "GS40nitrrk_u:6384": " {manaḥśilā:: sattva:: pātana}",
    "GS40nitrrk_u:6385": " gomūtrairmātuluṅgāmlairdinaṃ bhāvyā manaḥśilā /",
    "GS40nitrrk_u:6386": " tāṃ raktapītapuṣpāṇāṃ rasaiḥ pittaiśca bhāvayet // Rrā_3,13.37 //",
    "GS40nitrrk_u:6387": " dinānte mardayedyāmaṃ mitrapaṃcakasaṃyutam /",
    "GS40nitrrk_u:6388": " guṭikāṃ kācakūpyantaḥ kṣiptvā tāṃ kācakūpikām /",
    "GS40nitrrk_u:6389": " sarvato'ṅgulamānena vastramṛttikayā limpet // Rrā_3,13.38 //",
    "GS40nitrrk_u:6390": " śuṣkāṃ tāṃ vālukāyaṃtre śanairmṛdvagninā pacet /",
    "GS40nitrrk_u:6391": " śuṣke drave nirudhyātha samyak mṛllavaṇairmukham // Rrā_3,13.39 //",
    "GS40nitrrk_u:6392": " caṇḍāgninā pacettāvadyāvad dvādaśayāmakam /",
    "GS40nitrrk_u:6393": " svāṃgaśītaṃ samuddhṛtya bhittvā kūpīṃ samāharet // Rrā_3,13.40 //",
    "GS40nitrrk_u:6394": " ūrdhvalagnaṃ śilāsattvaṃ bālārkakiraṇopamam // Rrā_3,13.41 //",
    "GS40nitrrk_u:6395": " {haritāla:: sattva:: pātana}",
    "GS40nitrrk_u:6396": " bhāgāḥ ṣoḍaśa tālasya viṣaṃ pāradaṭaṃkaṇam /",
    "GS40nitrrk_u:6397": " śvetābhrabaṃgayoścūrṇaṃ pratibhāgaṃ vimiśrayet // Rrā_3,13.42 //",
    "GS40nitrrk_u:6398": " sarvaṃ snuhyarkapayasā mardayeddivasatrayam /",
    "GS40nitrrk_u:6399": " śilāvad grāhayetsattvaṃ tālakātsphaṭikopamam // Rrā_3,13.43 //",
    "GS40nitrrk_u:6400": " {haritāla:: sattva:: pātana}",
    "GS40nitrrk_u:6401": " snukkṣīrakaṭutumbyutthais tālaṃ bhāvyaṃ dvisaptadhā // Rrā_3,13.44 //",
    "GS40nitrrk_u:6402": " tilasarṣapaśigrūṇi lavaṇaṃ mitrapaṃcakam /",
    "GS40nitrrk_u:6403": " ebhistulyaṃ pūrvatālaṃ dinamekaṃ vimardayet // Rrā_3,13.45 //",
    "GS40nitrrk_u:6404": " chidramūṣāgataṃ dhmātaṃ bhūdhare sattvamāharet // Rrā_3,13.46 //",
    "GS40nitrrk_u:6405": " {haritāla:: sattva:: pātana}",
    "GS40nitrrk_u:6406": " lākṣā rājī guḍaṃ śigruṣṭaṃkaṇaṃ lavaṇaṃ tilāḥ /",
    "GS40nitrrk_u:6407": " ebhistulyaṃ śuddhatālaṃ mardayedravidugdhakaiḥ // Rrā_3,13.47 //",
    "GS40nitrrk_u:6408": " dinaṃ vā vajriṇīdugdhaiḥ kuṣmāṇḍasya dravaistathā /",
    "GS40nitrrk_u:6409": " tena kalkena liptāṃtaśchidramūṣāṃ nirodhayet // Rrā_3,13.48 //",
    "GS40nitrrk_u:6410": " puṭādvā dhamanād grāhyaṃ sattvaṃ pātālayantrake // Rrā_3,13.49 //",
    "GS40nitrrk_u:6411": " {haritāla:: sattva:: pātana}",
    "GS40nitrrk_u:6412": " tālakādaṣṭamāṃśena deyaṃ sūtaṃ ca ṭaṃkaṇam /",
    "GS40nitrrk_u:6413": " kuṣmāṇḍasya rasaiḥ snuhyāḥ kṣīrairmardyaṃ dinatrayam /",
    "GS40nitrrk_u:6414": " tadgolaṃ chidramūṣāṃtargrāhyaṃ sattvaṃ ca pūrvavat // Rrā_3,13.50 //",
    "GS40nitrrk_u:6415": " {tuttha:: sattva:: pātana}",
    "GS40nitrrk_u:6416": " lākṣābhayā ca bhūnāgaṃ gṛhadhūmaṃ jaṭākaṇā /",
    "GS40nitrrk_u:6417": " niśāṭaṃkaṇamadhvājyānyebhistulyaṃ ca tutthakam // Rrā_3,13.51 //",
    "GS40nitrrk_u:6418": " sarvaṃ mardyamajākṣīrair andhamūṣāgataṃ dhamet /",
    "GS40nitrrk_u:6419": " sattvaṃ kiṃśukapuṣpābhaṃ jāyate nātra saṃśayaḥ // Rrā_3,13.52 //",
    "GS40nitrrk_u:6420": " {tuttha:: sattva:: pātana}",
    "GS40nitrrk_u:6421": " haridrāsūraṇāṅkollaṃ taṇḍulī gaṃdhakaṃ guḍam /",
    "GS40nitrrk_u:6422": " madhvājyaṭaṃkaṇaṃ tulyaṃ tutthamebhiḥ samaṃ bhavet // Rrā_3,13.53 //",
    "GS40nitrrk_u:6423": " stanyena mardayetsarvaṃ chidramūṣāṃ vilepayet /",
    "GS40nitrrk_u:6424": " ruddhvā pātālayaṃtreṇa dhmāte sattvaṃ vimuñcati // Rrā_3,13.54 //",
    "GS40nitrrk_u:6425": " {tuttha:: sattva:: pātana}",
    "GS40nitrrk_u:6426": " tutthasya ṭaṃkaṇaṃ pādaṃ cūrṇayenmadhusarpiṣā /",
    "GS40nitrrk_u:6427": " tutthena miśritaṃ dhmātaṃ koṣṭhīyantre dṛḍhāgninā /",
    "GS40nitrrk_u:6428": " dhāmite muñcate sattvaṃ kīratuṇḍasamaprabham // Rrā_3,13.55 //",
    "GS40nitrrk_u:6429": " {varanāgasattva}",
    "GS40nitrrk_u:6430": " sauvīraṃ tīkṣṇacūrṇaṃ ca mūṣāyāmandhayet samam /",
    "GS40nitrrk_u:6431": " haṭhād dhmāte bhavetsattvaṃ varanāgaṃ taducyate // Rrā_3,13.56 //",
    "GS40nitrrk_u:6432": " {rasaka:: sattva:: pātana}",
    "GS40nitrrk_u:6433": " kṣārāmlaṃ snehapittaiśca kramād bhāvyaṃ dinaṃ dinam /",
    "GS40nitrrk_u:6434": " puṣpāṇāṃ raktapītānāṃ rasairbhāvyaṃ dinadvayam // Rrā_3,13.57 //",
    "GS40nitrrk_u:6435": " rasakaṃ cūrṇayetpaścādūrṇā lākṣā niśābhayā /",
    "GS40nitrrk_u:6436": " ṭaṃkaṇaṃ śigrudhūmaṃ ca bhūnāgaṃ saptamaṃ bhavet // Rrā_3,13.58 //",
    "GS40nitrrk_u:6437": " ebhiḥ samaṃ tu taccūrṇamajākṣīreṇa mardayet /",
    "GS40nitrrk_u:6438": " yāmametena kalkena lepyā vārtākamūṣikā // Rrā_3,13.59 //",
    "GS40nitrrk_u:6439": " śuṣkā cārdhamukhāṅgārairdhmāte sattvaṃ samāharet // Rrā_3,13.60 //",
    "GS40nitrrk_u:6440": " {rasaka:: sattva:: pātana}",
    "GS40nitrrk_u:6441": " rasakasyaikabhāgaṃ tu triphalāmitrapaṃcakam /",
    "GS40nitrrk_u:6442": " rajanīgṛhadhūmaṃ ca daśānāmekabhāgakam // Rrā_3,13.61 //",
    "GS40nitrrk_u:6443": " ajākṣīrairdinaṃ mardyam athavāmlena kenacit /",
    "GS40nitrrk_u:6444": " pūrvavad grāhayetsattvaṃ rasakātkuṭilaprabham // Rrā_3,13.62 //",
    "GS40nitrrk_u:6445": " {vaikrānta:: sattva:: pātana}",
    "GS40nitrrk_u:6446": " vandhyācūrṇaṃ ca vaikrāṃtaṃ chāyāyā mardayetsamam /",
    "GS40nitrrk_u:6447": " ajāmūtrairdinaikaṃ tu sattvaṃ rajatavad bhavet // Rrā_3,13.63 //",
    "GS40nitrrk_u:6448": " {vaikrānta:: sattva:: pātana}",
    "GS40nitrrk_u:6449": " mokṣamoraṭapālāśakṣāraṃ gomūtragālitam /",
    "GS40nitrrk_u:6450": " gṛhītamātape śuṣkaṃ vajrakandaṃ ca ṭaṃkaṇam // Rrā_3,13.64 //",
    "GS40nitrrk_u:6451": " lākṣā śikhiśikhātulyaṃ vaikrāṃtaṃ sarvatulyakam /",
    "GS40nitrrk_u:6452": " meṣaśṛṃgīdravair mardyam etatsarvaṃ dināvadhi // Rrā_3,13.65 //",
    "GS40nitrrk_u:6453": " piṇḍitaṃ mūkamūṣāṃtaḥ kṛtvā dhāmyaṃ haṭhāgninā /",
    "GS40nitrrk_u:6454": " tatraiva muñcate sattvaṃ vaikrāṃtaṃ rasabandhakam // Rrā_3,13.66 //",
    "GS40nitrrk_u:6455": " {vaikrānta:: sattva:: pātana}",
    "GS40nitrrk_u:6456": " vaikrāṃtānāṃ palaikaṃ tu karṣaikaṃ ṭaṃkaṇasya ca /",
    "GS40nitrrk_u:6457": " ravikṣīrairdinaṃ bhāvyamatha śigrudravairdinam // Rrā_3,13.67 //",
    "GS40nitrrk_u:6458": " guṃjāpiṇyākavahnīnāṃ pratikarṣaṃ niyojayet /",
    "GS40nitrrk_u:6459": " etena gulikāṃ kṛtvā koṣṭhīyantre dhamed dṛḍham // Rrā_3,13.68 //",
    "GS40nitrrk_u:6460": " śaṃkhakundendusaṃkāśaṃ sattvaṃ vaikrāṃtajaṃ bhavet // Rrā_3,13.69 //",
    "GS40nitrrk_u:6461": " {vaikrānta:: sattva:: pātana}",
    "GS40nitrrk_u:6462": " vaikrāṃtaṃ vajrakaṃdaṃ ca samaṃ snukpayasā samam /",
    "GS40nitrrk_u:6463": " mahiṣīnavanītaṃ ca sakṣaudraṃ mardayeddinam /",
    "GS40nitrrk_u:6464": " pūrvavaddhamanāt sattvam iṃdragopanibhaṃ bhavet // Rrā_3,13.70 //",
    "GS40nitrrk_u:6465": " {gairika:: sattva:: pātana}",
    "GS40nitrrk_u:6466": " gairikaṃ raktavargeṇa pītavargeṇa bhāvitam /",
    "GS40nitrrk_u:6467": " saptāhaṃ mardayedyāmaṃ mitrapaṃcakasaṃyutam /",
    "GS40nitrrk_u:6468": " tadvaṭī koṣṭhikāyaṃtre sattvaṃ muñcati nirmalam // Rrā_3,13.71 //",
    "GS40nitrrk_u:6469": " {saurāṣṭrī:: sattva:: pātana}",
    "GS40nitrrk_u:6470": " sitā sitā ca saurāṣṭrī gopittairbhāvayettu tām /",
    "GS40nitrrk_u:6471": " śatavāraṃ prayatnena mitrapaṃcakasaṃyutam /",
    "GS40nitrrk_u:6472": " dhamanānmuñcate sattvaṃ krāmakaṃ koṣṭhiyaṃtrake // Rrā_3,13.72 //",
    "GS40nitrrk_u:6473": " {sasyaka:: sattva:: pātana}",
    "GS40nitrrk_u:6474": " sasyakaṃ cūrṇitaṃ bhāvyaṃ dinaṃ śaśakaraktakaiḥ /",
    "GS40nitrrk_u:6475": " strīmūtrairvātha gomūtraistatpādāṃśāṃ niśāṃ kṣipet /",
    "GS40nitrrk_u:6476": " mardyaṃ karaṃjatailena yāmaikaṃ golakaṃ ca tat // Rrā_3,13.73 //",
    "GS40nitrrk_u:6477": " aṃdhamūṣāgataṃ dhāmyaṃ ghaṭikārdhaṃ dṛḍhāgninā /",
    "GS40nitrrk_u:6478": " iṃdragopakasaṃkāśaṃ sattvaṃ muñcati śobhanam // Rrā_3,13.74 //",
    "GS40nitrrk_u:6479": " {kāsīsa:: sattva:: pātana}",
    "GS40nitrrk_u:6480": " caturvidhaṃ tu kāsīsaṃ raktaṃ pītaṃ sitāsitam /",
    "GS40nitrrk_u:6481": " mardayet pittavargeṇa tiktakośātakīdravaiḥ // Rrā_3,13.75 //",
    "GS40nitrrk_u:6482": " kāsamardadravaiścaiva mitrapaṃcakasaṃyutaiḥ /",
    "GS40nitrrk_u:6483": " tadvaṭīḥ koṣṭhikāyaṃtre dhmāte sattvaṃ vimuñcati // Rrā_3,13.76 //",
    "GS40nitrrk_u:6484": " {rājāvarta:: sattva:: pātana}",
    "GS40nitrrk_u:6485": " rājāvartamayaḥ pātre pācayenmāhiṣairghṛtaiḥ /",
    "GS40nitrrk_u:6486": " payobhiśca dinaṃ pacyānmitrapaṃcakasaṃyutam // Rrā_3,13.77 //",
    "GS40nitrrk_u:6487": " rajanyāḥ pañcagavyena piṇḍībaddhaṃ tu kārayet /",
    "GS40nitrrk_u:6488": " khadirāṃgārasaṃyogāt koṣṭhyāṃ sattvaṃ vimuñcati // Rrā_3,13.78 //",
    "GS40nitrrk_u:6489": " {srotoñjana:: parīkṣā}",
    "GS40nitrrk_u:6490": " valmīkaśikharākāraṃ bhaṅge nīlotpaladyuti /",
    "GS40nitrrk_u:6491": " gharṣaṇe gairikacchāyaṃ srotoṃjanamidaṃ bhavet // Rrā_3,13.79 //",
    "GS40nitrrk_u:6492": " {srotoñjana: :",
    "GS40nitrrk_u:6493": " sattva:: pātana}",
    "GS40nitrrk_u:6494": " rājāvartakavatsattvaṃ grāhyaṃ srotoṃjanādapi // Rrā_3,13.80 //",
    "GS40nitrrk_u:6495": " {dvandvam. of vyomasattva and minerals}",
    "GS40nitrrk_u:6496": " vyomasattvasya cūrṇaṃ tu yatkiṃciddhātucūrṇakam /",
    "GS40nitrrk_u:6497": " dvandvamelāpaliptāyāṃ mūṣāyāṃ tad dvayaṃ samam // Rrā_3,13.81 //",
    "GS40nitrrk_u:6498": " dhmātavyam arivargeṇa kṣipte milati tatkṣaṇam // Rrā_3,13.82 //",
    "GS40nitrrk_u:6499": " {sattva:: melāpana}",
    "GS40nitrrk_u:6500": " viṣaṃ ṭaṅkaṇaguṃjāśca khuraṃ śṛṅgaṃ ca bheṣajam /",
    "GS40nitrrk_u:6501": " maṇḍūkavasayā piṣṭvā mūṣālepaṃ tu kārayet // Rrā_3,13.83 //",
    "GS40nitrrk_u:6502": " tasyāṃ milati sattvāni cūrṇāni vividhāni ca /",
    "GS40nitrrk_u:6503": " {dvandvamel:: lepa for ~}",
    "GS40nitrrk_u:6504": " trikṣāraṃ dhātakīpuṣpaṃ gugguluṃ ca samaṃ samam /",
    "GS40nitrrk_u:6505": " strīstanyaiḥ peṣito lepo dvaṃdvamelāpane hitaḥ // Rrā_3,13.84 //",
    "GS40nitrrk_u:6506": " {sarvasattvamelāpana (2)}",
    "GS40nitrrk_u:6507": " varṣābhūḥ kadalīkaṃdaḥ kākamācī punarnavā /",
    "GS40nitrrk_u:6508": " guṃjā narakapālaṃ ca ṭaṃkaṇaṃ peṣayetsamam /",
    "GS40nitrrk_u:6509": " anena pūrvavallepāddhemābhraṃ milati kṣaṇāt // Rrā_3,13.85 //",
    "GS40nitrrk_u:6510": " {melāpana:: metals, sattva and/",
    "GS40nitrrk_u:6511": " or mahārasas}",
    "GS40nitrrk_u:6512": " tāraṃ ca vyomasattvaṃ ca anenaiva tu melayet /",
    "GS40nitrrk_u:6513": " lāṅgalī camarīkeśānkuśakārpāsayoḥ phalam // Rrā_3,13.86 //",
    "GS40nitrrk_u:6514": " bhūlatām iṃdragopaṃ ca pāṣāṇabhedikā samam /",
    "GS40nitrrk_u:6515": " nārīstanyena saṃpeṣya mūṣālepaṃ tu kārayet // Rrā_3,13.87 //",
    "GS40nitrrk_u:6516": " sarvalohāni sattvāni tathā caiva mahārasāḥ /",
    "GS40nitrrk_u:6517": " milanti nātra saṃdehas tīvradhmānānalena tu // Rrā_3,13.88 //",
    "GS40nitrrk_u:6518": " {dvandvamelāpaka}",
    "GS40nitrrk_u:6519": " viṣaṃ chuchundarīmāṃsaṃ ṭaṃkaṇaṃ samapeṣitam /",
    "GS40nitrrk_u:6520": " mūṣālepamanenaiva kṛtvā tatra vinikṣipet /",
    "GS40nitrrk_u:6521": " yatkiṃcid dvaṃdvayogaṃ tu dhamanena milatyalam // Rrā_3,13.89 //",
    "GS40nitrrk_u:6522": " {dvandvamelāpaka}",
    "GS40nitrrk_u:6523": " kaṅguṇītailasampiṣṭamapāmārgasya bhasmakam /",
    "GS40nitrrk_u:6524": " tena praliptāyāṃ dvaṃdvaṃ kṣiptvā dhameddhaṭhāt /",
    "GS40nitrrk_u:6525": " milatyeva na saṃdehastattanmārakavāpanāt // Rrā_3,13.90 //",
    "GS40nitrrk_u:6526": " {abhra:: production of abhra-metal-compounds}",
    "GS40nitrrk_u:6527": " hemābhraṃ nāgatāpyābhraṃ śulbābhraṃ gaṃdhakena ca /",
    "GS40nitrrk_u:6528": " sindhūtthahiṃgulābhyāṃ tu tīkṣṇābhraṃ dhamanād dṛḍham // Rrā_3,13.91 //",
    "GS40nitrrk_u:6529": " nāgābhraṃ śilayā yuktaṃ vaṅgābhraṃ tālakena ca /",
    "GS40nitrrk_u:6530": " tārābhraṃ baṃgatālābhyāṃ tālavatsarvasattvakam // Rrā_3,13.92 //",
    "GS40nitrrk_u:6531": " {abhra:: vaṅgābhra}",
    "GS40nitrrk_u:6532": " milatyeva na saṃdehaḥ pūrvamūṣāgataṃ kṣaṇāt /",
    "GS40nitrrk_u:6533": " śvetābhrakasya sattvaṃ tu vaṅgacūrṇaṃ samaṃ samam // Rrā_3,13.93 //",
    "GS40nitrrk_u:6534": " kadalīkaṃdatoyena mardayeṭṭaṃkaṇaiḥ saha /",
    "GS40nitrrk_u:6535": " aṃdhamūṣāgataṃ dhmātaṃ vaṅgābhraṃ milati kṣaṇāt // Rrā_3,13.94 //",
    "GS40nitrrk_u:6536": " {abhra:: vaṅgābhra}",
    "GS40nitrrk_u:6537": " guṃjā narakapālaṃ ca ṭaṃkaṇaṃ vanaśigrukam /",
    "GS40nitrrk_u:6538": " strīstanyena samaṃ piṣṭvā mūṣālepaṃ tu kārayet // Rrā_3,13.95 //",
    "GS40nitrrk_u:6539": " baṃgaṃ śvetābhrasattvaṃ ca cūrṇitaṃ tatra nikṣipet /",
    "GS40nitrrk_u:6540": " ruddhvā dhmāte milatyeva tārakarmaṇi jārayet // Rrā_3,13.96 //",
    "GS40nitrrk_u:6541": " {abhra:: vaṅgābhra}",
    "GS40nitrrk_u:6542": " abhrasattvaṃ vicūrṇyādau tatpādāṃśaṃ tu ṭaṃkaṇam /",
    "GS40nitrrk_u:6543": " pāradaṃ ṭaṃkaṇāṃśaṃ ca kākamācīdravairdinam // Rrā_3,13.97 //",
    "GS40nitrrk_u:6544": " piṣṭvā tad golakaṃ peṣyamabhrāṃśairvaṅgapatrakaiḥ /",
    "GS40nitrrk_u:6545": " pūrvamūṣāgataṃ dhmātaṃ vaṅgābhraṃ milati kṣaṇāt // Rrā_3,13.98 //",
    "GS40nitrrk_u:6546": " {abhiṣeka (1)}",
    "GS40nitrrk_u:6547": " samyagāvartitaṃ nāgaṃ palaikaṃ kāṃjike kṣipet /",
    "GS40nitrrk_u:6548": " palānāṃ śatamātre tu śatavāraṃ drutaṃ drutam // Rrā_3,13.99 //",
    "GS40nitrrk_u:6549": " anena kāṃjikenaiva śatavāraṃ vibhāvayet /",
    "GS40nitrrk_u:6550": " yatkiṃcic cāraṇāvastu tatastaṃ jārayedrase /",
    "GS40nitrrk_u:6551": " abhiṣeko hyayaṃ khyātaḥ kathyate tu matāntaram // Rrā_3,13.100 //",
    "GS40nitrrk_u:6552": " {abhiṣeka (2)}",
    "GS40nitrrk_u:6553": " trikṣāraṃ paṃcalavaṇaṃ kāṅkṣīkāsīsagaṃdhakam /",
    "GS40nitrrk_u:6554": " māhiṣaṃ kāṃjikairyuktaṃ tāmrapātre dinatrayam // Rrā_3,13.101 //",
    "GS40nitrrk_u:6555": " sthitaṃ gharme punastasmin drutaṃ nāgaṃ vinikṣipet /",
    "GS40nitrrk_u:6556": " tārakarmaṇi baṃgaṃ vā śatavārāṇi secayet // Rrā_3,13.102 //",
    "GS40nitrrk_u:6557": " taddravaṃ tāmrapātrastham abhiṣekaṃ vidur budhāḥ /",
    "GS40nitrrk_u:6558": " anena cāraṇāvastu śatavārāṇi bhāvayet // Rrā_3,13.103 //",
    "GS40nitrrk_u:6559": " {sāraṇāyāṃ saṃketaḥ}",
    "GS40nitrrk_u:6560": " dvaṃdvitaṃ vyomasattvaṃ ca bījāni vividhāni ca /",
    "GS40nitrrk_u:6561": " dvaṃdvitaṃ vajrabījaṃ ca bhāvitaṃ sārayetsadā // Rrā_3,13.104 //",
    "GS40nitrrk_u:6562": " svarṇādi lohamakhilaṃ kṛtaśuddhacūrṇaṃ yojyaṃ pṛthaggaganasattvavare samāṃśam /",
    "GS40nitrrk_u:6563": " taddvaṃdvitaṃ carati sūtavaro'bhiṣiktaṃ vipro yathā madhurapāyasamājyayuktam // Rrā_3,13.105 //",
    "GS40nitrrk_u:6564": " RRĀ, 3, 14",
    "GS40nitrrk_u:6565": " sūtena sattvaracitena ca jāritena pakvākhyabījaguṇasaṃkhyasusāritena /",
    "GS40nitrrk_u:6566": " vijñāya yastu matimān sa tu vārtikendraścaṃdrārkavedhavidhinā kanakaṃ karoti // Rrā_3,14.1 //",
    "GS40nitrrk_u:6567": " {mercury:: cāraṇa}",
    "GS40nitrrk_u:6568": " svarṇe nāgaṃ samāvartya māṣamātraṃ tu gharṣayet /",
    "GS40nitrrk_u:6569": " taptakhalve tatastasminpalamekaṃ rasaṃ kṣipet // Rrā_3,14.2 //",
    "GS40nitrrk_u:6570": " siddhamūlīdravaṃ dattvā mardayetkāṃjikairdinam /",
    "GS40nitrrk_u:6571": " gharme vā taptakhalve vā tato grāsaṃ tu dāpayet // Rrā_3,14.3 //",
    "GS40nitrrk_u:6572": " catuḥṣaṣṭyaṃśakaṃ pūrvaṃ dvaṃdvaṃ sattvaṃ vibhāvitam /",
    "GS40nitrrk_u:6573": " dattvā mardyaṃ dinaikaṃ tu cāraṇāyaṃtrake kṣipet // Rrā_3,14.4 //",
    "GS40nitrrk_u:6574": " sajambīrairdinaṃ gharme dhāritaṃ carati dhruvam // Rrā_3,14.5 //",
    "GS40nitrrk_u:6575": " {mercury:: jāraṇa}",
    "GS40nitrrk_u:6576": " jāraṇam trikṣāraṃ paṃcalavaṇam amlavarge snuhīpayaḥ /",
    "GS40nitrrk_u:6577": " gomūtrairlolayetsarvaṃ tena vastraṃ ghanaṃ lipet // Rrā_3,14.6 //",
    "GS40nitrrk_u:6578": " tanmadhye jāritaṃ sūtaṃ baddhvā bhūrjena veṣṭayet /",
    "GS40nitrrk_u:6579": " siddhamūlyamlasaṃyuktaṃ dolāyaṃtre tryahaṃ pacet // Rrā_3,14.7 //",
    "GS40nitrrk_u:6580": " uddhṛtyoṣṇāranālena kṣālayellohapātrake /",
    "GS40nitrrk_u:6581": " vastrapūtaṃ tataḥ kṛtvā soṣṇapātre vimardayet // Rrā_3,14.8 //",
    "GS40nitrrk_u:6582": " hastenaiva bhavedyāvat sudhautaṃ pāradaṃ punaḥ /",
    "GS40nitrrk_u:6583": " caturguṇena vastreṇa kṣālayennirmalo bhavet // Rrā_3,14.9 //",
    "GS40nitrrk_u:6584": " ajīrṇe ca punarmardyamamlaṃ dattvā dināvadhi /",
    "GS40nitrrk_u:6585": " dolāyāṃ svedayettadvad bhavejjīrṇaṃ na saṃśayaḥ // Rrā_3,14.10 //",
    "GS40nitrrk_u:6586": " {mercury:: preparation for grāsana}",
    "GS40nitrrk_u:6587": " iṣṭikā guḍadagdhorṇā gṛhadhūmaṃ ca sarjikā /",
    "GS40nitrrk_u:6588": " saiṃdhavena yutaṃ sarvaṃ ṣoḍaśāṃśaṃ rasasya tu // Rrā_3,14.11 //",
    "GS40nitrrk_u:6589": " dattvā tato'mlavargeṇa gharme mardyaṃ dināvadhi /",
    "GS40nitrrk_u:6590": " iṣṭikādamlavargeṇa dolāyaṃtre dinaṃ pacet /",
    "GS40nitrrk_u:6591": " jīrṇe jīrṇe tvidaṃ kuryād grāsagrāhī bhavedrasaḥ // Rrā_3,14.12 //",
    "GS40nitrrk_u:6592": " {mercury:: jāraṇa of bījas}",
    "GS40nitrrk_u:6593": " dvātriṃśāṃśaṃ tato grāsaṃ dattvā cāryaṃ ca jārayet /",
    "GS40nitrrk_u:6594": " pūrvavatsvedanāntaṃ ca kṛtvā grāsaṃ tṛtīyakam // Rrā_3,14.13 //",
    "GS40nitrrk_u:6595": " ṣoḍaśāṃśaṃ pradātavyaṃ tajjīrṇe cāṣṭamāṃśakam /",
    "GS40nitrrk_u:6596": " jārayetpūrvayogena hyevaṃ grāsacatuṣṭayam // Rrā_3,14.14 //",
    "GS40nitrrk_u:6597": " tataḥ kacchapayantreṇa jārayettannigadyate /",
    "GS40nitrrk_u:6598": " ūrdhvādhaścāṣṭamāṃśena grāse grāse biḍaṃ kṣipet // Rrā_3,14.15 //",
    "GS40nitrrk_u:6599": " caturthāṃśaṃ tato grāsaṃ grāsaṃ deyaṃ samaṃ punaḥ /",
    "GS40nitrrk_u:6600": " jīrṇe jīrṇe samaṃ deyamevaṃ jāryaṃ ca ṣaḍguṇam // Rrā_3,14.16 //",
    "GS40nitrrk_u:6601": " rāgāṇāṃ grahaṇārthaṃ ca grāse grāse tu pūrvavat /",
    "GS40nitrrk_u:6602": " ityevaṃ dvaṃdvayogānāṃ sattvānāṃ ca viśeṣataḥ // Rrā_3,14.17 //",
    "GS40nitrrk_u:6603": " svarṇādisarvalohānāṃ bījānāṃ jāraṇāhitam /",
    "GS40nitrrk_u:6604": " kartavyaṃ vakṣyate tatra mātrāyuktiśca pūrvavat // Rrā_3,14.18 //",
    "GS40nitrrk_u:6605": " {mercury:: jāraṇa of dvandvas}",
    "GS40nitrrk_u:6606": " abhāve vyomasattvasya kāntapāṣāṇasattvakam /",
    "GS40nitrrk_u:6607": " tīkṣṇapāṣāṇasattvaṃ vā dvaṃdvitaṃ vyomasattvavat // Rrā_3,14.19 //",
    "GS40nitrrk_u:6608": " jārayetpūrvayogena sarveṣāṃ syātphalaṃ samam /",
    "GS40nitrrk_u:6609": " ityevaṃ ṣaḍguṇaṃ dvaṃdvaṃ yatkiṃcij jārayedrase // Rrā_3,14.20 //",
    "GS40nitrrk_u:6610": " {siddhabīja: :",
    "GS40nitrrk_u:6611": " preparation}",
    "GS40nitrrk_u:6612": " jāritaṃ siddhabījena sārayettannigadyate /",
    "GS40nitrrk_u:6613": " tāpyasattvaṃ ghoṣatāmraṃ śuddhahema samaṃ samam // Rrā_3,14.21 //",
    "GS40nitrrk_u:6614": " āvartya dvaṃdvaliptāyāṃ mūṣāyāmandhitaṃ punaḥ /",
    "GS40nitrrk_u:6615": " samuddhṛtya punardhāmyaṃ mūṣāyāṃ prakaṭaṃ dhamet // Rrā_3,14.22 //",
    "GS40nitrrk_u:6616": " mākṣikāddhautasattvaṃ ca stokaṃ stokaṃ vinikṣipet /",
    "GS40nitrrk_u:6617": " svarṇaśeṣaṃ bhavedyāvattāvatpācyaṃ ca tatpunaḥ // Rrā_3,14.23 //",
    "GS40nitrrk_u:6618": " pūrvavacca dhamettāvadyāvatsvarṇāvaśeṣitam /",
    "GS40nitrrk_u:6619": " tāpyasattvena tāmreṇa dvaṃdvamevaṃ punaḥ punaḥ // Rrā_3,14.24 //",
    "GS40nitrrk_u:6620": " ṣaḍvāraṃ dhamanenaiva grāhyaṃ svarṇāvaśeṣitam /",
    "GS40nitrrk_u:6621": " siddhabījamidaṃ khyātaṃ dāḍimīpuṣpavad bhavet // Rrā_3,14.25 //",
    "GS40nitrrk_u:6622": " anena siddhabījena pūrvavatsāraṇātrayam /",
    "GS40nitrrk_u:6623": " kṛtvātha jārayettadvajjīrṇe baddhvā mukhaṃ tathā // Rrā_3,14.26 //",
    "GS40nitrrk_u:6624": " bandhanaṃ śodhanaṃ caiva krāmaṇaṃ caiva pūrvavat /",
    "GS40nitrrk_u:6625": " caṃdrārke drāvite yojyaṃ sahasrāṃśena kāṃcanam // Rrā_3,14.27 //",
    "GS40nitrrk_u:6626": " {mercury:: jāraṇa of sulfur}",
    "GS40nitrrk_u:6627": " athātaḥ śuddhasūtasya jāraṇe pūrvabhāvitam /",
    "GS40nitrrk_u:6628": " atha śuddhasya sattvasya jārayetpūrvabhāṣitam /",
    "GS40nitrrk_u:6629": " gaṃdhakaṃ tu tulāyantre paścātsarvaṃ grasatyalam // Rrā_3,14.28 //",
    "GS40nitrrk_u:6630": " mukhanālānvitā ūrdhvavaktrā syād dvādaśāṅgulā /",
    "GS40nitrrk_u:6631": " dṛḍhā lohamayī kuryādanayā sadṛśī parā // Rrā_3,14.29 //",
    "GS40nitrrk_u:6632": " ekasyāṃ nikṣipetsūtam anyasyāṃ gaṃdhakaṃ samam /",
    "GS40nitrrk_u:6633": " ekasyā mukhamadhye tu hyaparasyā mukhaṃ kṣipet // Rrā_3,14.30 //",
    "GS40nitrrk_u:6634": " liptvā mṛllavaṇaiḥ saṃdhiṃ gaṃdhakādhaḥ puṭaṃ laghu /",
    "GS40nitrrk_u:6635": " rasasyādho jalaṃ sthāpyaṃ gaṃdhadhūmaṃ pibatyalam // Rrā_3,14.31 //",
    "GS40nitrrk_u:6636": " jīrṇe gaṃdhe samudghāṭya tulyaṃ gaṃdhaṃ ca dāpayet /",
    "GS40nitrrk_u:6637": " ityevaṃ ṣoḍaśaguṇaṃ gaṃdhaṃ jāryaṃ punaḥ punaḥ // Rrā_3,14.32 //",
    "GS40nitrrk_u:6638": " jāritaḥ sūtarājo'yaṃ vāsanāmukhito bhavet // Rrā_3,14.33 //",
    "GS40nitrrk_u:6639": " {mercury:: vāsanāmukhita:: ?}",
    "GS40nitrrk_u:6640": " vyomasattvaṃ tāpyasattvaṃ śulbaṃ śuddhaṃ samaṃ samam /",
    "GS40nitrrk_u:6641": " āvartya dvaṃdvaliptāyāṃ mūṣāyāmatha cūrṇayet // Rrā_3,14.34 //",
    "GS40nitrrk_u:6642": " bhāvayedabhiṣekeṇa pūrvavatśatavārakam /",
    "GS40nitrrk_u:6643": " pūrvavaccārayedetadvāsanāmukhite rase // Rrā_3,14.35 //",
    "GS40nitrrk_u:6644": " tadvajjāryaṃ prayatnena yāvad bhavati ṣaḍguṇam /",
    "GS40nitrrk_u:6645": " tatsūte sāritaṃ jāryaṃ siddhabījaṃ tu pūrvavat // Rrā_3,14.36 //",
    "GS40nitrrk_u:6646": " mukhaṃ ca baṃdhanaṃ kṛtvā vedhāyāntaṃ pradāpayet /",
    "GS40nitrrk_u:6647": " krāmaṇena samāyuktaṃ caṃdrārkaṃ kāṃcanaṃ bhavet /",
    "GS40nitrrk_u:6648": " sahasrāṃśena tatsatyaṃ raso'yaṃ kāmarūpakaḥ // Rrā_3,14.37 //",
    "GS40nitrrk_u:6649": " {silver =) gold}",
    "GS40nitrrk_u:6650": " pūrvavat śuddhasūtasya pūrvasaṃskṛtagaṃdhakam /",
    "GS40nitrrk_u:6651": " jārayet ṣaḍguṇaṃ samyak tulāyaṃtreṇa pūrvavat // Rrā_3,14.38 //",
    "GS40nitrrk_u:6652": " tiktakośātakīdrāvaṃ lāṃgalīdrāvasaṃyutam /",
    "GS40nitrrk_u:6653": " dāpayetpūrvasūtasya khalve mardyaṃ dināvadhi // Rrā_3,14.39 //",
    "GS40nitrrk_u:6654": " pādāṃśaṃ pakvabījaṃ ca cārayitvātha jārayet /",
    "GS40nitrrk_u:6655": " pūrvavad biḍayogena evaṃ jāryaṃ samakramāt // Rrā_3,14.40 //",
    "GS40nitrrk_u:6656": " tridhātha pakvabījaṃ tu sārayitvātha jārayet /",
    "GS40nitrrk_u:6657": " tāre vedhaṃ śatāṃśena dāpayetkāñcanaṃ bhavet // Rrā_3,14.41 //",
    "GS40nitrrk_u:6658": " {śatāṃśavidhi;",
    "GS40nitrrk_u:6659": " production of gold}",
    "GS40nitrrk_u:6660": " tāraṃ syādaṣṭānavatibhāgāḥ svarṇasya bhāgakam /",
    "GS40nitrrk_u:6661": " bhāgaikaṃ vedhakaṃ sūtaṃ saṃkhyeyaṃ śatavedhake // Rrā_3,14.42 //",
    "GS40nitrrk_u:6662": " {gold:: production}",
    "GS40nitrrk_u:6663": " rasakasya tu yatsattvaṃ cūrṇitaṃ vābhiṣekitam /",
    "GS40nitrrk_u:6664": " pūrvavat kramayogena rase cāryaṃ ca jārayet // Rrā_3,14.43 //",
    "GS40nitrrk_u:6665": " yāvad aṣṭaguṇaṃ paścāt samaṃ kṛṣṇābhrasattvakam /",
    "GS40nitrrk_u:6666": " cāryaṃ jāryaṃ krameṇaiva pakvabījaṃ caturguṇam // Rrā_3,14.44 //",
    "GS40nitrrk_u:6667": " jārayecca punaḥ sūte kacchapākhye viḍānvite /",
    "GS40nitrrk_u:6668": " rāgagrahaṇaparyantaṃ kṛtvā prakṣālya taṃ rasam // Rrā_3,14.45 //",
    "GS40nitrrk_u:6669": " unmattamunipatrāṇi rajanī kākamācikā /",
    "GS40nitrrk_u:6670": " dhānyāmlaiḥ peṣayettulyaṃ taddravairmardayedrasam // Rrā_3,14.46 //",
    "GS40nitrrk_u:6671": " saptāhaṃ taptakhalve tu kacchape tu dinaṃ pacet /",
    "GS40nitrrk_u:6672": " tato divyauṣadhaireva mardayeddivasatrayam // Rrā_3,14.47 //",
    "GS40nitrrk_u:6673": " taṃ ruddhvā vajramūṣāyāṃ tridinaṃ tuṣavahninā /",
    "GS40nitrrk_u:6674": " sveditaṃ ca punarmardyaṃ tadvadruddhvā dhamed dṛḍham // Rrā_3,14.48 //",
    "GS40nitrrk_u:6675": " kukkuṭāṇḍanibhaṃ baddhaṃ jāyate cūrṇayetpunaḥ /",
    "GS40nitrrk_u:6676": " brahmapuṣpadravamardyaṃ dinaikaṃ cāndhayetpunaḥ // Rrā_3,14.49 //",
    "GS40nitrrk_u:6677": " paced gajapuṭe'pyevaṃ deyaṃ puṭacatuṣṭayam /",
    "GS40nitrrk_u:6678": " vṛścikālyā dravairevaṃ tadvatpuṭacatuṣṭayam // Rrā_3,14.50 //",
    "GS40nitrrk_u:6679": " kuṃkumasurasenaiva tadvatpuṭacatuṣṭayam /",
    "GS40nitrrk_u:6680": " mātuluṅgarasenaikaṃ puṭaṃ dattvā samāharet // Rrā_3,14.51 //",
    "GS40nitrrk_u:6681": " sahasrāṃśena tenaiva taṃ śulbaṃ tu vedhayet /",
    "GS40nitrrk_u:6682": " śuddhaṃ vā drāvitaṃ nāgaṃ vedhaṃ syātkrāmaṇena vai /",
    "GS40nitrrk_u:6683": " tatsarvaṃ jāyate svarṇaṃ devābharaṇamuttamam // Rrā_3,14.52 //",
    "GS40nitrrk_u:6684": " {bīja:: of gold}",
    "GS40nitrrk_u:6685": " svarṇārkaṃ tīkṣṇanāgaṃ ca samyak sasyābhrakasya ca /",
    "GS40nitrrk_u:6686": " vaikrāṃtasya ca sattvaṃ ca cūrṇaṃ kuryātsamaṃ samam // Rrā_3,14.53 //",
    "GS40nitrrk_u:6687": " dvandvamelāpaliptāyāṃ mūṣāyāmandhitaṃ dhamet /",
    "GS40nitrrk_u:6688": " samuddhṛtya tu tatkhoṭaṃ mūṣāyāṃ prakaṭaṃ dhamet // Rrā_3,14.54 //",
    "GS40nitrrk_u:6689": " vāpo mākṣikacūrṇena datte deyaḥ śanaiḥ śanaiḥ /",
    "GS40nitrrk_u:6690": " yāvatsvarṇāvaśeṣaṃ syād arkāyāṃ dāpayetpunaḥ // Rrā_3,14.55 //",
    "GS40nitrrk_u:6691": " pūrvavatkramayogena dhametsvarṇāvaśeṣitam /",
    "GS40nitrrk_u:6692": " ityevaṃ ca punaḥ kuryājjāyate svarṇabījakam // Rrā_3,14.56 //",
    "GS40nitrrk_u:6693": " {bīja:: from gold}",
    "GS40nitrrk_u:6694": " abhrasattvāyasaṃ tāmraṃ cūrṇaṃ kṛtvā samaṃ samam /",
    "GS40nitrrk_u:6695": " śuddhatāpyasya cūrṇaṃ ca tāmrasya dviguṇaṃ bhavet // Rrā_3,14.57 //",
    "GS40nitrrk_u:6696": " mūṣāyāṃ dvaṃdvaliptāyāṃ ruddhvā tīvrāgninā dhamet /",
    "GS40nitrrk_u:6697": " tatkhoṭaṃ sūkṣmacūrṇaṃ ca ruddhvā gajapuṭe pacet // Rrā_3,14.58 //",
    "GS40nitrrk_u:6698": " evaṃ pañcapuṭaiḥ pakvaṃ drute svarṇe ca vāhayet /",
    "GS40nitrrk_u:6699": " dhametprakaṭamūṣāyāṃ yāvaddaśaguṇaṃ śanaiḥ // Rrā_3,14.59 //",
    "GS40nitrrk_u:6700": " tāpyacūrṇaṃ pradātavyaṃ kiṃcitkiṃcittu vāpayet /",
    "GS40nitrrk_u:6701": " svarṇaśeṣaṃ samuddhṛtya syādidaṃ svarṇabījakam // Rrā_3,14.60 //",
    "GS40nitrrk_u:6702": " {candrārka =) gold}",
    "GS40nitrrk_u:6703": " svarṇabījaṃ samaṃ sūte jārayedabhrasattvavat /",
    "GS40nitrrk_u:6704": " tatastena śatāṃśena madhunāktena lepayet // Rrā_3,14.61 //",
    "GS40nitrrk_u:6705": " samaṃ caṃdrārkapatrāṇi veṣṭayeccārkapatrakaiḥ /",
    "GS40nitrrk_u:6706": " dolāyaṃtre sāranāle daśāhaṃ pācayecchanaiḥ // Rrā_3,14.62 //",
    "GS40nitrrk_u:6707": " uddhṛtyāvartayettāni divyaṃ bhavati kāṃcanam // Rrā_3,14.63 //",
    "GS40nitrrk_u:6708": " {bīja:: from gold}",
    "GS40nitrrk_u:6709": " mṛtatīkṣṇārkabhāgaṃ ca tāpyacūrṇaṃ samam /",
    "GS40nitrrk_u:6710": " etadvāhyaṃ drute svarṇe yāvaddaśaguṇaṃ śanaiḥ /",
    "GS40nitrrk_u:6711": " svarṇaśeṣaṃ samādāya syādidaṃ svarṇabījakam // Rrā_3,14.64 //",
    "GS40nitrrk_u:6712": " {bīja:: from gold}",
    "GS40nitrrk_u:6713": " tīkṣṇaṃ kāṃtaṃ mṛtaṃ caiva śulvaṃ tāraṃ samaṃ samam /",
    "GS40nitrrk_u:6714": " mūṣāyāṃ dvaṃdvaliptāyāṃ ruddhvā tīvrāgninā dhamet // Rrā_3,14.65 //",
    "GS40nitrrk_u:6715": " tatkhoṭaṃ drāvite svarṇe vāhyaṃ daśaguṇaiḥ śanaiḥ /",
    "GS40nitrrk_u:6716": " pūrvavattāpyacūrṇena svarṇabījamidaṃ param // Rrā_3,14.66 //",
    "GS40nitrrk_u:6717": " {silver =) gold}",
    "GS40nitrrk_u:6718": " yatheṣṭaṃ svarṇabījaikaṃ pādāṃśaṃ jārayedrase /",
    "GS40nitrrk_u:6719": " pūrvavatkramayogena sattvabījena sārayet // Rrā_3,14.67 //",
    "GS40nitrrk_u:6720": " sārite jārayettadvadanusāryeṇa jārayet /",
    "GS40nitrrk_u:6721": " pratisārya tato jāryaṃ mukhaṃ baddhvā ca bandhayet // Rrā_3,14.68 //",
    "GS40nitrrk_u:6722": " pañcāṃśaṃ daśayogena tāre vedhaṃ pradāpayet /",
    "GS40nitrrk_u:6723": " krāmaṇena samāyuktaṃ divyaṃ bhavati kāṃcanam // Rrā_3,14.69 //",
    "GS40nitrrk_u:6724": " {silver =) gold}",
    "GS40nitrrk_u:6725": " nāgaṃ rasakasattvaṃ ca tāmraṃ bhāgaṃ kramottaram /",
    "GS40nitrrk_u:6726": " dhmāpitaṃ vāhayetsvarṇe ṣaḍguṇaṃ vāpayecchanaiḥ // Rrā_3,14.70 //",
    "GS40nitrrk_u:6727": " svarṇaśeṣaṃ tu tajjāryaṃ samāṃśaṃ pārade kramāt /",
    "GS40nitrrk_u:6728": " yathāpūrvaṃ māraṇādibaṃdhanāntaṃ ca kārayet // Rrā_3,14.71 //",
    "GS40nitrrk_u:6729": " anena ṣaṣṭibhāgena pūrvavatkāṃcanaṃ bhavet // Rrā_3,14.72 //",
    "GS40nitrrk_u:6730": " {candrārka =) svarṇa}",
    "GS40nitrrk_u:6731": " tāpyena mārayecchulbaṃ yathāgaṃdhena māritam /",
    "GS40nitrrk_u:6732": " tattāmraṃ vāhayennāge mūṣāmadhye dhaman dhaman // Rrā_3,14.73 //",
    "GS40nitrrk_u:6733": " śanaiḥ śataguṇaṃ yāvattāpyacūrṇaṃ kṣipankṣipan /",
    "GS40nitrrk_u:6734": " tattāmraṃ vāhayetsvarṇe dvātriṃśadguṇitaṃ kramāt // Rrā_3,14.74 //",
    "GS40nitrrk_u:6735": " svarṇaśeṣaṃ tu tadbījaṃ samāṃśaṃ jārayedrase /",
    "GS40nitrrk_u:6736": " anenaiva tu bījena sārayejjārayetpunaḥ // Rrā_3,14.75 //",
    "GS40nitrrk_u:6737": " pūrvavat kramayogena baṃdhanāntaṃ ca kārayet /",
    "GS40nitrrk_u:6738": " krāmaṇena samāyuktaṃ sahasrāṃśena vedhayet /",
    "GS40nitrrk_u:6739": " caṃdrārkaṃ jāyate svarṇaṃ devābharaṇamuttamam // Rrā_3,14.76 //",
    "GS40nitrrk_u:6740": " {silver =) gold}",
    "GS40nitrrk_u:6741": " rasakābhrakayoḥ sattvaṃ tāmracūrṇaṃ kramottaram /",
    "GS40nitrrk_u:6742": " mūṣāyāṃ dvaṃdvaliptāyāṃ ruddhvā dhmāte samuddharan // Rrā_3,14.77 //",
    "GS40nitrrk_u:6743": " tatkhoṭāṃśaṃ tāpyacūrṇaṃ dattvā cāmlena mardayet /",
    "GS40nitrrk_u:6744": " ruddhvā laghupuṭe pacyādevaṃ pañcapuṭaiḥ pacet // Rrā_3,14.78 //",
    "GS40nitrrk_u:6745": " taccūrṇaṃ vāhayetsvarṇe dhāmyamāne śanaiḥ śanaiḥ /",
    "GS40nitrrk_u:6746": " sahasraguṇitaṃ yāvattadbījaṃ jārayedrase // Rrā_3,14.79 //",
    "GS40nitrrk_u:6747": " yāvacchataguṇaṃ yatnādanenaiva tu sārayet /",
    "GS40nitrrk_u:6748": " jāraṇaṃ sāraṇaṃ caiva baṃdhanāntaṃ ca pūrvavat // Rrā_3,14.80 //",
    "GS40nitrrk_u:6749": " kṛtvātha lakṣabhāgena tāraṃ bhavati kāṃcanam // Rrā_3,14.81 //",
    "GS40nitrrk_u:6750": " {silver =) gold}",
    "GS40nitrrk_u:6751": " abhrasattvaṃ raviṃ nāgaṃ kramavṛddhyā vicūrṇayet /",
    "GS40nitrrk_u:6752": " mūṣāyāṃ dvaṃdvaliptāyāṃ ruddhvā tīvrāgninā dhamet // Rrā_3,14.82 //",
    "GS40nitrrk_u:6753": " tatsamaṃ tāpyacūrṇaṃ tu sarvamamlena mardayet /",
    "GS40nitrrk_u:6754": " ruddhvā pañcapuṭaiḥ pacyāt taccūrṇaṃ vāhayed drutam // Rrā_3,14.83 //",
    "GS40nitrrk_u:6755": " svarṇe śataṃ yāvattāvatsvarṇaṃ ca jārayet /",
    "GS40nitrrk_u:6756": " yuktyā śataguṇaṃ yāvattridhānenaiva sārayet // Rrā_3,14.84 //",
    "GS40nitrrk_u:6757": " sārite jāraṇaṃ kuryād baṃdhanāntaṃ ca pūrvavat /",
    "GS40nitrrk_u:6758": " ayutāṃśena tenaiva tāraṃ bhavati kāṃcanam // Rrā_3,14.85 //",
    "GS40nitrrk_u:6759": " {candrārka =) gold}",
    "GS40nitrrk_u:6760": " athavā pūrvacūrṇaṃ tu sahasraguṇitaṃ drute /",
    "GS40nitrrk_u:6761": " svarṇe vāhyaṃ krameṇaiva tadbījaṃ jārayedrase // Rrā_3,14.86 //",
    "GS40nitrrk_u:6762": " sahasraguṇitaṃ yāvat tridhā tenaiva sārayet /",
    "GS40nitrrk_u:6763": " sāritaṃ jārayetpaścāt punaḥ sāryaṃ ca jārayet // Rrā_3,14.87 //",
    "GS40nitrrk_u:6764": " saptaśṛṅkhalikāyogātsāritaṃ jārayed budhaḥ /",
    "GS40nitrrk_u:6765": " mukhaṃ baddhvā rasaṃ baddhvā koṭivedhī bhavedrasaḥ /",
    "GS40nitrrk_u:6766": " krāmaṇena samāyuktaṃ caṃdrārkaṃ kāṃcanaṃ bhavet // Rrā_3,14.88 //",
    "GS40nitrrk_u:6767": " {copper =) silver}",
    "GS40nitrrk_u:6768": " vimalā tālakaṃ tīkṣṇaṃ bhāgavṛddhyā vicūrṇayet /",
    "GS40nitrrk_u:6769": " mūṣāyāṃ dvaṃdvaliptāyāṃ tatkhoṭaṃ suvicūrṇayet // Rrā_3,14.89 //",
    "GS40nitrrk_u:6770": " amlairmardyaṃ puṭe pacyādityevaṃ paṃcadhā puṭet /",
    "GS40nitrrk_u:6771": " tāre daśaguṇaṃ vāhyaṃ tālacūrṇaṃ kṣipankṣipan // Rrā_3,14.90 //",
    "GS40nitrrk_u:6772": " etad bījaṃ samaṃ sūte jārayet pūrvavat kramāt /",
    "GS40nitrrk_u:6773": " tatastu tārabījena sārayetsāraṇātrayam // Rrā_3,14.91 //",
    "GS40nitrrk_u:6774": " tenaiva tu śatāṃśena drutaṃ tāmraṃ tu vedhayet /",
    "GS40nitrrk_u:6775": " śaṃkhakuṃdendusaṃkāśaṃ tāraṃ bhavati śobhanam // Rrā_3,14.92 //",
    "GS40nitrrk_u:6776": " {copper =) silver}",
    "GS40nitrrk_u:6777": " mṛtabaṃgaṃ tālasattvaṃ samaṃ cūrṇaṃ prakalpayet /",
    "GS40nitrrk_u:6778": " dviraṣṭaguṇitaṃ tāre vāhayettaṃ dhaman dhaman // Rrā_3,14.93 //",
    "GS40nitrrk_u:6779": " tadbījaṃ jārayetsūte yāvaddaśaguṇaṃ kramāt /",
    "GS40nitrrk_u:6780": " tatastaṃ tārabījena sārayetsāraṇātrayam // Rrā_3,14.94 //",
    "GS40nitrrk_u:6781": " sahasrāṃśena cānena tāmravedhaṃ pradāpayet /",
    "GS40nitrrk_u:6782": " tattāmraṃ jāyate tāraṃ śaṃkhakuṃdendusannibham // Rrā_3,14.95 //",
    "GS40nitrrk_u:6783": " {mercury:: śatavedhin}",
    "GS40nitrrk_u:6784": " śvetābhratālayoḥ sattvaṃ rasakasya ca sattvakam /",
    "GS40nitrrk_u:6785": " caturthaṃ tāramākṣīkaṃ samaṃ cūrṇaṃ prakalpayet // Rrā_3,14.96 //",
    "GS40nitrrk_u:6786": " cūrṇatulyaṃ baṃgacūrṇaṃ sarvamekatra taṃ dhamet /",
    "GS40nitrrk_u:6787": " dvaṃdvamelāpaliptāyāṃ jātaṃ khoṭaṃ vicūrṇayet // Rrā_3,14.97 //",
    "GS40nitrrk_u:6788": " amlapiṣṭaṃ puṭe pacyādityevaṃ paṃcadhā puṭet /",
    "GS40nitrrk_u:6789": " taccūrṇaṃ vāhayettāre yāvaddaśaguṇaṃ dhamet // Rrā_3,14.98 //",
    "GS40nitrrk_u:6790": " tattāraṃ rasarājasya samaṃ jāryaṃ krameṇa vai /",
    "GS40nitrrk_u:6791": " pūrvavacca tridhā sāryaṃ śatavedhī bhavedrasaḥ // Rrā_3,14.99 //",
    "GS40nitrrk_u:6792": " {copper =) silver}",
    "GS40nitrrk_u:6793": " evaṃ sattvābhrasattvaṃ ca cūrṇaṃ dvaṃdvaṃ ca pūrvavat /",
    "GS40nitrrk_u:6794": " pādāṃśaṃ tālakaṃ dattvā amlaiḥ piṣṭvā nirudhya ca // Rrā_3,14.100 //",
    "GS40nitrrk_u:6795": " pacetpañcapuṭairevaṃ tāre vāhyaṃ dviṣaḍguṇam /",
    "GS40nitrrk_u:6796": " etadbījaṃ samaṃ jāryaṃ pratyekaṃ daśabhāgakam // Rrā_3,14.101 //",
    "GS40nitrrk_u:6797": " baṃgaṃ śvetābhrasattvaṃ ca pratyekaṃ daśabhāgakam /",
    "GS40nitrrk_u:6798": " tārākhyā vimalā tīkṣṇaṃ pratyekaṃ pañcabhāgikam // Rrā_3,14.102 //",
    "GS40nitrrk_u:6799": " dvaṃdvamelāpaliptāyāṃ mūṣāyāṃ taṃ dhamed dṛḍham /",
    "GS40nitrrk_u:6800": " amlapiṣṭaṃ puṭe pācyaṃ pañcavāraṃ punaḥ punaḥ // Rrā_3,14.103 //",
    "GS40nitrrk_u:6801": " tadvāhyaṃ tārabhāgasya tāracūrṇaṃ kṣipan kṣipan /",
    "GS40nitrrk_u:6802": " tadbījaṃ rasarājasya jāryaṃ śataguṇaṃ kramāt // Rrā_3,14.104 //",
    "GS40nitrrk_u:6803": " sārayettārabījena vidhinā sāraṇātrayam /",
    "GS40nitrrk_u:6804": " anenaivāyutāṃśena drutaṃ tāmraṃ tu vedhayet /",
    "GS40nitrrk_u:6805": " jāyate rajataṃ divyaṃ śaṃkhakundendusannibham // Rrā_3,14.105 //",
    "GS40nitrrk_u:6806": " itthaṃ rase kanakabījamanantayogaiḥ kṛtvā bhiṣak tamakhilaṃ vidhivacca jāryam /",
    "GS40nitrrk_u:6807": " tenaiva hemanicayaṃ rajataṃ ca kṛtvā dāridryadāhamakhileṣu janeṣu kuryāt // Rrā_3,14.106 //",
    "GS40nitrrk_u:6808": " RRĀ, 3, 15",
    "GS40nitrrk_u:6809": " garbhayogyamatha bījasādhanamanekayogato rañjane hitam /",
    "GS40nitrrk_u:6810": " jāritasya narapāradasya vai tatsamastamadhunā nigadyate // Rrā_3,15.1 //",
    "GS40nitrrk_u:6811": " {bīja:: preparation}",
    "GS40nitrrk_u:6812": " gaṃdhakaṃ mākṣikaṃ nāgaṃ sarvaṃ tulyaṃ vicūrṇayet /",
    "GS40nitrrk_u:6813": " triguṇaṃ vāhayetsvarṇaṃ drāvitaṃ tu dhaman dhaman // Rrā_3,15.2 //",
    "GS40nitrrk_u:6814": " pūtibījamidaṃ sthūlaṃ garbhe dravati tatkṣaṇāt // Rrā_3,15.3 //",
    "GS40nitrrk_u:6815": " {bīja:: preparation}",
    "GS40nitrrk_u:6816": " nāgaṃ svarṇaṃ samaṃ tāpyaṃ śilācūrṇaṃ kṣipan kṣipan /",
    "GS40nitrrk_u:6817": " jīrṇe nāge punardeyam evaṃ vāratrayaṃ śanaiḥ /",
    "GS40nitrrk_u:6818": " etad bījaṃ dravatyeva rasagarbhe tu mardanāt // Rrā_3,15.4 //",
    "GS40nitrrk_u:6819": " {bījasādhanam (3)}",
    "GS40nitrrk_u:6820": " tāpyasattvaṃ suvarṇaṃ ca dhamettāpyaṃ kṣipankṣipan /",
    "GS40nitrrk_u:6821": " ityevaṃ triguṇaṃ vāhyaṃ tāpyasattvaṃ ca hāṭake /",
    "GS40nitrrk_u:6822": " tadbījaṃ rasarājasya garbhe dravati tatkṣaṇam // Rrā_3,15.5 //",
    "GS40nitrrk_u:6823": " {bījasādhana (4)}",
    "GS40nitrrk_u:6824": " tāpyasattvaṃ suvarṇaṃ ca samāṃśaṃ drāvayettataḥ /",
    "GS40nitrrk_u:6825": " kaṇṭavedhīkṛtaṃ patraṃ gaṃdhena lavaṇena ca // Rrā_3,15.6 //",
    "GS40nitrrk_u:6826": " kṣiptvā sāmlena tatpacyātpuṭe hemāvaśeṣitam /",
    "GS40nitrrk_u:6827": " etadbījaṃ rasendrasya garbhe dravati mardanāt // Rrā_3,15.7 //",
    "GS40nitrrk_u:6828": " {bījasādhana (5)}",
    "GS40nitrrk_u:6829": " saindhavena samaṃ tāpyamamlairmardyaṃ puṭe pacet /",
    "GS40nitrrk_u:6830": " punarmardyaṃ punaḥ pācyaṃ yāvaddvādaśavārakam // Rrā_3,15.8 //",
    "GS40nitrrk_u:6831": " asya tulyaṃ mṛtaṃ nāgaṃ sarvamamlena peṣayet /",
    "GS40nitrrk_u:6832": " anena svarṇapatrāṇi liptvā liptvā dhamed dṛḍham // Rrā_3,15.9 //",
    "GS40nitrrk_u:6833": " drutaṃ ca vāpayettaṃ tu saptavāraṃ punaḥ punaḥ /",
    "GS40nitrrk_u:6834": " etadbījaṃ rasendrasya garbhe dravati mardanāt // Rrā_3,15.10 //",
    "GS40nitrrk_u:6835": " {bījasādhana (6)}",
    "GS40nitrrk_u:6836": " śilā sauvarcalaṃ tāpyagaṃdhakāsīsaṭaṃkaṇam /",
    "GS40nitrrk_u:6837": " mardayeccaṇakāmlaiśca sarvametaddināvadhi // Rrā_3,15.11 //",
    "GS40nitrrk_u:6838": " rasasyaitat ṣoḍaśāṃśaṃ dattvā bījaṃ ca dāpayet /",
    "GS40nitrrk_u:6839": " mucyate yatra yatraiva tattad dravati tatkṣaṇāt // Rrā_3,15.12 //",
    "GS40nitrrk_u:6840": " {mercury:: grāsa of a bīja}",
    "GS40nitrrk_u:6841": " apāmārgapalāśotthabhasmakṣāraṃ samāharet /",
    "GS40nitrrk_u:6842": " ṭaṃkaṇaṃ ca yavakṣāraṃ kāsīsaṃ ca suvarcalam // Rrā_3,15.13 //",
    "GS40nitrrk_u:6843": " sāmudraṃ saiṃdhavaṃ rājī mākṣikaṃ navasārakam /",
    "GS40nitrrk_u:6844": " karpūraṃ kāṃjikaṃ tulyaṃ snuhyarkakṣīramarditam // Rrā_3,15.14 //",
    "GS40nitrrk_u:6845": " mūṣālepamanenaiva kṛtvā kuryādbiḍena ca /",
    "GS40nitrrk_u:6846": " lepamaṅgulamānena mūṣāyantramidaṃ bhavet // Rrā_3,15.15 //",
    "GS40nitrrk_u:6847": " garbhadrāvitabījāttu sūtamatra vinikṣipet /",
    "GS40nitrrk_u:6848": " ruddhvā svedyaṃ dinaikaṃ tu kārīṣāgnau grasatyalam // Rrā_3,15.16 //",
    "GS40nitrrk_u:6849": " {mercury (?):: rañjana (?)}",
    "GS40nitrrk_u:6850": " tāpyasattvābhrayoḥ sattvaṃ dvaṃdvitaṃ drāvayetpunaḥ /",
    "GS40nitrrk_u:6851": " mṛtaśulbaṃ tāpyacūrṇaṃ tasminvāhyaṃ śanaiḥ śanaiḥ // Rrā_3,15.17 //",
    "GS40nitrrk_u:6852": " triguṇe vāhite tasmin rañjitaṃ vāhitaṃ tu tat // Rrā_3,15.18 //",
    "GS40nitrrk_u:6853": " {mercury:: rañjana (of ~)}",
    "GS40nitrrk_u:6854": " gomūtrai raktavargaṃ tu piṣṭvā tenaiva bhāvayet /",
    "GS40nitrrk_u:6855": " hiṅgulaṃ mākṣikaṃ gaṃdhaṃ śilācūrṇaṃ samaṃ samam // Rrā_3,15.19 //",
    "GS40nitrrk_u:6856": " bhāvitaṃ saptavārāṇi śoṣyaṃ peṣyaṃ punaḥ punaḥ /",
    "GS40nitrrk_u:6857": " tīkṣṇaṃ tāmraṃ samaṃ cūrṇya pūrvavad dvaṃdvamelitam // Rrā_3,15.20 //",
    "GS40nitrrk_u:6858": " tasmin drutaṃ pūrvacūrṇaṃ vāpayitvātha secayet /",
    "GS40nitrrk_u:6859": " raktavargasamāyukte taile jyotiṣmatībhave /",
    "GS40nitrrk_u:6860": " ityevaṃ daśadhā kuryātsyādidaṃ rasarañjakam // Rrā_3,15.21 //",
    "GS40nitrrk_u:6861": " {rasarañjakam (3)}",
    "GS40nitrrk_u:6862": " raktavargeṇa gomūtrairbhāvayeddaradaṃ tridhā /",
    "GS40nitrrk_u:6863": " samāṃśe vimale tāmre drāvite vāhayeddhaman /",
    "GS40nitrrk_u:6864": " saptadhā daradaṃ taṃ tu syādidaṃ rasarañjakam // Rrā_3,15.22 //",
    "GS40nitrrk_u:6865": " {rasarañjakam (4)}",
    "GS40nitrrk_u:6866": " svarṇanāgaṃ vyomasattvaṃ samāṃśaṃ dvaṃdvamelitam /",
    "GS40nitrrk_u:6867": " śilā gairikaṃ mākṣīkaṃ rasakaṃ raktavargakam // Rrā_3,15.23 //",
    "GS40nitrrk_u:6868": " samāṃśaṃ cūrṇayetsarvaṃ vāpo deyo hyanena vai /",
    "GS40nitrrk_u:6869": " pūrvadvaṃdvitakhoṭasya drāvitasya punaḥ punaḥ // Rrā_3,15.24 //",
    "GS40nitrrk_u:6870": " daśavāraṃ kṛte vāpe rañjako'yaṃ rasasya ca // Rrā_3,15.25 //",
    "GS40nitrrk_u:6871": " {lead =) gold}",
    "GS40nitrrk_u:6872": " yavaciñcārasairbhāvyā raktavarṇā manaḥśilā /",
    "GS40nitrrk_u:6873": " viṃśavāraṃ prayatnena tena kalkena lepayet // Rrā_3,15.26 //",
    "GS40nitrrk_u:6874": " nāgapatraṃ puṭe pacyād yāvaccūrṇamupāgatam /",
    "GS40nitrrk_u:6875": " rasakasya tu bhāgāṃstrīnbhāgaikaṃ daradasya ca // Rrā_3,15.27 //",
    "GS40nitrrk_u:6876": " śilāgaṃdhaviṣāṇāṃ ca trayāṇāmekabhāgakam /",
    "GS40nitrrk_u:6877": " peṣayenmātuluṃgāmlaistena kalkena lepayet // Rrā_3,15.28 //",
    "GS40nitrrk_u:6878": " mūṣāgarbhe kṣipettatra pūrvanāgaṃ kṣipettataḥ /",
    "GS40nitrrk_u:6879": " drutaṃ yāvatsamuddhṛtya liptvā mūṣāṃ punardhamet // Rrā_3,15.29 //",
    "GS40nitrrk_u:6880": " ityevaṃ saptadhā dhāmyaṃ nāgaṃ svarṇanibhaṃ bhavet /",
    "GS40nitrrk_u:6881": " {tārāriṣṭa, lead,",
    "GS40nitrrk_u:6882": " copper =) gold}",
    "GS40nitrrk_u:6883": " pītābhrakasya sattvaṃ tu pūrvanāgaṃ ca tatsamam // Rrā_3,15.30 //",
    "GS40nitrrk_u:6884": " dvaṃdvitaṃ pūrvayogena hyabhiṣiktaṃ ca kārayet /",
    "GS40nitrrk_u:6885": " samukhe sūtarāje tu pūrvavat ṣaḍguṇaṃ kramāt // Rrā_3,15.31 //",
    "GS40nitrrk_u:6886": " tatastasya rasendrasya garbhadrāvaṇabījakam /",
    "GS40nitrrk_u:6887": " pādāṃśaṃ dāpayetkhalve mātuluṃgadravaiḥ saha // Rrā_3,15.32 //",
    "GS40nitrrk_u:6888": " mardayeccaṇakāmlairvā garbhadrāvaṇakena vā /",
    "GS40nitrrk_u:6889": " dravatyeva tu tadgarbhe mūṣāyantre'tha jārayet // Rrā_3,15.33 //",
    "GS40nitrrk_u:6890": " ityevaṃ drāvitaṃ jāryaṃ yāvad bījasamaṃ rase /",
    "GS40nitrrk_u:6891": " sāraṇāditrayeṇāntaṃ pūrvavatkārayet kramāt // Rrā_3,15.34 //",
    "GS40nitrrk_u:6892": " tārāriṣṭamahiṃ śulbaṃ yatheṣṭaikaṃ tu vedhayet /",
    "GS40nitrrk_u:6893": " sahasrāṃśena tenaiva divyaṃ bhavati kāṃcanam // Rrā_3,15.35 //",
    "GS40nitrrk_u:6894": " {candrārka =) gold}",
    "GS40nitrrk_u:6895": " svarṇena dvaṃdvitaṃ vajraṃ pūrvavaccābhiṣekitam /",
    "GS40nitrrk_u:6896": " jārayetsamukhe sūte samāṃśam abhrasattvavat // Rrā_3,15.36 //",
    "GS40nitrrk_u:6897": " jāritaṃ jārayettena svarṇavajreṇa vai tridhā /",
    "GS40nitrrk_u:6898": " mukhaṃ baddhvā rasaṃ baddhvā krāmaṇena tu yojayet /",
    "GS40nitrrk_u:6899": " caṃdrārke tu sahasrāṃśaṃ divyaṃ bhavati kāṃcanam // Rrā_3,15.37 //",
    "GS40nitrrk_u:6900": " {gandhanāgadrutiḥ}",
    "GS40nitrrk_u:6901": " vṛṣasya mūtramādāya gajasya mahiṣasya vā /",
    "GS40nitrrk_u:6902": " tanmadhye sūtanāgaṃ tu drāvitaṃ saptadhā kṣipet // Rrā_3,15.38 //",
    "GS40nitrrk_u:6903": " tatastasyaiva patrāṇi kaṇṭavedhyāni kārayet /",
    "GS40nitrrk_u:6904": " gaṃdhakaṃ cūrṇitaṃ śuddhaṃ patrāṇāṃ tu caturguṇam // Rrā_3,15.39 //",
    "GS40nitrrk_u:6905": " alaktakena saṃsiktaṃ kārpāsapatravatkṛtam /",
    "GS40nitrrk_u:6906": " tasya śuṣkasya pṛṣṭhe tu nararomāṇi dāpayet // Rrā_3,15.40 //",
    "GS40nitrrk_u:6907": " tatpṛṣṭhe cūrṇitaṃ gaṃdhaṃ tato nāgadalāni ca /",
    "GS40nitrrk_u:6908": " gaṃdhakaṃ nararomāṇi tatkārpāsaṃ ca pṛṣṭhataḥ // Rrā_3,15.41 //",
    "GS40nitrrk_u:6909": " anena kārayedvartiṃ bahiḥ sūtreṇa veṣṭayet /",
    "GS40nitrrk_u:6910": " karaṃjatailamadhye tu daśarātraṃ tu dhārayet // Rrā_3,15.42 //",
    "GS40nitrrk_u:6911": " prajvālya cobhayāgre tu drutaṃ tailaṃ samāharet /",
    "GS40nitrrk_u:6912": " bhāṇḍe sakāṃjike caiva tasmāduddhṛtya rakṣayet /",
    "GS40nitrrk_u:6913": " kācakūpyāṃ prayatnena gandhanāgadrutistviyam // Rrā_3,15.43 //",
    "GS40nitrrk_u:6914": " {mercury:: preparation for jāraṇa}",
    "GS40nitrrk_u:6915": " śuddhasūtaṃ dṛḍhaṃ mardyaṃ rajanīcūrṇasaṃyutam /",
    "GS40nitrrk_u:6916": " cūrṇaṃ yāvad bhavetkṛṣṇaṃ kṣālayeduṣṇakāṃjikaiḥ // Rrā_3,15.44 //",
    "GS40nitrrk_u:6917": " evaṃ trisaptadhā kuryāttato jāraṇamārabhet /",
    "GS40nitrrk_u:6918": " {mercury:: garbhadruti}",
    "GS40nitrrk_u:6919": " amlairmanaḥśilāṃ piṣṭvā tena lepaṃ tu kārayet // Rrā_3,15.45 //",
    "GS40nitrrk_u:6920": " gostanākāramūṣāyāmasyāṃ pūrvarasaṃ kṣipet /",
    "GS40nitrrk_u:6921": " catuḥṣaṣṭyaṃśataḥ pūrvā deyā gaṃdhadrutiḥ kramāt // Rrā_3,15.46 //",
    "GS40nitrrk_u:6922": " ruddhvā mūṣāṃ viśoṣyātha garte gomayapūrite /",
    "GS40nitrrk_u:6923": " mūṣārdhaṃ vinyasettatra karīṣatuṣavahninā // Rrā_3,15.47 //",
    "GS40nitrrk_u:6924": " kapotākhyaṃ puṭaṃ deyaṃ svāṃgaśītaṃ samuddharet /",
    "GS40nitrrk_u:6925": " dadyād ajīrṇaśaṅkāyāṃ siṃhavallīrasasya tu // Rrā_3,15.48 //",
    "GS40nitrrk_u:6926": " caturbindupramāṇaṃ tu tadvadgarte puṭe pacet /",
    "GS40nitrrk_u:6927": " evaṃ punaḥ punarjāryaṃ gandhanāgadrutiḥ kramāt // Rrā_3,15.49 //",
    "GS40nitrrk_u:6928": " triguṇaṃ jāritaḥ sūto bhavejjāṃbūnadaprabhaḥ /",
    "GS40nitrrk_u:6929": " asya sūtasya pādāṃśaṃ pakvabījaṃ sucūrṇitam /",
    "GS40nitrrk_u:6930": " mardayeccaṇakāmlena yāmād garbhe dravatyalam // Rrā_3,15.50 //",
    "GS40nitrrk_u:6931": " {gold:: drāvaṇa}",
    "GS40nitrrk_u:6932": " mūṣāyantragataṃ drāvyaṃ pūrvavat svedanena vai /",
    "GS40nitrrk_u:6933": " jīrṇe bījaṃ punardattvā drāvyaṃ garbhe'tha jārayet // Rrā_3,15.51 //",
    "GS40nitrrk_u:6934": " evaṃ bījaṃ samaṃ jāryaṃ pakvaṃ vā rañjane kramāt /",
    "GS40nitrrk_u:6935": " garbhaṃ drāvaṇabījaṃ vā yatheṣṭaikaṃ tu jārayet // Rrā_3,15.52 //",
    "GS40nitrrk_u:6936": " tatastu triguṇaṃ rītistāraṃ vāhyaṃ dhaman dhaman /",
    "GS40nitrrk_u:6937": " tārāriṣṭaṃ bhavettattu kṛtvā patraṃ pralepayet // Rrā_3,15.53 //",
    "GS40nitrrk_u:6938": " sakṣaudraṃ pūrvasūtena dvātriṃśāṃśena tatpunaḥ /",
    "GS40nitrrk_u:6939": " veṣṭyamarkadalaiḥ pacyāddolāyaṃtre sakāṃjikaiḥ // Rrā_3,15.54 //",
    "GS40nitrrk_u:6940": " daśāhānte samuddhṛtya drāvitaṃ kāṃcanaṃ bhavet // Rrā_3,15.55 //",
    "GS40nitrrk_u:6941": " {mercury:: jāraṇa with abhrasattva}",
    "GS40nitrrk_u:6942": " samukhe nirmukhe vātha rasarāje tu jārayet /",
    "GS40nitrrk_u:6943": " pūrvavadvyomacūrṇaṃ tu cāritaṃ jārayet kramāt // Rrā_3,15.56 //",
    "GS40nitrrk_u:6944": " catuḥṣaṣṭiguṇaṃ yāvattataḥ sāryaṃ ca jārayet /",
    "GS40nitrrk_u:6945": " cārayejjārayettadvat yāvat ṣaṣṭiguṇaṃ bhavet /",
    "GS40nitrrk_u:6946": " tato mākṣikasatvaṃ ca pādāṃśaṃ tatra jārayet // Rrā_3,15.57 //",
    "GS40nitrrk_u:6947": " {mercury:: garbhadruti}",
    "GS40nitrrk_u:6948": " mahārasaiścoparasairyatkiṃcitsatvamāharet /",
    "GS40nitrrk_u:6949": " tanmadhyagaṃ tu pādāṃśaṃ sūte dattvā vimardayet // Rrā_3,15.58 //",
    "GS40nitrrk_u:6950": " taptakhalve caturyāmaṃ garbhadrāvakasaṃyutam /",
    "GS40nitrrk_u:6951": " tattatsarvaṃ dravatyeva mūṣāyantre'tha jārayet // Rrā_3,15.59 //",
    "GS40nitrrk_u:6952": " ityevaṃ sarvasatvāni drāvayogācca jārayet /",
    "GS40nitrrk_u:6953": " {mercury:: garbhadruti, jāraṇa}",
    "GS40nitrrk_u:6954": " rañjitaṃ pakvabījaṃ ca śuddhaṃ tāmraṃ ca hāṭakam // Rrā_3,15.60 //",
    "GS40nitrrk_u:6955": " garbhadrāvaṇabījaṃ ca mṛtatīkṣṇaṃ samaṃ samam /",
    "GS40nitrrk_u:6956": " sarvaṃ ca marditaṃ khoṭaṃ kṛtvā dhāmyaṃ punaḥ punaḥ // Rrā_3,15.61 //",
    "GS40nitrrk_u:6957": " kṣipenmākṣikacūrṇaṃ ca tāmre tīkṣṇe kṣayaṃ gate /",
    "GS40nitrrk_u:6958": " samuddhṛtya tu tad bījaṃ pādāṃśaṃ pūrvapārade // Rrā_3,15.62 //",
    "GS40nitrrk_u:6959": " pūrvavad drāvayed garbhe mūṣāyantre'tha jārayet /",
    "GS40nitrrk_u:6960": " dvātriṃśadguṇitaṃ bījaṃ krameṇānena jārayet /",
    "GS40nitrrk_u:6961": " jīrṇe garbhe drutaṃ sūtaṃ rañjayettannigadyate // Rrā_3,15.63 //",
    "GS40nitrrk_u:6962": " {mercury:: jāraṇa}",
    "GS40nitrrk_u:6963": " gaṃdhena yanmṛtaṃ nāgaṃ pakvabījasya sādhanam /",
    "GS40nitrrk_u:6964": " tannāgaṃ hemasaṃtulyamaṃdhamūṣāgataṃ dhamet // Rrā_3,15.64 //",
    "GS40nitrrk_u:6965": " taccūrṇamabhiṣiktaṃ ca pādāṃśaṃ dāpayedrase /",
    "GS40nitrrk_u:6966": " mardayedamlavargeṇa garbhadrāvaṇakena vā // Rrā_3,15.65 //",
    "GS40nitrrk_u:6967": " taptakhalve caturyāmaṃ mūṣāyantre'tha jārayet /",
    "GS40nitrrk_u:6968": " anena kramayogena jārayettaṃ kalāguṇam // Rrā_3,15.66 //",
    "GS40nitrrk_u:6969": " {copper =) gold}",
    "GS40nitrrk_u:6970": " mṛtaṃ śulbaṃ mṛtaṃ tīkṣṇaṃ svarṇe vāhyaṃ tu ṣaḍguṇam /",
    "GS40nitrrk_u:6971": " etad bījaṃ tato jāryaṃ kramād yāvaccaturguṇam // Rrā_3,15.67 //",
    "GS40nitrrk_u:6972": " pūrvavad drāvitaṃ khalve mūṣāyantre ca pūrvavat /",
    "GS40nitrrk_u:6973": " baddharāgastadā sūto jāyate kuṃkumaprabhaḥ // Rrā_3,15.68 //",
    "GS40nitrrk_u:6974": " ityevaṃ rañjanaṃ sūte kṛtvā sāryaṃ tridhā kramāt /",
    "GS40nitrrk_u:6975": " sāritaṃ jārayenmūtre mūṣāyantre puṭanpuṭan // Rrā_3,15.69 //",
    "GS40nitrrk_u:6976": " jāritaṃ sārayetpaścātsāritaṃ caiva jārayet /",
    "GS40nitrrk_u:6977": " anena kramayogena saptaśṛṅkhalikākramāt // Rrā_3,15.70 //",
    "GS40nitrrk_u:6978": " tatastasya mukhaṃ baddhvā pūrvavad bandhayecca tam /",
    "GS40nitrrk_u:6979": " krāmaṇena samāyuktaṃ koṭibhāgena vedhayet /",
    "GS40nitrrk_u:6980": " drutaṃ tāmraṃ tu taddivyaṃ bhavetsvarṇaṃ na saṃśayaḥ // Rrā_3,15.71 //",
    "GS40nitrrk_u:6981": " {silver =) gold}",
    "GS40nitrrk_u:6982": " hiṃgulotthitasūtaṃ ca bhūnāgairmardayet tryaham /",
    "GS40nitrrk_u:6983": " taptakhalve tataḥ pātyam ūrdhvalagnaṃ samāharet // Rrā_3,15.72 //",
    "GS40nitrrk_u:6984": " pādāṃśaṃ jārayettasya dvaṃdvitaṃ vyomasattvakam /",
    "GS40nitrrk_u:6985": " tato mākṣikasatvaṃ ca pādāṃśaṃ tatra jārayet // Rrā_3,15.73 //",
    "GS40nitrrk_u:6986": " pūrvavad dvaṃdvayogena mātrāpākaṃ ca pūrvavat /",
    "GS40nitrrk_u:6987": " mahārasaiścoparasairyatsattvaṃ pātitaṃ purā // Rrā_3,15.74 //",
    "GS40nitrrk_u:6988": " tatsattvaṃ ca pṛthakpādaṃ sūte dattvā vimardayet /",
    "GS40nitrrk_u:6989": " taptakhalve dinaikaṃ tu garbhadrāvaṇasaṃyutam // Rrā_3,15.75 //",
    "GS40nitrrk_u:6990": " dravatyeva tato jāryaṃ mūṣāyantraṃ tu pūrvavat /",
    "GS40nitrrk_u:6991": " jīrṇe jīrṇe punardeyaṃ pratisattvaṃ krameṇa vai // Rrā_3,15.76 //",
    "GS40nitrrk_u:6992": " tatastathaiva pādāṃśaṃ garbhadrāvaṇabījakam /",
    "GS40nitrrk_u:6993": " pūrvavad drāvitaṃ jāryaṃ krameṇānena ṣaḍguṇam // Rrā_3,15.77 //",
    "GS40nitrrk_u:6994": " sāraṇādikrāmaṇāntaṃ tāre vedhaṃ pradāpayet /",
    "GS40nitrrk_u:6995": " sahasrāṃśena tatsvarṇaṃ bhavejjāṃbūnadaprabham // Rrā_3,15.78 //",
    "GS40nitrrk_u:6996": " {mercury:: jāraṇa of sulfur}",
    "GS40nitrrk_u:6997": " śākavṛkṣasya patrāṇāṃ komalānāṃ dravaṃ haret /",
    "GS40nitrrk_u:6998": " dravaṃ ca brahmapuṣpāṇāṃ viṣṇukrāntādravaṃ tathā // Rrā_3,15.79 //",
    "GS40nitrrk_u:6999": " dravairebhiḥ śuddhagaṃdhaṃ bhāvayeddinasaptakam /",
    "GS40nitrrk_u:7000": " iṣṭikāgarbhamadhye tu suśuddhaṃ pāradaṃ kṣipet // Rrā_3,15.80 //",
    "GS40nitrrk_u:7001": " mukhaṃ svacchena vastreṇa chādayettasya pṛṣṭhataḥ /",
    "GS40nitrrk_u:7002": " daśāṃśaṃ pūrvagaṃdhaṃ tu dattvā śrāveṇa rodhayet // Rrā_3,15.81 //",
    "GS40nitrrk_u:7003": " pṛṣṭhe laghupuṭaṃ deyaṃ jīrṇe gaṃdhaṃ punaḥ kṣipet /",
    "GS40nitrrk_u:7004": " tadvajjāryaṃ puṭenaiva punardeyaṃ ca gaṃdhakam // Rrā_3,15.82 //",
    "GS40nitrrk_u:7005": " evaṃ jāryaṃ samaṃ gaṃdhaṃ tato yaṃtrātsamuddharet /",
    "GS40nitrrk_u:7006": " athavā gaṃdhatulyaṃ tu jāryaṃ tena rasasya tu // Rrā_3,15.83 //",
    "GS40nitrrk_u:7007": " jārayetpūrvayogena kācakūpyantare'pi vā // Rrā_3,15.84 //",
    "GS40nitrrk_u:7008": " {copper, lead =) gold}",
    "GS40nitrrk_u:7009": " asyaiva rasarājasya samāṃśaṃ vyomasattvakam /",
    "GS40nitrrk_u:7010": " dvaṃdvitaṃ pūrvavajjāryaṃ mātrāyuktiśca pūrvavat // Rrā_3,15.85 //",
    "GS40nitrrk_u:7011": " tato rasakasatvaṃ ca jāryam aṣṭaguṇaṃ rase /",
    "GS40nitrrk_u:7012": " tīkṣṇaśulboragaṃ caiva kramād aṣṭaguṇaṃ rase // Rrā_3,15.86 //",
    "GS40nitrrk_u:7013": " pratyekaṃ jārayedyatnādabhiṣiktaṃ tu pūrvavat /",
    "GS40nitrrk_u:7014": " pakvabījaṃ tato jāryaṃ dvātriṃśadguṇitaṃ kramāt // Rrā_3,15.87 //",
    "GS40nitrrk_u:7015": " athāsya rasarājasya garbhadrāvaṇabījakam /",
    "GS40nitrrk_u:7016": " taptakhalve samaṃ dattvā garbhadrāvakasaṃyutam // Rrā_3,15.88 //",
    "GS40nitrrk_u:7017": " mardayeddinamekaṃ tu garbhe dravati tad drutam /",
    "GS40nitrrk_u:7018": " mūṣāyantre tato jāryaṃ pūrvavatsvedanena vai // Rrā_3,15.89 //",
    "GS40nitrrk_u:7019": " tajjīrṇe raṃjakaṃ bījaṃ tulyaṃ dattvātha pūrvavat /",
    "GS40nitrrk_u:7020": " drāvayet dravagarbhe tu tadvajjāryaṃ krameṇa vai // Rrā_3,15.90 //",
    "GS40nitrrk_u:7021": " yāvaccaturguṇaṃ yatnād drutaṃ garbhe'tha jārayet /",
    "GS40nitrrk_u:7022": " anena kramayogena bhavellākṣānibho rasaḥ // Rrā_3,15.91 //",
    "GS40nitrrk_u:7023": " tatastaṃ pakvabījena sāritaṃ jārayet kramāt /",
    "GS40nitrrk_u:7024": " pratisāraṇakaṃ kuryājjārayeccātha sārayet // Rrā_3,15.92 //",
    "GS40nitrrk_u:7025": " saptaśṛṅkhalikāyogānmukhaṃ baddhvātha bandhayet /",
    "GS40nitrrk_u:7026": " krāmaṇena samāyuktaṃ śulbe vedhaṃ pradāpayet // Rrā_3,15.93 //",
    "GS40nitrrk_u:7027": " nāge vā koṭibhāgena divyaṃ bhavati kāṃcanam // Rrā_3,15.94 //",
    "GS40nitrrk_u:7028": " {rasabīja}",
    "GS40nitrrk_u:7029": " tintiṇībrahmamāṇḍūkīdravairdhānyābhrakaṃ kramāt /",
    "GS40nitrrk_u:7030": " mardayet tridinaṃ cātha bhāvayet tiṃtiṇīdravaiḥ // Rrā_3,15.95 //",
    "GS40nitrrk_u:7031": " gharme dinatrayaṃ yāvat śoṣyaṃ peṣyaṃ punaḥ punaḥ /",
    "GS40nitrrk_u:7032": " mṛtkharpare śuddhasūtaṃ kṣiptvā soṣṇaṃ tu kārayet // Rrā_3,15.96 //",
    "GS40nitrrk_u:7033": " gaṃdhakaṃ truṭimātraṃ tu pūrvābhraṃ truṭimātrakam /",
    "GS40nitrrk_u:7034": " dattvā dattvā ca mṛdvagnau pacetsyādabhrapiṣṭikā // Rrā_3,15.97 //",
    "GS40nitrrk_u:7035": " ekavīrārasairbhāvyaṃ gaṃdhaṃ gharme trisaptadhā /",
    "GS40nitrrk_u:7036": " taṃ gaṃdhakaṃ snigdhabhāṇḍe drāvya mṛdvagninā kṣipet // Rrā_3,15.98 //",
    "GS40nitrrk_u:7037": " tanmadhye pūrvapiṣṭiṃ tu dolāyaṃtre vidhau pacet /",
    "GS40nitrrk_u:7038": " ṣaḍguṇaṃ jārayedevaṃ gaṃdhakaṃ mṛduvahninā // Rrā_3,15.99 //",
    "GS40nitrrk_u:7039": " tadrasaṃ bhāgamekaṃ tu pakvabījasya ṣoḍaśa /",
    "GS40nitrrk_u:7040": " bhāgāḥ surañjitasyaiva cūrṇīkṛtvātha dvaṃdvayet // Rrā_3,15.100 //",
    "GS40nitrrk_u:7041": " pūrvavad dvaṃdvaliptāyāṃ mūṣāyāṃ dhamanena ca /",
    "GS40nitrrk_u:7042": " rasabījamidaṃ khyātaṃ cūrṇitaṃ cābhiṣecayet // Rrā_3,15.101 //",
    "GS40nitrrk_u:7043": " {mercury:: jāraṇa: :",
    "GS40nitrrk_u:7044": " with rasabīja}",
    "GS40nitrrk_u:7045": " athātaḥ śuddhasūtasya kācakūpyāṃ gatasya ca /",
    "GS40nitrrk_u:7046": " pūrvavad bhāvitaṃ gaṃdhaṃ jāryaṃ tasyaiva ṣaḍguṇam // Rrā_3,15.102 //",
    "GS40nitrrk_u:7047": " jārayedvā tulāyaṃtre gaurīyaṃtrakrameṇa vai /",
    "GS40nitrrk_u:7048": " tasyaiva rasarājasya pādāṃśaṃ rasabījakam // Rrā_3,15.103 //",
    "GS40nitrrk_u:7049": " pūrvavad drāvayed garbhe mūṣāyantre'tha jārayet /",
    "GS40nitrrk_u:7050": " anena kramayogena drāvyaṃ jāryaṃ punaḥ punaḥ /",
    "GS40nitrrk_u:7051": " dviraṣṭaguṇitaṃ yāvad rasabījaṃ rasasya vai // Rrā_3,15.104 //",
    "GS40nitrrk_u:7052": " {silver =) gold}",
    "GS40nitrrk_u:7053": " bhāgadvayaṃ śuddhatāraṃ bhāgaikaṃ śuddhahāṭakam /",
    "GS40nitrrk_u:7054": " samāvartya tu tatpatraṃ kṛtvā pūrvarasena vai // Rrā_3,15.105 //",
    "GS40nitrrk_u:7055": " lepayenmadhunāktena sahasrāṃśena tatpunaḥ /",
    "GS40nitrrk_u:7056": " veṣṭayedarkajaiḥ patrairdolāyaṃtre sakāṃjike // Rrā_3,15.106 //",
    "GS40nitrrk_u:7057": " daśāhaṃ pācitaṃ drāvyaṃ divyaṃ bhavati kāṃcanam // Rrā_3,15.107 //",
    "GS40nitrrk_u:7058": " {mercury:: koṭivedhin}",
    "GS40nitrrk_u:7059": " suśuddhaṃ nāgacūrṇaṃ tu pūrvavaccābhiṣekitam /",
    "GS40nitrrk_u:7060": " samukhe sūtarājendre jārayedabhrasatvavat // Rrā_3,15.108 //",
    "GS40nitrrk_u:7061": " ṣaṭtriṃśaguṇitaṃ yāvattāvajjāryaṃ krameṇa vai /",
    "GS40nitrrk_u:7062": " garbhadrāvaṇabījaṃ ca pūrvavad drāvitaṃ kramāt // Rrā_3,15.109 //",
    "GS40nitrrk_u:7063": " jārayettriguṇaṃ tasya bījaṃ yadraṃjakaṃ punaḥ /",
    "GS40nitrrk_u:7064": " samaṃ jāryaṃ punaḥ jāryaṃ pakvabījena vai kramāt // Rrā_3,15.110 //",
    "GS40nitrrk_u:7065": " saptaśṛṃkhalikāyogānmukhaṃ ruddhvātha bandhayet /",
    "GS40nitrrk_u:7066": " krāmaṇena samāyuktaṃ koṭivedhī bhavedrasaḥ // Rrā_3,15.111 //",
    "GS40nitrrk_u:7067": " {copper =) silver}",
    "GS40nitrrk_u:7068": " nāgavajjārayed baṃgaṃ ṣaṭtriṃśaguṇitaṃ kramāt /",
    "GS40nitrrk_u:7069": " pūrvavaddrāvitaṃ garbhe tārabījaṃ tu jārayet // Rrā_3,15.112 //",
    "GS40nitrrk_u:7070": " triguṇaṃ tu bhavedyāvattatastenaiva sārayet /",
    "GS40nitrrk_u:7071": " saptaśṛṅkhalikāyogānmukhaṃ baddhvātha bandhayet // Rrā_3,15.113 //",
    "GS40nitrrk_u:7072": " krāmaṇena samāyuktaṃ tāmre vedhaṃ pradāpayet /",
    "GS40nitrrk_u:7073": " koṭibhāgena tattāraṃ bhavetkuṃdendusannibham // Rrā_3,15.114 //",
    "GS40nitrrk_u:7074": " {silver, copper,",
    "GS40nitrrk_u:7075": " lead =) gold}",
    "GS40nitrrk_u:7076": " samukhe nirmukhe vātha sūtarāje tu jārayet /",
    "GS40nitrrk_u:7077": " dvaṃdvitaṃ vyomasatvaṃ tu yāvad aṣṭaguṇaṃ tathā // Rrā_3,15.115 //",
    "GS40nitrrk_u:7078": " tato rasakasatvaṃ ca jāryam aṣṭaguṇaṃ tathā /",
    "GS40nitrrk_u:7079": " pakvabījaṃ samāṃśaṃ ca jārayedabhrasatvavat // Rrā_3,15.116 //",
    "GS40nitrrk_u:7080": " svarṇena dvaṃdvitaṃ vajraṃ samāṃśena tu jārayet /",
    "GS40nitrrk_u:7081": " pūrvavatkacchape yantre biḍayogena vai tathā // Rrā_3,15.117 //",
    "GS40nitrrk_u:7082": " garbhadrāvaṇabījaṃ ca pādāṃśaṃ taptakhalvake /",
    "GS40nitrrk_u:7083": " mardayenmātuliṃgāmlairgarbhe dravati tatkṣaṇāt // Rrā_3,15.118 //",
    "GS40nitrrk_u:7084": " garbhadrāvaṇayogaṃ vā dattvā dravati mardanāt /",
    "GS40nitrrk_u:7085": " mūṣāyantreṇa tatsūtaṃ pacetkārīṣavahninā // Rrā_3,15.119 //",
    "GS40nitrrk_u:7086": " jīrṇe bījaṃ punardrāvyaṃ jārayed drāvayetpunaḥ /",
    "GS40nitrrk_u:7087": " evaṃ caturguṇaṃ jāryaṃ garbhe drāvaṇabījakam // Rrā_3,15.120 //",
    "GS40nitrrk_u:7088": " tatastu raṃjakaṃ bījaṃ tadvajjāryaṃ samaṃ kramāt /",
    "GS40nitrrk_u:7089": " sāraṇādikrāmaṇāntaṃ pūrvavatkārayet kramāt // Rrā_3,15.121 //",
    "GS40nitrrk_u:7090": " tāre tāmre bhujaṃge vā koṭibhāgena yojayet /",
    "GS40nitrrk_u:7091": " karoti kanakaṃ divyaṃ devābharaṇamuttamam // Rrā_3,15.122 //",
    "GS40nitrrk_u:7092": " {mercury:: dhūmavedhin;",
    "GS40nitrrk_u:7093": " copper =) gold}",
    "GS40nitrrk_u:7094": " samukhe sūtarājendre jārayedabhrasatvavat /",
    "GS40nitrrk_u:7095": " svarṇādimuṇḍaparyantam aṣṭalohaṃ pṛthak kramāt // Rrā_3,15.123 //",
    "GS40nitrrk_u:7096": " pratyekamaṣṭaguṇitam abhiṣekaṃ ca pūrvavat /",
    "GS40nitrrk_u:7097": " abhrādisatvaṃ yatsarvaṃ pratyekaṃ triguṇaṃ kramāt // Rrā_3,15.124 //",
    "GS40nitrrk_u:7098": " pṛthagjāryaṃ kūrmayantre biḍayogena pūrvavat /",
    "GS40nitrrk_u:7099": " tatastu pādapādāṃśaṃ garbhadrāvaṇabījakam // Rrā_3,15.125 //",
    "GS40nitrrk_u:7100": " pūrvavaddrāvitaṃ jāryaṃ triguṇaṃ tu yadā bhavet /",
    "GS40nitrrk_u:7101": " tatastu pakvabījena sārayejjārayettridhā // Rrā_3,15.126 //",
    "GS40nitrrk_u:7102": " ityevaṃ saptadhā kuryānmukhaṃ baddhvātha bandhayet /",
    "GS40nitrrk_u:7103": " dhūmāvalokavedhī syāttāmraṃ bhavati kāṃcanam // Rrā_3,15.127 //",
    "GS40nitrrk_u:7104": " evaṃ cāraṇajāraṇaṃ bahuvidhaṃ kṛtvā rase saṃkramaṃ garbhe drāvaṇabījakaṃ ca vidhinā garbhadrutaṃ kārayet /",
    "GS40nitrrk_u:7105": " jīrṇe raṃjanasāraṇāmukhamatho baddhvātha baddhvā rasaṃ kuryātkāṃcanamabhramerusadṛśaṃ dānāya bhogāya vai // Rrā_3,15.128 //",
    "GS40nitrrk_u:7106": " RRĀ, 3, 16",
    "GS40nitrrk_u:7107": " yāsāṃ chedena raktaṃ pravahati satataṃ prāyaśo raktabhūmau /",
    "GS40nitrrk_u:7108": " saṃgrāhyā bhūlatāstā viṣaharadhanadaṃ pātayetteṣu sattvam /",
    "GS40nitrrk_u:7109": " tadyuktyā pāradendre carati yadi samaṃ sāraṇākarmayogairbaddho'yaṃ koṭivedhī samaravirajate yojayed bhāskare vā // Rrā_3,16.1 //",
    "GS40nitrrk_u:7110": " {bhūnāgasattva (1)}",
    "GS40nitrrk_u:7111": " bhūlatā kāṃtapāṣāṇaṃ cūrṇaṃ kṛtvā samaṃ samam /",
    "GS40nitrrk_u:7112": " tatsatvamabhravad grāhyaṃ tatratyairauṣadhaiḥ saha // Rrā_3,16.2 //",
    "GS40nitrrk_u:7113": " {bhūnāgasattva (2)}",
    "GS40nitrrk_u:7114": " sauvīraṃ kāṃtapāṣāṇaṃ tīkṣṇaṃ pāṣāṇacūrṇakam /",
    "GS40nitrrk_u:7115": " eteṣāṃ tulyabhūnāgacūrṇamekatra kalpayet // Rrā_3,16.3 //",
    "GS40nitrrk_u:7116": " abhravad grāhayetsatvaṃ tatratyairauṣadhairdhaman // Rrā_3,16.4 //",
    "GS40nitrrk_u:7117": " {bhūnāgasattva (3)}",
    "GS40nitrrk_u:7118": " kāṃtapāṣāṇasauvīracūrṇaṃ syādbhūlatāsamam /",
    "GS40nitrrk_u:7119": " abhravadgrāhayetsatvaṃ rasarājasya bandhakam // Rrā_3,16.5 //",
    "GS40nitrrk_u:7120": " {bhūnāgasattva (4)}",
    "GS40nitrrk_u:7121": " sauvīrakāṃtatīkṣṇānāṃ cūrṇaṃ bhūnāgamṛtsamam /",
    "GS40nitrrk_u:7122": " dhāryaṃ bhāṇḍe kṣipettasmin sajīvā bhūlatā punaḥ // Rrā_3,16.6 //",
    "GS40nitrrk_u:7123": " udakaiḥ secayennityaṃ yāvattadbhakṣayanti vai /",
    "GS40nitrrk_u:7124": " tatsattvam abhravatpiṇḍaṃ baddhvā satvaṃ samāharet // Rrā_3,16.7 //",
    "GS40nitrrk_u:7125": " {bhūnāgasattva (5)}",
    "GS40nitrrk_u:7126": " kāṃtapāṣāṇacūrṇaṃ tu bhūlatācūrṇasaṃyutam /",
    "GS40nitrrk_u:7127": " ajāmūtrais trisaptāhaṃ bhāvayedātape khare /",
    "GS40nitrrk_u:7128": " tatpiṇḍaṃ dhārayetkoṣṭhyāṃ satvaṃ grāhyaṃ suśobhanam // Rrā_3,16.8 //",
    "GS40nitrrk_u:7129": " {bhūnāgasattva (6)}",
    "GS40nitrrk_u:7130": " gomūtraṃ rajanī rājī lavaṇaṃ kalkayetsamam /",
    "GS40nitrrk_u:7131": " tena siñcyāttu bhūnāgaṃ khare gharme dravatyalam // Rrā_3,16.9 //",
    "GS40nitrrk_u:7132": " kaṃkuṣṭhaṃ taddravaṃ tulyaṃ kṛtvā satvaṃ samāharet /",
    "GS40nitrrk_u:7133": " vyomavatkramayogena rasabandhakaraṃ bhavet // Rrā_3,16.10 //",
    "GS40nitrrk_u:7134": " {bhūnāgasattva (7)}",
    "GS40nitrrk_u:7135": " gaṃdhakaṃ rasakaṃ cūrṇya bhūlatācūrṇatulyakam /",
    "GS40nitrrk_u:7136": " vajramūṣāndhitaṃ dhmātaṃ satvaṃ bhavati śobhanam // Rrā_3,16.11 //",
    "GS40nitrrk_u:7137": " etatsatvaṃ vicūrṇyātha pūrvavaccābhiṣekitam // Rrā_3,16.12 //",
    "GS40nitrrk_u:7138": " {bhūnāgataila}",
    "GS40nitrrk_u:7139": " dinaṃ bhūnāgasaṃtulyaṃ mardyaṃ sauvīramañjanam /",
    "GS40nitrrk_u:7140": " pañcamāhiṣasaṃmiśraṃ kṛtvātha vaṭakīkṛtam /",
    "GS40nitrrk_u:7141": " tasmātpātālayaṃtreṇa tailaṃ grāhyaṃ puṭena vai // Rrā_3,16.13 //",
    "GS40nitrrk_u:7142": " {bhūnāgataila}",
    "GS40nitrrk_u:7143": " bhūlatāstu gavāṃ mūtraiḥ kṣālayettābhirāharet /",
    "GS40nitrrk_u:7144": " tailaṃ pātālayaṃtreṇa tattailaṃ jāraṇe hitam // Rrā_3,16.14 //",
    "GS40nitrrk_u:7145": " {guhyasūta}",
    "GS40nitrrk_u:7146": " taptakhalve śuddhasūtaṃ jīvadbhūnāgasaṃyutam /",
    "GS40nitrrk_u:7147": " tridinaṃ mardayed gāḍhaṃ tatsamastaṃ samuddhṛtam // Rrā_3,16.15 //",
    "GS40nitrrk_u:7148": " bhūnāgacūrṇayuktāyāṃ mūṣāyāṃ saṃniveśayet /",
    "GS40nitrrk_u:7149": " tadūrdhvaṃ bhūlatācūrṇaṃ dattvā ruddhvātha śoṣayet // Rrā_3,16.16 //",
    "GS40nitrrk_u:7150": " gartāntargomayaṃ sārdhaṃ kṣiptvā mūṣāṃ niveśayet /",
    "GS40nitrrk_u:7151": " pādamātraṃ tu tāṃ garbhe karīṣaṃ tuṣavahninā // Rrā_3,16.17 //",
    "GS40nitrrk_u:7152": " puṭe pacyāddinaikaṃ tu samuddhṛtyātha dāpayet /",
    "GS40nitrrk_u:7153": " ūrdhvādho bhūlatācūrṇaṃ dattvā tadvatpuṭe pacet // Rrā_3,16.18 //",
    "GS40nitrrk_u:7154": " māsamātramidaṃ kuryādbhavedagnisaho rasaḥ /",
    "GS40nitrrk_u:7155": " jāyate mūrtibaddhasya rākṣaso vaḍavāmukham // Rrā_3,16.19 //",
    "GS40nitrrk_u:7156": " grasate sarvalohāni satvāni vividhāni ca /",
    "GS40nitrrk_u:7157": " vajrādisarvalohāni dattāni ca mṛtāni ca /",
    "GS40nitrrk_u:7158": " guhyasūtamidaṃ khyātaṃ vakṣyate cāsya jāraṇam // Rrā_3,16.20 //",
    "GS40nitrrk_u:7159": " {candrārka =) gold}",
    "GS40nitrrk_u:7160": " asyaiva ṣoḍaśāṃśena dattvā bhūnāgasattvakam /",
    "GS40nitrrk_u:7161": " taptakhalve dinaṃ mardyaṃ tataḥ siddhaviḍānvitam // Rrā_3,16.21 //",
    "GS40nitrrk_u:7162": " bhūnāgatailaliptāyāṃ mūṣāyāṃ tanniveśayet /",
    "GS40nitrrk_u:7163": " ruddhvā svedyaṃ karīṣāgnau jīrṇasatvaṃ ca pūrvavat // Rrā_3,16.22 //",
    "GS40nitrrk_u:7164": " dattvā mardyaṃ taptakhalve viḍaṃ deyaṃ daśāṃśataḥ /",
    "GS40nitrrk_u:7165": " pūrvavalliptamūṣāyāṃ jārayetsvedanena vai // Rrā_3,16.23 //",
    "GS40nitrrk_u:7166": " evaṃ satvaṃ samaṃ jāryaṃ pūrvavatkacchapena vā /",
    "GS40nitrrk_u:7167": " garbhadrāveṇa bījaṃ ca pūrvavat ṣaḍguṇaṃ śanaiḥ // Rrā_3,16.24 //",
    "GS40nitrrk_u:7168": " jārayed drāvitaṃ garte mūṣāyantre tu pūrvavat /",
    "GS40nitrrk_u:7169": " tatastu raṃjakaṃ bījaṃ jāryam asyaiva ṣaḍguṇam // Rrā_3,16.25 //",
    "GS40nitrrk_u:7170": " tatastu pakvabījena saptaśṛṅkhalikākramāt /",
    "GS40nitrrk_u:7171": " sāraṇaṃ jāraṇaṃ kuryānmukhaṃ baddhvā tu bandhayet // Rrā_3,16.26 //",
    "GS40nitrrk_u:7172": " anena koṭibhāgena caṃdrārkaṃ kāṃcanaṃ bhavet // Rrā_3,16.27 //",
    "GS40nitrrk_u:7173": " {copper =) gold}",
    "GS40nitrrk_u:7174": " guhyasūtaṃ suvarṇaṃ ca tulyamamlena mardayet /",
    "GS40nitrrk_u:7175": " yāvad golaṃ tu taṃ kṛtvā sāraṇāyāṃ tu madhyataḥ // Rrā_3,16.28 //",
    "GS40nitrrk_u:7176": " dvayostulyaṃ tu bhūnāgasatvaṃ mūṣāgataṃ drutam /",
    "GS40nitrrk_u:7177": " tasmin satve tu taṃ ḍhālyaṃ sarvaṃ khoṭaṃ bhavettu tat // Rrā_3,16.29 //",
    "GS40nitrrk_u:7178": " bhūnāgatailaliptāyāṃ mūṣāyāṃ cāndhitaṃ puṭet /",
    "GS40nitrrk_u:7179": " yāvatsūtāvaśeṣaṃ syāttāvallaghupuṭaiḥ pacet // Rrā_3,16.30 //",
    "GS40nitrrk_u:7180": " evaṃ punaḥ punaḥ kuryāt liptvā mūṣāgataṃ puṭam /",
    "GS40nitrrk_u:7181": " athavā biḍaliptāyāṃ mūṣāyāṃ cāndhitaṃ puṭet // Rrā_3,16.31 //",
    "GS40nitrrk_u:7182": " yāvatsūtāvaśeṣaṃ syāttāvallaghupuṭaiḥ pacet /",
    "GS40nitrrk_u:7183": " garbhadrāvaṇabījaṃ ca samaṃ tasyaiva sārayet // Rrā_3,16.32 //",
    "GS40nitrrk_u:7184": " sāraṇāyantramadhye tu pūrvavajjārayettataḥ /",
    "GS40nitrrk_u:7185": " tato vyomādisatvāni tulyatulyāni tasya vai // Rrā_3,16.33 //",
    "GS40nitrrk_u:7186": " māritāni pṛthagbhūyo jāritāni ca kārayet /",
    "GS40nitrrk_u:7187": " tatastu raṃjakaṃ bījaṃ sāritaṃ tasya jārayet // Rrā_3,16.34 //",
    "GS40nitrrk_u:7188": " caturguṇaṃ yathā pūrvaṃ liptamūṣāgataṃ puṭet /",
    "GS40nitrrk_u:7189": " tatsāryaṃ pakvabījena yathā pūrvaṃ krameṇa vai // Rrā_3,16.35 //",
    "GS40nitrrk_u:7190": " saptaśṛṅkhalikāyogānmukhaṃ baddhvātha bandhayet /",
    "GS40nitrrk_u:7191": " koṭibhāgena tenaiva tāmraṃ bhavati kāṃcanam // Rrā_3,16.36 //",
    "GS40nitrrk_u:7192": " {candrārka =) gold}",
    "GS40nitrrk_u:7193": " bhūnāgasatvasaṃtulyaṃ guhyasūtaṃ tu mardayet /",
    "GS40nitrrk_u:7194": " divyauṣadhīdravairmardyaṃ taptakhalve dinatrayam // Rrā_3,16.37 //",
    "GS40nitrrk_u:7195": " tatsarvaṃ vajramūṣāyāṃ ruddhvā sandhiṃ viśoṣayet /",
    "GS40nitrrk_u:7196": " kārīṣāgnau divārātrau triśataṃ vā tuṣāgninā // Rrā_3,16.38 //",
    "GS40nitrrk_u:7197": " svedayenmṛdupākena samuddhṛtyātha mardayet /",
    "GS40nitrrk_u:7198": " divyauṣadhīdravaireva taptakhalve dināvadhi // Rrā_3,16.39 //",
    "GS40nitrrk_u:7199": " tato ruddhvā dhamed gāḍhaṃ khoṭaṃ bhavati tadrasaḥ /",
    "GS40nitrrk_u:7200": " guhyasūtaṃ punastulyaṃ dattvā tasmindinatrayam // Rrā_3,16.40 //",
    "GS40nitrrk_u:7201": " mardayetsvedayettadvat kuryād bandhaṃ ca pūrvavat /",
    "GS40nitrrk_u:7202": " tulyena kāṃjikenaiva sārayeccātha tena vai /",
    "GS40nitrrk_u:7203": " vedhayecchatabhāgena caṃdrārkaṃ kāṃcanaṃ bhavet // Rrā_3,16.41 //",
    "GS40nitrrk_u:7204": " {candrārka, copper,",
    "GS40nitrrk_u:7205": " lead =) gold}",
    "GS40nitrrk_u:7206": " raktavarṇaṃ tu vaikrāṃtaṃ suśuddhaṃ palamātrakam /",
    "GS40nitrrk_u:7207": " vyāghrīkaṃdodare pacyād dolāyāṃ hayamūtrakaiḥ // Rrā_3,16.42 //",
    "GS40nitrrk_u:7208": " ardhayāmātsamuddhṛtya vyāghrīkaṃdadravaiḥ punaḥ /",
    "GS40nitrrk_u:7209": " bhāvayetsaptadhā gharme paścāttatsamakāṃcane // Rrā_3,16.43 //",
    "GS40nitrrk_u:7210": " śuddhasūtaṃ palaikaṃ tu trayamekatra mardayet /",
    "GS40nitrrk_u:7211": " vyāghrīkaṃdadravaiścāśvamūtrairyāmacatuṣṭayam // Rrā_3,16.44 //",
    "GS40nitrrk_u:7212": " tadgolaṃ haṇḍikāyantre yāmaṃ laghvagninā pacet /",
    "GS40nitrrk_u:7213": " uddhṛtya mardayedyāmaṃ pūrvadrāvaiḥ samūtrakaiḥ // Rrā_3,16.45 //",
    "GS40nitrrk_u:7214": " śataṃ palaṃ svarṇapatre anenaiva tu lepayet /",
    "GS40nitrrk_u:7215": " ruddhvā laghupuṭaiḥ pacyādviṃśadvāraṃ punaḥ punaḥ // Rrā_3,16.46 //",
    "GS40nitrrk_u:7216": " vyāghrīkaṃdadravaiścāśvamūtraiścaiva tu mardayet /",
    "GS40nitrrk_u:7217": " etatsvarṇaṃ sābhiṣiktaṃ satvavatsamukhe rase // Rrā_3,16.47 //",
    "GS40nitrrk_u:7218": " cārayejjārayedevaṃ yāvacchataguṇaṃ śanaiḥ /",
    "GS40nitrrk_u:7219": " tadrasaṃ cāśvamūtreṇa vyāghrīkaṃdadraveṇa ca // Rrā_3,16.48 //",
    "GS40nitrrk_u:7220": " bījairdivyauṣadhīnāṃ ca taptakhalve vimardayet /",
    "GS40nitrrk_u:7221": " tridinānte samuddhṛtya vajramūṣāndhitaṃ puṭet // Rrā_3,16.49 //",
    "GS40nitrrk_u:7222": " divārātrau karīṣāgnau trirātraṃ ca tuṣāgninā /",
    "GS40nitrrk_u:7223": " evaṃ punaḥ punaḥ kuryānmardanaṃ puṭapācanam // Rrā_3,16.50 //",
    "GS40nitrrk_u:7224": " saptadhā tatprayatnena tadraso mriyate dhruvam /",
    "GS40nitrrk_u:7225": " anenaivāyutāṃśena krāmaṇāntena vedhayet // Rrā_3,16.51 //",
    "GS40nitrrk_u:7226": " caṃdrārkaṃ vā drutaṃ tāmraṃ nāgaṃ vā kāṃcanaṃ bhavet /",
    "GS40nitrrk_u:7227": " cāritaṃ pūrvasūtaṃ yanmāraṇena vinā tu tat // Rrā_3,16.52 //",
    "GS40nitrrk_u:7228": " mārayet pakvabījāni tridhā taṃ jārayet kramāt /",
    "GS40nitrrk_u:7229": " pūrvavadbaṃdhanatvaṃ ca kṛtvā taṃ krāmaṇena vai // Rrā_3,16.53 //",
    "GS40nitrrk_u:7230": " yojayellakṣabhāgena caṃdrārke drāvite tu tam /",
    "GS40nitrrk_u:7231": " svarṇaṃ bhavati rūpāḍhyaṃ śaṃbhunā parikīrtitam // Rrā_3,16.54 //",
    "GS40nitrrk_u:7232": " {mercury:: koṭivedhin}",
    "GS40nitrrk_u:7233": " pītavarṇaṃ tu vaikrāṃtaṃ śuddhaṃ bhāvyaṃ dināvadhi /",
    "GS40nitrrk_u:7234": " vyāghrīdravāśvamūtrābhyāṃ vyāghrīkaṃdagataṃ pacet // Rrā_3,16.55 //",
    "GS40nitrrk_u:7235": " dolāyaṃtre divārātraṃ samuddhṛtyātha cūrṇayet /",
    "GS40nitrrk_u:7236": " etaccūrṇaṃ palaikaṃ tu sūte daśaguṇe kṣipet // Rrā_3,16.56 //",
    "GS40nitrrk_u:7237": " vyāghrīkaṃdadravaiścāśvamūtrairmardyaṃ dināvadhi /",
    "GS40nitrrk_u:7238": " anena lepayetsvarṇapatraṃ śatapalaṃ punaḥ // Rrā_3,16.57 //",
    "GS40nitrrk_u:7239": " vajramūṣāgataṃ ruddhvā tridinaṃ tuṣavahninā /",
    "GS40nitrrk_u:7240": " svedayedvā divārātrau kārīṣāgnāvathoddharet // Rrā_3,16.58 //",
    "GS40nitrrk_u:7241": " vyāghrīkaṃdāśvamūtrābhyāṃ mardyaṃ tadvatpuṭe pacet /",
    "GS40nitrrk_u:7242": " evaṃ śatapuṭaiḥ pakvam abhiṣiktaṃ ca kārayet // Rrā_3,16.59 //",
    "GS40nitrrk_u:7243": " samukhe rasarājendre cāryametacca jārayet /",
    "GS40nitrrk_u:7244": " vyomasatvakrameṇaiva yāvat śataguṇaṃ śanaiḥ // Rrā_3,16.60 //",
    "GS40nitrrk_u:7245": " mūṣāyantre 'thavā jāryaṃ yathā pūrvaṃ krameṇa vai /",
    "GS40nitrrk_u:7246": " tatrasthasya rasendrasya garbhadrāvaṇabījakam // Rrā_3,16.61 //",
    "GS40nitrrk_u:7247": " pūrvavad drāvitaṃ garte kramājjāryaṃ caturguṇam /",
    "GS40nitrrk_u:7248": " tatrasthaṃ pakvabījena jārayetsaptaśṛṅkhalaiḥ // Rrā_3,16.62 //",
    "GS40nitrrk_u:7249": " mukhaṃ baddhvā rasaṃ baddhvā koṭivedhī bhaved rasaḥ // Rrā_3,16.63 //",
    "GS40nitrrk_u:7250": " {copper =) silver}",
    "GS40nitrrk_u:7251": " kṛṣṇavarṇaṃ tu vaikrāṃtaṃ vyāghrīkaṃdodare kṣipet /",
    "GS40nitrrk_u:7252": " aśvamūtrairdinaṃ svedyaṃ tadbhāgaikaṃ vicūrṇayet // Rrā_3,16.64 //",
    "GS40nitrrk_u:7253": " śuddhasūtasya bhāgaikaṃ taptakhalve dināvadhi /",
    "GS40nitrrk_u:7254": " vyāghrīkaṃdadravaiścāśvamūtraiścaiva tu mardayet // Rrā_3,16.65 //",
    "GS40nitrrk_u:7255": " tāraṃ dattvā ṣaḍaṃśena punastadvacca mardayet /",
    "GS40nitrrk_u:7256": " sarvatulyaṃ punaḥ sūtaṃ dattvā tatraiva mardayet // Rrā_3,16.66 //",
    "GS40nitrrk_u:7257": " jātaṃ golaṃ samuddhṛtya nigalena tu lepayet /",
    "GS40nitrrk_u:7258": " vajramūṣāgataṃ ruddhvā tridinaṃ tuṣavahninā // Rrā_3,16.67 //",
    "GS40nitrrk_u:7259": " svedayedvā divārātrau nirvāte kariṣāgninā /",
    "GS40nitrrk_u:7260": " uddhṛtya mardayeccātha bījairdivyauṣadhīdravaiḥ // Rrā_3,16.68 //",
    "GS40nitrrk_u:7261": " tridinaṃ taptakhalve tu hayamūtreṇa saṃyutam /",
    "GS40nitrrk_u:7262": " pūrvavallepitaṃ ruddhvā tadvatpācyaṃ puṭena vai // Rrā_3,16.69 //",
    "GS40nitrrk_u:7263": " anena kramayogena saptadhā pācayetpuṭaiḥ /",
    "GS40nitrrk_u:7264": " anena vedhayettāmraṃ drāvitaṃ śatamāṃśataḥ /",
    "GS40nitrrk_u:7265": " pūrvavat krāmaṇaṃ dattvā tāraṃ bhavati śobhanam // Rrā_3,16.70 //",
    "GS40nitrrk_u:7266": " {copper =) silver}",
    "GS40nitrrk_u:7267": " śvetavarṇaṃ tu vaikrāṃtaṃ suśuddhaṃ pūrvavat kramāt /",
    "GS40nitrrk_u:7268": " raktavaikrāṃtayogena tāraṃ tenaiva mārayet // Rrā_3,16.71 //",
    "GS40nitrrk_u:7269": " tattāraṃ jārayet sūte tadvacchataguṇaiḥ śanaiḥ /",
    "GS40nitrrk_u:7270": " tadvanmāryaṃ puṭenaiva bhavedayutavedhakaḥ // Rrā_3,16.72 //",
    "GS40nitrrk_u:7271": " tadvat vai tārabījena sāritaṃ jārayet kramāt /",
    "GS40nitrrk_u:7272": " mukhaṃ baddhvā rasaṃ baddhvā lakṣavedhī bhavedrasaḥ // Rrā_3,16.73 //",
    "GS40nitrrk_u:7273": " drute tāmre pradātavyaṃ tattāraṃ jāyate śubham // Rrā_3,16.74 //",
    "GS40nitrrk_u:7274": " {silver =) gold}",
    "GS40nitrrk_u:7275": " tāmravarṇaṃ tu vaikrāṃtaṃ śuddhahiṃgulasaṃyutam /",
    "GS40nitrrk_u:7276": " mardayedamlavargeṇa taptakhalve dinatrayam // Rrā_3,16.75 //",
    "GS40nitrrk_u:7277": " anena svarṇapatrāṇi praliptāni puṭe pacet /",
    "GS40nitrrk_u:7278": " samuddhṛtya punarmardyamamlavargeṇa saṃyutam // Rrā_3,16.76 //",
    "GS40nitrrk_u:7279": " pacetsaptapuṭairevaṃ tadbhasma palamātrakam /",
    "GS40nitrrk_u:7280": " śuddhasūtapalaikaṃ tu divyauṣadhīdravais tryaham // Rrā_3,16.77 //",
    "GS40nitrrk_u:7281": " marditaṃ kārayed golaṃ nirmalena ca lepayet /",
    "GS40nitrrk_u:7282": " ruddhvā dinatrayaṃ svedyaṃ karīṣatuṣavahninā // Rrā_3,16.78 //",
    "GS40nitrrk_u:7283": " tato divyauṣadhīdrāvairmarditaṃ nigalena ca /",
    "GS40nitrrk_u:7284": " ruddhvā liptvā dhamed gāḍhaṃ baṃdhamāyāti niścitam // Rrā_3,16.79 //",
    "GS40nitrrk_u:7285": " anena śatamāṃśena tāraṃ bhavati kāṃcanam // Rrā_3,16.80 //",
    "GS40nitrrk_u:7286": " {silver =) gold}",
    "GS40nitrrk_u:7287": " raktavaikrāṃtasatvaṃ tu saha hemnā tu cūrṇayet /",
    "GS40nitrrk_u:7288": " dvaṃdvamelāpaliptāyāṃ mūṣāyāṃ cāndhitaṃ dhamet // Rrā_3,16.81 //",
    "GS40nitrrk_u:7289": " tatkhoṭaṃ vābhiṣiktaṃ tu samukhe jārayedrase /",
    "GS40nitrrk_u:7290": " abhrasatvaprakāreṇa jārayetpāradaṃ samam // Rrā_3,16.82 //",
    "GS40nitrrk_u:7291": " tadrasaṃ pakvabījena sārayetpūrvavattridhā /",
    "GS40nitrrk_u:7292": " tadvacca jāraṇā kāryā mukhaṃ baddhvātha bandhayet // Rrā_3,16.83 //",
    "GS40nitrrk_u:7293": " sahasrāṃśena tenaiva tāraṃ bhavati kāṃcanam // Rrā_3,16.84 //",
    "GS40nitrrk_u:7294": " {silver, copper,",
    "GS40nitrrk_u:7295": " lead =) gold}",
    "GS40nitrrk_u:7296": " raktavaikrāṃtasatvaṃ ca śuddhasūtaṃ samaṃ samam /",
    "GS40nitrrk_u:7297": " mardyaṃ divyauṣadhīdrāvaistaptakhalve dinatrayam // Rrā_3,16.85 //",
    "GS40nitrrk_u:7298": " tato nigalaliptāyāṃ mūṣāyāṃ cāndhitaṃ puṭet /",
    "GS40nitrrk_u:7299": " karīṣāgnau divārātrau tridinaṃ ca tuṣāgninā // Rrā_3,16.86 //",
    "GS40nitrrk_u:7300": " samuddhṛtya punarlepyaṃ tadgolaṃ nigalena ca /",
    "GS40nitrrk_u:7301": " mūṣānte lavaṇaṃ dattvā ruddhvā saṃdhiṃ viśoṣayet // Rrā_3,16.87 //",
    "GS40nitrrk_u:7302": " punaśca lavaṇaṃ dattvā ruddhvā saṃdhiṃ viśoṣayet /",
    "GS40nitrrk_u:7303": " lepayet śaṃkhacūrṇena tāṃ mūṣāṃ sarvato'ṅgulam /",
    "GS40nitrrk_u:7304": " koṣṭhīyantre haṭhād dhāmyaṃ baddho bhavati tadrasaḥ // Rrā_3,16.88 //",
    "GS40nitrrk_u:7305": " tāre tāmre bhujaṃge vā sahasrāṃśena vedhayet /",
    "GS40nitrrk_u:7306": " jāyate kanakaṃ divyaṃ devābharaṇamuttamam // Rrā_3,16.89 //",
    "GS40nitrrk_u:7307": " {capalābhedāḥ}",
    "GS40nitrrk_u:7308": " raktā pītā sitā kṛṣṇā capalā tu caturvidhā /",
    "GS40nitrrk_u:7309": " vaikrāṃtasya prakāreṇa śodhyāḥ syū rasabandhakāḥ // Rrā_3,16.90 //",
    "GS40nitrrk_u:7310": " {capalā:: vedha with ~}",
    "GS40nitrrk_u:7311": " lāṃgalī karavīrāgnigirikarṇī ca ṭaṃkaṇam /",
    "GS40nitrrk_u:7312": " sauvīrāñjanatulyāṃśaṃ nārīstanyena peṣayet // Rrā_3,16.91 //",
    "GS40nitrrk_u:7313": " vajramūṣodaraṃ tena lepayetsarvato'ṅgulam /",
    "GS40nitrrk_u:7314": " capalā raktapītā vā bhāgamekaṃ vicūrṇayet // Rrā_3,16.92 //",
    "GS40nitrrk_u:7315": " suvarṇabhāgāścatvāro dvibhāgaṃ śuddhapāradam /",
    "GS40nitrrk_u:7316": " divyauṣadhīdravairmardyaṃ sarvametaddinatrayam // Rrā_3,16.93 //",
    "GS40nitrrk_u:7317": " pūrvamūṣāṃ nirudhyātha chāyāśuṣkaṃ dhameddhaṭhāt /",
    "GS40nitrrk_u:7318": " tatsarvaṃ jāyate khoṭaṃ śatāṃśena tu tena vai // Rrā_3,16.94 //",
    "GS40nitrrk_u:7319": " suśuddhaṃ vedhayennāgaṃ bhaved guṃjānibhaṃ tu tat /",
    "GS40nitrrk_u:7320": " nāgenānena śulbaṃ tu śatāṃśenaiva vedhayet // Rrā_3,16.95 //",
    "GS40nitrrk_u:7321": " aruṇābhaṃ bhavecchulbaṃ tena śulbena vedhayet /",
    "GS40nitrrk_u:7322": " śuddhatāraṃ śatāṃśena tattāraṃ kāṃcanaṃ bhavet // Rrā_3,16.96 //",
    "GS40nitrrk_u:7323": " tadvacca jāraṇā kāryā mukhaṃ baddhvātha bandhayet /",
    "GS40nitrrk_u:7324": " sahasrāṃśena tenaiva tāraṃ bhavati kāṃcanam // Rrā_3,16.97 //",
    "GS40nitrrk_u:7325": " suśuddhaṃ vedhayennāgaṃ bhavedguṃjānibhaṃ ca tat /",
    "GS40nitrrk_u:7326": " nāgenānena śulbaṃ tu śatāṃśenaiva vedhayet // Rrā_3,16.98 //",
    "GS40nitrrk_u:7327": " {lead =) copper =)",
    "GS40nitrrk_u:7328": " silver =) gold}",
    "GS40nitrrk_u:7329": " ṣaḍbhāgaṃ capalācūrṇaṃ tāraṃ syātsaptabhāgakam /",
    "GS40nitrrk_u:7330": " bhāgāṣṭakaṃ suvarṇaṃ ca navabhāgaṃ ca pāradam // Rrā_3,16.99 //",
    "GS40nitrrk_u:7331": " sarvaṃ divyauṣadhīdrāvairmardayeddivasatrayam /",
    "GS40nitrrk_u:7332": " tadgolaṃ nigalenaiva sarvato lepayed ghanam // Rrā_3,16.100 //",
    "GS40nitrrk_u:7333": " lāṃgalī karavīrāgnigṛdhraviṣṭhā samaṃ samam /",
    "GS40nitrrk_u:7334": " peṣayenmātuliṃgāmlaistena mūṣāṃ pralepayet // Rrā_3,16.101 //",
    "GS40nitrrk_u:7335": " tadruddhvā pūrvavadgolaṃ dhametkhoṭaṃ bhavettu tat /",
    "GS40nitrrk_u:7336": " tenaiva tu śatāṃśena nāge vedhaṃ pradāpayet // Rrā_3,16.102 //",
    "GS40nitrrk_u:7337": " tena nāgena śulbaṃ ca śatāṃśenaiva vedhayet /",
    "GS40nitrrk_u:7338": " tāmreṇa vedhayettāraṃ pūrvavatkāṃcanaṃ bhavet // Rrā_3,16.103 //",
    "GS40nitrrk_u:7339": " {silver =) gold}",
    "GS40nitrrk_u:7340": " palaikaṃ śuddhasūtaṃ ca kācapātre vinikṣipet /",
    "GS40nitrrk_u:7341": " pūrvavajjāritaṃ gaṃdhaṃ kṣipettasminpalatrayam // Rrā_3,16.104 //",
    "GS40nitrrk_u:7342": " jaṃbīrāṇāṃ dravaṃ dattvā gaṃdhatulyaṃ śanaiḥ pacet /",
    "GS40nitrrk_u:7343": " vālukābhāṇḍamadhye tu yāvajjīryati gaṃdhakam // Rrā_3,16.105 //",
    "GS40nitrrk_u:7344": " pūrvasaṃskṛtadhānyābhraṃ palamekaṃ ca tatra vai /",
    "GS40nitrrk_u:7345": " kṣiptvā jaṃbīranīraṃ ca biḍaṃ dattvātha pācayet // Rrā_3,16.106 //",
    "GS40nitrrk_u:7346": " jīrṇe yāvad bhavettattu hyamlaṃ tāvatkṣipanpacet /",
    "GS40nitrrk_u:7347": " tasminsvarṇaṃ palaikaṃ tu cūrṇitaṃ cābhiṣekitam // Rrā_3,16.107 //",
    "GS40nitrrk_u:7348": " kṣipettasminviḍaṃ cātha deyaṃ jaṃbīrasaṃyutam /",
    "GS40nitrrk_u:7349": " pacejjīrṇaṃ bhavedyāvattatraiva mṛduvahninā // Rrā_3,16.108 //",
    "GS40nitrrk_u:7350": " biḍamamlaṃ kṣipanneva jīrṇe coddhṛtya mardayet /",
    "GS40nitrrk_u:7351": " tridinaṃ taptakhalve tu divyauṣadhīdravairyutam // Rrā_3,16.109 //",
    "GS40nitrrk_u:7352": " mūlamīśvaraliṅgyutthaṃ śigrumūlaṃ ca peṣayet /",
    "GS40nitrrk_u:7353": " vajramūṣāmanenaiva liptvā pūrvarasaṃ kṣipet // Rrā_3,16.110 //",
    "GS40nitrrk_u:7354": " ruddhvā svedyaṃ karīṣāgnāvahorātrāt samuddharet /",
    "GS40nitrrk_u:7355": " pūrvavanmarditaṃ ruddhvā dhamed baddho bhavedrasaḥ // Rrā_3,16.111 //",
    "GS40nitrrk_u:7356": " catuḥṣaṣṭitamāṃśena datte tāramanena vai /",
    "GS40nitrrk_u:7357": " vedhayejjārayed divyaṃ kāṃcanaṃ siddhasaṃmatam // Rrā_3,16.112 //",
    "GS40nitrrk_u:7358": " {silver =) gold}",
    "GS40nitrrk_u:7359": " śataniṣkaṃ śuddhasūtaṃ daśaniṣkaṃ tu gaṃdhakam /",
    "GS40nitrrk_u:7360": " kṣaṇaṃ kanyādravair mardyaṃ pātanāyaṃtragaṃ pacet // Rrā_3,16.113 //",
    "GS40nitrrk_u:7361": " ūrdhvalagnaṃ samādāya gaṃdhakaṃ daśaniṣkakam /",
    "GS40nitrrk_u:7362": " dattvā mardyaṃ punastadvadyaṃtre pacyāt samuddharet // Rrā_3,16.114 //",
    "GS40nitrrk_u:7363": " evaṃ punaḥ punaḥ kuryādekaviṃśativārakam /",
    "GS40nitrrk_u:7364": " gaurīyantre tu tatsūtaṃ kṣiptvā deyaṃ tu gaṃdhakam // Rrā_3,16.115 //",
    "GS40nitrrk_u:7365": " bhāvitaṃ pūrvayogena viṃśatyaṃśena cūrṇitam /",
    "GS40nitrrk_u:7366": " ruddhvā laghupuṭe pacyājjīrṇe gaṃdhaṃ pradāpayet // Rrā_3,16.116 //",
    "GS40nitrrk_u:7367": " evaṃ punaḥ punarjāryaṃ yathāśakti krameṇa vai /",
    "GS40nitrrk_u:7368": " jīrṇe śataguṇe gandhe śatavedhī bhavedrasaḥ // Rrā_3,16.117 //",
    "GS40nitrrk_u:7369": " sahasraguṇite jīrṇe sahasrāṃśena vedhayet /",
    "GS40nitrrk_u:7370": " lakṣajīrṇe lakṣavedhī koṭivedhī bhavedrasaḥ // Rrā_3,16.118 //",
    "GS40nitrrk_u:7371": " jīrṇe koṭiguṇe gandhe'pyevaṃ syāduttarottaram /",
    "GS40nitrrk_u:7372": " sārayet pakvabījena pūrvavajjārayet kramāt // Rrā_3,16.119 //",
    "GS40nitrrk_u:7373": " mukhaṃ baddhvā rasaṃ baddhvā tāre vedhaṃ pradāpayet /",
    "GS40nitrrk_u:7374": " jāyate kanakaṃ divyaṃ devābharaṇabhūṣaṇam // Rrā_3,16.120 //",
    "GS40nitrrk_u:7375": " bhūsattvakaiḥ paramaguhyatamaiḥ sasūtair vaikrāntakaiḥ sacapalai rasagaṃdhakaiśca /",
    "GS40nitrrk_u:7376": " dṛṣṭvānubhūya sakalaṃ sukhasādhyayogaiḥ samyak suvarṇakaraṇaṃ gaditaṃ sudhīnām // Rrā_3,16.121 //",
    "GS40nitrrk_u:7377": " RRĀ, 3, 17",
    "GS40nitrrk_u:7378": " vajrābhrasatvavarahāṭakalohajālaṃ kuryād drutaṃ dravabhavaṃ kila baṃdhayogyam /",
    "GS40nitrrk_u:7379": " nānāvidhaiḥ sugamasaṃskṛtayogarājaistadvakṣyate paramasiddhikaraṃ narāṇām // Rrā_3,17.1 //",
    "GS40nitrrk_u:7380": " {abhrakadruti (1)}",
    "GS40nitrrk_u:7381": " śuddhakṛṣṇābhrapatrāṇi pīlutailena lepayet /",
    "GS40nitrrk_u:7382": " gharme śoṣyāṇi saptāhaṃ liptvā liptvā punaḥ punaḥ // Rrā_3,17.2 //",
    "GS40nitrrk_u:7383": " tridinaṃ cāmlavargeṇa tadvacchoṣyāṇi cātha vai /",
    "GS40nitrrk_u:7384": " snuhyarkārjunavajrīṇāṃ kaṭutuṃbyā samāharet // Rrā_3,17.3 //",
    "GS40nitrrk_u:7385": " kṣāraṃ kṣāratrayaṃ caitadaṣṭakaṃ cūrṇitaṃ samam /",
    "GS40nitrrk_u:7386": " vajrakaṃdaṃ kṣīrakandaṃ bṛhatī kaṇṭakārikā // Rrā_3,17.4 //",
    "GS40nitrrk_u:7387": " vanavṛntāka eteṣāṃ dravairbhāvyaṃ dinatrayam /",
    "GS40nitrrk_u:7388": " anena kṣārakalkena pūrvapatrāṇi lepayet // Rrā_3,17.5 //",
    "GS40nitrrk_u:7389": " ātape kāṃsyapātre tu sthāpyaṃ lepyaṃ punaḥ punaḥ /",
    "GS40nitrrk_u:7390": " evaṃ dinatrayaṃ kuryād drutirbhavati nirmalā // Rrā_3,17.6 //",
    "GS40nitrrk_u:7391": " {abhrakadruti (2)}",
    "GS40nitrrk_u:7392": " amlavargeṇa patrāṇi kṣiped gharme dinatrayam /",
    "GS40nitrrk_u:7393": " tathānyānyabhrapatrāṇi kṣālayet kṣīrakaṃdakaiḥ // Rrā_3,17.7 //",
    "GS40nitrrk_u:7394": " kṣārairyāvad bhavetkalkastatkalkaiḥ pūrvapatrakam /",
    "GS40nitrrk_u:7395": " liptvā liptvā kṣiped gharme kāṃsyapātre viśoṣayet // Rrā_3,17.8 //",
    "GS40nitrrk_u:7396": " saptāhānnātra saṃdeho rasarūpā drutirbhavet // Rrā_3,17.9 //",
    "GS40nitrrk_u:7397": " {abhrakadruti (3)}",
    "GS40nitrrk_u:7398": " kākāṇḍāphalacūrṇaṃ tu mitrapaṃcakasaṃyutam /",
    "GS40nitrrk_u:7399": " etattulyaṃ ca dhānyābhramamlairmardyaṃ dināvadhi /",
    "GS40nitrrk_u:7400": " aṃdhamūṣāgataṃ dhmātaṃ drutirbhavati nirmalā // Rrā_3,17.10 //",
    "GS40nitrrk_u:7401": " {abhrakadruti (4)}",
    "GS40nitrrk_u:7402": " dhānyābhrakaṃ sagomāṃsam abhrapādaṃ ca saiṃdhavam /",
    "GS40nitrrk_u:7403": " snuhyarkapayasā drāvairmunibhirmardayet tryaham // Rrā_3,17.11 //",
    "GS40nitrrk_u:7404": " tadgolaṃ kadalīkaṃde kṣiptvā bāhye mṛdā lipet /",
    "GS40nitrrk_u:7405": " karīṣāgnau tryahaṃ pacyād drutirbhavati nirmalā // Rrā_3,17.12 //",
    "GS40nitrrk_u:7406": " {abhrakadruti (5)}",
    "GS40nitrrk_u:7407": " agastyapatraniryāsairmardyaṃ dhānyābhrakaṃ dinam /",
    "GS40nitrrk_u:7408": " tadgolaṃ nikṣipet kaṃde sūraṇotthe nirudhya ca // Rrā_3,17.13 //",
    "GS40nitrrk_u:7409": " tatkaṃdaṃ nikhaned goṣṭhabhūmau māsātsamuddharet /",
    "GS40nitrrk_u:7410": " kaṃdodarād drutirgrāhyā sūtatulyā tu nirmalā // Rrā_3,17.14 //",
    "GS40nitrrk_u:7411": " {abhrakadruti (6)}",
    "GS40nitrrk_u:7412": " dhānyābhrakaṃ dinaṃ mardyamajamāryā dravairdinam /",
    "GS40nitrrk_u:7413": " sthāpayenmṛṇmaye pātre tryahād gharme bhavatyalam // Rrā_3,17.15 //",
    "GS40nitrrk_u:7414": " {abhrakadruti (7)}",
    "GS40nitrrk_u:7415": " saptāhaṃ munitoyena dhānyābhraṃ saiṃdhavaṃ śilā /",
    "GS40nitrrk_u:7416": " mardayedbhāvayed gharme tato dārvī suvarcalam // Rrā_3,17.16 //",
    "GS40nitrrk_u:7417": " maricam abhrapādāṃśaṃ mūrvāpatrarasairdinam /",
    "GS40nitrrk_u:7418": " mardayedvajravallyutthairdravairbhāvyaṃ dināvadhi // Rrā_3,17.17 //",
    "GS40nitrrk_u:7419": " śarāvasaṃpuṭe taṃ tu ruddhvā dhmāte drutirbhavet // Rrā_3,17.18 //",
    "GS40nitrrk_u:7420": " {abhrakadruti (8)}",
    "GS40nitrrk_u:7421": " dhānyābhrakaṃ prayoktavyaṃ kākinībījatulyakam /",
    "GS40nitrrk_u:7422": " snuhīkṣīreṇa saptāhaṃ gharme tāpyaṃ drutirbhavet // Rrā_3,17.19 //",
    "GS40nitrrk_u:7423": " {abhrakadruti (9)}",
    "GS40nitrrk_u:7424": " vajravallīdravairmardyaṃ dhānyābhraṃ sasuvarcalam /",
    "GS40nitrrk_u:7425": " tulyaṃ tridinaparyantaṃ tatastaṃ śarāvasaṃpuṭe // Rrā_3,17.20 //",
    "GS40nitrrk_u:7426": " ruddhvā dhmāte dravatyeva rasarūpaṃ na saṃśayaḥ /",
    "GS40nitrrk_u:7427": " ityevaṃ rasarūpaṃ ca jāyate naiva saṃśayaḥ // Rrā_3,17.21 //",
    "GS40nitrrk_u:7428": " {abhrakadruti (10)}",
    "GS40nitrrk_u:7429": " uduṃbarodbhavaiḥ kṣīrairabhrapatrāṇi pācayet /",
    "GS40nitrrk_u:7430": " sthālyāṃ vā pācayedetān bhavanti navanītavat // Rrā_3,17.22 //",
    "GS40nitrrk_u:7431": " tatastaṃ vaṭakaṃ kṛtvā chidramūṣāṃ nirudhya ca /",
    "GS40nitrrk_u:7432": " yāmatrayaṃ dhamed gāḍham adhobhāṇḍe drutiḥ patet // Rrā_3,17.23 //",
    "GS40nitrrk_u:7433": " {abhrakadruti (11)}",
    "GS40nitrrk_u:7434": " kākoduṃbarijaiḥ kṣīrairmardyaṃ dhānyābhrakaṃ dinam /",
    "GS40nitrrk_u:7435": " vanamūṣakabījāni tvagvarjyānyabhrakaiḥ samam // Rrā_3,17.24 //",
    "GS40nitrrk_u:7436": " mardayitvārdhayāmaṃ taṃ drāvyaṃ pātālayaṃtrakaiḥ /",
    "GS40nitrrk_u:7437": " ahorātraṃ puṭaṃ deyaṃ drutirbhavati nirmalā // Rrā_3,17.25 //",
    "GS40nitrrk_u:7438": " {abhrakadruti (12)}",
    "GS40nitrrk_u:7439": " kapitiṃdujātaphalaiḥ samaṃ dhānyābhrakaṃ dṛḍham /",
    "GS40nitrrk_u:7440": " mardayeddinamekaṃ tu kācakūpyāṃ niveśayet // Rrā_3,17.26 //",
    "GS40nitrrk_u:7441": " narakeśairmukhaṃ ruddhvā kūpikāṃ lepayenmṛdā /",
    "GS40nitrrk_u:7442": " puṭetpātālayaṃtreṇa dinānte drutimāpnuyāt // Rrā_3,17.27 //",
    "GS40nitrrk_u:7443": " {abhrakadruti (13)}",
    "GS40nitrrk_u:7444": " dhānyābhrakasamāṃśena cūrṇaṃ guṃjāphalasya tu /",
    "GS40nitrrk_u:7445": " snuhīkṣīreṇa saptāhaṃ bhāvitaṃ dhamanād bhavet // Rrā_3,17.28 //",
    "GS40nitrrk_u:7446": " {abhrakadruti (14)}",
    "GS40nitrrk_u:7447": " raktotpalasya nīlotthadravairmardyaṃ dinatrayam /",
    "GS40nitrrk_u:7448": " dhānyābhrakaṃ dhamedruddhvā vajramūṣāgataṃ dhamet // Rrā_3,17.29 //",
    "GS40nitrrk_u:7449": " vegīphalasya cūrṇena tulyaṃ dhānyābhrakaṃ tryaham /",
    "GS40nitrrk_u:7450": " bhāvyaṃ gharme snuhīkṣīrairdhmātaṃ saṃpuṭagaṃ dravet // Rrā_3,17.30 //",
    "GS40nitrrk_u:7451": " {abhrakadruti (15)}",
    "GS40nitrrk_u:7452": " athavā chāgamūtreṇa bhāvayet kapitiṃdujam /",
    "GS40nitrrk_u:7453": " phalacūrṇaṃ tu tacchuṣkaṃ drute satve pravāpayet // Rrā_3,17.31 //",
    "GS40nitrrk_u:7454": " dvitrivāraprayogeṇa drutirbhavati nirmalā // Rrā_3,17.32 //",
    "GS40nitrrk_u:7455": " {abhrakasattvadruti (2)}",
    "GS40nitrrk_u:7456": " narakeśodbhavaistailaiḥ secayedabhrasattvakam /",
    "GS40nitrrk_u:7457": " tadgolaṃ gomayairliptvā vajramūṣāntare kṣipet /",
    "GS40nitrrk_u:7458": " haṭhād dhmāte dravatyeva tiṣṭhate rasarājavat // Rrā_3,17.33 //",
    "GS40nitrrk_u:7459": " {abhrakasattvadruti (3)}",
    "GS40nitrrk_u:7460": " bhāvayennaramūtreṇa kṣīrakaṃdasya cūrṇakam /",
    "GS40nitrrk_u:7461": " daśavāraṃ prayatnena śoṣyaṃ peṣyaṃ punaḥ punaḥ // Rrā_3,17.34 //",
    "GS40nitrrk_u:7462": " tenāvāpaṃ drute satve dattvā dattvā ca saṃdhamet /",
    "GS40nitrrk_u:7463": " yāvat tad dravatāṃ yāti tāvaddeyaṃ punaḥ punaḥ /",
    "GS40nitrrk_u:7464": " lohaṃ ca dravate tena haṭhād dhmāte na saṃśayaḥ // Rrā_3,17.35 //",
    "GS40nitrrk_u:7465": " {abhrakasattvadruti (4)}",
    "GS40nitrrk_u:7466": " paṃcāṃgaṃ devadālyutthaṃ cūrṇaṃ bhāvyaṃ ca taddravaiḥ /",
    "GS40nitrrk_u:7467": " śoṣyaṃ peṣyaṃ punarbhāvyaṃ śatavāraṃ prayatnataḥ // Rrā_3,17.36 //",
    "GS40nitrrk_u:7468": " taccūrṇaṃ daśamāṃśena drute satve pratāpayet /",
    "GS40nitrrk_u:7469": " tatpunarjāyate baddho vāpo deyaḥ punaḥ punaḥ // Rrā_3,17.37 //",
    "GS40nitrrk_u:7470": " {abhrakasattvadruti (5)}",
    "GS40nitrrk_u:7471": " kṣīrakaṃdadravairbhāvyaṃ śatadhā kṣīrakaṃdakam /",
    "GS40nitrrk_u:7472": " tadvāpena dravetsattvaṃ lohāni sakalāni ca // Rrā_3,17.38 //",
    "GS40nitrrk_u:7473": " {abhrakasattvadruti (6)}",
    "GS40nitrrk_u:7474": " sarvaṃ dhānyāmlasaṃdhānair bhāvyamabhrakasatvakam /",
    "GS40nitrrk_u:7475": " niculakṣārasaṃyuktaṃ dhmātaṃ tiṣṭhati sūtavat // Rrā_3,17.39 //",
    "GS40nitrrk_u:7476": " {suvarṇadruti (1)}",
    "GS40nitrrk_u:7477": " iṃdragopakacūrṇaṃ tu devadālīphaladravaiḥ /",
    "GS40nitrrk_u:7478": " bhāvitaṃ caikaviṃśāhād drute hemni pravāpayet // Rrā_3,17.40 //",
    "GS40nitrrk_u:7479": " kiṃcitkiṃcitsamaṃ yāvat tāvattiṣṭhati sūtavat // Rrā_3,17.41 //",
    "GS40nitrrk_u:7480": " {suvarṇaraupyadruti (2)}",
    "GS40nitrrk_u:7481": " śatadhā naramūtreṇa bhāvayeddevadālikām /",
    "GS40nitrrk_u:7482": " taccūrṇaṃ vāpamātreṇa drutiḥ syāt svarṇatārayoḥ // Rrā_3,17.42 //",
    "GS40nitrrk_u:7483": " {tīkṣṇalohadruti (1)}",
    "GS40nitrrk_u:7484": " suradālībhavaṃ bhasma naramūtreṇa bhāvitam /",
    "GS40nitrrk_u:7485": " trisaptavāraṃ taṃ kṣāraṃ vāpe tīkṣṇadrutirbhavet // Rrā_3,17.43 //",
    "GS40nitrrk_u:7486": " {tīkṣṇalohadruti (2)}",
    "GS40nitrrk_u:7487": " meṣaśṛṃgī sakūrmāsthiśilājatuni vāpayet /",
    "GS40nitrrk_u:7488": " sāraṃ drutirbhavetsatyam āvartyādau pradāpayet // Rrā_3,17.44 //",
    "GS40nitrrk_u:7489": " {sarvadhātudruti (1)}",
    "GS40nitrrk_u:7490": " gaṃdhakaṃ kāṃtapāṣāṇaṃ cūrṇayitvā samaṃ samam /",
    "GS40nitrrk_u:7491": " drute lohe pratīvāpo deyo lohāṣṭakaṃ dravet // Rrā_3,17.45 //",
    "GS40nitrrk_u:7492": " {sarvadhātudruti (2)}",
    "GS40nitrrk_u:7493": " devadālyā dravairbhāvyaṃ gaṃdhakaṃ dinasaptakam /",
    "GS40nitrrk_u:7494": " tena pravāpamātreṇa lohaṃ tiṣṭhati sūtavat // Rrā_3,17.46 //",
    "GS40nitrrk_u:7495": " {suvarṇadruti (3)}",
    "GS40nitrrk_u:7496": " atisthūlasya bhekasya nivāryāntrāṇi nikṣipet /",
    "GS40nitrrk_u:7497": " udare ṭaṃkaṇaṃ pūrṇaṃ tadrakṣedbhāṃḍamadhyagam // Rrā_3,17.47 //",
    "GS40nitrrk_u:7498": " aṣṭāhād grāhayet tasmāttailaṃ pātālayaṃtrake /",
    "GS40nitrrk_u:7499": " tattailaṃ drāvite svarṇe kṣiped drutimavāpnuyāt // Rrā_3,17.48 //",
    "GS40nitrrk_u:7500": " {suvarṇadruti (4)}",
    "GS40nitrrk_u:7501": " iṃdragopo 'śvalālā ca śaśamaṇḍūkayorvasā /",
    "GS40nitrrk_u:7502": " asthīni ca samaṃ piṣṭvā drute hemni pravāpayet // Rrā_3,17.49 //",
    "GS40nitrrk_u:7503": " jāyate rasarūpaṃ taccirakālaṃ ca tiṣṭhati // Rrā_3,17.50 //",
    "GS40nitrrk_u:7504": " {suvarṇadruti (5)}",
    "GS40nitrrk_u:7505": " iṃdragopaṃ kulīrāsthi devadālyāśca bījakam /",
    "GS40nitrrk_u:7506": " cūrṇitaṃ bhāvayed drāvairdevadālyudbhavairdinam // Rrā_3,17.51 //",
    "GS40nitrrk_u:7507": " anena drāvite hemni vāpo deyaḥ punaḥ punaḥ /",
    "GS40nitrrk_u:7508": " tiṣṭhate rasarūpaṃ taccirakālaṃ śivoditam // Rrā_3,17.52 //",
    "GS40nitrrk_u:7509": " {tīkṣṇalohadruti (3)}",
    "GS40nitrrk_u:7510": " tīkṣṇacūrṇaṃ ca saptāhaṃ pakvadhātrīphaladravaiḥ /",
    "GS40nitrrk_u:7511": " lolitaṃ bhāvayed gharme kṣīrakandadravaiḥ punaḥ // Rrā_3,17.53 //",
    "GS40nitrrk_u:7512": " saptāhaṃ bhāvayetsamyak srāvasaṃpuṭake tathā /",
    "GS40nitrrk_u:7513": " dhāmitaṃ dravamāyāti ciraṃ tiṣṭhati sūtavat // Rrā_3,17.54 //",
    "GS40nitrrk_u:7514": " {kāntalohadruti}",
    "GS40nitrrk_u:7515": " śṛgālameṣakūrmāhiśalyāni ca śilājatu /",
    "GS40nitrrk_u:7516": " etatsarvaṃ cūrṇayitvā sutapte kāṃtacūrṇake /",
    "GS40nitrrk_u:7517": " vāpayed dravatāṃ yāti yathā sūtaṃ suniścitam // Rrā_3,17.55 //",
    "GS40nitrrk_u:7518": " {sarvalohadruti (3)}",
    "GS40nitrrk_u:7519": " lohacūrṇaṃ yatheṣṭaikaṃ panasasya phaladravaiḥ /",
    "GS40nitrrk_u:7520": " saptāhaṃ bhāvayed gharme hyamlavargeṇa mardayet /",
    "GS40nitrrk_u:7521": " dravate dhamanenaiva lipiyogyaṃ na saṃśayaḥ // Rrā_3,17.56 //",
    "GS40nitrrk_u:7522": " {sarvalohadruti (4)}",
    "GS40nitrrk_u:7523": " gaṃdhakaṃ raktalavaṇaṃ tulyaṃ deyaṃ punaḥ punaḥ /",
    "GS40nitrrk_u:7524": " drutānāṃ taptacūrṇānāṃ sarveṣāṃ drāvaṇaṃ param // Rrā_3,17.57 //",
    "GS40nitrrk_u:7525": " {sarvalohadruti (5)}",
    "GS40nitrrk_u:7526": " pītamaṇḍūkagarbhe tu cūrṇitaṃ ṭaṃkaṇaṃ kṣipet /",
    "GS40nitrrk_u:7527": " ruddhvā bhāṃḍe kṣiped bhūmau trisaptāhāt samuddharet // Rrā_3,17.58 //",
    "GS40nitrrk_u:7528": " tatsamastaṃ vicūrṇyātha drute lohe pravāpayet /",
    "GS40nitrrk_u:7529": " tiṣṭhanti rasarūpāṇi sarvalohāni nānyathā // Rrā_3,17.59 //",
    "GS40nitrrk_u:7530": " {mākṣikasattvadruti (2)}",
    "GS40nitrrk_u:7531": " eraṃḍotthena tailena guṃjākṣaudraṃ ca ṭaṃkaṇam /",
    "GS40nitrrk_u:7532": " marditaṃ tasya vāpena satvaṃ mākṣikajaṃ dravet // Rrā_3,17.60 //",
    "GS40nitrrk_u:7533": " {sarvaratnānāṃ sarvalohānāṃ drutiḥ}",
    "GS40nitrrk_u:7534": " kṣāratrayaṃ rāmaṭhaṃ ca caṇakāmlāmlavetasam // Rrā_3,17.61 //",
    "GS40nitrrk_u:7535": " jvālāmukhī cekṣurakaṃ sthalakumbhīphalāni ca /",
    "GS40nitrrk_u:7536": " snuhyarkapayasā ślakṣṇaṃ piṣṭvā tadgolakaṃ kṣipet // Rrā_3,17.62 //",
    "GS40nitrrk_u:7537": " vajramukhyāni ratnāni vastre baddhvā paceddhaṭhāt /",
    "GS40nitrrk_u:7538": " dolāyaṃtreṇa dhānyāmle bhavedyāmāṣṭakaṃ drutam // Rrā_3,17.63 //",
    "GS40nitrrk_u:7539": " vajrābhrakaṃ nīlapuṣpaṃ muktāvidrumamākṣikam /",
    "GS40nitrrk_u:7540": " pauṇḍraṃ vaiḍūryamāṇikyaṃ rājāvartendranīlakam // Rrā_3,17.64 //",
    "GS40nitrrk_u:7541": " vaikrāṃtaṃ sphāṭikaṃ caiva dravanti rasasannibhāḥ /",
    "GS40nitrrk_u:7542": " etairevauṣadhair lohajātaṃ dravati vāpanāt // Rrā_3,17.65 //",
    "GS40nitrrk_u:7543": " {vajradruti (1)}",
    "GS40nitrrk_u:7544": " vajravallyantarasthaṃ ca kṛtvā vajraṃ nirundhitam /",
    "GS40nitrrk_u:7545": " jalabhāṃḍagataṃ svedyaṃ saptāhād dravatāṃ vrajet // Rrā_3,17.66 //",
    "GS40nitrrk_u:7546": " {vajradruti (2)}",
    "GS40nitrrk_u:7547": " sūkṣmacūrṇaṃ tu saptāhaṃ vetasāmle vinikṣipet /",
    "GS40nitrrk_u:7548": " saptāhād uddhṛtaṃ taṃ vai puṭe ruddhvā drutirbhavet // Rrā_3,17.67 //",
    "GS40nitrrk_u:7549": " {vaikrāntadruti (1)}",
    "GS40nitrrk_u:7550": " śvetavarṇaṃ tu vaikrāṃtamamlavetasabhāvitam /",
    "GS40nitrrk_u:7551": " saptāhānnātra saṃdehaḥ khare gharme dravatyalam // Rrā_3,17.68 //",
    "GS40nitrrk_u:7552": " {vaikrāntadruti (2)}",
    "GS40nitrrk_u:7553": " ketakīsvarasaṃ grāhyaṃ saiṃdhavaṃ svarṇapuṣpikā /",
    "GS40nitrrk_u:7554": " iṃdragopakasaṃyuktaṃ sarvaṃ bhāṃḍe vinikṣipet // Rrā_3,17.69 //",
    "GS40nitrrk_u:7555": " saptāhaṃ svedayettasminvaikrāṃtaṃ dravatāṃ vrajet /",
    "GS40nitrrk_u:7556": " lohāṣṭakaṃ ca ratnāni yogasyāsya prabhāvataḥ // Rrā_3,17.70 //",
    "GS40nitrrk_u:7557": " kurute yogarājo'yaṃ ratnānāṃ drāvaṇaṃ param // Rrā_3,17.71 //",
    "GS40nitrrk_u:7558": " {sarvadrutīnāṃ sthāpanādhāraḥ}",
    "GS40nitrrk_u:7559": " kusumbhatailamadhye tu saṃsthāpyā drutayaḥ pṛthak /",
    "GS40nitrrk_u:7560": " tiṣṭhanti cirakālaṃ tu prāpte kārye niyojayet // Rrā_3,17.72 //",
    "GS40nitrrk_u:7561": " ityevaṃ drutisaṃcayaṃ samucitaiḥ sārātisārair mataiḥ kṛtvā vārtikapuṃgavo'tra satataṃ śrīpārade melayet /",
    "GS40nitrrk_u:7562": " tenaivādbhutabhakṣaṇaṃ sukanakaṃ kṛtvātha vidvadvare deyaṃ dīnajane ca duḥkhavimukhaṃ kuryātsamastaṃ jagat // Rrā_3,17.73 //",
    "GS40nitrrk_u:7563": " RRĀ, 3, 18",
    "GS40nitrrk_u:7564": " drutiriha paripācyā jārayet pāradendre munigaṇitam athāsau sāritaḥ koṭivedhī /",
    "GS40nitrrk_u:7565": " atha pavikṛtabījaṃ ratnagarbhaṃ drutaṃ vā carati yadi rasendraḥ syāttadā śabdavedhī // Rrā_3,18.1 //",
    "GS40nitrrk_u:7566": " {drutīnāṃ rasena saha melāpanam (1)}",
    "GS40nitrrk_u:7567": " pāṭhā vaṃdhyā tālamūlī nīlīsindūracitrakā /",
    "GS40nitrrk_u:7568": " padmakandaṃ kṣīrakandaṃ samaṃ nāgabalā tathā // Rrā_3,18.2 //",
    "GS40nitrrk_u:7569": " eteṣāṃ grāhayet svacchaṃ rasaṃ vastreṇa gālitam /",
    "GS40nitrrk_u:7570": " drutiṃ samukhasūtaṃ ca auṣadhīnāṃ tathā dravam // Rrā_3,18.3 //",
    "GS40nitrrk_u:7571": " sarvaṃ kṣiptvā ghoṣapātre śoṣayedātape khare /",
    "GS40nitrrk_u:7572": " dravaḥ punaḥ punardeyo yāvadyāmatrayaṃ bhavet // Rrā_3,18.4 //",
    "GS40nitrrk_u:7573": " milanti drutayaḥ sarvāḥ pārade nātra saṃśayaḥ // Rrā_3,18.5 //",
    "GS40nitrrk_u:7574": " {sarvadrutimelāpana (2)}",
    "GS40nitrrk_u:7575": " vajrakaṃdāmṛtā guṃjā dravairmardyaṃ ca pūrvavat /",
    "GS40nitrrk_u:7576": " milanti drutayaḥ sarvā rasarāje na saṃśayaḥ // Rrā_3,18.6 //",
    "GS40nitrrk_u:7577": " {sarvadrutimelāpana (3)}",
    "GS40nitrrk_u:7578": " kṛṣṇāguru sitā hiṅgu kastūrībrahmabījakam /",
    "GS40nitrrk_u:7579": " tulyaṃ cūrṇaṃ daśāṃśena sūte drutiyute kṣipet // Rrā_3,18.7 //",
    "GS40nitrrk_u:7580": " milanti drutayaḥ sarvā anenaiva na saṃśayaḥ // Rrā_3,18.8 //",
    "GS40nitrrk_u:7581": " {sarvadrutimelāpana (4)}",
    "GS40nitrrk_u:7582": " kṛṣṇāguru śvetahiṃgu sitā laśunanābhayaḥ /",
    "GS40nitrrk_u:7583": " pūrvavanmardanenaiva milanti drutayo rase // Rrā_3,18.9 //",
    "GS40nitrrk_u:7584": " {sarvadrutimelāpana (5)}",
    "GS40nitrrk_u:7585": " aśvalālārdrakaṃ nimbapatrāṇi laśunaṃ samam /",
    "GS40nitrrk_u:7586": " ṭaṃkaṇena samāyuktaṃ pūrvavad drutimelakam // Rrā_3,18.10 //",
    "GS40nitrrk_u:7587": " {sarvadrutimelāpana (6)}",
    "GS40nitrrk_u:7588": " mākṣikaṃ saviṣaṃ guṃjā ṭaṃkaṇaṃ strīrajaḥ samam /",
    "GS40nitrrk_u:7589": " strīstanyaṃ saṃyutaṃ piṣṭvā tena mūṣāṃ pralepayet // Rrā_3,18.11 //",
    "GS40nitrrk_u:7590": " drutiyuktaṃ rasaṃ tatra kṣiptvā ruddhvā dināvadhi /",
    "GS40nitrrk_u:7591": " svedayet karīṣāgnisthaṃ tridinaṃ vā tuṣāgninā /",
    "GS40nitrrk_u:7592": " milanti drutayaḥ sarvā mīlitā jārayettataḥ // Rrā_3,18.12 //",
    "GS40nitrrk_u:7593": " drutayo mīlitā yena mūṣāṃ tenaiva lepayet /",
    "GS40nitrrk_u:7594": " tathā ca jīvayogena khyāte'yaṃ liptamūṣikā // Rrā_3,18.57 //",
    "GS40nitrrk_u:7595": " {copper =) gold}",
    "GS40nitrrk_u:7596": " hemakāṃtadrutiṃ tulyāṃ melayetsamukhe rase /",
    "GS40nitrrk_u:7597": " ṣoḍaśāṃśaṃ rasātsarvaṃ liptamūṣāndhitaṃ puṭet // Rrā_3,18.58 //",
    "GS40nitrrk_u:7598": " satuṣe'tha karīṣāgnau yāvatsūtāvaśeṣitam /",
    "GS40nitrrk_u:7599": " punaśca melayettadvat sarvavajjārayettataḥ // Rrā_3,18.59 //",
    "GS40nitrrk_u:7600": " evaṃ samāṃ drutiṃ sūte jārayetkramayogataḥ /",
    "GS40nitrrk_u:7601": " tatastaṃ pakvabījena sārayejjāraṇātrayam // Rrā_3,18.60 //",
    "GS40nitrrk_u:7602": " mūṣāyantre tu tajjāryaṃ mukhaṃ baddhvātha bandhayet /",
    "GS40nitrrk_u:7603": " tārāre tāmrasaṃyukte śatāṃśena niyojayet // Rrā_3,18.61 //",
    "GS40nitrrk_u:7604": " krāmaṇena samāyuktaṃ divyaṃ bhavati kāṃcanam // Rrā_3,18.62 //",
    "GS40nitrrk_u:7605": " {copper =) gold}",
    "GS40nitrrk_u:7606": " hemābhraśulbadrutayo dviguṇaṃ jārayedrase /",
    "GS40nitrrk_u:7607": " pūrvavatkramayogena tato raṃjakabījakam // Rrā_3,18.63 //",
    "GS40nitrrk_u:7608": " mūṣāyantre samaṃ jāryaṃ sārayetsāraṇātrayam /",
    "GS40nitrrk_u:7609": " mukhaṃ baddhvā rasaṃ baddhvā sahasrāṃśena vedhayet /",
    "GS40nitrrk_u:7610": " tārāraṃ tāmrasaṃyuktaṃ divyaṃ bhavati kāṃcanam // Rrā_3,18.64 //",
    "GS40nitrrk_u:7611": " {=) gold}",
    "GS40nitrrk_u:7612": " kāṃtaśulbasuvarṇānāṃ drutayaḥ samukhe rase /",
    "GS40nitrrk_u:7613": " jārayetpūrvayogena pratyekaṃ dviguṇaṃ kramāt // Rrā_3,18.65 //",
    "GS40nitrrk_u:7614": " tato raṃjakabījāni dviguṇaṃ tasya jārayet /",
    "GS40nitrrk_u:7615": " atha bījaistridhā sāryaṃ jārayetsārayetpunaḥ // Rrā_3,18.66 //",
    "GS40nitrrk_u:7616": " jārito'tha mukhaṃ baddhvā rasaṃ baddhvātha vedhayet /",
    "GS40nitrrk_u:7617": " ayutāṃśena tenaiva pūrvavatkāṃcanaṃ bhavet // Rrā_3,18.67 //",
    "GS40nitrrk_u:7618": " {lakṣavedhī rasaḥ (drutijāraṇena)}",
    "GS40nitrrk_u:7619": " kāṃtahemābhradrutayo yāvatpañcaguṇaṃ kramāt /",
    "GS40nitrrk_u:7620": " jārayetpūrvayogena tato raṃjakabījakam // Rrā_3,18.68 //",
    "GS40nitrrk_u:7621": " jāryaṃ pañcaguṇaṃ tasminmūṣāyantre prayatnataḥ /",
    "GS40nitrrk_u:7622": " sārayet pakvabījena tridhā taṃ jārayetpunaḥ // Rrā_3,18.69 //",
    "GS40nitrrk_u:7623": " punaḥ sāryaṃ punarjāryam evaṃ vāratraye kṛte /",
    "GS40nitrrk_u:7624": " mukhaṃ baddhvā rasaṃ baddhvā lakṣavedhī bhavedrasaḥ // Rrā_3,18.70 //",
    "GS40nitrrk_u:7625": " {daśalakṣavedhī rasaḥ}",
    "GS40nitrrk_u:7626": " ā ratnahemadrutayaḥ ṣaḍguṇaṃ jāryate rase /",
    "GS40nitrrk_u:7627": " ṣaḍguṇaṃ raṃjakaṃ bījaṃ tatastasyaiva jārayet // Rrā_3,18.71 //",
    "GS40nitrrk_u:7628": " tridhā sāryaṃ punarjāryam evaṃ vāracatuṣṭayam /",
    "GS40nitrrk_u:7629": " mukhaṃ baddhvā rasaṃ baddhvā nāgatailena vedhayet /",
    "GS40nitrrk_u:7630": " daśalakṣāṃśayogena divyaṃ bhavati kāṃcanam // Rrā_3,18.72 //",
    "GS40nitrrk_u:7631": " {mercury:: vedhin:: 100 to koṭi}",
    "GS40nitrrk_u:7632": " pratyekaṃ sūtatulyāṃśamabhrahemadrutidvayam /",
    "GS40nitrrk_u:7633": " melitaṃ pūrvayogena jārayet tat krameṇa vai // Rrā_3,18.73 //",
    "GS40nitrrk_u:7634": " śatavedhī bhavetsūto dvidhā sahasravedhakaḥ /",
    "GS40nitrrk_u:7635": " triguṇe'yutavedhī syāllakṣavedhī caturguṇe // Rrā_3,18.74 //",
    "GS40nitrrk_u:7636": " samyak pañcaguṇe jīrṇe daśalakṣāṇi vidhyati /",
    "GS40nitrrk_u:7637": " evaṃ rasaguṇe jīrṇe koṭivedhī bhavedrasaḥ // Rrā_3,18.75 //",
    "GS40nitrrk_u:7638": " tataḥ saptaguṇaṃ tasya jāryaṃ raṃjakabījakam /",
    "GS40nitrrk_u:7639": " tridhātha pakvabījena sārayet pūrvavat kramāt // Rrā_3,18.76 //",
    "GS40nitrrk_u:7640": " jāraṇā sāraṇā kāryā punaḥ sāraṇajāraṇe /",
    "GS40nitrrk_u:7641": " anena kramayogena saptaśṛṅkhalikākramāt // Rrā_3,18.77 //",
    "GS40nitrrk_u:7642": " mukhaṃ baddhvā rasaṃ baddhvā koṭivedhī bhavettu saḥ /",
    "GS40nitrrk_u:7643": " tāre ca tāmrasaṃyukte krāmaṇāntaṃ niyojayet // Rrā_3,18.78 //",
    "GS40nitrrk_u:7644": " {mercury:: bandhana (?)}",
    "GS40nitrrk_u:7645": " śvetābhratāraghoṣāradrutayaḥ samukhe rase /",
    "GS40nitrrk_u:7646": " jāryāḥ samā yathāpūrvaṃ tārabījena sārayet /",
    "GS40nitrrk_u:7647": " tridhā taṃ pūrvavajjāryaṃ mukhaṃ baddhvātha bandhayet // Rrā_3,18.79 //",
    "GS40nitrrk_u:7648": " {tin =) silver}",
    "GS40nitrrk_u:7649": " kāṃtatārāradrutayo dviguṇāḥ samukhe rase /",
    "GS40nitrrk_u:7650": " jārayettriguṇā yāvat pakvabījena cāthavā // Rrā_3,18.80 //",
    "GS40nitrrk_u:7651": " sāritaṃ jāritaṃ kuryātpūrvavacchṛṅkhalātrayam /",
    "GS40nitrrk_u:7652": " mukhaṃ baddhvā rasaṃ baddhvā ayutāṃśena vedhayet // Rrā_3,18.81 //",
    "GS40nitrrk_u:7653": " drute baṃge tu tattāraṃ bhavetkuṃdendusannibham // Rrā_3,18.82 //",
    "GS40nitrrk_u:7654": " {tin:: stambhana}",
    "GS40nitrrk_u:7655": " tāratīkṣṇaghoṣajātā drutayaḥ samukhe rase /",
    "GS40nitrrk_u:7656": " kuryāt caturguṇā yāvat tārabījena sārayet // Rrā_3,18.83 //",
    "GS40nitrrk_u:7657": " catasraḥ śṛṅkhalā yāvanmukhaṃ baddhvātha bandhayet /",
    "GS40nitrrk_u:7658": " anena lakṣabhāgena baṃgastambho bhaved dṛḍhaḥ // Rrā_3,18.84 //",
    "GS40nitrrk_u:7659": " {mercury:: koṭivedhī}",
    "GS40nitrrk_u:7660": " tārā kāṃtadrutayo jāryā saptaguṇā rase /",
    "GS40nitrrk_u:7661": " tatsāryaṃ tārabījena saptaśṛṃkhalikā kramāt // Rrā_3,18.85 //",
    "GS40nitrrk_u:7662": " mukhaṃ baddhvā rasaṃ baddhvā koṭivedhī bhavedrasaḥ // Rrā_3,18.86 //",
    "GS40nitrrk_u:7663": " {saptaśṛṅkhalā}",
    "GS40nitrrk_u:7664": " samukhasya rasendrasya dhānyābhraṃ pūrvasaṃskṛtam /",
    "GS40nitrrk_u:7665": " cārayejjārayettadvat samāṃśaṃ cātha tasya vai // Rrā_3,18.87 //",
    "GS40nitrrk_u:7666": " ṣaḍguṇaṃ dvaṃdvite vyomni sarvaṃ jāryaṃ ca pūrvavat /",
    "GS40nitrrk_u:7667": " tato mākṣikasatvaṃ ca pādāṃśaṃ tasya garbhataḥ // Rrā_3,18.88 //",
    "GS40nitrrk_u:7668": " drāvayejjārayettadvattāvadrasakasatvakam /",
    "GS40nitrrk_u:7669": " pūrvavad drāvitaṃ jāryaṃ mūṣāyantre tu tat kramāt // Rrā_3,18.89 //",
    "GS40nitrrk_u:7670": " garbhadrāvaṇakaṃ bījaṃ drāvitaṃ jārayetpunaḥ /",
    "GS40nitrrk_u:7671": " bhaveccaturguṇaṃ yāvatpaścādabhrasuvarṇayoḥ // Rrā_3,18.90 //",
    "GS40nitrrk_u:7672": " drutiṃ samasamāṃ sūte dvaṃdvayitvātha jārayet /",
    "GS40nitrrk_u:7673": " pūrvavatkramayogena kāṃtahemno drutiḥ punaḥ // Rrā_3,18.91 //",
    "GS40nitrrk_u:7674": " pratyekaṃ jārayettulyaṃ svarṇatīkṣṇadrutistathā /",
    "GS40nitrrk_u:7675": " dvaṃdvitāṃ jārayettulyāṃ tato raṃjakabījakam // Rrā_3,18.92 //",
    "GS40nitrrk_u:7676": " pūrvavatkramayogena jārye tasmin caturguṇam /",
    "GS40nitrrk_u:7677": " tatastaṃ pakvabījena sārayetsāraṇātrayam // Rrā_3,18.93 //",
    "GS40nitrrk_u:7678": " tadeva jāritaṃ kuryānmūṣāyantre tu pūrvavat /",
    "GS40nitrrk_u:7679": " ityevaṃ saptavārāṇi sāritaṃ tat tridhā tridhā // Rrā_3,18.94 //",
    "GS40nitrrk_u:7680": " pūrvavajjāraṇā kāryā khyāteyaṃ saptaśṛṅkhalā /",
    "GS40nitrrk_u:7681": " sāraṇā yatra yatroktā vijñeyā vārtikaiḥ punaḥ // Rrā_3,18.95 //",
    "GS40nitrrk_u:7682": " mukhaṃ baddhvā rasaṃ baddhvā koṭivedhī bhavedrasaḥ /",
    "GS40nitrrk_u:7683": " krāmaṇena samāyuktaṃ caṃdrārkaṃ kāṃcanaṃ bhavet // Rrā_3,18.96 //",
    "GS40nitrrk_u:7684": " karmāṣṭādaśakenaiva kramād vedhaḥ prakāśitaḥ /",
    "GS40nitrrk_u:7685": " samukhaṃ nirmukhaṃ baṃdhaṃ rasabaṃdhaṃ tatheritam // Rrā_3,18.97 //",
    "GS40nitrrk_u:7686": " gopitaṃ śaṃbhunā siddhaiḥ sūcitaṃ na prakāśitam /",
    "GS40nitrrk_u:7687": " vārtikānāṃ hitārthāya mayā tatprakaṭīkṛtam // Rrā_3,18.98 //",
    "GS40nitrrk_u:7688": " {vajrabīja}",
    "GS40nitrrk_u:7689": " vajrabhasma śuddhahema vyomasatvamayorajaḥ /",
    "GS40nitrrk_u:7690": " catvāri samabhāgāni nāgacūrṇaṃ catuḥsamam // Rrā_3,18.99 //",
    "GS40nitrrk_u:7691": " dvaṃdvamelāpaliptāyāṃ mūṣāyāṃ cāndhitaṃ dhamet /",
    "GS40nitrrk_u:7692": " ekībhūte samuddhṛtya mūṣāyāṃ prakaṭaṃ dhamet // Rrā_3,18.100 //",
    "GS40nitrrk_u:7693": " mākṣikāddhautasattvaṃ ca stokaṃ stokaṃ vinikṣipet /",
    "GS40nitrrk_u:7694": " hemavajrāvaśeṣaṃ tu yāvatsyāduddharettataḥ // Rrā_3,18.101 //",
    "GS40nitrrk_u:7695": " tasminnāgaṃ vyomasattvam ayaścūrṇaṃ ca pūrvavat /",
    "GS40nitrrk_u:7696": " nikṣiped dvaṃdvaliptāyāṃ mūṣāyāṃ cāndhitaṃ dhamet // Rrā_3,18.102 //",
    "GS40nitrrk_u:7697": " miśrībhūtaṃ samuddhṛtya mūṣāyāṃ prakaṭaṃ dhamet /",
    "GS40nitrrk_u:7698": " svarṇavajrāvaśeṣaṃ tadyāvajjātaṃ samuddharet // Rrā_3,18.103 //",
    "GS40nitrrk_u:7699": " evaṃ punaḥ punarjāryaṃ vyomasatvāyasaṃ phaṇī /",
    "GS40nitrrk_u:7700": " pūrvavat kramayogena ṣaḍguṇaṃ jārayetpunaḥ // Rrā_3,18.104 //",
    "GS40nitrrk_u:7701": " mākṣikāddhautasattvakam [... au6 Zeichenjh] /",
    "GS40nitrrk_u:7702": " kṣipan kṣipandhamettaṃ tu bāhyamevaṃ tu ṣaḍguṇam // Rrā_3,18.105 //",
    "GS40nitrrk_u:7703": " vajrabījamidaṃ khyātaṃ jāraṇe paramaṃ hitam // Rrā_3,18.106 //",
    "GS40nitrrk_u:7704": " {vajrabījajāraṇena sparśavedhī śabdavedhī rasaḥ}",
    "GS40nitrrk_u:7705": " vāsanāmukhite sūte dvaṃdvitaṃ vyomasatvakam /",
    "GS40nitrrk_u:7706": " pūrvavat kramayogena ṣaḍguṇaṃ jārayetpunaḥ // Rrā_3,18.107 //",
    "GS40nitrrk_u:7707": " tasmin jāryaṃ vajrabījaṃ vyomasattvakrameṇa vai /",
    "GS40nitrrk_u:7708": " grasate kacchape yaṃtre yathājīrṇaṃ tathā phalam // Rrā_3,18.108 //",
    "GS40nitrrk_u:7709": " dviguṇe 'yutavedhī syāttriguṇe lakṣavedhakaḥ /",
    "GS40nitrrk_u:7710": " yadā caturguṇaṃ jīrṇaṃ daśalakṣāṇi vidhyati // Rrā_3,18.109 //",
    "GS40nitrrk_u:7711": " koṭivedhī pañcaguṇe daśakoṭyastu ṣaḍguṇe /",
    "GS40nitrrk_u:7712": " arbudāṃśāt saptaguṇe śaṅkhavedhyaṣṭame guṇe // Rrā_3,18.110 //",
    "GS40nitrrk_u:7713": " navame kharvavedhī syāddaśame padmavedhakaḥ /",
    "GS40nitrrk_u:7714": " trayodaśaguṇe jīrṇe sparśavedhī bhavedrasaḥ // Rrā_3,18.111 //",
    "GS40nitrrk_u:7715": " caturdaśaguṇe jīrṇe bhavetpāṣāṇavedhakaḥ /",
    "GS40nitrrk_u:7716": " tripañcaguṇite jīrṇe saśailavanakānanām // Rrā_3,18.112 //",
    "GS40nitrrk_u:7717": " vedhayenmedinīṃ sarvāṃ sa bhaved bhūcaro rasaḥ /",
    "GS40nitrrk_u:7718": " evaṃ kalāguṇe jīrṇe trailokyavyāpako bhavet // Rrā_3,18.113 //",
    "GS40nitrrk_u:7719": " khecaro rasarājendro mukhasthaḥ khegatipradaḥ /",
    "GS40nitrrk_u:7720": " jāyate ca yathāśaktyā tataḥ sāryaṃ krameṇa vai // Rrā_3,18.114 //",
    "GS40nitrrk_u:7721": " vajrabījena tulyena prathamā sāraṇā bhavet /",
    "GS40nitrrk_u:7722": " pūrvavajjāraṇā kāryā dviguṇenānusārayet // Rrā_3,18.115 //",
    "GS40nitrrk_u:7723": " tathaiva jārayed bhūyaḥ kartavyā pratisāraṇā /",
    "GS40nitrrk_u:7724": " triguṇena tu tenaiva mukhaṃ baddhvātha bandhayet // Rrā_3,18.116 //",
    "GS40nitrrk_u:7725": " dvisahasrādilakṣāntaṃ vedhakasyāpyayaṃ vidhiḥ /",
    "GS40nitrrk_u:7726": " ityevaṃ ca punaḥ kuryātsāraṇāṃ koṭivedhake // Rrā_3,18.117 //",
    "GS40nitrrk_u:7727": " daśakoṭyādyarbudānte ca jārite vedhake rase /",
    "GS40nitrrk_u:7728": " triprakārā prakartavyā sāraṇā tu tridhā tridhā // Rrā_3,18.118 //",
    "GS40nitrrk_u:7729": " caturguṇā śaṅkhavedhe tadūrdhvaṃ pañcadhā bhavet /",
    "GS40nitrrk_u:7730": " ṣaḍguṇā padmavedhe tu mūlavedhe tu saptadhā // Rrā_3,18.119 //",
    "GS40nitrrk_u:7731": " aṣṭadhā sparśavedhe tu daśadhā śabdavedhake /",
    "GS40nitrrk_u:7732": " tatastrayodaśaguṇāḥ kalāguṇe kalāguṇāḥ // Rrā_3,18.120 //",
    "GS40nitrrk_u:7733": " kramaśaḥ sāraṇā kāryā yathāśaktyānusārataḥ /",
    "GS40nitrrk_u:7734": " mukhaṃ baddhvā rasaṃ baddhvā paścādvedhaṃ prakalpayet // Rrā_3,18.121 //",
    "GS40nitrrk_u:7735": " caṃdrārke vā bhujaṃge vā krāmaṇena samāyutam /",
    "GS40nitrrk_u:7736": " ityevaṃ padmaparyantaṃ saṃkhyāvedhāttu yo rasaḥ // Rrā_3,18.122 //",
    "GS40nitrrk_u:7737": " tadveṣṭitaṃ madhūcchiṣṭaiḥ kuṃtavedhe tu yojayet /",
    "GS40nitrrk_u:7738": " tatsarvaṃ kanakaṃ divyaṃ jāyate śaṃbhubhāṣitam // Rrā_3,18.123 //",
    "GS40nitrrk_u:7739": " {dhūmavedhavidhi}",
    "GS40nitrrk_u:7740": " dhūmavedhe rasaṃ piṣṭvā tena vastraṃ pralepayet /",
    "GS40nitrrk_u:7741": " tato jyotiṣmatītaile dhṛtvā vartiṃ kalpayet // Rrā_3,18.124 //",
    "GS40nitrrk_u:7742": " jvalitāṃ tāṃ tāmrakūṭe yojayetpattratāṃ gate /",
    "GS40nitrrk_u:7743": " taddhūmagaṃdhamātreṇa sarvaṃ bhavati kāṃcanam // Rrā_3,18.125 //",
    "GS40nitrrk_u:7744": " {sparśavedhavidhi}",
    "GS40nitrrk_u:7745": " sparśavedhī raso yo'sau guṭikāṃ tena kārayet /",
    "GS40nitrrk_u:7746": " drutānāmaṣṭalohānāṃ kṣiptvā madhye samuddharet /",
    "GS40nitrrk_u:7747": " tad bhavetkāṃcanaṃ divyamasaṃkhyaṃ nātra saṃśayaḥ // Rrā_3,18.126 //",
    "GS40nitrrk_u:7748": " {śabdavedhavidhi}",
    "GS40nitrrk_u:7749": " śabdavedhī raso yo'sau guṭikāṃ tena kārayet /",
    "GS40nitrrk_u:7750": " dhārayed vaktramadhye tu tato lohāni vedhayet /",
    "GS40nitrrk_u:7751": " tatsarvaṃ jāyate svarṇaṃ śrute śabde na saṃśayaḥ // Rrā_3,18.127 //",
    "GS40nitrrk_u:7752": " {pāṣāṇavedhavidhi}",
    "GS40nitrrk_u:7753": " pāṣāṇavedhako yo'sau parvatāni tu tena vai /",
    "GS40nitrrk_u:7754": " vedhayedagninā taptān sarvaṃ bhavati kāṃcanam // Rrā_3,18.128 //",
    "GS40nitrrk_u:7755": " {medinīvedhavidhi}",
    "GS40nitrrk_u:7756": " medinīvedhako yo'sau rājikārdhārdhamātrakaḥ /",
    "GS40nitrrk_u:7757": " tenaiva vedhayetsarvāṃ saśailavanakānanām /",
    "GS40nitrrk_u:7758": " medinī sā svarṇamayī bhavetsatyaṃ śivoditam // Rrā_3,18.129 //",
    "GS40nitrrk_u:7759": " {trailokyavyāpakavidhi}",
    "GS40nitrrk_u:7760": " trailokyavyāpako yo'sau taṃ kare dhārayettu yaḥ /",
    "GS40nitrrk_u:7761": " sa bhavetkhecaro divyo mahākāyo mahābalaḥ // Rrā_3,18.130 //",
    "GS40nitrrk_u:7762": " svecchācārī mahāvīraḥ śivatulyo bhavettu saḥ /",
    "GS40nitrrk_u:7763": " tasya mūtrapurīṣābhyāṃ sarvalohāni kāṃcanam // Rrā_3,18.131 //",
    "GS40nitrrk_u:7764": " jāyante nātra saṃdehastatsvedasparśanādapi /",
    "GS40nitrrk_u:7765": " rasakāyo mahāsiddhaḥ sarvalokeṣu pūjyate // Rrā_3,18.132 //",
    "GS40nitrrk_u:7766": " avadhyo devadaityānāṃ yāvaccandrārkamedinī /",
    "GS40nitrrk_u:7767": " bhuñjāno divyabhogāṃśca krīḍate bhairavo yathā // Rrā_3,18.133 //",
    "GS40nitrrk_u:7768": " {rasabījaṃ śatavedhī}",
    "GS40nitrrk_u:7769": " bhāgatrayaṃ śuddhasūtaṃ bhāgaikaṃ mṛtavajrakam /",
    "GS40nitrrk_u:7770": " kākinīrajasā mardyaṃ taptakhalve dināvadhi // Rrā_3,18.134 //",
    "GS40nitrrk_u:7771": " tenaiva pādabhāgena hemapatrāṇi lepayet /",
    "GS40nitrrk_u:7772": " vyomavallīrasaiḥ piṣṭaṃ kāṃtaṭaṃkaṇatālakam // Rrā_3,18.135 //",
    "GS40nitrrk_u:7773": " anena cāṣṭamāṃśena pūrvaliptāni lepayet /",
    "GS40nitrrk_u:7774": " ruddhvā svedyaṃ divārātrau karīṣāgnau tataḥ punaḥ // Rrā_3,18.136 //",
    "GS40nitrrk_u:7775": " kadalīkaṃdasauvīraṭaṃkaṇaṃ ca samaṃ samam /",
    "GS40nitrrk_u:7776": " kaṇṭakāryā dravaiḥ piṣṭvā mūṣā lepyā tvanena vai // Rrā_3,18.137 //",
    "GS40nitrrk_u:7777": " tanmadhye pūrvapakvaṃ yadruddhvā dhāmyaṃ dṛḍhāgninā /",
    "GS40nitrrk_u:7778": " tatsarvaṃ jāyate khoṭaṃ sauvīraṃ kācaṭaṃkaṇam // Rrā_3,18.138 //",
    "GS40nitrrk_u:7779": " dattvā dattvā dhametkhoṭaṃ jāyate bhāskaropamam /",
    "GS40nitrrk_u:7780": " rasabījamidaṃ khyātaṃ vedhake jāraṇe hitam /",
    "GS40nitrrk_u:7781": " caṃdrārke śatavedhī syātkāṃcanaṃ kurute śubham // Rrā_3,18.139 //",
    "GS40nitrrk_u:7782": " {śabdavedhī rasaḥ}",
    "GS40nitrrk_u:7783": " atha vakṣye rasendrasya samāṃśasya ca bhakṣaṇam /",
    "GS40nitrrk_u:7784": " pūrvoktaṃ rasabījaṃ tu samukhe cārayedrase // Rrā_3,18.140 //",
    "GS40nitrrk_u:7785": " abhrasatvaprakāreṇa jārayettat krameṇa vai /",
    "GS40nitrrk_u:7786": " pañcapañcāṃśaguṇitaṃ yadā grasati pāradaḥ // Rrā_3,18.141 //",
    "GS40nitrrk_u:7787": " tatastenaiva bījena sāraṇākrāmaṇātrayam /",
    "GS40nitrrk_u:7788": " tataśca jāritaṃ kuryānmukhaṃ baddhvātha bandhayet /",
    "GS40nitrrk_u:7789": " śabdavedhī bhavetso hi rasaḥ śaṃkarabhāṣitam // Rrā_3,18.142 //",
    "GS40nitrrk_u:7790": " {rasabījaṃ śatavedhi}",
    "GS40nitrrk_u:7791": " samukhasya rasendrasya pakvabījaṃ samāṃśakam /",
    "GS40nitrrk_u:7792": " jārayeccābhiṣiktaṃ tadabhrasattvakrameṇa vai // Rrā_3,18.143 //",
    "GS40nitrrk_u:7793": " mṛtavajraṃ ṣoḍaśāṃśaṃ tasminsūte vinikṣipet /",
    "GS40nitrrk_u:7794": " tālakaṃ ṭaṃkaṇaṃ kāṃtaṃ tṛtīyaṃ cāṣṭamāṃśakam // Rrā_3,18.144 //",
    "GS40nitrrk_u:7795": " dattvā tasmiṃstadā khalve vyomavallīdravairdinam /",
    "GS40nitrrk_u:7796": " tatsarvaṃ marditaṃ kṛtvā chāyāśuṣkaṃ prayatnataḥ // Rrā_3,18.145 //",
    "GS40nitrrk_u:7797": " dvaṃdvamelāpaliptāyāṃ mūṣāyāṃ cāndhitaṃ dhamet /",
    "GS40nitrrk_u:7798": " karīṣāgnau divārātrau dhmāte khoṭaṃ bhavettu tat // Rrā_3,18.146 //",
    "GS40nitrrk_u:7799": " kācaṭaṃkaṇasauvīraiḥ śodhayettaṃ dhaman dhaman /",
    "GS40nitrrk_u:7800": " rasabījamidaṃ khyātaṃ pūrvavat śatavedhakam /",
    "GS40nitrrk_u:7801": " jāyate rasarājo'yaṃ kurute kanakaṃ śubham // Rrā_3,18.147 //",
    "GS40nitrrk_u:7802": " {mercury:: rañjana:: red}",
    "GS40nitrrk_u:7803": " athavā samukhe sūte pūrvavajjārayeddinam /",
    "GS40nitrrk_u:7804": " pañcapañcāṃśaguṇitaṃ yadā grasati pāradaḥ // Rrā_3,18.148 //",
    "GS40nitrrk_u:7805": " rasabījena cānyena tridhā sāryaṃ krameṇa vai /",
    "GS40nitrrk_u:7806": " sārite jāraṇā kāryā mukhaṃ baddhvātha bandhayet /",
    "GS40nitrrk_u:7807": " śabdavedhī bhavetsākṣāttāmraṃ svarṇaṃ karoti vai // Rrā_3,18.149 //",
    "GS40nitrrk_u:7808": " {rasabījam}",
    "GS40nitrrk_u:7809": " pakvabījasya cūrṇaṃ tu pūrvavaccābhiṣekitam /",
    "GS40nitrrk_u:7810": " ṣoḍaśāṃśena sūtasya samukhasya tu cārayet // Rrā_3,18.150 //",
    "GS40nitrrk_u:7811": " dvyaṅgulyāṃ mardanenaiva gharme carati tatkṣaṇāt /",
    "GS40nitrrk_u:7812": " tadbījaṃ jārayettasya svedanaiścābhrasatvavat // Rrā_3,18.151 //",
    "GS40nitrrk_u:7813": " anena kramayogena samaṃ bījaṃ tu sārayet /",
    "GS40nitrrk_u:7814": " tadvad dvādaśabhāgena pakvabījaṃ tu tasya vai // Rrā_3,18.152 //",
    "GS40nitrrk_u:7815": " cārayenmardayanneva kacchapākhye 'tha jārayet /",
    "GS40nitrrk_u:7816": " abhrasatvaprakāreṇa samaṃ yāvacca jārayet // Rrā_3,18.153 //",
    "GS40nitrrk_u:7817": " tatastasyāṣṭamāṃśena pakvabījaṃ tu dāpayet /",
    "GS40nitrrk_u:7818": " mardayettaptakhalve tat caratyeva hi tatkṣaṇāt // Rrā_3,18.154 //",
    "GS40nitrrk_u:7819": " taṃ sūtaṃ sūraṇe kaṃde garbhe kṣiptvā nirudhya ca /",
    "GS40nitrrk_u:7820": " liptvā kaṃdaṃ puṭe pacyādyathā kaṃdo na dahyate // Rrā_3,18.155 //",
    "GS40nitrrk_u:7821": " tatraiva grasate sūto jīrṇe grāsaṃ tu dāpayet /",
    "GS40nitrrk_u:7822": " anena kramayogena samabījaṃ samaṃ punaḥ // Rrā_3,18.156 //",
    "GS40nitrrk_u:7823": " pādāṃśaṃ pakvabījaṃ tu dattvā cāryaṃ ca mardayet /",
    "GS40nitrrk_u:7824": " mūṣāyantre tato jāryaṃ svedanena punaḥ punaḥ // Rrā_3,18.157 //",
    "GS40nitrrk_u:7825": " anena kramayogena samabījaṃ ca jārayet /",
    "GS40nitrrk_u:7826": " evaṃ caturguṇe jīrṇe pakvabīje tu pārade /",
    "GS40nitrrk_u:7827": " jāyate kuṃkumābhastu rasendro balavattaraḥ // Rrā_3,18.158 //",
    "GS40nitrrk_u:7828": " {dhūmavedhī śabdavedhī pāṣāṇavedhī rasaḥ}",
    "GS40nitrrk_u:7829": " abhrakaṃ bhrāmakaṃ brāhmī mṛtalohāṣṭakaṃ tathā /",
    "GS40nitrrk_u:7830": " mahārasāścoparasāḥ kaṭutumbyāśca bījakam // Rrā_3,18.159 //",
    "GS40nitrrk_u:7831": " śaṅkhanābhirmeṣaśṛṅgī vajrakaṃdaṃ samaṃ samam /",
    "GS40nitrrk_u:7832": " mayūrasya tu raktena sarvaṃ pācyaṃ dināvadhi // Rrā_3,18.160 //",
    "GS40nitrrk_u:7833": " tatastaṃ mardayetkhoṭaṃ śikhirakte dinadvayam /",
    "GS40nitrrk_u:7834": " anena mṛtavajraṃ tu lepitaṃ kārayettataḥ // Rrā_3,18.161 //",
    "GS40nitrrk_u:7835": " mūṣāmāmraphalākārāṃ dvidviliptāṃ tu kārayet /",
    "GS40nitrrk_u:7836": " tanmadhye pūrvasūtaṃ tu pādāṃśaṃ liptavajrakam // Rrā_3,18.162 //",
    "GS40nitrrk_u:7837": " athavā vajrabījaṃ ca pūrvakalkena lepitam /",
    "GS40nitrrk_u:7838": " athavā dvaṃdvitaṃ vajraṃ samaṃ svarṇena yatkṛtam // Rrā_3,18.163 //",
    "GS40nitrrk_u:7839": " talliptaṃ pūrvakalkena pādāṃśaṃ tatra nikṣipet /",
    "GS40nitrrk_u:7840": " ācchāditaṃ dhamenmandaṃ mūṣādhomukhavāyunā // Rrā_3,18.164 //",
    "GS40nitrrk_u:7841": " kiṃcit kiṃcid biḍaṃ dattvā jīrṇe tasmātsamuddharet /",
    "GS40nitrrk_u:7842": " punastalliptamūṣāyāṃ kṣiptvā vajreṇa saṃyutam /",
    "GS40nitrrk_u:7843": " pūrvavatkramayogena jīrṇe vajre samuddharet /",
    "GS40nitrrk_u:7844": " anena kramayogena vajraṃ vā vajrabījakam // Rrā_3,18.165 //",
    "GS40nitrrk_u:7845": " svarṇadvaṃdvitavajraṃ vā jārayettatpunaḥ punaḥ /",
    "GS40nitrrk_u:7846": " ekādaśaguṇaṃ yāvattāvajjāryaṃ rasendrake // Rrā_3,18.166 //",
    "GS40nitrrk_u:7847": " sudagdhāṃ śaṅkhanābhiṃ tu mātuliṃgarasairdinam /",
    "GS40nitrrk_u:7848": " mardayellolayettena muktācūrṇaṃ suśobhanam // Rrā_3,18.167 //",
    "GS40nitrrk_u:7849": " drāvitaṃ mauktikaṃ vātha pūrvavajjārayeddhaman /",
    "GS40nitrrk_u:7850": " mūṣāyāṃ biḍaliptāyāṃ pādaṃ pādaṃ śanaiḥ śanaiḥ // Rrā_3,18.168 //",
    "GS40nitrrk_u:7851": " ekādaśaguṇaṃ yāvattajjāryaṃ kacchapena tat // Rrā_3,18.169 //",
    "GS40nitrrk_u:7852": " nīlīniryāsasaṃtulyaṃ śikhipittaṃ vimardayet /",
    "GS40nitrrk_u:7853": " indranīlaṃ ca nīlaṃ ca tena liptvātha jārayet // Rrā_3,18.170 //",
    "GS40nitrrk_u:7854": " pūrvavatkramayogena dhamanātsvedanena vā /",
    "GS40nitrrk_u:7855": " viḍalepitamūṣāyām ekādaśaguṇaṃ kramāt // Rrā_3,18.171 //",
    "GS40nitrrk_u:7856": " drāvitaṃ cendranīlaṃ vā nīlaṃ ca drāvitaṃ kramāt /",
    "GS40nitrrk_u:7857": " dvaṃdvitaṃ rasarājasya jāryamabhradrutiryathā /",
    "GS40nitrrk_u:7858": " ityevaṃ jārayennīlaṃ drāvitaṃ kaṭhinaṃ tu vā // Rrā_3,18.172 //",
    "GS40nitrrk_u:7859": " śikhipittanṛraktābhyāṃ lepitaṃ padmarāgakam /",
    "GS40nitrrk_u:7860": " jārayedrasarājasya tvekādaśaguṇaṃ kramāt /",
    "GS40nitrrk_u:7861": " jāryaṃ vā drāvitaṃ tattu yathā cābhradrutiḥ purā // Rrā_3,18.173 //",
    "GS40nitrrk_u:7862": " rajanī tulyakaṃkuṣṭhaṃ brahmapuṣpadravairdinam /",
    "GS40nitrrk_u:7863": " bhāvitaṃ tena liptaṃ tu puṣparāgaṃ tu jārayet // Rrā_3,18.174 //",
    "GS40nitrrk_u:7864": " kaṭhinaṃ drāvitaṃ vātha rudrasaṃkhyākrameṇa vai /",
    "GS40nitrrk_u:7865": " evaṃ ratnairbhavettṛpto rasarājo mahābalaḥ // Rrā_3,18.175 //",
    "GS40nitrrk_u:7866": " anenaiva śatāṃśena madhūcchiṣṭena lepayet /",
    "GS40nitrrk_u:7867": " śuddhahāṭakapatrāṇi ruddhvā gajapuṭe pacet // Rrā_3,18.176 //",
    "GS40nitrrk_u:7868": " iṃdragopasamākāraṃ tatsvarṇaṃ jāyate śubham /",
    "GS40nitrrk_u:7869": " anenaiva suvarṇena sārayetsāraṇātrayam // Rrā_3,18.177 //",
    "GS40nitrrk_u:7870": " ratnatṛptaṃ sūtarājaṃ mūṣāyantre vinikṣipet /",
    "GS40nitrrk_u:7871": " śanaiḥ śanairdhamettāvadyāvatsūtāvaśeṣitam // Rrā_3,18.178 //",
    "GS40nitrrk_u:7872": " mukhaṃ baddhvā rasaṃ baddhvā dhūmavedhī bhavettu tat /",
    "GS40nitrrk_u:7873": " anena kramayogena punaḥ sāraṇajāraṇā // Rrā_3,18.179 //",
    "GS40nitrrk_u:7874": " kartavyāstriprakārā vai mukhaṃ baddhvātha bandhayet /",
    "GS40nitrrk_u:7875": " śabdavedhī rasendro'yaṃ jāyate khegatipradaḥ // Rrā_3,18.180 //",
    "GS40nitrrk_u:7876": " punaśca trividhā kāryā sāraṇājjāraṇā kramāt /",
    "GS40nitrrk_u:7877": " tasyaiva tu rasendrasya mukhabandhaṃ ca kārayet // Rrā_3,18.181 //",
    "GS40nitrrk_u:7878": " tenaiva vedhayetsarvaṃ giripāṣāṇabhūtalam /",
    "GS40nitrrk_u:7879": " jāyate kanakaṃ divyaṃ jāmbūnadasamaprabham // Rrā_3,18.182 //",
    "GS40nitrrk_u:7880": " siddhairbhūcarakhecarā śivamukhātprāptā mahājāraṇā kṛtvā tāṃ ca rase rasātalamidaṃ svarṇena pūrṇaṃ kṛtam /",
    "GS40nitrrk_u:7881": " teṣāṃ karma vicārya sāramakhilaṃ spaṣṭīkṛtaṃ tanmayā yaḥ kaścid gurutantramantraniratastasyaiva siddhaṃ bhavet // Rrā_3,18.183 //",
    "GS40nitrrk_u:7882": " RRĀ, 3, 19",
    "GS40nitrrk_u:7883": " saṃsāre sārabhūtaṃ sakalasukhakaraṃ suprabhūtaṃ dhanaṃ vai tatsādhyaṃ sādhakendrairgurumukhavidhinā vakṣyate tasya siddhyai /",
    "GS40nitrrk_u:7884": " ratnādīnāṃ viśeṣāt karaṇamiha śubhaṃ gaṃdhavādaṃ samagraṃ jñātvā tattat susiddhaṃ hyanubhavapathagaṃ pāvanaṃ paṇḍitānām // Rrā_3,19.1 //",
    "GS40nitrrk_u:7885": " {padmarāgakaraṇam}",
    "GS40nitrrk_u:7886": " caturguṇena toyena lākṣāṃ piṣṭvā tu taddravaiḥ /",
    "GS40nitrrk_u:7887": " vastrapūtaṃ śatapalaṃ gṛhya mṛdbhāṇḍagaṃ pacet // Rrā_3,19.2 //",
    "GS40nitrrk_u:7888": " mṛdvagninā pādaśeṣaṃ jātaṃ yāvacca tasya vai /",
    "GS40nitrrk_u:7889": " kṣipetpalaṃ palaṃ cūrṇaṃ sarjiṭaṃkaṇalodhrakam // Rrā_3,19.3 //",
    "GS40nitrrk_u:7890": " kiṃcitpacyāttataḥ śītaṃ kācakūpyāṃ surakṣayet /",
    "GS40nitrrk_u:7891": " sthūlamatsyatvacaṃ pacyāddivārātraṃ jalena tat // Rrā_3,19.4 //",
    "GS40nitrrk_u:7892": " ghanībhūtaṃ samuttārya khyāto'yaṃ matsyakajjalam /",
    "GS40nitrrk_u:7893": " etatkarṣadvayaṃ tasyāḥ kācakūpyāṃ vinikṣipet // Rrā_3,19.5 //",
    "GS40nitrrk_u:7894": " varṣopalāstu tenaiva lālayitvā supācite /",
    "GS40nitrrk_u:7895": " madhūkatailamadhye tu kṣaṇaṃ paktvā samuddharet /",
    "GS40nitrrk_u:7896": " jāyante padmarāgāṇi divyatejomayāni ca // Rrā_3,19.6 //",
    "GS40nitrrk_u:7897": " {indranīlakaraṇam}",
    "GS40nitrrk_u:7898": " nīlīcūrṇaṃ palaikaṃ tu pūrvakūpyāṃ tu taddravam /",
    "GS40nitrrk_u:7899": " taddravaṃ dvipalaṃ cūrṇe kṣiptvā sarvaṃ vilolayet // Rrā_3,19.7 //",
    "GS40nitrrk_u:7900": " kṣiptvā varṣotpalāṃstena pūrvatailagatānpacet /",
    "GS40nitrrk_u:7901": " indranīlāni tānyeva jāyante nātra saṃśayaḥ // Rrā_3,19.8 //",
    "GS40nitrrk_u:7902": " {marakatamaṇikaraṇam}",
    "GS40nitrrk_u:7903": " mañjiṣṭhāṃ tālakaṃ nīlī samacūrṇaṃ prakalpayet /",
    "GS40nitrrk_u:7904": " kācakūpyāṃ sthitairdrāvaiḥ sarvametat sulolayet // Rrā_3,19.9 //",
    "GS40nitrrk_u:7905": " varṣotpalāṃstu tenaiva siktvā pacyācca pūrvavat /",
    "GS40nitrrk_u:7906": " sarve marakatāstena samīcīnā bhavanti vai // Rrā_3,19.10 //",
    "GS40nitrrk_u:7907": " {gomedamaṇikaraṇam}",
    "GS40nitrrk_u:7908": " mañjiṣṭhāyāḥ kaṣāyeṇa peṣayenmatsyakajjalam /",
    "GS40nitrrk_u:7909": " varṣotpalāṃstu tenaiva siktvā pacyācca pūrvavat // Rrā_3,19.11 //",
    "GS40nitrrk_u:7910": " gomedāni tu tānyeva pravartante na saṃśayaḥ // Rrā_3,19.12 //",
    "GS40nitrrk_u:7911": " {puṣparāgakaraṇam}",
    "GS40nitrrk_u:7912": " piṣṭvā tālakatulyaṃ tu jalaike rasakuṅkumam /",
    "GS40nitrrk_u:7913": " tanmadhye cāṣṭamāṃśaṃ tu kṣipenmatsyotthakajjalam // Rrā_3,19.13 //",
    "GS40nitrrk_u:7914": " tatsarvaṃ pācayedyāmam avatārya surakṣayet /",
    "GS40nitrrk_u:7915": " varṣopalāṃstu tenaiva siktānpacyācca pūrvavat /",
    "GS40nitrrk_u:7916": " bhavanti puṣparāgāste yathā khanyutthitāni ca // Rrā_3,19.14 //",
    "GS40nitrrk_u:7917": " {nīlamāṇikyakaraṇam}",
    "GS40nitrrk_u:7918": " nīlīcūrṇasya tulyāṃśaṃ kṣipenmatsyotthakajjalam /",
    "GS40nitrrk_u:7919": " bījakāṣṭhaṃ ca tulyāṃśaṃ jale sthāpyaṃ dināvadhi // Rrā_3,19.15 //",
    "GS40nitrrk_u:7920": " tatsarvaṃ pācayedyāmamavatārya surakṣayet /",
    "GS40nitrrk_u:7921": " varṣopalāṃstu tenaiva siktāḥ pacyācca pūrvavat /",
    "GS40nitrrk_u:7922": " nīlamāṇikyasadṛśāste bhavanti na saṃśayaḥ // Rrā_3,19.16 //",
    "GS40nitrrk_u:7923": " {muktākaraṇam (1)}",
    "GS40nitrrk_u:7924": " proktāni raṅgadravyāṇi kācakūpyāṃ pṛthak pṛthak /",
    "GS40nitrrk_u:7925": " rakṣayitvā prayatnena prāpte kārye niyojayet // Rrā_3,19.17 //",
    "GS40nitrrk_u:7926": " sūryakāṃtasya madhye tu bilaṃ kuryāt suvartulam /",
    "GS40nitrrk_u:7927": " tathānyaṃ sūryakāntaṃ ca kuryādācchādane hitam // Rrā_3,19.18 //",
    "GS40nitrrk_u:7928": " sūkṣmamuktāphalānyādau drāvayetpūrvayogataḥ /",
    "GS40nitrrk_u:7929": " taddrutaṃ sūryakāṃtasya bile pūryaṃ prayatnataḥ // Rrā_3,19.19 //",
    "GS40nitrrk_u:7930": " sūryakāntenāpareṇa chāditaṃ gharmadhāritam /",
    "GS40nitrrk_u:7931": " yāmamātrādbhavedbaddhaṃ mauktikaṃ cātiśobhanam // Rrā_3,19.20 //",
    "GS40nitrrk_u:7932": " chidraṃ kṛtvā nibadhyātha suśubhre vastrakhaṇḍake /",
    "GS40nitrrk_u:7933": " suśubhraistaṇḍulaiḥ sārdhaṃ kaṇḍayet tadulūkhale // Rrā_3,19.21 //",
    "GS40nitrrk_u:7934": " laghuhastena yāmaikaṃ tata uddhṛtya kṣālayet /",
    "GS40nitrrk_u:7935": " tvacāriṣṭaphalānāṃ tu jalena saha peṣayet /",
    "GS40nitrrk_u:7936": " tenaiva kṣālite muktāphalaṃ bhavati śobhanam // Rrā_3,19.22 //",
    "GS40nitrrk_u:7937": " {muktākaraṇam (2)}",
    "GS40nitrrk_u:7938": " mauktikāni susūkṣmāṇi cūrṇitāni vinikṣipet /",
    "GS40nitrrk_u:7939": " prasūtāyā iḍāyāstu sadyaḥ kṣīraiḥ kṣaṇāvadhi // Rrā_3,19.23 //",
    "GS40nitrrk_u:7940": " tenaiva vartulākārā guṭikāḥ kārayettataḥ /",
    "GS40nitrrk_u:7941": " kācapātre sthitāḥ śoṣyāḥ chāyāyāṃ dinamātrakam // Rrā_3,19.24 //",
    "GS40nitrrk_u:7942": " protayed aśvavālena mālāṃ kṛtvātha śoṣayet /",
    "GS40nitrrk_u:7943": " chāyāyāṃ kaṭhinā yāvattāvatsthāpyā vilambitāḥ // Rrā_3,19.25 //",
    "GS40nitrrk_u:7944": " sthūlasya kṛṣṇamatsyasya ekakaṇṭasya codarāt /",
    "GS40nitrrk_u:7945": " nivāryāntrāṇi tatraiva pūrvamālāṃ niveśayet // Rrā_3,19.26 //",
    "GS40nitrrk_u:7946": " udaraṃ sīvayetsūtreṇaiva bhāṇḍe nirudhya tat /",
    "GS40nitrrk_u:7947": " māsamātrātsamuddhṛtya chāyāyāṃ śoṣayetpunaḥ // Rrā_3,19.27 //",
    "GS40nitrrk_u:7948": " kaṇḍanaṃ kṣālanaṃ caiva pūrvavatkārayecchanaiḥ /",
    "GS40nitrrk_u:7949": " bhavanti tāni śubhrāṇi samyaṅ muktāphalāni vai // Rrā_3,19.28 //",
    "GS40nitrrk_u:7950": " {muktākaraṇam (3)}",
    "GS40nitrrk_u:7951": " muktāśuktiṃ samādāya jalaśuktimathāpi vā /",
    "GS40nitrrk_u:7952": " gharṣayetpṛṣṭhabhāgaṃ tu tasya kārṣṇyāpanuttaye // Rrā_3,19.29 //",
    "GS40nitrrk_u:7953": " tāḥ śubhrāścūrṇayecchlakṣṇam īḍākṣīrādipūrvavat /",
    "GS40nitrrk_u:7954": " kārayetkṣālanāntaṃ ca mauktikāni bhavanti vai // Rrā_3,19.30 //",
    "GS40nitrrk_u:7955": " {muktākaraṇam (4)}",
    "GS40nitrrk_u:7956": " sadya uddhṛtya matsyasya sthūlasya cakṣuṣī haret /",
    "GS40nitrrk_u:7957": " ekaikaṃ bandhayedvastre īḍākṣīrairdinaṃ pacet // Rrā_3,19.31 //",
    "GS40nitrrk_u:7958": " chāyāyāṃ śoṣayetpaścāt kaṇḍanaṃ kṣālanaṃ tataḥ /",
    "GS40nitrrk_u:7959": " kārayetpūrvavattāni mauktikāni bhavanti vai // Rrā_3,19.32 //",
    "GS40nitrrk_u:7960": " {pravālakaraṇam (1)}",
    "GS40nitrrk_u:7961": " dagdhaśaṃkhaṃ ca daradaṃ samaṃ cūrṇaṃ prakalpayet /",
    "GS40nitrrk_u:7962": " prasūtāyā mahiṣyāstu pañcame divase haret // Rrā_3,19.33 //",
    "GS40nitrrk_u:7963": " kṣīraṃ tenaiva tanmardyaṃ yāmaikaṃ pūrvacūrṇakam /",
    "GS40nitrrk_u:7964": " vartulāṃ guṭikāṃ kṛtvā protayet tāmrasūtrake // Rrā_3,19.34 //",
    "GS40nitrrk_u:7965": " rambhāgarbhadalenaiva madhyamāṃguṣṭhatarjanī /",
    "GS40nitrrk_u:7966": " veṣṭayitvā tu tairgrāhyā gulikāstāḥ pṛthak pṛthak // Rrā_3,19.35 //",
    "GS40nitrrk_u:7967": " āvartyāvartya saṃsthāpyā raṃbhāpatraiḥ prayatnataḥ /",
    "GS40nitrrk_u:7968": " chāyāśuṣkāḥ śubhāḥ protyās tāmrasūtreṇa vai punaḥ // Rrā_3,19.36 //",
    "GS40nitrrk_u:7969": " madhukaṃ taptatailāktaṃ dhūmena svedayecchanaiḥ /",
    "GS40nitrrk_u:7970": " jāyate padmarāgābhaṃ pravālaṃ nātra saṃśayaḥ // Rrā_3,19.37 //",
    "GS40nitrrk_u:7971": " {pravālakaraṇam (2)}",
    "GS40nitrrk_u:7972": " dagdhaḥ śaṃkhaḥ sasindūraṃ samāṃśaṃ cūrṇayettataḥ /",
    "GS40nitrrk_u:7973": " kṣīraiḥ sadyaḥprasūtāyā eḍāyā mardayed dṛḍham // Rrā_3,19.38 //",
    "GS40nitrrk_u:7974": " pūrayecca tṛṇotthe vā nāle vaṃśādisaṃbhave /",
    "GS40nitrrk_u:7975": " supakve cānnabhāṇḍe tu yavāgūvarjite kṣipet // Rrā_3,19.39 //",
    "GS40nitrrk_u:7976": " ācchādya pacyānmandāgnau ghaṭikānte samuddharet /",
    "GS40nitrrk_u:7977": " pravālā nalikāgarbhe jāyante padmarāgavat // Rrā_3,19.40 //",
    "GS40nitrrk_u:7978": " {hiṅgulakaraṇam}",
    "GS40nitrrk_u:7979": " aśuddhaṃ pāradaṃ bhāgaṃ caturbhāgaṃ ca ṭaṃkaṇam /",
    "GS40nitrrk_u:7980": " ubhau kṣiptvā lohapātre kṣaṇaṃ mṛdvagninā pacet // Rrā_3,19.41 //",
    "GS40nitrrk_u:7981": " tasminmanaḥśilācūrṇaṃ pāradāddaśamāṃśataḥ /",
    "GS40nitrrk_u:7982": " kṣiptvā cālyamayodarvyā hyavatārya suśītalam // Rrā_3,19.42 //",
    "GS40nitrrk_u:7983": " kṛtvātha khaṇḍaśaḥ kṣiptvā kācakūpyāṃ nirudhya ca /",
    "GS40nitrrk_u:7984": " vastramṛttikayā samyak kācakūpīṃ pralepayet // Rrā_3,19.43 //",
    "GS40nitrrk_u:7985": " sarvato'ṅgulamānena chāyāśuṣkaṃ tu kārayet /",
    "GS40nitrrk_u:7986": " vālukāyaṃtragarbhe tu dvidinaṃ mṛdunāgninā // Rrā_3,19.44 //",
    "GS40nitrrk_u:7987": " kramavṛddhāgninā paścātpaceddivasapañcakam /",
    "GS40nitrrk_u:7988": " saptāhāt tat samuddhṛtya hiṃgulaṃ syānmanoharam // Rrā_3,19.45 //",
    "GS40nitrrk_u:7989": " {sindūrakaraṇam (1)}",
    "GS40nitrrk_u:7990": " ciṃcātvagbhasmapādāṃśaṃ drute nāge vinikṣipet /",
    "GS40nitrrk_u:7991": " pācayellohaje pātre lohadarvyā nigharṣayet /",
    "GS40nitrrk_u:7992": " caṇḍāgninā dinaikaṃ tu sindūraṃ jāyate śubham // Rrā_3,19.46 //",
    "GS40nitrrk_u:7993": " {sindūrakaraṇam (2)}",
    "GS40nitrrk_u:7994": " raktaśākhinyapāmārgakuṭajasya tu bhasmakam /",
    "GS40nitrrk_u:7995": " caturthāṃśaṃ drute nāge dattvā mardyaṃ dinadvayam // Rrā_3,19.47 //",
    "GS40nitrrk_u:7996": " pūrvavallohapātre tu sindūraṃ jāyate śubham // Rrā_3,19.48 //",
    "GS40nitrrk_u:7997": " {sindūrakaraṇam (3)}",
    "GS40nitrrk_u:7998": " bhasmanā pūrvavannāgaṃ śākasya vārijasya vā /",
    "GS40nitrrk_u:7999": " sindūraṃ jāyate divyaṃ yatheṣṭaṃ nātra saṃśayaḥ // Rrā_3,19.49 //",
    "GS40nitrrk_u:8000": " {sindūrakaraṇam (4)}",
    "GS40nitrrk_u:8001": " palānāṃ dviśataṃ nāgaṃ drāvayellohabhājane /",
    "GS40nitrrk_u:8002": " samūlavāsakābhasma pādāṃśaṃ tatra nikṣipet // Rrā_3,19.50 //",
    "GS40nitrrk_u:8003": " pītavarṇaṃ bhavedyāvattāvat pacyāt pracālayet /",
    "GS40nitrrk_u:8004": " tataḥ suśītalaṃ kṛtvā jalena cālayetpunaḥ // Rrā_3,19.51 //",
    "GS40nitrrk_u:8005": " palamātrā vaṭī kṛtvā vāsābhasmopari kṣipet /",
    "GS40nitrrk_u:8006": " chāyāśuṣkā samāhṛtya mṛdbhāṇḍe nūtane kṣipet // Rrā_3,19.52 //",
    "GS40nitrrk_u:8007": " kṣiptvā ruddhvā paceccullyāṃ nirvāte tīvravahninā /",
    "GS40nitrrk_u:8008": " chidraṃ kuryād bhāṇḍavaktre śalākāṃ lohajāṃ kṣipet // Rrā_3,19.53 //",
    "GS40nitrrk_u:8009": " raktavarṇā yadā syātsā tāvatpacyātparīkṣayet /",
    "GS40nitrrk_u:8010": " sindūraṃ jāyate divyaṃ siddhayoga udāhṛtaḥ // Rrā_3,19.54 //",
    "GS40nitrrk_u:8011": " {saindhavakaraṇam}",
    "GS40nitrrk_u:8012": " navabhāṇḍe palaśataṃ sāmudralavaṇaṃ kṣipet /",
    "GS40nitrrk_u:8013": " niṣkaṃ niṣkaṃ sūtagaṃdhau kṣiptvā caṇḍāgninā pacet // Rrā_3,19.55 //",
    "GS40nitrrk_u:8014": " dviyāmānte kṣipettasmiṃllohanārācakaṃ yadi /",
    "GS40nitrrk_u:8015": " raktavarṇaṃ bhavettadvai tadā vahniṃ nivārayet // Rrā_3,19.56 //",
    "GS40nitrrk_u:8016": " svabhāvaśītalaṃ grāhyaṃ sindhūtthaṃ lavaṇaṃ bhavet // Rrā_3,19.57 //",
    "GS40nitrrk_u:8017": " {suvarcalakaraṇam}",
    "GS40nitrrk_u:8018": " āranālaṃ palaikaṃ tu dviniṣkaṃ ca suvarcalam /",
    "GS40nitrrk_u:8019": " māṣaikaṃ gaṃdhakaṃ piṣṭvā sarvaṃ pātre tu dhārayet // Rrā_3,19.58 //",
    "GS40nitrrk_u:8020": " palaikaṃ saiṃdhavaṃ taptaṃ kṛtvā tatra niṣecayet /",
    "GS40nitrrk_u:8021": " punastāpyaṃ punaḥ secyaṃ dravo yāvadviśuṣyati /",
    "GS40nitrrk_u:8022": " suvarcalaṃ bhavettāvan nātra kāryā vicāraṇā // Rrā_3,19.59 //",
    "GS40nitrrk_u:8023": " {hiṅgukaraṇam (1)}",
    "GS40nitrrk_u:8024": " hiṅgunāgaramekaikaṃ laśunasya paladvayam /",
    "GS40nitrrk_u:8025": " catuṣpalaṃ nimbabījaṃ māṣacūrṇaṃ palāṣṭakam // Rrā_3,19.60 //",
    "GS40nitrrk_u:8026": " sarvatulyāṃ bilvamajjām ajākṣīreṇa peṣayet /",
    "GS40nitrrk_u:8027": " tatsarvaṃ bandhayed gāḍhaṃ sārdragocarmagarbhataḥ /",
    "GS40nitrrk_u:8028": " pakṣatrayaṃ dhānyarāśau kṣipeddhiṃgu bhavettataḥ // Rrā_3,19.61 //",
    "GS40nitrrk_u:8029": " {hiṅgukaraṇam (2)}",
    "GS40nitrrk_u:8030": " babbūlavṛkṣaniryāsaṃ sāmudralavaṇaṃ tathā /",
    "GS40nitrrk_u:8031": " tvagvarjyaṃ ca kaṇā tulyaṃ meṣīkṣīreṇa peṣayet // Rrā_3,19.62 //",
    "GS40nitrrk_u:8032": " asya piṇḍasya pādāṃśaṃ śuddhahiṃgu niyojayet /",
    "GS40nitrrk_u:8033": " tatsarvaṃ pūrvavadbaddhaṃ carmaṇā divasatrayam // Rrā_3,19.63 //",
    "GS40nitrrk_u:8034": " nirvāte lambitaṃ rakṣet hiṃgu syācchuddhahiṃguvat // Rrā_3,19.64 //",
    "GS40nitrrk_u:8035": " {hiṅgukaraṇam (3)}",
    "GS40nitrrk_u:8036": " palaikaikaṃ guḍaṃ śuṇṭhī dvikaṃ ṭaṃkaṇaguggulum /",
    "GS40nitrrk_u:8037": " eraṇḍabījamajjā ca tuṣavarjyaṃ paladvayam // Rrā_3,19.65 //",
    "GS40nitrrk_u:8038": " nistvaṅmāṣā paladvaṃdvam ekīkṛtya prapeṣayet /",
    "GS40nitrrk_u:8039": " trikarṣaṃ hiṅgu tanmadhye kṣiptvā toyena lolayet // Rrā_3,19.66 //",
    "GS40nitrrk_u:8040": " tatsarvaṃ pūrvavadbaddhvā saptāhāddhiṅgutāṃ vrajet // Rrā_3,19.67 //",
    "GS40nitrrk_u:8041": " {hiṅgukaraṇam (4)}",
    "GS40nitrrk_u:8042": " dvipale śuddhahiṃgu syād eḍākṣīraṃ ca viṃśatiḥ /",
    "GS40nitrrk_u:8043": " godhūmamāṣayoścūrṇaṃ pratyekaṃ tu catuṣpalam // Rrā_3,19.68 //",
    "GS40nitrrk_u:8044": " alābupātramadhyasthaṃ tatsarvaṃ lolitaṃ kṣipet /",
    "GS40nitrrk_u:8045": " chāyāśuṣkaṃ bhavettāvadyāvaddhiṃgu śubhaṃ bhavet // Rrā_3,19.69 //",
    "GS40nitrrk_u:8046": " {vaṅgakaraṇam (1)}",
    "GS40nitrrk_u:8047": " dhattūrabījacūrṇaṃ tu vajrīkṣīreṇa bhāvayet /",
    "GS40nitrrk_u:8048": " śoṣyaṃ peṣyaṃ punarbhāvyam evaṃ gharme trisaptadhā // Rrā_3,19.70 //",
    "GS40nitrrk_u:8049": " tadvāpyaṃ drutanāgasya daśamāṃśena dāpayet /",
    "GS40nitrrk_u:8050": " ḍhālayetsnukpayomadhye tadvaṅgaṃ jāyate śubham /",
    "GS40nitrrk_u:8051": " bhāvayed rajanīmadhye tadbaṃgaṃ jāyate śubham // Rrā_3,19.71 //",
    "GS40nitrrk_u:8052": " {vaṅgakaraṇam (2)}",
    "GS40nitrrk_u:8053": " bhāvayedrajanīcūrṇaṃ vajrīdugdhena saptadhā /",
    "GS40nitrrk_u:8054": " tadvāpaṃ daśamāṃśena drute nāge pradāpayet // Rrā_3,19.72 //",
    "GS40nitrrk_u:8055": " tadvāpaṃ drutanāgasya daśamāṃśena dāpayet /",
    "GS40nitrrk_u:8056": " tat ḍhālyaṃ triphalākvāthe punastadvacca vāpayet // Rrā_3,19.73 //",
    "GS40nitrrk_u:8057": " ṭaṃkaṇaṃ navasāraṃ ca dattvā secyaṃ nṛmūtrake /",
    "GS40nitrrk_u:8058": " drāvitaṃ ca punarḍhālyaṃ nṛmūtre vaṅgatāṃ vrajet // Rrā_3,19.74 //",
    "GS40nitrrk_u:8059": " {amlavetasakaraṇam}",
    "GS40nitrrk_u:8060": " tvagbījarahitaṃ ciṃcāphalaṃ kāṃjikasaṃyutam /",
    "GS40nitrrk_u:8061": " paktvā kuryādvastrapūtaṃ jambīrāmlaṃ tu tatsamam // Rrā_3,19.75 //",
    "GS40nitrrk_u:8062": " cāṅgerīmātuliṃgāmlair yathāprāptaṃ samāharet /",
    "GS40nitrrk_u:8063": " vastrapūtaṃ tu tatsarvaṃ pacetpādāvaśeṣitam // Rrā_3,19.76 //",
    "GS40nitrrk_u:8064": " saurāṣṭrī tutthakāsīsaṃ trikṣāraṃ paṭupañcakam /",
    "GS40nitrrk_u:8065": " mūlasāraṃ ca tulyāṃśaṃ sarvaṃ cūrṇaṃ vinikṣipet // Rrā_3,19.77 //",
    "GS40nitrrk_u:8066": " pūrvapakve tu pādāṃśaṃ punarmṛdvagninā pacet /",
    "GS40nitrrk_u:8067": " ghanībhūtaṃ bhaved yāvaccaṭṭakenaiva cālayet /",
    "GS40nitrrk_u:8068": " amlavetasamityetajjāyate śobhanaṃ param // Rrā_3,19.78 //",
    "GS40nitrrk_u:8069": " {sāhīkaraṇam}",
    "GS40nitrrk_u:8070": " triphalā bhṛṅgakoraṇṭabhallātakaravīrakam /",
    "GS40nitrrk_u:8071": " bījāmrasamameteṣāṃ samāṃśaṃ bolakajjale // Rrā_3,19.79 //",
    "GS40nitrrk_u:8072": " kṣiptvā mardyaṃ tāmrapātre pañcāhājjāyate maṣī /",
    "GS40nitrrk_u:8073": " tālapattreṣu bhūrjeṣu likhyate paramaṃ dṛḍham // Rrā_3,19.80 //",
    "GS40nitrrk_u:8074": " {ghṛtakaraṇam}",
    "GS40nitrrk_u:8075": " nārikelātphalarasaṃ grāhyaṃ bhāgacatuṣṭayam /",
    "GS40nitrrk_u:8076": " tanmadhye ghṛtamekaṃ tu kṣiptvā bhāṇḍe vilolayet // Rrā_3,19.81 //",
    "GS40nitrrk_u:8077": " śatāṃśena kṣipettasmin raktaśākinimūlakam /",
    "GS40nitrrk_u:8078": " mṛdvagninā pacetkiṃcit tatsarvaṃ jāyate ghṛtam // Rrā_3,19.82 //",
    "GS40nitrrk_u:8079": " {ghṛtakaraṇam (2)}",
    "GS40nitrrk_u:8080": " ghṛtaṃ toyaṃ samaṃ kṛtvā viṃśatyaṃśena cunnakam /",
    "GS40nitrrk_u:8081": " kṣiptvā sarvaṃ tu mṛdbhāṃḍe kṣaṇaṃ hastena mardayet /",
    "GS40nitrrk_u:8082": " ghṛtaṃ tajjāyate sarvaṃ na cāgniṃ sahate kvacit // Rrā_3,19.83 //",
    "GS40nitrrk_u:8083": " {ghṛtakaraṇam (3)}",
    "GS40nitrrk_u:8084": " meṣīmedaḥ pañcapalaṃ tilatailaṃ ca tatsamam /",
    "GS40nitrrk_u:8085": " pacenmṛdvagninā tāvadyāvatphenaṃ nivartate // Rrā_3,19.84 //",
    "GS40nitrrk_u:8086": " dviniṣkaṃ kāṃjikaṃ tasmin kṣiptvā vastreṇa cālayet /",
    "GS40nitrrk_u:8087": " pādāṃśaṃ ca ghṛtaṃ tasmin dadyātsarvaṃ ghṛtaṃ bhavet // Rrā_3,19.85 //",
    "GS40nitrrk_u:8088": " {ghṛtakaraṇam (4)}",
    "GS40nitrrk_u:8089": " tilatailaṃ vipacyādau yāvatphenaṃ nivartate /",
    "GS40nitrrk_u:8090": " gugguluṃ nikṣipettasmin kiṃcidgaṃdhanivṛttaye // Rrā_3,19.86 //",
    "GS40nitrrk_u:8091": " viṃśatyaṃśena toyasya kṣiptvā cunnaṃ vilolayet /",
    "GS40nitrrk_u:8092": " jalatulyaṃ pūrvatailaṃ miśrayet tatsuśītalam // Rrā_3,19.87 //",
    "GS40nitrrk_u:8093": " mardayenmṛṇmaye pātre hastena kṣaṇamātrakam /",
    "GS40nitrrk_u:8094": " ghanībhūte ghṛtaṃ cārdhaṃ kṣiptvā sarvaṃ ghṛtaṃ bhavet // Rrā_3,19.88 //",
    "GS40nitrrk_u:8095": " {candanakaraṇam}",
    "GS40nitrrk_u:8096": " saṃchedya nimbavṛkṣaṃ tu hastaikaṃ rakṣayedadhaḥ /",
    "GS40nitrrk_u:8097": " tasya mūrdhni bilaṃ kuryāttatraiva navaguggulum // Rrā_3,19.89 //",
    "GS40nitrrk_u:8098": " pūrayettena kāṣṭhena bilaṃ ruddhvātha lepayet /",
    "GS40nitrrk_u:8099": " saṃdhiṃ mṛllavaṇenaiva śuṣkaṃ gajapuṭe pacet // Rrā_3,19.90 //",
    "GS40nitrrk_u:8100": " svabhāvaśītalaṃ grāhyaṃ tanmūlaṃ candanaṃ bhavet // Rrā_3,19.91 //",
    "GS40nitrrk_u:8101": " {karpūrakaraṇam}",
    "GS40nitrrk_u:8102": " palatrayaṃ paced bhaktaṃ samyagrājānnataṇḍulam /",
    "GS40nitrrk_u:8103": " tad bhaktaṃ śītalaṃ kṛtvā gavāṃ kṣīraiḥ prayatnataḥ // Rrā_3,19.92 //",
    "GS40nitrrk_u:8104": " niṣkamātraṃ ca karpūraṃ kṣiptvā tasmiṃśca peṣayet /",
    "GS40nitrrk_u:8105": " śuṣkasya vaṃśanālasya sthūlasya tena codaram // Rrā_3,19.93 //",
    "GS40nitrrk_u:8106": " lepyamaṅgulamānena chāyāśuṣkaṃ ca kārayet /",
    "GS40nitrrk_u:8107": " chittvātha kadalīpuṣpaṃ tanniryāsena pūrayet // Rrā_3,19.94 //",
    "GS40nitrrk_u:8108": " vaṃśanālaṃ punarvastrakhaṇḍe ruddhvā ca tanmukham /",
    "GS40nitrrk_u:8109": " ātape tridinaṃ śoṣyaṃ bhūgarte nikhanettataḥ // Rrā_3,19.95 //",
    "GS40nitrrk_u:8110": " trisaptāhāt samuddhṛtya śoṣayitvā samāharet /",
    "GS40nitrrk_u:8111": " karpūraṃ tasya garbhasthaṃ rakṣetkarpūrabhājane /",
    "GS40nitrrk_u:8112": " karpūraṃ jāyate divyaṃ yathā bījaṃ na saṃśayaḥ // Rrā_3,19.96 //",
    "GS40nitrrk_u:8113": " {javādīyāṅkastūrīkaraṇam}",
    "GS40nitrrk_u:8114": " panasasyārdhaṃ pakvasya bījānyekasya khaṇḍayet /",
    "GS40nitrrk_u:8115": " navabhāṇḍe vinikṣipya niṣkaṃ śuṇṭhī palaṃ tathā // Rrā_3,19.97 //",
    "GS40nitrrk_u:8116": " cūrṇayitvā kṣipettasmin tatsarvaṃ dravatāṃ vrajet /",
    "GS40nitrrk_u:8117": " tena ghṛṣṭvā kṣipettasmin caturniṣkaṃ ca candanam // Rrā_3,19.98 //",
    "GS40nitrrk_u:8118": " mṛdvagnau pācayettāvadyāvad āraktatāṃ gatam /",
    "GS40nitrrk_u:8119": " tacchītalaṃ kācapātre kṣiptvā tasyopari kṣipet // Rrā_3,19.99 //",
    "GS40nitrrk_u:8120": " campakaṃ ketakīmallījātīpuṣpāṇi tatpunaḥ /",
    "GS40nitrrk_u:8121": " dinaṃ śubhrapaṭe baddhvā mukhaṃ tasyaiva rakṣayet // Rrā_3,19.100 //",
    "GS40nitrrk_u:8122": " tataḥ puṣpāṇi saṃtyaktvā kastūrīṃ māṣamātrakām /",
    "GS40nitrrk_u:8123": " māṣaikaṃ śuddhakarpūre tasminneva vinikṣipet // Rrā_3,19.101 //",
    "GS40nitrrk_u:8124": " nikṣipedviṃśadaṃśena samyagjāvādikāmapi /",
    "GS40nitrrk_u:8125": " tatsarvaṃ mathitaṃ pūrvaṃ samyagjāvādibhājane // Rrā_3,19.102 //",
    "GS40nitrrk_u:8126": " veṣṭayenmallikāpuṣpaistadbhāṃḍaṃ divasatrayam /",
    "GS40nitrrk_u:8127": " samyagbhavati jāvādi varṇaiḥ parimalairapi // Rrā_3,19.103 //",
    "GS40nitrrk_u:8128": " {kastūrīkaraṇam}",
    "GS40nitrrk_u:8129": " madhūkatailaṃ tailaṃ vā tilotthaṃ palapañcakam /",
    "GS40nitrrk_u:8130": " muṇḍīdrāvaṃ daśapalaṃ sarvamekatra yojayet // Rrā_3,19.104 //",
    "GS40nitrrk_u:8131": " mallikā mālatī jātī ketakī śatapattrikā /",
    "GS40nitrrk_u:8132": " anyāni ca sugandhīni puṣpāṇi tatra nikṣipet // Rrā_3,19.105 //",
    "GS40nitrrk_u:8133": " dinaikaṃ mudritaṃ rakṣet puṣpaṃ niṣpīḍya saṃtyajet /",
    "GS40nitrrk_u:8134": " sikthakaṃ viṃśatirniṣkān kṣiptvā tasminpacecchanaiḥ // Rrā_3,19.106 //",
    "GS40nitrrk_u:8135": " yāvattailāvaśeṣaṃ syāt karpūraṃ cārdhaniṣkakam /",
    "GS40nitrrk_u:8136": " niṣkaṃ mārjārajāvādiṃ kṣiptvā tadavatārayet // Rrā_3,19.107 //",
    "GS40nitrrk_u:8137": " anyapātre vinikṣipya śītalaṃ tatpunaḥ pacet /",
    "GS40nitrrk_u:8138": " kṣaṇamātrāttaduttārya kṣipejjāvādi bhājane // Rrā_3,19.108 //",
    "GS40nitrrk_u:8139": " sāndraṃ bhavati tatsarvaṃ yathā bījaṃ na saṃśayaḥ /",
    "GS40nitrrk_u:8140": " puṣpāṇi bakulasyaiva ratnamālāṃ samaṃ samam // Rrā_3,19.109 //",
    "GS40nitrrk_u:8141": " taccūrṇamikṣudaṇḍasya kṛtanālasya codare /",
    "GS40nitrrk_u:8142": " kṣiptvā tasya mukhaṃ ruddhvā tanmajjābhirmṛdā punaḥ // Rrā_3,19.110 //",
    "GS40nitrrk_u:8143": " puṭet tṛṇāgninā tāvadyāvadgaṃdho na dahyate /",
    "GS40nitrrk_u:8144": " dravanti tāni puṣpāṇi mukhaṃ bhittvā dravaṃ haret // Rrā_3,19.111 //",
    "GS40nitrrk_u:8145": " kastūrīcarma nirlomaṃ mustātulyaṃ vicūrṇayet /",
    "GS40nitrrk_u:8146": " cūrṇasya daśamāṃśena samyak kastūrikāṃ kṣipet // Rrā_3,19.112 //",
    "GS40nitrrk_u:8147": " pūrvadrāveṇa tatsarvaṃ peṣitaṃ golakīkṛtam /",
    "GS40nitrrk_u:8148": " kastūrīmadanākārā kiṃcitkāryā prayatnataḥ // Rrā_3,19.113 //",
    "GS40nitrrk_u:8149": " tatsarvaṃ chāyayā śoṣyaṃ madanā rakṣayetpṛthak /",
    "GS40nitrrk_u:8150": " guṭikāḥ khaṇḍaśaḥ kṛtvā madanaiḥ saha miśrayet /",
    "GS40nitrrk_u:8151": " kastūrīcarmaṇā baddhvā samyaṅ mṛgamado bhavet // Rrā_3,19.114 //",
    "GS40nitrrk_u:8152": " {kuṇkumakaraṇam (1)}",
    "GS40nitrrk_u:8153": " nārikelakapālaṃ vā ghṛṣṭaṃ vā nimbakāṣṭhakam /",
    "GS40nitrrk_u:8154": " yatkiṃcicchubhrakāṣṭhaṃ vā toyena saha kārayet // Rrā_3,19.115 //",
    "GS40nitrrk_u:8155": " tatpādaṃ rajanī cātha tasminmadhye vinikṣipet /",
    "GS40nitrrk_u:8156": " gairikaṃ vā rajanyardhaṃ tatsarvaṃ kuṃkumaṃ bhavet // Rrā_3,19.116 //",
    "GS40nitrrk_u:8157": " {kuṅkumakaraṇam (2)}",
    "GS40nitrrk_u:8158": " pālāśapuṣpajaṃ kvāthaṃ gharme dhāryaṃ tu kharpare /",
    "GS40nitrrk_u:8159": " viṃśatyaṃśaṃ kṣipettasmin peṣitaṃ śubhrataṇḍulam // Rrā_3,19.117 //",
    "GS40nitrrk_u:8160": " taṇḍulārdhaṃ tathā cunnaṃ sarvaṃ kāṣṭhena lolayet /",
    "GS40nitrrk_u:8161": " ghanībhūtaṃ bhavedyāvattāvad gharme pracālayet /",
    "GS40nitrrk_u:8162": " tatastenaiva vaṭikāḥ kṛtvā syuḥ kuṅkumopamāḥ // Rrā_3,19.118 //",
    "GS40nitrrk_u:8163": " {kuṅkumakaraṇam (3)}",
    "GS40nitrrk_u:8164": " pālāśapuṣpapādāṃśaṃ samyakśubhraṃ ca taṇḍulam /",
    "GS40nitrrk_u:8165": " piṣṭvātha vaṭikāḥ kāryā śoṣyāḥ syuḥ kuṃkumopamāḥ // Rrā_3,19.119 //",
    "GS40nitrrk_u:8166": " {divyadhūpa (1)}",
    "GS40nitrrk_u:8167": " kramāt taraguṇaṃ kuryātkastūrī śaśikuṅkumam /",
    "GS40nitrrk_u:8168": " nakhamāṃsī sarjarasamustā kṛṣṇāguruḥ sitā // Rrā_3,19.120 //",
    "GS40nitrrk_u:8169": " candanaṃ ca daśaitāni cūrṇitāni vimiśrayet /",
    "GS40nitrrk_u:8170": " cūrṇatulyairguggulubhiḥ sarvamekatra kuṭṭayet // Rrā_3,19.121 //",
    "GS40nitrrk_u:8171": " stokaṃ stokaṃ kṣipettailaṃ śilāyāṃ lohamuṣṭinā /",
    "GS40nitrrk_u:8172": " dinamekaṃ prayatnena vartikāṃ tena kārayet // Rrā_3,19.122 //",
    "GS40nitrrk_u:8173": " tadagrajvalitaṃ kuryājjvālāṃ nivārya tatkṣaṇāt /",
    "GS40nitrrk_u:8174": " devānāṃ divyadhūpo'yaṃ mantrāṇāṃ sādhane hitaḥ // Rrā_3,19.123 //",
    "GS40nitrrk_u:8175": " {divyadhūpa (2)}",
    "GS40nitrrk_u:8176": " pāṣāṇabhedacūrṇaṃ tu gugguluṃ ca palaṃ palam /",
    "GS40nitrrk_u:8177": " māṃsī mustā nakhaṃ bolacandanāguruvālakam // Rrā_3,19.124 //",
    "GS40nitrrk_u:8178": " lākṣāguḍaṃ sarjarasaṃ sitākarpūrasaṃyutam /",
    "GS40nitrrk_u:8179": " prati niṣkadvayaṃ cūrṇya kastūrī kuṃkumaṃ tathā // Rrā_3,19.125 //",
    "GS40nitrrk_u:8180": " māṣaikaikaṃ kṣipettasmin sarvaṃ kuṭyād ulūkhale /",
    "GS40nitrrk_u:8181": " tilatailaṃ kṣipet kiṃcil lohadaṇḍena tad dṛḍham // Rrā_3,19.126 //",
    "GS40nitrrk_u:8182": " yāmaikaṃ kuṭṭayetsiddho divyo dhūpaḥ śivoditaḥ /",
    "GS40nitrrk_u:8183": " devādevākaro deyaḥ pūrvavadvartakīkṛtaḥ /",
    "GS40nitrrk_u:8184": " sarvasaubhāgyajanakaḥ sarvamantro'ghanāyakaḥ // Rrā_3,19.127 //",
    "GS40nitrrk_u:8185": " {puṣpadruti}",
    "GS40nitrrk_u:8186": " vajrīkṣīreṇa saṃyuktaṃ śuddhaṃ vastraṃ punaḥ punaḥ /",
    "GS40nitrrk_u:8187": " ātape śoṣitaṃ kuryādityevaṃ dinasaptakam // Rrā_3,19.128 //",
    "GS40nitrrk_u:8188": " jātīpuṣpapalaikaṃ tu niṣkaṃ cūrṇitaṭaṃkaṇam /",
    "GS40nitrrk_u:8189": " kṣaudraṃ niṣkatrayaṃ yojyaṃ sarvamekatra lolayet // Rrā_3,19.129 //",
    "GS40nitrrk_u:8190": " mṛtpātre dhārayed gharme ramye vā kācabhājane /",
    "GS40nitrrk_u:8191": " ācchādayettu vastreṇa jalasiktena tatkṣaṇāt // Rrā_3,19.130 //",
    "GS40nitrrk_u:8192": " dravanti tāni puṣpāṇi yuñjyādyogeṣu taddravam /",
    "GS40nitrrk_u:8193": " anenaiva prakāreṇa puṣpāṇāṃ ca pṛthak pṛthak /",
    "GS40nitrrk_u:8194": " drutiḥ kāryā sugandhānāṃ gaṃdhavādeṣu yojayet // Rrā_3,19.131 //",
    "GS40nitrrk_u:8195": " {dhānyavṛddhikaraṇam (1)}",
    "GS40nitrrk_u:8196": " mandāramūlamārdrāyāṃ bharaṇyāṃ vā kuśodbhavam /",
    "GS40nitrrk_u:8197": " ūrdhvaṃ saṃgrāhya yatnena dhavamālye vinikṣipet // Rrā_3,19.132 //",
    "GS40nitrrk_u:8198": " pravātātimukhaṃ yattu tatkāṣṭhaṃ tu samāharet /",
    "GS40nitrrk_u:8199": " dhānyasya rāśigaṃ kuryāddhānyavṛddhikaraṃ param // Rrā_3,19.133 //",
    "GS40nitrrk_u:8200": " {dhānyavṛddhikaraṇam (2)}",
    "GS40nitrrk_u:8201": " kṛkalāsasya vāmākṣi hemnāveṣṭyābhimantritam /",
    "GS40nitrrk_u:8202": " dhānyarāśau vinikṣipya dhānyavṛddhikaraṃ param // Rrā_3,19.134 //",
    "GS40nitrrk_u:8203": " {dhanadhānyavṛddhikaraṇam (3)}",
    "GS40nitrrk_u:8204": " tasyaiva dakṣiṇaṃ netraṃ hemnāveṣṭya tataḥ kṣipet /",
    "GS40nitrrk_u:8205": " yasminkasminbhave dravye dhānye vā vṛddhikārakam // Rrā_3,19.135 //",
    "GS40nitrrk_u:8206": " {dravyādivṛddhikaraṇam}",
    "GS40nitrrk_u:8207": " kṛṣṇacitrakamūlaṃ tu kṣiptaṃ yasmin suvastuni /",
    "GS40nitrrk_u:8208": " tatsarvaṃ cākṣayaṃ nityaṃ vyayīkṛtya na kṣīyate // Rrā_3,19.136 //",
    "GS40nitrrk_u:8209": " dhanaṃ dhānyaṃ ghṛtaṃ tailaṃ suvarṇaṃ navaratnakam /",
    "GS40nitrrk_u:8210": " yatkiṃcid dravyajātaṃ tadakṣayyaṃ tiṣṭhati dhruvam // Rrā_3,19.137 //",
    "GS40nitrrk_u:8211": " {dhānyavṛddhikaraṇam (4)}",
    "GS40nitrrk_u:8212": " mūlaṃ suśvetaguṃjāyā jalamadhye vinikṣipet /",
    "GS40nitrrk_u:8213": " tanmūlaṃ dhānyarāśau ca kṣiptvā mantravidhānataḥ // Rrā_3,19.138 //",
    "GS40nitrrk_u:8214": " taddhānyaṃ vardhate nityaṃ bhakṣyamāṇaṃ sahasraśaḥ /",
    "GS40nitrrk_u:8215": " mantrakhaṇḍe yathā proktaṃ guñjāmūlasya sādhanam /",
    "GS40nitrrk_u:8216": " tathaivātra prakartavyaṃ siddhirbhavati nānyathā // Rrā_3,19.139 //",
    "GS40nitrrk_u:8217": " ādau sarvadiśāntareṣu gamanaṃ kṛtvā guroḥ saṃmukhāt prāptaṃ bhaktibalena yuktividhinā sārātisāraṃ mahat /",
    "GS40nitrrk_u:8218": " tatsarvaṃ dhanavardhanaṃ nigaditaṃ bhūyiṣṭhamadhvāṃ kvacid bhūpānāṃ viduṣāṃ mahāmatimatāṃ vidvān bhavet pālanaiḥ // Rrā_3,19.140 //",
    "GS40nitrrk_u:8219": " RRĀ, 3, 20",
    "GS40nitrrk_u:8220": " sāṅgopāṅgam anekayoganicayaṃ sāraṃ varaṃ coddhṛtaṃ yuktaṃ pāradabandhanaṃ mṛduhaṭhāt dṛṣṭaṃ paraṃ yanmayā /",
    "GS40nitrrk_u:8221": " tatsarvaṃ sugamaṃ pravacmi sahasā siddhānanādāgataṃ pratyakṣānubhavena vārtikagaṇaiḥ sāmrājyadaṃ vīkṣyatāt // Rrā_3,20.1 //",
    "GS40nitrrk_u:8222": " {pāradabandhana (1)}",
    "GS40nitrrk_u:8223": " śuddhapāradabhāgaikaṃ ṭaṅkaṇena samaṃ samam /",
    "GS40nitrrk_u:8224": " mardayettriphalākvāthairnaramūtrairyutaistataḥ // Rrā_3,20.2 //",
    "GS40nitrrk_u:8225": " karṣāṃśā gulikāḥ kṛtvā māṣacūrṇairjalānvitaiḥ /",
    "GS40nitrrk_u:8226": " sūtādṛṣṭaguṇairliptvā chāyāśuṣkāṃ dhamed dṛḍham // Rrā_3,20.3 //",
    "GS40nitrrk_u:8227": " koṣṭhīyantre vaṃkanāle kiṭṭaṃ bhittvā samāharet /",
    "GS40nitrrk_u:8228": " raso'sau vartulākāraḥ ṣaṇḍabaddho bhavatyalam // Rrā_3,20.4 //",
    "GS40nitrrk_u:8229": " {pāradabandhanam (2)}",
    "GS40nitrrk_u:8230": " āraṇyamallikādrāvairmūṣāṃ kanyādravaiśca vā /",
    "GS40nitrrk_u:8231": " dravairhariṇakhuryā vā naramūtrayutaṃ rasam // Rrā_3,20.5 //",
    "GS40nitrrk_u:8232": " tridinaṃ mardayetkhalve mūtraṃ dattvā punaḥ punaḥ /",
    "GS40nitrrk_u:8233": " tadvaṭīṃ māṣapiṣṭena liptvā dhāmyaṃ ca pūrvavat // Rrā_3,20.6 //",
    "GS40nitrrk_u:8234": " tadvatsūto bhavedbaddhastacchodhyaṃ kācaṭaṃkaṇaiḥ // Rrā_3,20.7 //",
    "GS40nitrrk_u:8235": " {pāradabandhanam (3)}",
    "GS40nitrrk_u:8236": " markaṭīmūlajadrāvaiḥ pāradaṃ mardayeddinam /",
    "GS40nitrrk_u:8237": " markaṭīmūlaje piṇḍe kṣipettanmarditaṃ rasam // Rrā_3,20.8 //",
    "GS40nitrrk_u:8238": " tatpiṇḍe vajramūṣāyāṃ ruddhvā tīvrāgninā dhamet /",
    "GS40nitrrk_u:8239": " jāyate khoṭabaddho'yaṃ sarvakāryakarakṣamaḥ // Rrā_3,20.9 //",
    "GS40nitrrk_u:8240": " {pāradabandhanam (4)}",
    "GS40nitrrk_u:8241": " arkamūlaṃ ravikṣīraiḥ piṣṭvā mūṣāṃ ghanaṃ kṣipet /",
    "GS40nitrrk_u:8242": " tanmadhye jāritaṃ sūtaṃ kṣiptvā ruddhvātha rodhayet // Rrā_3,20.10 //",
    "GS40nitrrk_u:8243": " mṛṇmaye saṃpuṭe taṃ ca nirundhyāllohasaṃpuṭe /",
    "GS40nitrrk_u:8244": " tato gajapuṭe pacyāt pārado bandhamāpnuyāt // Rrā_3,20.11 //",
    "GS40nitrrk_u:8245": " {pāradabandhanam (5)}",
    "GS40nitrrk_u:8246": " jalakumbhyā dravaiḥ sūtaṃ mardayeddivasatrayam /",
    "GS40nitrrk_u:8247": " jalakumbhyā dalairmūṣāṃ kṛtvā tatra kṣipettu tat // Rrā_3,20.12 //",
    "GS40nitrrk_u:8248": " ruddhvā tāṃ vajramūṣāyāṃ chāyāśuṣkāṃ puṭellaghu /",
    "GS40nitrrk_u:8249": " utpalaikaikavṛddhyā tu viṃśadvāraṃ puṭaiḥ pacet // Rrā_3,20.13 //",
    "GS40nitrrk_u:8250": " tato gajapuṭaṃ deyaṃ samyagbaddho bhavedrasaḥ // Rrā_3,20.14 //",
    "GS40nitrrk_u:8251": " {pāradabandhanam (6)}",
    "GS40nitrrk_u:8252": " ekavīrādravairmardyaṃ tridinaṃ śuddhapāradam /",
    "GS40nitrrk_u:8253": " ekavīrākandakalkairvajramūṣāṃ pralepayet /",
    "GS40nitrrk_u:8254": " tasyāṃ pūrvarasaṃ ruddhvā dhmāte baddho bhavedrasaḥ // Rrā_3,20.15 //",
    "GS40nitrrk_u:8255": " {pāradabandhanam (7)}",
    "GS40nitrrk_u:8256": " āraktakṣīrakaṃdotthadravaistrīn stanyasaṃyutaiḥ /",
    "GS40nitrrk_u:8257": " tridinaṃ pāradaṃ mardyaṃ vajrakaṃdadravais tryaham // Rrā_3,20.16 //",
    "GS40nitrrk_u:8258": " kṣīrakaṃdasya kalkena vajramūṣāṃ pralepayet /",
    "GS40nitrrk_u:8259": " tatra pūrvarasaṃ ruddhvā dhmāte baddho bhavedrasaḥ // Rrā_3,20.17 //",
    "GS40nitrrk_u:8260": " {pāradabandhanam (8)}",
    "GS40nitrrk_u:8261": " kṛtvā tāmramayaṃ cakraṃ vistīrṇaṃ caturaṅgulam /",
    "GS40nitrrk_u:8262": " unnataṃ cāṅgulīkaṃ tu sudṛḍhaṃ vartulaṃ samam // Rrā_3,20.18 //",
    "GS40nitrrk_u:8263": " gaṃdhakaṃ pāradaṃ tutthaṃ kuryātkhalvena kajjalīm /",
    "GS40nitrrk_u:8264": " tatkajjalaṃ tāmratulyaṃ mūṣāmadhye vinikṣipet // Rrā_3,20.19 //",
    "GS40nitrrk_u:8265": " taṃ cakraṃ mūṣikāvaktre dattvā ruddhvātha śoṣayet /",
    "GS40nitrrk_u:8266": " taṃ paceddhaṇḍikāyaṃtre dviyāmaṃ laghuvahninā // Rrā_3,20.20 //",
    "GS40nitrrk_u:8267": " uddhṛtya grāhayeccakrādrasarājaṃ punaḥ punaḥ /",
    "GS40nitrrk_u:8268": " tattulyaṃ ṭaṃkaṇaṃ kācamūrdhvādhastasya dāpayet // Rrā_3,20.21 //",
    "GS40nitrrk_u:8269": " aṃdhamūṣāgataṃ dhāmyamevaṃ vāratraye kṛte /",
    "GS40nitrrk_u:8270": " rasendro jāyate baddho hyakṣīṇo nātra saṃśayaḥ // Rrā_3,20.22 //",
    "GS40nitrrk_u:8271": " {pāradabandhanam (9)}",
    "GS40nitrrk_u:8272": " śuddhasūtaṃ samaṃ gaṃdhaṃ dvābhyāṃ tulyaṃ ca tālakam /",
    "GS40nitrrk_u:8273": " mardyamunmattakadrāvaiḥ khalve yāmacatuṣṭayam // Rrā_3,20.23 //",
    "GS40nitrrk_u:8274": " pātayetpātanāyaṃtre dinaikaṃ mandavahninā /",
    "GS40nitrrk_u:8275": " ūrdhvalagnamadhaḥsthaṃ ca tatsarvaṃ tu samāharet // Rrā_3,20.24 //",
    "GS40nitrrk_u:8276": " mardyam unmattakadrāvair dṛḍhaṃ yāmacatuṣṭayam /",
    "GS40nitrrk_u:8277": " tadgolaṃ pūrvavatpācyaṃ punarādāya mardayet // Rrā_3,20.25 //",
    "GS40nitrrk_u:8278": " punaḥ pācyaṃ punarmardyam ūrdhvādhaḥsthaṃ prayatnataḥ /",
    "GS40nitrrk_u:8279": " sarvaṃ yāvadadho bhāṇḍe tiṣṭhate tāvatāvadhiḥ // Rrā_3,20.26 //",
    "GS40nitrrk_u:8280": " tatsarvaṃ pūrvavanmardyaṃ golaṃ kṛtvātha śoṣayet /",
    "GS40nitrrk_u:8281": " samyak saṃpeṣayedamlairnalikaṃ kuṣṭhameva ca // Rrā_3,20.27 //",
    "GS40nitrrk_u:8282": " pītāñjanaṃ vā peṣyaṃ ca tena golaṃ pralepayet /",
    "GS40nitrrk_u:8283": " vajramūṣodare cātha tena kalkena lepya vai // Rrā_3,20.28 //",
    "GS40nitrrk_u:8284": " golakaṃ tāpayettatra vaṃkanālena taṃ dhaman /",
    "GS40nitrrk_u:8285": " khoṭabaddho bhavetsākṣāt tīvradhāmānalena tu // Rrā_3,20.29 //",
    "GS40nitrrk_u:8286": " {pāradabandhanam (10)}",
    "GS40nitrrk_u:8287": " palaṃ sūtaṃ palaṃ nāgaṃ dvābhyāṃ tulyā manaḥśilā /",
    "GS40nitrrk_u:8288": " pūrvavatkramayogena khoṭabaddho bhavedrasaḥ // Rrā_3,20.30 //",
    "GS40nitrrk_u:8289": " {pāradabandhanam (11)}",
    "GS40nitrrk_u:8290": " nāgaṃ tāraṃ samaṃ drāvyaṃ taccūrṇaṃ palamātrakam /",
    "GS40nitrrk_u:8291": " śuddhasūtaṃ palaikaṃ ca sarvatulyā manaḥśilā /",
    "GS40nitrrk_u:8292": " pūrvavatkramayogena khoṭabaddho bhavedrasaḥ // Rrā_3,20.31 //",
    "GS40nitrrk_u:8293": " {mercury:: bandhana}",
    "GS40nitrrk_u:8294": " palaṃ sūtaṃ palaṃ tāraṃ piṣṭamamlena kenacit /",
    "GS40nitrrk_u:8295": " dvābhyāṃ tulyā śilā yojyā pūrvayogena pācayet // Rrā_3,20.32 //",
    "GS40nitrrk_u:8296": " {mercury:: bandhana}",
    "GS40nitrrk_u:8297": " tāravat svarṇapiṣṭīṃ ca gaṃdhakena ca pūrvavat // Rrā_3,20.33 //",
    "GS40nitrrk_u:8298": " {mercury:: bandhana}",
    "GS40nitrrk_u:8299": " kṛṣṇābhrakasya satvaṃ ca tīkṣṇaṃ kāṃtaṃ ca hāṭakam /",
    "GS40nitrrk_u:8300": " śulbaṃ tāraṃ ca mākṣīkaṃ samaṃ sūkṣmaṃ vicūrṇayet /",
    "GS40nitrrk_u:8301": " vajramūṣāgataṃ ruddhvā dhmāte khoṭaṃ bhavettu tat // Rrā_3,20.34 //",
    "GS40nitrrk_u:8302": " {mercury:: bandhana}",
    "GS40nitrrk_u:8303": " śvetābhrakasya satvaṃ ca tāraṃ tīkṣṇaṃ ca mākṣikam /",
    "GS40nitrrk_u:8304": " samaṃ cūrṇya kṛtaṃ khoṭaṃ khoṭāṃśaṃ śuddhasūtakam // Rrā_3,20.35 //",
    "GS40nitrrk_u:8305": " haritālaṃ dvayostulyaṃ sūkṣmaṃ mardyaṃ ca pūrvavat /",
    "GS40nitrrk_u:8306": " mahadagnigataṃ dhmātaṃ khoṭaṃ bhavati tadrasam // Rrā_3,20.36 //",
    "GS40nitrrk_u:8307": " {mercury:: bandhana}",
    "GS40nitrrk_u:8308": " pāradaṃ gaṃdhakaṃ tulyaṃ mardyaṃ kanyādravairdinam /",
    "GS40nitrrk_u:8309": " tadgolaṃ dviguṇaṃ gaṃdhaṃ dattvā mūṣādharottaram // Rrā_3,20.37 //",
    "GS40nitrrk_u:8310": " ruddhvā saṃdhiṃ viśoṣyātha koṣṭhīyantre dṛḍhaṃ dhaman /",
    "GS40nitrrk_u:8311": " tatsūtaṃ jāyate khoṭaṃ gandhabaddhamidaṃ bhavet // Rrā_3,20.38 //",
    "GS40nitrrk_u:8312": " {mercury:: bandhana}",
    "GS40nitrrk_u:8313": " pañcāṅgaṃ rājavṛkṣasya kvāthamaṣṭāvaśeṣitam /",
    "GS40nitrrk_u:8314": " taddravaṃ tu rase kṣiptvā pācyaṃ yāmadvayaṃ śubham // Rrā_3,20.39 //",
    "GS40nitrrk_u:8315": " covābaddho bhavatyeṣa khoṭo vai sarvakāryakṛt // Rrā_3,20.40 //",
    "GS40nitrrk_u:8316": " {mercury:: bandhana}",
    "GS40nitrrk_u:8317": " candravallyā dravairmardyaṃ tridinaṃ śuddhapāradam /",
    "GS40nitrrk_u:8318": " ṭaṃkaṇena tu saṃyojya vaṭikāṃ kārayed budhaḥ /",
    "GS40nitrrk_u:8319": " koṣṭhayantragataṃ dhmātaṃ khoṭabaddho bhavedrasaḥ // Rrā_3,20.41 //",
    "GS40nitrrk_u:8320": " {mercury:: bandhana}",
    "GS40nitrrk_u:8321": " bhallātakānāṃ tailāntaḥ palamekaṃ kṣipedrasam /",
    "GS40nitrrk_u:8322": " yāvattailaṃ pacettāvad ravikṣīraṃ kṣipan kṣipan // Rrā_3,20.42 //",
    "GS40nitrrk_u:8323": " ghaṭṭayellohadaṇḍena khoṭabaddho bhavedrasaḥ // Rrā_3,20.43 //",
    "GS40nitrrk_u:8324": " {... pāradabandhanam (20)}",
    "GS40nitrrk_u:8325": " dravaiḥ samūlakārpāsyāstridinaṃ mardayetsamam /",
    "GS40nitrrk_u:8326": " ṭaṃkaṇena pādāṃśena vaṭikāḥ kārayellaghu // Rrā_3,20.44 //",
    "GS40nitrrk_u:8327": " valmīkamṛttikāmāṣagodhūmānāṃ ca cūrṇakam /",
    "GS40nitrrk_u:8328": " samaṃ mardyodakenaiva mūṣāṃ tenaiva kārayet // Rrā_3,20.45 //",
    "GS40nitrrk_u:8329": " tadantarmarditaṃ sūtaṃ vaṭīṃ kṣiptvā dhamed dṛḍham /",
    "GS40nitrrk_u:8330": " khoṭabaddho bhavetso'pi aṃdhamūṣāgato rasaḥ // Rrā_3,20.46 //",
    "GS40nitrrk_u:8331": " {pāradabandhanam (21)}",
    "GS40nitrrk_u:8332": " rasaṃ pañcaguṇaṃ caiva dviguṇaṃ śvetaṭaṃkaṇam /",
    "GS40nitrrk_u:8333": " śvetavātāritailānāṃ majjāmaśvasya komalā // Rrā_3,20.47 //",
    "GS40nitrrk_u:8334": " tridinaṃ mardayetkhalve naramūtreṇa sādhakaḥ /",
    "GS40nitrrk_u:8335": " tato godhūmacūrṇaṃ tu kṣiptvā kuryādvaṭīḥ śubhāḥ // Rrā_3,20.48 //",
    "GS40nitrrk_u:8336": " viśoṣyātha dhametpaścāt kācaṭaṃkaṇayogataḥ /",
    "GS40nitrrk_u:8337": " khoṭabaddho bhavetsūtastejasvī sarvakāryakṛt // Rrā_3,20.49 //",
    "GS40nitrrk_u:8338": " {pāradabhasma (1)}",
    "GS40nitrrk_u:8339": " karkoṭī lāṅgalīkaṃdadravairmardyaṃ dinatrayam /",
    "GS40nitrrk_u:8340": " vaṃdhyākarkoṭakīkaṃde taṃ rasaṃ tu niveśayet // Rrā_3,20.50 //",
    "GS40nitrrk_u:8341": " kaṃdabāhye mṛdā lepyaṃ sarvato'ṅgulamātrakam /",
    "GS40nitrrk_u:8342": " śuṣkaṃ tuṣapuṭe pacyāt tridinaṃ parivartayan // Rrā_3,20.51 //",
    "GS40nitrrk_u:8343": " samuddhṛtya punarmardyaṃ pūrvakaṃdadravais tryaham /",
    "GS40nitrrk_u:8344": " pūrvavatpuṭapākena pārado jāyate mṛtaḥ // Rrā_3,20.52 //",
    "GS40nitrrk_u:8345": " {pāradabhasma (2)}",
    "GS40nitrrk_u:8346": " haṃsapādyā dravairmardyaṃ saptāhaṃ śuddhapāradam /",
    "GS40nitrrk_u:8347": " kṣīrakaṃdodarāntarvai kṣiptvā kaṃdaṃ mṛdā lipet // Rrā_3,20.53 //",
    "GS40nitrrk_u:8348": " karīṣāgnau dinaṃ pacyātpūrvavanmardayetpunaḥ /",
    "GS40nitrrk_u:8349": " kaṃde kṣiptvā pacettadvattato mardyaṃ ca pūrvavat // Rrā_3,20.54 //",
    "GS40nitrrk_u:8350": " kṣīrakaṃdodare ruddhvā mṛdā liptaṃ ca śoṣayet /",
    "GS40nitrrk_u:8351": " samyaggajapuṭe pacyāt mṛto bhavati niścitam // Rrā_3,20.55 //",
    "GS40nitrrk_u:8352": " {pāradabhasma (3)}",
    "GS40nitrrk_u:8353": " haṃsapādīkṣīrakaṃdadravairmardyaṃ dinatrayam /",
    "GS40nitrrk_u:8354": " rasaṃ tatkrauñcapādāntaḥ kṣiptvā pādaṃ mṛdā lipet // Rrā_3,20.56 //",
    "GS40nitrrk_u:8355": " karīṣāgnau dinaṃ pacyānmardyāt pūrvadravais tryaham /",
    "GS40nitrrk_u:8356": " dinaṃ tadvatpuṭe pacyātpunarmardyaṃ ca pācayet /",
    "GS40nitrrk_u:8357": " jāyate bhasmasūto'yaṃ sarvakāryakarakṣamaḥ // Rrā_3,20.57 //",
    "GS40nitrrk_u:8358": " {mukhakaraṇam; silver,",
    "GS40nitrrk_u:8359": " copper,",
    "GS40nitrrk_u:8360": " lead =) gold}",
    "GS40nitrrk_u:8361": " uktānāṃ khoṭabaddhānāṃ mukhaṃ kuryāttaducyate /",
    "GS40nitrrk_u:8362": " vacā caṇḍālinīkaṃdaṃ brahmadaṇḍīyamūlakam // Rrā_3,20.58 //",
    "GS40nitrrk_u:8363": " gaṃdhakaṃ ṭaṃkaṇaṃ tulyaṃ bhānudugdhena peṣayet /",
    "GS40nitrrk_u:8364": " caṇamātrāṃ vaṭīṃ kṛtvā pūrvasūte drute kṣipet // Rrā_3,20.59 //",
    "GS40nitrrk_u:8365": " ekām ekāṃ dhamanneva vaṭikāsaptakaṃ kramāt /",
    "GS40nitrrk_u:8366": " grasate sarvalohāni yatheṣṭāni na saṃśayaḥ // Rrā_3,20.60 //",
    "GS40nitrrk_u:8367": " grāso deyo yathāśaktyā pūrvavanmārayetpunaḥ /",
    "GS40nitrrk_u:8368": " mukhaṃ baddhvā niyuñjīta tāre tāmre bhujaṃgame // Rrā_3,20.61 //",
    "GS40nitrrk_u:8369": " tatsarvaṃ jāyate svarṇaṃ vedho daśaguṇo mataḥ /",
    "GS40nitrrk_u:8370": " siddhayogaḥ samākhyātaḥ samyagdṛṣṭvā gurormukhāt // Rrā_3,20.62 //",
    "GS40nitrrk_u:8371": " {copper =) gold}",
    "GS40nitrrk_u:8372": " sūtābhraṃ gaṃdhakaṃ śuddhaṃ tṛṇajyotoyamūlakam /",
    "GS40nitrrk_u:8373": " tatsarvaṃ mātuliṃgāmlair dinam ekaṃ samaṃ samam // Rrā_3,20.63 //",
    "GS40nitrrk_u:8374": " śuddhāni tāmrapatrāṇi tena kalkena lepayet /",
    "GS40nitrrk_u:8375": " ruddhvā gajapuṭe pacyātpunarutthāpya lepayet // Rrā_3,20.64 //",
    "GS40nitrrk_u:8376": " evaṃ puṭatraye pakvaṃ tattāmraṃ kāṃcanaṃ bhavet // Rrā_3,20.65 //",
    "GS40nitrrk_u:8377": " {copper =) gold}",
    "GS40nitrrk_u:8378": " raktasnuhīpayobhiśca tāmrapatrāṇi lepayet /",
    "GS40nitrrk_u:8379": " kārayedagnitaptāni tasmin kṣīre niṣecayet // Rrā_3,20.66 //",
    "GS40nitrrk_u:8380": " ityevaṃ saptadhā kuryāllepatāpaniṣecanam /",
    "GS40nitrrk_u:8381": " samāvartya tu tattāmraṃ divyaṃ bhavati kāṃcanam // Rrā_3,20.67 //",
    "GS40nitrrk_u:8382": " {copper, lead,",
    "GS40nitrrk_u:8383": " silver =) gold}",
    "GS40nitrrk_u:8384": " rasakaṃ daradaṃ gaṃdhaṃ gaganaṃ kunaṭī samam /",
    "GS40nitrrk_u:8385": " āraktasnukpayobhistanmardayeddivasatrayam // Rrā_3,20.68 //",
    "GS40nitrrk_u:8386": " tena vedhyaṃ drutaṃ tāmraṃ nāgaṃ vā tārameva vā /",
    "GS40nitrrk_u:8387": " sahasrāṃśena taddivyaṃ suvarṇaṃ jāyate dhruvam // Rrā_3,20.69 //",
    "GS40nitrrk_u:8388": " {nāgasya svarṇam}",
    "GS40nitrrk_u:8389": " raktasnuhībhavaiḥ kṣīrai rajanīṃ mardayet tryaham /",
    "GS40nitrrk_u:8390": " tena nāgasya patrāṇi praliptāni puṭe pacet /",
    "GS40nitrrk_u:8391": " punarlepyaṃ punaḥ pācyaṃ saptadhā kāṃcanaṃ bhavet // Rrā_3,20.70 //",
    "GS40nitrrk_u:8392": " {copper =) lead}",
    "GS40nitrrk_u:8393": " padminīpatrapuṣpābhā vijñeyā sthalapadminī /",
    "GS40nitrrk_u:8394": " bhaṅge raktaṃ sravetkṣīraṃ jñātvā tāmuddharettataḥ // Rrā_3,20.71 //",
    "GS40nitrrk_u:8395": " pāradaṃ gaṃdhakaṃ tālaṃ māhiṣī kunaṭī samam /",
    "GS40nitrrk_u:8396": " pūrvoktapadminīyuktaṃ mardayeddinasaptakam /",
    "GS40nitrrk_u:8397": " tena śulbaṃ bhavetsvarṇaṃ sahasrāṃśena vedhitam // Rrā_3,20.72 //",
    "GS40nitrrk_u:8398": " {tārabījakalkaḥ}",
    "GS40nitrrk_u:8399": " nāgaṃ baṃgaṃ tīkṣṇasāraṃ tāraṃ ca kramaśa uttaram /",
    "GS40nitrrk_u:8400": " pañcānāṃ tu samaṃ tāmraṃ sarvaṃ mūṣāgataṃ dhamet // Rrā_3,20.73 //",
    "GS40nitrrk_u:8401": " prakaṭaṃ vaṃkanālena yāvattārāvaśeṣitam /",
    "GS40nitrrk_u:8402": " tattāraṃ padmarāgābhaṃ jāyate drāvayetpunaḥ // Rrā_3,20.74 //",
    "GS40nitrrk_u:8403": " vedhyaṃ rasakasatvena pañcamāṃśena yatnataḥ /",
    "GS40nitrrk_u:8404": " tad bhavetkāṃcanaṃ divyaṃ siddhayoga udāhṛtaḥ // Rrā_3,20.75 //",
    "GS40nitrrk_u:8405": " {tin =) silver}",
    "GS40nitrrk_u:8406": " raktacitrakapañcāṅgaṃ chāyāśuṣkaṃ vicūrṇayet /",
    "GS40nitrrk_u:8407": " tadvāpaṃ drutabaṃgasya ruddhvā ruddhvā trivārakam // Rrā_3,20.76 //",
    "GS40nitrrk_u:8408": " deyaṃ tajjāyate tāraṃ śaṃkhakundendusannibham // Rrā_3,20.77 //",
    "GS40nitrrk_u:8409": " {copper =) gold}",
    "GS40nitrrk_u:8410": " raktacitrakamūlaṃ tu kāṃjikaṃ śuddhapāradam /",
    "GS40nitrrk_u:8411": " kaṅguṇītailasaṃyuktaṃ sarvaṃ kalkaṃ pralepayet // Rrā_3,20.78 //",
    "GS40nitrrk_u:8412": " tāmrapatrāṇi taptāni tasmin siñcettrisaptadhā /",
    "GS40nitrrk_u:8413": " etattāmraṃ dviṣaḍbhāgaṃ tāraṃ ṣoḍaśabhāgakam // Rrā_3,20.79 //",
    "GS40nitrrk_u:8414": " ekīkṛtya samāvartya tena patrāṇi kārayet /",
    "GS40nitrrk_u:8415": " raktacitrakamūlāni bhallātatailapeṣitam // Rrā_3,20.80 //",
    "GS40nitrrk_u:8416": " anena pūrvapatrāṇi praliptāni puṭe pacet /",
    "GS40nitrrk_u:8417": " evaṃ trisaptadhā kuryād divyaṃ bhavati kāñcanam // Rrā_3,20.81 //",
    "GS40nitrrk_u:8418": " {copper =) gold}",
    "GS40nitrrk_u:8419": " nāginīkandasūtendraraktacitrakamūlakam /",
    "GS40nitrrk_u:8420": " piṣṭvā tenaiva patrāṇi pūrvoktāni pralepayet /",
    "GS40nitrrk_u:8421": " tadvatpacyātpuṭairevaṃ divyaṃ bhavati kāṃcanam // Rrā_3,20.82 //",
    "GS40nitrrk_u:8422": " {copper =) gold}",
    "GS40nitrrk_u:8423": " jyotiṣmatībhavaistailaistāmrakumbhaṃ prapūrayet /",
    "GS40nitrrk_u:8424": " mukhaṃ ruddhvā kṣipedbhūmau pṛṣṭhe tuṣapuṭaṃ sadā // Rrā_3,20.83 //",
    "GS40nitrrk_u:8425": " evaṃ ṣaṇmāsaparyantaṃ puṭayeduddharet kramāt /",
    "GS40nitrrk_u:8426": " bahistuṣapuṭe pacyāttridinaṃ taddivaniśam // Rrā_3,20.84 //",
    "GS40nitrrk_u:8427": " tattāmraṃ hāṭakaṃ tulyaṃ samāvartaṃ tu kārayet /",
    "GS40nitrrk_u:8428": " kṣipte jyotiṣmatītaile sarvaṃ bhavati kāṃcanam // Rrā_3,20.85 //",
    "GS40nitrrk_u:8429": " {copper =) gold}",
    "GS40nitrrk_u:8430": " kṣīrakandabhave kṣīre taptaṃ tāmraṃ niṣecayet /",
    "GS40nitrrk_u:8431": " śatavāraṃ prayatnena tattāmraṃ kāṃcanaṃ bhavet // Rrā_3,20.86 //",
    "GS40nitrrk_u:8432": " {silver =) gold}",
    "GS40nitrrk_u:8433": " gaṃdhakaṃ rasakaṃ tāpyaṃ pāradaṃ raktacandanam /",
    "GS40nitrrk_u:8434": " mardyaṃ rudantikādrāvairavicchinnaṃ dinatrayam // Rrā_3,20.87 //",
    "GS40nitrrk_u:8435": " tena tārasya patrāṇi liptvā ruddhvā puṭe pacet /",
    "GS40nitrrk_u:8436": " ityevaṃ saptadhā kuryāt divyaṃ bhavati kāṃcanam // Rrā_3,20.88 //",
    "GS40nitrrk_u:8437": " {copper =) gold}",
    "GS40nitrrk_u:8438": " kṛṣṇāyā vātha pītāyā devadālyā phaladravam /",
    "GS40nitrrk_u:8439": " viṣṇukrāntādravaṃ tulyaṃ kṛtvā tenaiva mardayet // Rrā_3,20.89 //",
    "GS40nitrrk_u:8440": " saptāhaṃ pāradaṃ śuddhaṃ tatastāmraṃ pralepayet /",
    "GS40nitrrk_u:8441": " ruddhvā gajapuṭe pacyāttatastīvrāgninā dhamet // Rrā_3,20.90 //",
    "GS40nitrrk_u:8442": " daśāṃśaṃ tadrasaṃ kṣiptvā divyaṃ bhavati kāṃcanam // Rrā_3,20.91 //",
    "GS40nitrrk_u:8443": " {softening of fissured minerals}",
    "GS40nitrrk_u:8444": " vasubhaṭṭarasenātha tridhā siñcet sutāpitam /",
    "GS40nitrrk_u:8445": " loṇavatsphuṭito dhāturmṛduḥ syāt sikthako yathā // Rrā_3,20.92 //",
    "GS40nitrrk_u:8446": " {tin =) silver}",
    "GS40nitrrk_u:8447": " devadālyā phalaṃ mūlam īśvarīphalajadravam /",
    "GS40nitrrk_u:8448": " piṣṭvā tatkalkavāpena drutaṃ baṃgaṃ dṛḍhaṃ bhavet // Rrā_3,20.93 //",
    "GS40nitrrk_u:8449": " bhūyo bhūyas tvayaṃ vāpyastāraṃ bhavati śobhanam // Rrā_3,20.94 //",
    "GS40nitrrk_u:8450": " {copper =) gold}",
    "GS40nitrrk_u:8451": " kṛṣṇapakṣe caturdaśyāmaṣṭamyāṃ grahaṇe'thavā /",
    "GS40nitrrk_u:8452": " nṛkapāle śvetaguṃjāṃ vāpayecchuddhabhūmiṣu // Rrā_3,20.95 //",
    "GS40nitrrk_u:8453": " secayetsalilaṃ nityaṃ yāvatphalavatī bhavet /",
    "GS40nitrrk_u:8454": " mantrapūjāṃ tataḥ kṛtvā puṣye grāhya phalāni vai // Rrā_3,20.96 //",
    "GS40nitrrk_u:8455": " śuddhatāmrapalaṃ śvetaṃ viṃśatyuttarakaṃ śatam /",
    "GS40nitrrk_u:8456": " ekaikaṃ pūrvabījānāṃ samyagruddhvā dhamed dṛḍham // Rrā_3,20.97 //",
    "GS40nitrrk_u:8457": " tattāmraṃ jāyate tāraṃ śaṃkhakundendusannibham /",
    "GS40nitrrk_u:8458": " tāraṃ tajjāyate svarṇaṃ suśuddhā baddharītikā // Rrā_3,20.98 //",
    "GS40nitrrk_u:8459": " {copper =) silver}",
    "GS40nitrrk_u:8460": " bhūnāgānāṃ rasairmardyaṃ śuddhaṃ tālaṃ dināvadhi /",
    "GS40nitrrk_u:8461": " tatpiṇḍaṃ haṇḍikāmadhye tālakāṃśaṃ nirodhayet // Rrā_3,20.99 //",
    "GS40nitrrk_u:8462": " tāmrapatrāṇi tatpaścāt ḍhaṅkaṇena nirudhya ca /",
    "GS40nitrrk_u:8463": " haṃḍikā bhasmanā pūryā ruddhvā caṇḍāgninā pacet // Rrā_3,20.100 //",
    "GS40nitrrk_u:8464": " pañcayāmātsamuddhṛtya niṣkaṭaṃkaṇasaṃyutam /",
    "GS40nitrrk_u:8465": " mūkamūṣāgataṃ dhāmyaṃ guṭikāṃ tāṃ samuddharet // Rrā_3,20.101 //",
    "GS40nitrrk_u:8466": " svāṃgaśītaṃ samāhṛtya mūṣāyāṃ prakaṭaṃ dhamet /",
    "GS40nitrrk_u:8467": " vāratrayaṃ kṣipettasmin vaṭikāṃ vedhanānmukham // Rrā_3,20.102 //",
    "GS40nitrrk_u:8468": " mukhaṃ tasya bhavettīvraṃ śuddhaṃ baṃgaṃ dravatyalam /",
    "GS40nitrrk_u:8469": " yadā na grasate tasmādvaṭī deyā punaḥ punaḥ // Rrā_3,20.103 //",
    "GS40nitrrk_u:8470": " jīrṇe śataguṇe vaṅge tataratāmrasya dāpayet /",
    "GS40nitrrk_u:8471": " drutasya śatabhāgena tattāraṃ jāyate śubham // Rrā_3,20.104 //",
    "GS40nitrrk_u:8472": " {nāgamukhakaraṇam}",
    "GS40nitrrk_u:8473": " gaṃdhakaṃ dhūmasāraṃ ca phaṭkarī ṭaṃkaṇaṃ samam /",
    "GS40nitrrk_u:8474": " eraṇḍabījamajjāpi sarveṣāṃ dviguṇā bhavet // Rrā_3,20.105 //",
    "GS40nitrrk_u:8475": " bhūnāgāḥ sarvatulyāḥ syuḥ sarvamekatra mardayet /",
    "GS40nitrrk_u:8476": " caṇamātrā vaṭīḥ kāryā khyāteyaṃ vaḍavāmukhā // Rrā_3,20.106 //",
    "GS40nitrrk_u:8477": " śuddhanāgaṃ drutaṃ kṣepyaṃ taile eraṇḍake punaḥ /",
    "GS40nitrrk_u:8478": " drāvyaṃ drāvyaṃ punaḥ kṣepyaṃ yāvadvāraṃ śṛtaṃ bhavet // Rrā_3,20.107 //",
    "GS40nitrrk_u:8479": " punastasmindrute deyā vaṭikā vaḍavāmukhā /",
    "GS40nitrrk_u:8480": " dvitrivāraṃ prayatnena nāgasyetthaṃ mukhaṃ bhavet // Rrā_3,20.108 //",
    "GS40nitrrk_u:8481": " grasate sarvalohāni satvāni vividhāni ca /",
    "GS40nitrrk_u:8482": " yadā na grasate tasmād vaṭī deyā punaḥ punaḥ // Rrā_3,20.109 //",
    "GS40nitrrk_u:8483": " {kaṭhinadhātormṛdūkaraṇam}",
    "GS40nitrrk_u:8484": " madhūkapuṣpī yaṣṭīkaṃ raṃbhākaṃdaṃ ghṛtaṃ guḍam /",
    "GS40nitrrk_u:8485": " tilatailam ajākṣīraṃ kṣaudraṃ ca tulyatulyakam // Rrā_3,20.110 //",
    "GS40nitrrk_u:8486": " tanmadhye kaṭhinaṃ dhātu tridhā siñcyāt sutāpitam /",
    "GS40nitrrk_u:8487": " mṛdutvaṃ yāti no citraṃ sūtrayogyaṃ na saṃśayaḥ // Rrā_3,20.111 //",
    "GS40nitrrk_u:8488": " {kaṭhinadhātor mṛdūkaraṇam (2)}",
    "GS40nitrrk_u:8489": " vasubhadrarasenātha tridhā siñcya sutāpitam /",
    "GS40nitrrk_u:8490": " loṇavatsphuṭito dhāturmṛduḥ syāt sikthakopamaḥ // Rrā_3,20.112 //",
    "GS40nitrrk_u:8491": " {kaṭhinadhātor mṛdūkaraṇam (3)}",
    "GS40nitrrk_u:8492": " atisthūlasya bhekasya nivāryāntrāṇi tatra vai /",
    "GS40nitrrk_u:8493": " cūrṇitaṃ ṭaṃkaṇaṃ kṣiptvā tadbhāṇḍasthaṃ khanedbhuvi // Rrā_3,20.113 //",
    "GS40nitrrk_u:8494": " trisaptāhaṃ samuddhṛtya tadvāpe mṛdutāṃ vrajet /",
    "GS40nitrrk_u:8495": " svarṇaṃ vā yadi vā raupyaṃ mṛdu syātpatrayogyakam // Rrā_3,20.114 //",
    "GS40nitrrk_u:8496": " {abhragrāsī rasaḥ}",
    "GS40nitrrk_u:8497": " tṛṇajyotīyamūlena mātuliṃgarasena ca /",
    "GS40nitrrk_u:8498": " tridinaṃ mardayetsūtaṃ gaganaṃ grasate kṣaṇāt // Rrā_3,20.115 //",
    "GS40nitrrk_u:8499": " {guhyākhyasūtena nāgavedhaḥ}",
    "GS40nitrrk_u:8500": " bhūnāgasūkṣmacūrṇaṃ tu ṭaṃkaṇena samaṃ bhavet /",
    "GS40nitrrk_u:8501": " taccūrṇaṃ tu drute nāge vāhyaṃ śataguṇaṃ dhaman // Rrā_3,20.116 //",
    "GS40nitrrk_u:8502": " guhyākhyaṃ tadbhavetsiddhaṃ grāsaṃ tasyaiva vakṣyate /",
    "GS40nitrrk_u:8503": " śilāgaṃdhakamākṣīkair bhūnāgadravapeṣitaiḥ // Rrā_3,20.117 //",
    "GS40nitrrk_u:8504": " mūṣāgarbhaṃ lipettena guhyākhyaṃ tatra nikṣipet /",
    "GS40nitrrk_u:8505": " bhuktaṃ tasminkṣipetsvarṇaṃ stokaṃ stokaṃ dhamandhaman // Rrā_3,20.118 //",
    "GS40nitrrk_u:8506": " grasate bhārasaṃkhyā tu mūṣā lepyā punaḥ punaḥ /",
    "GS40nitrrk_u:8507": " muñcatyasau drute nāge guhyādguhyaṃ prakāśitam // Rrā_3,20.119 //",
    "GS40nitrrk_u:8508": " {guhyākhyasūtena vaṅgavedhaḥ}",
    "GS40nitrrk_u:8509": " bhūnāgaṃ ṭaṃkaṇaṃ tulyaṃ sūkṣmacūrṇāni kārayet /",
    "GS40nitrrk_u:8510": " taṃ vāhayed drute baṃge yāvacchataguṇaṃ dhaman // Rrā_3,20.120 //",
    "GS40nitrrk_u:8511": " tataḥ śataguṇaṃ baṃgaṃ tasyaivopari vāhayet /",
    "GS40nitrrk_u:8512": " stokaṃ stokaṃ dhamanneva grasate nātra saṃśayaḥ // Rrā_3,20.121 //",
    "GS40nitrrk_u:8513": " {guhyavaṅgakaraṇaṃ tena vedhaḥ}",
    "GS40nitrrk_u:8514": " tālakaṃ saiṃdhavaṃ tulyaṃ bhūnāgadravapeṣitam /",
    "GS40nitrrk_u:8515": " mūṣāgarbhe lipettena tadbaṃgaṃ tatra nikṣipet // Rrā_3,20.122 //",
    "GS40nitrrk_u:8516": " stokaṃ stokaṃ kṣipettasmin biḍaṃ dattvā dhamandhaman /",
    "GS40nitrrk_u:8517": " bhārasaṃkhyā grasatyevaṃ guhyavaṅgamiti smṛtam // Rrā_3,20.123 //",
    "GS40nitrrk_u:8518": " drute baṃge vinikṣiptaṃ yāvatsaṃkhyā na saṃśayaḥ /",
    "GS40nitrrk_u:8519": " tāvad drute na saṃdehaḥ siddhayoga udāhṛtaḥ // Rrā_3,20.124 //",
    "GS40nitrrk_u:8520": " kṣiptvātha māhiṣe śṛṅge mardayannagninā pacet /",
    "GS40nitrrk_u:8521": " niṣkamekaṃ bhavedyāvattāvanmardyaṃ kṣipan kṣipan // Rrā_3,20.125 //",
    "GS40nitrrk_u:8522": " tad bhavedrasatulyaṃ tu samādāyātha tatsamam // Rrā_3,20.126 //",
    "GS40nitrrk_u:8523": " {guhyayogaḥ}",
    "GS40nitrrk_u:8524": " pāradaṃ śuddhahemātha satvaṃ bhūnāgasaṃbhavam /",
    "GS40nitrrk_u:8525": " catvāriṃśannāgabhāgā mardyaṃ jaṃbīrajadravaiḥ // Rrā_3,20.127 //",
    "GS40nitrrk_u:8526": " tadgolakaṃ viśoṣyātha kalke bhūnāgasaṃbhave /",
    "GS40nitrrk_u:8527": " mūṣāgarbhe vilepyādau tasyāṃ golaṃ nirodhayet // Rrā_3,20.128 //",
    "GS40nitrrk_u:8528": " dhamettīvrāgninā tāvadyāvannātrāvaśeṣitam /",
    "GS40nitrrk_u:8529": " sarvavadgrasate datte guhyākhyaṃ yogamuttamam // Rrā_3,20.129 //",
    "GS40nitrrk_u:8530": " {kāmadhenuḥ (1)}",
    "GS40nitrrk_u:8531": " athātaḥ sampravakṣyāmi guṭikābaṃdhamuttamam /",
    "GS40nitrrk_u:8532": " samajīrṇaṃ kṛtaṃ vyoma samato rasaṃ jārayet // Rrā_3,20.130 //",
    "GS40nitrrk_u:8533": " ravisaṃkhyāṃśakaṃ śulbaṃ dattvā piṣṭiṃ ca kārayet /",
    "GS40nitrrk_u:8534": " dhānyābhrakasamaṃ gaṃdhaṃ śulbe kṣiptvā vimardayet // Rrā_3,20.131 //",
    "GS40nitrrk_u:8535": " tayormūṣākṛtiṃ kṛtvā piṣṭīmadhye vimocayet /",
    "GS40nitrrk_u:8536": " naramāṃsena saṃveṣṭya māṣapiṣṭyā tathaiva ca // Rrā_3,20.132 //",
    "GS40nitrrk_u:8537": " pacedatasītailena māsamātraṃ tu sādhakaḥ /",
    "GS40nitrrk_u:8538": " akṣayā kāmadhenuśca vaṅgastambhanakāriṇī // Rrā_3,20.133 //",
    "GS40nitrrk_u:8539": " {kāmadhenuḥ (2)}",
    "GS40nitrrk_u:8540": " pārade jāryaṃ kṛṣṇābhraṃ rukmam aṣṭaguṇaṃ yadi /",
    "GS40nitrrk_u:8541": " rañjitaṃ gandharāgeṇa naramāṃsena veṣṭitam // Rrā_3,20.134 //",
    "GS40nitrrk_u:8542": " māṣapiṣṭyā pralipyāthātasītailena pācayet /",
    "GS40nitrrk_u:8543": " kāmadhenuriyaṃ khyātā nāgastambhanakāriṇī // Rrā_3,20.135 //",
    "GS40nitrrk_u:8544": " {kāmadhenuḥ (3)}",
    "GS40nitrrk_u:8545": " rasātpādāṃśakaṃ hemapiṣṭiṃ kuryācca sundarām /",
    "GS40nitrrk_u:8546": " vilipya kāmadhenuṃ ca nāgadrāve niyojayet // Rrā_3,20.136 //",
    "GS40nitrrk_u:8547": " taṃ nāgaṃ kurute rukmaṃ vāñchitārtheṣu siddhidam /",
    "GS40nitrrk_u:8548": " guṭikāṃ kāmadhenuṃ tāṃ pratyahaṃ dhārayenmukhe /",
    "GS40nitrrk_u:8549": " śastrāstrairna ca bhidyeta divyadehamavāpnuyāt // Rrā_3,20.137 //",
    "GS40nitrrk_u:8550": " {silver =) gold}",
    "GS40nitrrk_u:8551": " śilayā mārito nāgaḥ sūtarājasamanvitaḥ /",
    "GS40nitrrk_u:8552": " rañjito gandharāgeṇa samahemnā ca sārayet /",
    "GS40nitrrk_u:8553": " tāravedhaḥ pradātavyo divyaṃ bhavati kāṃcanam // Rrā_3,20.138 //",
    "GS40nitrrk_u:8554": " {lead =) gold}",
    "GS40nitrrk_u:8555": " śilayā ravidugdhena nāgapatrāṇi lepayet /",
    "GS40nitrrk_u:8556": " mārayetpuṭayogena divyaṃ bhavati kāṃcanam // Rrā_3,20.139 //",
    "GS40nitrrk_u:8557": " {sitasvarṇa =) gold}",
    "GS40nitrrk_u:8558": " meṣīkṣīrāmlavargābhyāṃ daradaṃ gharmabhāvitam /",
    "GS40nitrrk_u:8559": " śatadhā tatprayogena śoṣyaṃ peṣyaṃ kharātape // Rrā_3,20.140 //",
    "GS40nitrrk_u:8560": " sitasvarṇasya patrāṇi liptvā liptvā puṭe pacet /",
    "GS40nitrrk_u:8561": " evaṃ trisaptadhā kuryād divyaṃ bhavati kāṃcanam // Rrā_3,20.141 //",
    "GS40nitrrk_u:8562": " {gaganagrāsaḥ}",
    "GS40nitrrk_u:8563": " tṛṇajātīyamūlaṃ tu mātuliṅgarasena ca /",
    "GS40nitrrk_u:8564": " tridinaṃ mardayetsūtaṃ gaganaṃ grasate kṣaṇāt // Rrā_3,20.142 //",
    "GS40nitrrk_u:8565": " siddhairgaṇaiḥ suravarai rasasiddhikāmair baddhaṃ haṭhātparamamantrabalena taiśca /",
    "GS40nitrrk_u:8566": " tasmād viśiṣṭam anujaiḥ kṛtamantrajāpaiḥ kāryaṃ tato rasavare varabandhanaṃ ca // Rrā_3,20.143 //"
}