{
  "SA11sanss01u:0": "śikṣāsamuccayaḥ /",
  "SA11sanss01u:1": "dānapāramitā nāma prathamaḥ paricchedaḥ //",
  "SA11sanss01u:2": "namaḥ sarvabuddhabodhisatvebhyaḥ //",
  "SA11sanss01u:3": "yasyâśraveṇa narakâdi mahāprapātadāhâdiduṣkham",
  "SA11sanss01u:4": "anubhūtam abhūd bhavadbhiḥ /",
  "SA11sanss01u:5": "tīvraṃ punaḥ punar anantam aśāntacittais tac chrotum ādaram udārataraṃ bhajadhvam //",
  "SA11sanss01u:6": "śrutvā ... pāpaṃ anuddhatâtmā pūrvârjitaṃ ca vipulaṃ kṣapayaty aśeṣam /",
  "SA11sanss01u:7": "aprāptapūrvam api saukhyam avāpnuvanti hāniṃ sukhāc ca na kadācid api prayānti //",
  "SA11sanss01u:8": "sambodhisatvasukham uttamam akṣaya ... apy asamasaṃpadam āpnuvanti /",
  "SA11sanss01u:9": "tad dharmaratnam atidurlabham apy alabdhaṃ labdhakṣaṇāḥ",
  "SA11sanss01u:10": "śṛṇvata sâdaram ucyamānam //",
  "SA11sanss01u:11": "āyāntu ca tribhuvanâikahitasya vākyaṃ śrotuṃ prasannamanasaḥ",
  "SA11sanss01u:12": "suranāgasatvāḥ /",
  "SA11sanss01u:13": "gandharvayakṣagaruḍâsurakinnarêndrāḥ pretâdayaḥ",
  "SA11sanss01u:14": "śravaṇajātatṛṣaḥ saharṣāḥ //",
  "SA11sanss01u:15": "sugatān sasutān sadharmakāyān praṇipatyâdarato 'khilāṃś ca vandyān /",
  "SA11sanss01u:16": "sugatâtmajasamvarâvatāraṃ kathayiṣyāmi",
  "SA11sanss01u:17": "samuccitârthavākyaiḥ //",
  "SA11sanss01u:18": "na ca kiñcid apūrvam atra vācyaṃ na ca saṃgranthanakauśalaṃ mamâsti /",
  "SA11sanss01u:19": "atâiva na me parârthayatnaḥ svamano bhāvayituṃ mamêdam",
  "SA11sanss01u:20": "iṣṭam //",
  "SA11sanss01u:21": "mama tāvad anena yāti vṛddhiṃ kuśalaṃ bhāvayituṃ prasādavegaḥ /",
  "SA11sanss01u:22": "yadi matsamadhātur eva paśyed aparo 'py enam ato 'pi sârthako 'yam //",
  "SA11sanss01u:23": "[ Bendall ed p2 ---> ]",
  "SA11sanss01u:24": "kṣaṇasampad iyaṃ sudurlabhā pratilabdhā puruṣârthasādhanī /",
  "SA11sanss01u:25": "yadi nâtra vici-",
  "SA11sanss01u:26": "[ Cambridge MS f2a ---> ]",
  "SA11sanss01u:27": "ntyate hitaṃ punar apy eṣa samāgamaḥ kutaḥ //",
  "SA11sanss01u:28": "yathôktam āryagaṇḍavyūhasūtre /",
  "SA11sanss01u:29": "āryajayôṣmâyatanavimokṣe //",
  "SA11sanss01u:30": "durlabhâṣṭākṣaṇanirvṛttir durlabho manuṣyapratilambho durlabhā kṣaṇasaṃpatviśuddhir durlabho buddhôtpādo /",
  "SA11sanss01u:31": "durlabhâvikalêndriyatā /",
  "SA11sanss01u:32": "durlabho buddhadharmaśravo /",
  "SA11sanss01u:33": "durlabhaṃ satpuruṣasamavadhānaṃ /",
  "SA11sanss01u:34": "durlabhāni bhūtakalyāṇamitrāṇi /",
  "SA11sanss01u:35": "durlabho bhūtanayânuśāsany- upasaṃhāraḥ /",
  "SA11sanss01u:36": "durlabhaṃ samyagjīvitaṃ /",
  "SA11sanss01u:37": "durlabhaḥ saddharme tadanukūlaḥ prayatno manuṣyalokae iti //",
  "SA11sanss01u:38": "tad evaṃvidhaṃ samāgamam āsādya saṃvṛtiparamârthataḥ",
  "SA11sanss01u:39": "suviditasaṃsāraduṣkhasyôpaśamanasukhâbhilāṣiṇo buddhagotrânubhāvāt tu yasya mahāsatvasyâivaṃ pratyavekṣôtpadyate //",
  "SA11sanss01u:40": "yadā mama pareṣāṃ ca bhayaṃ duṣkhaṃ ca na priyaṃ /",
  "SA11sanss01u:41": "tadâtmanaḥ ko viśeṣo yat taṃ rakṣāmi nêtaram /",
  "SA11sanss01u:42": "iti tenâtmanaḥ satvadhātoś ca //",
  "SA11sanss01u:43": "duṣkhântaṃ karttukāmena sukhântaṃ gantum icchatā /",
  "SA11sanss01u:44": "śraddhāmūlaṃ dṛḍhīkṛtya bodhau kāryā matir dṛḍhā //",
  "SA11sanss01u:45": "uktaṃ hi ratnôlkādhāraṇyām //",
  "SA11sanss01u:46": "śraddhayamānu jinān jinadharmmān śraddhayate cari buddhasutānām /",
  "SA11sanss01u:47": "bodhi anuttara śraddhayamāno jāyati cittaṃ mahāpuruṣāṇām //",
  "SA11sanss01u:48": "śraddha purogatamātṛjanetrī pālikavarddhika sarvaguṇānām /",
  "SA11sanss01u:49": "[ Bendall ed p3 ---> ]",
  "SA11sanss01u:50": "kāṃkṣavinodani oghapratāraṇi /",
  "SA11sanss01u:51": "śraddhanidarśani",
  "SA11sanss01u:52": "[ Cambridge MS f2b ---> ]",
  "SA11sanss01u:53": "kṣemapurasya //",
  "SA11sanss01u:54": "śraddhânāvilacittaprasādo mānavivarjitagauravamūlā /",
  "SA11sanss01u:55": "śraddha nidhānadhanaṃ caraṇâgraṃ pāṇi yathā",
  "SA11sanss01u:56": "śubhasaṃgrahamūlam //",
  "SA11sanss01u:57": "śraddha pramodakarī parityāge /",
  "SA11sanss01u:58": "śraddha praharṣakarī jinadharmme /",
  "SA11sanss01u:59": "śraddha viśeṣakarī guṇajñāne /",
  "SA11sanss01u:60": "daiśika prāpaṇi buddhagatī ye //",
  "SA11sanss01u:61": "indriyatīkṣṇaprabhāsvaratāyai /",
  "SA11sanss01u:62": "śraddhabalaṃ avimardanatāyai /",
  "SA11sanss01u:63": "niśrayakleśâdharṣikatāyai /",
  "SA11sanss01u:64": "aiṣikā śraddha svayaṃbhuguṇānām //",
  "SA11sanss01u:65": "śraddhâsaṅgatasaṅgasukheṣu akṣaṇavarjitâikakṣaṇâgram /",
  "SA11sanss01u:66": "śraddhâtikramu mārapathasya /",
  "SA11sanss01u:67": "darśikôttamamokṣapathasya //",
  "SA11sanss01u:68": "vījam apūtiku hetuguṇānāṃ /",
  "SA11sanss01u:69": "śraddha virohaṇi bodhidrumasya /",
  "SA11sanss01u:70": "varddhani jñānaviśeṣasukhānāṃ /",
  "SA11sanss01u:71": "śraddha nidarśika",
  "SA11sanss01u:72": "sarvajinānāṃ //",
  "SA11sanss01u:73": "ye sada śraddha sagauravabuddhe /",
  "SA11sanss01u:74": "te tu na śīla na śikṣa tyajanti /",
  "SA11sanss01u:75": "ye tu na śīla na śikṣa tyajantī /",
  "SA11sanss01u:76": "te guṇavāṃ stutaye [[DOUBT]]",
  "SA11sanss01u:77": "guṇavantaḥ //",
  "SA11sanss01u:78": "ye sada śraddha sagauravadharmme /",
  "SA11sanss01u:79": "te jinadharmmâtṛptaśṛṇontī [[DOUBT]] //",
  "SA11sanss01u:80": "ye jinadharmm atṛptaśṛṇontī /",
  "SA11sanss01u:81": "teṣv adhimukti acintiyadharmme //",
  "SA11sanss01u:82": "ye sada śraddha sagauravasaṃghe /",
  "SA11sanss01u:83": "te 'vivarttika saṃghaprasannāḥ //",
  "SA11sanss01u:84": "ye 'vivarttika saṃghaprasannās te 'vivarttika śraddhabalātaḥ /",
  "SA11sanss01u:85": "[ Bendall ed p4 ---> ]",
  "SA11sanss01u:86": "ye 'vivarttika śraddhabalāto /",
  "SA11sanss01u:87": "indriyatīkṣṇaprabhāsvara teṣām //",
  "SA11sanss01u:88": "indriyatīkṣṇaprabhāsvara yeṣām tehi vivarjita pāpakamitrāḥ /",
  "SA11sanss01u:89": "[ Cambridge MS f3a ---> ]",
  "SA11sanss01u:90": "yehi vivarjita pāpakamitrāḥ dhārmmikamitraparigraha teṣām //",
  "SA11sanss01u:91": "dhārmikamitraparigraha yeṣām /",
  "SA11sanss01u:92": "te vipulaṃ kuśalôpacinvanti /",
  "SA11sanss01u:93": "ye vipulaṃ kuśalôpacinontī hetubalôpagatāya mahâtmā //",
  "SA11sanss01u:94": "hetubalôpagatāya mahâtmā /",
  "SA11sanss01u:95": "teṣôdāradhimuktiviśeṣāḥ /",
  "SA11sanss01u:96": "yeṣôdāradhimuktiviśeṣās te sadâdhiṣṭhita sarvajinebhiḥ //",
  "SA11sanss01u:97": "ye sadâdhiṣṭhita sarvajinebhis teṣûpapadyati bodhayi cittam /",
  "SA11sanss01u:98": "yeṣûpapadyati bodhayi cittaṃ te 'bhiyukta maharṣiguṇeṣu //",
  "SA11sanss01u:99": "ye 'bhiyukta maharṣiguṇeṣu jātayabuddhakule 'nujātāḥ /",
  "SA11sanss01u:100": "jātaya buddhakule 'nujātās te samayogâyogavimuktāḥ //",
  "SA11sanss01u:101": "ye samayogâyogavimuktāḥ /",
  "SA11sanss01u:102": "āśaya teṣa prasādaviśuddhaḥ //",
  "SA11sanss01u:103": "āśayu yeṣa prasādaviśuddhaḥ teṣâdhyāśayûttamaśreṣṭhaḥ /",
  "SA11sanss01u:104": "yeṣâdhyāśayûttamaśreṣṭhas te sada pāramitāsu caranti //",
  "SA11sanss01u:105": "ye sada pāramitāsu carantī te pratipannêho mahayāne /",
  "SA11sanss01u:106": "ye pratipannêho mahayāne te pratipattitu pūjayi buddhān //",
  "SA11sanss01u:107": "ye pratipattitu pūjayi buddhān teṣu anusmṛti buddhâbhedyā /",
  "SA11sanss01u:108": "yeṣu anusmṛti buddhâbhedyā /",
  "SA11sanss01u:109": "te sada paśyiya cintiya buddhān //",
  "SA11sanss01u:110": "ye sada paśyiya cintiya buddhān /",
  "SA11sanss01u:111": "teṣa na jātu na tiṣṭhati buddhaḥ //",
  "SA11sanss01u:112": "yeṣa na jātu na tiṣṭhati buddhaḥ teṣa na jātu rahāyati dharmmaḥ /",
  "SA11sanss01u:113": "[ Bendall ed p5 ---> ]",
  "SA11sanss01u:114": "yeṣa na jātu rahāyati dharmaḥ te sada dhiṣṭhita sarvajinebhir /",
  "SA11sanss01u:115": "ityā-",
  "SA11sanss01u:116": "[ Cambridge MS f3b ---> ]",
  "SA11sanss01u:117": "diśraddhāmūlo guṇavistaro 'nantas tatrôktaḥ /",
  "SA11sanss01u:118": "tat parisamāpya saṃkṣepataḥ punar āha /",
  "SA11sanss01u:119": "durllabhasatvapṛthagjanakāyā /",
  "SA11sanss01u:120": "ye imi śraddadhîdṛśi dharmmān /",
  "SA11sanss01u:121": "ye tu śubhôpacitāḥ kṛtapuṇyās te imi śraddadhi hetubalena //",
  "SA11sanss01u:122": "yo daśakṣetrarajôpamasatvān kalpam upasthihi sarvasukhena /",
  "SA11sanss01u:123": "nôta tu tādṛśu puṇyaviśeṣo yādṛśa śraddadhato imi dharmmān //",
  "SA11sanss01u:124": "iti /",
  "SA11sanss01u:125": "tathâryadaśadharmasūtre 'pi deśitaṃ //",
  "SA11sanss01u:126": "śraddhā hi paramaṃ yānaṃ yena niryānti nāyakāḥ /",
  "SA11sanss01u:127": "tasmād buddhânuśāritvaṃ bhajeta matimān naraḥ //",
  "SA11sanss01u:128": "aśrāddhasya manuṣyasya śuklo dharmo na rohati /",
  "SA11sanss01u:129": "vījānām agnidagdhānām aṅkuro harito yathā //",
  "SA11sanss01u:130": "iti /",
  "SA11sanss01u:131": "atâivâryalalitavistarasūtre prativeditaṃ /",
  "SA11sanss01u:132": "śraddhāyām ānanda yogaḥ karaṇīyêdaṃ tathāgato vijñapayatîti //",
  "SA11sanss01u:133": "tathā siṃhaparipṛcchāyāṃ /",
  "SA11sanss01u:134": "śraddhayā /",
  "SA11sanss01u:135": "kṣaṇam akṣaṇaṃ varjayatîty uktam //",
  "SA11sanss01u:136": "tad evaṃ /",
  "SA11sanss01u:137": "śraddhāmūlaṃ dṛḍhīkṛtya bodhicittaṃ dṛḍhaṃ kartavyaṃ sarvapuṇyasaṃgrahatvāt tad yathâryasiṃhaparipṛcchāyāṃ /",
  "SA11sanss01u:138": "siṃhena rājakumāreṇa bhagavān pṛṣtaḥ //",
  "SA11sanss01u:139": "saṃgrahaḥ sarvadharmāṇāṃ /",
  "SA11sanss01u:140": "karmaṇā kena jāyate /",
  "SA11sanss01u:141": "priyaś ca bhoti satvānāṃ-",
  "SA11sanss01u:142": "[ Cambridge MS f4a ---> ]",
  "SA11sanss01u:143": "yatra yatrôpapadyate //",
  "SA11sanss01u:144": "bhagavān āha /",
  "SA11sanss01u:145": "sarvasatvapramokṣāya cittaṃ bodhāya nāmayet /",
  "SA11sanss01u:146": "eṣa saṃgraha dharmāṇāṃ bhavate tena ca priyaḥ //",
  "SA11sanss01u:147": "iti /",
  "SA11sanss01u:148": "tathâryagaṇḍavyūhasūtre 'pi varṇitaṃ /",
  "SA11sanss01u:149": "bodhicittaṃ hi kulaputra vījabhūtaṃ sarvabuddhadharmā-",
  "SA11sanss01u:150": "[ Bendall ed p6 ---> ]",
  "SA11sanss01u:151": "ṇāṃ /",
  "SA11sanss01u:152": "kṣetrabhūtaṃ sarvajagacchukladharmavirohaṇatayā /",
  "SA11sanss01u:153": "dharaṇibhūtaṃ sarvalokapratiśaraṇatayā yāvat pitṛbhūtaṃ sarvabodhisatvârakṣaṇatayā //",
  "SA11sanss01u:154": "peyālaṃ //",
  "SA11sanss01u:155": "vaiśravaṇabhūtaṃ sarvadāridryasaṃchedanatayā /",
  "SA11sanss01u:156": "cintāmaṇirājabhūtaṃ sarvârthasaṃsādhanatayā /",
  "SA11sanss01u:157": "bhadraghaṭabhūtaṃ sarvâbhiprāyaparipūraṇatayā /",
  "SA11sanss01u:158": "śaktibhūtaṃ kleśaśatruvijayāya /",
  "SA11sanss01u:159": "dharmabhūtaṃ yoniśo manaskārasaṃchedanatayā /",
  "SA11sanss01u:160": "khaḍgabhūtaṃ kleśaśiraḥprapātanatayā /",
  "SA11sanss01u:161": "kuṭhārabhūtaṃ duṣkhavṛkṣasaṃchedanatayā /",
  "SA11sanss01u:162": "praharaṇabhūtaṃ sarvôpadravaparitrāṇatayā /",
  "SA11sanss01u:163": "vaḍisabhūtaṃ saṃsārajalacarâbhyuddharaṇatayā /",
  "SA11sanss01u:164": "vātamaṇḍalībhūtaṃ sarvâvaraṇanivaraṇatṛnavikiraṇatayā /",
  "SA11sanss01u:165": "uddānabhūtaṃ sarvabodhisatvacaryāpraṇidhānasaṃgrahaṇatayā /",
  "SA11sanss01u:166": "caityabhūtaṃ sadevamānuṣâsurasya lokasya /",
  "SA11sanss01u:167": "iti hi kulaputra bodhicittam ebhiś cânyaiś câpramāṇair guṇaviśeṣaiḥ samanvāgatam iti //",
  "SA11sanss01u:168": "kathaṃ punar jñāyate /",
  "SA11sanss01u:169": "pṛthagjanasyâpi bodhicittam utpadyate /",
  "SA11sanss01u:170": "na vāṅmā-",
  "SA11sanss01u:171": "[ Cambridge MS f4b ---> ]",
  "SA11sanss01u:172": "tram etad iti /",
  "SA11sanss01u:173": "anekasūtrântadarśanāt //",
  "SA11sanss01u:174": "yathā tāvad āryavimalakīrttinirdeśe nirdiṣṭaṃ /",
  "SA11sanss01u:175": "sumerusamāṃ satkāyadṛṣṭim utpādya bodhicittam utpadyate /",
  "SA11sanss01u:176": "tataś ca buddhadharmā virohantîti //",
  "SA11sanss01u:177": "ratnakaraṇḍasūtrāc ca pṛthagjano 'pi bodhisatvêti jñāyate //",
  "SA11sanss01u:178": "yathôktaṃ /",
  "SA11sanss01u:179": "tad yathâpi nāma mañjuśrīḥ aṇḍakoṣaprakṣipto 'pi",
  "SA11sanss01u:180": "kalaviṅkapoto /",
  "SA11sanss01u:181": "asaṃbhinnâṇḍâniśkrāntaḥ koṣāt kalaviṅkarutam eva muñcati //",
  "SA11sanss01u:182": "evam eva mañjuśrīḥ avidyâṇḍakoṣaprakṣipto 'pi bodhisatvo /",
  "SA11sanss01u:183": "asaṃbhinnâtmadṛṣṭir aniṣkrāntas traidhātukād buddharutam",
  "SA11sanss01u:184": "eva muñcati /",
  "SA11sanss01u:185": "yad idaṃ śūnyatānimittâpraṇihitarutam eva //",
  "SA11sanss01u:186": "sarvadharmapravṛttinirdeśe 'pi kathitaṃ /",
  "SA11sanss01u:187": "jayamateś ca bodhisatvasya pṛthivī vidāram adāt /",
  "SA11sanss01u:188": "sa kālagato mahānirayaṃ prāpatad iti /",
  "SA11sanss01u:189": "sa hi śūnyatāṃ nâdhimuktavān śūnyatāvādini ca pratighaṃ kṛtavān //",
  "SA11sanss01u:190": "[ Bendall ed p7 ---> ]",
  "SA11sanss01u:191": "niyatâniyatâvatāramudrāsūtre 'py ākhyātaṃ //",
  "SA11sanss01u:192": "katamaḥ paśurathagatiko bodhisatvaḥ /",
  "SA11sanss01u:193": "tad yathā /",
  "SA11sanss01u:194": "kaścit puruṣaḥ pañcabuddhakṣetraparamâṇurajaḥsamān",
  "SA11sanss01u:195": "lokadhātūn abhikramitukāmaḥ syāt /",
  "SA11sanss01u:196": "sa paśuratham abhiruhya mārgaṃ pratipadyate sa cireṇa dīrgheṇâdhvanā yojanaśataṃ gacchet /",
  "SA11sanss01u:197": "sa tatra mahatyā vātamaṇḍalyā paścāt khalu pu-",
  "SA11sanss01u:198": "[ Cambridge MS f5a ---> ]",
  "SA11sanss01u:199": "nar aśītiṃ yojanasahasrāṇi pratyākṛṣya pratyudāvartyêti /",
  "SA11sanss01u:200": "tat kiṃ śaknuyāt sa puruṣas tān lokadhātūn paśurathenâtikramitum /",
  "SA11sanss01u:201": "yāvad anabhilāpyânabhilāpyair api kalpair ekam api lokadhātum",
  "SA11sanss01u:202": "atikramitum /",
  "SA11sanss01u:203": "āha /",
  "SA11sanss01u:204": "nô hîdaṃ bhagavan /",
  "SA11sanss01u:205": "bhagavān āha /",
  "SA11sanss01u:206": "evam eva mañjuśrīḥ yaḥ kaścid bodhicittam utpādya mahāyānaṃ /",
  "SA11sanss01u:207": "na dhārayati /",
  "SA11sanss01u:208": "na paṭhati /",
  "SA11sanss01u:209": "śrāvakayānīyān sevate /",
  "SA11sanss01u:210": "taiś ca sārddhaṃ saṃstavaṃ karoti /",
  "SA11sanss01u:211": "śrāvakayānaṃ ca paṭhati svâdhyāyati mīmāṃsate paribudhyate 'rthāṃś ca pāṭhayati yāvad bodhayati /",
  "SA11sanss01u:212": "sa tena dhanvaprajño bhavati so 'nuttarajñānamārgāt",
  "SA11sanss01u:213": "pratyākṛṣyate pratyudāvarttyate /",
  "SA11sanss01u:214": "yad api tasya bodhisatvasya bodhibhāvanâtaḥ prajñêndriyaṃ prajñācakṣuḥ tad api tasya dhanvīkriyate pratihanyate /",
  "SA11sanss01u:215": "śrayaṃ paśurathagatiko bodhisatvêti //",
  "SA11sanss01u:216": "tad evam eṣā śūnyatânadhimuktir mahāyānânabhiratiś câsaṃpūrṇâdhimukticittacaryasyâpi prāyo na saṃdṛśyate /",
  "SA11sanss01u:217": "prāg evâdhimātrâdhimukticaryasya bodhisatvasya /",
  "SA11sanss01u:218": "sa hi ratnameghe /",
  "SA11sanss01u:219": "sarvabālacaritavipattisamatikrāntaḥ paṭhyate 'saṃkhyeyasamādhidhāraṇīvimokṣâbhijñāvidyāvikrīdito /",
  "SA11sanss01u:220_0": "anantadharmârāmaratinirāmiṣâparântakalpakoṭyanābhoganirvikalpaprītivegâlokapratilabdhaś",
  "SA11sanss01u:220_1": "câprameyakalpakoṭīniyutaśatasahasraparamamahāyānaprasthānavicitrabhāvanāsaṃpūrṇa",
  "SA11sanss01u:220_2": "parârthapratipattiniryāṇa puṇyajñānasaṃbhārâbhinihārâbhinirvṛttiḥ pūrvayogaśatasahasrasamṛddhaś ca",
  "SA11sanss01u:221": "paṭhyate /",
  "SA11sanss01u:222": "athâitan neyârthaṃ /",
  "SA11sanss01u:223": "kasmād anye bodhicittôtpādakâsyāṃ bhūmau nêṣyante /",
  "SA11sanss01u:224": "na câtrêcchayā kiñcid viśeṣacihnaṃ nītârthaṃ karttuṃ labhyate /",
  "SA11sanss01u:225": "adhimātrâdhimukticaryâdharmatā vacanāc ca gamyate /",
  "SA11sanss01u:226": "yathā madhyamṛduprakārâpy adhimukticaryâsty evêti //",
  "SA11sanss01u:227": "asya punas tathāgataguhyasūtrasya ko 'bhiprāyo /",
  "SA11sanss01u:228": "yad uktaṃ /",
  "SA11sanss01u:229": "[ Bendall ed p8 ---> ]",
  "SA11sanss01u:230": "kasya bhagavan bodhicittôtpādaḥ /",
  "SA11sanss01u:231": "āha /",
  "SA11sanss01u:232": "yasya mahārājâdhyāśayo 'vikopitaḥ /",
  "SA11sanss01u:233": "āha /",
  "SA11sanss01u:234": "kasya bhagavann adhyāśayo 'vikopitaḥ /",
  "SA11sanss01u:235": "āha /",
  "SA11sanss01u:236": "yasya mahārāja mahākaruṇôtpādaḥ /",
  "SA11sanss01u:237": "āha /",
  "SA11sanss01u:238": "kasya bhagavan mahākaruṇôtpādaḥ /",
  "SA11sanss01u:239": "āha /",
  "SA11sanss01u:240": "yasya mahārāja sarvasatvâparityāgaḥ /",
  "SA11sanss01u:241": "āha /",
  "SA11sanss01u:242": "kathaṃ bhagavan satvâparityaktā bhavanti /",
  "SA11sanss01u:243": "āha /",
  "SA11sanss01u:244": "yadā mahārājâtmasaukhyaṃ parityaktaṃ bhavatîti /",
  "SA11sanss01u:245": "bodhicittamātrâsantuṣṭānāṃ karuṇâbhilāṣasaṃjanârtham",
  "SA11sanss01u:246": "idam uktaṃ /",
  "SA11sanss01u:247": "yathā na te tathāgataśāsane pravrajitā yeṣāṃ nâsti tyāgêti /",
  "SA11sanss01u:248": "evam ihânyabodhicittanindā draṣṭavyā na tu bodhicittam anyathā",
  "SA11sanss01u:249": "nôtpadyatae eva //",
  "SA11sanss01u:250": "yathā daśadharmakasūtre deśitaṃ /",
  "SA11sanss01u:251": "iha kulaputra bodhisatvo gotrasthaḥ sann anutpāditabodhicittaḥ",
  "SA11sanss01u:252": "tathāgatena vā tathāgataśrāvakeṇa vā saṃcodyamānaḥ",
  "SA11sanss01u:253": "saṃvedyamānaḥ samādāpyamāno 'nuttarāyāṃ samyaksambodhau",
  "SA11sanss01u:254": "[ Cambridge MS f6a ---> ]",
  "SA11sanss01u:255": "bodhicittam utpādayatîdaṃ prathamaṃ kāraṇaṃ bodhicittôtpādāya /",
  "SA11sanss01u:256": "saṃbodher vā bodhicittasya vā varṇaṃ bhāṣyamāṇaṃ śrutvânuttarāyāṃ samyaksaṃbodhau cittam utpādayatîdaṃ dvitīyaṃ kāraṇaṃ /",
  "SA11sanss01u:257": "sa satvā ... naśaraṇān advīpān dṛṣṭvā kāruṇyacittam upasthāpya",
  "SA11sanss01u:258": "yāvad anuttarāyāṃ samyaksambodhau cittam utpādayatîdaṃ tṛtīyaṃ kāraṇaṃ bodhicittôtpādāya /",
  "SA11sanss01u:259": "sa tathāgatasya sarvâkāraparipūrṇatāṃ dṛṣṭvā prītim",
  "SA11sanss01u:260": "utpādyânuttarāyāṃ samyaksaṃbodhau cittam utpādayatîdaṃ caturthaṃ kāraṇam iti /",
  "SA11sanss01u:261": "tac ca bodhicittaṃ dvividhaṃ bodhipraṇidhicittaṃ ca",
  "SA11sanss01u:262": "bodhiprasthāna cittaṃ ca /",
  "SA11sanss01u:263": "yathâryagaṇḍavyūhasūtre bhāṣitaṃ /",
  "SA11sanss01u:264": "durlabhāḥ kulaputra te satvāḥ sarvaloke ye 'nuttarasyāṃ samyaksaṃbodhau cittaṃ praṇidadhati /",
  "SA11sanss01u:265": "tato 'pi durlabhatamās te satvā ye 'nuttarāṃ samyaksaṃbodhim",
  "SA11sanss01u:266": "abhisaṃprasthitêti /",
  "SA11sanss01u:267": "tatra bodhipraṇidhicittaṃ /",
  "SA11sanss01u:268": "mayā buddhena bhavitavyam iti cittaṃ praṇidhānād utpannaṃ bhavati /",
  "SA11sanss01u:269": "śūraṅgamasūtre 'pi /",
  "SA11sanss01u:270": "śāṭhyôtpāditasyâpi bodhicittasya buddhatvahetutvâbhidhānāt /",
  "SA11sanss01u:271": "kaḥ punar vādaḥ kiñcid eva kuśalaṃ kṛtvā /",
  "SA11sanss01u:272": "yathôktaṃ bhadrakalpikasūtre /",
  "SA11sanss01u:273": "ghoṣadatto nāma",
  "SA11sanss01u:274": "[ Bendall ed p9 ---> ]",
  "SA11sanss01u:275": "tathāgato yatra nakṣatrarājena tathāgatena",
  "SA11sanss01u:276": "prathamaṃ bodhicittam utpāditaṃ tāmbūlapatraṃ dattvā",
  "SA11sanss01u:277": "gopālakabhūtena /",
  "SA11sanss01u:278": "evaṃ vidyutpradīpo nāma tathāgato yatra yaśasā tathāgatena",
  "SA11sanss01u:279": "prathamaṃ bodhicittam utpāditaṃ daśikāṃ dattvā",
  "SA11sanss01u:280": "tantravāyabhūtena /",
  "SA11sanss01u:281": "evam anantaprabho nāma tathāgato yatrârciṣmatā tathāgatena",
  "SA11sanss01u:282": "prathamaṃ bodhicittam utpāditaṃ tṛṇapradīpaṃ dattvā",
  "SA11sanss01u:283": "nagarâvalambakabhūtena /",
  "SA11sanss01u:284": "evaṃ dṛḍhavikramo nāma tathāgato yatra duṣpradharṣeṇa",
  "SA11sanss01u:285": "tathāgatena prathamaṃ bodhicittam utpāditaṃ dattakāṣṭhaṃ dattvā kāṣṭhahārakabhūtenêty ādi //",
  "SA11sanss01u:286": "caryâvikale 'pi ca bodhicitte nâvamanyatā karttavyā /",
  "SA11sanss01u:287": "tasyâpy anantasaṃsārasukhaprasavanatvāt /",
  "SA11sanss01u:288": "yathâryamaitreyavimokṣe varṇitaṃ /",
  "SA11sanss01u:289": "tad yathâpi nāma kulaputra cittam api vajraratnaṃ sarvaprativiśiṣṭaṃ suvarṇâlaṃkāram abhibhavati /",
  "SA11sanss01u:290": "vajraratnanāma ca na vijahāti /",
  "SA11sanss01u:291": "sarvadāridryaṃ vinivarttayati /",
  "SA11sanss01u:292": "evam eva kulaputrâśayapratipattibhinnam api sarvajñatācittôtpādavajraratnaṃ sarvaśrāvakapratyekabuddhaguṇasuvarṇâlaṃkāram abhibhavati bodhisattvanāma ca na vijahāti /",
  "SA11sanss01u:293": "sarvasaṃsāradāridryaṃ vinivarttayatîti /",
  "SA11sanss01u:294": "itaś ca vinâpi caryayā bodhicittam upakārakam iti jñātavyaṃ /",
  "SA11sanss01u:295": "yenâpararājâvavādakasūtre kathitaṃ /",
  "SA11sanss01u:296": "yasmāc ca tvaṃ mahārāja bahukṛtyo bahukaraṇīyaḥ /",
  "SA11sanss01u:297": "[ Cambridge MS f7a ---> ]",
  "SA11sanss01u:298": "asahaḥ sarveṇa sarvaḥ sarvathā sarvaṃ sarvadā dānapāramitāyāṃ śikṣituṃ /",
  "SA11sanss01u:299": "evaṃ yāvat prajñāpāramitāyāṃ śikṣituṃ /",
  "SA11sanss01u:300": "tasmāt tarhi tvaṃ mahārājâivam eva samyaksambodhichandaṃ śraddhāṃ tra ... praṇidhiṃ ca gacchann api tiṣṭhann api",
  "SA11sanss01u:301": "niṣaṇṇo 'pi śayāno 'pi jāgrad api bhuñjāno 'pi /",
  "SA11sanss01u:302": "pivann api /",
  "SA11sanss01u:303": "satatasamitam anusmara /",
  "SA11sanss01u:304": "manasikuru bhāvaya /",
  "SA11sanss01u:305": "sarvabuddhabodhisatvapratyekabuddhâryaśrāvakapṛthagjanānām",
  "SA11sanss01u:306": "ātmanaś câtītânāgatapratyutpannāni sarvakuśalamūlāny abhisaṃkṣipya tulayitvā piṇḍayitvânumodasvâgrayânumodanayā",
  "SA11sanss01u:307": "yāvad ākāśasamatayā nirvāṇasamatayânumodasvânumodya ca",
  "SA11sanss01u:308": "sarvabuddhabodhisatvapratyeka-",
  "SA11sanss01u:309": "[ Bendall ed p10 ---> ]",
  "SA11sanss01u:310": "buddhâryaśrāvakāṇāṃ pūjākarmaṇe niryātaya /",
  "SA11sanss01u:311": "niryātya ca sarvasatvasādhāraṇāni kuru /",
  "SA11sanss01u:312": "tataḥ sarvasatvānāṃ yāvat sarvajñātapratilambhāya",
  "SA11sanss01u:313": "sarvabuddhadharmaparipūraṇāya dine dine traikālyam anuttarāyāṃ samyaksaṃbodhau pariṇāmayâivaṃ khalu tvaṃ mahārāja pratipannaḥ",
  "SA11sanss01u:314": "san rājyaṃ kārayiṣyasi rājyakṛtyāni ca na hāyayiṣyasi",
  "SA11sanss01u:315": "bodhisaṃbhārāṃś ca paripūrayiṣyasîti //",
  "SA11sanss01u:316": "atrâiva câsya vipākôktaḥ /",
  "SA11sanss01u:317": "sa khalu punas tvaṃ mahārāja tasya samyaksaṃbodhicittakuśalamūlakarmaṇo-",
  "SA11sanss01u:318": "[ Cambridge MS f7b ---> ]",
  "SA11sanss01u:319": "vipākenânekaśatakṛtvo deveṣûpapanno 'bhūḥ /",
  "SA11sanss01u:320": "anekaśatakṛtvo manuṣyeṣûpapanno 'bhūḥ /",
  "SA11sanss01u:321": "sarvāsu ca devamanuṣyôpapattiṣv ādhipatyam eva kārayasi /",
  "SA11sanss01u:322": "na ca tāvat tava mahārāja tasya samyaksaṃbodhicittasya",
  "SA11sanss01u:323": "kuśalakarmaṇônatvaṃ vâpūrṇatvaṃ vā prajñāyate /",
  "SA11sanss01u:324": "api ca mahārājâikam api samyaksaṃbodhicittaṃ sarvasattvôttāraṇârambaṇatvāt sarvasatvâmocanârambaṇatvāt",
  "SA11sanss01u:325": "sarvasatvasamāśvāsanârambaṇatvāt sarvasatvaparinirvāṇârambaṇatvād aprameyâsaṃkhyeyakuśalôpacayam /",
  "SA11sanss01u:326": "kaḥ punar vādo yâivaṃ bahulīkarotîti //",
  "SA11sanss01u:327": "etac ca bodhicittaṃ rūpakāyadarśanôtpannaṃ /",
  "SA11sanss01u:328": "tatra pūrvâvadāne paṭhyate /",
  "SA11sanss01u:329": "evaṃ tāvat praṇidhibodhicittaṃ veditavyaṃ /",
  "SA11sanss01u:330": "idaṃ tu vaktavyaṃ kim abhūmipraviṣṭhasyâpi",
  "SA11sanss01u:331": "bodhisatvasamvarâdhikāro 'sti na vêti /",
  "SA11sanss01u:332": "astîti veditavyaṃ ākāśagarbhasūtre lābhasatkārârthaṃ mūlâpattiśravaṇāt /",
  "SA11sanss01u:333": "daśabhūmikasūtre tu prathamāyāṃ bhūmau darśitaṃ /",
  "SA11sanss01u:334": "na ca kañcit satkārāṃ kasyacit sakāśāt pratikāṃkṣaty anyatra",
  "SA11sanss01u:335": "mayâivâiṣāṃ sarvasatvānāṃ sarvôpakaraṇabāhulyam",
  "SA11sanss01u:336": "upanāmayitavyam iti /",
  "SA11sanss01u:337": "tathā câha /",
  "SA11sanss01u:338": "pramuditāyāṃ bodhisatvabhūmau suvyavasthito bhavaty acalanayo-",
  "SA11sanss01u:339": "[ Cambridge MS f8a ---> ]",
  "SA11sanss01u:340": "ge",
  "SA11sanss01u:341": "... ti /",
  "SA11sanss01u:342": "punaś côktaṃ /",
  "SA11sanss01u:343": "tathāga-",
  "SA11sanss01u:344": "[ Bendall ed p11 ---> ]",
  "SA11sanss01u:345": "tavaṃśaniyato bhavati saṃbodhiparāyaṇêti /",
  "SA11sanss01u:346": "ākāśagarbhasūtre tv āha /",
  "SA11sanss01u:347": "śrāvakayānam evâsya na bhavati prāg eva mahāyānam iti /",
  "SA11sanss01u:348": "tathâryôgraparipṛcchāyāṃ mātsaryaparyavanaddhasyâpi",
  "SA11sanss01u:349": "śikṣāpadāni prajñaptāni /",
  "SA11sanss01u:350": "pramuditāyāṃ tu paṭhyate /",
  "SA11sanss01u:351": "ātmasaṃjñâpagamāc câsyâtmasneho na bhavati /",
  "SA11sanss01u:352": "kutaḥ /",
  "SA11sanss01u:353": "punaḥ sarvôpakaraṇasnehêti /",
  "SA11sanss01u:354": "tathā mastakâdidānam apy atrâsyôktaṃ //",
  "SA11sanss01u:355": "evam ādi sūtreṣu bhūmipraviṣṭasyâpi śikṣāprajñaptir dṛśyate /",
  "SA11sanss01u:356": "yatra vâsāmānyena bodhisatvam adhikṛtyôpadeśas tatrâbhyāsayogyatayā pratiṣedhavākyena vâdikarmikabodhisatvena na",
  "SA11sanss01u:357": "śikṣitavyaṃ bhaved etat /",
  "SA11sanss01u:358": "ubhayâsaṃbhave tu sarvatra śikṣitavyaṃ /",
  "SA11sanss01u:359": "tatrâpy ekasyāṃ śikṣāyāṃ śikṣaṇāyām aśaktasyêtaraśikṣânabhyāsādanâpattiḥ //",
  "SA11sanss01u:360": "āryâkṣayamatisūtre 'py evam avocat /",
  "SA11sanss01u:361": "dānakāle śīlôpasaṃhārasyâpekṣêti vistaraḥ /",
  "SA11sanss01u:362": "na câtra śithilena bhavitavyaṃ na ca śeṣāsu na samudāgacchati /",
  "SA11sanss01u:363": "yathābalaṃ yathābhajamānam iti daśabhūmikasūtre vacanāt /",
  "SA11sanss01u:364": "ayaṃ ca saṃvaraḥ strīṇām api mṛdukleśānāṃ bodhyabhilāṣacittānāṃ labhyate /",
  "SA11sanss01u:365": "uktaṃ hi bodhisatvaprātimokṣe /",
  "SA11sanss01u:366": "caturbhiḥ śāriputra dharmaiḥ",
  "SA11sanss01u:367": "[ Cambridge MS f8b ---> ]",
  "SA11sanss01u:368": "samanvāgatāḥ bodhisatvāḥ",
  "SA11sanss01u:369": "satyavādino bhavantîty ārabhyâha /",
  "SA11sanss01u:370": "iha śāriputra kulaputro vā kuladuhitā vânuttarāyāṃ samyaksaṃbodhau cittam utpādyârabdhavīryo viharati",
  "SA11sanss01u:371": "kuśaladharmaparyeṣaṇāyêty ārabhya sarvôpadeśaḥ //",
  "SA11sanss01u:372": "saṃvaragrahaṇaṃ ca bodhisatvaśikṣāpadâbhyāsaparamasya",
  "SA11sanss01u:373": "sāṃvarikasyântikāt kartavyaṃ /",
  "SA11sanss01u:374": "evaṃ-",
  "SA11sanss01u:375": "[ Bendall ed p12 ---> ]",
  "SA11sanss01u:376": "hy asya śikṣâtikrame tīvram apatrāpyaṃ guruvisaṃvādanabhayaṃ côtpadyate /",
  "SA11sanss01u:377": "tatra cânābhogataḥ premagauravasiddhir ity eṣa",
  "SA11sanss01u:378": "sāmānyasaṃvaradharmaḥ /",
  "SA11sanss01u:379": "atâiva bodhisatvāḥ tathāgatānāṃ purataḥ śikṣāṇām anyatamaśikṣāniṣpattikāmāḥ samādānaṃ kurvanti /",
  "SA11sanss01u:380": "tasya ca kalyāṇamitrasyâbhāve daśadigavasthitabuddhabodhisatvâbhimukhībhāvabhāvanayā saṃvaro grāhyaḥ saṃvaram",
  "SA11sanss01u:381": "ātmabalaṃ ca tulayitvā /",
  "SA11sanss01u:382": "anyathā tu sarvabuddhabodhisatvāḥ sadevakaś ca loko visaṃvāditaḥ syāt /",
  "SA11sanss01u:383": "saddharmasmṛtyupasthānasūtre hi kiñcin mātraṃ cintayitvâpy adadataḥ pretagatir uktā pratijñātaṃ câdadato narakagatiḥ /",
  "SA11sanss01u:384": "kiṃ punar anuttaram artham akhilasya jagataḥ pratijñāyâsaṃpādayataḥ /",
  "SA11sanss01u:385": "atâivôktaṃ dharmasaṃgītisūtre /",
  "SA11sanss01u:386": "satyagurukeṇa kulaputra bodhisatvena bhavitavyaṃ /",
  "SA11sanss01u:387": "satyasaṃgītiḥ kulaputra dharmasaṃgī-",
  "SA11sanss01u:388": "[ Cambridge MS f9a ---> ]",
  "SA11sanss01u:389": "tiḥ /",
  "SA11sanss01u:390": "tatra kulaputra katamat satyaṃ yad bodhisatvo 'nuttarāyāṃ samyaksaṃbodhau cittam utpādya tac cittaṃ jīvitahetor api na",
  "SA11sanss01u:391": "parityajati na satveṣu vipratipadyate /",
  "SA11sanss01u:392": "idaṃ bodhisatvasya satyaṃ //",
  "SA11sanss01u:393": "yat punar bodhisatvo 'nuttarāyāṃ samyaksaṃbodhau cittam utpādya",
  "SA11sanss01u:394": "paścāt tac cittaṃ parityajati satveṣu vipratipadyate 'yaṃ bodhisatvasya pratikṛṣṭo mṛṣāvādêti /",
  "SA11sanss01u:395": "āryasāgaramatisūtre 'pi deśitaṃ /",
  "SA11sanss01u:396": "syād yathâpi nāma sāgaramate rājā vā rājamātro vā sarvaṃ nāgarakaṃ janaṃ śvo bhaktenôpanimantryôpekṣako bhaven nânnapānaṃ samudānayet satyaṃ sarvajanakāyaṃ visaṃvādayet /",
  "SA11sanss01u:397": "tatra te 'nnapānabhojanam alabhamānôccagghantaḥ prakrāmeyuḥ /",
  "SA11sanss01u:398": "evam eva sāgaramate yo bodhisatvaḥ sarvasatvān āśvāsyâtīrṇatāraṇāyâmuktamocanāyânāśvastâśvāsanāya yāvan na",
  "SA11sanss01u:399": "bāhuśrutye 'bhiyogaṃ karoti nâpi tato 'nyeṣu bodhipakṣyakuśalamūleṣu dharmeṣu /",
  "SA11sanss01u:400": "ayaṃ bodhisatvo visaṃvādayati",
  "SA11sanss01u:401": "[ Bendall ed p13 ---> ]",
  "SA11sanss01u:402": "sadevakaṃ lokaṃ /",
  "SA11sanss01u:403": "evaṃ ca taṃ pūrvabuddhadarśinyo devatôccagghanti",
  "SA11sanss01u:404": "vivādayanti /",
  "SA11sanss01u:405": "durlabhās te yajñasvāmino ye mahāyajñaṃ pratijñāyôttārayanti /",
  "SA11sanss01u:406": "tasmāt tarhi sāgaramate na sā bodhisatvena vāg bhāṣitavyā yayā",
  "SA11sanss01u:407": "sadevamānu-",
  "SA11sanss01u:408": "[ Cambridge MS f9a ---> ]",
  "SA11sanss01u:409": "ṣâsuraṃ lokaṃ visaṃvādayet //",
  "SA11sanss01u:410": "punar aparaṃ sāgaramate bodhisatvaḥ kenacid evâdhīṣṭo bhavati dharmeṣv arthakaraṇīyeṣu /",
  "SA11sanss01u:411": "tatra bodhisatvena vāg bhāṣitā bhavati yāvad ātmaparityāgo 'pi",
  "SA11sanss01u:412": "bodhisatvena kartavyo bhavet tatra na punaḥ sa satvo visaṃvādayitavyêti /",
  "SA11sanss01u:413": "tasmāt svabalânurūpeṇâikam api kuśalamūlaṃ samādāya",
  "SA11sanss01u:414": "rakṣitavyaṃ /",
  "SA11sanss01u:415": "yathôktam āryakṣitigarbhasūtre /",
  "SA11sanss01u:416": "ebhir daśabhiḥ kuśalaiḥ karmapathair buddhatvaṃ /",
  "SA11sanss01u:417": "na punar yo 'ntaśâikam api yāvajjīvaṃ kuśalaṃ karmapathaṃ na",
  "SA11sanss01u:418": "rakṣati atha ca punar evaṃ vadati /",
  "SA11sanss01u:419": "ahaṃ mahāyāniko 'haṃ cânuttarāṃ samyaksaṃbodhiṃ paryeṣāmîti /",
  "SA11sanss01u:420": "sa pudgalaḥ paramakuhako mahāmṛṣāvādikaḥ sarveṣāṃ buddhānāṃ bhagavatāṃ purato visaṃvādako lokasyôcchedavādī",
  "SA11sanss01u:421": "sa mūḍhaḥ kālaṃ kurute vinipātagāmī bhavatîti /",
  "SA11sanss01u:422": "yāvat kālaṃ ca śaknoti tāvat kālaṃ kuśalaṃ samādāya",
  "SA11sanss01u:423": "vartitavyaṃ //",
  "SA11sanss01u:424": "etac ca bhaiṣajyaguruvaiḍūryaprabhasūtre draṣṭavyaṃ /",
  "SA11sanss01u:425": "yas tu mahāsatvâivaṃ śrutvâpi bodhisatvacaryāduṣkaratām",
  "SA11sanss01u:426": "api prajñayâvagāhyôtsahatae eva sakaladuṣkhitajanaparitrāṇadhuram avavoḍhuṃ tena vandanapūjanapāpadeśanapuṇyânumodanabuddhâdhyeṣaṇayācanabodhipariṇāmanaṃ kṛtvā",
  "SA11sanss01u:427": "kalyāṇamitram abhyetya ta-",
  "SA11sanss01u:428": "[ Cambridge MS f10a ---> ]",
  "SA11sanss01u:429": "duktânuvādena svayaṃ vā vaktavyaṃ /",
  "SA11sanss01u:430": "samanvāharâcāryâham evaṃ nāmêty uktvā /",
  "SA11sanss01u:431": "yathâryamañjuśrībuddhakṣetraguṇavyūhâlaṅkārasūtre",
  "SA11sanss01u:432": "bhagavatā mañjuśriyā pūrvajanmâvadāne caryôpetaṃ bodhicittam",
  "SA11sanss01u:433": "utpāditaṃ tathôtpādayitavyaṃ /",
  "SA11sanss01u:434": "evaṃ hi tenôktaṃ //",
  "SA11sanss01u:435": "yāvatī prathamā koṭiḥ saṃsārasyântavarjitā /",
  "SA11sanss01u:436": "tāvat satvahitârthāya cariṣyāmy amitāṃ carim //",
  "SA11sanss01u:437": "[ Bendall ed p14 ---> ]",
  "SA11sanss01u:438": "utpādayāma saṃbodhau cittaṃ nāthasya saṃmukham /",
  "SA11sanss01u:439": "nimantraye jagat sarvaṃ dāridryān mocitâsmi tat //",
  "SA11sanss01u:440": "vyāpādakhilacittaṃ vêrṣyāmātsaryam eva vā /",
  "SA11sanss01u:441": "adyâgre na kariṣyāmi bodhiṃ prāpsyāmi yāvatā /",
  "SA11sanss01u:442": "brahmacaryaṃ cariṣyāmi kāmāṃs tyakṣyāmi pāpakān //",
  "SA11sanss01u:443": "buddhānām anuśikṣiṣye śīlasaṃvarasaṃyame /",
  "SA11sanss01u:444": "nâhaṃ tvaritarūpeṇa bodhiṃ prāptum ihôtsahe //",
  "SA11sanss01u:445": "parântakoṭiṃ sthāsyāmi satvasyâikasya kāraṇāt /",
  "SA11sanss01u:446": "kṣetraṃ viśodhayiṣyāmi aprameyam acintiyam //",
  "SA11sanss01u:447": "nāmadheyaṃ kariṣyāmi daśa dikṣu ca viśrutaṃ /",
  "SA11sanss01u:448": "kāyavākkarmaṇī câhaṃ śodhayiṣyāmi sarvaśaḥ //",
  "SA11sanss01u:449": "śodhayiṣye manaskarma karma karttâsmi nâśubham /",
  "SA11sanss01u:450": "iti //",
  "SA11sanss01u:451": "na câtra sārvakālikāt saṃvaragrahaṇāj janmântarâpattiśaṅkā kartavyâtrâiva sūtre 'kṣobhyapraṇidhānânujñānād evaṃ hy uktaṃ /",
  "SA11sanss01u:452": "yathā tenâkṣobhyeṇa tathāgatena pūrvaṃ bodhisatvabhū-",
  "SA11sanss01u:453": "[ Cambridge MS f10b ---> ]",
  "SA11sanss01u:454": "tenâivaṃ vāg bhāṣitā /",
  "SA11sanss01u:455": "visaṃvāditā me buddhā bhagavanto bhaveyur yadi sarvasyāṃ jātau na",
  "SA11sanss01u:456": "pravrajeyam iti /",
  "SA11sanss01u:457": "ekā jātiḥ prayatnena saṃśodhyā vibudhâtmanā /",
  "SA11sanss01u:458": "anyās tu jātīr ābodheḥ sâiva saṃśodhayiṣyatîty ukteḥ //",
  "SA11sanss01u:459": "evaṃ śāriputra bodhisatvenâkṣobhyasya tathāgatasya",
  "SA11sanss01u:460": "anuśikṣitavyaṃ /",
  "SA11sanss01u:461": "evaṃ śikṣamāṇaḥ śāriputra bodhisatvo mahāsatvaḥ sarvasyāṃ jātau pravrajaty utpādād vā tathāgatānām anutpādād vâvaśyaṃ gṛhâvāsān niṣkrāmati /",
  "SA11sanss01u:462": "tat kasya hetoḥ /",
  "SA11sanss01u:463": "paramo hy ayaṃ śāriputra lābho yad uta gṛhâvāsān niṣkramaṇam iti /",
  "SA11sanss01u:464": "yāvat /",
  "SA11sanss01u:465": "bhāryāputraduhitṛtṛṣṇā câsya na bhavatîti /",
  "SA11sanss01u:466": "yathā janmântareṣv ayaṃ doṣo na bhavati tathâtrâiva",
  "SA11sanss01u:467": "vakṣyamāṇam ity āstāṃ tāvad etat //",
  "SA11sanss01u:468": "[ Bendall ed p15 ---> ]",
  "SA11sanss01u:469": "tad evaṃ samāttasaṃvarasya sāmānyam āpattilakṣaṇam ucyate /",
  "SA11sanss01u:470": "yenâpattilakṣaṇena yuktaṃ vastu svayam apy utprekṣya",
  "SA11sanss01u:471": "pariharen na câpattipratirūpakeṣv anāpattipratirūpakeṣu ca",
  "SA11sanss01u:472": "saṃmuhyeta /",
  "SA11sanss01u:473": "bodhisatvaḥ sarvasatvānāṃ varttamānânāgatasarvaduṣkhadaurmanasyôpaśamāya varttamānânāgatasukhasaumanasyôtpādāya",
  "SA11sanss01u:474": "ca niḥśāṭhyataḥ kāyavāṅmanaḥparākramaiḥ prayatnaṃ karoti /",
  "SA11sanss01u:475": "yadi tu tatpratyayasāmagrīṃ nânveṣate tadanantarāya",
  "SA11sanss01u:476": "pratikārāya na ghaṭate 'lpaduṣkhadaurmanasyaṃ bahuduṣkhadaurmanasyapratikārabhūtaṃ nôtpādayati /",
  "SA11sanss01u:477": "mahârthasiddhyarthaṃ câlpârthahāniṃ na karoti",
  "SA11sanss01u:478": "kṣaṇam apy upekṣate /",
  "SA11sanss01u:479": "sâpattiko bhavati /",
  "SA11sanss01u:480": "saṃkṣepato 'nāpattiḥ svaśaktyaviśayeṣu kāryeṣu tatra",
  "SA11sanss01u:481": "niṣphalatayā śikṣyāprajñaptyabhāvāt /",
  "SA11sanss01u:482": "prakṛtisâvadyatayā tv anyad gṛhyatae eva /",
  "SA11sanss01u:483": "yatra svaśaktyagocare 'pi tyāgasāmarthyād āpattiḥ syāt",
  "SA11sanss01u:484": "tan na",
  "SA11sanss01u:485": "cintyaṃ /",
  "SA11sanss01u:486": "sāmānyapāpadeśanā na ... vāt tu tato muktiḥ //",
  "SA11sanss01u:487": "etat samāsato bodhisatvaśikṣāśarīraṃ /",
  "SA11sanss01u:488": "vistaratas tv apramāṇakalpâparyavasānanirdeśaṃ /",
  "SA11sanss01u:489": "athavā saṃkṣepato dve bodhisatvasyâpattī /",
  "SA11sanss01u:490": "yathā śaktiyuktâyuktam asamīkṣyârabhate /",
  "SA11sanss01u:491": "nivṛttaḥ samīkṣa-",
  "SA11sanss01u:492": "[ Cambridge MS f11a ---> ]",
  "SA11sanss01u:493": "te sâpattiko bhavati /",
  "SA11sanss01u:494": "nirūpya yathârham atikrāmaty antaśaś caṇḍāladāsenâpi",
  "SA11sanss01u:495": "coditaḥ sâpattiko bhavati /",
  "SA11sanss01u:496": "kutaḥ //",
  "SA11sanss01u:497": "etad adhyāśayasaṃcodanasūtre vacanāt /",
  "SA11sanss01u:498": "api tu maitreya caturbhiḥ kāraṇaiḥ pratibhānaṃ sarvabuddhabhāṣi ... bhiḥ /",
  "SA11sanss01u:499": "iha maitreya pratibhānaṃ satyôpasaṃhitaṃ bhavati /",
  "SA11sanss01u:500": "nâsatyôpasaṃhitaṃ dharmôpasaṃhitaṃ bhavati na",
  "SA11sanss01u:501": "adharmôpasaṃhitaṃ /",
  "SA11sanss01u:502": "kleśahāyakaṃ bhavati na kleśavivarddhakaṃ /",
  "SA11sanss01u:503": "nirvāṇaguṇânuśaṃsasandarśakaṃ bhavati na saṃsāraguṇânuśaṃsasandarśakaṃ /",
  "SA11sanss01u:504": "ebhiś caturbhiḥ peyālaṃ /",
  "SA11sanss01u:505": "yasya kasyacin maitreyâibhiś caturbhiḥ kāraṇaiḥ",
  "SA11sanss01u:506": "pratibhānaṃ pratibhāti pratibhāsyati vā /",
  "SA11sanss01u:507": "tatra śrāddhaiḥ kulaputraiḥ kuladuhitṛbhir vā",
  "SA11sanss01u:508": "buddhasaṃjñôtpādayitavyā śāstṛsaṃjñāṃ kṛtvā /",
  "SA11sanss01u:509": "sa dharmaḥ śrotavyaḥ /",
  "SA11sanss01u:510": "tat kasya hetoḥ /",
  "SA11sanss01u:511": "yat kiñcin maitreya subhāṣitaṃ sarvaṃ tad buddhabhāṣitaṃ /",
  "SA11sanss01u:512": "tatra maitreya yêmāni pratibhānāni pratikṣipen nâitāni",
  "SA11sanss01u:513": "buddhabhāṣitānîti /",
  "SA11sanss01u:514": "teṣu câgauravam utpādayet pudgalavidveṣeṇa tena",
  "SA11sanss01u:515": "sarvabuddhabhāṣitaṃ pratibhānaṃ pratikṣiptaṃ bhavati /",
  "SA11sanss01u:516": "dharmaṃ pratikṣipya dharmavyasanasaṃvartanīyena karmaṇâpāyagāmī bhavati //",
  "SA11sanss01u:517": "[ Bendall ed p16 ---> ]",
  "SA11sanss01u:518": "yaḥ punar etad abhyāsârthaṃ vyutpāditam icchati /",
  "SA11sanss01u:519": "tenâtra śikṣāsamuccaye tāvac caryāmukhamātraśikṣaṇârtham",
  "SA11sanss01u:520": "abhiyogaḥ karaṇīyaḥ śikṣârambhasyâiva mahāphalatvāt /",
  "SA11sanss01u:521": "yathôktaṃ praśāntaviniścayapratihāryasūtre /",
  "SA11sanss01u:522": "yaś ca mañjuśrīr bodhisatvo gaṅgānadīvālikāsamebhyo buddhebhyaḥ pratyekaṃ sarvebhyo gaṃgānadīvālikāsamāni",
  "SA11sanss01u:523": "buddhakṣetrāṇi vaśirājamahāmaṇiratnapratipūrṇāni",
  "SA11sanss01u:524": "kṛtvā",
  "SA11sanss01u:525": "dahyād evaṃ dadaṅ gaṅgānadīvālikāsamān kalpān dānaṃ dadyād /",
  "SA11sanss01u:526": "yo vânyo mañjuśrīr bodhisatvêmān evaṃrūpān dharmān",
  "SA11sanss01u:527": "śrutvâikântena ga-",
  "SA11sanss01u:528": "[ Cambridge MS f11b ---> ]",
  "SA11sanss01u:529": "tvā cittenâbhinirūpayed imeṣv evaṃrūpeṣu",
  "SA11sanss01u:530": "dharmeṣu śikṣiṣyāmîti /",
  "SA11sanss01u:531": "so 'śikṣito 'pi mañjuśrīr bodhisatvo 'syāṃ śikṣyāyāṃ chandiko vatataraṃ puṇyaṃ prasavati /",
  "SA11sanss01u:532": "na tv eva tad dānam ayaṃ puṇyakriyāvastv iti /",
  "SA11sanss01u:533": "tasmād evam anuśaṃsadarśinā bodhisatvena na kathaṃcin nivarttitavyaṃ /",
  "SA11sanss01u:534": "yathâtrâivâha /",
  "SA11sanss01u:535": "tatra mañjuśrīr ye trisāhasramahāsāhasralokadhātuparamâṇurajaḥsamāḥ satva-s teṣām ekâikaḥ satvo rājā bhavej jambūdvīpâdhipatis te sarvae evaṃ ghoṣayeyuḥ /",
  "SA11sanss01u:536": "yo mahāyānam udgrahiṣyati dhārayiṣyati vācayiṣyati",
  "SA11sanss01u:537": "paryavāpsyati",
  "SA11sanss01u:538": "pravarttayiṣyati tasya nakhachedena māsaṃ pañcapalikena",
  "SA11sanss01u:539": "divasenâvatārayiṣyāmaḥ taṃ câitenâpakrameṇa jīvitād vyaparopayiṣyāmêti /",
  "SA11sanss01u:540": "sacen mañjuśrīr bodhisatvâivam ucyamāno nô trasyati na",
  "SA11sanss01u:541": "saṃtrāsam",
  "SA11sanss01u:542": "āpsyate 'ntaśâikacittôtpādenâpi na bibheti na viṣīdati",
  "SA11sanss01u:543": "na",
  "SA11sanss01u:544": "vicikitsate /",
  "SA11sanss01u:545": "uttari ca saddharmmaparigrahârtham abhiyujyate",
  "SA11sanss01u:546": "pāṭhasvâdhyāyâbhimukto viharati /",
  "SA11sanss01u:547": "ayaṃ mañjuśrīr bodhisatvaś cittaśūro dānaśūraḥ",
  "SA11sanss01u:548": "śīlaśūraḥ kṣāntiśūraḥ vīryaśūraḥ dhyānaśūraḥ",
  "SA11sanss01u:549": "prajñāśūraḥ samādhiśūraḥ iti vaktavyaḥ //",
  "SA11sanss01u:550": "sacen mañjuśrīr bodhisatvaḥ teṣāṃ vadhakapuruṣāṇāṃ na",
  "SA11sanss01u:551": "kupyati na ruṣyati na khila doṣacittam utpādayati /",
  "SA11sanss01u:552": "sa mañjuśrīr bodhisatvo brahmasamêndrasamo 'kampyêti //",
  "SA11sanss01u:553": "itaś câgryakāle śikṣâdaro mahāphalavipākaḥ /",
  "SA11sanss01u:554": "tathā hi candrapradīpasūtre /",
  "SA11sanss01u:555": "[ Bendall ed p17 ---> ]",
  "SA11sanss01u:556": "buddhāna koṭīn ayutān upasthihe /",
  "SA11sanss01u:557": "dattena pānena prasannacittaḥ /",
  "SA11sanss01u:558": "chatraiḥ patākābhi ca dīpamālaiḥ /",
  "SA11sanss01u:559": "kalpāna koṭyo yatha gaṅga-",
  "SA11sanss01u:560": "[ Cambridge MS f12a ---> ]",
  "SA11sanss01u:561": "vālikāḥ //",
  "SA11sanss01u:562": "yaś câiva saddharme pralujyamāne /",
  "SA11sanss01u:563": "nirudhyamāne sugatasya śāsane /",
  "SA11sanss01u:564": "rātriṃ divaṃ eka careya śikṣām /",
  "SA11sanss01u:565": "idan tataḥ puṇyaviśiṣṭa bhoti //",
  "SA11sanss01u:566": "tasmāt kartavyo 'trâdaraḥ //",
  "SA11sanss01u:567": "uktāni ca sūtrânteṣu bodhisatvaśikṣāpadāni /",
  "SA11sanss01u:568": "yathôktam āryaratnameghe /",
  "SA11sanss01u:569": "kathaṃ ca kulaputra bodhisatvā bodhisatvaśikṣāsaṃvarasaṃvṛtā bhavanti /",
  "SA11sanss01u:570": "iha bodhisatvaḥ evaṃ vicārayati /",
  "SA11sanss01u:571": "na prātimokṣasaṃvaramātrakeṇa mayā śakyam anuttarāṃ samyaksaṃbodhim abhisaṃboddhuṃ /",
  "SA11sanss01u:572": "kiṃ tarhi yānîmāni tathāgatena teṣu teṣu sūtrânteṣu",
  "SA11sanss01u:573": "bodhisatvasamudācārā /",
  "SA11sanss01u:574": "bodhisatvaśikṣāpadāni prajñaptāni teṣu teṣu mayā",
  "SA11sanss01u:575": "śikṣitavyam",
  "SA11sanss01u:576": "iti vistaraḥ /",
  "SA11sanss01u:577": "tasmād asmadvidhena mandabuddhinā durvijñeyo vistarôktatvād bodhisatvasya saṃvaraḥ /",
  "SA11sanss01u:578": "tataḥ kiṃ yuktaṃ //",
  "SA11sanss01u:579": "marmasthānāny ato vidyād yenânāpattiko bhavet //",
  "SA11sanss01u:580": "katamāni ca tāni marmasthānāni yāni hi sūtrânteṣu",
  "SA11sanss01u:581": "mahāyānâbhiratānām arthāyôktāni /",
  "SA11sanss01u:582": "yad uta /",
  "SA11sanss01u:583": "ātmabhāvasya bhogānāṃ tryadhvavṛtteḥ śubhasya ca /",
  "SA11sanss01u:584": "utsargaḥ sarvasatvebhyas tadrakṣā śuddhivardhanam //",
  "SA11sanss01u:585": "eṣa bodhisatvasaṃvarasaṃgrahaḥ /",
  "SA11sanss01u:586": "yatra bodhisatvānām abhyāsaviśrāme 'py āpattayo vyavasthāpyante //",
  "SA11sanss01u:587": "yathôktaṃ bodhisatvaprātimokṣe /",
  "SA11sanss01u:588": "yo bodhisatvena mārgaḥ parigṛhītaḥ sarvasatvānāṃ kṛtena",
  "SA11sanss01u:589": "duṣkham upagāmī /",
  "SA11sanss01u:590": "saced bodhisatvasya taṃ mārgaṃ parigṛhyâvasthitasyâpi",
  "SA11sanss01u:591": "kalpakoṭer atyayenâikaṃ sukhacittam utpadyetântaśo niṣadya",
  "SA11sanss01u:592": "cittam api /",
  "SA11sanss01u:593": "tatra bodhisatvenâivaṃ cittam utpādayitavyaṃ sarvasatvānām",
  "SA11sanss01u:594": "ātyayikaṃ parigṛhyâitad api me varjayan niṣīdāmîti /",
  "SA11sanss01u:595": "parigṛhyet tam [[DOUBT]] /",
  "SA11sanss01u:596": "[ Cambridge MS f12b ---> ]",
  "SA11sanss01u:597": "api mañjuśrīr āha //",
  "SA11sanss01u:598": "pañcêmāni devaputrânantaryāṇi yair ānantaryaiḥ",
  "SA11sanss01u:599": "samanvāgatā bodhisatvāḥ kṣipram anuttarāsamyaksaṃbodhim",
  "SA11sanss01u:600": "abhisaṃbudhyate /",
  "SA11sanss01u:601": "katamāni pañca /",
  "SA11sanss01u:602": "yadā devaputra bodhisatvo 'dhyāśayaty anuttarāyāṃ samya-",
  "SA11sanss01u:603": "[ Bendall ed p18 ---> ]",
  "SA11sanss01u:604": "ksaṃbodhau cittam utpādya nântarā śravakapratyekabuddhabhūmau cittam utpādayatîdaṃ devaputra prathamam",
  "SA11sanss01u:605": "ānantaryaṃ /",
  "SA11sanss01u:606": "sarvasvaparityāgitāyāṃ cittam utpādya nântarā",
  "SA11sanss01u:607": "mātsaryacittena sārddhaṃ sa nyasatîdaṃ devaputra dvitīyam",
  "SA11sanss01u:608": "ānantaryam /",
  "SA11sanss01u:609": "sarvasatvā mayā trātavyêty evaṃ cittam utpādya nântarā",
  "SA11sanss01u:610": "sīdatîdaṃ devaputra tṛtīyam ānantaryam /",
  "SA11sanss01u:611": "anutpannâniruddhān sarvadharmān avabhotsyae ity evaṃ cittam",
  "SA11sanss01u:612": "utpādya nântarā dṛṣṭigateṣu prapatatîdaṃ devaputra",
  "SA11sanss01u:613": "caturtham ānantaryam /",
  "SA11sanss01u:614": "ekakṣaṇasamāyuktayā prajñayā sarvadharmān avabhotsyae ity evaṃ cittam utpādya nântarā tiṣṭhati na viṣṭhīvati",
  "SA11sanss01u:615": "aprāptāyāṃ sarvajñatāyām idaṃ devaputra pañcamam ānantaryam iti //",
  "SA11sanss01u:616": "tasmād evam ātmabhāvabhogapuṇyānām aviratam",
  "SA11sanss01u:617": "utsargarakṣāśuddhivṛddhayo yathāyogaṃ bhāvanīyāḥ //",
  "SA11sanss01u:618": "tatra tāvad utsargârthaṃ parigrahadoṣabhāvanādvāreṇa",
  "SA11sanss01u:619": "vairāgyam utpādayet tyāgânuśaṃsāṃś ca bhāvayet /",
  "SA11sanss01u:620": "yathā tāvac candrapradīpasūtre /",
  "SA11sanss01u:621": "adhyavasitā ye bālāḥ kāye 'smin pūtike samyag /",
  "SA11sanss01u:622": "jīvite cañcale 'vaśye māyāsvapnanibhôpame //",
  "SA11sanss01u:623": "atiraudrāṇi karmāṇi kṛtvā mohavaśânugāḥ /",
  "SA11sanss01u:624": "te yānti narakān ghorān mṛtyuyānagatâbudhā /",
  "SA11sanss01u:625": "iti //",
  "SA11sanss01u:626": "tathânantamukhanirhāradhāraṇyām uktaṃ //",
  "SA11sanss01u:627": "ye kecit satvā na bhavanti vigrahāḥ parigrahas tatra",
  "SA11sanss01u:628": "nidānamūlam /",
  "SA11sanss01u:629": "tasmāt tyajed yatra bhavet tṛṣṇā /",
  "SA11sanss01u:630": "utsṛṣṭatṛṣṇasya hi dhāraṇī bhavet //",
  "SA11sanss01u:631": "bodhisatvaprātimokṣe kathitaṃ /",
  "SA11sanss01u:632": "punar aparaṃ śāriputra bodhisatvaḥ sarvadharmeṣu",
  "SA11sanss01u:633": "parakīyasaṃjñām utpādayati /",
  "SA11sanss01u:634": "na kañcid bhāvam upādatte /",
  "SA11sanss01u:635": "tat kasya hetoḥ /",
  "SA11sanss01u:636": "upādānaṃ hi bhayam iti //",
  "SA11sanss01u:637": "āryôgradattaparipṛ-",
  "SA11sanss01u:638": "[ Bendall ed p19 ---> ]",
  "SA11sanss01u:639": "cchāyām apy āha /",
  "SA11sanss01u:640": "yad dattaṃ tan na bhūyo rakṣitavyaṃ /",
  "SA11sanss01u:641": "yad gṛhe tad rakṣitavyaṃ /",
  "SA11sanss01u:642": "yad dattaṃ tat tṛṣnākṣayāya /",
  "SA11sanss01u:643": "yad gṛhe tat tṛṣṇāvarddhanaṃ /",
  "SA11sanss01u:644": "yad dattaṃ tad aparigrahaṃ yad gṛhe tat saparigrahaṃ /",
  "SA11sanss01u:645": "yad dattaṃ tad abhayaṃ yad gṛhe tat sabhayam /",
  "SA11sanss01u:646": "yad dattaṃ tad bodhimārgôpastambhāya /",
  "SA11sanss01u:647": "yad gṛhe tan mārôpastambhāya /",
  "SA11sanss01u:648": "yad dattaṃ tad akṣayam /",
  "SA11sanss01u:649": "yad gṛhe tat kṣayi /",
  "SA11sanss01u:650": "yad dattaṃ tataḥ sukham yad gṛhe tadārabhya duṣkhaṃ /",
  "SA11sanss01u:651": "yad dattaṃ tat kleśôtsargāya /",
  "SA11sanss01u:652": "yad gṛhe tat kleśavarddhanam /",
  "SA11sanss01u:653": "yad dattaṃ tan mahābhogatāyai /",
  "SA11sanss01u:654": "yad gṛhe na tan mahābhogatāyai /",
  "SA11sanss01u:655": "yad dattaṃ tat satpuruṣakarma /",
  "SA11sanss01u:656": "yad gṛhe tat kāpuruṣakarma /",
  "SA11sanss01u:657": "yad dattaṃ tat satpuruṣacittagrahaṇāya /",
  "SA11sanss01u:658": "yad gṛhe tat kāpuruṣacittagrahaṇāya /",
  "SA11sanss01u:659": "yad dattaṃ tat sarvabuddhapraśastaṃ /",
  "SA11sanss01u:660": "yad gṛhe tad bālajanapraśastam //",
  "SA11sanss01u:661": "yāvat sacet punar asya putre 'tiriktataraṃ premôtpadyate",
  "SA11sanss01u:662": "tathânyeṣu satveṣu tena tisṛbhiḥ paribhāṣaṇābhiḥ svacittaṃ paribhāṣitavyaṃ /",
  "SA11sanss01u:663": "katamābhis tisṛbhiḥ /",
  "SA11sanss01u:664": "samyakprayuktasya samacittasya bodhisatvasya bodhir na",
  "SA11sanss01u:665": "viṣamacittasya",
  "SA11sanss01u:666": "bodhir na mithyāprayuktasya /",
  "SA11sanss01u:667": "anānātvacāriṇo bodhisatvasya bodhir na nānātvacāriṇaḥ /",
  "SA11sanss01u:668": "ābhis tisṛbhiḥ paribhāṣaṇābhiḥ svacittaṃ paribhāṣya",
  "SA11sanss01u:669": "anyatre 'mitrasaṃjñôtpādayitavyâmitraṃ hy etan mama /",
  "SA11sanss01u:670": "na maitraṃ /",
  "SA11sanss01u:671": "yo 'ham asyârthāya buddhaprajñaptāśikṣāyôddhuratād gatvâsmin putre 'tiriktataraṃ premôtpādayāmi /",
  "SA11sanss01u:672": "na tathânyeṣu satveṣu /",
  "SA11sanss01u:673": "tena tathā tathā cittam utpādayitavyaṃ yathā yathâsya",
  "SA11sanss01u:674": "sarvasatveṣu putrapremânugatā maitry- utpadyate /",
  "SA11sanss01u:675": "ātmakṣemânu ... maitry- utpadyate /",
  "SA11sanss01u:676": "evaṃ cânena yoniśaḥ pratyavekṣitavyaṃ /",
  "SA11sanss01u:677": "anyatâiṣâgata /",
  "SA11sanss01u:678": "anyato 'haṃ /",
  "SA11sanss01u:679": "sarvasatvâpi mama putrâbhūvan /",
  "SA11sanss01u:680": "ahaṃ ca sarvasatvānāṃ putro 'bhūvam /",
  "SA11sanss01u:681": "nêha saṃvidyate kaścit kasyacit ... paro vā /",
  "SA11sanss01u:682": "yāvad evaṃ hi gṛhapate /",
  "SA11sanss01u:683": "gṛhiṇā bodhisatvena na kasmiṃścid vastuni mamatvaṃ parigraho vā kartavyaḥ /",
  "SA11sanss01u:684": "nâdhyavasānaṃ /",
  "SA11sanss01u:685": "na niyatiḥ na tṛṣṇânuśayaḥ kartavyaḥ /",
  "SA11sanss01u:686": "sacet punar gṛhapate gṛhiṇaṃ bodhisatvaṃ yācanakôpasaṃkramya",
  "SA11sanss01u:687": "kiñcid eva vastu yāceta /",
  "SA11sanss01u:688": "saced asya vastv aparityaktaṃ bhavet /",
  "SA11sanss01u:689": "nâivaṃ cittaṃ nidhyāpayitavyaṃ /",
  "SA11sanss01u:690": "yady aham etad vastu parityajeyaṃ yadi vā na parityajeyam",
  "SA11sanss01u:691": "avaśyaṃ mamâitena vastunā vinābhāvo bhaviṣyati /",
  "SA11sanss01u:692": "akāmakena maraṇam upa-",
  "SA11sanss01u:693": "[ Bendall ed p20 ---> ]",
  "SA11sanss01u:694": "gantavyaṃ bhaviṣyati /",
  "SA11sanss01u:695": "etac ca vastu māṃ tyakṣyati ahaṃ câinaṃ tyakṣyāmi /",
  "SA11sanss01u:696": "etac ca vastu parityajyâhaṃ āttasāraḥ kālaṃ kariṣyāmi",
  "SA11sanss01u:697": "etac ca parityaktaṃ na me maraṇakāle cittaṃ paryādāya sthāsyati /",
  "SA11sanss01u:698": "etac ca me maraṇakāle prītiṃ prāmodyam avipratisāritāṃ ca",
  "SA11sanss01u:699": "janayiṣyati /",
  "SA11sanss01u:700": "sacet punar evam api samanvāharan śaknuyāt tad vastu parityaktum /",
  "SA11sanss01u:701": "tena sa yācanakaś catasṛbhiḥ saṃjñaptibhiḥ saṃjñapayitavyaḥ /",
  "SA11sanss01u:702": "katamābhiś catasṛbhiḥ /",
  "SA11sanss01u:703": "durbalas tāvad asmy aparipakvakuśalamūlaḥ /",
  "SA11sanss01u:704": "ādikarmiko mahāyāne /",
  "SA11sanss01u:705": "na cittasya vaśī parityāgāya /",
  "SA11sanss01u:706": "sôpādānadṛṣṭiko 'smi /",
  "SA11sanss01u:707": "ahaṃkāramamakāra-",
  "SA11sanss01u:708": "[ Cambridge MS f14a ---> ]",
  "SA11sanss01u:709": "sthitaḥ /",
  "SA11sanss01u:710": "kṣamasva satpuruṣa /",
  "SA11sanss01u:711": "mā paritāpsīs tathâhaṃ kariṣyāmi tathā pratipatsye /",
  "SA11sanss01u:712": "tathā vīryam ārapsye /",
  "SA11sanss01u:713": "yathâinaṃ ca tavâbhiprāyaṃ paripūrayiṣyāmi",
  "SA11sanss01u:714": "sarvasatvānāṃ cêti /",
  "SA11sanss01u:715": "evaṃ khalu gṛhapate /",
  "SA11sanss01u:716": "tena yācanakaḥ saṃjñapayitavyaḥ /",
  "SA11sanss01u:717": "etac ca saṃjñapanam upari doṣaparihārāyôktaṃ /",
  "SA11sanss01u:718": "mā bhūd bodhisatvasya tatrâprasādo bodhisatve vā",
  "SA11sanss01u:719": "yācanakasyêti /",
  "SA11sanss01u:720": "na tu mātsaryam evaṃ anavadyaṃ bhavati kutsitaṃ cêdaṃ bhagavatā bodhisatvānāṃ //",
  "SA11sanss01u:721": "yathâha bodhisatvaprātimokṣe /",
  "SA11sanss01u:722": "catvārême śāriputra dharmā bodhisatvānāṃ na saṃvidyante /",
  "SA11sanss01u:723": "katame catvāraḥ /",
  "SA11sanss01u:724": "śāṭhyaṃ bodhisatvānāṃ na saṃvidyate /",
  "SA11sanss01u:725": "mātsaryaṃ bodhisatvānāṃ na saṃvidyate /",
  "SA11sanss01u:726": "īrṣyāpaiśunyaṃ bodhisatvānāṃ na saṃvidyate /",
  "SA11sanss01u:727": "nâhaṃ śakto 'nuttarāṃ samyaksaṃbodhim abhisaṃboddhum",
  "SA11sanss01u:728": "iti /",
  "SA11sanss01u:729": "līnaṃ cittaṃ bodhisatvānāṃ na saṃvidyate /",
  "SA11sanss01u:730": "yasyême śāriputra catvāro dharmāḥ saṃvidyante sa",
  "SA11sanss01u:731": "paṇḍita.ir jñātavyaḥ /",
  "SA11sanss01u:732": "kuhako vatâyaṃ /",
  "SA11sanss01u:733": "lapako vatâyaṃ /",
  "SA11sanss01u:734": "naṣṭadharmo vatâyaṃ /",
  "SA11sanss01u:735": "saṃkleśadharmo vatâyaṃ lokâmiṣaguruko vatâyaṃ bhaktacoḍakaparamo vatâyam iti /",
  "SA11sanss01u:736": "tathā cittaśūrāḥ khalu punaḥ śāriputra bodhisatvā bhavanti /",
  "SA11sanss01u:737": "yāvat svahastaparityāgī bhavati pādaparityāgī /",
  "SA11sanss01u:738": "nāsāparityāgī /",
  "SA11sanss01u:739": "śīrṣaparityāgī /",
  "SA11sanss01u:740": "aṅgapratyaṅgaparityāgī /",
  "SA11sanss01u:741": "putraparityāgī /",
  "SA11sanss01u:742": "duhitṛparityāgī /",
  "SA11sanss01u:743": "bhāryāparityāgī /",
  "SA11sanss01u:744": "ratiparityāgī /",
  "SA11sanss01u:745": "parivāraparityāgī /",
  "SA11sanss01u:746": "cittaparityāgī /",
  "SA11sanss01u:747": "sukhaparityāgī /",
  "SA11sanss01u:748": "gṛhaparityāgī /",
  "SA11sanss01u:749": "vastuparityāgī /",
  "SA11sanss01u:750": "deśaparityāgī ratnaparityāgī /",
  "SA11sanss01u:751": "sarvasvaparityāgîti //",
  "SA11sanss01u:752": "[ Bendall ed p21 ---> ]",
  "SA11sanss01u:753": "evaṃ nārāyaṇaparipṛcchāyām apy uktaṃ /",
  "SA11sanss01u:754": "na tad vastûpādātavyaṃ yasmin",
  "SA11sanss01u:755": "[ Cambridge MS f14b ---> ]",
  "SA11sanss01u:756": "vastuni nâsya tyāgacittam",
  "SA11sanss01u:757": "utpadyate /",
  "SA11sanss01u:758": "na tyāgabuddhiḥ krameta /",
  "SA11sanss01u:759": "na sa parigrahaḥ parigrahītavyo yasmin parigrahe nôtsarjanacittam",
  "SA11sanss01u:760": "utpādayen na sa parivārôpādātavyo yasmin yācanakair yācyamānasya parigrahabuddhir utpadyate /",
  "SA11sanss01u:761": "na tad rājyam upādātavyaṃ na te bhogā na tad ratnam",
  "SA11sanss01u:762": "upādātavyaṃ yāvan na tat kiñcid vastûpādātavyaṃ /",
  "SA11sanss01u:763": "yasmin vastuni bodhisatvasyâparityāgabuddhir utpadyate //",
  "SA11sanss01u:764": "api tu khalu punaḥ kulaputra bodhisatvena mahāsatvenâivaṃ cittam",
  "SA11sanss01u:765": "utpādayitavyaṃ /",
  "SA11sanss01u:766": "ayaṃ mamâtmabhāvaḥ sarvasatvebhyaḥ parityaktaḥ",
  "SA11sanss01u:767": "utsṛṣṭaḥ /",
  "SA11sanss01u:768": "prāg eva bāhyāni vastūni yasya yasya satvasya yena yena yad yat",
  "SA11sanss01u:769": "kāryaṃ bhaviṣyati tasmai tasmai tad dāsyāmi",
  "SA11sanss01u:770": "satsaṃvidyamānaṃ hastaṃ hastârthikebhyo dāsyāmi pādaṃ pādârthikebhyo netraṃ netrârthikebhyo dāsyāmi /",
  "SA11sanss01u:771": "māṃsaṃ māṃsârthikebhyaḥ śoṇitaṃ śoṇitârthikebhyo majjānaṃ majjârthikebhyo 'ṅgapratyaṅgāny aṅgapratyaṅgârthikebhyaḥ śiraḥ śirorthikebhyaḥ parityakṣyāmi /",
  "SA11sanss01u:772": "kaḥ punar vādo bāhyeṣu vastuṣu yad uta",
  "SA11sanss01u:773": "dhanadhānyajātarūparajataratnâbharaṇahayagajarathavāhanagrāmanagaranigamajanapadarāṣṭrarājadhānīpattanadāsīdāsakarmakarapauruṣeyaputraduhitṛparivāreṣu /",
  "SA11sanss01u:774": "api tu khalu punar yasya yasya yena yena yad yat kāryaṃ bhaviṣyati",
  "SA11sanss01u:775": "tasmai tasmai satvāya tat tad deyaṃ saṃvidyamānaṃ dāsyāmi /",
  "SA11sanss01u:776": "aśocann avipratisārī avipākapratikāṅkṣī parityakṣyāmi /",
  "SA11sanss01u:777": "anapekṣo dāsyāmi satvânugrahāya satvakāruṇyena",
  "SA11sanss01u:778": "satvânukampayā teṣām eva satvānāṃ saṃgrahāya /",
  "SA11sanss01u:779": "yathā me 'mī satvāḥ saṃ-",
  "SA11sanss01u:780": "[ Cambridge MS f15a ---> ]",
  "SA11sanss01u:781": "gṛhītā bodhiprāptasya",
  "SA11sanss01u:782": "dharmajānakāḥ syur iti /",
  "SA11sanss01u:783": "peyālaṃ //",
  "SA11sanss01u:784": "tad yathâpi nāma kula-putra bhaiṣajyavṛkṣasya mūlato vā",
  "SA11sanss01u:785": "hriyamāṇasya gaṇḍataḥ śākhātaḥ tvaktaḥ patrato vā",
  "SA11sanss01u:786": "hriyamāṇasya",
  "SA11sanss01u:787": "puṣpataḥ phalataḥ sārato vā hriyamāṇasya nâivaṃ bhavati",
  "SA11sanss01u:788": "vikalpo /",
  "SA11sanss01u:789": "mūlato me hriyate yāvat sārato me hriyatae iti //",
  "SA11sanss01u:790": "api tu khalu punar avikalpâiva hīnamadhyôtkṛṣṭānāṃ satvānāṃ vyādhīn apanayati /",
  "SA11sanss01u:791": "evam eva kulaputra bodhisatvena mahāsatvenâsmiṃś cāturmahābhautike ātmabhāve bhaiṣajyasaṃjñôtpādayitavyā",
  "SA11sanss01u:792": "yeṣāṃ yeṣāṃ satvānāṃ yena yenârthaḥ tat tad eva me",
  "SA11sanss01u:793": "harantu hastaṃ hastârthinaḥ pādaṃ pādârthinêti",
  "SA11sanss01u:794": "pūrvavat //",
  "SA11sanss01u:795": "āryâkṣayamatisūtre 'pi deśitaṃ /",
  "SA11sanss01u:796": "ayam eva mayā kāyaḥ sarvasatvānāṃ kiṃkaraṇīyeṣu",
  "SA11sanss01u:797": "kṣapayitavyaḥ /",
  "SA11sanss01u:798": "tad yathâpi nāmêmāni bāhyāni catvāri mahābhūtāni",
  "SA11sanss01u:799": "pṛthivīdhātur abdhātus tejodhātur vāyudhātuś ca",
  "SA11sanss01u:800": "[ Bendall ed p22 ---> ]",
  "SA11sanss01u:801": "nānāsukhair nānāparyāyair nānârambaṇair nānôpakaraṇair nānāparibhogaiḥ satvānāṃ nānôpabhogaṃ gacchanti /",
  "SA11sanss01u:802": "evam evâham imaṃ kāyaṃ caturmahābhūtasamucchrayaṃ nānāsukhair nānāparyāyair nānârambaṇair nānôpakaraṇair nānāparibhogair vistareṇa sarvasatvānām",
  "SA11sanss01u:803": "upabhogyaṃ kariṣyāmîti /",
  "SA11sanss01u:804": "sêmam arthavaśaṃ saṃpaśyan kāyaduṣkhatāṃ ca",
  "SA11sanss01u:805": "pratyavekṣate",
  "SA11sanss01u:806": "kāyaduṣkhatayā ca na parikhidyate satvâvekṣayêti //",
  "SA11sanss01u:807": "āryavajradhvajasūtre 'py āha //",
  "SA11sanss01u:808": "iti hi bodhisatvâtmānaṃ sarvasatveṣu niryātayan",
  "SA11sanss01u:809": "sarvakuśalamūlôpakāritvena sarvasatvānāṃ kuśalamūlaiḥ samanvā-",
  "SA11sanss01u:810": "[ Cambridge MS f15b ---> ]",
  "SA11sanss01u:811": "haran",
  "SA11sanss01u:812": "pradīpasamam ātmānaṃ sarvasatveṣûpanayan sukhasamam",
  "SA11sanss01u:813": "ātmānaṃ sarvasatveṣv adhitiṣṭhan /",
  "SA11sanss01u:814": "dharmakukṣisamam ātmānaṃ sarvajagati saṃdhārayan",
  "SA11sanss01u:815": "ālokasamam",
  "SA11sanss01u:816": "ātmānaṃ sarvasatveṣv anugacchan jagatpratiṣṭhāpanasamam",
  "SA11sanss01u:817": "ātmānaṃ saṃpaśyan /",
  "SA11sanss01u:818": "kuśalamūlapratyayabhūtam ātmānaṃ sarvajagaty anugacchan /",
  "SA11sanss01u:819": "mitrasamam ātmānaṃ sarvasatveṣu niyojayamāno 'nuttarasukhamārgasamam ātmānaṃ sarvasatveṣu saṃdarśayamānaḥ anuttarasukhôpadhānasamam ātmānaṃ sarvasatveṣu pariśodhamānaḥ",
  "SA11sanss01u:820": "sūryasamam ātmānaṃ sarvajagati samīkurvāṇaḥ /",
  "SA11sanss01u:821": "evaṃdharmôpetam ātmānaṃ sarvasatveṣu prayacchan /",
  "SA11sanss01u:822": "yathākāmakaraṇīyavaśyam ātmānaṃ sarvaloke saṃpaśyann agracaityā bhaviṣyāmaḥ ... sarvajagatsthityātmānaṃ saṃpaśyan /",
  "SA11sanss01u:823": "samacittatāṃ sarvajagati niṣpādayan /",
  "SA11sanss01u:824": "sarvôpakaraṇatīrtham ātmānaṃ saṃpaśyan /",
  "SA11sanss01u:825": "sarvalokasukhadātāram ātmānaṃ pratyavekṣamāṇaḥ /",
  "SA11sanss01u:826": "sarvajagato dānapatim ātmānam adhimucyamānaḥ",
  "SA11sanss01u:827": "sarvalokajñānasamam ātmānaṃ kurvāṇaḥ bodhisatvacaryāprayuktam ātmānaṃ saṃjanayamānaḥ /",
  "SA11sanss01u:828": "yathāvāditathākāritvenâtmānaṃ niyojayamānaḥ /",
  "SA11sanss01u:829": "sarvajñatāsannāhasannadham ātmānaṃ pratyavekṣamāṇaḥ /",
  "SA11sanss01u:830": "pūrvanimantritaṃ cittam anupālayamānaḥ /",
  "SA11sanss01u:831": "pratipattau câtmānaṃ sthāpayamāno bo-",
  "SA11sanss01u:832": "[ Bendall ed p23 ---> ]",
  "SA11sanss01u:833": "dhisatvatyāgacittatāṃ manasi kurvāṇôdyānabhūtam ātmānaṃ sarvasatveṣu saṃpaśyan /",
  "SA11sanss01u:834": "dharmaratibhūtam ātmānaṃ sarvalokeṣv ādarśayamānaḥ",
  "SA11sanss01u:835": "[ Cambridge MS f16a ---> ]",
  "SA11sanss01u:836": "saumanasyadātāram ātmānaṃ sarvasatvānām adhitiṣṭhan /",
  "SA11sanss01u:837": "anantaprītisaṃjananam ātmānaṃ sarvajagato niryātayamānaḥ",
  "SA11sanss01u:838": "sarvaśukladharmāya dvārabhūtam ātmānaṃ sarvaloke",
  "SA11sanss01u:839": "saṃdhārayamānaḥ /",
  "SA11sanss01u:840": "buddhabodhidātāram ātmānaṃ sarvasatvānāṃ praṇidadhat /",
  "SA11sanss01u:841": "pitṛsamam ātmānaṃ sarvaprajāyāṃ niyojayamānaḥ /",
  "SA11sanss01u:842": "sarvôpakaraṇâvaikalyâdhikaraṇam ātmānaṃ sarvasatvadhātau",
  "SA11sanss01u:843": "pratiṣṭhāpayamānaḥ //",
  "SA11sanss01u:844": "iti hi bodhisatvâtmānam upasthāyakatvāya dadānaḥ",
  "SA11sanss01u:845": "yācanakeṣu",
  "SA11sanss01u:846": "nīcamanasikāracitto bhūmyâstaraṇâdhiṣṭhānacetā dharaṇisamasarvaduṣkhasahanamanasikārapravṛttaḥ",
  "SA11sanss01u:847": "sarvasatvôpasthānâklāntamānasaprayukto bālajanaduṣkṛtasthiraḥ",
  "SA11sanss01u:848": "sthāvarâdhivāsanajātyaḥ asthitaḥ kuśalamūlâbhiyuktaḥ",
  "SA11sanss01u:849": "aprayuktasarvalokadhātûpasthānaḥ karṇo nāsā",
  "SA11sanss01u:850": "saṃparityajan",
  "SA11sanss01u:851": "yācanakebhyôpasaṃkrāntebhyo bodhisatvacaryôpāttatathāgatakulakulīnasaṃbhūtacittaḥ sarvabodhisatvânusmaraṇavihāraprasṛto 'sārāt sarvatrailokyāt sa ... tyavekṣamāṇaḥ",
  "SA11sanss01u:852": "svaśarīrânadhyavasitasantānaḥ aniketasarvabuddhadharmânusmṛtivihāry- asārāc charīrāt sārâdānâbhiprāyêti hi",
  "SA11sanss01u:853": "bodhisatvo jihvāṃ yācitaḥ samāno ma ... vātā premaṇīyayā",
  "SA11sanss01u:854": "maitryôpacāravitatayā bhadre siṃhâsane rājârhe niṣādya",
  "SA11sanss01u:855": "taṃ yācanakam abhibhāṣate dṛṣṭaḥ /",
  "SA11sanss01u:856": "ariṣṭacitto bhūtvâkṣatacitto 'nupahatacitto mahâtman salā ... ci-",
  "SA11sanss01u:857": "[ Cambridge MS f16b ---> ]",
  "SA11sanss01u:858_0": "tto buddhavaṃśasaṃbhūtacitto 'lulitasantānacitto mahāsthāmabalâdhāno 'nadhyavasitaśarīracitto",
  "SA11sanss01u:858_1": "'nabhiniviṣṭavacanacitto jānumaṇḍalapraṣṭhitakāyo bhūtvā svakān mukhāj jihvā ...",
  "SA11sanss01u:858_2": "yācanakasya sarvaśarīram",
  "SA11sanss01u:859": "adhīnaṃ kṛtvā vācaṃ pramuñcan snigdhāṃ mṛdvīṃ premaṇīyāṃ maitryôpacārāṃ /",
  "SA11sanss01u:860": "gṛhāṇa tvaṃ mama jihvāṃ yathā kāmakaraṇīyāṃ kuru /",
  "SA11sanss01u:861": "tathā kuru yathā tvaṃ prīto bhavasi",
  "SA11sanss01u:862": "[ Bendall ed p24 ---> ]",
  "SA11sanss01u:863": "prītamānasâtmanā",
  "SA11sanss01u:864": "pramudito hṛṣṭaḥ prītisaumanasyajātêti sa śiraḥ",
  "SA11sanss01u:865": "parityajan",
  "SA11sanss01u:866": "sarvadharmâgraśiraḥ paramajñānam avataran",
  "SA11sanss01u:867": "sarvasatvaparitrāṇa śirobodhi ... gacchan",
  "SA11sanss01u:868": "sarvajagadagryaśiraḥ",
  "SA11sanss01u:869": "anupamajñānam abhilaṣan sarvadikchiraḥ prāptuṃ jñānarājam",
  "SA11sanss01u:870": "adhimucyamāno 'nuttarasarvadharmâiśvaryaśīrṣatāṃ paripūrayitukāmo 'nantayācanakaprītiparisphuṭacetā /",
  "SA11sanss01u:871": "iti hi bodhisatvo hastapādān parityajan yācanakebhyaḥ",
  "SA11sanss01u:872": "śraddhāhastaprayuktenânugraha cāritreṇa",
  "SA11sanss01u:873": "bodhisatvasiṃhavikramatyāgapratatapāṇinā",
  "SA11sanss01u:874": "vyavasargâbhiratena",
  "SA11sanss01u:875": "hastapādaparityāgena mahāpratiṣṭhānakramatalavyatihāreṇa",
  "SA11sanss01u:876": "bodhisatvacaryâdhyavasāyena vedanânupahatatayā",
  "SA11sanss01u:877": "dānaprasādaśaktyā vimalacittôtpādasaṃvaro niṣparyavasthānajñā-",
  "SA11sanss01u:878": "[ Cambridge MS f17a ---> ]",
  "SA11sanss01u:879": "nadharmaśarīrâchinnâbhinnâluptakāyasaṃjñaḥ anīcacittaḥ sarvamārakarmâkalyāṇamitrôpastabdhavṛṃhitacetāḥ",
  "SA11sanss01u:880": "sarvabodhisatvasaṃvarṇitâikatyāganiryāṇêti hi bodhisatvaḥ svaśarīram ākṣipya rudhiram",
  "SA11sanss01u:881": "anuprayacchan yācanakebhyaḥ praharṣitabodhicitto /",
  "SA11sanss01u:882": "bodhisatvacaryâbhilaṣitacitto 'paryāttaveditacittaḥ",
  "SA11sanss01u:883": "sarvayācanakâbhilaṣitacittaḥ sarvapratigrāhakâvidviṣṭacittaḥ",
  "SA11sanss01u:884": "sarvabodhisatvatyāgapratipatpratipanno 'nivarttyayā",
  "SA11sanss01u:885": "prītiprasrabdhyā svaśarīrânapekṣacittaḥ svaśarīrād rudhiram",
  "SA11sanss01u:886": "anuprayacchan jñānâyatanamahāyānaprasṛtacetā mahāyānâvinaṣṭamanêṣṭamanās tuṣṭamanāḥ prītamanāḥ",
  "SA11sanss01u:887": "muditamanā maitry-manāḥ sukhamanāḥ prasannamanāḥ",
  "SA11sanss01u:888": "pramuditaprītisaumanasyajāto majjāmāṃsaṃ svaśarīrāt parityajan",
  "SA11sanss01u:889": "yācanakebhyaḥ kalyāṇatyāgayā /",
  "SA11sanss01u:890": "yācakâbhilaṣitayā vācā tān yācakān abhilapan /",
  "SA11sanss01u:891": "gṛhṇantu bhavanto mama śarīrān majjāmāṃsaṃ yathā",
  "SA11sanss01u:892": "kāmakaruṇāyā tulyaprītivivarddhanena tyāgacittena /",
  "SA11sanss01u:893": "bodhisatvavijñagaṇaniṣevitena mahākuśalamūlena loka-",
  "SA11sanss01u:894": "[ Bendall ed p25 ---> ]",
  "SA11sanss01u:895": "malâpakarṣitena pravareṇâdhyāśayena /",
  "SA11sanss01u:896": "sarvabodhisatvasamatôpāttair mahādānârambhair manasâkāṅkṣitaiḥ sarvayācakair ananutāpyacittair dānavastubhiḥ",
  "SA11sanss01u:897": "apratyavekṣitena karmavipākapratyayena",
  "SA11sanss01u:898": "sarvalokadhātvavimukhayā",
  "SA11sanss01u:899": "sarvabuddhakṣetrâlaṃkāravyūhapūjayā",
  "SA11sanss01u:900": "sarvajagadabhimukhayā",
  "SA11sanss01u:901": "karuṇāparitrāṇatayā /",
  "SA11sanss01u:902": "sarvabuddhabodhyabhimukhayā /",
  "SA11sanss01u:903": "daśabala ...",
  "SA11sanss01u:904": "[ Cambridge MS f17b ---> ]",
  "SA11sanss01u:905": "cāraṇayâtītânāgatapratyutpannasarvabodhisatvâbhimukhayâikakuśalamūlaparicaryayā sarvavaiśāradyâbhimukhenârṣabhasiṃhanādanadanena tryadhvâbhimukhena /",
  "SA11sanss01u:906": "sarvâdhvasamatājñānena ... lokâbhimukhenâparântakoṭīgatakalpavyavasāyena bodhisatvapraṇidhānenâparitrasyanâbhimukhenâkhedacittôtpādena bodhisatvaḥ svahṛdayaṃ parityajan",
  "SA11sanss01u:907": "yācanakebhyo dānavaśaśikṣitacittaḥ",
  "SA11sanss01u:908": "pāramitāniṣpādanacittaḥ",
  "SA11sanss01u:909": "sarvabodhisatvadānânuddhatasupratiṣṭhitacittaḥ /",
  "SA11sanss01u:910": "adhiṣṭhānasarvayācanakapratimānanacittaḥ /",
  "SA11sanss01u:911": "adhyāśayaṃ pariśodhayamānaḥ /",
  "SA11sanss01u:912_0": "sarvajagatparipācananidānaṃ mahāpraṇidhānaṃ pratipadyamāno bodhisatvacaryāyāṃ saṃvasamānaḥ",
  "SA11sanss01u:912_1": "sarvajñatāsaṃbhāraṃ saṃbharamāṇaḥ praṇidhim ariñcan so 'tra yakṛtbukkāphupphuṣaṃ",
  "SA11sanss01u:912_2": "yācakebhyaḥ parityajan yācanakâbhiprasannayā",
  "SA11sanss01u:913": "dṛṣṭyā",
  "SA11sanss01u:914": "prasannaprītyākārair netrair bodhisatvaniryātena premṇâvyutthitamanasikāreṇa tyāgenâsārāt kāyāt",
  "SA11sanss01u:915": "supratyavekṣitena sārâdānacittena śmaśānaparyantena",
  "SA11sanss01u:916": "kāyânusmṛtimanasikāreṇa vṛkaśṛgālaśvabhakṣyaṃ śarīraṃ pratyavekṣamāṇaḥ parabhaktimanasikṛtayā /",
  "SA11sanss01u:917": "śarīrânityatayâpaviddhaśarīreṇa parabhaktacetanena",
  "SA11sanss01u:918": "evaṃ dharmamanasikāraprayukto bodhisatvas tān yācanakān",
  "SA11sanss01u:919": "animiṣaṃ prekṣamāṇâivaṃ cittam utpādayati /",
  "SA11sanss01u:920": "yadi câham etadyācanakasyâitaccharīrād antraṃ yakṛtbukkāphuṣphuṣaṃ dadyāṃ /",
  "SA11sanss01u:921": "yadi vā na dadyāṃ /",
  "SA11sanss01u:922": "āyuḥkṣayaparyante nâiṣo-",
  "SA11sanss01u:923": "[ Cambridge MS f18a ---> ]",
  "SA11sanss01u:924": "nityaḥ śmaśānaparyavasāna-",
  "SA11sanss01u:925": "[ Bendall ed p26 ---> ]",
  "SA11sanss01u:926": "iti /",
  "SA11sanss01u:927": "sâivaṃ manasikārasaṃtoṣitena santānenâivaṃ dharmajñānenâśayena kalyāṇamitrasaṃjñâdhiṣṭhitena",
  "SA11sanss01u:928": "yācanakadarśanenâsārāt kāyāt sāram ādātukāmo dharmakāmatayā",
  "SA11sanss01u:929": "svamāṃsān nakhaṃ parityajann eva tatkuśalamūlaṃ pariṇāmayatîty ātmabhāvôtsargaṃ kṛtvā //",
  "SA11sanss01u:930": "bhogapuṇyôtsargo 'py atrâivôkteḥ /",
  "SA11sanss01u:931": "iti hi bodhisatvo nānādakṣiṇīyapratigrāhakeṣv anyânyapudgaladigāgateṣv aprameyakṛpaṇavanīpakeṣu",
  "SA11sanss01u:932": "bodhisatvaśravâgateṣu bodhisatvaśabdaṃ śrutvâgateṣu",
  "SA11sanss01u:933": "bodhisatvapratyayâvakāśagateṣu bodhisatvadānapūrvaṃ praṇidhānaśruteṣu /",
  "SA11sanss01u:934": "bodhisatvapraṇidhānacittanimantriteṣu /",
  "SA11sanss01u:935": "sarvatyāgamanasâbhilaṣiteṣu",
  "SA11sanss01u:936": "tṛptayācanakapratimānanācetanâgatayācanakakṣamāpaṇacetano /",
  "SA11sanss01u:937": "mayâiva tatra diśaṃ gatvā yūyaṃ pratimānayitavyâbhaviṣyata yena yuṣmākam āgamanaklamo na syāt /",
  "SA11sanss01u:938": "evaṃ samṛddhapraṇipātena kṣamayati sarvayācanakān",
  "SA11sanss01u:939": "kṣamayitvā",
  "SA11sanss01u:940": "snāpayitvā viśrāmitaśarīrān kṛtvā tebhyo yadṛcchayôpakaraṇaṃ pratipādayati /",
  "SA11sanss01u:941": "yad idaṃ maṇirathān",
  "SA11sanss01u:942": "jambudvīpakalyāṇakanyāratnaparipūrṇān",
  "SA11sanss01u:943": "yad idaṃ suvarṇarathān",
  "SA11sanss01u:944": "janapadaviśuddhakanyāratnaparipūrṇān /",
  "SA11sanss01u:945": "yad idaṃ vaiḍūryarathān vânukulagītavādyasaṃpravāditaparipūrṇān /",
  "SA11sanss01u:946": "evaṃ sphaṭikarathān",
  "SA11sanss01u:947": "sumukhasuveśadhārisvalaṃkṛtarūpān",
  "SA11sanss01u:948": "apratikūladarśanacaturakanyāratnaparipūrṇān iti /",
  "SA11sanss01u:949": "tathâtrâiva deśitaṃ maṇirathān vā dadānaḥ",
  "SA11sanss01u:950": "sarvaratnajālasaṃchannān ājāneyahastyupetān /",
  "SA11sanss01u:951": "[ Cambridge MS f18b ---> ]",
  "SA11sanss01u:952": "savāhanān /",
  "SA11sanss01u:953": "candanarathān dadāno ratnacakrarathyaprayuktān",
  "SA11sanss01u:954": "ratnasiṃhâsanapratiṣṭhitān yāvan nānāratnachatrasaṃchannavyūhān",
  "SA11sanss01u:955": "ratnavitānavitatasaṃchannān dhvajapatākâlaṃkṛtacaturdi-",
  "SA11sanss01u:956": "[ Bendall ed p27 ---> ]",
  "SA11sanss01u:957": "kkān",
  "SA11sanss01u:958": "nānāgandhavidhūpita ... sāragandhânulepânuliptān /",
  "SA11sanss01u:959": "sarvapuṣpavyūhâvakīrṇān kanyāśatasahasraratnasūtraprakarṣitān abhrāntagamanān abhrântasamavāhanaprayuktān /",
  "SA11sanss01u:960": "yāvad apratikūlamanojñapravātagandhān",
  "SA11sanss01u:961": "suduhitṛputravacanôpacāraprayuktān /",
  "SA11sanss01u:962": "vividhagandhacūrṇasambhṛtakṛtôpacārān iti //",
  "SA11sanss01u:963": "punar atrâivâha /",
  "SA11sanss01u:964": "ātmānaṃ ca sarvasatvānāṃ niryātayann upasthānaṃ vā",
  "SA11sanss01u:965": "sarvabuddhānām upādadāno rājyaṃ vā parityajan",
  "SA11sanss01u:966": "paṭabhedakaṃ vā nagararājadhānīṃ sarvâlaṃkārabhūṣitāṃ yathârhaṃ vā yācanakeṣu sarvaparivāraṃ parityajan",
  "SA11sanss01u:967": "putraduhitṛbhāryāṃ vā dadāno yācanakebhyaḥ sarvagṛhaṃ vâpasṛjan /",
  "SA11sanss01u:968": "yāvat sarvôpabhogaparibhogān vā dadānaḥ /",
  "SA11sanss01u:969": "evaṃ pānadānaṃ rasadānam api bodhisatvo dadāno vividhān",
  "SA11sanss01u:970": "kalyāṇān udārān viśuddhān avikalāṃs tiktāṃl lavaṇān",
  "SA11sanss01u:971": "kaṭakān kaṣāyān nānārasâgrôpetān susnigdhān",
  "SA11sanss01u:972": "vividharasavidhinôpetān dhātukṣobhaṇasamatāsthāpanān",
  "SA11sanss01u:973": "cittaśarīrabalôpastambhanān prītiprasādaprāmodyakalpatājananān /",
  "SA11sanss01u:974": "yāvat sarvaparôpakramapratiṣedhakān",
  "SA11sanss01u:975": "sarvavyādhisamanârogyasaṃjananān /",
  "SA11sanss01u:976": "evaṃ vastradānaṃ puṣpadānaṃ gandhadānaṃ vilepanadānaṃ mālyadānaṃ /",
  "SA11sanss01u:977": "śayanadānam āvāsadānam apāśrayadānaṃ pradīpadānaṃ ca /",
  "SA11sanss01u:978": "glānapratyayabhaiṣajya-",
  "SA11sanss01u:979": "[ Cambridge MS f18b ---> ]",
  "SA11sanss01u:980": "pariṣkārān bodhisatvo 'nuprayacchan",
  "SA11sanss01u:981_0": "yāvan nānābhājanāni vividhasaṃbhārāṇy anekakāṃsyapātrīr aprameyasaṃbhārôpacitā hiraṇyasuvarṇarūpyacūrṇaparipūrṇās",
  "SA11sanss01u:981_1": "tāni buddhebhyo bhagavadbhyo dadāno 'cintyadakṣiṇīyâdhimuktacetā bodhisatvaratnebhyo vā dadānaḥ /",
  "SA11sanss01u:982": "kalyāṇamitrasudurlabhacittôtpādenâryasaṃghāya vā",
  "SA11sanss01u:983": "dadānaḥ /",
  "SA11sanss01u:984": "buddhaśāsanôpastambhāya pudgalāya vā dadānaḥ /",
  "SA11sanss01u:985": "śrāvakapratyekabuddhebhyo vâryaguṇasuprasannacittatayā",
  "SA11sanss01u:986": "mātāpitṛbhyāṃ dadāno /",
  "SA11sanss01u:987": "guruśuśrūṣôpasthānacittatayâcāryagurudakṣiṇīyebhyo vā",
  "SA11sanss01u:988": "dadānas tatra tatra gurusaṃbhārâvavādaśikṣaṇaprayuktaḥ /",
  "SA11sanss01u:989": "aśanavasanaṃ vā kṛpaṇavanīpakayācanakebhyo dadānaḥ /",
  "SA11sanss01u:990": "sarvasatvâpratihatacakṣur maitrīparibhāvitacittatayā /",
  "SA11sanss01u:991": "peyālaṃ //",
  "SA11sanss01u:992": "iti hi bodhisatvo hastyājāneyān dadānaḥ",
  "SA11sanss01u:993": "saptâṅgasupratiṣṭhitān /",
  "SA11sanss01u:994": "ṣaṣṭihā-",
  "SA11sanss01u:995": "[ Bendall ed p28 ---> ]",
  "SA11sanss01u:996": "yanān ṣaḍgantrôpetān padmavarṇān mukhaviśuddhān",
  "SA11sanss01u:997": "suvarṇâlaṃkārān hemajālapraticchannaśarīrān",
  "SA11sanss01u:998": "nānāratnavicitrâlaṃkārajālaśuṇḍaprakṣiptavyūhān",
  "SA11sanss01u:999": "suvarṇakalyāṇān",
  "SA11sanss01u:1000": "kalyāṇacārudarśanān /",
  "SA11sanss01u:1001": "aklāntayojanasahasragamanôpacārān aśvâjāneyān vā",
  "SA11sanss01u:1002": "dadānaḥ /",
  "SA11sanss01u:1003": "sukhavāhanasukhaśarīrôpetān anujavasaṃpannāṃś caturdiggamanâhārajavôpetān ārohasaṃpannān divyakalyāṇacārusadṛśasarvavibhūṣaṇôpetān /",
  "SA11sanss01u:1004": "sa tān dadānaḥ parityajan gauraveṇa gurujanebhyaḥ",
  "SA11sanss01u:1005": "kalyāṇamitramātāpitṛbhyaḥ kṛpaṇavanīpakayācanakebhyaḥ",
  "SA11sanss01u:1006": "sarvajagatpratigrāhakabhyo muktacittayā dadāno /",
  "SA11sanss01u:1007": "nâgṛhītacittatayâvasṛjan mahākaruṇāparisphuṭena",
  "SA11sanss01u:1008": "santānena mahātyāgaparimāṇabo-",
  "SA11sanss01u:1009": "[ Cambridge MS f19b ---> ]",
  "SA11sanss01u:1010": "dhisatvaguneṣu pratipadyamāno 'bhijātabodhisatvâdhyāśayān pariśodhayamāno yāvad iti hi",
  "SA11sanss01u:1011": "bodhisatvâsanadānaṃ dadānaḥ parityajan",
  "SA11sanss01u:1012": "rājabhadrâsanāni",
  "SA11sanss01u:1013": "vaiḍūryapādakāni siṃhapratiṣṭhitāni",
  "SA11sanss01u:1014": "suvarṇasūtraratnajālavitānāny anekacīvarasparśôpetaprajñaptāni",
  "SA11sanss01u:1015": "sarvasāragandhavāsitôpacārāṇi vicitramaṇirājasamucchritadhvajāny anekaratnakoṭīniyutaśatasahasrâlaṃkāravyūhāni",
  "SA11sanss01u:1016": "hemajālavitānavitatāni",
  "SA11sanss01u:1017": "suvarṇakiṅkiṇījālasaṃghaṭitamanojñanādanirghoṣaśabdāni mahāntyâsanāny abhyudgato dviddhacakṣurdaśanāny ekachatramahāpṛthivy-anuśāsananiṣadanâbhiṣiktāni /",
  "SA11sanss01u:1018": "sarvarājyâiśvaryâdhipateyaniyataniṣadyâpratihatacakraśāsanânuśāsanasarvarājâdhipateye pravarttate /",
  "SA11sanss01u:1019": "evaṃ yāvad iti hi bodhisatvaś chatrāṇi dadānaḥ parityajan",
  "SA11sanss01u:1020": "mahāratnavyūhapratimaṇḍitāni ratnadaṇḍāni",
  "SA11sanss01u:1021": "kiṅkiṇījālasaṃchannāni /",
  "SA11sanss01u:1022": "ratnasūtrakarṇakaṇṭhâva-",
  "SA11sanss01u:1023": "[ Bendall ed p29 ---> ]",
  "SA11sanss01u:1024": "līvināmitavaiḍūryamaṇihārâbhipralambitāni nandīghoṣamanojñaśabdôpacārāṇi",
  "SA11sanss01u:1025": "hemajālâbhyantaraviśuddhachadanāni",
  "SA11sanss01u:1026": "ratnaśalākâlaṃkāraśatasahasravitatāni ratnakoṣasandhāritāny agurucandanāny ekasāravaragandhakoṭīniyutaśatasahasravidhūpitavāsitôpacārāṇi",
  "SA11sanss01u:1027": "jāmbunadaprabhāsvaraśuddhāni /",
  "SA11sanss01u:1028_0": "tādṛśānāṃ chatrāṇām anekakoṭīniyutaśatasahasrâlaṃkārāṇāṃ tadatiriktāni câsaṃkhyeyakoṭīniyutaśatasahasrâlaṃkārāṇy",
  "SA11sanss01u:1028_1": "anapekṣacitto dadānaḥ parityajann avasṛjann anuprayacchan saṃmukhībhūtebhyo vā satvasārebhyo",
  "SA11sanss01u:1028_2": "nirvṛtānāṃ vā tathāgatānāṃ caityâlaṃkārāya /",
  "SA11sanss01u:1029": "dharmaparyeṣṭaye bodhisatvakalyāṇamitre-",
  "SA11sanss01u:1030": "[ Cambridge MS f20a ---> ]",
  "SA11sanss01u:1031": "bhyo vâbhijātabodhisatvadharmabhāṇakebhyo vā mātāpitṛbhyāṃ vā saṃgharatne",
  "SA11sanss01u:1032": "vā",
  "SA11sanss01u:1033": "sarvabuddhaśāsane vā yāvat sarvapratigrāhakebhyaḥ sâivaṃ tatkuśalamūlaṃ pariṇāmayati //",
  "SA11sanss01u:1034": "yathā tāvat prathamāyām eva pariṇāmanāyāṃ sarvakuśalamūlaprastāveṣûpadiṣṭaṃ /",
  "SA11sanss01u:1035": "evaṃ praṇidhānam utpādayati /",
  "SA11sanss01u:1036": "katham etāni kuśalamūlāni sarvajagadupajīvyāny upakāribhūtāni",
  "SA11sanss01u:1037": "bhaveyur viśuddhadharmaparyavasānāni yena sarvasatvānām",
  "SA11sanss01u:1038": "etaiḥ",
  "SA11sanss01u:1039": "kuśalamūlair narakâpāyapratiprasrabdhir bhavati /",
  "SA11sanss01u:1040": "tairyagyonikayāmalaukikād duṣkhaskandhān nivarttayeyuḥ /",
  "SA11sanss01u:1041": "sa tāni kuśalamūlāni pariṇāmayann evaṃ tatkuśalamūlaṃ pariṇāmayati /",
  "SA11sanss01u:1042": "anenâhaṃ kuśalamūlena sarvasatvānāṃ nayanaṃ bhaveyaṃ sarvaduṣkhaskandhavinivarttanāya /",
  "SA11sanss01u:1043": "sarvasatvānāṃ trāṇaṃ bhaveyaṃ sarvakleśaparimocanatayā /",
  "SA11sanss01u:1044": "sarvasatvānāṃ śaraṇaṃ bhaveyaṃ sarvabhayârakṣaṇatayā /",
  "SA11sanss01u:1045": "sarvasatvānāṃ gatir bhaveyaṃ sarvabhūmyanugamanatayā /",
  "SA11sanss01u:1046": "sarvasatvānāṃ parāyaṇaṃ bhaveyam",
  "SA11sanss01u:1047": "atyantayogakṣemapratilambhatayā /",
  "SA11sanss01u:1048": "sarvasatvānāṃ āloko bhaveyaṃ vitimirajñānasaṃdarśanatayā /",
  "SA11sanss01u:1049": "sarvasatvānāṃ ulkā bhaveyam",
  "SA11sanss01u:1050": "avidyātamoandhakāravinivarttanatayā /",
  "SA11sanss01u:1051": "sarvasatvānāṃ pradyoto bhaveyam",
  "SA11sanss01u:1052": "atyantaviśuddhipratiṣṭhāpanatayā /",
  "SA11sanss01u:1053": "sarvasatvānāṃ nāyako bhaveyam",
  "SA11sanss01u:1054": "acintyadharmanayâvatāraṇatayā /",
  "SA11sanss01u:1055": "sarvasatvānāṃ pariṇāyako bhaveyam",
  "SA11sanss01u:1056": "anāvaraṇajñānaskandhôpanayanatayā /",
  "SA11sanss01u:1057": "peyālaṃ //",
  "SA11sanss01u:1058": "tac câdhyāśayataḥ pariṇāmayati na vacanamātreṇa /",
  "SA11sanss01u:1059": "tac côdagracittaḥ pariṇāmayati /",
  "SA11sanss01u:1060": "hṛṣṭacittaḥ pariṇāmayati /",
  "SA11sanss01u:1061": "prasannacittaḥ pariṇāmayati /",
  "SA11sanss01u:1062": "pramu-",
  "SA11sanss01u:1063": "[ Bendall ed p30 ---> ]",
  "SA11sanss01u:1064": "ditacittaḥ snigdhacittaḥ pariṇāmayati /",
  "SA11sanss01u:1065": "maitracittaḥ prema-",
  "SA11sanss01u:1066": "[ Cambridge MS f20b ---> ]",
  "SA11sanss01u:1067": "cittaḥ anugrahacitto hitacittaḥ sukhacittaḥ",
  "SA11sanss01u:1068": "pariṇāmayati /",
  "SA11sanss01u:1069": "tac câivaṃ pariṇāmayati /",
  "SA11sanss01u:1070": "idaṃ mama kuśalamūlaṃ sarvasatvānāṃ gativiśuddhaye",
  "SA11sanss01u:1071": "saṃvarteta /",
  "SA11sanss01u:1072": "upapattiviśuddhaye saṃvartteta /",
  "SA11sanss01u:1073": "puṇyamāhātmyaviśuddhaye saṃvartteta /",
  "SA11sanss01u:1074": "anabhibhūtatāyāṃ saṃvartteta /",
  "SA11sanss01u:1075": "aparyādānatāyāṃ saṃvartteta /",
  "SA11sanss01u:1076": "durāsadacittatāyāṃ saṃvartteta /",
  "SA11sanss01u:1077": "smṛtyapramoṣatāyāṃ saṃvartteta /",
  "SA11sanss01u:1078": "gatimativiniścayatāyāṃ saṃvartteta /",
  "SA11sanss01u:1079": "buddhyapramāṇatāyāṃ saṃvartteta /",
  "SA11sanss01u:1080": "kāyakarmamanaskarmasarvaguṇâlaṃkāraparipūryāṃ saṃvartteta //",
  "SA11sanss01u:1081": "anena me kuśalamūlena te sarvasatvāḥ sarvabuddhān",
  "SA11sanss01u:1082": "ārāgayeyur ārāgayitvā ca mā virāgayeyuḥ /",
  "SA11sanss01u:1083": "teṣu ca buddheṣu bhagavatsu prasādam abhedyaṃ pratilabheran /",
  "SA11sanss01u:1084": "teṣāṃ ca tathāgatānām arhatāṃ samyaksaṃbuddhānām antike",
  "SA11sanss01u:1085": "dharmadeśanāṃ śṛṇuyuḥ /",
  "SA11sanss01u:1086": "śrutvā ca sarvā vimatīr vinivarttayeyuḥ /",
  "SA11sanss01u:1087": "yathāśrutaṃ ca saṃdhārayeyuḥ /",
  "SA11sanss01u:1088": "sandhārayantaś ca pratipattyā saṃpādayeyuḥ /",
  "SA11sanss01u:1089": "tāṃś ca tathāgatān ārādhayeyuḥ /",
  "SA11sanss01u:1090": "cittakarmaṇyatāṃ ca pratilabheran /",
  "SA11sanss01u:1091": "anavadyāni karmāṇi samudānayeyuḥ /",
  "SA11sanss01u:1092": "mahatsu ca kuśalamūleṣv ātmānaṃ pratiṣṭhāpayeyur atyantaṃ ca",
  "SA11sanss01u:1093": "dāridryaṃ vinivarttayeyuḥ sapta dhanapratilambhāṃś ca",
  "SA11sanss01u:1094": "paripūrayeyuḥ sarvabuddhānāṃ cânuśikṣayeyuḥ",
  "SA11sanss01u:1095": "kalyāṇêndriyapratilambhaṃ câdhigaccheyuḥ /",
  "SA11sanss01u:1096": "udārâdhimuktisamatāṃ ca pariniṣpādayeyuḥ /",
  "SA11sanss01u:1097": "sarvajñajñāne câvakāśaṃ pratilabheran /",
  "SA11sanss01u:1098": "apratihatacakṣuṣmattāṃ ca sarvajagaty utpādayeyuḥ /",
  "SA11sanss01u:1099": "lakṣaṇâlaṃkṛtatāṃ ca kāyapratipūriṃ pratilabheran /",
  "SA11sanss01u:1100": "sarvaguṇâlaṅkāraṃ ca vākyaviśuddhiṃ pari-",
  "SA11sanss01u:1101": "[ Cambridge MS f21a ---> ]",
  "SA11sanss01u:1102": "gṛhṇīyuḥ /",
  "SA11sanss01u:1103": "saṃvṛtêndriyatāṃ daśabalaprayuktāṃ cittakalyatāṃ samudānayeyuḥ /",
  "SA11sanss01u:1104": "ani-",
  "SA11sanss01u:1105": "[ Bendall ed p31 ---> ]",
  "SA11sanss01u:1106": "ścitavihāratāṃ ca paripūrayeyuḥ /",
  "SA11sanss01u:1107": "yena ca sukhôpadhānena sarvabuddhāḥ samanvāgatās tatsukhôpadhānapratilabdhāḥ sarvasatvā bhaveyur iti //",
  "SA11sanss01u:1108": "yathā ṣaṣṭhī pariṇāmanôktena vidhinā pariṇāmayati /",
  "SA11sanss01u:1109": "sarvasatvā /",
  "SA11sanss01u:1110": "jñānâhārād bhavantu asaṅgaprayuktacetasaḥ /",
  "SA11sanss01u:1111": "āhāraprajñâtāpino 'nadhyavasitâhārāḥ",
  "SA11sanss01u:1112": "prītibhakṣānirāmiṣâhārā yāvat kāmatṛṣṇāvinivarttakāḥ /",
  "SA11sanss01u:1113": "sarvasatvāḥ dharmarasameghapravarṣakā bhavantu /",
  "SA11sanss01u:1114": "anuttaradharmaratiprīṇitasantānāḥ /",
  "SA11sanss01u:1115": "sarvasatvāḥ sarvarasâgrajihvā bhavantu rasanimittā grahītāraḥ sarvabuddhadharmacittanaprayuktāḥ",
  "SA11sanss01u:1116": "avipannayānâgrayānôttamayānāḥ śīghrayānā mahāyānāḥ /",
  "SA11sanss01u:1117": "sarvasatvâtṛptadarśanā bhavantu",
  "SA11sanss01u:1118": "buddhaprītipratilabdhāḥ /",
  "SA11sanss01u:1119": "sarvasatvāḥ sarvakalyāṇamitradarśanânupahatasantānā bhavantu /",
  "SA11sanss01u:1120": "sarvasatvâgadabhaiṣajyarājôpadarśanā bhavantu /",
  "SA11sanss01u:1121": "sarvasatvāḥ kleśaviṣavinivarttakāḥ /",
  "SA11sanss01u:1122": "sarvasatvâdityamaṇḍalôdgatadarśanā bhavantu",
  "SA11sanss01u:1123": "sarvasatvatamastimirapaṭalavidhamanatvāt //",
  "SA11sanss01u:1124": "evam ātmānam upanidhāya svabhāvanânukūlyena paṭhitavyaṃ /",
  "SA11sanss01u:1125": "sarvasatvānām abhiruciradarśanatāyāṃ pariṇāmayāmi /",
  "SA11sanss01u:1126": "saumanasyadarśanatāyāṃ kalyāṇadarśanatāyāṃ pariṇāmayāmi /",
  "SA11sanss01u:1127": "abhilaṣitadarśanatāyāṃ praharṣitadarśanatāyāṃ daurmanasyâdarśanatāyāṃ buddhadarśanôpetāyāṃ pariṇāmayāmi //",
  "SA11sanss01u:1128": "sarvasatvāḥ śīlagandhôpetā bhavantv anācchedyaśīlā bodhisatvapāramitāśīlā-",
  "SA11sanss01u:1129": "[ Cambridge MS f21b ---> ]",
  "SA11sanss01u:1130": "ḥ //",
  "SA11sanss01u:1131": "sarvasatvā dānavāsitā bhavantu sarvatyāgaparityāginaḥ /",
  "SA11sanss01u:1132": "sarvasatvāḥ kśāntivāsitā bhavantu",
  "SA11sanss01u:1133": "akṣobhyacetanāpratilabdhāḥ /",
  "SA11sanss01u:1134": "sarvasatvā vīryavāsitā bhavantu",
  "SA11sanss01u:1135": "mahāvīryayānasannaddhāḥ /",
  "SA11sanss01u:1136": "sarvasatvā dhyānavāsitā bhavantu",
  "SA11sanss01u:1137": "pratyutpannabuddhasaṃmukhībhāvasthitāḥ samādhipratilabdhāḥ /",
  "SA11sanss01u:1138": "sarvasatvā bodhisatvapariṇāmanāvāsitā bhavantu",
  "SA11sanss01u:1139": "sarvasatvāḥ",
  "SA11sanss01u:1140": "sarvaśukladharmavāsitā bhavantu",
  "SA11sanss01u:1141": "sarvâkuśaladharmaprahīṇāḥ /",
  "SA11sanss01u:1142": "sarvasatvā divyaśayanapratilabdhā bhavantu",
  "SA11sanss01u:1143": "mahājñānâdhigamāya /",
  "SA11sanss01u:1144": "sarvasatvâryaśayana-",
  "SA11sanss01u:1145": "[ Bendall ed p32 ---> ]",
  "SA11sanss01u:1146": "pratilabdhā bhavantu /",
  "SA11sanss01u:1147": "niḥpṛthagjanabodhicittâvāsanatvāt sarvasatvāḥ",
  "SA11sanss01u:1148": "sukhaśayanapratilabdhā bhavantu /",
  "SA11sanss01u:1149": "sarvasaṃsārâvacaraduḥkhaparivarjanatvāt sarvasatvāḥ",
  "SA11sanss01u:1150": "kṣemaśayanapratilabdhā bhavantu dharmakāmasparśôpetāḥ /",
  "SA11sanss01u:1151": "sarvasatvāḥ pariśuddhabuddhakṣetrâvabhāsā bhavantu",
  "SA11sanss01u:1152": "guṇavāsasuprayuktâryâvāsaniketôccalitāḥ /",
  "SA11sanss01u:1153": "anuttarasarvabuddhâvāsâvirahitāḥ /",
  "SA11sanss01u:1154": "sarvasatvā buddhôpaniścayavihāriṇo bhavantu /",
  "SA11sanss01u:1155": "sarvasatvânantâlokā bhavantu sarvabuddhadharmeṣu",
  "SA11sanss01u:1156": "sarvasatvâpratihatâvabhāsā bhavantu sarvadharmadhātvekaspharaṇāḥ /",
  "SA11sanss01u:1157": "sarvasatvârogyaśarīrā bhavantu",
  "SA11sanss01u:1158": "tathāgatakāyapratilabdhāḥ /",
  "SA11sanss01u:1159": "sarvasatvā bhaiṣajyarājôpamā bhavantu",
  "SA11sanss01u:1160": "atyantâkalpanadharmāṇaḥ /",
  "SA11sanss01u:1161": "sarvasatvâpratihatabhaiṣajyastambhôpamā bhavantu",
  "SA11sanss01u:1162": "jagaccikitsāpratipannāḥ /",
  "SA11sanss01u:1163": "sarvasatvā rogaśalyaniruddhā bhavantu",
  "SA11sanss01u:1164": "sarvajñârogyapratilabdhāḥ /",
  "SA11sanss01u:1165": "sarvasatvāḥ saravjagadbhaiṣajyakuśalā bhavantu",
  "SA11sanss01u:1166": "yathâśayabhaiṣajyaprayogasaṃprayoktā-",
  "SA11sanss01u:1167": "[ Cambridge MS f22a ---> ]",
  "SA11sanss01u:1168": "raḥ //",
  "SA11sanss01u:1169": "sarvasattveṣu sarvarogavinivarttanāya pariṇāmayāmi /",
  "SA11sanss01u:1170": "sarvasattveṣv aparyantasthāmabalaśarīratāyāṃ pariṇāmayāmi /",
  "SA11sanss01u:1171": "sarvasatvānāṃ cakravāḍaparvatânavamardyakāyabalôpapattaye",
  "SA11sanss01u:1172": "pariṇāmayāmi /",
  "SA11sanss01u:1173": "sarvasatvānāṃ sarvabalôpastambhanâtṛptāyāṃ pariṇāmayāmi //",
  "SA11sanss01u:1174": "sarvasatvâpramāṇabhājanā bhavantv ākāśadhātuvipulāḥ",
  "SA11sanss01u:1175": "smṛtîndriyôpetāḥ",
  "SA11sanss01u:1176": "sarvalaukikalokôttarabhāṣasaṃgrahaṇād grahaṇasmṛtyasaṃpramūḍhāḥ /",
  "SA11sanss01u:1177": "sarvasatvāḥ kalyāṇaviśuddhibhāvanā bhavantu /",
  "SA11sanss01u:1178": "atītânāgatapratyutpannasarvabuddhabodhyabhedaprasādagrāhiṇaḥ /",
  "SA11sanss01u:1179": "sarvasatvā kāmaṅgamā bhavantu",
  "SA11sanss01u:1180": "sarvatragāminībuddhabhūmipratilabdhāḥ /",
  "SA11sanss01u:1181": "sarvasatvāḥ sarvasattveṣv apratihatacittā bhavantu /",
  "SA11sanss01u:1182": "sarvasatvânābhogasarvabuddhakṣetraparisphuṭagamanā bhavantu /",
  "SA11sanss01u:1183": "ekacittakṣaṇasarvadharmavikramāḥ /",
  "SA11sanss01u:1184": "sarvasatvāḥ śrāntâklāntasarvalokadhātugamanā bhavantu /",
  "SA11sanss01u:1185": "aviśrāmyamānamanomayakāyapratilabdhāḥ /",
  "SA11sanss01u:1186": "[ Bendall ed p33 ---> ]",
  "SA11sanss01u:1187": "sarvasatvāḥ sukhagamanamuktā bhavantu",
  "SA11sanss01u:1188": "sarvabodhisatvacaryânupraveśinaḥ /",
  "SA11sanss01u:1189": "anena kuśalamūlena sarvasatvāḥ kalyāṇamitrâtyāgacittânutsṛṣṭā bhavantu kṛtajñāḥ kṛtânupālanatayā /",
  "SA11sanss01u:1190": "sarvasatvāḥ kalyāṇamitraiḥ sahâikârthā bhavantu",
  "SA11sanss01u:1191": "sabhāgakuśalamūlasaṃgrahaṇatayā /",
  "SA11sanss01u:1192": "sarvasatvāḥ kalyāṇâśayā bhavantu",
  "SA11sanss01u:1193": "kalyāṇamitrasaṃvasanasaṃpadavihārânudhanvanatayā /",
  "SA11sanss01u:1194": "sarvasatvāḥ kalyāṇamitrakuśalamūlakarmavipākaviśuddhā bhavantv ekapraṇidhānāḥ /",
  "SA11sanss01u:1195": "sarvasatvā mahāyānâbhiraktāḥ saṃ-",
  "SA11sanss01u:1196": "[ Cambridge MS f22b ---> ]",
  "SA11sanss01u:1197": "prasthitā bhavantv aviṣkambhitayānasarvajñatāparyavasānāḥ /",
  "SA11sanss01u:1198": "sarvasatvāḥ pracchāditakuśalamūlā bhavantu",
  "SA11sanss01u:1199": "sarvabuddhâvasthāgopanapratilabdhāḥ /",
  "SA11sanss01u:1200": "sarvasatvā guṇajñānâbhicchāditā bhavantu",
  "SA11sanss01u:1201": "sarvalokôpakleśavyapavṛttāḥ /",
  "SA11sanss01u:1202": "sarvasatvâcchinnâvikṣiptaśukladharmāṇo bhavantv avipannabuddhadharmapravāhāḥ /",
  "SA11sanss01u:1203": "sarvasatvāś chatrabhūtā bhavantu daśabalavitānânvitāḥ /",
  "SA11sanss01u:1204": "sarvasatvâtyantabodhyāsanapratilabdhā bhavantu /",
  "SA11sanss01u:1205": "sarvasatvā buddhavikrāntisiṃhâsanapratilabdhā bhavantu",
  "SA11sanss01u:1206": "sarvajagadavalokanīyêti //",
  "SA11sanss01u:1207": "āryagaganagañjasūtre 'py āha /",
  "SA11sanss01u:1208": "mā bhūt tan mama kuśalamūlaṃ dharmajñānakauśalyaṃ vā",
  "SA11sanss01u:1209": "yan na",
  "SA11sanss01u:1210": "sarvasattvôpajīvyaṃ syād iti //",
  "SA11sanss01u:1211": "atītânāgataśubhôtsargas tv āryâkṣayamatisūtre",
  "SA11sanss01u:1212": "abhihitaḥ /",
  "SA11sanss01u:1213": "kuśalānāṃ ca cittacaitasikānānām anusmṛtir anusmṛtya ca",
  "SA11sanss01u:1214": "bodhipariṇāmanā /",
  "SA11sanss01u:1215": "idam atītakauśalyaṃ /",
  "SA11sanss01u:1216": "yo 'nāgatānāṃ kuśalamūlānāṃ nidhyaptibodher āmukhīkarmasamanvāhāraḥ /",
  "SA11sanss01u:1217": "ye me utpatsyante kuśalāś cittôtpādās tān anuttarāyāṃ samyaksaṃbodhau pariṇāmiṣyāmîtîdam anāgatakauśalyaṃ //",
  "SA11sanss01u:1218": "tad evaṃ caitasike-",
  "SA11sanss01u:1219": "[ Bendall ed p34 ---> ]",
  "SA11sanss01u:1220": "nâbhyāsena sarvatyāgâdhimuktiṃ paripūrye",
  "SA11sanss01u:1221": "tyāgacittavegâpannena kāyaprayogeṇôtsṛṣṭasarvaparigrahaḥ /",
  "SA11sanss01u:1222": "sarvaparigrahamūlād bhavaduṣkhād vimukto muktêty ucyate /",
  "SA11sanss01u:1223": "anuttarāṃś câprameyâsaṃkhyeyān kalpān",
  "SA11sanss01u:1224": "nānâkārânantān laukikalokôttarān",
  "SA11sanss01u:1225": "sukhasaṃpatpravarṣān",
  "SA11sanss01u:1226": "anubhavati /",
  "SA11sanss01u:1227": "tena câtmabhāvâdinā [[DOUBT]] vaḍiṣâmiṣenêva",
  "SA11sanss01u:1228": "svayam",
  "SA11sanss01u:1229": "anabhigatôpabhogenâpy ākṛṣya parān api tārayati //",
  "SA11sanss01u:1230": "atâiva-",
  "SA11sanss01u:1231": "[ Cambridge MS f23a ---> ]",
  "SA11sanss01u:1232": "uktaṃ ratnameghe /",
  "SA11sanss01u:1233": "dānaṃ hi bodhisatvasya bodhir iti //",
  "SA11sanss01u:1234": "śikṣāsamuccaye dānapāramitā prathamaḥ paricchedaḥ //",
  "SA11sanss01u:1235": "Copyright (c) 2002 by Jens Braarvig - Oslo"
}