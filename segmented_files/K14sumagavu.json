{
    "K14sumagavu:0": " namaḥ śrīsarvabuddhabodhisattvebhyaḥ",
    "K14sumagavu:1": " SumAv_1: buddho bhagavān satkṛto gurukṛto mānitaḥ pūjito rājabhī rājāmātyair dhanibhiḥ",
    "K14sumagavu:2": " pauraiḥ śreṣṭhibhiḥ sārthavāhair devair nāgair yakṣair asurair garuḍair gandharvaiḥ",
    "K14sumagavu:3": " kinnarair mahoragair iti devanāgayakṣagandharvāsuragaruḍakinnaramahoragābhyarcito",
    "K14sumagavu:4": " buddho bhagavān jñāto mahāpuṇyo lābhī cīvarapiṇḍapātraśayanāsanaglānapratyayabhaiṣajyapariṣkārāṇāṃ",
    "K14sumagavu:5": " saśrāvakasaṃghaḥ śrāvastyāṃ viharati sma jetavane 'nāthapiṇḍadasyārāme.",
    "K14sumagavu:6": " SumAv_2: tena khalu punaḥ samayena śrāvastyām anāthapiṇḍado nāma gṛhapatiḥ prativasaty",
    "K14sumagavu:7": " āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī.",
    "K14sumagavu:8": " SumAv_3: tena sadṛśāt kulāt kalatram ānītam. sa tayā sārdhaṃ krīḍati ramate paricārayati.",
    "K14sumagavu:9": " tasya krīḍato ramamāṇasya paricārayataḥ patnī āpannasattvā saṃvṛttā. sāṣṭānāṃ navānāṃ",
    "K14sumagavu:10": " vā māsānām atyayāt prasūtā.",
    "K14sumagavu:11": " SumAv_4: dārikā jātā,",
    "K14sumagavu:12": " abhirūpā darśanīyā prāsādikā sarvāṅgapratyaṅgopetā sā unnītā vardhitā mahatī saṃvṛttā,",
    "K14sumagavu:13": " jñātibhir asyāḥ sumāgadheti nāma vyavasthāpitam.",
    "K14sumagavu:14": " SumAv_5: puṇḍravardhane 'pi ca nagare mūṣilo nāma gṛhapatiḥ prativasaty āḍhyo mahādhano mahābhogo vistīrṇaviśālaparigraho vaiśravaṇadhanasamudito",
    "K14sumagavu:15": " SumAv_6: tasya putro vṛṣabhadatto nāma,",
    "K14sumagavu:16": " so 'py abhirūpo darśanīyaḥ prāsādikaḥ sarvāṅgapratyaṅgopetaḥ,",
    "K14sumagavu:17": " sa cānyatīrthyasaṃsargān nirgrantheṣv abhiprasanno 'bhūt.",
    "K14sumagavu:18": " SumAv_7: yadā bhagavatānuttare manuṣyadharme ṛddhiprātihāryaṃ tadā sarve 'nyatīrthyā bhagnāḥ parājitāḥ pratyantaṃ samāśritāḥ,",
    "K14sumagavu:19": " kecit gauḍikaṃ grāmaṃ,",
    "K14sumagavu:20": " kecit puṇḍravardhanaṃ nagaraṃ,",
    "K14sumagavu:21": " kecit bhadrikaṃ nagaram.",
    "K14sumagavu:22": " SumAv_8: sa ca gṛhapatiputro dainyenāvatiṣṭhate,",
    "K14sumagavu:23": " sa ca nirgranthair ucyate:",
    "K14sumagavu:24": " kim arthaṃ tvaṃ no vivāhayasīti. sa provāca:",
    "K14sumagavu:25": " patnī me sadṛśī na vidyate. ta ūcur:",
    "K14sumagavu:26": " anāthapiṇḍadasya duhitā sumāgadhā nāmāsti,",
    "K14sumagavu:27": " sāpi abhirūpā darśanīyā prāsādikā janapadakalyāṇīsadṛśī,",
    "K14sumagavu:28": " tāṃ prārthayeti.",
    "K14sumagavu:29": " SumAv_9: tato 'sau sahaśravaṇād eva tasyāṃ saṃraktacitto babhūva. yāvad anyatīrthikaveśaṃ kṛtvānupūrveṇa śrāvastīm anuprāptaḥ,",
    "K14sumagavu:30": " piṇḍapātram anuvicarann anāthapiṇḍadasya gṛhaṃ praviṣṭaḥ. sumāgadhā bhikṣāṃ gṛhītvā",
    "K14sumagavu:31": " nirgatā. sā tena dṛṣṭā. sahadarśanād evātīva saṃraktacitto babhūva. sa bhrāntena",
    "K14sumagavu:32": " khorakena śaktuṃ pratigṛhnāti,",
    "K14sumagavu:33": " mathitaṃ ca sikkāyāṃ.",
    "K14sumagavu:34": " SumAv_10: tataḥ sumāgadhā tam asaṃvṛtendriyaṃ dṛṣṭvā prahasitā,",
    "K14sumagavu:35": " āha ca: asaṃprajānā ime 'nyatīrthyā bhikṣāṃ pratigṛhṇantīti. tataḥ so 'pi tayā saha prahasito bhikṣāṃ gṛhītvā prakrāntaḥ.",
    "K14sumagavu:36": " SumAv_11: tataḥ puṇḍravardhanaṃ gatvā pitur niveditavān. tena sā dārikā śrāvastīṃ gatvā yācitā.",
    "K14sumagavu:37": " SumAv_12: anāthapiṇḍadena gṛhapatinā bhagavān pṛsṭaḥ. bhagavān āha: gṛhapate,",
    "K14sumagavu:38": " pravrajitām idam akaraṇīyam. api tu yadi sumāgadhā puṇḍravardhanaṃ yāsyati,",
    "K14sumagavu:39": " tatrāpi buddhakāryaṃ kariṣyatīti.",
    "K14sumagavu:40": " SumAv_13: tato 'nāthapiṇḍadena gṛhapatinā sumāgadhā mahatā śrisamudayena vṛṣabhadattāya dattā,",
    "K14sumagavu:41": " tenāpi svagṛhaṃ nītā.",
    "K14sumagavu:42": " SumAv_14: yāvad apareṇa samayena tasmin gṛhe nirgranthā bhuñjate,",
    "K14sumagavu:43": " sā śvaśruṇocyate: dārike,",
    "K14sumagavu:44": " āgaccha dakṣiṇīyān paśyeti.",
    "K14sumagavu:45": " SumAv_15: tasyā buddhir abhavat:",
    "K14sumagavu:46": " nūnaṃ sthavirāryaśāradvatīputramahāmaudgalyāyanāryānandaprabhṛtayo mahāśrāvakā upanimantritā iti. sā hṛṣṭatuṣṭā nirgatā.",
    "K14sumagavu:47": " SumAv_16: tayā te nirgranthāḥ kākapakṣamalinā malapaṭalavastrā durgandhaśarīrā nagnāḥ pretasadṛśā dṛṣṭvā ca punar durmanāḥ saṃvṛttā.",
    "K14sumagavu:48": " SumAv_17: sā śvaśruṇocyate: dārike,",
    "K14sumagavu:49": " kimarthaṃ parikhinnāsīti. sā provāca: ārye,",
    "K14sumagavu:50": " yady evaṃvidhā dakṣinīyāḥ. pāpakārinaḥ punaḥ kīdṛśā bhavantīti.",
    "K14sumagavu:51": " SumAv_18: sā kathayati: dārike,",
    "K14sumagavu:52": " 'sti kaścid ebhyo 'nyaḥ prativiśiṣṭataraḥ śāstā loke.",
    "K14sumagavu:53": " SumAv_19: sā kathayati:",
    "K14sumagavu:54": " asti śrāvastyāṃ pitur me vihāre sa bhagavān upeto mātṛtaḥ pitṛtaḥ saṃśuddhaḥ,",
    "K14sumagavu:55": " kṣatriyo jātyā,",
    "K14sumagavu:56": " rājakulāt pravrajitaś cakravartivaṃśāt;",
    "K14sumagavu:57": " uccāt kulāt pravrajito 'nūnāt. punar aparaṃ,",
    "K14sumagavu:58": " sa bhagavān āḍhyāt kulāt pravrajito 'dīnāt. punar aparaṃ,",
    "K14sumagavu:59": " sa bhagavān daharas taruṇaḥ pratyagrayauvanasamanvāgataḥ.",
    "K14sumagavu:60": " SumAv_20: yasmin samaye krīḍāharṣamaṇḍanavibhūṣaṇasthānayogam anuyuktena vihartavyam,",
    "K14sumagavu:61": " tasmin samaye 'kāmakānāṃ jñātīnām sāśrukaṇṭhānāṃ rudanmukhānāṃ keśaśmaśrūṇy avatārya kāśāyāṇi vastrāṇy ācchādya samyag eva śraddhayāgārād anagārikāṃ",
    "K14sumagavu:62": " SumAv_21: punar aparaṃ,",
    "K14sumagavu:63": " bhagavān dvātriṃśatā mahāpuruṣalakṣaṇaiḥ samanvāgato 'sītyanuvyañjanair virājitagātro vyāmaprabhālaṃkṛtaḥ,",
    "K14sumagavu:64": " sūryasahasrātirekaprabhaḥ,",
    "K14sumagavu:65": " jaṅgama iva ratnaparvataḥ samantato bhadrako 'bhirūpako darśanīyaḥ prāsādikaḥ.",
    "K14sumagavu:66": " SumAv_22: jñātvā sa bhagavān dṛṣṭvā,",
    "K14sumagavu:67": " sanidānaṃ śrāvakānāṃ dharmaṃ deśayati nānidānaṃ,",
    "K14sumagavu:68": " saniḥsaraṇaṃ nāniḥsaraṇaṃ,",
    "K14sumagavu:69": " saparikramaṃ nāparikramaṃ,",
    "K14sumagavu:70": " sapratisaraṇaṃ nāpratisaraṇaṃ,",
    "K14sumagavu:71": " saparākramaṃ nāparākramaṃ,",
    "K14sumagavu:72": " saprātihāryaṃ nāprātihāryam.",
    "K14sumagavu:73": " SumAv_23: prajñāvan sa bhagavān mahāprājñaḥ,",
    "K14sumagavu:74": " alam utpannānāṃ paravādināṃ saha dharmeṇa nirgṛhītā,",
    "K14sumagavu:75": " alaṃ svakasya vādasya pratiṣṭhāpayitā,",
    "K14sumagavu:76": " karmavādī sa bhagavān kriyāvādī.",
    "K14sumagavu:77": " SumAv_24: pūrvābhilāpī sa bhagavān priyabhāṣī,",
    "K14sumagavu:78": " uttānamukhavarṇo vigatabhṛkuṭiḥ smitapūrvaṃgamaḥ. ehīti svāgatavādī,",
    "K14sumagavu:79": " kalyāṇavākyaḥ sa bhagavān bāhyakaraṇopetaś,",
    "K14sumagavu:80": " citrakathaḥ sa bhagavān madhurakathaḥ,",
    "K14sumagavu:81": " kalyāṇapraṇidhāno bahuhitānukampī bahvanekajanatāvinīta.",
    "K14sumagavu:82": " SumAv_25: āryadharmatayā nyāyadharmatayā virajadharmatayā atuladharmatayā labdhasahāyaḥ sa bhagavān,",
    "K14sumagavu:83": " bahavo 'sya sahāyakāḥ śīlasaṃpannāḥ samādhisaṃpannāḥ prajñāsaṃpannā vimuktisaṃpannā vimuktijñānasaṃpannāḥ.",
    "K14sumagavu:84": " SumAv_26: punar aparaṃ;",
    "K14sumagavu:85": " sa bhagavān yaṃ grāmakṣetram upaniśritya viharati,",
    "K14sumagavu:86": " na tatra manuṣyā amanuṣyā vā viheṭhayanti,",
    "K14sumagavu:87": " kālena kālaṃ divyāni rūpāṇi dṛśyante,",
    "K14sumagavu:88": " divyāḥ śabdāḥ śrūyante,",
    "K14sumagavu:89": " udārāś cāvabhāsāḥ prajñāyante,",
    "K14sumagavu:90": " devaḥ kālena kālaṃ samyag vāridhārām anuprayacchatīti.",
    "K14sumagavu:91": " SumAv_27: tasyāḥ sahaśravaṇād eva bhagavato 'ntike cittam abhiprasannaṃ,",
    "K14sumagavu:92": " sā prasannacittā kathayati: dārike,",
    "K14sumagavu:93": " śakyasi tvaṃ taṃ bhagavantam asmākam upadarśayitum.",
    "K14sumagavu:94": " SumAv_28: sā kathayati: ārye,",
    "K14sumagavu:95": " tena hi tvaṃ bhaktaṃ sajjīkuru,",
    "K14sumagavu:96": " śvo 'haṃ bhagavantam ānayisyāmīti. mūṣilapatnī kathayati: sādhu,",
    "K14sumagavu:97": " sarvaṃ sajjitam iti.",
    "K14sumagavu:98": " SumAv_29: tataḥ sumāgadhā bhavanapṛṣṭham abhiruhya maṇḍalakam upalipya puṣpāṇy avakīrya bhagavantam abhinamasya yasyāṃ diśi prativasati tasyāṃ diśi puṣpāṇi kṣipati,",
    "K14sumagavu:99": " dhūpaṃ ca dadāti,",
    "K14sumagavu:100": " bhṛṅgārodakaṃ ca bhagavato nimantraṇakaṃ preṣayati. evam āha:",
    "K14sumagavu:101": " SumAv_30: sarvajña kāruṇika bho khalu sāṃprataṃ me saṃdarśanaṃ svayam ihāgamanaṃ kurusva /",
    "K14sumagavu:102": " saṃghena sāgarasamena samaṃ jitāre āgāminīṃ prativasasva niśām atulyam //",
    "K14sumagavu:103": " anugrahārthaṃ bhagavan mamādya kartuṃ narāṇāṃ manasaḥ prasādaṃ /",
    "K14sumagavu:104": " rūpasya te darśanamātrakena lokaikanātha kriyatāṃ prasādaḥ //",
    "K14sumagavu:105": " SumAv_31: tatas tāni puṣpāṇi buddhānāṃ buddhānubhāvena devatānāṃ ca devatānubhāvena haṃsapaṅktir ivākāśe jetavanābhimukhāni saṃprasthitāni,",
    "K14sumagavu:106": " dhūpo 'bhrakūṭavad vaiḍūryaśalākovedakaṃ bhagavato 'grataḥ sthitam.",
    "K14sumagavu:107": " SumAv_32: taṃ dṛṣṭvāyuṣmān ānando bhagavantaṃ papracha:",
    "K14sumagavu:108": " kuto bhagavann idaṃ nimantraṇakam āyātam.",
    "K14sumagavu:109": " SumAv_33: puṇḍravardhanād,",
    "K14sumagavu:110": " ānanda,",
    "K14sumagavu:111": " ṣaṣṭyuttarād yojanaśatāt. gacchānanda,",
    "K14sumagavu:112": " bhikṣūṇām ārocaya:",
    "K14sumagavu:113": " śvo yuṣmābhiḥ puṇḍravardhanaṃ nagaraṃ gantavyaṃ,",
    "K14sumagavu:114": " tirthyāvaṣṭabdhaṃ taṃ nagaram ṛddhivikurvaṇaṃ kartavyam,",
    "K14sumagavu:115": " aprasannānāṃ prasādāya,",
    "K14sumagavu:116": " prasannānāṃ bhūyobhāvāya,",
    "K14sumagavu:117": " durmaṅkūnāṃ nirgrahāya,",
    "K14sumagavu:118": " lajjināṃ sparśavihārāyeti.",
    "K14sumagavu:119": " SumAv_34: evaṃ bhadantety āyuṣmān ānando bhagavataḥ pratiśrutya gaṇḍīm ākoṭya bhikṣusaṃghaṃ saṃnipātya vṛddhānte sthitvā śalākāṃ cārayann evam",
    "K14sumagavu:120": " śṛṇvantu bhadantāh,",
    "K14sumagavu:121": " saṃghaṃ bhagavān ājñāpayati.",
    "K14sumagavu:122": " SumAv_35: śvo yuṣmābhiḥ puṇḍravardhanaṃ nagaraṃ gantavyaṃ,",
    "K14sumagavu:123": " tīrthyāvaṣṭabdhaṃ taṃ nagaram,",
    "K14sumagavu:124": " ṛddhivikurvaṇam kartavyam,",
    "K14sumagavu:125": " aprasannānāṃ prasādāya,",
    "K14sumagavu:126": " prasannānāṃ bhūyobhāvāya,",
    "K14sumagavu:127": " durmaṅkūnāṃ nirgrahāya,",
    "K14sumagavu:128": " lajjināṃ sparśavihārayeti.",
    "K14sumagavu:129": " SumAv_36: tataḥ sthavirasthavirāḥ śalākāṃ grahītum ārabdhāḥ. tatra pūrṇo nāma sukuṇḍopadhānīyaḥ sthaviraḥ,",
    "K14sumagavu:130": " so 'pi śalākāṃ grahītum ārabdhaḥ. āyuṣmatānandenocyate: sthavira,",
    "K14sumagavu:131": " nedam anāthapiṇḍadasya gṛhaṃ gantavyam,",
    "K14sumagavu:132": " api tu puṇḍravardhanaṃ nagaraṃ gantavyaṃ ṣaṣṭyuttarayojanaśataṃ yāvad ṛddhivikurvaṇaṃ kartavyam.",
    "K14sumagavu:133": " SumAv_37: tataḥ sasaṃbhramaṃ sthaviraḥ śalākāṃ chorayitvā,",
    "K14sumagavu:134": " yāvad dvitīyasya bhikṣoḥ śalākā na dīyate,",
    "K14sumagavu:135": " tāvat ṣaḍabhijñām utpādya gajabhujasadṛśaṃ dakṣiṇaṃ bāhum abhiprasārya śalākāṃ gṛhītvā kathayati:",
    "K14sumagavu:136": " na hi rūpaguṇair na hi sauṣṭhavair na balātkāraguṇair na gauravāt /",
    "K14sumagavu:137": " jarayā hi nipīḍitayauvanāḥ ṣaḍabhijñās tu bhavanti madvidhāḥ //",
    "K14sumagavu:138": " SumAv_38: tataḥ prabhatāyām rajanyāṃ sthavirasthavirāḥ svakasvakena ṛddhyanubhāvena saṃprasthitāḥ.",
    "K14sumagavu:139": " SumAv_39: atha mūṣilapatnī bhagavato 'rthe śuciṃ praṇītaṃ khādanīyaṃ bhojanīyaṃ samudānīyāsanakāni prajñapya,",
    "K14sumagavu:140": " udakamaṇiṃ pratiṣṭhāpya,",
    "K14sumagavu:141": " bhavanapṛṣṭham abhiruhya,",
    "K14sumagavu:142": " sumāgadhāpi svāminā sārdhaṃ śvaśureṇa bahiḥ sthitā cintayati.",
    "K14sumagavu:143": " SumAv_40: kiṃ bhagavān āgamiṣyati. atha nāgamisyatīti. athavānyatropanimantrito bhaviṣyati.",
    "K14sumagavu:144": " SumAv_41: tato bhagavantaṃ namaskṛtya yasyāṃ diśi prativasati tām diśaṃ prekṣitum ārabdhā.",
    "K14sumagavu:145": " SumAv_42: atrāntareṇāyuṣmān ājñātakauṇḍinya uragaratham abhinirmāya śanair mandaṃ",
    "K14sumagavu:146": " mandaṃ deve vṛṣṭāyamāne vidyutsu niścarantīṣu meghadhvaninirnādena tatropaviṣṭa upari",
    "K14sumagavu:147": " vihāyasā ṛddhyākāśenāgacchati.",
    "K14sumagavu:148": " SumAv_43: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:149": " 'yaṃ te sa śāstā,",
    "K14sumagavu:150": " yo 'yam uragarathopaviṣṭaḥ śanair mandaṃ mandaṃ deve vṛṣṭāyamāne vidyududdyotaṃ darśayamāno meghadhvaninirnādena ṛddhyākāśenāgacchati.",
    "K14sumagavu:151": " SumAv_44: sā provāca:",
    "K14sumagavu:152": " nāyam āryo 'jñātakauṇḍinyaḥ saṃghasthaviraḥ,",
    "K14sumagavu:153": " anena bhagavatā bārāṇasyāṃ dharme deśyamāne tatprathamato vairāgyam adhigatam ayaṃ bhagavatā nirvāṇādhigamaprāptānām agro nirdiṣṭah,",
    "K14sumagavu:154": " sa eṣāgacchati. (1)",
    "K14sumagavu:155": " SumAv_45: atrāntareṇāyuṣmāñ chāriputraḥ siṃharatham abhinirmāya tatropaviṣṭa upari vihāyasā rddhyākāśenāgacchati.",
    "K14sumagavu:156": " SumAv_46: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:157": " 'yaṃ te sa śāstā yo 'yaṃ siṃharathenāgacchati.",
    "K14sumagavu:158": " SumAv_47: sā kathayati:",
    "K14sumagavu:159": " nāyam āryaḥ śāriputro,",
    "K14sumagavu:160": " yo 'yaṃ bhagavatā prajñāvatām agro nirdiṣṭaḥ.",
    "K14sumagavu:161": " SumAv_48: asya ca garbhasthasya mātrā jambūdvīpe sarvavādino nirgṛhītāḥ.",
    "K14sumagavu:162": " SumAv_49: jananyāś cānena dauhadam utpāditam:",
    "K14sumagavu:163": " apy evāhaṃ sumerumūrdhāruhya caturṇām api ratnākarāṇāṃ payaḥ pibeyam iti.",
    "K14sumagavu:164": " SumAv_50: atha tiṣyena dvijapravareṇendrajālapāramiprāptaṃ harim indrajālācāryam āhūya narasurāsuragaruḍakinnaramahoragagandharvayakṣasamavāye devyā dauhadaṃ vinītam.",
    "K14sumagavu:165": " SumAv_51: asya ca mātuḥ kukṣiniṣkrāntasya pitrā sarvanaimittikāḥ samāhūyoktāḥ:",
    "K14sumagavu:166": " paśyantu bhavantaḥ,",
    "K14sumagavu:167": " kumārasya kiṃ prabhāvo bhaviṣyatīti.",
    "K14sumagavu:168": " SumAv_52: te cāvalokayitum ārabdhāḥ. kumārasya lakṣaṇodāratāṃ rūpodāratāṃ ca dṛṣṭvā paraṃ vismayam āpannā,",
    "K14sumagavu:169": " na śaknuvanti vyākartuṃ kumārasyedaṃ prabhāvam iti.",
    "K14sumagavu:170": " SumAv_53: athāmbaragatena mahābrāhmaṇā teṣām saṃśayam apanayanārthaṃ brāhmaṇasvareṇāvaghoṣitam.",
    "K14sumagavu:171": " SumAv_54: eṣa kumāraḥ śākyamuneḥ samyaksaṃbuddhasya śāsane pravrajya sarvakleśaprahāṇād arhattvaṃ sākṣāt kariṣyati,",
    "K14sumagavu:172": " sarvaśrāvakānāṃ cāgro bhaviṣyati,",
    "K14sumagavu:173": " dharmacakrānuvartayitā.",
    "K14sumagavu:174": " SumAv_55: idānīṃ vādinaś cāsya mukhaṃ nirīkṣya cirakālābhilaṣitāṃ vācam api na niścārayanti,",
    "K14sumagavu:175": " kaḥ punar vādo. vādakaraṇe ayaṃ bhagavatā evam uktaḥ.",
    "K14sumagavu:176": " SumAv_56: mahāsamudrapramāṇaṃ pūrṇamasibhājanasya,",
    "K14sumagavu:177": " sumerupramāṇam bhūrjapatrabhārasya,",
    "K14sumagavu:178": " caturdvīpeṣu sarvasattvadhātupramāṇaṃ lekhakānām,",
    "K14sumagavu:179": " asyāḥ pṛthivyās tṛṇakāsṭhaśākhāparṇasadapramāṇaṃ kalamānāṃ parikṣayaṃ paryāyena gacchet,",
    "K14sumagavu:180": " na tv evāsya śāriputrasya prajñāyāḥ kṣayaṃ vadāmi. ato mahāprajña ity ākhyātaḥ mahāsārthavāhavat.",
    "K14sumagavu:181": " SumAv_57: yāvat sarvasattveṣu prajñā 'sya sarvotkṛṣṭā yāvat tribhuvavāsisakalanarāmarasurasya",
    "K14sumagavu:182": " sarvalokasya yā prajñā sthāpayitvā tathāgatam /",
    "K14sumagavu:183": " śāriputrasya prajñāyāḥ kalāṃ nārhati ṣoḍaśām //",
    "K14sumagavu:184": " SumAv_58: anyam apy uktam:",
    "K14sumagavu:185": " caturāryasatyasaṃkṣepavistaravibhāgavidhikathāvasare nāsty utpattiṣv asya samo jagati pratyekabuddho 'pi,",
    "K14sumagavu:186": " sa eṣāgacchati. (2)",
    "K14sumagavu:187": " SumAv_59: atrāntareṇāyuṣmān mahākāśyapaḥ sauvarṇaṃ parvatam abhinirmāya nānāmṛgagaṇopetaṃ",
    "K14sumagavu:188": " nānāprasravākulaṃ nānāpakṣigaṇākīrṇaṃ nānāvṛkṣopaśobhitaṃ tatropaviṣṭaḥ sa upari",
    "K14sumagavu:189": " vihāyasā ṛddhyākāśenāgacchati.",
    "K14sumagavu:190": " SumAv_60: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:191": " ayaṃ te sa śāstā yo 'yaṃ suvarṇam parvatam abhiruhyāgacchati.",
    "K14sumagavu:192": " SumAv_61: sā kathayati:",
    "K14sumagavu:193": " nāyam āryo mahākāśyapo,",
    "K14sumagavu:194": " 'yaṃ bhagavatā alpecchānāṃ saṃtuṣṭānāṃ dhūtaguṇadharāṇām agro nirdiṣṭaḥ.",
    "K14sumagavu:195": " SumAv_62: anenaikonaṃ lāṅgalasahasraṃ lakṣāhatānāṃ,",
    "K14sumagavu:196": " ṣaṣṭihiraṇyakoṭyaḥ sauvarṇānāṃ,",
    "K14sumagavu:197": " yavānām aśītibhiḥ khāryaṃ,",
    "K14sumagavu:198": " ṣoḍaśa dāsagrāmam,",
    "K14sumagavu:199": " aṣṭādaśa mahābhāktagrāmāḥ,",
    "K14sumagavu:200": " anekaśatasahasrāṇi vastūny upakaraṇaṃ samutsṛjya pravrajitaḥ.",
    "K14sumagavu:201": " SumAv_63: punar aparaṃ:",
    "K14sumagavu:202": " sarvaśrāvakānāṃ samakṣam ayaṃ bhagavatārdhāsanenopanimantritaḥ.",
    "K14sumagavu:203": " ekaprasthodanaṃ śreyaḥ,",
    "K14sumagavu:204": " ekaśayyā sukhāvahā /",
    "K14sumagavu:205": " ekadūṣyayugaṃ vāryaṃ,",
    "K14sumagavu:206": " geyo mohaparigrahaḥ //",
    "K14sumagavu:207": " iti kṛtvā, pratigṛhītāśeṣā yā aparigraha iti na gṛhītaḥ. yaś ca bhāgineyām abhirūpāṃ darśanīyāṃ janapadakalyāṇīsadṛśīṃ tām apahāya pravrajitaḥ,",
    "K14sumagavu:208": " sa eṣāgacchati. (3)",
    "K14sumagavu:209": " SumAv_64: atrāntareṇāyuṣmān mahāmaudgalyāyana airāvaṇagajavaravilāsagāminaṃ paramasvabhāvalakṣaṇavyañjanopetapuṇyadarśanaṃ",
    "K14sumagavu:210": " hastinam abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:211": " SumAv_65: taṃ dṛṣṭvā sumāgadhāyāḥ svāmī papraccha: sumāgadhe,",
    "K14sumagavu:212": " 'yaṃ te sa śāstā yo 'yaṃ nāgendrarathenāgacchati.",
    "K14sumagavu:213": " SumAv_66: sā kathayati:",
    "K14sumagavu:214": " nāyam āryo mahāmaudgalyāyano,",
    "K14sumagavu:215": " 'yaṃ bhagavatā ṛddhimatām agro nirdiṣṭaḥ.",
    "K14sumagavu:216": " SumAv_67: anena śakrasya devānām indrasya vaijayantaḥ prāsādaḥ,",
    "K14sumagavu:217": " yojanasahasraṃ samantāt,",
    "K14sumagavu:218": " parikṣepeṇa caturaśītibhiḥ stambhasahasraiḥ supratiṣṭhitaḥ,",
    "K14sumagavu:219": " ardhapañcemāni yojanāni devapurād atyudgataḥ pādāṅguṣthenābhikampitaḥ.",
    "K14sumagavu:220": " SumAv_68: nandopanandau nāma nāgarājānau sumerubhṛguṇapariveṣṭitaṃ kṛtvāvasthitau ca vinītau.",
    "K14sumagavu:221": " SumAv_69: punar apy anena bhagavān evam uktaḥ:",
    "K14sumagavu:222": " evaṃ hi bhadanta vaijayante durbhikṣaṃ kṛcchraṃ kāntāraṃ,",
    "K14sumagavu:223": " durlabhaḥ piṇḍako yācanakena,",
    "K14sumagavu:224": " bhikṣavo 'pi lūhabhojanena pariklāmyante.",
    "K14sumagavu:225": " SumAv_70: saṃmukhaṃ me bhadanta bhagavato 'ntikāc chrutaṃ saṃmukham udgṛhītam:",
    "K14sumagavu:226": " asyāṃ mahāpṛthivyāṃ pārthivaḥ praṇīto rasadhātuḥ:",
    "K14sumagavu:227": " so 'dhastād avasthita iti.",
    "K14sumagavu:228": " SumAv_71: tad icchāmy asyā mahāpṛthivyāḥ pārthivaḥ praṇīto rasadhātuḥ tam ūrdhvaṃ kartuṃ,",
    "K14sumagavu:229": " yam ūrdhvaṃ tam adhaḥ kartum.",
    "K14sumagavu:230": " SumAv_72: bhagavān āha:",
    "K14sumagavu:231": " kasmin sthāne sthitvā mahāpṛthivīṃ parivartayasīti.",
    "K14sumagavu:232": " SumAv_73: eṣa evam āha:",
    "K14sumagavu:233": " cakravāḍamahācakravāḍābhyāṃ stāne mahāpṛthiviṃ parivartayiṣyāmi.",
    "K14sumagavu:234": " SumAv_74: bhagavān āha:",
    "K14sumagavu:235": " ye pṛthivīsaṃniśritāḥ prāṇinas tān kathaṃ kariṣyasīti. eṣa evam āha:",
    "K14sumagavu:236": " ye pṛthivīsaṃniśritāḥ prāṇinas tān vāmena pāṇinoddhṛtya dhārayiṣyāmi,",
    "K14sumagavu:237": " dakṣiṇena prāṇinā mahāpṛthivīṃ parivartayiṣyāmi. bhagavān āha:",
    "K14sumagavu:238": " kā tava saṃjnā bhaviṣyati.",
    "K14sumagavu:239": " SumAv_75: tadyathā,",
    "K14sumagavu:240": " bhadanta,",
    "K14sumagavu:241": " balavān puruṣaḥ kadalīpatraṃ parivartayan paramalaghusaṃjñī bhavati,",
    "K14sumagavu:242": " evam evāhaṃ bhadanta,",
    "K14sumagavu:243": " mahāpṛthivīṃ parivartayan paramalaghusaṃjñī bhaviṣyāmīti.",
    "K14sumagavu:244": " SumAv_76: sādhu sādhu,",
    "K14sumagavu:245": " maudgalyāyana,",
    "K14sumagavu:246": " śakyasi tvam anayā ṛddhyānenopāyena mahāpṛthivīṃ parivartayitum iti. sa eṣāgacchati. (4)",
    "K14sumagavu:247": " SumAv_77: atrāntareṇāyuṣmān mahākātyāyanaḥ sphaṭikamayaṃ kūṭāgāram abhinirmāya marakatenācchāditaṃ nānāratnastambhopanibaddhaṃ pravālavedikopaśobhitaṃ,",
    "K14sumagavu:248": " tatra paryaṇkaḥ prajñaptaḥ paṭikāstṛto goṇikāstṛtaś citrikāstṛtaś tūlikāstṛtaḥ,",
    "K14sumagavu:249": " yāval lohitopadhānas,",
    "K14sumagavu:250": " tatropaviṣṭa upari vihāyasā ṛddhyākāśenāgacchati.",
    "K14sumagavu:251": " SumAv_78: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:252": " 'yaṃ te sa śāstā yo 'yaṃ sphaṭikamayaṃ kūṭāgāram abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:253": " SumAv_79: sā kathayati:",
    "K14sumagavu:254": " nāyam āryo mahākātyāyanaḥ,",
    "K14sumagavu:255": " ayaṃ bhagavatā sūtrāntavaibhaṅgakānāṃ puṇyamaheśākhyānām agro nirdiṣṭaḥ,",
    "K14sumagavu:256": " sa eṣāgacchati. (5)",
    "K14sumagavu:257": " SumAv_80: atrāntareṇāyuṣmān mahākausṭhilo vrṣabharatham abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:258": " SumAv_81: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:259": " 'yaṃ te sa śāstā yo 'yaṃ vṛsabharathenāgacchati.",
    "K14sumagavu:260": " SumAv_82: sā kathayati:",
    "K14sumagavu:261": " nāyam āryo mahākauṣṭhilo,",
    "K14sumagavu:262": " 'yaṃ bhagavatālpecchānām agro nirdiṣṭaḥ.",
    "K14sumagavu:263": " SumAv_83: ayaṃ bhikṣūn evam āha:",
    "K14sumagavu:264": " sātirekāṇi me,",
    "K14sumagavu:265": " āyuṣmanto,",
    "K14sumagavu:266": " 'śītivarṣāni pravrajitasya,",
    "K14sumagavu:267": " nābhijānāmi sabrahmacāriṇām antikāt parikarma svīkartum antaśaḥ pṛṣṭhodgharṣaṇamātram api,",
    "K14sumagavu:268": " sa eṣāgacchati. (6)",
    "K14sumagavu:269": " SumAv_84: atrāntareṇāyuṣmān upālī haimaṃ tālavanam abhinirmāya suvarṇapuṣpaphalopetaṃ vividhamanojñasvarasaṃyuktaṃ,",
    "K14sumagavu:270": " tatrāsajjamānaśarīra ṛddhyākāśenāgacchati.",
    "K14sumagavu:271": " SumAv_85: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:272": " 'yam te sa śāstā yo 'yaṃ haimaṃ tālavanam āśritya ṛddhyākāśenāgacchati.",
    "K14sumagavu:273": " SumAv_86: sā kathayati:",
    "K14sumagavu:274": " nāyam ārya upālī,",
    "K14sumagavu:275": " ayaṃ bhagavatā vinayadharāṇām agro nirdiṣṭaḥ.",
    "K14sumagavu:276": " SumAv_87: asya ca pañcamātrātraiḥ śākyakumāraśatair nānālaṃkāravibhūṣitaiḥ pravrajyamānaiḥ purastād vastrāṇām ābharaṇānāṃ ca mahān rāśiḥ kṛtaḥ.",
    "K14sumagavu:277": " SumAv_88: ayam āryaḥ saṃlakṣayati:",
    "K14sumagavu:278": " ime tāvat kumārāḥ kulavibhavayauvanopetāḥ sphītāny antaḥpurāṇi sphītāṇi ca kośakoṣṭhāgārāṇy apāsya pravrajitum ārabdhāḥ,",
    "K14sumagavu:279": " aham asmim alaṃkāramātreṇa sakto.",
    "K14sumagavu:280": " SumAv_89: 'nena vyasanam āpatsyate iti tāṃ vibhūtiṃ kheṭapiṇḍam ivāpahāya pravrajya tatprathamataram arhattvam adhigataṃ,",
    "K14sumagavu:281": " sa eṣāgacchati. (7)",
    "K14sumagavu:282": " SumAv_90: atrāntareṇāyuṣmān aśvajic chānteneryāpathena mattahastinaṃ damayati,",
    "K14sumagavu:283": " pātrakaravyagrahasta upari vihāyasā ṛddhyākāśenāgacchati.",
    "K14sumagavu:284": " SumAv_91: taṃ dṛsṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:285": " 'yaṃ te sa śāstā yo 'yaṃ śānteneryāpathena pātrakaravyagrahasta upari vihāyasā ṛddhyākāśenāgacchati.",
    "K14sumagavu:286": " SumAv_92: sā prāha:",
    "K14sumagavu:287": " nāyam āryo 'śvajic,",
    "K14sumagavu:288": " chānteneryāpathena mattahastinaṃ damayati. asya sakāśād anayā gāthayā:",
    "K14sumagavu:289": " karmakleśahetukāraṇavatī lokasya nivṛttir yathā",
    "K14sumagavu:290": " karmakleśanivṛttikāraṇam api provāca tan nāyakaḥ /",
    "K14sumagavu:291": " yasmin janmajarāvipattiniyataṃ duḥkhaṃ na saṃtiṣṭhate",
    "K14sumagavu:292": " tat mokṣapravaraṃ sa cādivṛṣabho jñātvā svayaṃ bhāṣate //",
    "K14sumagavu:293": " śrutvā pūrvaṃ tīrthikasyāryeṇa śāriputreṇa śrotaāpattiphalam adhigatam ayaṃ bhagavatā smṛtimatām agro nirdiṣṭaḥ,",
    "K14sumagavu:294": " sa esāgacchati. (8)",
    "K14sumagavu:295": " SumAv_93: atrāntareṇāyuṣmān pūrṇo maitrāyaṇīputraḥ sauvarṇaṃ padmam abhinirmāya sahasrapatraṃ",
    "K14sumagavu:296": " śakaṭacakramātraṃ vaiḍūryadaṇḍaṃ vajrāṅkurakeśaraṃ tatropaviṣṭa upari vihāyasā ṛddhyākāśenāgacchati.",
    "K14sumagavu:297": " SumAv_94: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:298": " ayaṃ te sa śāstā yo 'yaṃ sauvarnaṃ padmam abhinirmāya sahasrapatraṃ śakaṭacakramātraṃ vaiḍūryadaṇḍaṃ vajrāṅkurakeśaraṃ tatropaviṣṭa upari vihāyasā",
    "K14sumagavu:299": " SumAv_95: sā kathayati:",
    "K14sumagavu:300": " nayām āryo pūrṇo maitrāyaṇīputraḥ,",
    "K14sumagavu:301": " ayaṃ bhagavatā maitrāṇikānām agro nirdiṣṭaḥ,",
    "K14sumagavu:302": " sa eṣāgacchati. (9)",
    "K14sumagavu:303": " SumAv_96: atrāntareṇāyuṣmān dravyo mallaputraś catūratnamayam parvataśikharam abhinirmāya",
    "K14sumagavu:304": " nānāghaṇṭāravākīrṇaṃ nānādhvajapatākopaśohitaṃ tatropaviṣṭa upari vihāyasā ṛddhyākāśenāgacchati.",
    "K14sumagavu:305": " SumAv_97: taṃ dṛṣṭvā sumāgadhāyāḥ svāmī sumāgadhāṃ:",
    "K14sumagavu:306": " papraccha sumāgadhe,",
    "K14sumagavu:307": " 'yaṃ te sa śāstā yo 'yaṃ catūratnamayaṃ parvataśikharam abhinirmāya nānāghaṇṭārāvakīrṇaṃ nānādhvajapatākopaśobhitaṃ tatropaviṣṭa upari vihāyasā",
    "K14sumagavu:308": " SumAv_98: sā kathayati:",
    "K14sumagavu:309": " nāyam āryo dravyo mallaputro,",
    "K14sumagavu:310": " 'yaṃ bhagavatā pratilayakānām agro nirdiṣṭaḥ,",
    "K14sumagavu:311": " yo 'yaṃ saṃlayān bhikṣūn tathā pratisaṃlayaneṣu niyojayati,",
    "K14sumagavu:312": " sa eṣāgacchati. (10)",
    "K14sumagavu:313": " SumAv_99: atrāntareṇāyuṣmān aniruddhaḥ sarvasauvarṇaṃ prāsādam abhinirmāya vaiḍūryapravālastambhopaśobhitaṃ nānāratnavicitraṃ vitānamālāviracitaṃ śatapatākopaśobhitaṃ tanmadhye,",
    "K14sumagavu:314": " tatra cābhyantare niṣaṇṇa,",
    "K14sumagavu:315": " upari vihāyasā ṛddhyākāśenāgacchati.",
    "K14sumagavu:316": " SumAv_100: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:317": " 'yaṃ te sa śāstā yo 'yaṃ sauvarṇaṃ prāsādam abhinirmāya,",
    "K14sumagavu:318": " tatra cābhyantare siṃhāsane niṣaṇṇa upari vihāyasā ṛddhyākāśenāgacchati.",
    "K14sumagavu:319": " SumAv_101: sā kathayati:",
    "K14sumagavu:320": " nāyam āryo 'niruddho,",
    "K14sumagavu:321": " 'yaṃ bhagavatā divyacakṣuṣām agro nirdiṣṭaḥ.",
    "K14sumagavu:322": " SumAv_102: anena bārāṇasyām upaviṣṭasya pratyekabuddhasyaikapiṇḍapratipādanena saptakṛtvaś cakravartirājyāni kāritāni,",
    "K14sumagavu:323": " saptakṛtvo deveṣu trayastriṃśeṣu devānāṃ rājyaṃ kāritam.",
    "K14sumagavu:324": " SumAv_103: tenaiva karmāvaśeṣeṇāḍhye śākyakule jātaḥ,",
    "K14sumagavu:325": " anekāni ca śatasahasrāni lakṣāhatasya hiraṇyasuvarṇasya rūpyasya cāpahāya pravrajitaḥ,",
    "K14sumagavu:326": " pravrajito 'pi cāyaṃ lābhī cīvarapiṇḍapātraśayanāsanaglānapratyayabhaiṣajyapariṣkārāṇām.",
    "K14sumagavu:327": " SumAv_104: punar asya māhātmyaṃ śṛṇu:",
    "K14sumagavu:328": " māhānāma mātrābhihitaḥ. putra,",
    "K14sumagavu:329": " rājñā ghaṇṭāvaghoṣanaṃ kāritaṃ,",
    "K14sumagavu:330": " śākyaiḥ kulaikayā pravrajitavyam iti,",
    "K14sumagavu:331": " sa tvaṃ pravraja.",
    "K14sumagavu:332": " SumAv_105: sa kathayati:",
    "K14sumagavu:333": " nāhaṃ pravrajāmi. yas te priyaḥ putraḥ sukhāsane upari prāsādatale tiṣṭhati,",
    "K14sumagavu:334": " taṃ pravrājayasveti.",
    "K14sumagavu:335": " SumAv_106: mātā prāha: putra,",
    "K14sumagavu:336": " puṇyamaheśākhyo 'sau,",
    "K14sumagavu:337": " mā tena saha spardhāṃ kuru.",
    "K14sumagavu:338": " SumAv_107: ambe, tvaṃ tasyābhiprasannā yenāsau puṇyamaheśākhyaḥ. adya tasya mā kiṃcit preṣayājñāsyāmi puṇyamaheśākhyo na veti.",
    "K14sumagavu:339": " SumAv_108: putra, evaṃ pratyakṣīkuru.",
    "K14sumagavu:340": " SumAv_109: tayā riktapiṭharikābhiḥ piṭakaṃ pūrayitvā śuklena vastreṇācchādya mudrābhilakṣitaṃ kṛtvā preṣyadārikāhaste preṣitam,",
    "K14sumagavu:341": " saṃdiṣṭaṃ ca: dārike,",
    "K14sumagavu:342": " yadi tvāṃ pṛcchet kim atreti,",
    "K14sumagavu:343": " vaktavyṃ na kiṃcid iti. sā tam ādāya saṃprasthitā.",
    "K14sumagavu:344": " SumAv_110: śakrasya ca devānām indrasyādhastāt jñānadarśanaṃ pravartate. sa saṃlakṣayati:",
    "K14sumagavu:345": " yena nāma upari pratyekabuddhaḥ piṇḍakena pratipāditaḥ,",
    "K14sumagavu:346": " tasyādya kathaṃ bhojanena vighāto bhaviṣyati. bhojanopasaṃhāro 'sya kartavya iti. tenāsau piṭako nānāsūpikarabhojanopetasyāhārasya pūritaḥ.",
    "K14sumagavu:347": " SumAv_111: yāvad asau dārikā tam ādāyāniruddhasakāśaṃ gatā,",
    "K14sumagavu:348": " tenoktā: dārike,",
    "K14sumagavu:349": " kim atreti. sā kathayati: kumāra,",
    "K14sumagavu:350": " na kiṃcid iti. aniruddhaḥ saṃlakṣayati:",
    "K14sumagavu:351": " priyo 'haṃ mātuḥ, kim asau",
    "K14sumagavu:352": " riktaṃ preṣayiṣyati. nūnam atra kiṃ nāma bhojyabhojanaṃ prakṣiptam paśyāmas tāvad iti.",
    "K14sumagavu:353": " SumAv_112: yāvad udghāṭitaṃ sarvaṃ tad udyānam anekopakaraṇasurabhigandhasaṃpūrṇaṃ vyavasthitam. yaṃ ghrātvāniruddhaḥ paraṃ vismayam upagataḥ:",
    "K14sumagavu:354": " mātṛbhakto 'yam,",
    "K14sumagavu:355": " anena mātur agrapiṇḍaḥ preṣitaḥ. saṃdiṣṭaṃ cāmba,",
    "K14sumagavu:356": " pratidinam īdṛśaṃ bhojanaṃ preṣitum arhasīti.",
    "K14sumagavu:357": " SumAv_113: sā dṛṣṭvā paramavismayam upagatā. tayā mahānāmopadarśitaḥ: putra,",
    "K14sumagavu:358": " dṛṣṭaṃ te. amba,",
    "K14sumagavu:359": " dṛṣṭam. nanu tvaṃ mayā pūrvam evoktaḥ:",
    "K14sumagavu:360": " punyamaheśākhyaḥ sattvo manuṣya subhago,",
    "K14sumagavu:361": " mā tena saha spardhāṃ kurṣveti. sa eṣāgacchati.",
    "K14sumagavu:362": " SumAv_114: āha ca:",
    "K14sumagavu:363": " sauvarṇe suvimānamālaracite ratnaprabhālaṃkṛte",
    "K14sumagavu:364": " dhyāyī dhyānarato niṣadya virajobhadrāsane saṃyataḥ /",
    "K14sumagavu:365": " āyāty eṣa caladhvajoparacito āryāniruddho muniḥ",
    "K14sumagavu:366": " mukto mocayitā nimagnam avaśaṃ lokaṃ bhavāmbho nidhau // (11)",
    "K14sumagavu:367": " SumAv_115: atrāntareṇāyuṣmān śroṇaḥ koṭīkarṇaḥ puṣpamaṇḍapam abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:368": " SumAv_116: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:369": " 'yaṃ te sa śāstā yo 'yaṃ puṣpamaṇḍapam abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:370": " SumAv_117: sā kathayati:",
    "K14sumagavu:371": " nāyam āryaḥ śroṇaḥ koṭīkarṇo,",
    "K14sumagavu:372": " 'yaṃ bhagavatā alparajaskajātīyānām agro nirdiṣṭaḥ.",
    "K14sumagavu:373": " SumAv_118: ayaṃ ratnaprayuktikayā karṇikayā karṇe āmuktikayā jātaḥ. mātāpitarau paraṃ vismayam āpannau.",
    "K14sumagavu:374": " SumAv_119: asya pitrā balasenena sarvaratnaparikṣakān āhūyoktaḥ:",
    "K14sumagavu:375": " ratnānāṃ mūlyam kuruta iti. te ratnānāṃ mūlyaṃ kartum ārabdhā,",
    "K14sumagavu:376": " na śaknuvanti ratnānāṃ mūlyaṃ kartum.",
    "K14sumagavu:377": " SumAv_120: dharmatā khalu yasya ratnasya na śakyate mūlyaṃ kartuṃ,",
    "K14sumagavu:378": " tasya koṭimūlyaṃ kriyate. te kathayati: gṛhapate,",
    "K14sumagavu:379": " ekaikasya ratnasya koṭimūlyam iti.",
    "K14sumagavu:380": " SumAv_121: jñātayaḥ kathayanti:",
    "K14sumagavu:381": " kiṃ bhavatu dārakasya nāmeti. ayam dārakaḥ koṭimūlyakaratnikayā karṇikayā karṇe āmuktikayā jātah,",
    "K14sumagavu:382": " śravaṇe nakṣatre jātas,",
    "K14sumagavu:383": " tasmād bhavatu dārakasya śroṇaḥ koṭīkarṇa iti nāma. sa eṣāgacchati. (12)",
    "K14sumagavu:384": " SumAv_122: atrāntareṇāyuṣmān śronaḥ koṭiviṃśaḥ nānāpuṣpaphalasaṃpannavanagahanam",
    "K14sumagavu:385": " abhinirmāya rajodhvastāyām pṛthivyām ākāśacaṅkrame caṅkramyamāna upari vihāyasā ṛddhyākāśenāgacchati.",
    "K14sumagavu:386": " SumAv_123: taṃ dṣṛṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:387": " 'yam te sa śāstā yo 'yaṃ nānāpuṣpaphalopetam vanagahanam saṃśrityākāśacaṅkrame caṅkramyamāṇo 'bhyāgacchati.",
    "K14sumagavu:388": " SumAv_124: sā kathayati:",
    "K14sumagavu:389": " nāyaṃ śāstā,",
    "K14sumagavu:390": " āryo 'yaṃ śroṇaḥ koṭīviṃśah. asya jātamātrasya pitrā viṃśatihiraṇyakoṭyaḥ avalehikāmūlye 'nupradattā,",
    "K14sumagavu:391": " asya dine dine pañcakārṣāpaṇaśatāni sthālīpākārthe vyayam upagacchati.",
    "K14sumagavu:392": " SumAv_125: āyuṣmatā mahāmaudgalyāyanena cāsya sakāśāt piṇḍapātram ādāya bhagavate",
    "K14sumagavu:393": " dattam. yasya gandhena sarvaṃ rājagṛhaṃ nagaram āpūritaṃ pātrāvaśeṣaṃ ca rājña bimbisāreṇāsvāditam,",
    "K14sumagavu:394": " āsvādya ca paraṃ vismayam āpannaḥ kathayaty:",
    "K14sumagavu:395": " SumAv_126: ahaṃ bhadanta rājakule jātaḥ,",
    "K14sumagavu:396": " rājā saṃvṛtto,",
    "K14sumagavu:397": " nābhijānāmi kadācid evaṃvidham annam āsvāditaṃ pūrvam.",
    "K14sumagavu:398": " SumAv_127: asya pādatale caturaṅgulamātrāṇi suvarṇāni romāni jātāni.",
    "K14sumagavu:399": " SumAv_128: ayaṃ bhagavataḥ sakāśaṃ gantukāmaḥ pṛcchati:",
    "K14sumagavu:400": " kiṃ bhagavān yānena gacchaty āhosvit padbhyām iti. apare kathayanti:",
    "K14sumagavu:401": " padbhyām iti. sa eṣa kathayati:",
    "K14sumagavu:402": " aham api padbhyāṃ gacchāmīti.",
    "K14sumagavu:403": " SumAv_129: tasya pauruṣeyair vastrāṇi pṛthivyām āstīrṇāni. eṣa pṛcchati:",
    "K14sumagavu:404": " kiṃ bhagavān āstīrṇena gacchaty āhosvid anāstīrṇeneti. te kathayati:",
    "K14sumagavu:405": " nāstīrṇeneti. eṣa kathayati:",
    "K14sumagavu:406": " apanayata vastrāṇi,",
    "K14sumagavu:407": " aham apy anāstīrṇena gacchāmīti. tair apanītāni.",
    "K14sumagavu:408": " SumAv_130: punar aparāṇi dūṣyavastrāṇi pṛthivyām āstīrṇāni. eṣa pṛcchati:",
    "K14sumagavu:409": " kiṃ bhagavān dūṣyāstīrṇena gacchaty āhosvid anāstīrṇena. te prāhuḥ:",
    "K14sumagavu:410": " nāstīrṇeneti. eṣa āha:",
    "K14sumagavu:411": " apanayata dūṣyāṇi. tair apanītāni.",
    "K14sumagavu:412": " SumAv_131: kumāra, puṇyamaheśākhyaḥ. tato 'parāṇy amanuṣyāni divyavastrāṇi prādurbhūtāni. eṣa dṛṣṭvāha:",
    "K14sumagavu:413": " apanayantu amanuṣyavastrāṇīti. tair apanītānī. anena pṛthivyāṃ pādo nyastaḥ. ṣaḍvikāraḥ pṛthivīkampo jātaḥ.",
    "K14sumagavu:414": " SumAv_132: bhagavān āha: ito,",
    "K14sumagavu:415": " bhikṣava,",
    "K14sumagavu:416": " ekanavatiṃ kalpam upādāya na kadācic chroṇeṇa koṭīviṃśenānastīrṇe pṛthivīpradeśe pādo nyastaḥ. etarhi nyasto dharmagauravāt,",
    "K14sumagavu:417": " na tu puṇyakṣayāt.",
    "K14sumagavu:418": " SumAv_133: yenāyaṃ ṣaḍvikāraḥ pṛthivīkampo jātaḥ. ayaṃ bhagavatā ārabdhavīryāṇām agro nirdiṣṭaḥ. sa eṣāgacchati. (13)",
    "K14sumagavu:419": " SumAv_134: atrāntareṇāyuṣmān pilindavatso haṃsaratham abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:420": " SumAv_135: taṃ dṛṣṭvā sumāgadhāyāḥ svāmī sumāgadhāṃ papraccha:",
    "K14sumagavu:421": " sumāgadhe 'yaṃ te sa śāstā yo 'yaṃ haṃsarathenāgacchati.",
    "K14sumagavu:422": " SumAv_136: sā kathayati:",
    "K14sumagavu:423": " nāyam āryo pilindavatso,",
    "K14sumagavu:424": " 'yaṃ bhagavatā karuṇāvihārāṇām agro nirdiṣṭaḥ.",
    "K14sumagavu:425": " SumAv_137: anena gaṅgābhihitā:",
    "K14sumagavu:426": " kuśalītiṣṭhety. asya vacanasamanantaram eva gaṅgā sthitā,",
    "K14sumagavu:427": " aṅkuśasaṃtāḍiteva dviradavadhūr na prahasati. so 'yam āgacchati. (14)",
    "K14sumagavu:428": " SumAv_138: atrāntareṇāyuṣmān udāyī aśvaratham abhinirmāya catūratnopaśobhitaṃ tatropaviṣṭa,",
    "K14sumagavu:429": " upari vihayasā ṛddhyākāśenāgacchati.",
    "K14sumagavu:430": " SumAv_139: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:431": " 'yaṃ te sa śāstā yo 'yam aśvaratham abhinirmāya catūratnopaśobhitaṃ tatropaviṣṭa upari vihāyasā ṛddhyākāśenāgacchati.",
    "K14sumagavu:432": " SumAv_140: sā kathāyati:",
    "K14sumagavu:433": " nāyam ārya udāyī ayaṃ bhagavatā kulaprasādakānām agro nirdiṣṭaḥ.",
    "K14sumagavu:434": " SumAv_141: anena rājā śuddhodanaḥ śuklodano droṇodano 'mṛtodano dhautodanaś ca,",
    "K14sumagavu:435": " gopikāmṛgajāyaśodharāpramukhāni ṣaṣṭistrīsahasrāṇi bodhisattvavirahāc chokasāgaranimagnās",
    "K14sumagavu:436": " tābhis tābhiḥ śrutibhiś cittaprahlādanībhir vividhābhir vāgbhiḥ śokaṃ parityājitāni.",
    "K14sumagavu:437": " so 'yam āgacchati. (15)",
    "K14sumagavu:438": " SumAv_142: atrāntareṇāyuṣmān jyotiḥpālo mayūraratham abhinirmāya tatropaviṣṭa upari vihāyasā ṛddhykāśenāgacchati.",
    "K14sumagavu:439": " SumAv_143: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:440": " 'yaṃ te sa śāstā yo 'yaṃ mayūraratham abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:441": " SumAv_144: sā kathayati:",
    "K14sumagavu:442": " nāyam āryo jyotiḥpālo,",
    "K14sumagavu:443": " 'yaṃ bhagavatā divyamānuṣīśriyaṃ tyājayitvā pravrājitaḥ.",
    "K14sumagavu:444": " SumAv_145: asya snānaśāṭako 'bhyavakāśe śoṣito vāyunohyamāno rājño bimbisārasyopari patitaḥ. rājā kathayati: bhavanto,",
    "K14sumagavu:445": " rājārham idaṃ vastraṃ,",
    "K14sumagavu:446": " kutra etat. te kathayanti: deva,",
    "K14sumagavu:447": " śrūyate rājño māndhātasya saptāhaṃ hiraṇyavarṣaḥ patita iti,",
    "K14sumagavu:448": " devasyāpi vastravarṣaḥ patitum ārabdho,",
    "K14sumagavu:449": " nacirād hiraṇyavarṣaḥ patiṣyatīti.",
    "K14sumagavu:450": " SumAv_146: rājā kathayati:",
    "K14sumagavu:451": " bhavanto jyotiṣko gṛhapatir bhagavatā vyākṛto divyamānuṣīśriyaṃ pratyanubhaviṣyatīti,",
    "K14sumagavu:452": " idaṃ ca divyaṃ vastram ākāśāt patitam,",
    "K14sumagavu:453": " sthāpayata,",
    "K14sumagavu:454": " tasyaivāgatasya dāsyāma iti.",
    "K14sumagavu:455": " SumAv_147: te caivam ālāpaṃ kurvanti,",
    "K14sumagavu:456": " ayaṃ ca rājñaḥ sakāśam āgatah.",
    "K14sumagavu:457": " SumAv_148: rājā kathayati: kumāra,",
    "K14sumagavu:458": " tvaṃ bhagavatā vyākṛto divyamānuṣīśriyaṃ pratyanubhaviṣyasīti,",
    "K14sumagavu:459": " idaṃ ca divyaṃ ākāśāt patitam, gṛhāṇeti.",
    "K14sumagavu:460": " SumAv_149: tena hastaḥ prasāritaḥ. devānaya paśyāmīti. sa nirīkṣitum ārabdho yāvat paśyaty ātmīyaṃ snānaśāṭakam.",
    "K14sumagavu:461": " SumAv_150: sa vipuṣpya kathayati: deva,",
    "K14sumagavu:462": " madīyaḥ snānaśāṭako 'yaṃ vāyunopakṣipyehānīta iti.",
    "K14sumagavu:463": " SumAv_151: rājā kathayati: kumāra,",
    "K14sumagavu:464": " kiṃ tava divyamānuṣī śrīḥ prādurbhūtā. deva,",
    "K14sumagavu:465": " prādurbhūtā. kumāra,",
    "K14sumagavu:466": " yady evaṃ kimarthaṃ māṃ na nimantrayase. deva,",
    "K14sumagavu:467": " nimantrito bhava. gaccha,",
    "K14sumagavu:468": " bhaktaṃ sajjīkuru. deva,",
    "K14sumagavu:469": " yasya divyamānuṣī śrīḥ prādurbhūtā,",
    "K14sumagavu:470": " kiṃ tena sajjīkartavyam. nanu sajjīkṛtam evāgaccheti.",
    "K14sumagavu:471": " SumAv_152: sa jyotiṣkasya gṛhaṃ gatvā bāhyaṃ parijanaṃ dṛṣṭvā indriyāṇy utkṣipati. jyotiṣkaḥ kathayati: deva,",
    "K14sumagavu:472": " kimartham indriyāṇy utkṣipasīti. sa kathayati: kumāra,",
    "K14sumagavu:473": " vadhūjano 'yam iti kṛtvā. nāyaṃ vadhūjano,",
    "K14sumagavu:474": " bāhyo 'yaṃ parijanaḥ. sa paraṃ vismayam āpannaḥ.",
    "K14sumagavu:475": " SumAv_153: punar madhyamaṃ parijanaṃ dṛṣṭvā indriyāṇy utkṣeptum ārabdhaḥ. jyotiṣkaḥ kathayati: deva,",
    "K14sumagavu:476": " kimartham indriyāṇy utkṣipasīti. rājā kathayati: kumāra,",
    "K14sumagavu:477": " vadhūjano 'yam iti kṛtvā. deva,",
    "K14sumagavu:478": " nāyam api vadhūjanaḥ,",
    "K14sumagavu:479": " kiṃtu madhyamo 'yaṃ parijanah. sa bhūyasyā mātrayā paraṃ vismayam āpannah.",
    "K14sumagavu:480": " SumAv_154: tatra madhyamāyām dvāraśālāyāṃ maṇibhir upacitā bhūmiḥ. tasyāṃ matsyā",
    "K14sumagavu:481": " udakapūrṇāyām iva yantraprayogenoparibhramanto dṛśyante. rājā praveṣṭukamo jalam",
    "K14sumagavu:482": " iti kṛtvā upānahau moktum ārabdhaḥ.",
    "K14sumagavu:483": " SumAv_155: jyotiṣkaḥ kathayati: deva,",
    "K14sumagavu:484": " kasyārthe upānahāv apanayasīti. kumāra,",
    "K14sumagavu:485": " pānīyam uttaritavyam. deva,",
    "K14sumagavu:486": " nedaṃ pānīyam,",
    "K14sumagavu:487": " api tu maṇibhūmir eṣā. kumāra,",
    "K14sumagavu:488": " ime matsyā uparibhramanto dṛśyante. deva,",
    "K14sumagavu:489": " yantraprayogenaite paribhramanti. rājā na śraddadhāte tenāṅgulimudrā kṣiptā sā raṇaraṇāśabdena bhūmau patitā. tato rājā vismayam āpannaḥ.",
    "K14sumagavu:490": " SumAv_156: praviśya siṃhāsane niṣaṇṇaḥ. tato vadhūjanaḥ pādābhivandaka upasaṃkrāntaḥ. tāsām aśrupāto jātaḥ. rājā kathayati: kumāra,",
    "K14sumagavu:491": " kasmād ayaṃ vadhūjano roditi. deva,",
    "K14sumagavu:492": " nāyaṃ roditi,",
    "K14sumagavu:493": " kiṃtu devasya kāṣṭhadhūpena vastrāṇi dhūpitāni,",
    "K14sumagavu:494": " tenāsām aśrupāto jāta iti.",
    "K14sumagavu:495": " SumAv_157: rājā tatra tayā divyamānuṣikayā śriyā upacaryamāṇo na niṣkrāmati;",
    "K14sumagavu:496": " rājakṛtyāni rājakaraṇīyāni parihātum ārabdhāni.",
    "K14sumagavu:497": " SumAv_158: amātyair ajātaśatruḥ kumāro 'bhihitaḥ: kumāra,",
    "K14sumagavu:498": " devo jyotiṣkasya gṛhaṃ praviśya pramattaḥ,",
    "K14sumagavu:499": " gaccha,",
    "K14sumagavu:500": " nivedayeti.",
    "K14sumagavu:501": " SumAv_159: tena gatvā ukto: deva,",
    "K14sumagavu:502": " kiṃ tvam atra pariviśyāvasthito,",
    "K14sumagavu:503": " rājakṛtyāni rājakaraṇīyāni parihīyanta iti.",
    "K14sumagavu:504": " SumAv_160: rājā kathayati: kumāra,",
    "K14sumagavu:505": " na śakto 'si tvam ekaṃ divasaṃ rājyaṃ kārayitum. devo jānīte,",
    "K14sumagavu:506": " mamaiko divasaḥ praviṣṭasyati. adya devasya saptamo divaso vartate.",
    "K14sumagavu:507": " SumAv_161: rājā jyotiṣkasya mukham nirīkṣya kathayati: kumāra,",
    "K14sumagavu:508": " satyam. deva,",
    "K14sumagavu:509": " satyam. saptamo divaso vartate.",
    "K14sumagavu:510": " SumAv_162: kumāra, kathaṃ rātriḥ prajñāyate divaso vā. deva,",
    "K14sumagavu:511": " puṣpāṇāṃ saṃvikocavikāsān,",
    "K14sumagavu:512": " maṇīnāṃ jvalanājvalanāt,",
    "K14sumagavu:513": " śakunīnāṃ kūjanākūjanāt;",
    "K14sumagavu:514": " santi tāni kusumāni yāni rātrau vikasanti na divā,",
    "K14sumagavu:515": " santi yāni divā vikasanti na rātrau;",
    "K14sumagavu:516": " santi te maṇayo ye rātrau jvalanti na divā,",
    "K14sumagavu:517": " santi ye divā jvalanti na rātrau;",
    "K14sumagavu:518": " santi te śakunayo ye rātrau kūjanti na divā,",
    "K14sumagavu:519": " santi ye divā kūjanti na rātrau. rājā paraṃ vismayam āpannaḥ kathayati:",
    "K14sumagavu:520": " SumAv_163: kumāra, avitathavādī bhagavān,",
    "K14sumagavu:521": " yathā tvaṃ bhagavatā vyākṛtaḥ tathaiva nānyathety uktvā jyotiṣkasya gṛhān niṣkrāntaḥ.",
    "K14sumagavu:522": " SumAv_164: ajātaśatrukumāreṇa jyotiṣkasantako maṇir apahṛtya dārakasya haste dattaḥ. tena yata eva gṛhītas tatraiva gatvāvasthitaḥ.",
    "K14sumagavu:523": " SumAv_165: ajātaśatruḥ kathayati:",
    "K14sumagavu:524": " dārakānaya taṃ maṇim,",
    "K14sumagavu:525": " paśyāmīti. sa muṣṭiṃ vighāṭya kathayati: kumāra,",
    "K14sumagavu:526": " kutra,",
    "K14sumagavu:527": " na jāne kutra gata iti.",
    "K14sumagavu:528": " SumAv_166: sa tāḍayitum ārabdhaḥ. jyotiṣkaḥ kathayati: kumāra,",
    "K14sumagavu:529": " kimartham enaṃ tāḍayasi. gṛhapate,",
    "K14sumagavu:530": " 'haṃ caura,",
    "K14sumagavu:531": " eṣa mahācauro,",
    "K14sumagavu:532": " mayā tvadīyo maṇir apahṛtaḥ,",
    "K14sumagavu:533": " so 'py anenāpahṛta iti.",
    "K14sumagavu:534": " SumAv_167: sa āha: kumāra,",
    "K14sumagavu:535": " na tvayāpahṛto,",
    "K14sumagavu:536": " nāpy anenāpi tu yata eva tvayā gṛhītas tatraiva gatvāvasthito; 'pi tu,",
    "K14sumagavu:537": " kumāra,",
    "K14sumagavu:538": " svakaṃ te gṛhaṃ yāvadbhir maṇibhir anyena vā prayojanam tāvad gṛhāṇa yathāsukham iti.",
    "K14sumagavu:539": " SumAv_168: sa pratibhinnakaḥ saṃlakṣayate:",
    "K14sumagavu:540": " yadā pitur atyayād rājā bhaviṣyāmi,",
    "K14sumagavu:541": " tadā grahīṣyāmīti.",
    "K14sumagavu:542": " SumAv_169: yadājātaśatruṇā devadattavigrāhitena pitā dhārmiko dharmarājo jīvitād vyaparopitaḥ,",
    "K14sumagavu:543": " svayam eva ca paṭṭaṃ baddhvā rājye pratiṣṭhitaḥ,",
    "K14sumagavu:544": " tadā tena jyotiṣko 'bhihito: gṛhapate,",
    "K14sumagavu:545": " tvaṃ mama bhrātā bhavati,",
    "K14sumagavu:546": " gṛhaṃ bhājayāma iti.",
    "K14sumagavu:547": " SumAv_170: eṣa samlakṣayati:",
    "K14sumagavu:548": " yena pitā dhārmiko dharmarājaḥ praghātitaḥ,",
    "K14sumagavu:549": " sa mām marṣayatīti. kuta etan. nūnam ayaṃ madgṛham āgacchatu,",
    "K14sumagavu:550": " kāmaṃ prayacchāmīti viditvā kathayati: deva,",
    "K14sumagavu:551": " bibhaktam eva. kim atra vibhaktavyam. madīyaṃ gṛham āgaccha. ahaṃ tvadīyaṃ gṛham āgacchāmīti.",
    "K14sumagavu:552": " SumAv_171: ajātaśatruḥ kathayati: śobhanam,",
    "K14sumagavu:553": " evam kuru. sa tasya gṛhaṃ gataḥ. eṣo 'pi ajātaśatror gṛhaṃ gatah. sā śrīs tasmād gṛhād antarhitā yatraiṣa jyotiṣkas tatraiva gatā. evaṃ yāvat sapta vārān antarhitā prādurbhūtā ca.",
    "K14sumagavu:554": " SumAv_172: ajātaśatruḥ saṃlakṣayate:",
    "K14sumagavu:555": " evam api mayā na śakitaṃ jyotiṣkasya maṇīn apahartum,",
    "K14sumagavu:556": " anyad upāyaṃ karomi.",
    "K14sumagavu:557": " SumAv_173: tena dhūrtapuruṣāḥ prayuktā: gacchata,",
    "K14sumagavu:558": " jyotiṣkasya gṛhān maṇīn apaharateti.",
    "K14sumagavu:559": " SumAv_174: te hi śiṭākarkaṭakaprayogenābhiroḍhum ārabdhāḥ. te 'ntaḥpurikayā upariprāsādatalagatayā dṛṣṭāḥ,",
    "K14sumagavu:560": " tayā dhūrtadhūrtakā iti nādo muktaḥ.",
    "K14sumagavu:561": " SumAv_175: anena jyotiṣkena śrutam,",
    "K14sumagavu:562": " anenāśayato vāg niścarita:",
    "K14sumagavu:563": " tiṣṭhantu dhūrtakā iti. teṣāṃ yo yatrābhirūḍhaḥ,",
    "K14sumagavu:564": " sa tatraivāsthitaḥ,",
    "K14sumagavu:565": " yāvat prabhātā rajanī saṃvṛttā.",
    "K14sumagavu:566": " SumAv_176: mahājanakāyena dṛṣṭās,",
    "K14sumagavu:567": " te kathayanti:",
    "K14sumagavu:568": " bhavanto 'nena kalirājena pitā dhārmiko dharmarājo jīvitād vyaparopita,",
    "K14sumagavu:569": " idānīm gṛhāṇy api moṣayati,",
    "K14sumagavu:570": " tat kiṃ na me muṣiṣyata iti. purakṣobho jātaḥ.",
    "K14sumagavu:571": " SumAv_177: ajātaśatruṇāsya jyotiṣkasya dūto 'nupreṣito: muñcata,",
    "K14sumagavu:572": " mamāyaṃ khalīkāra iti.",
    "K14sumagavu:573": " SumAv_178: anena jyotiṣkenāśayato vāg niścāritā:",
    "K14sumagavu:574": " gacchantu dhūrtakā iti. te gatāḥ.",
    "K14sumagavu:575": " SumAv_179: athaiṣa jyotiskaḥ saṃlakṣayate:",
    "K14sumagavu:576": " yena nāma pitā jīvitād vyaparopitaḥ,",
    "K14sumagavu:577": " sa māṃ na praghātayisyatīti. kuta etat. sarvathāhaṃ bhagavatā vyākṛto:",
    "K14sumagavu:578": " mama śāsane pravrajya sarvakleśaprahāṇād arhattvaṃ sākṣāt kariṣyatīti. gacchāmi,",
    "K14sumagavu:579": " pravrajāmīti.",
    "K14sumagavu:580": " SumAv_180: anena sarvaṃ dhanajātaṃ dīnānathakṛpaṇebhyo dattam,",
    "K14sumagavu:581": " adhanāḥ sadhanā vyavasthāpitāḥ. sa eṣāgacchati. (16)",
    "K14sumagavu:582": " SumAv_181: atrāntareṇāyuṣmān kapphiṇo vicitraratnācalam abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:583": " SumAv_182: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:584": " 'yaṃ te sa śāstā yo 'yaṃ vicitraratnācalam abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:585": " SumAv_183: sā kathayati:",
    "K14sumagavu:586": " nāyam āryaḥ kapphiṇo,",
    "K14sumagavu:587": " yo 'yaṃ bhagavatā vigatamadadarpāṇām agro nirdiṣṭaḥ.",
    "K14sumagavu:588": " SumAv_184: yo 'yaṃ rājā mahākapphiṇa ekasmin samaye aṣṭādaśāmātyasahasraparivṛto mṛgavadhāya nirgataḥ.",
    "K14sumagavu:589": " SumAv_185: purastāt pṛṣṭhataś ca sarvabalaugham avalokyāmātyān āmantrayate: asti,",
    "K14sumagavu:590": " bhavantaḥ,",
    "K14sumagavu:591": " kasyacid evaṃrūpo balaughas tadyathā mamaitarhīti. te kathayanti: deva,",
    "K14sumagavu:592": " nānyasya kasyacit.",
    "K14sumagavu:593": " SumAv_186: yāvad anena mahākapphiṇena rājñā śrāvastyādiṣu ṣaṭsu mahānagareṣu dūtaṃ preṣitam:",
    "K14sumagavu:594": " yad vyutthitā bhavatha nopaveṣṭavyaṃ,",
    "K14sumagavu:595": " śīghram āgantavyam;",
    "K14sumagavu:596": " anyathā ced uttamena daṇḍena samanuśāsiṣyāmīti.",
    "K14sumagavu:597": " SumAv_187: etad vacanam upaśrutya ṣaṇmahānagaravāsino rājāno bhītās trastāḥ saṃvignāḥ samāgamya śrāvastīṃ gatvā bhagavate etad vṛttāntaṃ nivedayanti.",
    "K14sumagavu:598": " SumAv_188: bhagavatā te samāśvāsitā,",
    "K14sumagavu:599": " uktāś ca: sa dūto matsakāśam ānetavya iti. tair dūtasya niveditam:",
    "K14sumagavu:600": " asty asmākam rājādhirājas,",
    "K14sumagavu:601": " taṃ tāvat paśyeti.",
    "K14sumagavu:602": " SumAv_189: bhagavatā jetavanam catūratnamayaṃ nirmitaṃ devānām iva sudarśanaṃ nagaraṃ catvāro mahārājā dauvārikāḥ sthāpitāḥ,",
    "K14sumagavu:603": " airāvatasadṛśā hastino,",
    "K14sumagavu:604": " bālāhakasadṛśā,",
    "K14sumagavu:605": " nandīghoṣasadṛśā rathā,",
    "K14sumagavu:606": " vyāḍayakṣasadṛśā manuṣyāḥ,",
    "K14sumagavu:607": " svayaṃ ca bhagavāṃś cakravartiveśam ātmānam abhinirmāya saptatālodgate mahāratnasiṃhāsane niṣaṇnāḥ.",
    "K14sumagavu:608": " SumAv_190: dūtas tathāvidhāṃ śobhāṃ dṛṣṭvā paraṃ vismayam āpannaḥ.",
    "K14sumagavu:609": " SumAv_191: bhagavatā lekhaṃ likhayitvābhihitaḥ:",
    "K14sumagavu:610": " kapphiṇo madvacanād vaktavyo lekhavācasamakalam eva:",
    "K14sumagavu:611": " yat vyutthito bhavasi nopaveṣṭavyaṃ,",
    "K14sumagavu:612": " śīghram āgantavyam,",
    "K14sumagavu:613": " atha nāgacchasi,",
    "K14sumagavu:614": " aham eva mahatā balaughena sārdham āgamiṣyamīti.",
    "K14sumagavu:615": " SumAv_192: dūtena mahākapphiṇasya tat sarvaṃ saṃdiṣṭaṃ niveditam.",
    "K14sumagavu:616": " SumAv_193: ayaṃ kapphiṇo rājāṣṭādaśāmātyasahasraparivṛtaḥ śrāvastīm anupraveśya jetavanaṃ praviṣṭaḥ,",
    "K14sumagavu:617": " sahadarśanād asya yo rūpe rūpamada aiśvarye aiśvaryamadaḥ sa prativigataḥ,",
    "K14sumagavu:618": " baladarpo 'dyāpi vadhyata eva.",
    "K14sumagavu:619": " SumAv_194: tato bhagavatā laukikaṃ cittam utpāditam: aho bata,",
    "K14sumagavu:620": " śakro devānām indra aindraṃ dhanur ādāyāgacched iti.",
    "K14sumagavu:621": " SumAv_195: sahacittotpādād bhagavataḥ śakro devānām indraḥ sārathiveśenaindraṃ dhanur upanāmitavān. tato bhagavatā tad dhanur upanāmitam. tad utkṣeptum api na śaknoti,",
    "K14sumagavu:622": " kutaḥ punar āropayitum.",
    "K14sumagavu:623": " SumAv_196: tato bhagavatā saptāyomayyo bheryo nirmitāḥ,",
    "K14sumagavu:624": " svayam eva tad dhanur ardhacandrākāreṇāropya śaraḥ kṣipto yena saptāyomayyo bheryaś chidrīkṛtās,",
    "K14sumagavu:625": " tataḥ śabdo nirgataḥ.",
    "K14sumagavu:626": " SumAv_197: ārabhadhvam,",
    "K14sumagavu:627": " niṣkrāmata,",
    "K14sumagavu:628": " yujyadhvaṃ buddhaśāsane /",
    "K14sumagavu:629": " dhūnīta mṛtyunaḥ sainyaṃ naḍāgāraṃ iva kuñjaraḥ //",
    "K14sumagavu:630": " SumAv_198: yo hy asmin dharmavinaye apramattaś cariṣyati /",
    "K14sumagavu:631": " prahāya jātisaṃsāraṃ duḥkhasyāntaṃ kariṣyatīti //",
    "K14sumagavu:632": " SumAv_199: sa ca śabdo yāvad akaniṣṭhān devān gataḥ,",
    "K14sumagavu:633": " tato 'sya yo 'bhūd baladarpaḥ sa prativigataḥ.",
    "K14sumagavu:634": " SumAv_200: tato bhagavatāsya cittam ājñāya rājaveśam antardhāpya dharmo deśitah. yenāṣṭādaśāmātyasahasraparivāreṇa yāvac chrotaāpattiphalaṃ sākṣāt kṛtavān,",
    "K14sumagavu:635": " tato dṛṣṭasatyaś ca bhagavataḥ śāsane pravrajitaḥ. so 'yam āgaccati. (17)",
    "K14sumagavu:636": " SumAv_201: atrāntareṇāyuṣmān ānandaḥ haṃsakrauñcamayūraśukasārikākokilajīvaṃjīvakanādopakūjitam ārāmam abhinirmāya tatropaviṣṭa upari vihāyasā",
    "K14sumagavu:637": " SumAv_202: taṃ dṛṣṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:638": " 'yaṃ te sa śāstā yo 'yaṃ haṃsakrauñcamayūraśukasārikākokilajīvaṃjīvakanādopakūjitam ārāmam abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:639": " SumAv_203: sā kathayati:",
    "K14sumagavu:640": " nāyam ārya ānandaḥ,",
    "K14sumagavu:641": " ayaṃ ca bhagavatā indriyaguptadvārāṇām agro nirdiṣṭaḥ.",
    "K14sumagavu:642": " SumAv_204: ayaṃ ca bhagavataś caturbhir aṅgulair ūnaḥ suvarṇavarṇo dvātriṃśanmahāpuruṣalakṣaṇaiḥ samalaṃkṛtaḥ.",
    "K14sumagavu:643": " SumAv_205: anena kāśyapasya samyaksaṃbuddhasya stūpe madhyamaṃ chattram āropitam. tasya karmaṇo vipākenārdhatṛtīyāni cakravartirājyasahasrāṇi;",
    "K14sumagavu:644": " yady etarhi na pravrajito 'bhaviṣyad etarhi apy anena balacakravartirājyam akariṣyat.",
    "K14sumagavu:645": " SumAv_206: ayaṃ ca bhagavatā balāt pravrajitaḥ. ayaṃ ca bhagavato mātṛsvasāputro bhrātā bhavati. sa eṣāgacchati. (18)",
    "K14sumagavu:646": " SumAv_207: atrāntarenāyuṣmān rāhulaś cakravartiveśam abhinirmāya saptaratnasamanvāgataś",
    "K14sumagavu:647": " caturaśītyā bhaṭabalāgrakoṭibhiḥ samanugamyamānaś caturaśītyā nāgasahasrair upoṣadhanāgarājapramukhaiś",
    "K14sumagavu:648": " caturaśītyāśvasahasrair bālāhakāśvarājapramukhair caturaśītyā rathasahasrair nandīghoṣarathapramukhair",
    "K14sumagavu:649": " anekaiś ca paurajānapadasahasrair nānāpaṭahaśaṅkhabherīninādair ucchritadhvajapatākopaśobhitam",
    "K14sumagavu:650": " abhinirmāya tatropaviṣṭa upari vihāyasā ṛddhyākāśenāgacchati.",
    "K14sumagavu:651": " SumAv_208: taṃ dṛsṭvā sumāgadhāyāḥ svāmī sumāgadhāṃ papraccha: sumāgadhe,",
    "K14sumagavu:652": " 'yaṃ te sa śāstā,",
    "K14sumagavu:653": " yo 'yaṃ cakravartiveśenāgacchati.",
    "K14sumagavu:654": " SumAv_209: sā kathayati:",
    "K14sumagavu:655": " nāyam āryo rāhulo,",
    "K14sumagavu:656": " 'yaṃ bhagavatā śikṣakāmānām agro nirdiṣṭaḥ.",
    "K14sumagavu:657": " SumAv_210: bhagavataḥ putro 'yaṃ pitur ujjhitāṃ śriyam uddyotamānaḥ,",
    "K14sumagavu:658": " sarvacakravartiprativiśiṣṭatarām ṛddhim upadarśayann upari vihāyasā ṛddhyākāśenāgacchati.",
    "K14sumagavu:659": " SumAv_211: āha ca:",
    "K14sumagavu:660": " lakṣmīṃ lakṣaṇamālinīṃ surucirāṃ śakrarddhivispardhanīṃ",
    "K14sumagavu:661": " nāgānīkabalānvitāṃ sumahatīṃ ratnair vṛtāṃ saptabhiḥ /",
    "K14sumagavu:662": " kṛtvā buddhasuto 'bhyupaiti nabhasā veśaṃ ca rājñām ayaṃ",
    "K14sumagavu:663": " nāmnā rāhula ity aveti sumahate sampūjyamānaḥ suraiḥ //",
    "K14sumagavu:664": " SumAv_212: bhittvorvīṃ jalavat prayānti munayaḥ kecit sṛjanto 'nalaṃ",
    "K14sumagavu:665": " ramyatoyadharā ivāśu jagati spaṣṭaṃ kṣaranto jalam /",
    "K14sumagavu:666": " śakrabrahmakuberavigrahadharāś candrārkadaityatviṣo",
    "K14sumagavu:667": " lokasyodayakāṅkṣiṇo hi nabhasā saṃprasthitāḥ sūratāḥ //",
    "K14sumagavu:668": " sa eṣāgacchati. (19)",
    "K14sumagavu:669": " SumAv_213: saṃprasthitesu bhikṣusaṃghesu atrāntareṇa tathāgatapraveśaḥ. bhagavāṃs tathārūpaṃ samādhiṃ samāpanno,",
    "K14sumagavu:670": " yathāsamāhite citte bhagavataḥ kāyād raśmayo niścaranti,",
    "K14sumagavu:671": " tadyathā nīlapītalohitāvadātamañjiṣṭhasphaṭikavarṇaḥ,",
    "K14sumagavu:672": " yair ayaṃ loke udāreṇāvabhāsenāvabhāsito yāvac ca śrāvastīṃ yāvac ca puṇḍravardhanaṃ nagaram.",
    "K14sumagavu:673": " SumAv_214: atrāntareṇa sarve lokā bhagavantam abhiniṣkramantaṃ paśyanti,",
    "K14sumagavu:674": " mahāṃś ca pṛthivīcālo babhūva.",
    "K14sumagavu:675": " SumAv_215: atha brahmā sahāṃpatir bhagavataś cetasā cittam ājñāya sārdhaṃ rūpāvacarair devair āgatya bhagavato dakṣiṇe pārśve vyavasthitaḥ.",
    "K14sumagavu:676": " SumAv_216: śakro 'pi devānām indraḥ sārdhaṃ kāmāvacarair devair āgatya vāme pārśve vyavasthitaḥ.",
    "K14sumagavu:677": " SumAv_217: tumburusupriyapramukhāni pañcamātrāṇi gandharvaśatāny āgatya bhagavato 'grato vividhair vādyagītanṛttaviśeṣair upasthānaṃ kurvanto",
    "K14sumagavu:678": " SumAv_218: anekāni ca devatāśatasahasrāṇi pṛṣṭhataḥ pṛṣṭhataḥ samanugacchanti.",
    "K14sumagavu:679": " SumAv_219: upariṣṭāc ca bhagavato 'psaraso divyāny utpalapadmakumudapuṇḍarīkamāndāravāṇi puṣpāṇi,",
    "K14sumagavu:680": " divyāny agarucūrṇāni tagaracūrṇāni candanacūrṇāni tamālapattracūrṇani,",
    "K14sumagavu:681": " divyāni ca vādyāni saṃpravādayanti,",
    "K14sumagavu:682": " cailavikṣepāṃś cākārṣuh.",
    "K14sumagavu:683": " SumAv_220: tena khalu punaḥ samayenānyatarasmin araṇyāyatane sapta ṛṣisahasrāṇi prativasanti.",
    "K14sumagavu:684": " SumAv_221: adrākṣus te ṛṣayo buddhaṃ bhagavantaṃ dvātrimśatā mahāpuruṣalakṣaṇaiḥ samalaṃkṛtam,",
    "K14sumagavu:685": " aśītyā cānuvyañjanair virājitagātraṃ vyāmaprabhālaṃkṛtaṃ,",
    "K14sumagavu:686": " sūryaprabhātirekaprabhaṃ,",
    "K14sumagavu:687": " jaṅgamam iva ratnaparvatam,",
    "K14sumagavu:688": " samantato bhadrakaṃ,",
    "K14sumagavu:689": " havyāvasiktam iva hutavaham,",
    "K14sumagavu:690": " kāñcanabhājanastham iva pradīpaṃ,",
    "K14sumagavu:691": " suvarṇayūpam iva śriyā jvalantam.",
    "K14sumagavu:692": " SumAv_222: na tathā dvādaśavarṣābhyastaḥ śamathacittasya kalyatāṃ janayati,",
    "K14sumagavu:693": " rājyābhinandino vā tatprathamato rājyābhiṣekaḥ,",
    "K14sumagavu:694": " aputrasya vā putrapratilambhaḥ,",
    "K14sumagavu:695": " daridrasya vā nidhidarśanaṃ,",
    "K14sumagavu:696": " yathāvāropitaṃ kuśalamūlānāṃ tatprathamato buddhadarśanam.",
    "K14sumagavu:697": " SumAv_223: atha te ṛṣayo yena bhagavāṃs tenopasaṃkrāntā,",
    "K14sumagavu:698": " upasaṃkramya bhagavataḥ pādau śirasā vanditvaikānte tasthuḥ.",
    "K14sumagavu:699": " SumAv_224: tato bhagavatā teṣām ṛṣīṇām āśayānuśayaṃ dhātuṃ prakṛtiṃ ca jñātvā tādṛśī caturāryasatyasaṃprativedhikā dharmadeśanā kṛtā,",
    "K14sumagavu:700": " yāṃ śrutvā tair ṛṣibhir viṃśatiśikharasamudgataṃ satkāyadṛṣṭiśailaṃ jñānavajreṇa bhittvā śrotaāpattiphalaṃ sākṣāt kṛtam.",
    "K14sumagavu:701": " SumAv_225: atha te ṛṣayo buddhaṃ bhagavantaṃ paricārya saṃprasthitāḥ.",
    "K14sumagavu:702": " SumAv_226: tena khalu samayena puṇḍravardhane nagare 'ṣṭādaśa dvārāṇy ababhūvan.",
    "K14sumagavu:703": " SumAv_227: atha bhagavata etad abhavat:",
    "K14sumagavu:704": " yad ahaṃ paścimena dvāreṇa pravekṣyāmi,",
    "K14sumagavu:705": " anyadvāranivāsināṃ nāgarāṇām anyathātvaṃ bhaviṣyati,",
    "K14sumagavu:706": " yan nv aham aṣṭādaśa buddhān abhinirmāya svayaṃ paścimena dvāreṇa praveśayam iti.",
    "K14sumagavu:707": " SumAv_228: atha bhagavān aṣṭādaśa buddhān abhinirmāyā svayaṃ paścimena dvāreṇa praviṣṭaḥ.",
    "K14sumagavu:708": " SumAv_229: bhagavataḥ purapraveśe evaṃrūpāṇy āścaryāṇy atyadbhutāni bhavanty anyāni ca:",
    "K14sumagavu:709": " tadyathonnatonnatāḥ pṛthivīpradeśāḥ avanamanty avanatāś connamanti,",
    "K14sumagavu:710": " apagatapāṣānaśarkarakaṭhalyā bhavanti,",
    "K14sumagavu:711": " nīcāni dvārāṇy uccībhavanti,",
    "K14sumagavu:712": " saṃkṣiptāni viśālībhavanti,",
    "K14sumagavu:713": " hastinaḥ kūjanti,",
    "K14sumagavu:714": " aśvā heṣante,",
    "K14sumagavu:715": " uṣṭrāḥ krośante,",
    "K14sumagavu:716": " gāvo rambhante,",
    "K14sumagavu:717": " vṛṣabhā nandante,",
    "K14sumagavu:718": " mayūrāḥ kekāyante,",
    "K14sumagavu:719": " gṛhagatāni ca vividhāni vādyabhāṇḍāni svayaṃ nadanti,",
    "K14sumagavu:720": " andhāś cakṣūṃsi pratilabhante,",
    "K14sumagavu:721": " badhirāḥ śṛṇvanti,",
    "K14sumagavu:722": " mūkāḥ pravyāhārasamarthā bhavanti,",
    "K14sumagavu:723": " paribhraṣṭendriyavikalā indriyāṇi paripūrnāṇi pratilabhante,",
    "K14sumagavu:724": " madyamadanākṣiptā vimadī bhavanti,",
    "K14sumagavu:725": " viṣapītā nirviṣā bhavanti,",
    "K14sumagavu:726": " anyonyavairiṇo maitrīṃ pratilabhante,",
    "K14sumagavu:727": " garbhiṇyaḥ svastinā prasūyante,",
    "K14sumagavu:728": " bandhanabaddhāḥ pramucyante,",
    "K14sumagavu:729": " adhanā dhanāni pratilabhante.",
    "K14sumagavu:730": " SumAv_230: evaṃvidhayā vibhūtyā praviśya yena sumāgadhāyā niveśanaṃ tenopasaṃkrāntaḥ.",
    "K14sumagavu:731": " SumAv_231: atha sumāgadhā svayam eva gośīrṣacandanodakena bhṛṅgāraṃ pūrayitvā bhagavataḥ pādodakam anuprayacchati bhikṣusaṃghasya ca.",
    "K14sumagavu:732": " SumAv_232: tataḥ sumāgadhā bhagavataḥ pādayor nipatyaivam āha:",
    "K14sumagavu:733": " dhanyās te paravādivādamathanaṃ paśyanti ye te mukhaṃ",
    "K14sumagavu:734": " vistīrṇe sadasi sthitasya vacanaṃ śṛṇvanti ye vā mudā /",
    "K14sumagavu:735": " lābhas tasya mahān bhaviṣyati ca yaḥ pādau tava śrīnidher",
    "K14sumagavu:736": " mūrdhnā caiva karadvayena vinayāt saṃpīḍya vandiṣyate //",
    "K14sumagavu:737": " SumAv_233: atha bhagavān purastād bhikṣusaṃghasya prajñapta evāsane niṣaṇṇaḥ,",
    "K14sumagavu:738": " sukhopaviṣṭaṃ buddhapramukhaṃ bhikṣusaṃghaṃ viditvā śucinā praṇītena khādanīyena bhojanīyena svahastena saṃtarpayati saṃpravārayati.",
    "K14sumagavu:739": " SumAv_234: atha puṇḍravardhananivāsī janakāyo bhagavantam apaśyaṃs tadgṛhaṃ bhettum ārabdhaḥ. tato bhagavatā tadgṛhaṃ sphaṭikamayam abhinirmitaṃ,",
    "K14sumagavu:740": " yataḥ sarvo mahājanakāya ādarśanagatam iva bhagavantaṃ bhuñjamānaṃ paśyati bhikṣusaṃghaṃ ca.",
    "K14sumagavu:741": " SumAv_235: āha ca.",
    "K14sumagavu:742": " sphaṭikamayam abhūt tad eva ramyaṃ maṇikanakākṣaratnabhakticitraṃ /",
    "K14sumagavu:743": " sthitam iva purato munīndracandraṃ nagarajano 'pi nirīkṣate samagraḥ //",
    "K14sumagavu:744": " SumAv_236: prasādāromāñcitasarvagātrāḥ kṛtāñjaliṃ mūrdhni nipātya hastam /",
    "K14sumagavu:745": " narā namanti sma munīndracandraṃ surā ivendraṃ bhavanodarastham //",
    "K14sumagavu:746": " SumAv_237: atha bhagavān kṛtabhaktakṛtyaḥ purastād bhikṣusaṃghasya prajñapta evāsane niṣaṇṇaḥ.",
    "K14sumagavu:747": " SumAv_238: tataḥ sumāgadhāpramukho 'ntarjanakāyas te ca nāgarās te ca ṛṣayas te ca devāsuragaruḍayakṣagandharvakinnaramahoragā bhagavantaṃ parivāryāvasthitāḥ.",
    "K14sumagavu:748": " SumAv_239: tato bhagavatā teṣāṃ ca tādṛśī caturāryasatyasaṃpravedhikī dharmadeśanā kṛtā,",
    "K14sumagavu:749": " yāṃ śrutvā kaiścic chrotaāpattiphalaṃ sākṣāt kṛtaṃ,",
    "K14sumagavu:750": " kaiścit sakṛdāgāmiphalaṃ,",
    "K14sumagavu:751": " kaiścid anāgāmiphalam,",
    "K14sumagavu:752": " kaiścit pravrajya sarvakleśaprahāṇād arhattvaṃ sākṣāt kṛtaṃ,",
    "K14sumagavu:753": " kaiścid ūṣmagatāni kuśalamūlāni utpāditāni,",
    "K14sumagavu:754": " kaiścin mūrdhānaḥ,",
    "K14sumagavu:755": " kaiścin mṛdumadhyādhimātrakṣāntayaḥ,",
    "K14sumagavu:756": " kaiścic chrāvakabodhau cittāny utpāditāni,",
    "K14sumagavu:757": " kaiścit pratyekāyāṃ bodhau,",
    "K14sumagavu:758": " kaiścid anuttarāyāṃ samyaksaṃbodhau,",
    "K14sumagavu:759": " kaiścic charaṇagamanāni gṛhītāni,",
    "K14sumagavu:760": " kaiścic chikṣāpadāni gṛhītāni.",
    "K14sumagavu:761": " SumAv_240: yad bhūyasā sā parṣad buddhanimnā dharmapravaṇā saṃghaprāgbhārā vyavasthitā.",
    "K14sumagavu:762": " SumAv_241: yadā bhagavataitat sūtraṃ bhāṣitaṃ,",
    "K14sumagavu:763": " tadā bhikṣavo bhagavantam evam āhuḥ:",
    "K14sumagavu:764": " āścaryaṃ bhagavann,",
    "K14sumagavu:765": " āścaryaṃ sugata,",
    "K14sumagavu:766": " yat sumāgadhayā bhagavantaṃ kalyāṇamitram āgamya buddhakāryaṃ kṛtam iti.",
    "K14sumagavu:767": " SumAv_242: bhagavān āha:",
    "K14sumagavu:768": " na bhikṣava etarhy eva yathātīte 'py adhvani buddhaṃ bhagavantaṃ kalyāṇamitram āgamya kāñcanamālayā yad buddhakāryaṃ kṛtaṃ,",
    "K14sumagavu:769": " tac chṛṇuta,",
    "K14sumagavu:770": " sādhu ca suṣṭhu ca manasi kurute, bhāṣiṣye.",
    "K14sumagavu:771": " SumAv_243: bhūtapūrvaṃ,",
    "K14sumagavu:772": " bhikṣavo,",
    "K14sumagavu:773": " 'tīte 'dhvani viṃśativarṣasahasrāyuṣi prajāyāṃ kāśyapo nāma śāstā loka udapādi,",
    "K14sumagavu:774": " tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān,",
    "K14sumagavu:775": " sa bārāṇasīṃ nagarīm upaniśritya viharati ṛṣivadane mṛgadāve.",
    "K14sumagavu:776": " SumAv_244: tena khalu punaḥ samayena kṛkī nāma rājā babhūva.",
    "K14sumagavu:777": " SumAv_245: tasya duhitā kāñcanamālayā śirasi baddhayā jātā,",
    "K14sumagavu:778": " tasyā mātāpitṛbhyāṃ kāñcanamāleti nāma kṛtam.",
    "K14sumagavu:779": " SumAv_246: sā unnītā vardhitā mahatī saṃvṛttā,",
    "K14sumagavu:780": " rājñaḥ kṛkina iṣṭā kāntā priyā manāpā saṃvṛttā.",
    "K14sumagavu:781": " SumAv_247: sā pañcaśataparivārā bhagavato darśanāyopasaṃkrāntā,",
    "K14sumagavu:782": " tasyā bhagavatā dharmo deśitaḥ.",
    "K14sumagavu:783": " SumAv_248: tayā taṃ dharmaṃ śrutvā bhagavato 'nitike mahān cittaprasāda utpanno,",
    "K14sumagavu:784": " bhagavāṃś ca tayā yāvajjīvaṃ cīvarapiṇḍapātraśayanāsanaglānapratyayabhaiṣajyapariṣkāraḥ pracāritah.",
    "K14sumagavu:785": " SumAv_249: tena khalu punaḥ samayena rājñā kṛkinā daśa svapnā dṛṣṭāḥ:",
    "K14sumagavu:786": " (1) vātāyanena hastī nirgatas,",
    "K14sumagavu:787": " puccho lagnaḥ.",
    "K14sumagavu:788": " (2) tṛṣitaya pṛṣṭhataḥ kūpo dhāvati.",
    "K14sumagavu:789": " (3) muktāprasthaṃ śaktuprasthena vikrīyamāṇaṃ.",
    "K14sumagavu:790": " (4) candanaṃ kāṣṭhārgheṇa samīkriyamāṇaṃ.",
    "K14sumagavu:791": " (5) gandhahastinaṃ kalabhair vitrāsyamānaṃ.",
    "K14sumagavu:792": " (6) āramaṃ puṣpaphalasaṃpannam adattadāyibhir apahriyamāṇam.",
    "K14sumagavu:793": " (7) aśucinā mrakṣito markaṭaḥ parān upaliṃpyamānaḥ.",
    "K14sumagavu:794": " (8) markaṭasya rājyābhiṣekaḥ.",
    "K14sumagavu:795": " (9) paṭo 'ṣṭādaśabhir janair ākṛṣyate, na śīryate.",
    "K14sumagavu:796": " (10) mahājanakāyaś caikatra saṃnipatya kalahabhaṇḍanavigrahavivāde nātināmayati.",
    "K14sumagavu:797": " SumAv_250: taṃ dṛṣṭvā ca punar bhītaś trastaś cintayati:",
    "K14sumagavu:798": " mā me itonidānaṃ rājyāc cyutir bhaviṣyati jīvitasya cāntarāya iti.",
    "K14sumagavu:799": " SumAv_251: tato rājñā svapnādhyāyavido brāhmaṇān āhūya svapnān niveditavān.",
    "K14sumagavu:800": " SumAv_252: te kāñcanamālāṃ dṛṣṭvā kathayanti: rājan,",
    "K14sumagavu:801": " yā te sarvajanapriyā tasyā rudhireṇa yajño yaṣṭavyaḥ,",
    "K14sumagavu:802": " antrair nagaraṃ veṣṭavyam,",
    "K14sumagavu:803": " evaṃ devasya śreyo bhaviṣyati,",
    "K14sumagavu:804": " svapnān dāruṇān dṛṣṭvā rājyajīvitahāriṇo 'nenopāyena svastir devasya bhaviṣyati.",
    "K14sumagavu:805": " SumAv_253: rājā saṃlakṣayati:",
    "K14sumagavu:806": " sarvajanapriyā me kāñcanamālā,",
    "K14sumagavu:807": " tāṃ vyāpādayitukāmā brāhmaṇā evam āhuḥ. varaṃ mamaiva maraṇaṃ,",
    "K14sumagavu:808": " na tu kāñcanamālāṃ vyāpādayiṣyāmīti.",
    "K14sumagavu:809": " SumAv_254: kare kapolaṃ dattvā cintāparo vyavasthitaḥ,",
    "K14sumagavu:810": " kāñcanamālayā dṛṣṭaḥ. sā kathayati:",
    "K14sumagavu:811": " kim evaṃ cintāparo,",
    "K14sumagavu:812": " deva,",
    "K14sumagavu:813": " iti. tena sa vṛttānto vistareṇa niveditaḥ. sā kathayati:",
    "K14sumagavu:814": " eṣa bhagavān kāśyapaḥ samyaksaṃbuddho bārāṇasīm upaniśritya viharati ṛṣivadane mṛgadāve,",
    "K14sumagavu:815": " taṃ bhagavantaṃ gatvā pṛcchatha. yathā te bhagavān vyākaroti tathaivaṃ dhāraya.",
    "K14sumagavu:816": " SumAv_255: tato rājā mahatā śrīsamudāyena kāñcanamālayā sārdhaṃ barāṇasyā nirgatya yena bhagavāṃs tenopasaṃkrāntaḥ,",
    "K14sumagavu:817": " upasaṃkramya bhagavataḥ pādau śirasā vanditvaikānte niṣaṇṇaḥ,",
    "K14sumagavu:818": " kāñcanamālāpi,",
    "K14sumagavu:819": " anyāni ca brāhmaṇagṛhapatiśatasahasrāṇi.",
    "K14sumagavu:820": " SumAv_256: atha bhagavān kṛkinaṃ rājānaṃ dharmayā kathayā saṃdarśayati samādāpayati",
    "K14sumagavu:821": " samuttejayati saṃpraharṣayati. anekaparyāyeṇa dharmayā kathayā saṃdarśya samādāpya",
    "K14sumagavu:822": " samuttejya saṃpraharṣya tūṣṇīṃ babhūva.",
    "K14sumagavu:823": " SumAv_257: atha kṛkī rājā daśa svapnān nivedyaivam āha: mā me,",
    "K14sumagavu:824": " bhagavaṃs,",
    "K14sumagavu:825": " tatonidānaṃ rājyāc cyutir bhaviṣyati jīvitasya cāntarāya iti.",
    "K14sumagavu:826": " SumAv_258: bhagavān āha:",
    "K14sumagavu:827": " mā bhaiṣīs tvaṃ,",
    "K14sumagavu:828": " mahāraja,",
    "K14sumagavu:829": " na tavetonidānaṃ rājyāc cyutir bhaviṣyatīti jīvitasya cāntarāyaḥ.",
    "K14sumagavu:830": " (1) yat tvaṃ, mahārāja,",
    "K14sumagavu:831": " svapnam adrākṣīr,",
    "K14sumagavu:832": " vātāyanena hastī nirgacchan puccho lagna iti,",
    "K14sumagavu:833": " bhaviṣyaty anāgate 'dhvani varṣaśatāyuṣi prajāyāṃ śākyamunir nāma tathāgato 'rhan samyaksaṃbuddhaḥ,",
    "K14sumagavu:834": " sa sakalaṃ buddhakāryaṃ kṛtvendhanakṣayād ivāgnir anupadhiśeṣe nirvāṇadhātau parinirvāsyatīti. tasya parinirvṛtasya paścime kāle aśrāddhā brāhmaṇagṛhapatayas,",
    "K14sumagavu:835": " te rudanto 'śrumukhān bandhūn utsṛjya pravrajya vihāreṣu gṛhasaṃjñām utpādayiṣyanti,",
    "K14sumagavu:836": " tasyaitat pūrvanimittam.",
    "K14sumagavu:837": " (2) yat tvaṃ punaḥ svapnam adrākṣīs,",
    "K14sumagavu:838": " tṛṣitasya pṛṣṭhataḥ kūpo dhāvati,",
    "K14sumagavu:839": " tasyaiva śravakā dharmaṃ deśayiṣyanti śraddhānāṃ gṛhapatīnāṃ,",
    "K14sumagavu:840": " te satṛṣṇā eva prakramiṣyanti,",
    "K14sumagavu:841": " tasyaitat pūrvanimittam.",
    "K14sumagavu:842": " (3) yat tvaṃ svapnam adrākṣīr,",
    "K14sumagavu:843": " muktāprasthena śaktuprasthaṃ krīyamāṇam iti,",
    "K14sumagavu:844": " tasyaiva śrāvakāḥ śaktuprasthasya hetor indriyabalabodhyaṅgāni saṃprakāśayiṣyanti,",
    "K14sumagavu:845": " tasyaitat pūrvanimittam.",
    "K14sumagavu:846": " (4) yat tvaṃ svapnam adrākṣīś,",
    "K14sumagavu:847": " candanaṃ kāṣṭhārgheṇa samīkriyamāṇaṃ,",
    "K14sumagavu:848": " tasyaiva śrāvakās taṃ tīrthikavākyam anugṛhya saddharmeṇa samīkariṣyanti,",
    "K14sumagavu:849": " tasyaitat pūrvanimittam.",
    "K14sumagavu:850": " (5) yat tvaṃ svapnam adrākṣīr,",
    "K14sumagavu:851": " gandhahastī kalabhair vitrāsyata iti,",
    "K14sumagavu:852": " tasyaiva śrāvakā asaṃyatās te śīlavanto bhikṣūn niṣkāśayiṣyanti,",
    "K14sumagavu:853": " tasyaitat pūrvanimittam.",
    "K14sumagavu:854": " (6) yat tvaṃ svapnam adrākṣīr,",
    "K14sumagavu:855": " ārāmāṃ puṣpaphalasaṃpannaṃ adattādāyibhir apahriyamāṇaṃ,",
    "K14sumagavu:856": " tasyaiva śrāvakā āryasaṃghasya pratipāditam ārāmaṃ saṃgham ālaṃbīkṛtya kecid abhāvitakāyā abhāvitacittā abhāvitaprajñāḥ saṃghād ācchidya puṣpaphalaṃ svajanebhyo dāsyanti,",
    "K14sumagavu:857": " tasyaitat pūrvanimittam.",
    "K14sumagavu:858": " (7) yat tvaṃ svapnam adrākṣīr,",
    "K14sumagavu:859": " aśucimrakṣito markaṭaḥ parān upaliṃpyatīti,",
    "K14sumagavu:860": " tasyaiva śrāvakā abhāvitakāyā abhāvitacittā abhāvitaprajñā ātmanāpattim āpannāḥ śrāddhānām api bhikṣūṇām āpattiṃ vyavasthāpayiṣyanti,",
    "K14sumagavu:861": " tasyaitat pūrvanimittam.",
    "K14sumagavu:862": " (8) yat tvaṃ svapnam adrākṣīr,",
    "K14sumagavu:863": " markaṭasya rājyābhiṣekaḥ,",
    "K14sumagavu:864": " tasmin samaye vikalendriyā api rājāno bhaviṣyanti,",
    "K14sumagavu:865": " tasyaitat pūrvanimittam.",
    "K14sumagavu:866": " (9) yat tvaṃ svapnam adrākṣīḥ,",
    "K14sumagavu:867": " paṭo 'ṣṭādaśabhir janair ākṛṣyate na ca śīryata iti,",
    "K14sumagavu:868": " tasya parinirvṛtasya śāsanam aṣṭādaśabhedabhinnaṃ bhaviṣyati,",
    "K14sumagavu:869": " na ca śakyati vimuktipaṭaṃ pāṭayituṃ,",
    "K14sumagavu:870": " tasyaitat pūrvanimittam.",
    "K14sumagavu:871": " (10) yat tvaṃ svapnam adrākṣīr,",
    "K14sumagavu:872": " mahājanakāyaś caikatra saṃnipatya kalahabhaṇḍena vivādavigrahenātināmayanti,",
    "K14sumagavu:873": " tasya śāsane asaṃyatā bhikṣavaḥ kalahabhaṇḍanavigrahavivādenāntardhāpayiṣyanti,",
    "K14sumagavu:874": " tasyaitat pūrvanimittam.",
    "K14sumagavu:875": " mā bhaiṣīs tvaṃ,",
    "K14sumagavu:876": " mahārāja,",
    "K14sumagavu:877": " na tavetonidānaṃ rājyāc cyutir bhaviṣyati jīvitāntarāyo vā.",
    "K14sumagavu:878": " SumAv_259: tato bhagavatā tasya rājñas tasya ca mahājanakāyasya tādṛśī caturāryasatyasaṃprativedhikī dharmadeśanā kṛtā,",
    "K14sumagavu:879": " yāṃ śrutvā caturaśītyā prāṇiśatasahasraiḥ satyadarśanaṃ kṛtam.",
    "K14sumagavu:880": " SumAv_260: kāñcanamālayā bhagavantaṃ kalyāṇamitram āgamya buddhakāryaṃ kṛtam.",
    "K14sumagavu:881": " SumAv_261: kiṃ manyadhve,",
    "K14sumagavu:882": " bhikṣavaḥ yāsau kāñcanamālā iyam eva sā sumāgadheti.",
    "K14sumagavu:883": " SumAv_262: bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuḥ:",
    "K14sumagavu:884": " kiṃ bhadanta,",
    "K14sumagavu:885": " kāñcanamālayā karma kṛtaṃ yenāḍhye kule pratyajātā yena kāñcanamālayā śirasi baddhayā jātā iti.",
    "K14sumagavu:886": " SumAv_263: bhagavān āha:",
    "K14sumagavu:887": " kāñcanamālayaiva,",
    "K14sumagavu:888": " bhikṣavaḥ,",
    "K14sumagavu:889": " pūrvam anyāsu jātiṣu karmāṇi kṛtāni upacitāni labdhasaṃbhārāṇi pariṇatapratyayāny oghavat pratyupasthitāny avaśyaṃbhāvīni. kāñcanamālayaiva,",
    "K14sumagavu:890": " bhikṣavaḥ,",
    "K14sumagavu:891": " karmāṇi kṛtāni upacitāni. ko 'nyaḥ pratyanubhaviṣyati. na,",
    "K14sumagavu:892": " bhikṣavaḥ,",
    "K14sumagavu:893": " karmāṇi kṛtāny upacitāni bāhyapṛthivīdhātau vipacyante,",
    "K14sumagavu:894": " nābdhātau,",
    "K14sumagavu:895": " na tejodhātau,",
    "K14sumagavu:896": " na vāyudhātāv,",
    "K14sumagavu:897": " api tūpātteṣu eva skandhadhātvāyataneṣu karmāṇi kṛtāni vipacyante śubhāny aśubhāni ca.",
    "K14sumagavu:898": " SumAv_264: na pranaśyanti karmāṇi kalpakoṭiśatair api /",
    "K14sumagavu:899": " sāmagrīṃ prāpya kālaṃ ca phalanti khalu dehinām //",
    "K14sumagavu:900": " SumAv_265: bhūtapūrvam,",
    "K14sumagavu:901": " bhikṣavo,",
    "K14sumagavu:902": " 'tīte 'dhvani bārāṇasyāṃ mahānagaryām anyatamā daridrā strī,",
    "K14sumagavu:903": " tayā pratyekabuddhasya caitye nānāvicitrāṃ palālamālāṃ granthayitvā samāropya prasannacittayā praṇidhānaṃ kṛtam.",
    "K14sumagavu:904": " SumAv_266: anenāhaṃ kuśalamūlena cittotpādena deyadharmaparityāgena ca yatrayatropapadye 'haṃ tatratatra kāñcanamālayā śirasi baddhayā jāyeyam iti. kiṃ manyadhve,",
    "K14sumagavu:905": " bhikṣavaḥ. yāsau daridrā strī,",
    "K14sumagavu:906": " iyam asau kāñcanamālā. yad anayā prasannacittayā praṇidhānaṃ kṛtaṃ,",
    "K14sumagavu:907": " tena pañcajanmaśatāni kāñcanamālayā śirasi baddhayā jātā.",
    "K14sumagavu:908": " SumAv_267: paṇadvayaṃ ca tayā paṭāntāvabaddhaṃ vimucyāryasaṃghāya dattaṃ;",
    "K14sumagavu:909": " tenāḍhyesu kulesu jātā praṇidhānavaśāc ceti.",
    "K14sumagavu:910": " SumAv_268: atha bhagavān sumāgadhāpramukhaṃ puṇḍravardhananivāsinaṃ mahājanakāyam abhiprasādya prakrāntaḥ,",
    "K14sumagavu:911": " tathaiva rddhyā sārdhaṃ bhikṣusaṃghena śrāvastīm āgataḥ.",
    "K14sumagavu:912": " SumAv_269: iti hi, bhikṣava,",
    "K14sumagavu:913": " ekāntakṛṣṇānāṃ karmaṇām ekāntakṛṣṇo vipākaḥ,",
    "K14sumagavu:914": " ekāntaśuklānām ekāntaśuklo,",
    "K14sumagavu:915": " vyatimiśrāṇāṃ vyatimiśraḥ. tasmāt tarhi,",
    "K14sumagavu:916": " bhikṣava,",
    "K14sumagavu:917": " ekāntakṛṣṇāni karmāṇy apāsya vyatimiśrāṇi ca,",
    "K14sumagavu:918": " ekāntaśukleṣv eva karmasv ābhogaḥ karaṇīya iti. tasmāt tarhi,",
    "K14sumagavu:919": " bhikṣava,",
    "K14sumagavu:920": " evaṃ śikṣitavyam,",
    "K14sumagavu:921": " yac chāstāraṃ satkariṣyāmo gurukariṣyāmo mānayiṣyāmaḥ pūjayiṣyāma ity evaṃ vo,",
    "K14sumagavu:922": " bhikṣavaḥ,",
    "K14sumagavu:923": " śikṣitavyam.",
    "K14sumagavu:924": " SumAv_270: idam avocad bhagavān āttamanās,",
    "K14sumagavu:925": " te ca bhikṣavo bhagavato bhāṣitam abhyanandann iti. sumāgadhāvadānaṃ samāptam."
}