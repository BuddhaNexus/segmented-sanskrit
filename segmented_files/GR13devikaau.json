{
    "GR13devikaau:0": " PADA MARKERS For a four-pada verse:",
    "GR13devikaau:1": " For a six-pada verse:",
    "GR13devikaau:2": " sarveṣāmapi muktyarthaṃ $ muktimārgasya darśanam &",
    "GR13devikaau:3": " deveśa jñānamācāraṃ % kṛpayā kathayasva me // Dka_1 //",
    "GR13devikaau:4": " īśvara uvāca jñānācārau varārohe $ kathayāmi tavādhunā &",
    "GR13devikaau:5": " praviśanti yato mokṣaṃ % jñānino dhvastakalmaṣam // Dka_2 //",
    "GR13devikaau:6": " yeṣāṃ bodhena saṃjātaṃ $ kālajñānaṃ varānane &",
    "GR13devikaau:7": " na teṣāṃ jāyate bodhaḥ % śāstrakoṭiśatairapi // Dka_3 //",
    "GR13devikaau:8": " ato hi nirbhayo vidvān $ niḥśaṅko vigataspṛhaḥ &",
    "GR13devikaau:9": " jñānotsāhaparo bhūyāt % śraddaddhāno nirākulaḥ // Dka_4 //",
    "GR13devikaau:10": " nirmamaḥ karuṇopetaḥ $ sarvabhūtābhayapradaḥ &",
    "GR13devikaau:11": " bhajet kālottaraṃ devi % mumukṣuryogatatparaḥ // Dka_5 //",
    "GR13devikaau:12": " sa brahmā sa śivo viṣṇuḥ $ sa indraḥ sa ṣaḍānanaḥ &",
    "GR13devikaau:13": " sa guruḥ sarvadevāśca % sa yogī sa tapodhanaḥ // Dka_6 //",
    "GR13devikaau:14": " paṇḍitaḥ sa mahābhāgaḥ $ kṛtārthaḥ paramārthataḥ &",
    "GR13devikaau:15": " caladvāyusamaṃ cittaṃ % dhriyate yena niścalam // Dka_7 //",
    "GR13devikaau:16": " sa upāyo mimokṣasya $ sadupāttaguṇastu saḥ &",
    "GR13devikaau:17": " sā prajñā tadiha sthairyaṃ % tatpuṇyaṃ vyavasāyinām // Dka_8 //",
    "GR13devikaau:18": " tadeva tīrthaṃ dānaṃ ca $ sa tapaśca na saṃśayaḥ &",
    "GR13devikaau:19": " yenopāyena badhyeta % vāyubhiścalanaṃ manaḥ // Dka_9 //",
    "GR13devikaau:20": " citte calati saṃsāro $ niścalo mokṣa eva tu &",
    "GR13devikaau:21": " tasmāccittaṃ sthiraṃ kuryāt % prajñayā parayā budhaḥ // Dka_10 //",
    "GR13devikaau:22": " ekāntikaṃ sukhaṃ yatra $ tathāivātyantikaṃ bhavet &",
    "GR13devikaau:23": " niṣkarmaṇi pare tattve % ko na rajyeta paṇḍitaḥ // Dka_11 //",
    "GR13devikaau:24": " nivṛtto viṣayajñānāt $ niṣkalajñānatatparaḥ &",
    "GR13devikaau:25": " anicchannapi medhāvī % labhate mokṣamakṣayam // Dka_12 //",
    "GR13devikaau:26": " asmitākalayā yuktaṃ $ caitanyaṃ sakalaṃ smṛtam &",
    "GR13devikaau:27": " asmitārahitaṃ cetaś % caitanyaṃ śaktirucyate // Dka_13 //",
    "GR13devikaau:28": " tathā prakāśitaṃ viśvaṃ $ śaktidhyānamudāhṛtam &",
    "GR13devikaau:29": " sarvālambavinirmuktaṃ % niṣkalaṃ jñānamucyate // Dka_14 //",
    "GR13devikaau:30": " ahamaṃśena yacchūnyaṃ $ cinmātrālokamadvayam &",
    "GR13devikaau:31": " muktibījaṃ tadākhyātaṃ % parayogapravartakam // Dka_15 //",
    "GR13devikaau:32": " cakrāṇi nāḍayaḥ padma- $ devatābījamaṇḍalam &",
    "GR13devikaau:33": " rūpamityādikaṃ kiñcid % dhyeyaṃ naiva kadācana // Dka_16 //",
    "GR13devikaau:34": " kuhakaṃ mantrajālaṃ ca $ prāṇāyāmādi dhāraṇam &",
    "GR13devikaau:35": " sarvametanna kartavyaṃ % mokṣamakṣayamicchatā // Dka_17 //",
    "GR13devikaau:36": " nātra pūjā namaskāro $ na japo dhyānameva ca &",
    "GR13devikaau:37": " kevalaṃ jñānamityuktaṃ % veditavyaṃ na kiñcana // Dka_18 //",
    "GR13devikaau:38": " bahirāhitacittānāṃ $ jāyante bandhahetavaḥ &",
    "GR13devikaau:39": " bahiścittaṃ nivāryaiva % vindan loke na sīdati // Dka_19 //",
    "GR13devikaau:40": " nātra kiñcidbahirnāntaṃ $ na madhyaṃ nāpyadhaḥ kvacit &",
    "GR13devikaau:41": " sarvākāraṃ nirākāraṃ % svasaṃvedyaṃ virājate // Dka_20 //",
    "GR13devikaau:42": " yadyadālokya yo jantuḥ $ kurute karmasañcayam &",
    "GR13devikaau:43": " tadgatirjāyate yasmān % nirālokaṃ tu cintayet // Dka_21 //",
    "GR13devikaau:44": " heturnāsti phalaṃ nāsti $ nāsti karma svabhāvataḥ &",
    "GR13devikaau:45": " asadbhūtamidaṃ sarvaṃ % nāsti loko na laukikaḥ // Dka_22 //",
    "GR13devikaau:46": " nirālambamidaṃ sarvaṃ $ nirālambaprakāśitam &",
    "GR13devikaau:47": " nirālambamidaṃ kṛtvā % nirālambo bhaviṣyati // Dka_23 //",
    "GR13devikaau:48": " vyomākāraṃ mahāśūnyaṃ $ vyāpakaṃ yo na bhāvayet &",
    "GR13devikaau:49": " saṃsārī sa bhavelloke % bījakośakrimiryathā // Dka_24 //",
    "GR13devikaau:50": " jñānotpattinimittaṃ tu $ kriyāścaryāḥ prakīrtitāḥ &",
    "GR13devikaau:51": " yogaṃ sālambanaṃ tyaktvā % niṣprapañcaṃ vicintayet // Dka_25 //",
    "GR13devikaau:52": " pātālāt śaktiparyantaṃ $ sarvametadabhīpsitam &",
    "GR13devikaau:53": " bhagnaṃ yaiḥ śūnyamantreṇa % te smṛtāḥ śūnyavedinaḥ // Dka_26 //",
    "GR13devikaau:54": " viṣaye lolupaṃ cittaṃ $ markaṭādapi cañcalam &",
    "GR13devikaau:55": " sarvaśūnyapade sthitvā % tato nirvāṇameṣyati // Dka_27 //",
    "GR13devikaau:56": " sarvatattvādyasambhinnaṃ $ dehād bhinnaṃ tathaiva ca &",
    "GR13devikaau:57": " ahamasmādyasambhinnaṃ % caitanyaṃ sarvatomukham // Dka_28 //",
    "GR13devikaau:58": " ākāśamiva sarvaṃ tu $ sabāhyābhyantaraṃ priye &",
    "GR13devikaau:59": " parānandamarūpaṃ tu % paśyannānandabhāgbhavet // Dka_29 //",
    "GR13devikaau:60": " nirindhano yathā vahniḥ $ svayameva praśāmyati &",
    "GR13devikaau:61": " grāhyābhāvānmanastadvat % svayameva pralīyate // Dka_30 //",
    "GR13devikaau:62": " mohikā mūrcchikā māyā $ svapnaśceti caturvidhaḥ &",
    "GR13devikaau:63": " suṣuptirjāgṛtiścaiva % sarvametat parityajet // Dka_31 //",
    "GR13devikaau:64": " dehāt sūkṣmagatāt prāṇāc $ cittād buddherahaṅkṛteḥ &",
    "GR13devikaau:65": " sarvasmādbhinna evāhaṃ % cintayan labhate citam // Dka_32 //",
    "GR13devikaau:66": " sadābhibhūtaye cittaṃ $ nidrayā smaraṇādinā &",
    "GR13devikaau:67": " bodhayitvā prayatnena % kuryāt svasthaṃ punaḥ punaḥ // Dka_33 //",
    "GR13devikaau:68": " yadā sthiraṃ bhaveccittaṃ $ cālayanna kathaṃcana &",
    "GR13devikaau:69": " na kiñciccintayet tatra % sthirameva tu kārayet // Dka_34 //",
    "GR13devikaau:70": " āśrayālambanaṃ cittaṃ $ tadvat kuryānnirāśrayam &",
    "GR13devikaau:71": " cañcalaṃ niścalaṃ kuryāt % niścalaṃ na tu cālayet // Dka_35 //",
    "GR13devikaau:72": " sarvabhūtalaye jāte $ yadyadvyoma sunirmalam &",
    "GR13devikaau:73": " tattadrūpaṃ svakaṃ dhyāyed % vyāptaṃ caiva tu nirmalam // Dka_36 //",
    "GR13devikaau:74": " tadeva janmasāphalyaṃ $ pāṇḍityamidameva hi &",
    "GR13devikaau:75": " caladvāyusamaṃ cittaṃ % niścalaṃ dhriyate hi yat // Dka_37 //",
    "GR13devikaau:76": " naivordhvaṃ dhārayeccittaṃ $ na madhyaṃ nāpyadhaḥ kvacit &",
    "GR13devikaau:77": " antarbhāvavinirmuktaṃ % sadā kuryānnirāśrayam // Dka_38 //",
    "GR13devikaau:78": " nidrāyāṃ bodhayeccittaṃ $ vikṣiptaṃ śamayet punaḥ &",
    "GR13devikaau:79": " pakṣadvayaparityāge % samprāpte naiva cālayet // Dka_39 //",
    "GR13devikaau:80": " nirāśrayaṃ sadā cittaṃ $ sarvālambanavarjitam &",
    "GR13devikaau:81": " mano 'vasthāvinirmuktaṃ % vijñeyaṃ muktilakṣaṇam // Dka_40 //",
    "GR13devikaau:82": " sarvālambanaśūnyaṃ ca $ dhārayitvā mano hṛdi &",
    "GR13devikaau:83": " yajjñānaṃ jāyate spaṣṭaṃ % tadabhyāsaparo bhavet // Dka_41 //",
    "GR13devikaau:84": " ye dhyāyanti paraṃ śūnyaṃ $ niṣkalaṃ niravasthitam &",
    "GR13devikaau:85": " te yānti paramaṃ sthānaṃ % janmamṛtyuvivarjitam // Dka_42 //",
    "GR13devikaau:86": " devā devyastathā cānye $ dharmādharmau ca tatphalam &",
    "GR13devikaau:87": " āśrayāśrayivijñānaṃ % saṃsārasya ca bandhanam // Dka_43 //",
    "GR13devikaau:88": " āśrayo dvandvamityuktaṃ $ dvandvatyāgāt parodayaḥ &",
    "GR13devikaau:89": " jīvanmuktastadā yogī % dehatyāgād vimucyate // Dka_44 //",
    "GR13devikaau:90": " vairāgyeṇa vapustyāgo $ na vai kāryo manīṣiṇā &",
    "GR13devikaau:91": " ārambhataḥ kriyānāśe % svayameva vipatsyate // Dka_45 //",
    "GR13devikaau:92": " hṛtsaroje hyahaṃrūpā $ yā citirnirmalācalā &",
    "GR13devikaau:93": " ahaṅkāraparityāgāt % sā citirmokṣadāyinī // Dka_46 //",
    "GR13devikaau:94": " sarvopādhivinirmuktaṃ $ cidrūpaṃ yannirantaram &",
    "GR13devikaau:95": " tacchivo 'hamiti dhyātvā % sarvāsaktiṃ visarjayet // Dka_47 //",
    "GR13devikaau:96": " deśajātyādisambaddhān $ varṇāśramasamanvitān &",
    "GR13devikaau:97": " bhāvānetān parityajya % svabhāvaṃ bhāvayedbudhaḥ // Dka_48 //",
    "GR13devikaau:98": " ahameko na me kaścin $ nāhamanyasya kasyacit &",
    "GR13devikaau:99": " na taṃ paśyāmi yasyāhaṃ % taṃ na paśyāmi yo mama // Dka_49 //",
    "GR13devikaau:100": " ahameva paraṃ brahma $ jagannātho maheśvaraḥ &",
    "GR13devikaau:101": " iti syānniścito mukto % baddhaḥ syādanyathā pumān // Dka_50 //",
    "GR13devikaau:102": " aśarīraṃ yadātmānaṃ $ paśyati jñānacakṣuṣā &",
    "GR13devikaau:103": " tadā bhavati śāntātmā % sarvato vigataspṛhaḥ // Dka_51 //",
    "GR13devikaau:104": " yo 'sau sarveṣu śāstreṣu $ paṭhyate hyaja īśvaraḥ &",
    "GR13devikaau:105": " akāyo nirguṇo hyātmā % so 'hamasmi na saṃśayaḥ // Dka_52 //",
    "GR13devikaau:106": " vijñāptimātro hi sadā viśuddhaḥ $ sarvatra yasmātsatataṃ vimuktaḥ &",
    "GR13devikaau:107": " nādeyaheyo hyahamapratarkyas % tasmātsadā brahmamayo viśokaḥ // Dka_53 //",
    "GR13devikaau:108": " āmastakaṃ pādatalāvasānaṃ $ sāntarbahiścarmapaṭāvanaddham &",
    "GR13devikaau:109": " tatkṛtsnamevāmṛtarūpamanyac % cidrūpamātmānamananyasiddhim // Dka_54 //",
    "GR13devikaau:110": " īśo 'hamevāsya carācarasya $ pitā ca mātā ca pitāmahaśca &",
    "GR13devikaau:111": " dhyānaṃ samāsthāya padaṃ caturthaṃ % dhyāyanti māmeva vimuktikāmāḥ //",
    "GR13devikaau:112": " brahmādibhirdevamanuṣyanāgair $ gandharvayakṣāpsarasāṃ gaṇaiśca &",
    "GR13devikaau:113": " yajñairanekairahameva pūjyo % māmeva sarve pratipūjayanti // Dka_56 //",
    "GR13devikaau:114": " tapobhirugrairvividhaiśca dānair $ māmeva sarve pratipūjayanti &",
    "GR13devikaau:115": " bhūtāni cāhaṃ sthirajaṅgamāni % yāvanti cānyānyahameva tāni // Dka_57 //",
    "GR13devikaau:116": " na sthūlasūkṣmo na ca śūnyarūpo $ jñānaikarūpo jagadekabandhuḥ &",
    "GR13devikaau:117": " nirantaro nirmala īśvaro 'haṃ % svapnādyavasthācyutiniṣprapañcaḥ // Dka_58",
    "GR13devikaau:118": " anādivijñānamajaṃ purāṇaṃ $ guhāśayaṃ niṣkalamaprapañcam &",
    "GR13devikaau:119": " nirañjanaṃ niṣpratimaṃ nirīśam % adṛśyamagrāhyamacintyarūpam // Dka_59 //",
    "GR13devikaau:120": " sanātanaṃ brahma nirantaraṃ yat $ pade pade so 'hamiti prapaśyet &",
    "GR13devikaau:121": " yo bhāvatastiṣṭhati niṣprakampaḥ % sa brahmabhūto 'mṛtatāmupaiti // Dka_60",
    "GR13devikaau:122": " jñānamevaṃ varārohe $ kathitaṃ mokṣasiddhaye &",
    "GR13devikaau:123": " ācāraṃ kathyamānaṃ tu % sāmprataṃ śṛṇu taṃ mayā // Dka_61 //",
    "GR13devikaau:124": " na snānaṃ na japaḥ pūjā $ homo naiva ca sādhanam &",
    "GR13devikaau:125": " agnikāryādikāryaṃ ca % naitasyāsti maheśvari // Dka_62 //",
    "GR13devikaau:126": " niyamo 'pi na tasyāsti $ kṣetrapīṭhe ca sevanam &",
    "GR13devikaau:127": " nārcanaṃ pitṛkāryādi % tīrthayātrā vratāni ca // Dka_63 //",
    "GR13devikaau:128": " dharmādharmaphalaṃ nāsti $ na tithirlaukikakriyā &",
    "GR13devikaau:129": " santyajetsarvakarmāṇi % lokācāraṃ ca sarvaśaḥ // Dka_64 //",
    "GR13devikaau:130": " samayācāraniḥśeṣān $ kṛtyajātaṃ tu bandhanam &",
    "GR13devikaau:131": " saṃkalpaṃ ca vikalpaṃ ca % ye cānye kuladharmikāḥ // Dka_65 //",
    "GR13devikaau:132": " siddhīśca vividhākārāḥ $ pātālādi rasāyanam &",
    "GR13devikaau:133": " pratyakṣeṇāpi labhyeran % naiva gṛhṇīta sādhakaḥ // Dka_66 //",
    "GR13devikaau:134": " sarve te paśubandhāḥ syur $ adhomārgapradāyakāḥ &",
    "GR13devikaau:135": " etairnāsti parā muktiś % cidrūpaṃ vyāpakaṃ vinā // Dka_67 //",
    "GR13devikaau:136": " yena kena viśeṣeṇa $ sarvāvastho 'pi yogadhṛk &",
    "GR13devikaau:137": " kṣetrapīṭhe ca sandehād % varjayedyadi kautukam // Dka_68 //",
    "GR13devikaau:138": " kṛmikīṭapataṅgāśca $ tathā devi vanaspatīn &",
    "GR13devikaau:139": " na nāśayed budho jīvān % paramārthamatiryataḥ // Dka_69 //",
    "GR13devikaau:140": " na mūlotpāṭanaṃ kuryāt $ pattracchedaṃ vivarjayet &",
    "GR13devikaau:141": " bhūtapīḍāṃ na kurvīta % puṣpāṇāṃ ca nikṛntanam // Dka_70 //",
    "GR13devikaau:142": " svayaṃpatitapuṣpaistu $ kartavyaṃ śivapūjanam &",
    "GR13devikaau:143": " māraṇoccāṭanādīni % vidveṣastambhane tathā // Dka_71 //",
    "GR13devikaau:144": " jvarabhūtagrahāveśa- $ vaśyākarṣaṇamohanam &",
    "GR13devikaau:145": " na kuryāt kṣudrakarmāṇi % kāṣṭhapāṣāṇapūjanam // Dka_72 //",
    "GR13devikaau:146": " samo 'mitre ca mitre ca $ samo loṣṭe ca kāñcane &",
    "GR13devikaau:147": " abhilāṣo na kartavya % indriyārthe kadācana // Dka_73 //",
    "GR13devikaau:148": " ātmārāmo bhavedyogī $ nirbhayo vigataspṛhaḥ &",
    "GR13devikaau:149": " samanindāpraśaṃsaśca % sarvabhūtasamastathā // Dka_74 //",
    "GR13devikaau:150": " samadṛṣṭistu kartavyā $ yathātmani tathā pare &",
    "GR13devikaau:151": " vivādaṃ lokagoṣṭhīṃ ca % kalahāśca vivarjayet // Dka_75 //",
    "GR13devikaau:152": " śāstragoṣṭhīṃ na kurvīta $ kubhāṣitasubhāṣitān // Dka_76 //",
    "GR13devikaau:153": " īrṣyāṃ paiśunyadambhe ca $ rāgaṃ mātsaryameva ca &",
    "GR13devikaau:154": " kāmakrodhau bhayaṃ śokaṃ % tyajetsarvaṃ śanaiḥ śanaiḥ // Dka_77 //",
    "GR13devikaau:155": " sarvadvandvavinirmuktaḥ $ santataṃ janavarjitaḥ &",
    "GR13devikaau:156": " anenaiva śarīreṇa % sarvajñaḥ san prakāśate // Dka_78 //",
    "GR13devikaau:157": " jñānenaiva yathā mokṣas $ tathā siddhirnirarthikā &",
    "GR13devikaau:158": " tathāpi bhogamicchantaḥ % siddhimicchanti sādhakāḥ // Dka_79 //",
    "GR13devikaau:159": " aṇimādiguṇāvāptir $ jāyatāṃ vā na jāyatām &",
    "GR13devikaau:160": " tathāpi mucyate dehī % patiṃ vijñāya nirmalam // Dka_80 //",
    "GR13devikaau:161": " pañcabhūtātmako dehaḥ $ śivastatraiva tiṣṭhati &",
    "GR13devikaau:162": " śivādyavaniparyanto % loko 'yaṃ śaṅkarātmakaḥ // Dka_81 //",
    "GR13devikaau:163": " īdṛśaṃ jñāninaṃ dṛṣṭvā $ pūjayanti ca ye narāḥ &",
    "GR13devikaau:164": " gandhaṃ puṣpaṃ phalaṃ dhūpaṃ % snānaṃ vastraṃ ca bhojanam // Dka_82 //",
    "GR13devikaau:165": " nivedayanti ye kecid $ vāṅmanaḥkāyakarmabhiḥ &",
    "GR13devikaau:166": " tathaiva te vimucyante % muktimārgābhikāṅkṣiṇaḥ // Dka_83 //",
    "GR13devikaau:167": " stutinindākarāstasya $ puṇyapāpe samāpnuyuḥ &",
    "GR13devikaau:168": " yajjñānācaraṇaṃ pṛṣṭaṃ % tat sarvaṃ kathitaṃ mayā \\",
    "GR13devikaau:169": " kālajñānaṃ varārohe kimanyat paripṛcchasi // Dka_84 //",
    "GR13devikaau:170": " iti devīkālottarāgamaḥ parisamāptaḥ"
}