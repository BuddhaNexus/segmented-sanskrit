{
    "T04nagvigvu:0": " (Vv 216)",
    "T04nagvigvu:1": " // namo buddhaya /",
    "T04nagvigvu:2": " sarveṣāṃ bhāvānāṃ sarvatra na vidyate svabhāvaś cet /",
    "T04nagvigvu:3": " tvadvacanam asvabhāvaṃ na nivartayitum svabhāvam alaṃ // NagVv_1 //",
    "T04nagvigvu:4": " yadi sarveṣāṃ bhāvānāṃ hetau pratyayeṣu ca hetupratyayasāmagrāñ ca pṛthak ca yatra sarvatra svabhāvo na vidyata iti kṛtvā śūnyāḥ sarvabhāvā iti /",
    "T04nagvigvu:5": " na hi bije hetubhūte 'ṅkuro sti /",
    "T04nagvigvu:6": " na pṛthivyaptejovāyvādinām ekekasmin pratyayasaṃjñite /",
    "T04nagvigvu:7": " na pratyayeṣu samagreṣu na hetupratyayeṣu samagreṣu na hetupratyayasāmagrāṃ na hetupratyayavinirmuktaḥ pṛthag eva vā /",
    "T04nagvigvu:8": " yasmād atra svabhāvo nāsti tasmān niḥsvabhāvo 'ṅkuraḥ /",
    "T04nagvigvu:9": " yasmān niḥsvabhāvaḥ tasmāt śūnyaḥ /",
    "T04nagvigvu:10": " yathā cāyam aṅkuro niḥsvabhāvo niḥsvabhāvāc ca śūnyaḥ tathā sarvabhāvā niḥsvabhāvatvāc chūnya iti /",
    "T04nagvigvu:11": " (Vv 218)",
    "T04nagvigvu:12": " atra vayaṃ brūmaḥ /",
    "T04nagvigvu:13": " yady evaṃ tavāpi vacanaṃ yady etac chūnyāḥ sarvabhāvā iti tad api śūnyaṃ /",
    "T04nagvigvu:14": " kiṃ kāraṇaṃ tad api hetau nāsti /",
    "T04nagvigvu:15": " mahābhūteṣu saṃprayukteṣu viprayukteṣu vā pratyayeṣu nāsti /",
    "T04nagvigvu:16": " uraḥkaṇthoṣṭhajihvādantamūlatālunāsikāmūrdhaprabhṛtiṣu yan naivobhayasāmagryām asti /",
    "T04nagvigvu:17": " hetupratyayasamagrīvinirmuktaṃ pṛthag eva vā nāsti /",
    "T04nagvigvu:18": " yasmād atra sarvatra nāsti /",
    "T04nagvigvu:19": " tasmān niḥsvabhāvaṃ /",
    "T04nagvigvu:20": " yasmān niḥsvabhāvaṃ /",
    "T04nagvigvu:21": " tasmāc chūnyaṃ /",
    "T04nagvigvu:22": " tasmād anena sarvabhāvasvabhāvavyavartanam aśakyaṃ kartuṃ /",
    "T04nagvigvu:23": " kiṃ kāraṇaṃn /",
    "T04nagvigvu:24": " na hy asadagninā dagdhaṃ /",
    "T04nagvigvu:25": " nāpy asatā śāstreṇa śakyaṃ chettuṃ /",
    "T04nagvigvu:26": " nāsatībhir atbhiḥ śakyaṃ kledayitum evam asattā vacanena śakyaḥ sarvabhāvasvabhāvapratiṣedhaḥ kartuṃ na śakyaḥ sarvabhāvasvabhāvo nivartayituṃ",
    "T04nagvigvu:27": " tatra yad uktaṃ sarvabhāvasvabhāvaḥ pratiṣidhaḥ sarvatra bhāvasvabhāvo vinivartata iti / tan na //",
    "T04nagvigvu:28": " (Vv 220)",
    "T04nagvigvu:29": " atha sasvabhāvam etad vākyaṃ pūrvā hata pratijñā te /",
    "T04nagvigvu:30": " vaiṣamikatvaṃ tasmin viśeṣahetuś ca vaktavyaḥ // NagVv_2 //",
    "T04nagvigvu:31": " athāpi manyase mā bhūd eṣa doṣa iti sasvabhāvam etad vākyaṃ /",
    "T04nagvigvu:32": " sasvabhāvatvāc cāśūnyaṃ /",
    "T04nagvigvu:33": " tasmād anena sarvabhāvasvabhāvaḥ pratiṣiddhaḥ sarvabhāvasvabhāvo vinivarta iti //",
    "T04nagvigvu:34": " atra brūmaḥ /",
    "T04nagvigvu:35": " yā hi te pratijñā śūnyāḥ svabhāvā iti /",
    "T04nagvigvu:36": " hatā śā //",
    "T04nagvigvu:37": " kiñcānyat sarvabhāvāntargatañ ca tadvacanam /",
    "T04nagvigvu:38": " kasmāt sarvabhāveṣu tvadvacanam aśūnyaṃ yenāśūnyatvāt sarvabhāvasvabhāvaḥ pratiṣiddhaḥ //",
    "T04nagvigvu:39": " evaṃ ṣaṭkoṭiko vādaḥ prasaktaḥ /",
    "T04nagvigvu:40": " sa punaḥ katham iti /",
    "T04nagvigvu:41": " hanta cet punaḥ śūnyāḥ sarvahhāvās tena tvadvacanaṃ śūnyam sarvabhāvāntargatatvāt tvadvacanasya /",
    "T04nagvigvu:42": " tena śūnyena pratiṣedhānupapattiḥ /",
    "T04nagvigvu:43": " tatra yaḥ pratiṣedhaḥ śūnyāḥ sarvabhāva iti anupapannaḥ / 1 /",
    "T04nagvigvu:44": " upapannaś cet punaḥ śūnyāḥ sarvabhāvā iti pratiṣedhas tena tvadvacanaśūnyatvād anena pratiṣedho anupapannaḥ / 2 /",
    "T04nagvigvu:45": " atha śūnyāḥ sarvabhāvās tvadvacanañ cāśūnyaḥ yena pratiṣedhas tena tvadvacanaṃ sarvatrāsaṃgṛhītaṃ /",
    "T04nagvigvu:46": " (Vv 222) tatra dṛṣṭāntavirodhaḥ / 3 /",
    "T04nagvigvu:47": " sarvatra cet punaḥ gṛhītaṃ tvadvacanaṃ sarvabhāvāś ca śūnyāḥ /",
    "T04nagvigvu:48": " tena tad api śūnyaṃ śūnyatvād anena nāsti pratiṣedhaḥ / 4 /",
    "T04nagvigvu:49": " atha śūnyam asti vānena pratiṣedhaḥ śūnyaḥ sarvabhāvā iti tena śūnyāpi sarvabhāvāḥ kāryakriyāsamarthā samarthabhaveyuḥ /",
    "T04nagvigvu:50": " na caitad iṣṭaṃ / 5 /",
    "T04nagvigvu:51": " atha śūnyāḥ sarvabhāvāḥ na ca kāryaṃ kriyāsamarthaṃ bhavaṃti mā bhūt dṛṣṭāntavirodha iti kṛtvā śūnyena tvadvacanena sarvabhāvāsvabhāvo pratiṣedho nopapanna iti / 6 /",
    "T04nagvigvu:52": " kiñcānyat / evaṃ tadastitvāt vaiṣamikatvaprasaṅgaḥ /",
    "T04nagvigvu:53": " kiñcit śūnyaṃ kiñcid aśūnyam iti /",
    "T04nagvigvu:54": " tasmiṃś ca vaisamikatve viśeṣahetur vaktavyaḥ /",
    "T04nagvigvu:55": " yena hi viśeṣahetunā kiñcit śūnyaṃ kiñcid aśūnyaṃ syāt /",
    "T04nagvigvu:56": " sa ca nopadiṣṭo hetuḥ /",
    "T04nagvigvu:57": " tatra yad uktaṃ śūnyāḥ sarvabhāvā iti tan na //",
    "T04nagvigvu:58": " (Vv 224)",
    "T04nagvigvu:59": " kiñcānyat",
    "T04nagvigvu:60": " mā śabdavad ity etat syāt te buddhir na caitad upapannam /",
    "T04nagvigvu:61": " śabdenātra satā bhaviṣyato vāraṇaṃ tasya // NagVv_3 //",
    "T04nagvigvu:62": " syāt te buddhiḥ yathā nāma kaścit brūyāt mā śabdaṃ kārṣīr mā śabdaṃ kārṣīr iti /",
    "T04nagvigvu:63": " tena ca śabdena vyāvartanaṃ kriyate /",
    "T04nagvigvu:64": " evam eva śūnyāḥ sarvabhāvā iti /",
    "T04nagvigvu:65": " śūnyena vacanena sarvatā sarvabhāvasvabhāvavyāvartanaṃ kriyata iti /",
    "T04nagvigvu:66": " atra vayaṃ brūmaḥ /",
    "T04nagvigvu:67": " etad apy anupapannaṃ kiṃ kāraṇaṃ /",
    "T04nagvigvu:68": " satā hy atra śabdena hy atra bhaviṣyataḥ śabdasya pratiṣedhaḥ kriyate /",
    "T04nagvigvu:69": " na punar iha bhavataḥ satā vacanena sarvabhāvasvabhāvapratiṣedhaḥ kriyate /",
    "T04nagvigvu:70": " tava hi matena vacanam apy asat /",
    "T04nagvigvu:71": " sarvabhāvasvabhāvo 'py asat /",
    "T04nagvigvu:72": " tasmād ayaṃ mā śabdavad iti viṣayopanyāso 'sann iti //",
    "T04nagvigvu:73": " (Vv 226)",
    "T04nagvigvu:74": " kiñca",
    "T04nagvigvu:75": " pratipratiṣedhyo 'py evam iti mataṃ bhavet tad asad eva /",
    "T04nagvigvu:76": " evaṃ tava pratijña lakṣaṇato dūṣyate na mama // NagVv_4 //",
    "T04nagvigvu:77": " syāt te buddhiḥ pratiṣedhaḥ pratiṣedhyo 'py anenaiva kalpenānupapannaḥ /",
    "T04nagvigvu:78": " tatra yad bhavān sarvabhāvasvabhāvapratiṣedhaśūcanaṃ pratiṣedhayati /",
    "T04nagvigvu:79": " tad anupapannam iti /",
    "T04nagvigvu:80": " atra vayaṃ brūmaḥ /",
    "T04nagvigvu:81": " etad aśabdena sad eva /",
    "T04nagvigvu:82": " kasmāt tava ca hi pratijñālakṣaṇaprāptam etan na mama bhavān iha bravīti /",
    "T04nagvigvu:83": " śūnyāḥ sarvabhāvā iti nāhaṃ /",
    "T04nagvigvu:84": " tasmāt tvatpratijñān na(?)payāmi /",
    "T04nagvigvu:85": " pūrvakaḥ pakṣo na mama /",
    "T04nagvigvu:86": " tatra yad uktaṃ pratiṣedhaḥ pratiṣedhyo 'py evaṃ matam iti /",
    "T04nagvigvu:87": " upapannaṃm iti // tan na /",
    "T04nagvigvu:88": " (Vv 228)",
    "T04nagvigvu:89": " kiñcānyat /",
    "T04nagvigvu:90": " pratyakṣeṇa hi tāvad yady upalabhya vinivartayasi bhāvān /",
    "T04nagvigvu:91": " tan nāsti pratyakṣaṃ bhāvā yenopalabhyante // NagVv_5 //",
    "T04nagvigvu:92": " yadi pratyakṣataḥ sarvabhāvān upalabhya bhavān nivartayati śūnyāḥ sarvabhāvā iti /",
    "T04nagvigvu:93": " tad anupapannaṃ /",
    "T04nagvigvu:94": " kasmāt pratyakṣam api hi pramāṇaṃ svabhāvāntargatatvāt śūnyaṃ /",
    "T04nagvigvu:95": " yo 'pi sarvabhāvān upalabhate so 'pi śūnyas tasmāt pratyakṣeṇa pramāṇena nopalambhabhāvo anupalabdhasya ca pratiṣedhānupapattiḥ śūnyaḥ sarvabhāvā iti /",
    "T04nagvigvu:96": " tad anupapannaṃ",
    "T04nagvigvu:97": " (Vv 230)",
    "T04nagvigvu:98": " syāt te buddhiḥ /",
    "T04nagvigvu:99": " anumānenāgamenopānena vā sarvabhāvān upalabhya sarvabhāvavyāvartanaṃ kriyata iti //",
    "T04nagvigvu:100": " atra brūmaḥ /",
    "T04nagvigvu:101": " anumānaṃ pratyuktaṃ pratyakṣeṇāgamopamāne ca /",
    "T04nagvigvu:102": " anumānāgamasādhyā ye 'rthā dṛṣṭāntasādhyāś ca // NagVv_6 //",
    "T04nagvigvu:103": " anumānam apy upamānāgamāś ca pratyakṣeṇa pramāṇena pratyuktāḥ /",
    "T04nagvigvu:104": " yathā hi pratyakṣaṃ pramāṇaṃ śūnyaṃ sarvabhāvānāṃ śūnyatvāt /",
    "T04nagvigvu:105": " evam anumānamopamāgamāpi śūnyāḥ /",
    "T04nagvigvu:106": " sarvabhāvānāṃ śūnyatvāt /",
    "T04nagvigvu:107": " ye 'py anumānasādhyārthā āgamasādhyā upamānasādhyāś ca /",
    "T04nagvigvu:108": " te 'pi śūnyāḥ sarvabhāvānāṃ śūnyatvāt* anumānopamānāgamaiś ca yo 'pi bhāvān upalabhate so 'pi śūnyaḥ tasmāt bbāvānām upalambhābhāvo 'nupalabdhānāñ ca svabhāvapratiṣedhānupapattiḥ /",
    "T04nagvigvu:109": " tatra yad uktaṃ śūnyāḥ sarvabhāvā iti / tan na //",
    "T04nagvigvu:110": " (Vv 232)",
    "T04nagvigvu:111": " kiñcānyat /",
    "T04nagvigvu:112": " kuśalānāṃ dharmāṇāṃ dharmāvasthavidaś ca manyante /",
    "T04nagvigvu:113": " kuśalaṃ janasvabhāvaṃ śeṣeṣv apy eṣa viniyogaḥ // NagVv_7 //",
    "T04nagvigvu:114": " iha dharmāvasthāvido manyante kuśalānāṃ dharmāṇām ekonaviṃśaṃ śataṃ /",
    "T04nagvigvu:115": " tadyathā ekadeśo vijñānasya vedanāyāḥ /",
    "T04nagvigvu:116": " saṃjñāyāś cetanāyāḥ /",
    "T04nagvigvu:117": " sparśasya manasikārasya chandasyādhimokṣasya vīryasya smṛteḥ samādheḥ prajñāyā upekṣāyāḥ prayogasya saṃprayogasya prāpto 'dhyāśayasya prativirateḥ vyavasāyā autsukyasya /",
    "T04nagvigvu:118": " unmūrdhe utsāhasya avyārtyasya vasitāyāḥ pratipatter avipratīsārasya dhṛter adhyavasāyasya /",
    "T04nagvigvu:119": " anaukṣekasya ananumūḍhyanutsārasya /",
    "T04nagvigvu:120": " prāpaṇāyāḥ praṇidheḥ madasya viṣayānāṃ viprayogasya /",
    "T04nagvigvu:121": " aniryāṇikatāyā utsādasya /",
    "T04nagvigvu:122": " sthiter anityatāyāḥ samarthāgatasya jarāyāḥ paridrāsyatārateḥ /",
    "T04nagvigvu:123": " vitarkānāṃ prīteḥ pramādasya aprasrabdheḥ /",
    "T04nagvigvu:124": " vyavahāratāyāḥ /",
    "T04nagvigvu:125": " prekṣupratikūlasya pradakṣiṇagrāhasya vaiśāradyagauravasya citrīkārasya (Vv 234)",
    "T04nagvigvu:126": " bhakter abhakteḥ suśrūṣāyāḥ sādarasyānādarasya prasrabdheḥ /",
    "T04nagvigvu:127": " hāsasya vācaḥ viṣpandanāyāḥ siddhasyāprasādasya aprasrabdheḥ vyavahāratāyaḥ /",
    "T04nagvigvu:128": " dākṣyasya sauratyasya vipratisārasya śokasya /",
    "T04nagvigvu:129": " upāyāsāyas vītasya /",
    "T04nagvigvu:130": " apradakṣiṇagrāhasya saṃepasya saṃvarāṇāṃ pariśuddher adhyāśayasya rūpasyeti /",
    "T04nagvigvu:131": " śraddhā hrīr ārjavam avañcanaṃ /",
    "T04nagvigvu:132": " upasama acāmala saprasādamārdavaṃ pratisaṃkhyānaṃ nirveda 'paridāhaḥ /",
    "T04nagvigvu:133": " amada alobha adoṣa amoha asarvat* apratiniḥsargaḥ vibhava apatrayā apariśucchadanaṃ mānanaṃ kāruṇyaṃ maitrī adīnatādaritamari.(d)",
    "T04nagvigvu:134": " ha + + nupanāhaḥ alī cetaso paryādānaṃ kṣāntiḥ /",
    "T04nagvigvu:135": " vyavasadu āsaurakyam iti bhāgānvayaṃ /",
    "T04nagvigvu:136": " puṇyaṃ /",
    "T04nagvigvu:137": " asaṃjñisamāpattiḥ /",
    "T04nagvigvu:138": " nairyāṇikatāsarvajñatāsaṃskṛtā dharmāḥ ity ekonaviṃśaṃ śataṃ kuśalānāṃ kuśalaḥ svabhāvaḥ //",
    "T04nagvigvu:139": " (Vv 236)",
    "T04nagvigvu:140": " tathākuśalānām akuśalaḥ svabhāvaḥ /",
    "T04nagvigvu:141": " nivṛttāvyākṛtaḥ /",
    "T04nagvigvu:142": " prakṛtāvyākṛtānāṃ prakṛtāvyākṛtaḥ /",
    "T04nagvigvu:143": " kāmoktānāṃ kāmoktaḥ /",
    "T04nagvigvu:144": " rūpoktānāṃ rūpoktaḥ /",
    "T04nagvigvu:145": " ārūpyoktānām ārūpyoktaḥ /",
    "T04nagvigvu:146": " anāśravāṇām anāśravaḥ /",
    "T04nagvigvu:147": " duḥkhoktānāṃ duḥkhoktaḥ /",
    "T04nagvigvu:148": " samudayoktānāṃ samudayoktaḥ /",
    "T04nagvigvu:149": " nirodhoktānāṃ nirodhoktaḥ /",
    "T04nagvigvu:150": " mārgoktānāṃ mārgoktaḥ /",
    "T04nagvigvu:151": " bhāvanāprahātavyānāṃ bhāvanāprahātavyaḥ /",
    "T04nagvigvu:152": " aprahātavyānām aprahātavyaḥ /",
    "T04nagvigvu:153": " prahātavyānāṃ prahātavyaḥ /",
    "T04nagvigvu:154": " yasmād evam anekaprakāro dharmasvabhāvo dṛṣṭaḥ /",
    "T04nagvigvu:155": " tasmād iha yad uktaṃ /",
    "T04nagvigvu:156": " niḥsvabhāvāḥ sarvabhāvāḥ niḥsvabhāvatvāt śūnya iti tan na /",
    "T04nagvigvu:157": " (Vv 238)",
    "T04nagvigvu:158": " kiñcānyat /",
    "T04nagvigvu:159": " nairyāṇikasvabhāvo dharmo nairyāṇikāś ca ye teṣāṃ /",
    "T04nagvigvu:160": " dharmāvasthoktānām eva ca nairyāṇikādīnāṃ // NagVv_8 //",
    "T04nagvigvu:161": " iha ca dharmo 'vasthoktānāṃ nairyāṇikānāṃ dharmāṇāṃ niryāṇikaḥ svabhāvaḥ /",
    "T04nagvigvu:162": " anairyāṇikānām anairyāṇikaḥ /",
    "T04nagvigvu:163": " bodhyaṅgikānāṃ bodhyaṅgikaḥ /",
    "T04nagvigvu:164": " abodhyaṅgikānām abodhyaṅgikaḥ /",
    "T04nagvigvu:165": " bodhipākṣikāṇāṃ bodhipākṣikaḥ /",
    "T04nagvigvu:166": " abodhipākṣikāṇām abodhipākṣikaḥ /",
    "T04nagvigvu:167": " evaṃ śeṣāṇāṃ tad yasmād evam anekaprakāro dharmāṇāṃ svabhāvo dṛṣṭaḥ /",
    "T04nagvigvu:168": " yasmād yad uktaṃ niḥsvabhāvāḥ sarvabhāvāḥ /",
    "T04nagvigvu:169": " niḥsvabhāvatvāt śūnyā iti na //",
    "T04nagvigvu:170": " kiñcānyat /",
    "T04nagvigvu:171": " yadi ca na bhavet svabhāvo dharmāṇāṃ niḥsvabhāva ity evaṃ /",
    "T04nagvigvu:172": " nāmāpi bhavet naivaṃ nāmāpi nirvastukan nāsti // NagVv_9 //",
    "T04nagvigvu:173": " yadi ca dharmāṇāṃ svabhāvo bhāvānāṃ svabhāvānāṃ sadbhāvāc cāśūnyaḥ sarvabhāvāḥ /",
    "T04nagvigvu:174": " tatra yad uktaṃ niḥsvabhāvāḥ sarvabhāvā niḥsvabhāvatvāt śūnyā iti tan na //",
    "T04nagvigvu:175": " (Vv 240)",
    "T04nagvigvu:176": " kiñcānyat /",
    "T04nagvigvu:177": " atha vidyate svabhāvaḥ sa ca dharmāṇāṃ na vidyate tasmāt /",
    "T04nagvigvu:178": " dharmair vinā svabhāvaḥ sa yasyāsti tad yuktam upadeṣṭum // NagVv_10 //",
    "T04nagvigvu:179": " atha manyase mā bhūd avastukaṃ nāmeti kṛtvāsti svabhāvaḥ /",
    "T04nagvigvu:180": " sa punar dharmāṇāṃ na saṃbhavati /",
    "T04nagvigvu:181": " evaṃ dharmaśūnyatā ca niḥsvabhāvatvād dharmāṇāṃ siddhā bhaviṣyati /",
    "T04nagvigvu:182": " na ca nirvastukan nāmeti /",
    "T04nagvigvu:183": " atra vayaṃ brūmaḥ /",
    "T04nagvigvu:184": " evaṃ kasyedānīṃ sa svabhāvo dharmavinirmuktasyārthasya tad yuktam upadeṣṭum arthaḥ /",
    "T04nagvigvu:185": " sa ca nopadiṣṭas tasmād yā kalpanāsti svabhāvo na punar dharmāṇām iti sā hīnā //",
    "T04nagvigvu:186": " kiñcānyat /",
    "T04nagvigvu:187": " sata eva pratiṣedho nāsti ghaṭo geha ity ayaṃ yasmāt /",
    "T04nagvigvu:188": " dṛṣṭaḥ pratiṣedho yaṃ sataḥ svabhāvasya te tasmāt // NagVv_11 //",
    "T04nagvigvu:189": " iha ca sato 'rthasya pratiṣedhaḥ kriyate nāmataḥ /",
    "T04nagvigvu:190": " tadyathā nāsti ghaṭo geha iti /",
    "T04nagvigvu:191": " sato ghaṭasya pratiṣedhaḥ kriyate /",
    "T04nagvigvu:192": " nāsataḥ /",
    "T04nagvigvu:193": " evam eva nasti svabhāvo dharmāṇām iti /",
    "T04nagvigvu:194": " sataḥ svabhāvasya pratiṣedhaḥ prāpnoti nāmataḥ /",
    "T04nagvigvu:195": " tatra yad uktaṃ /",
    "T04nagvigvu:196": " niḥsvabhāvāḥ sarvabhāvāḥ niḥsvabhāvatvāt śūnyā iti tan na //",
    "T04nagvigvu:197": " pratiṣedhasaṃbhavād eva hi sarvabhāvasvabhāvasvabhāvo 'pratiṣiddhaḥ //",
    "T04nagvigvu:198": " (Vv 242)",
    "T04nagvigvu:199": " atha nāsti sa svabhāvaḥ kin na pratiṣidhyate tvayānena /",
    "T04nagvigvu:200": " vacanena rte vacanāt pratiṣedhaḥ sidhyate hy asataḥ // NagVv_12 //",
    "T04nagvigvu:201": " nāsty eva svabhāvā ity anena vacanena niḥsvabhāvā bhāvā iti kiṃ bhavatā pratiṣidhyate /",
    "T04nagvigvu:202": " asato hi vacād vinā siddhaḥ pratiṣedhaḥ /",
    "T04nagvigvu:203": " tadyathāgneḥ śaityasya /",
    "T04nagvigvu:204": " ayaṃ sthairyasya /",
    "T04nagvigvu:205": " kiñcānyat /",
    "T04nagvigvu:206": " bālānām iva mithyā mṛgatṛṣṇāyāṃ yathājalagrāhaḥ /",
    "T04nagvigvu:207": " evaṃ mithyāḥ grāhaḥ syāt te pratiṣidhyate hy asataḥ // NagVv_13 //",
    "T04nagvigvu:208": " syāt te buddhiḥ yathā bālānāṃ mṛgatṛṣṇāyāṃ mithyājalam iti grāho bhavati /",
    "T04nagvigvu:209": " nanu nirjalā sā mṛgatṛṣṇeti tatra paṇḍitajātīyena puruṣeṇocyate /",
    "T04nagvigvu:210": " tasya mithyāgrāhasya vinivartanārtham evan niḥsvabhāveṣu yaḥ svabhāvo grāhaḥ satvānāṃ tasya vyāvartanārthan niḥsvabhāvāḥ sarvabhāvā ity ucyata iti //",
    "T04nagvigvu:211": " atra brūmaḥ /",
    "T04nagvigvu:212": " (Vv 244)",
    "T04nagvigvu:213": " nanv evaṃ saty asti grāho grāhyañ ca tadgrahītā ca /",
    "T04nagvigvu:214": " pratiṣedhaḥ pratiṣedhyaṃ pratiṣedhā ceti ṣaṭkaṃ tat // NagVv_14 //",
    "T04nagvigvu:215": " yady evaṃ nanv evaṃ saty asti tāvat satvānāṃ mithyāgrāhaḥ /",
    "T04nagvigvu:216": " asti grāhyaṃ santi satvā grahītāraḥ /",
    "T04nagvigvu:217": " asti pratiṣedhaḥ tasyāpi mithyāgrāhasyāsti pratiṣedhyaṃ yad idaṃ mithyāgrāhyaṃ nāma /",
    "T04nagvigvu:218": " santi pratiṣedhāro yuṣmadādayo 'sya mithyāgrāhasyeti siddhaṃ ṣaṭkam /",
    "T04nagvigvu:219": " ṣaṭkasyāsya prasiddhatvāt /",
    "T04nagvigvu:220": " yad uktaṃ śūnyāḥ sarvabhāvā iti tan na //",
    "T04nagvigvu:221": " atha naivāsti grāho na ca grāhyaṃ na ca grahītāraḥ /",
    "T04nagvigvu:222": " pratiṣedhaḥ pratiṣedhyaṃ pratiṣedhāro 'py ata na santi // NagVv_15 //",
    "T04nagvigvu:223": " atha mā bhūd eṣa doṣa iti kṛtvā naiva grāho 'sti naiva grāhyaṃ na ca grahītāra iti /",
    "T04nagvigvu:224": " evaṃ sati yo 'sau grāhasya pratiṣedhaḥ niḥsvahhāvāḥ sarvabhāvā iti /",
    "T04nagvigvu:225": " so 'pi nāsti pratiṣedhyam api nāsti pratiṣedhāro 'pi na santi /",
    "T04nagvigvu:226": " (Vv 246)",
    "T04nagvigvu:227": " pratiṣedhaḥ pratiṣedhyaṃ pratiṣedhārāaś ca yady uta na santi /",
    "T04nagvigvu:228": " siddhā hi sarvabhāvā yeṣām evaṃ svabhāvaś ca // NagVv_16 //",
    "T04nagvigvu:229": " yadi ca na pratiṣedho na pratiṣedhyaṃ na pratiṣeddhāraḥ santy apratisiddhāḥ sarvabhāvā asti ca sarvabhāvānāṃ svabhāvaḥ //",
    "T04nagvigvu:230": " kiñcānyat /",
    "T04nagvigvu:231": " hetoḥ svato na siddhiḥ naiḥsvābhāvyāt kuto hi te hetuḥ /",
    "T04nagvigvu:232": " nirhetukasya siddhir na copapannāsya te 'rthasya // NagVv_17 //",
    "T04nagvigvu:233": " niḥsvabhāvāḥ sarvabhāvā ity etasmin arthe te hetor asiddhiḥ /",
    "T04nagvigvu:234": " kiṃ kāraṇaṃ niḥsvabhāvatvād dhi sarvabhāvānāṃ śūnyatvān na tato hetuḥ /",
    "T04nagvigvu:235": " asati hetau nirhetukasyārthasya śūnyāḥ sarvabhāvā iti kuta eva prasiddhiḥ //",
    "T04nagvigvu:236": " tatra yad uktaṃ śūnyāḥ sarvabhāvā iti tan na //",
    "T04nagvigvu:237": " kiñcānyat /",
    "T04nagvigvu:238": " yadi cāhetoḥ siddhiḥ svabhāvavinivartanasya te bhavati /",
    "T04nagvigvu:239": " svābhāvyasyāstitvaṃ mamāpi nirhetukaṃ siddhaṃ // NagVv_18 //",
    "T04nagvigvu:240": " atha manyase nairhetukī siddhiḥ niḥsvabhāvatvasya bhāvānām iti /",
    "T04nagvigvu:241": " yathā tava svabhāvanirvartanaṃ nirhetukaṃ siddhaṃ /",
    "T04nagvigvu:242": " tathā mamāpi svabhāvasatbhāvo 'pi nirhetukaḥ siddhaḥ //",
    "T04nagvigvu:243": " (Vv 248)",
    "T04nagvigvu:244": " atha hetor astitvaṃ bhāvānaiḥsvābhāvyam ity anupapannam /",
    "T04nagvigvu:245": " loko naiḥsvabhāvyān na hi kaścana vidyate bhāvaḥ // NagVv_19 //",
    "T04nagvigvu:246": " iha yadi hetor astitvaṃ manyase /",
    "T04nagvigvu:247": " niḥsvabhāvāḥ sarvabhāvā iti tad anupapannaṃ //",
    "T04nagvigvu:248": " kiṃ karaṇaṃ /",
    "T04nagvigvu:249": " na hi loke niḥsvabhāvaḥ kaścid bhāvo 'sti //",
    "T04nagvigvu:250": " kiñcānyat /",
    "T04nagvigvu:251": " pūrvaṃ cet pratiṣedhaḥ paścāt pratiṣedhyam iti na copapannam /",
    "T04nagvigvu:252": " yaś cānupapanno yugapac ca yataḥ svabhāvo 'san // NagVv_20 //",
    "T04nagvigvu:253": " iha pūrvaṃ cet pratiṣedhaḥ paścāc ca pratiṣedhyaṃ /",
    "T04nagvigvu:254": " niḥsvabhāvyaṃ nopapannaṃ /",
    "T04nagvigvu:255": " asati hi pratiṣedhye kasya pratiṣedhaḥ //",
    "T04nagvigvu:256": " atha paścāt pratiṣedhaḥ pūrvaṃ pratiṣedhyam iti ca nopapannaṃ /",
    "T04nagvigvu:257": " siddhe hi pratiṣedhye kiṃ pratiṣedhaḥ karoti /",
    "T04nagvigvu:258": " atha yugapatpratiṣedhaḥ pratiṣedhye tathāpi na pratiṣedhyaḥ pratiṣedhyasyārthasya kāraṇaṃ prati na pratiṣedhyaḥ /",
    "T04nagvigvu:259": " na pratiṣedhasya ca /",
    "T04nagvigvu:260": " yathā yugapadutpannayor goviṣāṇayoḥ naiva dakṣiṇaṃ savyasya kāraṇaṃ savyaṃ vā dakṣiṇasya gāraṇaṃ bhavatīti /",
    "T04nagvigvu:261": " tatra yad uktaṃ niḥsvabhāvāḥ sarvabhāvā iti tan na /",
    "T04nagvigvu:262": " (Vv 250)",
    "T04nagvigvu:263": " atrocyate / yat tāvad bhavatoktaṃ",
    "T04nagvigvu:264": " sarveṣāṃ bhāvānāṃ sarvatra na vidyate svabhāvaś cet /",
    "T04nagvigvu:265": " tvadvacanam asvabhāvaṃ na nivartayituṃ svabhāvam alam iti / [1]",
    "T04nagvigvu:266": " atra brūmaḥ /",
    "T04nagvigvu:267": " hetupratyayasāmagrāṃ pṛthagbhāve 'pi madvaco na yadi /",
    "T04nagvigvu:268": " nanu śūnyatvaṃ siddhaṃ bhāvānām asvabhāvatvāt // NagVv_21 //",
    "T04nagvigvu:269": " yadi madvaco hetau nāsti mahābhūteṣu saṃprayukteṣu viprayukteṣu vā pratyayeṣu nāsti /",
    "T04nagvigvu:270": " uraḥkaṇthojihvādantatālunāsikamūrdhaprabhṛtiṣu ya + + sāmagryām asti heṃpratyayasāmagrīṃ vinirmuktaṃ pṛthag vāsti /",
    "T04nagvigvu:271": " tasmān niḥsvabhāvā niḥsvabhāvatvāc chūnyaṃ /",
    "T04nagvigvu:272": " evaṃ /",
    "T04nagvigvu:273": " nanu śūnyatvaṃ siddhaṃ niḥsvabhāvatvād asya madīyavacasaḥ /",
    "T04nagvigvu:274": " yathā caitan madvacaṃ niḥsvabhāvatvāc chūnyaṃ /",
    "T04nagvigvu:275": " tathā sarvabhāvā niḥsvabhāvatvāc chūnyā iti /",
    "T04nagvigvu:276": " yad bhavatoktaṃ tvadīyavacasaḥ śūnyatvāt śūnyatā sarvabhāvānāṃ nopapadyata iti tan na //",
    "T04nagvigvu:277": " (Vv 252)",
    "T04nagvigvu:278": " kiñcānyat /",
    "T04nagvigvu:279": " yaś ca pratītya bhāvānāṃ śūnyateti taṃ brū + + /",
    "T04nagvigvu:280": " yas tu pratītyabhāvo bhavati hi tasyāsvabhāvatvaṃ // NagVv_22 //",
    "T04nagvigvu:281": " śūnyatārthañ ca bhavān bhāvānām anavasamya śūnyatārtham ajñātvā pravṛtti upālambhaṃ",
    "T04nagvigvu:282": " vaktuṃ tvadvacanasya śūnyatvāt tvadvacanasya niḥsvabhāvatvād evaṃ tvadvacanena niḥsvabhāvena",
    "T04nagvigvu:283": " bhāvānāṃ svabhāvapratiṣedho nopapadyata iti /",
    "T04nagvigvu:284": " iha hi yaḥ pratītya bhavānāṃ bhāvaḥ sā śūnyatā /",
    "T04nagvigvu:285": " kasmān niḥsvabhāvatvāt /",
    "T04nagvigvu:286": " ye hi pratītyasamutpānnā bhāvās te sa sasvabhāvā bhavanti /",
    "T04nagvigvu:287": " svabhāvābhāvāt /",
    "T04nagvigvu:288": " tasmād dhetupratyayāpekṣatvāt /",
    "T04nagvigvu:289": " yadi hi svabhāvato bhāvā bhaveyuḥ /",
    "T04nagvigvu:290": " pratyākhyāyāpi hetupratyayāṃś ca bhaveyuḥ /",
    "T04nagvigvu:291": " na cevaṃ bhavanti /",
    "T04nagvigvu:292": " tasmān niḥsvabhāvāḥ niḥsvabhāvatvāc chūnyā ity abhidhīyante /",
    "T04nagvigvu:293": " evaṃ madīyam api vacanaṃ /",
    "T04nagvigvu:294": " pratītyasamutpannatvān niḥsvabhāvaṃ niḥsvabhāvatvāt śūnyam ity upapannaṃ /",
    "T04nagvigvu:295": " (Vv 254)",
    "T04nagvigvu:296": " yathā ca pratītyasamutpannatvāt svabhāvaśūnyāḥ /",
    "T04nagvigvu:297": " rathapaṭaghaṭādayaḥ sveṣu sveṣu kāryeṣu kāṣṭhāhaṇamṛttikaharaṇamadhūdakapayasāṃ dhāraṇā śītavātātapaparitrāṇaprabhṛtiṣu vartante /",
    "T04nagvigvu:298": " evam idaṃ madīyavacanaṃ pratyayasamutpannatvān niḥsvabhāvaṃ niḥsvabhāvatvaprasādhanaṃ pratyayabhāvānāṃ vartate /",
    "T04nagvigvu:299": " tra yad uktaṃ /",
    "T04nagvigvu:300": " niḥsvabhavatvāt tvadīyavacanasya śūnyatvaṃ śūnyatvāt tasya ca tena sarvabhāvasvabhāvapratiṣedha upapannam iti tan na //",
    "T04nagvigvu:301": " (Vv 256)",
    "T04nagvigvu:302": " kiñcānyat /",
    "T04nagvigvu:303": " nirmitako nirmitakaṃ māyāpuruṣa svamāyayā sṛṣṭam /",
    "T04nagvigvu:304": " pratiṣedhayati yadvat pratiṣedho yaṃ tathaiva syāt // NagVv_23 //",
    "T04nagvigvu:305": " yathā nirmitakaḥ puruṣam abhyāpataṃ tu kaścid arthena vartamānaṃ pratiṣedhayet /",
    "T04nagvigvu:306": " māyākāreṇa vā sṛṣṭo māyāpurnṣo 'nyaṃ māyāpuruṣa samabhyava tan na kasminścid arthe vartamānaṃ pratiṣedhayet /",
    "T04nagvigvu:307": " tatra yo nirmitakaḥ puruṣaḥ pratiṣedhyate sa śūnyaḥ yaḥ pratiṣedhayati so 'pi māyāpuruṣaḥ śūnya evam eva madvacanena śūnyena sarvabhāvānāṃ svabhāvapratiṣedha upapannaḥ //",
    "T04nagvigvu:308": " tatra yad bhavatoktaṃ /",
    "T04nagvigvu:309": " śūnyatvāt tvadvacanasya sarvabhāvasvabhāvapratiṣedho nopapannam iti na tan na /",
    "T04nagvigvu:310": " ṣaṭkoṭiko vāda uktaḥ sa evaṃ pratisiddhaḥ naiva hy evaṃ sati na sarvabhāvāntargataṃ madvacanaṃ nāpy aśūnyaṃ nāpi sarvabhāvāśūnyāḥ /",
    "T04nagvigvu:311": " (Vv 258)",
    "T04nagvigvu:312": " yat punar bhavatoktam",
    "T04nagvigvu:313": " atha sasvabhāvam etad vākyaṃ pūrvā hatā pratijñā te",
    "T04nagvigvu:314": " vaiṣamikatvaṃ tasmin viśeṣahetuś ca vaktavya ity [2]",
    "T04nagvigvu:315": " atrāpi brūmaḥ /",
    "T04nagvigvu:316": " na svābhāvikam etad vākyaṃ tasmān na vādahānir me /",
    "T04nagvigvu:317": " nāsti ca vaiṣamikatvaṃ viśesahetuś ca na nigadyaḥ // NagVv_24 //",
    "T04nagvigvu:318": " na tāvad etan mama vacanaṃ pratītyasamutpannatvāt svabhāvopapannaṃ yathā pūrvam uktaṃ /",
    "T04nagvigvu:319": " svabhāvānupapannatvāt śūnyaṃ /",
    "T04nagvigvu:320": " yasmāc ca idam api madvacanaṃ śūnyaṃ śeṣāpi sarvabhāvāḥ śūnyās tasmān nāsti vaiṣamikatvaṃ /",
    "T04nagvigvu:321": " yadi hi vayaṃ brūmaḥ /",
    "T04nagvigvu:322": " idaṃ vacanam aśūnyaṃ śeṣāḥ sarvabhāvāḥ śūnyā iti tato vaiṣamikatvaṃ /",
    "T04nagvigvu:323": " syān na caitad evaṃ tasmān na vaiṣamikatvaṃ /",
    "T04nagvigvu:324": " yasmāc ca vaiṣamikatvaṃ na saṃbhavati idaṃ vacanam aśūnyaṃ śeṣāḥ punaḥ sarvabhāvāḥ śūnyā iti /",
    "T04nagvigvu:325": " tasmād asmābhir viśeṣahetur api na vaktavyaḥ anena idaṃ vacanaṃ aśūnyaṃ sarvabhāvāḥ punaḥ śūnyā iti /",
    "T04nagvigvu:326": " tatra yad bhavatoktaṃ vādahānis te vaiṣamikatvaṃ ca viśeṣahetuś ca tvayā vaktavya iti tan na /",
    "T04nagvigvu:327": " (Vv 260)",
    "T04nagvigvu:328": " yat punar bhavatoktaṃ /",
    "T04nagvigvu:329": " mā śabdavad ity etad asmāt te buddhir na caitad upapannaṃ /",
    "T04nagvigvu:330": " śabdena hy atra satā bhaviṣyato vāraṇaṃ tasyeti / [3]",
    "T04nagvigvu:331": " atra brūmaḥ /",
    "T04nagvigvu:332": " mā śabdavad iti nāyaṃ dṛṣṭānto yas tvayā mamārahdhaḥ /",
    "T04nagvigvu:333": " śabdena hi tac ca śabdasya vāraṇaṃ naidam eva caḥ // NagVv_25 //",
    "T04nagvigvu:334": " nāpy ayam asmākaṃ dṛṣṭāntaḥ /",
    "T04nagvigvu:335": " yathā kaścin mā śabdaṃ karṣīr iti bruvaṃ śabdam eva karoti śabdañ ca pratiṣedhayati /",
    "T04nagvigvu:336": " yadvat śūnyena vacanena śūnyatāṃ pratiṣedhayati /",
    "T04nagvigvu:337": " kiṃ kāraṇaṃ /",
    "T04nagvigvu:338": " atra hi dṛṣṭānte śabdena śabdasya vyāvartanaṃ kriyate /",
    "T04nagvigvu:339": " na caitad evaṃ vayaṃ brūmaḥ /",
    "T04nagvigvu:340": " niḥsvabhāvāḥ sarvabhāvāḥ niḥsvabhāvatvāt tad aśūnyām iti /",
    "T04nagvigvu:341": " (Vv 262)",
    "T04nagvigvu:342": " kiṃ karaṇaṃ",
    "T04nagvigvu:343": " naiḥsvabhāvyānāṃ cen naiḥsvābhāvyena vāraṇaṃ yadi hi /",
    "T04nagvigvu:344": " naiḥsvabhāvyanirvṛttau svabhāvyaṃ hi prasiddhaṃ syāt // NagVv_26 //",
    "T04nagvigvu:345": " yathā mā śabdam iti śabdena śabdasya vyāvartanaṃ kriyate /",
    "T04nagvigvu:346": " evaṃ yadi naiḥsvabhāvyena vacanena naiḥsvabhāvyānāṃ vyāvartanaṃ kriyate tato 'yaṃ dṛṣṭāntopapannaḥ syāt /",
    "T04nagvigvu:347": " iha tu naiḥsvabhāvyena vacanena bhāvānāṃ svabhāvapratiṣedhaḥ kriyate /",
    "T04nagvigvu:348": " evaṃ yadi naiḥsvabhāvyena vacanena niḥsvabhāvānāṃ naiḥsvabhāvyapratiṣedhaḥ kriyate /",
    "T04nagvigvu:349": " naiḥsvabhavyapratiṣedhād eva sasvabhāvā bhaveyuḥ /",
    "T04nagvigvu:350": " sasvabhāvatvād aśūnyāḥ syuḥ /",
    "T04nagvigvu:351": " śūnyatāñ ca vayaṃ bhāvānām ācakṣmahe nāśūnyatām ity adṛṣṭānta evāyam iti /",
    "T04nagvigvu:352": " (Vv 264)",
    "T04nagvigvu:353": " atha vā nirmitakāyāṃ yathā striyāṃ striyam ity asatgrāham /",
    "T04nagvigvu:354": " nirmitakaḥ pratihanyāt kasyacid evaṃ bhaved ettata // NagVv_27 //",
    "T04nagvigvu:355": " atha vā kasyacit puruṣasya nirmitakāyāṃ striyāṃ svabhāvaśūnyāyāṃ paramārthataḥ striyam ity asadgrāhaḥ /",
    "T04nagvigvu:356": " syād eva tasyāṃ tenāsadgrāheṇa rāgam utpādayet /",
    "T04nagvigvu:357": " tad yathā tathāgatena vā tacchrāvakeṇa vā nirmitako nirmitaḥ syāt /",
    "T04nagvigvu:358": " tathāgatādhiṣṭhānena vā tathāgatasrāvakādhiṣṭhānena vā tasya tam asadgrāhaṃ vinivartayet /",
    "T04nagvigvu:359": " evam eva nirmitakopamena śūnyena vacanena nirmitakastrīsadṛśyeṣu niḥsvabhāveṣu yo 'yaṃ svabbāvagrāhaḥ sa nivartyate sa pratiṣidhyate /",
    "T04nagvigvu:360": " tasmād ayam atra dṛṣṭāntaḥ śūnyatāprasādhanaṃ pratyupapadyamāno netaraḥ /",
    "T04nagvigvu:361": " (Vv 266)",
    "T04nagvigvu:362": " atha vā sādhyasamo yaṃ hetur na hi vidyate dhvaneḥ sattā /",
    "T04nagvigvu:363": " saṃvyavahārañ ca vayaṃ nānabhyupagamya kathayāmaḥ // NagVv_28 //",
    "T04nagvigvu:364": " mā śabdavad iti sādhyasama evāyaṃ hetuḥ /",
    "T04nagvigvu:365": " kasmāt sarvabhāvānāṃ naiḥsvabhāvyenāviśiṣṭatvāt /",
    "T04nagvigvu:366": " na hi tasya dhvaneḥ pratītyasamutpannatvāt /",
    "T04nagvigvu:367": " svabhavaṃ sattāḥ vidyate /",
    "T04nagvigvu:368": " tasyāḥ svabhāvasattāyāḥ avidyamānatvāt /",
    "T04nagvigvu:369": " yad uktaṃ",
    "T04nagvigvu:370": " śabdena hy atra sattā bhaviṣyato vāraṇaṃ tasyeti /",
    "T04nagvigvu:371": " tat vyāhanyate /",
    "T04nagvigvu:372": " api ca na vayaṃ vyavahārasatyaṃ pratyākhyāya vyavahārasatyam anabhyupagamya kathayāmaḥ /",
    "T04nagvigvu:373": " śūnyāḥ sarvabhāvā iti /",
    "T04nagvigvu:374": " na hi vyavahārasatyam anāgamya śakyā dharmadeśanā kartuṃ /",
    "T04nagvigvu:375": " yathoktaṃ",
    "T04nagvigvu:376": " vyavahāram anāśritya paramārtho na deśyate /",
    "T04nagvigvu:377": " paramārtham anāgamya nirvāṇaṃ nādhigamyata iti / [= MMK 24.18]",
    "T04nagvigvu:378": " tasmān madvacanavat śūnyāḥ sarvabhāvāḥ sarvabhāvānāñ ca niḥsvabhāvatvam ubhayathopapadyamānam iti //",
    "T04nagvigvu:379": " (Vv 268)",
    "T04nagvigvu:380": " yat punar bhavatoktaṃ /",
    "T04nagvigvu:381": " pratiṣedhaḥ pratiṣedhyo 'py evam iti mataṃ bhavet tad asad eva /",
    "T04nagvigvu:382": " evaṃ tava pratijñā lakṣaṇato dūṣyeta na mameti / [4]",
    "T04nagvigvu:383": " atra brūmaḥ /",
    "T04nagvigvu:384": " yadi kācana pratijñā tatra syān na me tat* eṣa me bhaved doṣaḥ /",
    "T04nagvigvu:385": " nāsti ca mama pratijñā tasmān naivāsti me doṣaḥ // NagVv_29 //",
    "T04nagvigvu:386": " yadi ca kācin mama pratijñā syāt tato mama pratijñālakṣaṇaprāptatvāt sa pūrvako doṣaḥ /",
    "T04nagvigvu:387": " yathā tvayoktaṃ bhāvāḥ tathā mama syān na ca mama kācid asti pratijñā /",
    "T04nagvigvu:388": " tasmāt sarvahhāveṣu śūnyeṣv atyantopaśānteṣu prakṛtivivikteṣu kutaḥ pratijñālakṣaṇaprāptiḥ kutaḥ pratijñālakṣaṇatāprāptikṛto doṣaḥ /",
    "T04nagvigvu:389": " tatra yat bhavatoktaṃ pratijñālakṣaṇaprāptatvāt tavaiva doṣa iti tan nāsti /",
    "T04nagvigvu:390": " (Vv 270)",
    "T04nagvigvu:391": " yat punar bhavatoktaṃ",
    "T04nagvigvu:392": " pratyakṣeṇa hi tāvad yady upalabhya nivartayasi bhāvān",
    "T04nagvigvu:393": " tan nāsti pratyakṣaṃ bhāvā yenopalabhyaṃta / [5]",
    "T04nagvigvu:394": " anumānaṃ pratyuktaṃ pratyakṣeṇāgamopamāne",
    "T04nagvigvu:395": " cānumānāgamasādhyā ye 'rthā dṛṣṭāntasādhyāś ceti / [6]",
    "T04nagvigvu:396": " atra vayaṃ brūmaḥ /",
    "T04nagvigvu:397": " yadi kiñcid upalabheyaṃ pravarteyaṃ nivartayeyaṃ vā /",
    "T04nagvigvu:398": " pratyakṣādibhir arthais tadabhāvān me 'nupālambhaḥ // NagVv_30 //",
    "T04nagvigvu:399": " yady ahaṃ kiñcid artham upalabheyaṃ pratyakṣānumānopa + + + + hetubhiḥ pramāṇaiḥ /",
    "T04nagvigvu:400": " caturṇāṃ vā pramāṇānāṃ /",
    "T04nagvigvu:401": " anyatamānyatamena /",
    "T04nagvigvu:402": " ata evaṃ pravartayeyaṃ vārtham evāhaṃ kiñcin nopalabhate tasmān na pravartayāmi na nivartayāmi /",
    "T04nagvigvu:403": " tatraivaṃ sati yau bhavatopālambhoktaḥ /",
    "T04nagvigvu:404": " yadi pratyakṣādīnāṃ pramāṇānām anyatamena upalabhya bhāvān vinivartayasīti /",
    "T04nagvigvu:405": " nanu bhavatoktāni pramāṇāni na santi taiś ca pramāṇair api gamyārthā iti sa me bhavaty evānupālambha iti /",
    "T04nagvigvu:406": " (Vv 272) + + + + /",
    "T04nagvigvu:407": " yadi ca pramāṇatas teṣāṃ teṣāṃ prasiddhir arthānām /",
    "T04nagvigvu:408": " teṣāṃ punaḥ prasiddhiṃ brūhi kathaṃ teṣāṃ pramāṇānāṃ // NagVv_31 //",
    "T04nagvigvu:409": " prasiddhir iti",
    "T04nagvigvu:410": " yadi ca pramāṇatas teṣāṃ teṣām arthānāṃ prameyānāṃ siddhiṃ manyase yathā mānair meyānāṃ /",
    "T04nagvigvu:411": " tathā teṣām idānīṃ pratyakṣānumānopamānāgamānāṃ caturṇāṃ pramāṇānāṃ kutaḥ prasiddhiḥ /",
    "T04nagvigvu:412": " yadi tāvan niḥpramāṇānāṃ pramāṇaṃ syān nādeḥ siddhis tatrāsti naiva madhyasya nāntasya /",
    "T04nagvigvu:413": " yadi punaḥ manyase pramāṇaiḥ prasiddhiḥ pramāṇato 'rthānāṃ prasiddhir iti /",
    "T04nagvigvu:414": " hīyate pratijñā /",
    "T04nagvigvu:415": " (Vv 274)",
    "T04nagvigvu:416": " tathāpi",
    "T04nagvigvu:417": " anyaiḥ yadi pramāṇaiḥ pramāṇasidhir bhavaty anavasthā syān /",
    "T04nagvigvu:418": " nādeḥ siddhis tatrāsti naiva madhyasya nāntasya // NagVv_32 //",
    "T04nagvigvu:419": " yadi punar manyase /",
    "T04nagvigvu:420": " pramāṇaiḥ prameyāṇāṃ prasiddhis teṣāṃ pramāṇānām anyaiḥ pramāṇaiḥ prasiddhir anavasthāprasaṅgaḥ /",
    "T04nagvigvu:421": " anavasthāprasaṅge ko doṣaḥ /",
    "T04nagvigvu:422": " nādeḥ siddhis tatrāsti naiva madhyasya nāntasya /",
    "T04nagvigvu:423": " asyānavasthāprasaṅge ādeḥ siddhir nāsti /",
    "T04nagvigvu:424": " kiṃ kāraṇaṃ teṣam api hi pramāṇānām anyaiḥ pramāṇaiḥ siddhis teṣām anyair iti nāsty ādiḥ /",
    "T04nagvigvu:425": " āder asadbhāvāt kuto madhyaṃ kuto antaḥ /",
    "T04nagvigvu:426": " tasmāt teṣāṃ pramāṇānām anyaiḥ pramāṇaiḥ prasiddhiḥ nopapadyateti /",
    "T04nagvigvu:427": " (Vv 276)",
    "T04nagvigvu:428": " teṣām atha pramāṇair vinā prasiddhiḥ vihīyate vādaḥ /",
    "T04nagvigvu:429": " vaiṣamikatvaṃ tasmin viśeṣahetuś ca vaktavyaḥ // NagVv_33 //",
    "T04nagvigvu:430": " atha manyase teṣāṃ pramāṇānāṃ vinā pramāṇaiḥ prasiddhiḥ prameyānāṃ punar arthānāṃ pramāṇaiḥ prasiddhir iti /",
    "T04nagvigvu:431": " evaṃ sati yas te vādaḥ pramāṇaiḥ prasiddhir arthānām iti hīyate vaiṣamikatvañ ca bhavati /",
    "T04nagvigvu:432": " keṣāñcit /",
    "T04nagvigvu:433": " arthānāṃ pramāṇaiḥ prasiddhiḥ keṣāñcin neti viśeṣahetuś ca vaktavyaḥ /",
    "T04nagvigvu:434": " yena hetunā keṣāṃcid arthānāṃ pramāṇaiḥ prasiddhiḥ keṣāñcin neti /",
    "T04nagvigvu:435": " sā ca nopadiṣṭaḥ tasmād iyam api kalpanā nopapanneti /",
    "T04nagvigvu:436": " atrāha / pramāṇāny eva mama svātmānaṃ parātmānañ ca prasādhayanti / yathoktaṃ /",
    "T04nagvigvu:437": " dyotayati svātmānaṃ yathā hutāsaḥ tathā parātmānaṃ /",
    "T04nagvigvu:438": " svaparātmānāv eṣāṃ prasādhayanti pramāṇāni /",
    "T04nagvigvu:439": " param iva svātmānaṃ parātmānañ ceti //",
    "T04nagvigvu:440": " (Vv 278)",
    "T04nagvigvu:441": " atrocyate /",
    "T04nagvigvu:442": " viṣamopanyāso 'yaṃ na hy ātmānaṃ prakāśayaty agniḥ /",
    "T04nagvigvu:443": " na hi tasyānupalabdhiḥ dṛṣṭā tamasīva kumbhasya // NagVv_34 //",
    "T04nagvigvu:444": " viṣama evāyam upanyāsaḥ /",
    "T04nagvigvu:445": " agnivat pramāṇāni svātmānañ ca prasādhayanti parātmānañ ca prasādhayantīti /",
    "T04nagvigvu:446": " na hy agnir ātmānaṃ prakāśayati /",
    "T04nagvigvu:447": " yadi hi yathā prāg evāgninā aprakāśitas tamasi kumbho nopalabhyate /",
    "T04nagvigvu:448": " athottarakālam upalabhyate 'gninā prakāśitaḥ san evam eva yady agninā na prakāśitaḥ prāg agniḥ syād uttarakālam agneḥ prakāśanaṃ syāt /",
    "T04nagvigvu:449": " ataḥ svātmānaṃ prakāśayen naitad evaṃ /",
    "T04nagvigvu:450": " tasmād iyam api kalpanā nopapadyanteti /",
    "T04nagvigvu:451": " (Vv 280)",
    "T04nagvigvu:452": " kiñcānyat /",
    "T04nagvigvu:453": " yadi ca svātmānam ayaṃ tvadvacanena prakāśayaty agniḥ /",
    "T04nagvigvu:454": " param iva na tv ātmānaṃ paridhakṣyaty api hutāśaḥ // NagVv_35 //",
    "T04nagvigvu:455": " yadi ca tvadvacanena yathā parātmānaṃ prakāśayaty agniḥ evam eva svātmānam api prakāśayaty agnir iti /",
    "T04nagvigvu:456": " nanu yathā parātmānaṃ dahati /",
    "T04nagvigvu:457": " evam eva svātmānam api dhakṣyatīti /",
    "T04nagvigvu:458": " na caitad evaṃ /",
    "T04nagvigvu:459": " tatra yad uktaṃ parātmānam iva svātmānaṃ prakāśayaty agnir iti tan na //",
    "T04nagvigvu:460": " kiñcānyat /",
    "T04nagvigvu:461": " yadi ca svaparātmānau tvadvacanena prakāśayaty agniḥ /",
    "T04nagvigvu:462": " prachādayiṣyati tamaḥ svaparātmānau hutāśa iva // NagVv_36 //",
    "T04nagvigvu:463": " yadi ca bhavato bhavato matena svātmāparātmānau prakāśayaty agniḥ /",
    "T04nagvigvu:464": " nanv idānīṃ pratipakṣabhūtatamo 'pi svaparātmānau chādayet /",
    "T04nagvigvu:465": " naitad iṣṭaṃ /",
    "T04nagvigvu:466": " tatra yad uktaṃ svaparātmānau prakāśayaty agnir iti tan na //",
    "T04nagvigvu:467": " (Vv 282)",
    "T04nagvigvu:468": " kiñcānyat /",
    "T04nagvigvu:469": " nāsti tamaś ca jvalane yatra ca tiṣṭhate parātmani jvalanaḥ /",
    "T04nagvigvu:470": " kurute kathaṃ prakāśaṃ sa hi prakāśo andhakāravadhaḥ // NagVv_37 //",
    "T04nagvigvu:471": " iha cāgnau nāsti tamaḥ /",
    "T04nagvigvu:472": " nāpi ca yatrāgnis tatrāsti tamaḥ /",
    "T04nagvigvu:473": " prakāśaś ca nāma tamasaḥ pratighātas tatra katham asya tamasaḥ /",
    "T04nagvigvu:474": " pratighātam agniḥ karoti /",
    "T04nagvigvu:475": " yasya pratighātat svaparātmānau prakāśayatīti //",
    "T04nagvigvu:476": " āha / yad yasmād evaṃ nāgnau tamo 'sti /",
    "T04nagvigvu:477": " nāpi yatrāgnis tatra tamo 'sti /",
    "T04nagvigvu:478": " yasmād evaṃ svaparātmānau na prakāśayaty agniḥ /",
    "T04nagvigvu:479": " tena hy utpadyamānenaivāgninā tamasaḥ pratighataḥ kutaḥ tasmān nāgnau tamo 'sti /",
    "T04nagvigvu:480": " nāpi yatrāgniḥ tatra tamo 'sti /",
    "T04nagvigvu:481": " yasmād utpadyamāna evobhayaṃ prakāśayaty agniḥ svātmānaṃ parātmānañ ceti /",
    "T04nagvigvu:482": " (Vv 284)",
    "T04nagvigvu:483": " atrocyate",
    "T04nagvigvu:484": " utpadyamāna eva prakāśayaty agnir ity asadvādaḥ /",
    "T04nagvigvu:485": " utpadyamāna eva prāpnoti tamo na hi hutāśaḥ // NagVv_38 //",
    "T04nagvigvu:486": " ayam agnir utpadyamāna eva prakāśayati svātmānaṃ parātmānañ ceti /",
    "T04nagvigvu:487": " nāyam upapadyate vādaḥ /",
    "T04nagvigvu:488": " kasmān na hy utpadyamāna evāgniḥ tamaḥ prāpnoti /",
    "T04nagvigvu:489": " aprāptatvān naivopahanti /",
    "T04nagvigvu:490": " tamasaś cānupaghātān nāsti prakāśaḥ /",
    "T04nagvigvu:491": " aprāpto 'pi jvalano yadi vā punar andhakāram upahanyāt /",
    "T04nagvigvu:492": " sarveṣu lokadhātuṣu tamo 'yam iha saṃsthita upahanyāt // NagVv_39 //",
    "T04nagvigvu:493": " athāpi manyase aprāpto 'py agnir andhakāram upahantīti /",
    "T04nagvigvu:494": " nanv idānīm iha saṃsthito agniḥ sarvalokadhātustham upahaniṣyati tamaḥ tulyāyām aprāpto na caitad evaṃ dṛṣṭaṃ /",
    "T04nagvigvu:495": " tasmād aprāpyaivāgnir andhakāram upahantīti yad iṣṭaṃ / tan na /",
    "T04nagvigvu:496": " (Vv 286)",
    "T04nagvigvu:497": " yadi ca svataḥ pramāṇasiddhir anapekṣya te prameyāṇi /",
    "T04nagvigvu:498": " bhavati pramāṇasiddhiḥ nāparāpekṣā hi siddhir iti // NagVv_40 //",
    "T04nagvigvu:499": " yadi cāgnivat svataḥ pramāṇasiddhir iti manyase /",
    "T04nagvigvu:500": " anapekṣāpi prameyāṇi pramāṇānāṃ siddhiḥ bhaviṣyatīti kiṃ kāraṇaṃ /",
    "T04nagvigvu:501": " na hi svataḥ param apekṣate /",
    "T04nagvigvu:502": " athāpekṣyate na svataḥ prasiddhiḥ /",
    "T04nagvigvu:503": " atrāha / yadi nāpekṣyante prameyān arthān apramāṇāni ko doṣo bhaviṣyatīti / atrocyate /",
    "T04nagvigvu:504": " anāpeksā hi prameyān arthān yadi te pramāṇasaṃsiddhiḥ /",
    "T04nagvigvu:505": " bhavati na bhavanti kasyacid evam imāni pramāṇāni // NagVv_41 //",
    "T04nagvigvu:506": " yadi prameyān arthān anapekṣya siddhir bhavati pramāṇānām iti /",
    "T04nagvigvu:507": " tānīmāni pramāṇāni na kasyacit pramāṇāni bhavanti /",
    "T04nagvigvu:508": " evaṃ doṣaḥ //",
    "T04nagvigvu:509": " atha kasyacit bhavanti prāmāṇāni /",
    "T04nagvigvu:510": " naivedānīm anapekṣya prameyān arthān pramāṇāni bhavanti //",
    "T04nagvigvu:511": " (Vv 288)",
    "T04nagvigvu:512": " atha matam apekṣa siddhis teṣām iti atra bhavati ko doṣaḥ /",
    "T04nagvigvu:513": " siddhasya na sādhanaṃ syān nāsiddho pekṣate hy anyat // NagVv_42 //",
    "T04nagvigvu:514": " athāpi matam apekṣya prameyān arthān pramāṇānāṃ siddhir bhavatīti /",
    "T04nagvigvu:515": " evaṃ te sati siddhasya pramāṇacatuṣṭayasya sādhanaṃ bhavatīti /",
    "T04nagvigvu:516": " kiṃ kāraṇaṃ /",
    "T04nagvigvu:517": " na hy asiddhasyārthasyāpekṣaṇaṃ bhavati /",
    "T04nagvigvu:518": " na hy asiddho devadattaḥ kañcid artham apekṣate na ca siddhasya sādhanam iṣṭaṃ kṛtasya kāraṇam anupapatter iti //",
    "T04nagvigvu:519": " kiñcānyat /",
    "T04nagvigvu:520": " sidhyanti hi prameyāṇy apekṣya yadi sarvathā pramāṇāni /",
    "T04nagvigvu:521": " bhavanti prameyasiddhir anapekṣyaiva pramāṇāni // NagVv_43 //",
    "T04nagvigvu:522": " yadi prameyāṇy apekṣya pramāṇāni sidhyanti /",
    "T04nagvigvu:523": " nedānīṃ pramāṇāny apekṣya prameyāṇi sidhyanti /",
    "T04nagvigvu:524": " kiṃ kāraṇaṃ na hi sādhyaṃ sādhanaṃ sādhanaṃ sādhayati /",
    "T04nagvigvu:525": " sādhanāni ca /",
    "T04nagvigvu:526": " kila prameyāṇāṃ pramāṇāni //",
    "T04nagvigvu:527": " (Vv 290)",
    "T04nagvigvu:528": " kiñcānyat /",
    "T04nagvigvu:529": " yadi ca prameyasiddhir anapekṣaiva bhavati pramāṇāni /",
    "T04nagvigvu:530": " kin te pramāṇasiddhyā tāni yad arthaṃ prasiddhaṃ tata // NagVv_44 //",
    "T04nagvigvu:531": " yadi ca manyase 'napekṣyaiva pramāṇāni prameyānāṃ prasiddhir bhavati /",
    "T04nagvigvu:532": " kim idānīṃ te pramāṇasiddhyā paryanviṣṭayā kiṃ kāraṇaṃ /",
    "T04nagvigvu:533": " yad arthaṃ hi tāni pramāṇāni paryanviṣyeran /",
    "T04nagvigvu:534": " te prameyārthā vinā pramāṇaiḥ siddhāḥ tatra kiṃ pramāṇaiḥ kṛtyaṃ /",
    "T04nagvigvu:535": " atha tu pramāṇasiddhir bhavaty apekṣyaiva te prameyāṇi /",
    "T04nagvigvu:536": " vyatyaya evaṃ sati te dhruvaṃ pramāṇaprameyāṇāṃ // NagVv_45 //",
    "T04nagvigvu:537": " athāpi manyase 'pekṣyaiva prameyān arthāna pramāṇani bhavanti /",
    "T04nagvigvu:538": " evaṃ te sati mā bhūt pūrvoktadoṣa iti kṛtvā /",
    "T04nagvigvu:539": " evaṃ te sati vyatyayaḥ + + + + + yāṇāṃ bhavati /",
    "T04nagvigvu:540": " pramāṇāni te prameyāṇi bhavanti /",
    "T04nagvigvu:541": " prameyaiḥ sādhitatvat /",
    "T04nagvigvu:542": " pramāṇāni ca prameyāṇi bhavanti /",
    "T04nagvigvu:543": " pramāṇānāṃ sādhakatvāt /",
    "T04nagvigvu:544": " (Vv 292)",
    "T04nagvigvu:545": " atha te pramāṇasiddhyā prameyasiddhiḥ prameyasiddhyā ca /",
    "T04nagvigvu:546": " bhavati pramāṇasiddhiḥ nāsty ubhayasyāpi te siddhiḥ // NagVv_46 //",
    "T04nagvigvu:547": " atha manyase pramāṇasiddhyā prameyasiddhir bhavati pramāṇāpekṣatvāt /",
    "T04nagvigvu:548": " prameyasiddhyā ca pramāṇasiddhir bhavati prameyāpekṣatvād iti //",
    "T04nagvigvu:549": " evaṃ saty ubhayasyāpi siddhir na .y. + + + + ṇaṃ",
    "T04nagvigvu:550": " sidhyanti hi pramāṇair yadi prameyāṇi tāni tair evā /",
    "T04nagvigvu:551": " sādhyāni ca prameyais tāni kathaṃ sādhayiṣyanti // NagVv_47 //",
    "T04nagvigvu:552": " yadi hi pramāṇaiḥ pramayāṇi sidhyanti tāni pramāṇāni tair eva prameyaiḥ sādhayitavyāni /",
    "T04nagvigvu:553": " nanv asiddheṣu prameyeṣu kāraṇasyāsiddhatvād asiddhāni kathaṃ sādhayisyanti prameyāṇīti /",
    "T04nagvigvu:554": " (Vv 294)",
    "T04nagvigvu:555": " sidhyanti ca prameyaiḥ yadi pramāṇāni tāni tair eva /",
    "T04nagvigvu:556": " sādhyāni ca prameyais tāni kathaṃ sādhayiṣyanti // NagVv_48 //",
    "T04nagvigvu:557": " yadi prameyaiḥ pramāṇāni sidhyanti tāni ca prameyāṇi tair eva pramāṇaiḥ sādhayitavyānīti /",
    "T04nagvigvu:558": " nanv asiddheṣu pramāṇeṣu kāraṇasyāsiddhatvād asiddhāni kathaṃ sādhayiṣyanti pramāṇāni /",
    "T04nagvigvu:559": " pitra yady utpādyaḥ putro yadi tena caiva putreṇa /",
    "T04nagvigvu:560": " utpādyaḥ sa yadi pitā vada tatrotpādayati kaḥ kaṃ // NagVv_49 //",
    "T04nagvigvu:561": " tadyathāpi nāma kaścit brūyāt /",
    "T04nagvigvu:562": " pitrā putra utpādanīyaḥ sa ca pitā putreṇotpādanīya iti /",
    "T04nagvigvu:563": " tatredānīṃ brūhi kena ka utpādayitavyaḥ /",
    "T04nagvigvu:564": " tathaiva khalu bhavān bravīti /",
    "T04nagvigvu:565": " pramāṇaiḥ prameyāni sādhayitavyāni tāny eva ca punaḥ pramāṇāni taiḥ prameyaiḥ tatredānīṃ tu katamaiḥ katamāni sādhayitavyāni /",
    "T04nagvigvu:566": " (Vv 296)",
    "T04nagvigvu:567": " kaś ca pitā kaḥ putraḥ tatra tvaṃ brūhi kathaṃ tāv ubhāv api ca /",
    "T04nagvigvu:568": " pitreputralakṣaṇadharau yato nas tatra saṃdehaḥ // NagVv_50 //",
    "T04nagvigvu:569": " tayoś ca pūrvopadiṣṭayoḥ pitāputrayoḥ vada kataraḥ putraḥ kataraḥ pitā ubhāv api tāv utpādakatvāt pitṛlakṣaṇadharau /",
    "T04nagvigvu:570": " utpādyatvāc ca putralakṣaṇadharāv atra naḥ sandeho bhavati /",
    "T04nagvigvu:571": " kataras tatra pitā kataras tatra putra iti /",
    "T04nagvigvu:572": " evam eva yāny etāni bhavati /",
    "T04nagvigvu:573": " pramāṇaprameyaṇi /",
    "T04nagvigvu:574": " tatra katarāṇi pramāṇāni katarāṇi prameyāṇi /",
    "T04nagvigvu:575": " ubhayāny api hy etāni pramāṇāni tāni prameyāṇi sādhyatvāt prameyāṇīti /",
    "T04nagvigvu:576": " atra naḥ sandeho bhavati /",
    "T04nagvigvu:577": " katarāṇy atra pramāṇāni katarāṇi prameyāṇīti /",
    "T04nagvigvu:578": " (Vv 298)",
    "T04nagvigvu:579": " naiva svataḥ prasiddhir na parasparataḥ pramāṇair vā /",
    "T04nagvigvu:580": " bhavati na ca prameyaiḥ na cāpy akasmāt pramāṇānāṃ // NagVv_51 //",
    "T04nagvigvu:581": " na svataḥ prasiddhiḥ pratyakṣasya tenaiva pratyakṣeṇānumānasya tenaivānumāne /",
    "T04nagvigvu:582": " upamānasya tenaivopamānena /",
    "T04nagvigvu:583": " āgamasya tenaivāgamena //",
    "T04nagvigvu:584": " nāpi parasyāt pratyakṣasyānumānopamānāgamair anumānasya pratyakṣopamānāgamair upamānasya pratyakṣānumānāgamaiḥ /",
    "T04nagvigvu:585": " āgamasya pratyakṣānumānopamānaiḥ /",
    "T04nagvigvu:586": " nāpi pratyakṣānumānopamānāgamād anyaiḥ pratyakṣānumānopamānāgamair yathāsvaṃ nāpi prameyaiḥ samastavyastaiḥ svaviṣayaparaviṣatāgṛhītaiḥ nāpy akasmān nāsti samuccayena /",
    "T04nagvigvu:587": " eteṣāṃ kāraṇānāṃ pūrvoddiṣṭānāṃ viṃśas triṃśac catvāriśat ṣaṭviṃśatir vā tatra yad uktaṃ /",
    "T04nagvigvu:588": " pramāṇādhigamyatvāt prameyāṇāṃ bhāvānāṃ santi tu prameyā bhāvās tāni ca pramāṇāni yais tu pramāṇaiḥ prameyā bhāvāḥ santaś ca bhāvāḥ samādhigatā iti tan na //",
    "T04nagvigvu:589": " (Vv 300)",
    "T04nagvigvu:590": " yat punar bhavatoktam /",
    "T04nagvigvu:591": " kuśalānāṃ dharmāṇāṃ dharmāvasthāvidaś ca manyante /",
    "T04nagvigvu:592": " kuśalaṃ janasvabhāvaṃ manyante śeṣeṣv apy eṣa viniyogaḥ / [7]",
    "T04nagvigvu:593": " atra brūmaḥ /",
    "T04nagvigvu:594": " kuśalānāṃ dharmāṇāṃ dharmāvasthavido brūvate yat /",
    "T04nagvigvu:595": " kuśalasvabhāvam evaṃ pravibhāgenābhidheyaḥ syāt // NagVv_52 //",
    "T04nagvigvu:596": " kuśalānāṃ dharmāṇāṃ dharmāvasthavidaḥ kuśalaṃ janasvabhāvaṃ manyante /",
    "T04nagvigvu:597": " sa ca bhavatā pravibhāgenopadeṣṭavyaḥ /",
    "T04nagvigvu:598": " syād ayaṃ sa kuśalaḥ svabhāvaḥ ime te kuśalā dharmā iti /",
    "T04nagvigvu:599": " idaṃ tatkuśalavijñānam ayaṃ kuśalavijñānasvabhāva evaṃ sarveṣāṃ na caitad evaṃ dṛṣṭaṃ /",
    "T04nagvigvu:600": " tasmād yad uktam upadiṣṭaḥ svabhāvo dharmāṇām iti tan na //",
    "T04nagvigvu:601": " (Vv 302)",
    "T04nagvigvu:602": " kiñcānyat /",
    "T04nagvigvu:603": " yadi ca pratītya kuśalaḥ svabhāva utpadyate sa kuśalānām /",
    "T04nagvigvu:604": " dharmāṇāṃ parabhāvaḥ svabhāva eva kathaṃ bhavati // NagVv_53 //",
    "T04nagvigvu:605": " yadi ca kuśalānāṃ dharmāṇāṃ svabhāvo hetupratyayasāmagrīṃ pratītyotpadyate /",
    "T04nagvigvu:606": " parabhāvād utpannaḥ kuśalānāṃ dharmāṇāṃ kathaṃ svabhāvo bhavati /",
    "T04nagvigvu:607": " evam evākuśalaprabhṛtīnāṃ /",
    "T04nagvigvu:608": " tatra yad uktaṃ /",
    "T04nagvigvu:609": " kuśalāvyākṛtānāṃ nā .y. + + + dharmāṇāṃ kuśalaḥ svabhāvopadiṣṭaḥ /",
    "T04nagvigvu:610": " evam akuśalānām akuśalādir iti / tan na //",
    "T04nagvigvu:611": " kiñcānyat /",
    "T04nagvigvu:612": " atha na pratītya kiñcit svabhāva utpadyate sa kuśalānām /",
    "T04nagvigvu:613": " dharmāṇām evaṃ syād vāso na brahmacaryasya // NagVv_54 //",
    "T04nagvigvu:614": " atha manyase /",
    "T04nagvigvu:615": " na kiñcit pratītya kuśalānāṃ dharmāṇāṃ kuśalasvabhāva utpadyate /",
    "T04nagvigvu:616": " evam akuśalānāṃ dharmāṇām akuśalaḥ avyākṛtānām avyākṛta iti /",
    "T04nagvigvu:617": " evaṃ saty abrahmacaryavāso bhavati kiṃ kāraṇaṃ /",
    "T04nagvigvu:618": " pratītyasamutpādasya hi evaṃ sati pratyākhyānaṃ bhavati /",
    "T04nagvigvu:619": " pratītyasamutpādasya pratyākhyānāt pratītyasamutpādadarśaṇaṃ pratyākhyānaṃ bhavati /",
    "T04nagvigvu:620": " na hy avidyamānasya pratītyasamutpādasya darśanam utpadyamānaṃ bhavati /",
    "T04nagvigvu:621": " asati pratītyasamutpādadarśane dharmadarśanaṃ na bhavati /",
    "T04nagvigvu:622": " uktaṃ hi /",
    "T04nagvigvu:623": " bhagavatā yo hi bhikṣavaḥ pratītyasamutpādaṃ paśyati sa dharmaṃ paśyati /",
    "T04nagvigvu:624": " dharmadarśanābhāvād brahmacaryavāsābhāvaḥ //",
    "T04nagvigvu:625": " (Vv 304)",
    "T04nagvigvu:626": " athavā pratītyasamutpādapratyākhyānāt /",
    "T04nagvigvu:627": " duḥkhasamudāyapratyākhyānaṃ bhavati /",
    "T04nagvigvu:628": " pratītyasamutpādo hi duḥkhasya samudayaḥ /",
    "T04nagvigvu:629": " duḥkhasamudayasya pratyākhyānād duḥkhapratyākhyānaṃ bhavati /",
    "T04nagvigvu:630": " asati hi samudaye tat kuto duḥkhaṃ samudeṣyati /",
    "T04nagvigvu:631": " duḥkhasamudayapratyākhyānāc ca duḥkhanirodhasya pratyākhyānaṃ /",
    "T04nagvigvu:632": " asati hi duḥkhasamudaye kasya prahāṇān nirodho bhaviṣyati /",
    "T04nagvigvu:633": " asati hi duḥkhanirodhe kasya prāptaye mārgo bhaviṣyati /",
    "T04nagvigvu:634": " duḥkhanirodhagāmī /",
    "T04nagvigvu:635": " evaṃ caturṇām āryasatyānām abhāvāc chrāmaṇyaphalābhāvaḥ /",
    "T04nagvigvu:636": " satyadarśanādiśramaṇyaphalāni samādhigamyante /",
    "T04nagvigvu:637": " śrāmaṇyaphalānām abhāvād abrahmacaryavāsa iti //",
    "T04nagvigvu:638": " kiñcānyat /",
    "T04nagvigvu:639": " nādharmo dharmo vā satyavyavahārāś ca lokikā ni syuḥ /",
    "T04nagvigvu:640": " nityāś ca sarvabhāvāḥ syuḥ nityatvād ahetumataḥ // NagVv_55 //",
    "T04nagvigvu:641": " (Vv 306)",
    "T04nagvigvu:642": " evaṃ sati pratītyasamutpādaṃ pratyācakṣaṇasya bhavataḥ ko doṣa prasajyate /",
    "T04nagvigvu:643": " dharmo na bhavati adharmo na bhavati /",
    "T04nagvigvu:644": " saṃvyavahārāś ca laukikā na sambhavanti /",
    "T04nagvigvu:645": " kiṃ kāraṇaṃ pratītyasamutpannaṃ hy etat sarvam asati pratītyasamutpāde kuto bhaviṣyati /",
    "T04nagvigvu:646": " api ca sasvabhāvo 'pratītyasamutpanno nirhetuko nityaḥ syāt /",
    "T04nagvigvu:647": " kiṃ kāraṇaṃ nirhetukā hi bhāvā nityās tatra sa eva cābrahmacaryavāsaḥ prasajyet svasiddhāntavirodhaś ca /",
    "T04nagvigvu:648": " kiṃ kāraṇam anityā hi bhagavatā sarve saṃskārā nirdeṣṭās te svabhāvanityatvān nityā hi bhavanti /",
    "T04nagvigvu:649": " eṣa cākuśaleṣv avyākṛteṣu nairyāṇādiṣu ca doṣas /",
    "T04nagvigvu:650": " tasmāt sarvaṃ saṃskṛtam asaṃskṛtaṃ te bhavaty evaṃ // NagVv_56 //",
    "T04nagvigvu:651": " yaś caiṣa kuśaleṣu nirdeṣṭaḥ kalpaḥ sa evākuśaleṣu sa evāvyākṛteṣu sa evānairyāṇikaprabhṛtiṣu doṣas tasmāt sarvam idaṃ saṃskṛtam asaṃskṛtaṃ saṃpadyate //",
    "T04nagvigvu:652": " kiṃkāraṇaṃ heto hy asaty utpādasthitibhaṅgā na bhavanti /",
    "T04nagvigvu:653": " utpādasthitibhaṅgeṣv asatsu saṃskṛtalakṣaṇābhāvāt /",
    "T04nagvigvu:654": " sarvaṃ saṃskṛtam asaṃskṛtaṃ saṃpadyate /",
    "T04nagvigvu:655": " tatra yad uktaṃ kuśalādīnāṃ bhāvānāṃ svabhāvasadbhāvād aśūnyāḥ sarvabhāvā iti tan na //",
    "T04nagvigvu:656": " (Vv 308)",
    "T04nagvigvu:657": " yat punar bhavatoktaṃ /",
    "T04nagvigvu:658": " yadi ca na bhavet svabhāvo bhāvānāṃ na svabhāva ity evaṃ",
    "T04nagvigvu:659": " nāmāpi bhaved evaṃ nāma hi nirvastukaṃ nāsti / [9]",
    "T04nagvigvu:660": " yaḥ sadbhūtaṃ nāma brūyāt sasvabhāva ity evam /",
    "T04nagvigvu:661": " bhavatā prativaktavyo nāma brūmaś ca na vayaṃ sata // NagVv_57 //",
    "T04nagvigvu:662": " yo nāma sadbhūtaṃ brūyāt sasvabhāva iti sa bhavatā prativaktavyaḥ syāt /",
    "T04nagvigvu:663": " yasya sadbhūtaṃ nāma svabhāvasya /",
    "T04nagvigvu:664": " tasmāt tenāpi svabhāvena sadbhūtena bhavitavyaṃ /",
    "T04nagvigvu:665": " na hy asadbhūtasya svabhāvasya sadbhūtaṃ nāma bhavatīti /",
    "T04nagvigvu:666": " na punar vayaṃ nāma sadbhūtaṃ brūmas tad api hi svabhāvasyābhāvān nāma niḥsvabhāvatvāt śūnyaṃ śūnyatvād asadbhūtam /",
    "T04nagvigvu:667": " tatra yad bhavatoktaṃ nāmasadbhāvāt sadbhūtaḥ svahhāvā iti / tan na //",
    "T04nagvigvu:668": " kiñcānyat /",
    "T04nagvigvu:669": " (Vv 310)",
    "T04nagvigvu:670": " nāmāsad iti ca yad idaṃ tat kiṃ nu sato bhavaty utāsataḥ /",
    "T04nagvigvu:671": " yadi hi sato yady asato dvidhāpi te hīyate vādaḥ // NagVv_58 //",
    "T04nagvigvu:672": " yac caitan nāmāsad iti tat kiṃ sataḥ asataḥ /",
    "T04nagvigvu:673": " yadi hi satas tan nāma yady asata ubhayathāpi pratijñā hīyate /",
    "T04nagvigvu:674": " tatra yadi tāvat sata /",
    "T04nagvigvu:675": " asad iti pratijñā hīyate /",
    "T04nagvigvu:676": " na hīdanīṃ tad asad idānīṃ sat* athāsata /",
    "T04nagvigvu:677": " asad iti nāma yā pratijñā asadbhūtasya nāma na bhavati astitvasvabhāva iti nāma tasmāt sadbhūtaḥ svabhāva iti / sā hīnā //",
    "T04nagvigvu:678": " kiñcānyat /",
    "T04nagvigvu:679": " sarveṣāṃ bhāvānāṃ śūnyatvañ copapāditaṃ pūrvam /",
    "T04nagvigvu:680": " sa upālambhaḥ tasmād bhavaty ayañ cāpratijñāyāḥ // NagVv_59 //",
    "T04nagvigvu:681": " iha cāsmābhiḥ pūrvam eva sarveṣāṃ bhāvānaṃ vistarataḥ śūnyatvam upapāditam /",
    "T04nagvigvu:682": " tatra prāg nāmano 'pi śūnyatvam uktaṃ saṃbhavā aśūnyatvaṃ parigṛhya pravṛtto vaktuṃ /",
    "T04nagvigvu:683": " yadi bhāvānāṃ svābhāvo na syād asvabhāva iti nāmāpīdan na syād iti /",
    "T04nagvigvu:684": " tasmād apratijñopālambho yaṃ bhavataḥ saṃpadyate /",
    "T04nagvigvu:685": " na hi vayaṃ nāma sadbhūtam iti brūmaḥ //",
    "T04nagvigvu:686": " (Vv 312)",
    "T04nagvigvu:687": " yat punar bhavatoktaṃ /",
    "T04nagvigvu:688": " atha vidyate svabhāvas sa ca dharmāṇāṃ na vidyate sa tasmāt",
    "T04nagvigvu:689": " dharmair vinā svabhāvaḥ sa yasya tad yuktam upadeṣṭuṃ / [10]",
    "T04nagvigvu:690": " atha vidyate svabhāvaḥ sa ca dharmāṇāṃ na vidyatat iti idam /",
    "T04nagvigvu:691": " āśaṅkitaṃ yad uktaṃ bhavaty anāśaṅkitaṃ tac ca // NagVv_60 //",
    "T04nagvigvu:692": " na hi vayaṃ dharmāṇāṃ svabhāvaṃ pratiṣedhayāmaḥ /",
    "T04nagvigvu:693": " dharmavinirmuktasya vā kasyacid arthasya svabhāvam abhyupagacchāmaḥ /",
    "T04nagvigvu:694": " nanv evaṃ sati ya upālambho bhavati /",
    "T04nagvigvu:695": " yadi dharmā niḥsvabhāvāḥ kasya khalv idānīm anyasyārthasya dharmavinirmuktasya svabhāvo bhavati /",
    "T04nagvigvu:696": " sa yuktam evopadeṣṭam iti /",
    "T04nagvigvu:697": " dūrāpakṛṣṭam evaitat bhavati /",
    "T04nagvigvu:698": " (Vv 314)",
    "T04nagvigvu:699": " yat punar bhavatoktaṃ /",
    "T04nagvigvu:700": " sata eva pratiṣedho nāsti ghaṭo geha ity ayaṃ yasmāt /",
    "T04nagvigvu:701": " dṛṣṭaḥ pratiṣedho 'yaṃ mataḥ svabhāvasya te tasmāt / [11] ity",
    "T04nagvigvu:702": " atra brūmaḥ /",
    "T04nagvigvu:703": " sata eva pratiṣedho yadi śūnyatvaṃ nanv apratisiddham idam /",
    "T04nagvigvu:704": " pratiṣedhayate hi hhavān bhāvānāṃ niḥsvabhāvatvaṃ // NagVv_61 //",
    "T04nagvigvu:705": " yadi svata eva pratiṣedho bhavati /",
    "T04nagvigvu:706": " nāmato bhāvānāṃ niḥsvabhāvatvaṃ pratiṣedhayati /",
    "T04nagvigvu:707": " nanu pratisidhaṃ sarvabhāvānāṃ niḥsvabhāvatvaṃ tvadvacanena /",
    "T04nagvigvu:708": " pratiṣedhayasi tvaṃ sadbhāvāt /",
    "T04nagvigvu:709": " niḥsvabhāvatvasya ca sarvabhāvānāṃ pratisidhatvāt /",
    "T04nagvigvu:710": " pratisiddhā śūnyateti",
    "T04nagvigvu:711": " pratiṣedhayase atha tvaṃ śūnyatvaṃ tac ca nāsti śūnyatvam /",
    "T04nagvigvu:712": " pratiṣedhaḥ sata iti te nanv eṣa vihīyate vādaḥ // NagVv_62 //",
    "T04nagvigvu:713": " atha śūnyatvaṃ pratiṣedhayasi tvaṃ /",
    "T04nagvigvu:714": " sarvabhāvānāṃ niḥsvabhāvatvaṃ śūnyatvaṃ nāsti tac ca śūnyatvam /",
    "T04nagvigvu:715": " yā tarhi te pratijñā sataḥ pratiṣedho bhavati nāsata iti sā hīnā //",
    "T04nagvigvu:716": " (Vv 316)",
    "T04nagvigvu:717": " kiñcānyat /",
    "T04nagvigvu:718": " pratiṣedhayāmi nāhaṃ kiñcit pratiṣedhyam asti na ca kiñcit /",
    "T04nagvigvu:719": " tasmāt pratiṣedhayasīty adhilaya eva tvayā kriyate // NagVv_63 //",
    "T04nagvigvu:720": " evam api tu kṛtvā yady ahaṃ kiñcit pratiṣedhayāmi tato yuktam eva vaktuṃ syāt /",
    "T04nagvigvu:721": " na caivahaṃ kiñcit pratiṣedhayāmi tasmān na kiñcit pratiṣedhavyam asti /",
    "T04nagvigvu:722": " tasmāt śūnyeṣu sarvabhāveṣv avidyamāne pratiṣedhye pratiṣedhayasīty eṣa tvayātra sadbhūto 'dhilayaḥ kriyata iti //",
    "T04nagvigvu:723": " yat punar bhavatoktaṃ /",
    "T04nagvigvu:724": " atha nāsti sa svabhāvaḥ kin nu pratiṣidhyate tvayānena",
    "T04nagvigvu:725": " vacanena rte vacanāt pratiṣedhaḥ sidhyate hy asataḥ // [12]",
    "T04nagvigvu:726": " atra brūmaḥ /",
    "T04nagvigvu:727": " yac cāhaṃ te vacanād asataḥ pratiṣedhavacanasiddhir iti /",
    "T04nagvigvu:728": " atra jñāpayate vāg asad iti tan na pratinihanti // NagVv_64 //",
    "T04nagvigvu:729": " (Vv 318)",
    "T04nagvigvu:730": " ya ca bhavān bravīti /",
    "T04nagvigvu:731": " sate 'pi vacanād asataḥ pratiṣedhaḥ pratisiddhaḥ tatra kin niḥsvabhāvāḥ sarvabhāvāḥ iti /",
    "T04nagvigvu:732": " etad vacanaṃ karotīti //",
    "T04nagvigvu:733": " atra brūmaḥ niḥsvabhāvā iti etat khalu vacanaṃ na niḥsvabhāvān sarvabhāvān karoti /",
    "T04nagvigvu:734": " kintv asata svabhāva bhāvānām asata svabhāvānām iti jñāpayati /",
    "T04nagvigvu:735": " tatra kaścit brūyād avidyamāhagṛhe devadattas tam asti gṛhe devadatta iti /",
    "T04nagvigvu:736": " tatrainaṃ kaścit pratibrūyān nāstīti /",
    "T04nagvigvu:737": " na tad. + + + + + devadattasyāsaṃbhavāṃ karoti /",
    "T04nagvigvu:738": " kintu jñāpayati kevalam asadbhāvaṃ gṛhe devadattasyeti //",
    "T04nagvigvu:739": " tadvā nāsti svabhāvo bhāvānām ity etadvacanaṃ na svabhāvānāṃ niḥsvabhāvatvaṃ karoti /",
    "T04nagvigvu:740": " bhāveṣu svabhāvasyābhāvaṃ jñāpayati //",
    "T04nagvigvu:741": " tatra yad bhavatoktaṃ kim asati svabhāve nāsti svabhāva ity etadvacanaṃ karoti /",
    "T04nagvigvu:742": " ṛte 'pi vacanāt prasiddhiḥ svabhāvasyābhāva iti /",
    "T04nagvigvu:743": " tat te na yuktaṃ",
    "T04nagvigvu:744": " (Vv 320)",
    "T04nagvigvu:745": " yad uktaṃ",
    "T04nagvigvu:746": " bālānām iva mṛgatṛṣṇāyāṃ sa yathājalagrāhaḥ /",
    "T04nagvigvu:747": " evaṃ mithyāgrāhaḥ syāt te prasidhyate hy asataḥ / [13]",
    "T04nagvigvu:748": " yat punar bhavato mṛgātṛṣṇāyām ity atra brūmaḥ /",
    "T04nagvigvu:749": " mṛgatṛṣṇādṛṣṭānte yaḥ punar uktaṃ tvayā mahāṃś carcaḥ /",
    "T04nagvigvu:750": " tatrāpi nirṇayaṃ śṛṇu yathā sa dṛṣṭānta upapannaḥ // NagVv_65 //",
    "T04nagvigvu:751": " ya eva tvayā mṛgatṛṣṇādṛṣṭānte mahāṃś carca uktaḥ /",
    "T04nagvigvu:752": " tatrāpi tayā nirṇayaḥ sa śrūyatāṃ upapanna eva dṛṣṭānto bhavati /",
    "T04nagvigvu:753": " sa yadi svabhāvataḥ syād bhāvo na syāt pratītya samudbhūtaḥ /",
    "T04nagvigvu:754": " yaś ca pratītya hhavati grāho nanu śūnyatā saiva // NagVv_66 //",
    "T04nagvigvu:755": " yadi ca mṛgatṛṣṇāyāṃ sa yathājalagrāhaḥ svabhāvataḥ syāt /",
    "T04nagvigvu:756": " na syāt pratītyasamutpanno /",
    "T04nagvigvu:757": " yato mṛgatṛṣṇāñ ca pratītya viparītañ ca darśanaṃ pratītya yoniśomanaskārañ ca pratītya",
    "T04nagvigvu:758": " prādurbhūto ataḥ pratītyasamutpannaḥ yataś ca pratītyasamutpanno 'taḥ svabhāvataḥ śūnya eva /",
    "T04nagvigvu:759": " yathā pūrvam uktaṃ tathā",
    "T04nagvigvu:760": " (Vv 322)",
    "T04nagvigvu:761": " kiñcānyat /",
    "T04nagvigvu:762": " yadi ca svabhāvataḥ syād grāhaḥ kas taṃ vinivartayed grāham /",
    "T04nagvigvu:763": " śeṣeṣv apy eṣa vidhiḥ tasmād eṣo 'nupālambhaḥ // NagVv_67 //",
    "T04nagvigvu:764": " yadi ca mṛgatṛṣṇāyāṃ jalagrāhaḥ svabhāvataḥ syāt /",
    "T04nagvigvu:765": " ka eva taṃ vinivartayetā /",
    "T04nagvigvu:766": " na hi svabhāvaḥ śakyo nivartayituṃ /",
    "T04nagvigvu:767": " tathāgner uṣṇatvam apāṃ dravatvam ākāśasya niravavaraṇatvaṃ /",
    "T04nagvigvu:768": " dṛṣṭaṃ cāsya vinivartanaṃ /",
    "T04nagvigvu:769": " tasmāc chūnyasvabhāvaḥ grāhaḥ /",
    "T04nagvigvu:770": " yadā caitad evaṃ śeṣeṣv api dharmeṣv eṣa kramaḥ pratyavagantavyaḥ grāhyapravṛttiṣu pañcasu /",
    "T04nagvigvu:771": " tatra yad bhavato + + + + pād aśūnyāḥ sarvabhāvā iti tan na //",
    "T04nagvigvu:772": " (Vv 324)",
    "T04nagvigvu:773": " yat punar bhavatoktaṃ /",
    "T04nagvigvu:774": " hetoś ca te na siddhir naiḥsvabbāvyāt kuto hi te hetuḥ",
    "T04nagvigvu:775": " nirhetukasya siddhir na copapannāsya te 'rthasya [l7] iti //",
    "T04nagvigvu:776": " atra brūmaḥ /",
    "T04nagvigvu:777": " etena hetvabhāvaḥ pratyuktaḥ pūrvam eva sa samatvāt /",
    "T04nagvigvu:778": " mṛgatṛṣṇādṛṣṭāntavyāvṛttividhau ya uktaḥ prāg // NagVv_68 //",
    "T04nagvigvu:779": " etenaiva cedānīṃ carcena pūrvoktena hetvabhāvo 'pi pratyavagantavyaḥ /",
    "T04nagvigvu:780": " ya eva hi carcaḥ pūrvasmin hetāv uktaḥ ṣaṭkapratiṣe + + + + + + hāpi carcayitavyaḥ /",
    "T04nagvigvu:781": " (Vv 326)",
    "T04nagvigvu:782": " yat punar bhavatoktaṃ /",
    "T04nagvigvu:783": " pūrvaṃ cet pratiṣedhaḥ paścāt pratiṣedhyam ily anupapannaṃ /",
    "T04nagvigvu:784": " paścāc cānupapanno yugapac ca yataḥ svabhāvo 'sana // [20]",
    "T04nagvigvu:785": " atra brūmaḥ /",
    "T04nagvigvu:786": " yat traikālye hetuḥ pratyuktaṃ pūrvam eva sa samatvāt /",
    "T04nagvigvu:787": " traikālyapratihetuś ca śūnyabhāvādinā prāptaḥ // NagVv_69 //",
    "T04nagvigvu:788": " sa eṣa hetuḥ traikālye pratiṣedhavācī sa tūktottaraḥ pratyavamantaḥ /",
    "T04nagvigvu:789": " kasmāt sādhyasamatvāt /",
    "T04nagvigvu:790": " yathā hi pratiṣedhas traikālye nopapady.e + + + + + + pratiṣedhapratiṣedhe 'pi /",
    "T04nagvigvu:791": " tasmāt pratiṣedhapratiṣedhye 'sati bhavān manyate pratiṣedhaḥ pratisiddha iti tan na /",
    "T04nagvigvu:792": " yataś caiṣa trikālapratiṣedhavācī hetur eṣa eva śūnyatāvādināṃ prāptaḥ sarvabhāvasvabhāvapratiṣedhakatvān na bhavataḥ /",
    "T04nagvigvu:793": " atha vā katham etad uktottaraṃ /",
    "T04nagvigvu:794": " pratiṣedhayāmi nāhaṃ kiñcit pratiṣedhyam asti na ca kiñcit",
    "T04nagvigvu:795": " tasmāt pratiṣedhayasīty adhilaya eṣa tvayā kriyata [63] iti //",
    "T04nagvigvu:796": " (Vv 328)",
    "T04nagvigvu:797": " atha manyase triṣv api kāleṣu + + + + + + + dṛṣṭaḥ pūrvakālīno 'pi hetuḥ uttarakālīno 'pi /",
    "T04nagvigvu:798": " yugapatkālīno 'pi hetuḥ /",
    "T04nagvigvu:799": " kathaṃ pūrvakalīnaḥ /",
    "T04nagvigvu:800": " yathā pitā putrasya tvadvacanena paścātkālīnaḥ /",
    "T04nagvigvu:801": " yathā śiṣyācāryasya yugapatkālīnaḥ yathā pradīpaḥ prakāśasyeti //",
    "T04nagvigvu:802": " atra brūmaḥ /",
    "T04nagvigvu:803": " na caitad eva yuktā hy etasmiṃ traye pūrvadoṣaḥ //",
    "T04nagvigvu:804": " api ca punaḥ yady evaṃ kamaḥ /",
    "T04nagvigvu:805": " pratiṣedhasadbhāvas tvayābhyupagamyate /",
    "T04nagvigvu:806": " pratijñāhāniś ca te bhavati /",
    "T04nagvigvu:807": " e + + + + + + + svabhā + + + .edho 'pi si + + bhavatīti /",
    "T04nagvigvu:808": " (Vv 330)",
    "T04nagvigvu:809": " prabhavati ca śūnyateyaṃ yasya prabhavanti tasya sarvārthāḥ /",
    "T04nagvigvu:810": " prabhavati na tasya kinna prabhavati śūnyatā yasyeti // NagVv_70 //",
    "T04nagvigvu:811": " yasya śūnyateyaṃ prabhavati tasya sarvārthā laukikalokottarāḥ prabhavanti /",
    "T04nagvigvu:812": " kiṃ kāraṇaṃ /",
    "T04nagvigvu:813": " yasya hi śūnyatā prabhavati tasya pratītyasamutpādaḥ prabhavati /",
    "T04nagvigvu:814": " yasya pratītyasamutpādaḥ prabhavati tasya catvāry āryasatyāni prabhavanti /",
    "T04nagvigvu:815": " yasya catvāry āryasatyāni + + + + + + + maṇyaphalāni bhavanti /",
    "T04nagvigvu:816": " sarvaviśeṣādhigamaḥ bhavanti /",
    "T04nagvigvu:817": " yasya sarvaviśeṣādhigamāḥ prabhavanti /",
    "T04nagvigvu:818": " tasya trīṇi raṃāṇi buddhadharmasaṃghāḥ prabhavanti /",
    "T04nagvigvu:819": " yasya pratītyasamutpādaḥ prabhavanti tasya dharmo dharmahetur dharmaphalañ ca prabhavanti /",
    "T04nagvigvu:820": " tasyādharmo 'dharmahetuś cādharmaphalañ ca prabhavati /",
    "T04nagvigvu:821": " tasya kleśaḥ kleśasamudayaḥ kleśavastūni ca prabhavanti /",
    "T04nagvigvu:822": " yasyaitat sarvaṃ bhavati pūrvoktaṃ tasya sugatiṃ durgatiṃ vyavasthā + + + + + + + gatidurgatigamanaṃ /",
    "T04nagvigvu:823": " sugatidurgatigāmī mārgaḥ /",
    "T04nagvigvu:824": " sugatidurgatigamanavyatikramaṇaṃ sugatidurgativyatikramopāyaḥ sarvasaṃvyavahārāś ca lokikāḥ svayam adhigantavyāḥ /",
    "T04nagvigvu:825": " anayā diśā kiñcit śakyaṃ vacanopadeṣṭam iti /",
    "T04nagvigvu:826": " (Vv 332)",
    "T04nagvigvu:827": " bhavati cātra",
    "T04nagvigvu:828": " yaḥ śūnyatāṃ pratītyasamutpādaṃ madhyamāṃ pratipadam",
    "T04nagvigvu:829": " anekārthāṃ nijagāda praṇamāmi tam apratimaṃ tu buddhim iti //",
    "T04nagvigvu:830": " kṛtir iyam ācāryanāgārjunapādānā + + + + + ekatra ślokaśata 450 //",
    "T04nagvigvu:831": " // likhitam idaṃ śrīdhramakirtinā sarvasatvahetoḥ yathālabdham iti //",
    "T04nagvigvu:832": " // vigrahavyāvartiṇī //"
}