{
  "S06bsu054_u:0_0": "[Vaidya_97]",
  "S06bsu054_u:0_1": "Prajñāpāramitāhṛdayasūtram / [saṃkṣiptamātṛkā //]",
  "S06bsu054_u:1_0": "namaḥ sarvajñāya //",
  "S06bsu054_u:2_0": "āryāvalokiteśvarabodhisattvo gambhīrāyāṃ prajñāpāramitāyāṃ caryāṃ caramāṇo vyavalokayati sma /",
  "S06bsu054_u:2_1": "pañca skandhāḥ, tāṃśca svabhāvaśūnyān paśyati sma /",
  "S06bsu054_u:4_0": "evameva vedanāsaṃjñāsaṃskāravijñānāni //",
  "S06bsu054_u:5_0": "ihaṃ śāriputra sarvadharmāḥ śūnyatālakṣaṇā anutpannā aniruddhā amalā na vimalā nonā na paripūrṇāḥ /",
  "S06bsu054_u:5_1": "tasmācchāriputra śūnyatāyāṃ na rūpam,",
  "S06bsu054_u:5_2": "na vedanā, na saṃjñā, na saṃskārāḥ, na vijñānāni / na cakṣuḥśrotraghrāṇajihvākāyamanāṃsi,",
  "S06bsu054_u:5_3": "na rūpaśabdagandharasaspraṣṭavyadharmāḥ /",
  "S06bsu054_u:5_4": "na cakṣurdhāturyāvanna manodhātuḥ /",
  "S06bsu054_u:6_0": "na vidyā nāvidyā na vidyākṣayo nāvidyākṣayo yāvanna jarāmaraṇaṃ na jarāmaraṇakṣayo na duḥkhasamudayanirodhamārgā na jñānaṃ na prāptitvam /",
  "S06bsu054_u:7_0": "bodhisattvasya(śca?) prajñāpāramitāmāśritya viharati cittāvaraṇaḥ /",
  "S06bsu054_u:7_1": "cittāvaraṇanāstitvādatrasto viparyāsātikrānto niṣṭhanirvāṇaḥ /",
  "S06bsu054_u:7_2": "tryadhvavyavasthitāḥ sarvabuddhāḥ prajñāpāramitāmāśritya anuttarāṃ samyaksaṃbodhimabhisaṃbuddhāḥ /",
  "S06bsu054_u:8_0": "tasmājjñātavyaḥ prajñāpāramitāmahāmantro mahāvidyāmantro 'nuttaramantro 'samasamamantraḥ sarvaduḥkhapraśamanaḥ satyamamithyatvāt prajñāpāramitāyāmukto mantraḥ /",
  "S06bsu054_u:8_1": "tadyathā - gate gate pāragate pārasaṃgate bodhi svāhā /",
  "S06bsu054_u:9_0": "iti prajñāpāramitāhṛdayasūtraṃ samāptam //"
}