{
    "GSP33mndvivau:0": " PADA MARKERS For a four-pada verse:",
    "GSP33mndvivau:1": " For a six-pada verse:",
    "GSP33mndvivau:2": " Maṇḍanamiśra: Vibhramaviveka ātmakhyātir asatkhyātir $ akhyātiḥ khyātir anyathā &",
    "GSP33mndvivau:3": " parīkṣakāṇāṃ vibhrāntau % vivādāt sā vivicyate // MVibhr_1 //",
    "GSP33mndvivau:4": " asac cakasti na vyoma- $ kusuma? na ............. &",
    "GSP33mndvivau:5": " arthaḥ prakāśate 'to dhīs % tadākāreti kecana // MVibhr_2 //",
    "GSP33mndvivau:6": " asaṃbhavi ca yāvac ca $ tāvat saṃparihīyatām &",
    "GSP33mndvivau:7": " saṃvedyākārasaṃtyāgo % na bhrāntitve 'vakalpate // MVibhr_3 //",
    "GSP33mndvivau:8": " ekadeśāpabādhena $ kalpamāne ca bādhake &",
    "GSP33mndvivau:9": " na sarvabādhanaṃ yuktam % iti nyāyavidaḥ sthitāḥ // MVibhr_4 //",
    "GSP33mndvivau:10": " anyo bahir bhāsamāno $ nāntar arhati dhāraṇam &",
    "GSP33mndvivau:11": " asattaiva varaṃ tasya % bhrāntitvānuguṇā hi sā // MVibhr_5 //",
    "GSP33mndvivau:12": " nāntarvartitayā bhrāntir $ asattvena tu seṣyate &",
    "GSP33mndvivau:13": " akalpayitvāntas tasmād % asattāṃ khalv acīkḷpat // MVibhr_6 //",
    "GSP33mndvivau:14": " nāntarvartibahirbhāso $ bhrāntitvānupapattitaḥ &",
    "GSP33mndvivau:15": " asattvenaiva tatkḷptau % na pramāṇavatī hi sā // MVibhr_7 //",
    "GSP33mndvivau:16": " yathāvabhāsamānasya $ kalpyāsattā niyogataḥ &",
    "GSP33mndvivau:17": " antarbhāve 'pi ca bahir- % bhāve bhrāntir na yujyate // MVibhr_8 //",
    "GSP33mndvivau:18": " akhyāter aviśeṣeṇa $ syāt suṣupte 'pi vibhramaḥ &",
    "GSP33mndvivau:19": " akhyātiḥ khalu tatrāpi % na cākhyātir viśiṣyate // MVibhr_9 //",
    "GSP33mndvivau:20": " upālambhasya na padam $ asato 'tra prakāśanam &",
    "GSP33mndvivau:21": " ata eva yato bhrāntiḥ % samyakkhyātau tathā bhavet // MVibhr_10 //",
    "GSP33mndvivau:22": " yujyate nānyathākhyātir $ niradhiṣṭhānavibhrame &",
    "GSP33mndvivau:23": " svapne hi niradhiṣṭhāno % vibhramo vītasaṃśayaḥ // MVibhr_11 //",
    "GSP33mndvivau:24": " tatrāpy avartamānaṃ ced $ gṛhyate vartamānavat &",
    "GSP33mndvivau:25": " avartamānasyāsattā % khapuṣpān na viśiṣyate // MVibhr_12 //",
    "GSP33mndvivau:26": " atyantānanubhūtānāṃ $ parasparaparāṇudām &",
    "GSP33mndvivau:27": " dṛṣṭeś cāvartamānasya % na khyānaṃ vartamānavat // MVibhr_13 //",
    "GSP33mndvivau:28": " khapuṣpatulye kā khyātir $ nīrūpeṇaiva bhāsanāt &",
    "GSP33mndvivau:29": " tad api vyavahārāṅgaṃ % rūpavattvena bhāsanāt // MVibhr_14 //",
    "GSP33mndvivau:30": " kalpanāyām api tv evaṃ $ nāsatkhyātivivarjanam &",
    "GSP33mndvivau:31": " prakārāntarasaṃsargo % nanv asann eva bhāsate // MVibhr_15 //",
    "GSP33mndvivau:32": " tasmād asata evedaṃ $ rūpavattvena bhāsanam &",
    "GSP33mndvivau:33": " avaśyakalpanīyatvāt % kalpanāyāś ca lāghavāt // MVibhr_16 //",
    "GSP33mndvivau:34": " prāktattvajñānasaṃskāras $ tatprabodhas sakāranaḥ &",
    "GSP33mndvivau:35": " smarāmīti pramoṣas sa- % hetur indriyayoginaḥ // MVibhr_17 //",
    "GSP33mndvivau:36": " bhrāntau sahākṣair manaso $ duṣṭatāntarvivartitā &",
    "GSP33mndvivau:37": " kāmaprakarṣamaraṇa- % mūrcchāśokāmayādiṣu // MVibhr_18 //",
    "GSP33mndvivau:38": " ucchedakeṣu bahulaṃ $ saṃskārasyānuvartanam &",
    "GSP33mndvivau:39": " parapakṣeṣu kalpyāni % bhūyiṣṭhānīti dṛśyate // MVibhr_19 //",
    "GSP33mndvivau:40": " sarvasaṃskāravicchedi- $ maraṇāntarite 'smṛteḥ &",
    "GSP33mndvivau:41": " janmāntarānubhūtaṃ ca % na smaryata iti sthitam // MVibhr_20 //",
    "GSP33mndvivau:42": " prāk[ ....... ........ ] // MVibhr_21 //",
    "GSP33mndvivau:43": " mandasaṃskārasahakṛd $ ucchede tena vā vinā &",
    "GSP33mndvivau:44": " doṣaiḥ kṣataṃ manaḥ kāryi % praṇidhānādivarjitam // MVibhr_22 //",
    "GSP33mndvivau:45": " doṣair avikṛtaṃ svasthaṃ $ praṇidhānādisaṃskṛtam &",
    "GSP33mndvivau:46": " na kāryavaj jāgarāyām % aho nayavidāṃ paraḥ // MVibhr_23 //",
    "GSP33mndvivau:47": " doṣakṣatiḥ kāryaśakti- $ hānirūpā ca vidyate &",
    "GSP33mndvivau:48": " atirekaś ca kāryasyety % aho nyāyavivekitā // MVibhr_24 //",
    "GSP33mndvivau:49": " adhyārope bhaved gauṇī $ vāhīke gomatir yathā &",
    "GSP33mndvivau:50": " na saṃvidānuguṇyaṃ syān % na vivekamatir yadi // MVibhr_25 //",
    "GSP33mndvivau:51": " akhyātir api saṃvittiṃ $ naivānveti yato matiḥ &",
    "GSP33mndvivau:52": " sāmānādhikaraṇyena % rūpyam etad iti sthitā // MVibhr_26 //",
    "GSP33mndvivau:53": " tasmād vibhrama evāyam $ iti yukto viniścayaḥ &",
    "GSP33mndvivau:54": " na saṃvidanusāreṇa % nimittaṃ tasya yujyate // MVibhr_27 //",
    "GSP33mndvivau:55": " ato 'nirvacanīyatvaṃ $ varaṃ brahmavido viduḥ &",
    "GSP33mndvivau:56": " avidyāyā avidyātvam % anyathā parihīyate // MVibhr_28 //",
    "GSP33mndvivau:57": " sattve na mithyā śūnyatve $ durnirūpaṃ prakāśanam &",
    "GSP33mndvivau:58": " sadasatbhyām anirvācyāṃ % tām avidyāṃ pracakṣate // MVibhr_29 //",
    "GSP33mndvivau:59": " vastuno 'nveṣaṇā tasyāṃ $ bāhyābhyantaravartinaḥ &",
    "GSP33mndvivau:60": " na yujyate yatra tatra % vedyavastuni tatkṣateḥ // MVibhr_30 //",
    "GSP33mndvivau:61": " nāmarūpaprapañco 'yam $ avidyaiva ca varṇyate &",
    "GSP33mndvivau:62": " anyasya tv anyathā khyātau % na prapañcavyapahnavaḥ // MVibhr_31 //",
    "GSP33mndvivau:63": " akhyātau śūnyam eva syāt $ prapañcaḥ kiṃnibandhanaḥ &",
    "GSP33mndvivau:64": " aprapañcaḥ saprapañca- % rūpo bhātīti yujyate // MVibhr_32 //",
    "GSP33mndvivau:65": " asphuṭāgrahaṇe kāmam $ mā bhasi sphuṭam ātmanā &",
    "GSP33mndvivau:66": " avidyamāne tv adhyasye % vaiśvarūpyaṃ vṛthākṛtam // MVibhr_33 //",
    "GSP33mndvivau:67": " citau vicitrākārāyāṃ $ prapañcātmatayaiva hi &",
    "GSP33mndvivau:68": " anirmokṣas tathā ca syād % athavānityatāpatet // MVibhr_34 //",
    "GSP33mndvivau:69": " anekākāravibhrāntau $ gandharvanagarādiṣu &",
    "GSP33mndvivau:70": " ākārā vyaktam ekasyā % dhiyo 'satyāś cakāsati // MVibhr_35 //",
    "GSP33mndvivau:71": " na bhūtaṃ cetaso rūpaṃ $ nādhyāropāsphuṭagrahau &",
    "GSP33mndvivau:72": " vibhrameṣu vivartatvam % ato brahmavidāṃ matam // MVibhr_36 //",
    "GSP33mndvivau:73": " asato bhāsanāyogād $ virodhāt saṃvido 'paraḥ &",
    "GSP33mndvivau:74": " avocan nipuṇaṃmanyo % vibhramaṃ samyagagraham // MVibhr_37 //",
    "GSP33mndvivau:75": " na kiñcid bhāsate ceti $ viruddham iva dṛśyate &",
    "GSP33mndvivau:76": " bhāsane rūpavattvena % nāsat saṃvidvirodhataḥ // MVibhr_38 //",
    "GSP33mndvivau:77": " anyasyāpy anyathā khyātir $ ata eva na yujyate &",
    "GSP33mndvivau:78": " anyat prakāśate cānyad % grāhyam ity atidurghaṭam // MVibhr_39 //",
    "GSP33mndvivau:79": " ālambanaṃ na hetutva- $ mātrād akṣe 'pi tad yataḥ &",
    "GSP33mndvivau:80": " ālambanaṃ na hetutva- % mātreṇa vyavatiṣṭhate // MVibhr_40 //",
    "GSP33mndvivau:81": " yady ālambanarūpāc ca $ dhīr anyad avabhāsate &",
    "GSP33mndvivau:82": " tato 'nālambanaiva syāt % tasya tallakṣaṇacyuteḥ // MVibhr_41 //",
    "GSP33mndvivau:83": " tathā ca tatsvabhāvāyā $ nārthatattvaviniścayaḥ &",
    "GSP33mndvivau:84": " sāpekṣāyā api grāhya- % hīnā sā ced avedikā // MVibhr_42 //",
    "GSP33mndvivau:85": " smṛtitvāśaṅkayā nātra $ vartamāne na niścayaḥ &",
    "GSP33mndvivau:86": " vivekāgrahaṇaṃ yasmād % dhetubhāve na yujyate // MVibhr_44 //",
    "GSP33mndvivau:87": " hetūpaghāte khalu tat $ tadabhāve sphuṭagrahaḥ &",
    "GSP33mndvivau:88": " yatnenānupalabdheś ca % tadabhāve ca niścayaḥ // MVibhr_45 //",
    "GSP33mndvivau:89": " sadṛśādṛṣṭacintādyāḥ $ smṛtibījasya bodhakāḥ &",
    "GSP33mndvivau:90": " smarāmīti ca pramoṣāt % prāyeṇādhyakṣavibhramaḥ // MVibhr_46 //",
    "GSP33mndvivau:91": " iti pūrvaḥ pakṣaḥ //",
    "GSP33mndvivau:92": " ekāntasattve kā bhrāntir $ asattve kiṃ prakāśatām &",
    "GSP33mndvivau:93": " dvayānuguṇyād vṛddhānāṃ % saṃmatā khyātir anyathā // MVibhr_47 //",
    "GSP33mndvivau:94": " yatra na prathate kiñcit $ tatra tāvan na vibhramaḥ &",
    "GSP33mndvivau:95": " suṣuptāv iva bhūcchāyā % tamo bhāvo yathekṣyate // MVibhr_48 //",
    "GSP33mndvivau:96": " dvayor ekasya vā khyātir $ asamyag vibhramo mataḥ &",
    "GSP33mndvivau:97": " tatra keyam asamyaktā % vijñānastham apāṭavam // MVibhr_49 //",
    "GSP33mndvivau:98": " atha sarvaprakārāṇām $ agrahaḥ kasyacid grahaḥ &",
    "GSP33mndvivau:99": " vastuno 'tatprakārasya % tathā khyātis tu neṣyate // MVibhr_50 //",
    "GSP33mndvivau:100": " tatra dūrasthite sūkṣme $ bhavaty apaṭudarśanam &",
    "GSP33mndvivau:101": " sāmānyamātrakhyātir vā % na bhramaś ca pratīyate // MVibhr_51 //",
    "GSP33mndvivau:102": " na ca sarvātmanārthasya $ jñānaṃ kiñcana bodhakaṃ &",
    "GSP33mndvivau:103": " sarvavijñānamithyātvam % āpannaṃ punar anyathā // MVibhr_52 //",
    "GSP33mndvivau:104": " ato nāvartamānatvā- $ jñānāt svapnamatir mṛṣā &",
    "GSP33mndvivau:105": " vartamānatvabodhāt tu % tathaikatvādhiropaṇāt // MVibhr_53 //",
    "GSP33mndvivau:106": " mithyā rajatadhīr nātra $ vivekānavadhāraṇāt &",
    "GSP33mndvivau:107": " pratyabhijñānavibhrāntau % na smṛtitvaṃ na gamyate // MVibhr_54 //",
    "GSP33mndvivau:108": " ekasya ca viviktatvād $ itarasya viviktatā &",
    "GSP33mndvivau:109": " pratyakṣād avivekāc ca % yuktaḥ pratyakṣavibhramaḥ // MVibhr_55 //",
    "GSP33mndvivau:110": " syāt smṛtād avivekāc ca $ smṛtigocaravibhramaḥ &",
    "GSP33mndvivau:111": " niyatā na pravṛttiḥ syān % neṣṭā cet khyātir anyathā // MVibhr_57 //",
    "GSP33mndvivau:112": " na dṛśyādṛśyayor bhedaḥ $ khyātiś cen nepsitātmanaḥ &",
    "GSP33mndvivau:113": " nanu no viparītārthā % dhīḥ pratītivirodhataḥ // MVibhr_58 //",
    "GSP33mndvivau:114": " anāśvāsāc ca rajata- $ pratyayo rajate smṛtiḥ &",
    "GSP33mndvivau:115": " naitan na hi pravarteta % śuktikāśakale tadā // MVibhr_59 //",
    "GSP33mndvivau:116": " rajate sā pravṛttiś cen $ na tasyāsaṃnidhānataḥ &",
    "GSP33mndvivau:117": " asaṃnidhānābodhāc cet % pravṛttiniyamaḥ kutaḥ // MVibhr_60 //",
    "GSP33mndvivau:118": " pravartate yat tatraiva $ tat tatsaṃnidhikāritam &",
    "GSP33mndvivau:119": " anyatra bhedagrahaṇād % vivekāgrahaṇāt tathā // MVibhr_61 //",
    "GSP33mndvivau:120": " pravṛttibhedaḥ sādṛśyād $ vivekāgrahaṇaṃ yadi &",
    "GSP33mndvivau:121": " adṛṣṭeṣu pravarteta % loṣṭādiṣv avivekataḥ // MVibhr_62 //",
    "GSP33mndvivau:122": " na tatra yadi tadbuddhiḥ $ śuktikāśakale 'pi na &",
    "GSP33mndvivau:123": " athāsti viparītārthā % khyātir nihnūyate katham // MVibhr_63 //",
    "GSP33mndvivau:124": " adṛṣṭatvād apravṛttiḥ $ śuktikāśakale samā &",
    "GSP33mndvivau:125": " dṛṣṭaṃ tad yena rūpeṇa % tat pravṛtter akāraṇam // MVibhr_64 //",
    "GSP33mndvivau:126": " dṛṣṭasmṛtāvivekāc ced $ idam atra parīkṣyatām &",
    "GSP33mndvivau:127": " tattvabodhād apātatva- % bodhād rajatavedanāt // MVibhr_65 //",
    "GSP33mndvivau:128": " dṛṣṭe pravṛttiḥ pūrvasmin $ viparītārthatā mateḥ &",
    "GSP33mndvivau:129": " na dṛṣṭādṛṣṭayor bhedaḥ % parasmin nopayoginī // MVibhr_66 //",
    "GSP33mndvivau:130": " khayogadarśane te hi $ samāropopayoginī &",
    "GSP33mndvivau:131": " nādṛṣṭe 'saṃprayukte vā % cākṣuṣaḥ syād viparyayaḥ // MVibhr_67 //",
    "GSP33mndvivau:132": " smṛtipramāṇaphalayor $ nānātvaṃ yadi ceṣyate &",
    "GSP33mndvivau:133": " vivecitas tayos svārtho % 'vivekaḥ kiṃnibandhanaḥ // MVibhr_68 //",
    "GSP33mndvivau:134": " anyasmāt sā svaviṣayaṃ $ vivinakti smṛtir na cet &",
    "GSP33mndvivau:135": " sāmānyadṛṣṭau cānyasya % smṛtau syād vā sadā bhramaḥ // MVibhr_69 //",
    "GSP33mndvivau:136": " smarāmīti vivekān na $ yadi naitat prakalpate &",
    "GSP33mndvivau:137": " phalābhede phalonneya- % jñānabhedamatiḥ kutaḥ // MVibhr_70 //",
    "GSP33mndvivau:138": " smarāmīti ca vijñānaṃ $ smṛter anyad udāhṛtam &",
    "GSP33mndvivau:139": " na ca mānaphalād bhinnā % tat siddhyati phalād ṛte // MVibhr_71 //",
    "GSP33mndvivau:140": " manodoṣād yadi svārtho $ na smṛtyā pravivicyate &",
    "GSP33mndvivau:141": " timirādau kathaṃ svasthe % svānte keśādivibhramaḥ // MVibhr_72 //",
    "GSP33mndvivau:142": " na tatrāpi mano duṣṭam $ arthāntaravivecanāt &",
    "GSP33mndvivau:143": " jñānād eva hi dṛṣṭatva- % kalpanāyāś ca gauravāt // MVibhr_73 //",
    "GSP33mndvivau:144": " budhyamāno vivekaṃ ca $ paśyāmīndriyadoṣataḥ &",
    "GSP33mndvivau:145": " citrādirūpān dīpādīn % iti lokaḥ prabhāṣate // MVibhr_74 //",
    "GSP33mndvivau:146": " indriyāṇāṃ doṣabhedān $ niyatabhrāntidarśanam &",
    "GSP33mndvivau:147": " na syād yasyāgrahe doṣa- % vyāpāra iti niścayaḥ // MVibhr_75 //",
    "GSP33mndvivau:148": " na ca sarvā niyogena $ bhrāntiḥ sādṛśyabandhanā &",
    "GSP33mndvivau:149": " śvete pītabhramo dṛṣṭo % madhure tiktavibhramaḥ // MVibhr_76 //",
    "GSP33mndvivau:150": " avyāpṛtau ca tatprāpter $ nātaḥpittapravedanam &",
    "GSP33mndvivau:151": " atyāsannasya saṃvittir % durlabhā cāñjanādivat // MVibhr_77 //",
    "GSP33mndvivau:152": " na cākṣavṛttitajjanma- $ jñānabhedāvivekajāḥ &",
    "GSP33mndvivau:153": " dvicandrādibhramās te hi % na pratyakṣe na ca smṛte // MVibhr_78 //",
    "GSP33mndvivau:154": " anyathālambanatve ca $ na nirālambanā matiḥ &",
    "GSP33mndvivau:155": " anyenāpi hi rūpeṇa % cakṣur nālambate 'kṣadhīḥ // MVibhr_79 //",
    "GSP33mndvivau:156": " ālambanārthas tadyukta- $ vyavahārasya yogyatā &",
    "GSP33mndvivau:157": " anyasyāpi hi naivānyas % sa ity eva hi darśitam // MVibhr_80 //",
    "GSP33mndvivau:158": " pravṛttiś śuktiśakale $ tathā ca rajatārthinaḥ &",
    "GSP33mndvivau:159": " ābhāsate kathañcic ca % tan nātyantaṃ na bhāsate // MVibhr_81 //",
    "GSP33mndvivau:160": " tena nāveādikā yat tu $ tadrūpāvyabhicārataḥ &",
    "GSP33mndvivau:161": " prāmāṇyam ānapekṣyaṃ hi % syād anyathā trapākaram // MVibhr_82 //",
    "GSP33mndvivau:162": " trapākaraṃ kathaṃ tan naḥ $ svataḥprāmāṇyavādinām &",
    "GSP33mndvivau:163": " apy anyo 'vyabhicāreṇa % dhīprāmāṇyam upāgamat // MVibhr_83 //",
    "GSP33mndvivau:164": " bodhād eva pramāṇatvam $ iti mīmāṃsakasthitim &",
    "GSP33mndvivau:165": " vidann avyabhicāreṇa % tāṃ vyudasyaty apaṇḍitaḥ // MVibhr_84 //",
    "GSP33mndvivau:166": " arthenāvyabhicāraś cen $ nābuddhena pramīyate &",
    "GSP33mndvivau:167": " jñānasyāvyabhicārāc ca % tadbodha iti durghaṭam // MVibhr_85 //",
    "GSP33mndvivau:168": " upāsyo 'vyatirekaś ca $ tajjñānasya tathānyathā &",
    "GSP33mndvivau:169": " nāsiddhāvyatirekeṇa % sa parāmṛśyate .......... // MVibhr_86 //",
    "GSP33mndvivau:170": " api cāvyatireko 'pi $ jñānarūpeṇa vedyate &",
    "GSP33mndvivau:171": " khyātau ca viparītāyāṃ % tadvirodhaprasaṅgataḥ // MVibhr_87 //",
    "GSP33mndvivau:172": " tathā sati tad evāstu $ viṣayasyāvabodhakam &",
    "GSP33mndvivau:173": " artho nāvyatirekeṇa % tatsāmarthyāptasaṃvidā // MVibhr_88 //",
    "GSP33mndvivau:174": " vyabhicārāpratītyā ced $ aprāmāṇyanirākṛtiḥ &",
    "GSP33mndvivau:175": " dūṣite vyabhicāreṇa % na syāj jñāne pramāṇatā // MVibhr_89 //",
    "GSP33mndvivau:176": " naitad avyabhicāreṇa $ prāmāṇyaṃ yasya duṣyati &",
    "GSP33mndvivau:177": " vyabhicārād asau liṅgaṃ % yathā nākṣaṃ tathāpi tat // MVibhr_90 //",
    "GSP33mndvivau:178": " saṃbandhajñānasāpekṣaṃ $ yad upaity upayogitām &",
    "GSP33mndvivau:179": " dūṣitaṃ vyabhicāreṇa % tat syāt saṃśayakāraṇam // MVibhr_91 //",
    "GSP33mndvivau:180": " duṣyati vyabhicāreṇa $ bodhakaṃ sattayaiva na &",
    "GSP33mndvivau:181": " vijñānāc cārthasaṃvittis % sattayaivendriyādivat // MVibhr_92 //",
    "GSP33mndvivau:182": " liṅgasyāvyabhicārād yat $ prāpyate rūpato 'sya tat &",
    "GSP33mndvivau:183": " siddhapratyayasāmarthya- % pūrvau neto nimittatām // MVibhr_93 //",
    "GSP33mndvivau:184": " prāmāṇye tadabhāve cā- $ vyatirekaviparyayau &",
    "GSP33mndvivau:185": " tathā hy avyatireko 'pi % bodhād evopavarṇitaḥ // MVibhr_94 //",
    "GSP33mndvivau:186": " vyatireko bādhabodhād $ iti tacchrutiyuktatā &",
    "GSP33mndvivau:187": " asiddhe jñānasāmarthye % so 'siddho dūṣakaḥ katham // MVibhr_95 //",
    "GSP33mndvivau:188": " siddhe 'pi siddhasāmarthyam $ asāmarthyaṃ kathaṃ nayet &",
    "GSP33mndvivau:189": " nanu ca vyabhicāritve % bādhakajñānasaṃmate // MVibhr_96 //",
    "GSP33mndvivau:190": " jñānarūpasya tenaiva $ vihanyeta pramāṇatā &",
    "GSP33mndvivau:191": " artho yathā jñānarūpāt % tathaivety avasīyate // MVibhr_97 //",
    "GSP33mndvivau:192": " vyabhicāramater eva $ na tathaiveti gamyate &",
    "GSP33mndvivau:193": " tat satyaṃ bādhakajñānaṃ % yatra tatra vihanyate // MVibhr_98 //",
    "GSP33mndvivau:194": " anyatra tu vighātaḥ syān $ na sākṣān nāpi cārthataḥ &",
    "GSP33mndvivau:195": " anumānaṃ bhavet tac ca % tenāpahṛtagocaram // MVibhr_99 //",
    "GSP33mndvivau:196": " nodeti jāgrato buddhir $ iti bhāṣye nidarśitam &",
    "GSP33mndvivau:197": " vyabhicārajñānamātrāt % prāmāṇyasya na naḥ kṣatiḥ // MVibhr_100 //",
    "GSP33mndvivau:198": " vyabhicāriṇi nāśvāsaḥ $ ........ &",
    "GSP33mndvivau:199": " tridhāpi vyabhicāreṇa $ prāmāṇyaṃ nopahanyate &",
    "GSP33mndvivau:200": " uktaṃ nāvyatirekasya % pramāṇatvanimittatā // MVibhr_102 //",
    "GSP33mndvivau:201": " yena syād dhetvabhāvena $ vyabhicāre viparyayaḥ &",
    "GSP33mndvivau:202": " dhūmādīnām api na tad % varṇyate 'vyabhicārataḥ // MVibhr_103 //",
    "GSP33mndvivau:203": " bodhād eva tadutpattāv $ aṅgabhāvo 'sya sammataḥ &",
    "GSP33mndvivau:204": " tathā hy avyabhicārāṇāṃ % kutaścana nimittataḥ // MVibhr_104 //",
    "GSP33mndvivau:205": " bodhasyānudaye kaścit $ prāmāṇyaṃ nānumanyate &",
    "GSP33mndvivau:206": " ekārthaniyataṃ bodhaṃ % janayad vyabhicāry api // MVibhr_105 //",
    "GSP33mndvivau:207": " pramāṇam iṣyate cakṣur $ nīle bhāve site bhavat &",
    "GSP33mndvivau:208": " na cāpi vyabhicārasya % sākṣāt prāmāṇyaghātitā // MVibhr_106 //",
    "GSP33mndvivau:209": " kvacid dṛṣṭā bhrāntibodhe $ bādhadhīr upaghātikā &",
    "GSP33mndvivau:210": " prameyatvordhvatādīnāṃ % bodha evāvadhārakaḥ // MVibhr_107 //",
    "GSP33mndvivau:211": " nāstīti na pramāṇatvaṃ $ hetvabhāvāc ca nāsty asau &",
    "GSP33mndvivau:212": " tadbhāvāc ca pramāṇatvam % akṣāṇāṃ vyabhicāriṇām // MVibhr_108 //",
    "GSP33mndvivau:213": " na cāvadhārite yukto $ dvaividhyāt saṃśayodbhavaḥ &",
    "GSP33mndvivau:214": " na niścite 'pi hi sthāṇāv % ūrdhvatvena viśerate // MVibhr_109 //",
    "GSP33mndvivau:215": " na cāvadhāraṇād eva % tattvato 'navadhāraṇam // MVibhr_110 //",
    "GSP33mndvivau:216": " evaṃ yatas tato naivaṃ $ bhaved atisubhāṣitam &",
    "GSP33mndvivau:217": " utpattyaiva ca vijñānaṃ % tathātvasyāvadhārakam // MVibhr_111 //",
    "GSP33mndvivau:218": " na cet tathā nānyato 'pi $ tasya prāmāṇyasambhavaḥ &",
    "GSP33mndvivau:219": " pramāṇatvāpramāṇatve % 'vyatirekaviparyayau // MVibhr_112 //",
    "GSP33mndvivau:220": " anaṅge iti moghaiva $ tayor atra vicāraṇā &",
    "GSP33mndvivau:221": " ato 'vadhāraṇābhāsa- % vyabhicārāt parīkṣaṇam // MVibhr_113 //",
    "GSP33mndvivau:222": " prastutya ..... $ ........ &",
    "GSP33mndvivau:223": " hetvabhāve phalābhāva- % niyamo syāt tato gate // MVibhr_114 //",
    "GSP33mndvivau:224": " abhāve hetudoṣāṇāṃ $ tathākhyātiviniścayaḥ &",
    "GSP33mndvivau:225": " hetau phalaṃ na niyataṃ % pariṇāmādyapekṣiṇi // MVibhr_115 //",
    "GSP33mndvivau:226": " aduṣṭe 'pi tato hetau $ na sphuṭagrahaniścayaḥ &",
    "GSP33mndvivau:227": " pratyakṣo 'nubhavaḥ sādhyo % na hetor vyabhicāriṇaḥ // MVibhr_116 //",
    "GSP33mndvivau:228": " viparyayaphalābhāvo $ hetvabhāvāt tu yujyate &",
    "GSP33mndvivau:229": " nirodhād yuktakāryasya % viparītasya sādhanāt // MVibhr_117 //",
    "GSP33mndvivau:230": " doṣāṇāṃ nitarāṃ doṣa- $ bhāvo 'bhivyaktim ṛcchati &",
    "GSP33mndvivau:231": " kāryātireko jaṭhare % vahnau dṛṣṭaś ca bhasmake // MVibhr_118 //",
    "GSP33mndvivau:232": " kāmādyupaplute citte $ dṛṣṭitā smaraṇātmani &",
    "GSP33mndvivau:233": " sāmānādhikaraṇyenā- % mukhyarūpya pratītitaḥ // MVibhr_119 //",
    "GSP33mndvivau:234": " abhinnaikā ca sā saṃvit $ kaṃ pakṣam apabadhatām &",
    "GSP33mndvivau:235": " śūnyaṃ prakāśate ceti % dvayaṃ vipratiṣedhavat // MVibhr_120 //",
    "GSP33mndvivau:236": " bhāsane rūpavattvena $ śūnyaivocyeta śūnyatā &",
    "GSP33mndvivau:237": " sarvarūpaviveko hi % śūnyam ity abhibhāṣyate // MVibhr_121 //",
    "GSP33mndvivau:238": " parai rūpābhyupagame $ tatra śūnyaiva śūnyadhīḥ &",
    "GSP33mndvivau:239": " abhāvo bhāvarūpeṇa % bhātīti yadi manyate // MVibhr_122 //",
    "GSP33mndvivau:240": " anyathā khyātir eveṣṭā $ śūnyaṃ tad api cen matam &",
    "GSP33mndvivau:241": " naitad vipratiṣidhyete % śūnyatābhāvarūpate // MVibhr_123 //",
    "GSP33mndvivau:242": " ato 'taddeśakālatva- $ mātraṃ tasyeha śūnyatā &",
    "GSP33mndvivau:243": " nanv asti yad yathā vastu % tathā khyātau na vibhramaḥ // MVibhr_124 //",
    "GSP33mndvivau:244": " na yathāsti tathā khyātau $ śūnyakhyāter na mucyate &",
    "GSP33mndvivau:245": " kecid āhuḥ prakāribhyaḥ % prakārā na cakāsati // MVibhr_125 //",
    "GSP33mndvivau:246": " viviktās te tathā bhānti $ te ca santa iti sthitiḥ &",
    "GSP33mndvivau:247": " anye tanmātraśūnyatvaṃ % manvate nānyathā bhramaḥ // MVibhr_126 //",
    "GSP33mndvivau:248": " nānyathā dhīr vastuniṣṭhā $ vastvālambād vinā na sā &",
    "GSP33mndvivau:249": " svayaṃ tu vārttikakṛtā % samādhir iha varṇitaḥ // MVibhr_127 //",
    "GSP33mndvivau:250": " bhāvāntaram abhāvo 'nyo $ na kaścid anirūpaṇāt &",
    "GSP33mndvivau:251": " satyaṃ yathāsti na tathā % bhāsane vibhramo mataḥ // MVibhr_128 //",
    "GSP33mndvivau:252": " na yenāsti prakāreṇa $ na tu tucchaḥ pratīyate &",
    "GSP33mndvivau:253": " tathā katham abhāvyo 'sya % sa hi bhāti tathā ca saḥ // MVibhr_129 //",
    "GSP33mndvivau:254": " bhāvāntaram abhāvo hi $ kayācit tu vyapekṣayā &",
    "GSP33mndvivau:255": " anyathākhyātipakṣe ca % na prakārāntaraṃ na sat // MVibhr_130 //",
    "GSP33mndvivau:256": " anyasya ca na tasyeti $ khyātir yuktā mṛṣā ca sā &",
    "GSP33mndvivau:257": " prakārāntarasaṃsargo % nanv asann eva bhāsate // MVibhr_131 //",
    "GSP33mndvivau:258": " saṃvedyaṃ nanyarupatvam $ anyasya .............. &",
    "GSP33mndvivau:259": " bhinnayor atra saṃsargo % na kaścid avabhāsate // MVibhr_132 //",
    "GSP33mndvivau:260": " anyātmanāparakhyātiḥ $ sa cābhāve 'sya tan mṛṣā &",
    "GSP33mndvivau:261": " abhāvagrāhiṇī buddhir % bhāvāntaram upāśritā // MVibhr_133 //",
    "GSP33mndvivau:262": " tadanyasmāt pṛthaktvena $ nirupākhyo na vidyate &",
    "GSP33mndvivau:263": " ato bhāvāntaraṃ muktvā % tatrābhāvānirūpaṇāt // MVibhr_134 //",
    "GSP33mndvivau:264": " na buddhyā bhāvaśūnyatvaṃ $ mṛṣā ceti vipaścitaḥ &",
    "GSP33mndvivau:265": " na vai śaśaviṣāṇe 'pi % khyātasya nirupākhyatā // MVibhr_135 //",
    "GSP33mndvivau:266": " śaśasaṃsargirūpaṃ hi $ viṣāṇaṃ tatra gamyate &",
    "GSP33mndvivau:267": " avastu tac ca no yena % khuradharmiṇi vīkṣitam // MVibhr_136 //",
    "GSP33mndvivau:268": " asaṃsṛṣṭasya so 'bhāva $ iti khyātir mṛṣā ca sā &",
    "GSP33mndvivau:269": " aṅgulyagre hastiyūtham % ity eṣā pratibhā tathā // MVibhr_137 //",
    "GSP33mndvivau:270": " svapne 'py avartamānasya $ grahaṇaṃ vartamānavat &",
    "GSP33mndvivau:271": " nāviśeṣaḥ khapuṣpāc ca % svakāle tasya vastutā // MVibhr_138 //",
    "GSP33mndvivau:272": " tatkālam eva hi jñeyaṃ $ jñānam eva tu saṃprati &",
    "GSP33mndvivau:273": " vartamānatvam apy atra % dṛṣṭam anyatra rūpyate // MVibhr_139 //",
    "GSP33mndvivau:274": " anyasyāpy anyathā dṛṣṭiḥ $ parasparavirodhinām &",
    "GSP33mndvivau:275": " atyantānanubhūtatvam % asti tatkāritaṃ yataḥ // MVibhr_140 //",
    "GSP33mndvivau:276": " na jñeyaśūnyaṃ vijñānaṃ $ svātmahāniprasaṅgataḥ &",
    "GSP33mndvivau:277": " nirupākhyād ātmayogād % asvātantryāc ca cetasaḥ // MVibhr_141 //",
    "GSP33mndvivau:278": " pramāṇavanty adṛṣṭāni $ kalpyante subahūny api &",
    "GSP33mndvivau:279": " saṃskāracchedahetūnāṃ % tattvaṃ naikāntataḥ sthitam // MVibhr_142 //",
    "GSP33mndvivau:280": " janmāntarānubhūtaṃ ca $ na smaryata iti sthitam &",
    "GSP33mndvivau:281": " tatkarmaphalasaṃbandhaṃ % pratīti pratijānate // MVibhr_143 //",
    "GSP33mndvivau:282": " tathā hy anādau saṃsāre $ karmabhedān smarann api &",
    "GSP33mndvivau:283": " anantakṛtakarmatvāt % ko vidyāt kasya kiṃ phalam // MVibhr_144 //",
    "GSP33mndvivau:284": " svāntasyopaplavaḥ svapne $ smṛtibījasya bodhakaḥ &",
    "GSP33mndvivau:285": " tasya ca jagrato 'bhāvān % nodeti svapnadarśanam // MVibhr_145 //",
    "GSP33mndvivau:286": " kāmādyupaplave 'py evaṃ $ kāryādhikyam udāhṛtam &",
    "GSP33mndvivau:287": " agrāhyam eva gṛhṇāti % svayaṃ kalpayati hy ayam // MVibhr_146 //",
    "GSP33mndvivau:288": " doṣakṣatasya manasas $ tat kāryaṃ ................. &",
    "GSP33mndvivau:289": " tad adhyārope no gauṇī % tathety adhyavasāyataḥ // MVibhr_147 //",
    "GSP33mndvivau:290": " khyāti sannihite 'śūnyaṃ $ sad bhāvāntaraghaṭṭitam &",
    "GSP33mndvivau:291": " prabhāsatām asattā tu % no śūnyaṃ tad anātmakam // MVibhr_148 //",
    "GSP33mndvivau:292": " evaṃ nirvacanīyā ca $ nāvidyā parihāsyate &",
    "GSP33mndvivau:293": " avidyātvaṃ yato 'nyasya % sānyarūpaṃ prakāśayet // MVibhr_150 //",
    "GSP33mndvivau:294": " bādhyajñānasya mithyātvaṃ $ nānyathā vyavatiṣṭhate &",
    "GSP33mndvivau:295": " tena yāvad bādhanīyaṃ % tāvan mithyeti yujyate // MVibhr_154 //",
    "GSP33mndvivau:296": " bhrāntijñeye ca bāhyatvaṃ $ bādhakair na nirasyate &",
    "GSP33mndvivau:297": " na gamyate 'ntarvartitvaṃ % nānirvācyatayā matiḥ // MVibhr_155 //",
    "GSP33mndvivau:298": " kiṃ tv ataddeśakālatvaṃ $ gamyate bāhyavastunaḥ &",
    "GSP33mndvivau:299": " tasmān na bāhyavastutvaṃ % mṛṣā bodhān na bādhanāt // MVibhr_156 //",
    "GSP33mndvivau:300": " prasaktapratiṣedhātmā $ bādho 'khyātau na yujyate &",
    "GSP33mndvivau:301": " sādhayaty anyathā khyātiṃ % bādha eva ca naḥ sphuṭam // MVibhr_157 //",
    "GSP33mndvivau:302": " prasañjikā hi nākhyātir $ asmatpakṣe tu yujyate &",
    "GSP33mndvivau:303": " na cāgrahaniṣedho 'yaṃ % sarvajñānaprasaṅgataḥ // MVibhr_158 //",
    "GSP33mndvivau:304": " vivekadhīr niṣedho 'yaṃ $ na pratītyānugamyate &",
    "GSP33mndvivau:305": " na krame yaugapadye vā % vivekamatir īdṛśī // MVibhr_159 //",
    "GSP33mndvivau:306": " avivekagrahe syāc cet $ satyaṃ na tu viviktayoḥ &",
    "GSP33mndvivau:307": " agrahe prāptyabhāvena % prāpteḥ pūrvaṃ tu yujyate // MVibhr_160 //",
    "GSP33mndvivau:308": " dvayor abhāvāt svapne ca % viveko gamyate kayoḥ // MVibhr_161 //",
    "GSP33mndvivau:309": " smṛtatvenāvivikte cet $ tathā bādhā vihanyate &",
    "GSP33mndvivau:310": " syāt sarvaivaṃvidhā bādhā % paścāt dharmiṇi dharmadhīḥ // MVibhr_162 //",
    "GSP33mndvivau:311": " tad yuktaṃ bādhakajñānād $ vācoyuktir iyaṃ bhavet &",
    "GSP33mndvivau:312": " arthe 'nyathāpi saty eṣa % dhiyākāraḥ pratīyate // MVibhr_163 //",
    "GSP33mndvivau:313": " ātmakhyātau sarvam evāntar āhuḥ $ śūnyakhyātau śūnyam eveti kecit &",
    "GSP33mndvivau:314": " akhyātau no tattvamithyāvibhāgas % tasmād eṣāṃ vibhramāṇāṃ vivekaḥ //"
}