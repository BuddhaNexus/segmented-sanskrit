{
    "XXratnml_u:0": " I Kauśīdyavīryotsāhanāvadāna",
    "XXratnml_u:1": " ++ oṃ namaḥ śrīsarvabuddhabodhisatvebhyaḥ ++",
    "XXratnml_u:2": " yaḥ śrīmāñ chrīghano loke saddharmaṃ samupādiśat /",
    "XXratnml_u:3": " śāsanāni trilokeṣu jayantu tasya sarvadā // Rm_1.1{1} //",
    "XXratnml_u:4": " athāśoko mahārājaḥ kṛtāñjaliḥ pramoditaḥ /",
    "XXratnml_u:5": " upaguptaṃ yatiṃ natvā punar evam abhāṣata // Rm_1.2{2} //",
    "XXratnml_u:6": " bhadanta śrotum ichāmi punar anyat subhāṣitaṃ /",
    "XXratnml_u:7": " tad yathā guruṇādiṣṭaṃ tathā deṣṭuṃ ca me 'rhati // Rm_1.3{3} //",
    "XXratnml_u:8": " iti saṃprārthitaṃ rājñā śrutvā so 'rhan yatiḥ sudhīḥ /",
    "XXratnml_u:9": " upagupto narendraṃ taṃ samālokyaivam ādiśat // Rm_1.4{3A} //",
    "XXratnml_u:10": " sādhu śṛṇu mahārāja yathā me guruṇoditaṃ /",
    "XXratnml_u:11": " tathāhaṃ te pravakṣyāmi śrutvā cāpy anumodaya // Rm_1.5{4} //",
    "XXratnml_u:12": " purāsau bhagavān buddhaḥ śākyasiṃho dayānidhiḥ /",
    "XXratnml_u:13": " dharmarājo jagacchāstā sarvajñaḥ sugato jinaḥ // Rm_1.6{5} //",
    "XXratnml_u:14": " (Rm 2)",
    "XXratnml_u:15": " sarvavidyākalābhijñaḥ ṣaḍabhijño munīśvaraḥ /",
    "XXratnml_u:16": " mārajil lokavin nātho vināyakas tathāgataḥ // Rm_1.7{6} //",
    "XXratnml_u:17": " śravastyāṃ jetakāraṇye mahodyāne manorame /",
    "XXratnml_u:18": " anāthapiṇḍadākhyasya gṛhasthasya mahātmanaḥ // Rm_1.8{7} //",
    "XXratnml_u:19": " nānāvṛkṣaiḥ samāpanne nānāpuṣpapraśobhitaiḥ /",
    "XXratnml_u:20": " nānāphalabharānamraiḥ kalpapādapasannibhaiḥ // Rm_1.9{8} //",
    "XXratnml_u:21": " aṣṭāṅgaguṇasaṃpannajalaiḥ padmotpalādibhiḥ /",
    "XXratnml_u:22": " puṣpaiś ca paripūrṇābhiḥ puṣkariṇībhir āśrite // Rm_1.10{9} //",
    "XXratnml_u:23": " nānājantugaṇaiś cāpi mithasnehanivandhitaiḥ /",
    "XXratnml_u:24": " nānāpakṣigaṇaiś cāpi saṃrāvair upasevite // Rm_1.11{10} //",
    "XXratnml_u:25": " tasmin divyamanoramya ārāme pariśobhite /",
    "XXratnml_u:26": " puṇyakṣetre jināvāse vihāre maṇimaṇḍite // Rm_1.12{11} //",
    "XXratnml_u:27": " śrāvakair bhikṣubhiḥ sārddhaṃ bodhisatvagaṇair api /",
    "XXratnml_u:28": " sarvasatvahitārthena tasthau dharmaṃ prakāśituṃ // Rm_1.13{12} //",
    "XXratnml_u:29": " evaṃ tatra samāsīnaṃ saṃbuddhaṃ dharmadeśinaṃ /",
    "XXratnml_u:30": " dṛṣṭvā dharmottamaṃ śrotuṃ sarve lokāḥ samāyayuḥ // Rm_1.14{13} //",
    "XXratnml_u:31": " devā daityāś ca siddhāś ca yakṣagaṃdharvakinnarāḥ /",
    "XXratnml_u:32": " grahā vidyādharāś cāpi nāgāś ca garuḍā api // Rm_1.15{14} //",
    "XXratnml_u:33": " sarve 'pi lokapālāś ca munayaś ca maharṣayaḥ /",
    "XXratnml_u:34": " brāhmaṇāḥ kṣatriyāś cāpi vaiśyāś ca maṃtriṇo janāḥ // Rm_1.16{15} //",
    "XXratnml_u:35": " amātyāḥ sādhavaḥ śūdrāḥ sārthavāhā mahājanāḥ /",
    "XXratnml_u:36": " dhanino vaṇijaś cāpi gṛhasthāḥ paurikā api // Rm_1.17{16} //",
    "XXratnml_u:37": " tathā jānapadāś cāpi grāmyāḥ kārpaṭikā api /",
    "XXratnml_u:38": " evam anye 'pi satvāś ca saddharmaśravaṇārthinaḥ // Rm_1.18{17} //",
    "XXratnml_u:39": " pūjāpaṃcopahārāṇi gṛhītvā bhaktisaṃyutāḥ /",
    "XXratnml_u:40": " saddharmaṃ saugataṃ śrotum anumodya samāyayuḥ // Rm_1.19{18} //",
    "XXratnml_u:41": " sarve tatra praviṣṭās te dṛṣṭvā taṃ sugataṃ jinaṃ /",
    "XXratnml_u:42": " vismitānaṃditāḥ pūjāṃ kṛtvā natvā yathākramaṃ // Rm_1.20{19} //",
    "XXratnml_u:43": " sarve tatra samāsīnāḥ parivṛtāḥ puraskṛtāḥ /",
    "XXratnml_u:44": " taṃ dṛṣṭvā sadguruṃ dharmaṃ śrotuṃ tasthuḥ samāhitāḥ // Rm_1.21{20} //",
    "XXratnml_u:45": " athāsau bhagavān dṛṣṭvā lokān sarvān samāhitān /",
    "XXratnml_u:46": " ādimadhyāntakalyāṇaṃ dideśa dharmam uttamaṃ // Rm_1.22{21} //",
    "XXratnml_u:47": " evaṃ nityam asau nāthaḥ sarvasatvahitārthikaḥ /",
    "XXratnml_u:48": " dharmaṃ prakāśayan loke tasthau bhānur ivoditaḥ // Rm_1.23{22} //",
    "XXratnml_u:49": " (Rm 3)",
    "XXratnml_u:50": " tasmiṃś ca samaye tatra śrāvastyāṃ sanmahājanaḥ /",
    "XXratnml_u:51": " āḍhyaḥ śreṣṭhī mahābhogo vistīrṇasuparigrahaḥ // Rm_1.24{23} //",
    "XXratnml_u:52": " śrāddho bhadrāśayo dhīmān sarvabandhusuhṛtpriyaḥ /",
    "XXratnml_u:53": " tīrthikaśrāvako mānī babhūva dhanagarvitaḥ // Rm_1.25{24} //",
    "XXratnml_u:54": " tadāsau sundarīṃ bhāryyāṃ kuladharmasamānikāṃ /",
    "XXratnml_u:55": " nītvā kāmaguṇāsakto reme nityaṃ tayā saha // Rm_1.26{25} //",
    "XXratnml_u:56": " tasyaivaṃ ramatas tasyāṃ bhāryāyāṃ sucirād api /",
    "XXratnml_u:57": " putro na duhitā vāpi nodbabhūva kathaṃ cana // Rm_1.27{26} //",
    "XXratnml_u:58": " tad aputro gṛhastho 'sau putrābhidarśanotsukaḥ /",
    "XXratnml_u:59": " kapolaṃ svakare dhṛtvā vyacintayad raho gataḥ // Rm_1.28{27} //",
    "XXratnml_u:60": " aho daivān na me putraḥ putrī vādyāpi nāsti yat /",
    "XXratnml_u:61": " tan me syuḥ saṃpado vyarthāyāsāṃ bhoktā na vidyate // Rm_1.29{29!} //",
    "XXratnml_u:62": " kiṃ mamaitair dhanai ratnaiḥ kevalaṃ duhkhasādhanaiḥ /",
    "XXratnml_u:63": " yeṣāṃ bhoktā na vidyeta vyarthaṃ mayā hy upārjitaṃ // Rm_1.30{30} //",
    "XXratnml_u:64": " hy aputrasya jagac chūnyaṃ saṃsāre niḥsukhaṃ mama /",
    "XXratnml_u:65": " yato na varddhate dharmas taj janmāpi ca nisphalaṃ // Rm_1.31{31} //",
    "XXratnml_u:66": " kim upāyaṃ kariṣyāmi yato bhāgyaṃ na vidyate /",
    "XXratnml_u:67": " daivo hi valavāṃl loke kim upāyair guṇair valaiḥ // Rm_1.32{32} //",
    "XXratnml_u:68": " kutrātra śaraṇaṃ yāsye hy aputro 'haṃ kulāntakaḥ /",
    "XXratnml_u:69": " tan me syāt ko 'tra sanmitraṃ saṃkaṭe yaḥ samuddharet // Rm_1.33{33} //",
    "XXratnml_u:70": " nūnaṃ me pitaraḥ sarve piṇḍavichedadarśinaḥ /",
    "XXratnml_u:71": " matparaṃ durlabhaṃ matvā bhaviṣyanti nirāśitāḥ // Rm_1.34{34} //",
    "XXratnml_u:72": " sarvathāhaṃ vinaṣṭo 'smi kuladharmavināśakaḥ /",
    "XXratnml_u:73": " kiṃ paratra prabhokṣyāmi ko me piṇḍaṃ pradāsyati // Rm_1.35{35} //",
    "XXratnml_u:74": " iti cintāviṣaṇṇaṃ taṃ dṛṣṭvā sarve ca bāndhavāḥ /",
    "XXratnml_u:75": " (Rm 4)",
    "XXratnml_u:76": " samupetya samāmaṃtrya duhkhahetum apṛchan // Rm_1.36{36} //",
    "XXratnml_u:77": " kiṃ duḥsthito 'si sādho 'tra kiṃ cāpi duḥkhacintayā /",
    "XXratnml_u:78": " vaktavyaṃ cet tad asmākaṃ sarvathā vaktum arhasi // Rm_1.37{37} //",
    "XXratnml_u:79": " iti pṛṣṭe gṛhastho 'sau dīrghaniśvāsam utsṛjan /",
    "XXratnml_u:80": " sarvāṃs tān bāndhavān dṛṣṭvā duḥkhahetum udaharat // Rm_1.38{38} //",
    "XXratnml_u:81": " bhavantaḥ śrūyatāṃ sarvair mama duḥkhasya kāraṇaṃ /",
    "XXratnml_u:82": " yad adyāpi na me putraḥ putrī vāpi na vidyate // Rm_1.39{39} //",
    "XXratnml_u:83": " saṃpado me gṛhe santi sarvaratnasamanvitāḥ /",
    "XXratnml_u:84": " sarvadravyasamṛddhāś ca tāsāṃ bhoktā na vidyate // Rm_1.40{40} //",
    "XXratnml_u:85": " tat sarvaṃ nakṣyate vyarthaṃ mayā yātnair upārjitaṃ /",
    "XXratnml_u:86": " aputrasya hi sarvasvaṃ nūnaṃ rājā grahīṣyti // Rm_1.41{[41]} //",
    "XXratnml_u:87": " aputro 'haṃ hy apuṇyātmā gantavyaṃ maraṇaṃ dhruvaṃ /",
    "XXratnml_u:88": " pretībhūtasya me ko 'nyaḥ piṇḍadānaṃ pradāsyati // Rm_1.42{[42]} //",
    "XXratnml_u:89": " mayā na prakṛtaṃ puṇyaṃ saṃpadarthaprasaṃginā /",
    "XXratnml_u:90": " tan me sarvaṃ nirarthaṃ syāt ko māṃ pāpāt samuddharet // Rm_1.43{43} //",
    "XXratnml_u:91": " iha bhogyaṃ prabhuktvāpi kiṃ me sāram avasthitaṃ /",
    "XXratnml_u:92": " kevalaṃ dhanasaktasya paratra sadgatiḥ kathaṃ // Rm_1.44{44} //",
    "XXratnml_u:93": " iti cintā hṛdi sthitvā cittaṃ me tudate 'niśaṃ /",
    "XXratnml_u:94": " evaṃ cittavyathākrāntaḥ śalyaviddha ivāsmy ahaṃ // Rm_1.45{45} //",
    "XXratnml_u:95": " tad vyathāharaṇopāyaṃ dātavyaṃ mama taddhitaṃ /",
    "XXratnml_u:96": " anyathā ced ihāmutra vinaṣṭaḥ syāṃ nirāśitaḥ // Rm_1.46{46} //",
    "XXratnml_u:97": " iti tenoditaṃ śrutvā sarve te bāndhavā janāḥ /",
    "XXratnml_u:98": " karuṇāviṣṭacittās taṃ bodhayantaḥ samabruvan // Rm_1.47{47} //",
    "XXratnml_u:99": " mā mā bhaiṣṭhā mahābhāga tyaja cintāṃ vacaḥ śṛṇu /",
    "XXratnml_u:100": " tadupāyaṃ vayaṃ brūmas tat kuruṣva samāhitaḥ // Rm_1.48{48} //",
    "XXratnml_u:101": " devatārādhanāṃ kṛtvā kuruṣva vaṃśayācanāṃ /",
    "XXratnml_u:102": " nūnaṃ vaṃśaṃ pradāsyanti devatās te prasāditāḥ // Rm_1.49{49} //",
    "XXratnml_u:103": " (Rm 5)",
    "XXratnml_u:104": " eṣa loke pravādo 'sti yad āyācanahetutaḥ /",
    "XXratnml_u:105": " putrā duhitaro vāpi jātā devaprasādataḥ // Rm_1.50{50} //",
    "XXratnml_u:106": " tathā naiva pramāṇaṃ syāc chāstre karmapramāṇataḥ /",
    "XXratnml_u:107": " tat tu devaprasādena karmaś śīghraṃ prasiddhyate // Rm_1.51{51} //",
    "XXratnml_u:108": " tad eva devavairuddhe karma vighnair nihanyate /",
    "XXratnml_u:109": " tasmād daivaprasiddhyarthaṃ śraddhābhaktisamāhitaḥ // Rm_1.52{52} //",
    "XXratnml_u:110": " devatārādhanāṃ kṛtvā sarvakāryyaṃ prasādhayet /",
    "XXratnml_u:111": " iti matvā bhavāṃś cāpi satputrapratipattaye // Rm_1.53{53} //",
    "XXratnml_u:112": " bhāryyayā saha bhaktyā ca devatāyācanāṃ kuru /",
    "XXratnml_u:113": " tato raktaiḥ priyāṃ bhāryām ṛtusnātāṃ prakāmataḥ // Rm_1.54{54} //",
    "XXratnml_u:114": " gāḍham āliṃgya saṃrakto dharmavījaṃ praropaya /",
    "XXratnml_u:115": " tato devaprabhāvena suniṣpannaḥ prasiddhitaḥ // Rm_1.55{55} //",
    "XXratnml_u:116": " tvatputraḥ saṃprajāyeta satyam evaṃ pramāṇaya /",
    "XXratnml_u:117": " iti teṣāṃ vacaḥ śrutvā gṛhastho 'sau vinoditaḥ // Rm_1.56{56} //",
    "XXratnml_u:118": " tatheti ca pratiśrutya bhāryyayā saha moditaḥ /",
    "XXratnml_u:119": " śivabrahmādideveśān iṃdrādidigadhīśvarān // Rm_1.57{57} //",
    "XXratnml_u:120": " jalāśrayavanārāmacatvaramaṇḍapālayān /",
    "XXratnml_u:121": " sūryyādīṃś ca grahān sarvā bhairavādyāś ca mātṛkāḥ // Rm_1.58{58} //",
    "XXratnml_u:122": " svakulādhipatīṃ devān anyāṃś ca tribhavasthitān /",
    "XXratnml_u:123": " sarvān evaṃ samārādhya pūjayitvā vidhānataḥ // Rm_1.59{59} //",
    "XXratnml_u:124": " saṃtānaṃ prārthayitvāsau patnyā saha tathāramat /",
    "XXratnml_u:125": " tadā kaścin mahāsatvaḥ svargāc cyutvā bhuvaṃ gataḥ // Rm_1.60{60} //",
    "XXratnml_u:126": " tasya gṛhapateḥ patnyā garbhe sa samupāviśat /",
    "XXratnml_u:127": " tataḥ sā śreṣṭhino bhāryyāpannasatvāśu gurviṇī // Rm_1.61{61} //",
    "XXratnml_u:128": " garbhe satvaṃ samutpannaṃ matvā bharttāram abravīt /",
    "XXratnml_u:129": " svāmin prasīda mā bhūs tvaṃ viṣaṇno 'tra sukhī bhava // Rm_1.62{62} //",
    "XXratnml_u:130": " tava bhāgyād dhi me garbhe nūnaṃ satvaḥ pravarttate /",
    "XXratnml_u:131": " (Rm 6)",
    "XXratnml_u:132": " yad garbhe dakṣiṇe bhāge sthitaḥ saṃparivarttate // Rm_1.63{63} //",
    "XXratnml_u:133": " tan nūnaṃ dārako 'yaṃ syāt satyam eva na saṃśayaḥ /",
    "XXratnml_u:134": " iti bhāryāvacaḥ śrutvā gṛhastho 'sau pramoditaḥ // Rm_1.64{64} //",
    "XXratnml_u:135": " bhāryāyā garbham ālokya satyam ity anvamanyata // Rm_1.65{56!} //",
    "XXratnml_u:136": " tato 'sau sahasā vandhusuhṛnmitrasahāyakān /",
    "XXratnml_u:137": " prāhūya puratas teṣāṃ mudaivaṃ samudānayat // Rm_1.66{66} //",
    "XXratnml_u:138": " aho bhāgyān mamotpannaṃ yad abhivāṃchitaṃ mayā /",
    "XXratnml_u:139": " dhanyo 'smi nāvagītaḥ syād devatānuprasādataḥ // Rm_1.67{67} //",
    "XXratnml_u:140": " cirābhilaṣitaṃ putramukhaṃ paśyeya sāṃprataṃ /",
    "XXratnml_u:141": " kṛtyā me pratikurvīta bhṛtaś ca prativibhṛyāt // Rm_1.68{68} //",
    "XXratnml_u:142": " dāyādyaṃ pratipadyeta vaṃśo me sthitiko bhavet /",
    "XXratnml_u:143": " suhṛdo me prasannāḥ syur dviṣantaś ca viṣāditāḥ // Rm_1.69{69} //",
    "XXratnml_u:144": " mayā yāvanti dānāni puṇyāni prakṛtāni ca /",
    "XXratnml_u:145": " etatpuṇyaphalair nityaṃ maṃgalaṃ bhavatu dvayoḥ // Rm_1.70{70} //",
    "XXratnml_u:146": " etatpuṇyānubhāvena bhūyān mātā nirāturā /",
    "XXratnml_u:147": " sukhaṃ sunotu satputraṃ mā pāpaṃ samudāgamat // Rm_1.71{71} //",
    "XXratnml_u:148": " iti tenoditaṃ śrutvā sarve bandhusuhṛtsakhāḥ /",
    "XXratnml_u:149": " tathāstv ity anumodantaḥ svasvālayaṃ samāyayuḥ // Rm_1.72{72} //",
    "XXratnml_u:150": " tato 'sau garbhiṇī kāntā kramād garbhapravarddhitā /",
    "XXratnml_u:151": " vaidyopadiṣṭam āhāraṃ bhuktvācarad yathā sukhaṃ // Rm_1.73{73} //",
    "XXratnml_u:152": " tataś ca samaye 'sūta putraṃ kāntaṃ manoharaṃ /",
    "XXratnml_u:153": " sarvalakṣaṇasaṃpannaṃ bhadrāṃśaṃ maṃgalānvitaṃ // Rm_1.74{74} //",
    "XXratnml_u:154": " tac chrutvaiva gṛhastho 'sau suprasannaḥ pramoditaḥ /",
    "XXratnml_u:155": " dṛṣṭvā taṃ dārakaṃ saumyaṃ naiva tṛptiṃ samāyayau // Rm_1.75{75} //",
    "XXratnml_u:156": " tato jñātīn samāhūya kṛtvā jātimahaṃ mudā /",
    "XXratnml_u:157": " putranāmābhisaṃskartuṃ bhūya etān samabravīt // Rm_1.76{76} //",
    "XXratnml_u:158": " bhavanto dṛśyatāṃ siddhaṃ mamabhilaṣitaṃ cirāt /",
    "XXratnml_u:159": " (Rm 7)",
    "XXratnml_u:160": " tan nāmāsya yathāyogyaṃ prasiddhaṃ kriyatāṃ śubhaṃ // Rm_1.77{76!} //",
    "XXratnml_u:161": " iti tasya vacaḥ śrutvā sarve te jñātayo mudā /",
    "XXratnml_u:162": " dārakaṃ taṃ samālokya naṃditāḥ samabhāṣata // Rm_1.78{78} //",
    "XXratnml_u:163": " yasmin dine hy ayaṃ jātas tadā sarve 'pi paurikāḥ /",
    "XXratnml_u:164": " nanditās tad bhavatv ayaṃ nāmnā nanda iti śrutaḥ // Rm_1.79{79} //",
    "XXratnml_u:165": " athāsau dārako nandaḥ samyag dehopacāraṇe /",
    "XXratnml_u:166": " pitrāṣṭāsu ca dhātrīṣu paritoṣya samarpitaḥ // Rm_1.80{80} //",
    "XXratnml_u:167": " tato 'sau kramaśas tāsāṃ dhātriṇām upacārataḥ /",
    "XXratnml_u:168": " dine dine pravṛddho 'bhūd dhradasthaṃ paṃkajaṃ yathā // Rm_1.81{81} //",
    "XXratnml_u:169": " evaṃ pravarddhamāno 'sau ṣaḍvarṣiko yadābhavat /",
    "XXratnml_u:170": " tadā kuśīdasaṃvṛtto babhūva viratotsavaḥ // Rm_1.82{82} //",
    "XXratnml_u:171": " sadā śayyāsanasthas tat samutthātuṃ na caichata /",
    "XXratnml_u:172": " śayyāsanasthitaś caiva bhuktvā naivācarat kvacit // Rm_1.83{83} //",
    "XXratnml_u:173": " sadā svāntargṛhastho 'pi sutīkṣṇabuddhimān sudhīḥ /",
    "XXratnml_u:174": " adhītya sarvaśāstrāṇi satyadharmarato 'bhavat // Rm_1.84{84} //",
    "XXratnml_u:175": " atha śreṣṭhī pitā dṛṣṭvā putram evaṃ kuśīditaṃ /",
    "XXratnml_u:176": " sarvavidyāguṇādhāraṃ dṛṣṭvā caivaṃ vyacintayat // Rm_1.85{85} //",
    "XXratnml_u:177": " kathaṃ cid yo mayā prāpto devatāsaṃprasādataḥ /",
    "XXratnml_u:178": " so 'pi putro mamābhāgyād bhavaty evaṃ kuśīditaḥ // Rm_1.86{86} //",
    "XXratnml_u:179": " sarvavidyāguṇādhāraṃ sarvaśāstravicakṣaṇaḥ /",
    "XXratnml_u:180": " kiṃ mamānena putreṇa dusthiteneva roginā /",
    "XXratnml_u:181": " yataḥ svasthaśarīro 'pi bhuktvaivaṃ paśuvat sthitaḥ // Rm_1.87{87} //",
    "XXratnml_u:182": " kim atrāhaṃ kariṣyāmi yat putro 'yaṃ ni rudyamaḥ /",
    "XXratnml_u:183": " kim īdrigjantunā kāryyaṃ kuladharmopahāriṇā // Rm_1.88{68!} //",
    "XXratnml_u:184": " dhig me daivaṃ prayatnaṃ ca sarvaṃ tat syān nirarthakaṃ /",
    "XXratnml_u:185": " kim upāyaṃ kariṣyāmi sarvathāhaṃ vibhagnitaḥ // Rm_1.89{78} //",
    "XXratnml_u:186": " evaṃ cintāparīto 'sau gṛhasthaś ca vyacintayat /",
    "XXratnml_u:187": " pūraṇo me 'sti śāstā yaḥ pṛcheyaṃ tad upāyakaṃ // Rm_1.90{79} //",
    "XXratnml_u:188": " iti matvā gṛhastho 'sau tad āśramaṃ samāgataḥ /",
    "XXratnml_u:189": " pūraṇaṃ taṃ guruṃ natvā papraccha tadupāyatāṃ // Rm_1.91{80} //",
    "XXratnml_u:190": " (Rm 8)",
    "XXratnml_u:191": " bhagavan bho mahābhijña śāstāsi me prasīda tat /",
    "XXratnml_u:192": " yan mayā pṛchyate kāryyaṃ tat samādeṣṭum arhasi // Rm_1.92{81} //",
    "XXratnml_u:193": " iti tenārthitaṃ śrutvā tīrthiko mānagarvitaḥ /",
    "XXratnml_u:194": " āśu siddhaṃ kariṣyāmo yat kāryyaṃ te 'tra tad vada // Rm_1.93{82} //",
    "XXratnml_u:195": " iti proktvaivam āśvāsya pūraṇo 'tyabhimānikaḥ /",
    "XXratnml_u:196": " pravadaṃs taṃ gṛhasthaṃ vai sarvathaivam abodhayat // Rm_1.94{83} //",
    "XXratnml_u:197": " iti tena samādiṣṭaṃ śrutvā gṛhapatir mudā /",
    "XXratnml_u:198": " kṛtāñjalipuṭo natvā taṃ guruṃ samabhāṣata // Rm_1.95{84} //",
    "XXratnml_u:199": " bhagavan bho vijānīyā yo me putraḥ prajāyate /",
    "XXratnml_u:200": " sa pravṛddho nirutsāhī kuśīdo varttate 'dhunā // Rm_1.96{85} //",
    "XXratnml_u:201": " sadā śayyāsthito bhuṅkte bhuktvā śete nirudyamaḥ /",
    "XXratnml_u:202": " notsahati kvacid gaṃtuṃ paśuvat tiṣṭhate gṛhe // Rm_1.97{86} //",
    "XXratnml_u:203": " na śayanāt samutthāya śrotuṃ draṣṭuṃ samicchati /",
    "XXratnml_u:204": " gṛhe śayyāsanārūḍho rogīva vasate sadā // Rm_1.98{87} //",
    "XXratnml_u:205": " tadupāyaṃ kathaṃ kuryyāṃ yenāyaṃ śayanotthitaḥ /",
    "XXratnml_u:206": " śrotuṃ draṣṭuṃ ca gaṃtuṃ ca karttuṃ kāryyaṃ yathotsahet // Rm_1.99{88} //",
    "XXratnml_u:207": " tathā me bhagavan putraṃ kuladharme niyojaya /",
    "XXratnml_u:208": " bhavān eva hi me śāstā tad dhitaṃ kartum arhasi // Rm_1.100{89} //",
    "XXratnml_u:209": " ity evaṃ prārthitaṃ tena śrutvāsau pūraṇo yatiḥ /",
    "XXratnml_u:210": " tasya gṛhapateś cittaṃ praharṣayan samabravīt // Rm_1.101{90} //",
    "XXratnml_u:211": " are mā gā viṣādaṃ tvaṃ cintayā kiṃ pratapyase /",
    "XXratnml_u:212": " asmāsu vidyamāneṣu ṣaṭsu vijñeṣu śāstṛṣu // Rm_1.102{91} //",
    "XXratnml_u:213": " tad ahaṃ te mahābhāga sārddhaṃ sarvaiś ca tīrthikaiḥ /",
    "XXratnml_u:214": " ṛddhyā gatvā kariṣyāmi dārakaṃ vistayotthitaṃ // Rm_1.103{92} //",
    "XXratnml_u:215": " yadāsau dārako hy asmān sarvān dṛṣṭvā samutthitaḥ /",
    "XXratnml_u:216": " kṛtvā praṇāmam asmākaṃ dharmmaṃ śrotuṃ samutsahet // Rm_1.104{93} //",
    "XXratnml_u:217": " śrutvā dharmasamutsāhāt kuśalāni samācaret /",
    "XXratnml_u:218": " tatkuśalaiḥ samāpanno vīryavān sa bhavet sudhīḥ // Rm_1.105{94} //",
    "XXratnml_u:219": " (Rm 9)",
    "XXratnml_u:220": " tatas te sarvakāryāṇi sādhayet sa samudyataḥ /",
    "XXratnml_u:221": " svakuladharmakarmāṇi kuśalī saṃcariṣyate // Rm_1.106{95} //",
    "XXratnml_u:222": " evaṃ me vacanaṃ satyaṃ dṛṣṭvā samyak pramāṇaya /",
    "XXratnml_u:223": " tad viṣādaṃ parityajya karttavyaṃ hi tathā kuru // Rm_1.107{96} //",
    "XXratnml_u:224": " iti tena samādiṣṭaṃ śrutvā sa gṛhabhṛn mudā /",
    "XXratnml_u:225": " sahasā svagṛhaṃ gatvā tad bhojyaṃ samasādhayat // Rm_1.108{97} //",
    "XXratnml_u:226": " athāsau pūraṇo 'nyaiś ca tīrthikaiḥ sārddham āgataḥ /",
    "XXratnml_u:227": " gṛhe gatvā puras tasya paryyaṅke samupāśrayat // Rm_1.109{98} //",
    "XXratnml_u:228": " tathāsau tān samāgatvā kramaśa āsane sthitān /",
    "XXratnml_u:229": " dṛṣṭvā saṃharṣitaḥ śreṣṭhī sahasā putram abravīt // Rm_1.110{99} //",
    "XXratnml_u:230": " putra paśya gṛhe 'smākaṃ śāstāraḥ samupasthitāḥ /",
    "XXratnml_u:231": " tat samutthāya natvaitāñ chāstṝn bhojyaiḥ pravāraya // Rm_1.111{100} //",
    "XXratnml_u:232": " ity uktvā janakenāsau dārako na samutthitaḥ /",
    "XXratnml_u:233": " draṣṭum api na cotsehe kiṃ namec ca pravārayet // Rm_1.112{1} //",
    "XXratnml_u:234": " bahuśaḥ preryyamāṇo 'pi pitrā sa bandhubhiḥ saha /",
    "XXratnml_u:235": " dārakas tān samāsīnān draṣṭum api na caichata // Rm_1.113{2} //",
    "XXratnml_u:236": " kiṃ punar utthito natvā bhojaṇaiḥ saṃpravārayet /",
    "XXratnml_u:237": " tathā śayyāsanārūḍha evaṃ tasthau nirutsavaḥ // Rm_1.114{3} //",
    "XXratnml_u:238": " tatas te tīrthikāḥ sarve dṛṣṭvaivaṃ nirutsavaṃ /",
    "XXratnml_u:239": " nānāvidhiprayatnais tam utthāpayitum ārabhan // Rm_1.115{4} //",
    "XXratnml_u:240": " tathāpi naiva śayyāyā udatiṣṭhat sa dārakaḥ /",
    "XXratnml_u:241": " svadharmadeśakāṃś cāpi tān draṣṭum api naihata // Rm_1.116{5} //",
    "XXratnml_u:242": " evaṃ cānutthitaṃ dṛṣṭvā taṃ te sarve ca tīrthikāḥ /",
    "XXratnml_u:243": " haṭhāc cainaṃ samutthāpya vaśīkarttuṃ parākraman // Rm_1.117{6} //",
    "XXratnml_u:244": " tathaitāṃs tīrthikān sarvān eva garvābhivāditān /",
    "XXratnml_u:245": " (Rm 10)",
    "XXratnml_u:246": " dṛṣṭvābhisaṃmukhāyātān bhīto 'rautsīt sa dārakaḥ // Rm_1.118{7} //",
    "XXratnml_u:247": " tathā taṃ ruditaṃ dṛṣṭvā sarve te lajjayā bhiyā /",
    "XXratnml_u:248": " pratijagmur vibhinnāsyāḥ svasvālayāni bheditāḥ // Rm_1.119{8} //",
    "XXratnml_u:249": " tathā gṛhapatir dṛṣṭvā sarvān etān parāyitān /",
    "XXratnml_u:250": " pratibhinnaviṣaṇnātmā tasthau cintāvimohitaḥ // Rm_1.120{9} //",
    "XXratnml_u:251": " atha śrībhagavān buddhaḥ sarvadarśī vināyakaḥ /",
    "XXratnml_u:252": " paśyan satvān samuddhartuṃ dadarśa taṃ kuśīditaṃ // Rm_1.121{10} //",
    "XXratnml_u:253": " dṛṣṭvā tasya kuśīdasya karmavṛttiparaṃparāṃ /",
    "XXratnml_u:254": " tat kuśīdaṃ samuddhartum aryānaṃdaṃ samabravīt // Rm_1.122{11} //",
    "XXratnml_u:255": " paśyānaṃda gṛhasthasya śrāvastīpuravāsinaḥ /",
    "XXratnml_u:256": " putro naṃda iti khyātaḥ sāmprataṃ saṃkuśīdikaḥ // Rm_1.123{12} //",
    "XXratnml_u:257": " asau me darśanād eva nūnaṃ vīryyaṃ samārabhan /",
    "XXratnml_u:258": " sahasotthāya sa natvā dharmaṃ praśṛṇuyān mudā // Rm_1.124{13} //",
    "XXratnml_u:259": " tato me śāsane dharmaṃ pracaret sa sudhīḥ sadā /",
    "XXratnml_u:260": " kramād bodhicarīṃ pūryya saṃbodhiṃ cāpi lapsyati // Rm_1.125{14} //",
    "XXratnml_u:261": " tasmāt tasya gṛhe gatvā tīrthikadarppachittaye /",
    "XXratnml_u:262": " saddharme saṃpratiṣṭhāpya sarvān bodhau niyojaye // Rm_1.126{15} //",
    "XXratnml_u:263": " ity ādiṣṭaṃ munīndreṇa śrutvānandaḥ sa harṣitaḥ /",
    "XXratnml_u:264": " karttavyaṃ bhagavann evam ity anumodito 'bhavat // Rm_1.127{16} //",
    "XXratnml_u:265": " tato bhagavatā tena suvarṇābhā marīcayaḥ /",
    "XXratnml_u:266": " utsṛṣṭās taiś ca tad geham avabhāsya vyaśodhayat // Rm_1.128{17} //",
    "XXratnml_u:267": " yadā tair dārakaḥ spṛṣṭo buddhamaitrīmarīcibhiḥ /",
    "XXratnml_u:268": " tadā prahlāditaś cāsāv ity evaṃ samacintayat // Rm_1.129{18} //",
    "XXratnml_u:269": " aho kasya prabhāvo 'yaṃ yenaivam avabhāsitaṃ /",
    "XXratnml_u:270": " prahlāditaś ca me kāyas tan na jāne kutaḥ kathaṃ // Rm_1.130{19} //",
    "XXratnml_u:271": " iti cintāṃ samālambya kautukākrāntamānasaḥ /",
    "XXratnml_u:272": " samantato nirīkṣyaivaṃ tasthau gehe suvismitaḥ // Rm_1.131{20} //",
    "XXratnml_u:273": " (Rm 11)",
    "XXratnml_u:274": " tathā taṃ vismitaṃ dṛṣṭvā bhagavān bhikṣubhiḥ saha /",
    "XXratnml_u:275": " sahasā tadgṛhaṃ gatvā prādur āsīt prabhāsayan // Rm_1.132{21} //",
    "XXratnml_u:276": " tatra sa dārako 'paśyad bhagavantaṃ tam āsthitaṃ /",
    "XXratnml_u:277": " kāntaṃ divyātiriktābhaṃ samantabhadrarūpiṇaṃ // Rm_1.133{22} //",
    "XXratnml_u:278": " dṛṣṭvaiva sahasotthāya natvā pādau pramoditaḥ /",
    "XXratnml_u:279": " svayam evāsanaṃ tasmai prajñapyaivam abhāṣata // Rm_1.134{23} //",
    "XXratnml_u:280": " svāgataṃ bhagavan nātha vijayasva munīśvara /",
    "XXratnml_u:281": " prasīdānugrahārthena niṣīdātra śubhāsane // Rm_1.135{24} //",
    "XXratnml_u:282": " iti tenodite tatra bhagavān bhikṣubhiḥ saha /",
    "XXratnml_u:283": " tat prajñaptāsane sthitvā dharmaṃ deṣṭuṃ samārabhat // Rm_1.136{25} //",
    "XXratnml_u:284": " tad dṛṣṭvā dārakasyaivaṃ dharmotsāhaṃ samutthitaṃ /",
    "XXratnml_u:285": " pitarau jñātivargāś ca sarve 'py āsan suvismitāḥ // Rm_1.137{26} //",
    "XXratnml_u:286": " tatrāsau dārako harṣād utphullanayano mudā /",
    "XXratnml_u:287": " natvā pādau muneś cāgre dharmaṃ śrotum upāśrayat // Rm_1.138{27} //",
    "XXratnml_u:288": " athāsau bhagavāṃs tasya jñātvāśayaviśuddhatāṃ /",
    "XXratnml_u:289": " ādimadhyāntakalyāṇaṃ dharmaṃ deṣṭuṃ tam abravīt // Rm_1.139{27} //",
    "XXratnml_u:290": " śṛṇu vatsa mahābhāga pāpapuṇyārthasādhane /",
    "XXratnml_u:291": " hetuṃ vakṣye śubhārthe te tad atra tvaṃ samācara // Rm_1.140{29} //",
    "XXratnml_u:292": " mānuṣyaṃ durlabhaṃ prāpya vidyuttaraṃgacaṃcalaṃ /",
    "XXratnml_u:293": " pāpakṣaye matiḥ kāryā puṇyārthasādhaneṣu ca // Rm_1.141{30} //",
    "XXratnml_u:294": " pāpena durgatiṃ yāyāt puṇyena sadgatiṃ vrajet /",
    "XXratnml_u:295": " pāpamitrānurāgeṇa matiḥ pāpe pravarttate // Rm_1.142{31} //",
    "XXratnml_u:296": " tataḥ pāparataḥ kuryāt pāpāni dāruṇāny api /",
    "XXratnml_u:297": " tato duṣṭaḥ supāpiṣṭhaḥ saddharmāṇi vinindayet // Rm_1.143{32} //",
    "XXratnml_u:298": " tato dharmaviruddhatvāt kuśaktiḥ kutsito bhavet /",
    "XXratnml_u:299": " tataḥ sa kutsitātmā hi sarvasatvair vinindyate // Rm_1.144{33} //",
    "XXratnml_u:300": " paribhūto viṣādena bhavet mūḍho nirutsahaḥ /",
    "XXratnml_u:301": " utsāhavarjite citte ālasyaṃ samupāśrayet // Rm_1.145{34} //",
    "XXratnml_u:302": " ālasvī sādhayen naiva kiṃcid dharmaṃ guṇāni vā /",
    "XXratnml_u:303": " (Rm 12)",
    "XXratnml_u:304": " dharmakarmaviraktātmā nirguṇī kiṃ kariṣyati /",
    "XXratnml_u:305": " bhogya eva sadāsaktaḥ paśor apy adhamo naraḥ /",
    "XXratnml_u:306": " kiṃ tena puruṣeṇāpi nirguṇena sukhāśinā /",
    "XXratnml_u:307": " yasya puṇye guṇe vāpi kadāpi notsahen manaḥ /",
    "XXratnml_u:308": " puṇyotsāhavipannātmā duṣṭakleśair vihanyate /",
    "XXratnml_u:309": " kleśito mārasaṃghaiś ca vaśīkṛtya nivaddhyate // Rm_1.146{36} //",
    "XXratnml_u:310": " mārasya vaśagaḥ strīṇāṃ dāsatvaṃ samupāśrayet /",
    "XXratnml_u:311": " sa dāsanirato bhuktvā paśuvat tiṣṭhate gṛhe // Rm_1.147{36} //",
    "XXratnml_u:312": " naiva dharmaṃ kvacic chrotuṃ draṣṭuṃ vāpi na cotsahet /",
    "XXratnml_u:313": " dharmaṃ vinā vrajen naiva sadgatiṃ hi kadā cana // Rm_1.148{37} //",
    "XXratnml_u:314": " tasmād dharme samācartuṃ puṇyotsāhaṃ pravarddhayan /",
    "XXratnml_u:315": " trimaṇḍalaviśuddhena dānaṃ dadyāc chubhāptaye // Rm_1.149{39} //",
    "XXratnml_u:316": " dānena siddhyate dharmaṃ dharmāc cittaṃ viśuddhyate /",
    "XXratnml_u:317": " śuddhacittaś carec chīle śīlavān hi bhavet sudhīḥ // Rm_1.150{40} //",
    "XXratnml_u:318": " sudhīro bhāvayet kṣāṃtiṃ kṣāntimān duṣṭajit kṛtī /",
    "XXratnml_u:319": " kuśalī prārabhed vīryyaṃ vīryyavān puruṣottamaḥ // Rm_1.151{41} //",
    "XXratnml_u:320": " mahāsatvo labhed dhyānaṃ dhyātā brahmavihārikaḥ /",
    "XXratnml_u:321": " saṃsmṛtaḥ sādhayet prajñāṃ prajñāvān hi guṇālayaḥ // Rm_1.152{42} //",
    "XXratnml_u:322": " guṇajñaḥ samupāyaiś ca satvān dharme niyojayet /",
    "XXratnml_u:323": " etat puṇyānubhāvena bodhau praṇidhim ācaret // Rm_1.153{43} //",
    "XXratnml_u:324": " bodhipraṇidhicittena balāni sādhayed daśa /",
    "XXratnml_u:325": " tad balaiś ca mahāghorāṃ mārasaṃghān parājayet // Rm_1.154{44} //",
    "XXratnml_u:326": " jitvā māragaṇān sarvān saṃbodhijñānam āpnuyāt /",
    "XXratnml_u:327": " tataḥ sarvatra lokeṣu dharmacakraṃ pravarttayet // Rm_1.155{45} //",
    "XXratnml_u:328": " evaṃ pravarttayan dharmaṃ śāstā lokādhipo bhavet /",
    "XXratnml_u:329": " sarvalokahitaṃ kurvan mahatpuṇyaiḥ samṛddhitaḥ // Rm_1.156{46} //",
    "XXratnml_u:330": " sadaivaṃ sadgatau sthitvā saṃbuddhapadam āpnuyāt /",
    "XXratnml_u:331": " evaṃ matvā tvayā vatsa caritavyaṃ tathā śubhe // Rm_1.157{47} //",
    "XXratnml_u:332": " ity ādiṣṭaṃ jinendreṇa śrutvā sa dārako mudā /",
    "XXratnml_u:333": " (Rm 13)",
    "XXratnml_u:334": " kṛtāṃjaliḥ punar natvā bhagavantam abhāṣata // Rm_1.158{48} //",
    "XXratnml_u:335": " adyārabhya sadā śāstar bhavataḥ śaraṇaṃ vraje /",
    "XXratnml_u:336": " tadyathā bhavatājñaptaṃ tathā satyaṃ carāmy ahaṃ // Rm_1.159{49} //",
    "XXratnml_u:337": " kṛpādṛṣṭim upasthāpya samanvāhara māṃ sadā /",
    "XXratnml_u:338": " bhavān eva hi sarvajñas traidhātukavināyakaḥ // Rm_1.160{50} //",
    "XXratnml_u:339": " yadaivaṃ te dayā nāsti mayy udyamavivarjite /",
    "XXratnml_u:340": " ka evaṃ samupāgatya proddharen māṃ kuśīdikaṃ // Rm_1.161{51} //",
    "XXratnml_u:341": " pavitrībhūtam ātmānaṃ manye 'haṃ te prasādataḥ /",
    "XXratnml_u:342": " dhanyo 'smi tan mahābhadro yac chāstraivaṃ pradarśitaḥ // Rm_1.162{52} //",
    "XXratnml_u:343": " iti tenodite bhūyaḥ sarvajñaḥ sa munīśvaraḥ /",
    "XXratnml_u:344": " sucaṃdanamayīṃ yaṣṭiṃ datvainaṃ samabhāṣata // Rm_1.163{53} //",
    "XXratnml_u:345": " vatsemāṃ yaṣṭim ādhāya prakoṭaya samāhitaḥ /",
    "XXratnml_u:346": " tatas tvaṃ sarvadāvaśyaṃ labheḥ puṇyamahotsavaṃ // Rm_1.164{54} //",
    "XXratnml_u:347": " iti śāstrā pradattāṃ tāṃ natvāsau dārako 'grahīt /",
    "XXratnml_u:348": " yathādiṣṭaṃ munīndreṇa tathā kartum udācarat // Rm_1.165{55} //",
    "XXratnml_u:349": " ity evaṃ taṃ samādiśya sa saṃbuddhaḥ sasāṃghikaḥ /",
    "XXratnml_u:350": " svaṃ vihāram upāśritya dharmaṃ diśan samāvasat // Rm_1.166{56} //",
    "XXratnml_u:351": " athāsau dārako harṣāt tāṃ yaṣṭiṃ svayam ādadhat /",
    "XXratnml_u:352": " yathādiṣṭaṃ munīndreṇa prākoṭayat samāhitaḥ // Rm_1.167{57} //",
    "XXratnml_u:353": " tasyām ākoṭyamānāyāṃ puṇyaśabda udācarat /",
    "XXratnml_u:354": " gṛhe ratnanidhānāni prādur āsan bahūni ca // Rm_1.168{57} //",
    "XXratnml_u:355": " tacchabdaśravaṇaṃ kṛtvā dārako 'sau pramoditaḥ /",
    "XXratnml_u:356": " gṛhe ratnanidhānāni dṛṣṭvāścaryyaṃ samāyayau // Rm_1.169{59} //",
    "XXratnml_u:357": " tataś ca vismito harṣāt punar evaṃ vyacintayat /",
    "XXratnml_u:358": " batedaṃ sumahāśauryyaṃ vīryyaṃ prārambhaye tataḥ // Rm_1.170{60} //",
    "XXratnml_u:359": " tathā ratnākaraṃ gatvā ratnāni samupārjayan /",
    "XXratnml_u:360": " sasaṃghaṃ sugataṃ nityaṃ upatiṣṭheya saṃbhajan // Rm_1.171{61} //",
    "XXratnml_u:361": " (Rm 14)",
    "XXratnml_u:362": " iti dhyātvā samutsāhaṃ saṃnibadhya sa dārakaḥ /",
    "XXratnml_u:363": " ratnākaraṃ samāgantuṃ prārebhe saha vāṇijaiḥ // Rm_1.172{62} //",
    "XXratnml_u:364": " tato 'sau dārako vīras tasyāṃ pūryyāṃ samantataḥ /",
    "XXratnml_u:365": " sārthavāhaṃ svam ātmānaṃ kṛtvā ghoṣam akārayat // Rm_1.173{63} //",
    "XXratnml_u:366": " tathā tad ghoṣaṇāṃ śrutvā ye vīrās te vaṇigjanāḥ /",
    "XXratnml_u:367": " tena sārddhaṃ mahotsāhair mahābdhiṃ gantum aichan // Rm_1.174{64} //",
    "XXratnml_u:368": " tato 'sau puruṣo vīraḥ sarvais taiś ca vaṇigjanaiḥ /",
    "XXratnml_u:369": " saha ratnākaraṃ gatvā bahuratnāny asādhayat // Rm_1.175{65} //",
    "XXratnml_u:370": " tataḥ sārthapatiḥ sarvaiḥ sārthaiḥ sārddhaṃ mahodadheḥ /",
    "XXratnml_u:371": " kṣemena sahasottīryya svadeśaṃ samupāyayau // Rm_1.176{66} //",
    "XXratnml_u:372": " atha sārthapatis tatra yātrāsiddhipramoditaḥ /",
    "XXratnml_u:373": " sarvān sārthān samāmaṃtrya dṛṣṭvaivaṃ samabhāṣata // Rm_1.177{67} //",
    "XXratnml_u:374": " bhavantaḥ śrūyatāṃ sarvair yat svasti prāgatā vayaṃ /",
    "XXratnml_u:375": " tat prabhāvaṃ vijānīdhvaṃ jinendrasya prasādatāḥ // Rm_1.178{68} //",
    "XXratnml_u:376": " tasmād asya munīndrasya kṛtvā darśanam ādarāt /",
    "XXratnml_u:377": " pūjayitvā praṇatvā ca paścād gehaṃ vrajema hi /",
    "XXratnml_u:378": " iti tasya vacaḥ śrutvā sarvve 'pi te vaṇigjanāḥ /",
    "XXratnml_u:379": " dṛṣṭasatyānumodantaḥ tatheti pratimenire /",
    "XXratnml_u:380": " iti saṃbhāṣaṇāṃ kṛtvā sarvvasārthasamanvitaḥ /",
    "XXratnml_u:381": " tataḥ sārthapatiḥ śīghraṃ vihāraṃ samupāyayau /",
    "XXratnml_u:382": " tatra dṛṣṭvā jinendraṃ taṃ sarvve te saṃpraharṣitāḥ /",
    "XXratnml_u:383": " pādau natvā munes tasya parivṛtyopatasthire // Rm_1.179{69} //",
    "XXratnml_u:384": " athāsau bhagavān dṛṣṭvā sarvān sārthagaṇān api /",
    "XXratnml_u:385": " dharmotsāhaprāvṛddhyarthaiḥ samāmaṃtrya samabravīt // Rm_1.180{70} //",
    "XXratnml_u:386": " āgatāḥ stha samāyāta mā stha śrāntāś ca kheditāḥ /",
    "XXratnml_u:387": " yātrāsāphalyasiddhiś ca kaccid vaḥ kuśalāni ca // Rm_1.181{71} //",
    "XXratnml_u:388": " evaṃ pṛṣṭe jinendreṇa sarve te saṃpramoditāḥ /",
    "XXratnml_u:389": " kṛtāñjalipuṭo natvā saṃbuddhaṃ procur ādarāt // Rm_1.182{72} //",
    "XXratnml_u:390": " (Rm 15)",
    "XXratnml_u:391": " bhagavan bhavatām evaṃ kṛpādṛṣṭiprasādataḥ /",
    "XXratnml_u:392": " yātrāsiddhiḥ kathaṃ na syāt sarvatra kuśalaṃ hi naḥ // Rm_1.183{73} //",
    "XXratnml_u:393": " yad vayaṃ śāstar āyātāḥ śubharatnasamanvitāḥ /",
    "XXratnml_u:394": " tat sarvaṃ tvatprabhāvena satyam etat pramāṇyate // Rm_1.184{74} //",
    "XXratnml_u:395": " tad bhavantaṃ suśāstāraṃ draṣṭuṃ sarve samāgatāḥ /",
    "XXratnml_u:396": " pūjayituṃ samichāmas tat prasīda jagadguro // Rm_1.185{75} //",
    "XXratnml_u:397": " iti vijñāpanāṃ kṛtvā saha sārthaiḥ sa sārthabhṛt /",
    "XXratnml_u:398": " sasaṃghaṃ pūjayitvā ca ratnāni samaḍhaukata // Rm_1.186{76} //",
    "XXratnml_u:399": " namas te bhagavan nātha vrajāmaḥ śaraṇaṃ tava /",
    "XXratnml_u:400": " pāhi naḥ sarvadāpy evaṃ tvam eva jagadīśvaraḥ // Rm_1.187{77} //",
    "XXratnml_u:401": " evaṃ stutvā munīndraṃ taṃ sarve te saṃprasāditāḥ /",
    "XXratnml_u:402": " kṛtāñjalipuṭā natvā svagṛhaṃ gantum īhire // Rm_1.188{78} //",
    "XXratnml_u:403": " tataś ca bhagavān dṛṣṭvā tān sarvān svagṛhotsukān /",
    "XXratnml_u:404": " datvāśīrvacanaṃ spṛṣṭvā vrajateti vyasarjayat // Rm_1.189{79} //",
    "XXratnml_u:405": " tataḥ sarve 'pi te sārthāḥ kṛtvā pradakṣiṇatrayaṃ /",
    "XXratnml_u:406": " śāstāraṃ sugataṃ natvā svaṃ svaṃ gehaṃ samāyayuḥ // Rm_1.190{80} //",
    "XXratnml_u:407": " tato bhūyas tathānyaiś ca prārthyamānaḥ sa vīryyavān /",
    "XXratnml_u:408": " ṣaḍḍhā ratnākaraṃ gatvā bahuratnāny asādhayat // Rm_1.191{81} //",
    "XXratnml_u:409": " tataś ca gṛhapatiḥ śreṣṭhī sārthavāhaḥ suvīryyavān /",
    "XXratnml_u:410": " sasaṅghaṃ sugataṃ gehe praṇītvārcitum ārabhat // Rm_1.192{[82]} //",
    "XXratnml_u:411": " tato bhojanasāmagrīṃ sādhayitvā niveśane /",
    "XXratnml_u:412": " sasaṃghaiḥ buddham āmaṃtrya nyaveśayac chubhāsane // Rm_1.193{[83]} //",
    "XXratnml_u:413": " tataḥ pūjopahāraiś ca pūjayitvā vidhānataḥ /",
    "XXratnml_u:414": " pratyekaṃ cīvaraṃ datvā bhojanaiḥ samatoṣayat // Rm_1.194{84!} //",
    "XXratnml_u:415": " tataś ca bhojanānte 'sau sārthavāhaḥ kṛtāñjaliḥ /",
    "XXratnml_u:416": " sasaṃghaṃ sugataṃ natvā praṇidhānaṃ tathākarot // Rm_1.195{85} //",
    "XXratnml_u:417": " yat kiñcit prakṛtaṃ dānaṃ saṃbuddhaśāsane mayā /",
    "XXratnml_u:418": " etatpuṇyaphalena syāṃ saṃbuddho 'yaṃ jino yathā // Rm_1.196{86} //",
    "XXratnml_u:419": " iti tasya gṛhasthasya cittaṃ saṃbodhivāṃchitaṃ /",
    "XXratnml_u:420": " jñātvāsau bhagavān buddhaḥ smitaṃ kṛtvābhyanaṃdata // Rm_1.197{87} //",
    "XXratnml_u:421": " tadā bhagavato vaktrān niśceruḥ paṃcavarṇikāḥ /",
    "XXratnml_u:422": " (Rm 16)",
    "XXratnml_u:423": " raśmayas tāḥ samantāc ca trailokyaṃ śāmabhāsayan // Rm_1.198{88} //",
    "XXratnml_u:424": " yāḥ kāś cid raśmayo yātā adhastān narakeṣv api /",
    "XXratnml_u:425": " tāś ca niścaritās tāvat saṃjīvaṃ kālasūtrakaṃ // Rm_1.199{[89]} //",
    "XXratnml_u:426": " saṃghātaṃ rauravaṃ cāpi mahārauravaviśrutaṃ /",
    "XXratnml_u:427": " tapanākhyaṃ tathā caivaṃ pratāpanāhvayaṃ tataḥ // Rm_1.200{90} //",
    "XXratnml_u:428": " avīcim arbudaṃ caivaṃ nirarbudaṃ tathāṭaṭaṃ /",
    "XXratnml_u:429": " hahavaṃ huhuvaṃ caivam utpalaṃ padmakaṃ tataḥ // Rm_1.201{91} //",
    "XXratnml_u:430": " mahāpadmākhyam etāni ṣoḍaśa nilayāni hi /",
    "XXratnml_u:431": " tatroṣṇanarakā ye tu teṣu sarveṣu niḥsṛtāḥ // Rm_1.202{92} //",
    "XXratnml_u:432": " śītībhūtā viniḥpatya prabhāsayan samaṃtataḥ /",
    "XXratnml_u:433": " ye śītanarakās teṣu tūṣṇībhūtāpy abhāsayan // Rm_1.203{93} //",
    "XXratnml_u:434": " teṣu ye nārakāḥ satvā nānāduḥkhābhivedinaḥ /",
    "XXratnml_u:435": " te tābhī raśmibhiḥ spṛṣṭā mahatsaukhyaṃ prarebhire // Rm_1.204{94} //",
    "XXratnml_u:436": " atha sarve 'pi te satvā mahatsaukhyasamanvitāḥ /",
    "XXratnml_u:437": " vismitās tatra saṃmīlya mithaś caivaṃ vabhāṣire // Rm_1.205{95} //",
    "XXratnml_u:438": " aho bhavanta āścaryyaṃ kiṃ cāsmākaṃ bhavet khalu /",
    "XXratnml_u:439": " yad vayaṃ sarvadāpītthaṃ nānāduḥkhaiḥ prapīḍitāḥ /",
    "XXratnml_u:440": " tanmuktāḥ sāṃprataṃ sarve vayaṃ saukhyasamanvitāḥ // Rm_1.206{96} //",
    "XXratnml_u:441": " kiṃ tato hi vayaṃ muktā anyatra caritā nanu /",
    "XXratnml_u:442": " iti vismitacittānāṃ sarveṣāṃ cittabodhane // Rm_1.207{97} //",
    "XXratnml_u:443": " bhagavān nirmitaṃ teṣāṃ purastāt samadarśayat // Rm_1.208{98} //",
    "XXratnml_u:444": " tatra taṃ nirmitaṃ dṛṣṭvā sarve 'pi te 'tivismitāḥ /",
    "XXratnml_u:445": " parasparaṃ mukhaṃ dṛṣṭvā tathaivaṃ saṃvabhāṣire // Rm_1.209{99} //",
    "XXratnml_u:446": " bho bhavanta itaś cyutvā nānyatra gamitā vayaṃ /",
    "XXratnml_u:447": " kiṃ tv ayaṃ sugatākāra āyāto 'pūrvadarśanaḥ // Rm_1.210{100} //",
    "XXratnml_u:448": " nūnam asyānubhāvena vayam itthaṃ sukhānvitāḥ // Rm_1.211{1} //",
    "XXratnml_u:449": " iti saṃbhāṣya te sarve tasmiṃ saugatanirmite /",
    "XXratnml_u:450": " cittaṃ prasādya buddhāya nama iti praṇemire // Rm_1.212{2} //",
    "XXratnml_u:451": " tatas te nirmitaṃ dṛṣṭvā natva cittaprasāditaḥ /",
    "XXratnml_u:452": " (Rm 17)",
    "XXratnml_u:453": " sarvapāpavinirmuktāḥ sarve 'pi sugatiṃ yayuḥ // Rm_1.213{3} //",
    "XXratnml_u:454": " yāś ca kāś cid gatā ūrddhvaṃ tā mahārājikān gatāḥ /",
    "XXratnml_u:455": " trayastriṃśāṃś ca yāmāṃś ca tuṣitāṃś ca gatās tataḥ // Rm_1.214{4} //",
    "XXratnml_u:456": " nirmāṇaratim ābhāsya nirmitavaśavarttikān /",
    "XXratnml_u:457": " brahmakāyikalokāṃś ca gatā brahmapurohitān // Rm_1.215{5} //",
    "XXratnml_u:458": " mahābrahmālayaṃ cāpi parītābhāṃs tathā gatāḥ /",
    "XXratnml_u:459": " apramāṇābhalokāṃś ca tata ābhāsvarān gatāḥ // Rm_1.216{6} //",
    "XXratnml_u:460": " parīttaśubhalokāṃs tadāpramāṇaśubhān gatāḥ /",
    "XXratnml_u:461": " śubhakṛtsnān anabhrāṃś ca puṇyaprasavakāṃs tataḥ // Rm_1.217{7} //",
    "XXratnml_u:462": " bṛhatphalāṃs tataś caivam avṛhān atapān gatāḥ /",
    "XXratnml_u:463": " ḥsudṛśāṃś ca tato yātā tathā caivaṃ sudarśanān // Rm_1.218{8} //",
    "XXratnml_u:464": " akaniṣṭhaṃ tathā gatvā sarvān etān vyabhāsayan /",
    "XXratnml_u:465": " teṣu ye saṃsthitā lokāḥ sarve tābhiś ca raśmibhiḥ // Rm_1.219{9} //",
    "XXratnml_u:466": " parispṛṣṭāḥ sukhaprāptā dṛṣṭvā tāṃ caivam ūcire /",
    "XXratnml_u:467": " aho citraṃ śubhā kāmyā kasya puṇyaprabhā imāḥ // Rm_1.220{10} //",
    "XXratnml_u:468": " yābhir vayaṃ parispṛṣṭā mahatsaukhyaṃ labhāmahe /",
    "XXratnml_u:469": " iti vismitacittānāṃ teṣāṃ cittavinodane // Rm_1.221{11} //",
    "XXratnml_u:470": " tathā tā raśmayaś caināṃ gāthābhiḥ samacodayan /",
    "XXratnml_u:471": " anityaṃ khalu saṃsāraṃ duḥkhaṃ śūnyaṃ hy anātmakaṃ // Rm_1.222{12} //",
    "XXratnml_u:472": " ataḥ kleśagaṇāṃs tyaktvā bhajadhvaṃ sugataṃ sadā /",
    "XXratnml_u:473": " niṣkrāmatārabhadhvaṃ kaṃ yujyadhvaṃ buddhaśāsane // Rm_1.223{13} //",
    "XXratnml_u:474": " dhunīta mārasainyāṃś ca naḍāgāram iva dvipaḥ /",
    "XXratnml_u:475": " (Rm 18)",
    "XXratnml_u:476": " yo hy asmiṃ dharmavaineye 'tyapramattaś caret sudhīḥ // Rm_1.224{14} //",
    "XXratnml_u:477": " prahāya sa bhave kleśān duḥkhasyāntaṃ kariṣyati /",
    "XXratnml_u:478": " iti tā raśmayaḥ sarvā avabhāsya samantataḥ // Rm_1.225{15} //",
    "XXratnml_u:479": " prerayitvā śubhe satvān punar muneḥ purogatāḥ /",
    "XXratnml_u:480": " tato bhagavatas tasya kṛtvā trayapradakṣiṇāṃ // Rm_1.226{16} //",
    "XXratnml_u:481": " tathā tā raśmayaḥ sarvā uṣṇīṣe 'ntarhitaṃ yayuḥ /",
    "XXratnml_u:482": " athānandaḥ samutthāya kṛtāñjalipuṭo mudā // Rm_1.227{17} //",
    "XXratnml_u:483": " bhagavantaṃ praṇamyaivaṃ papraccha smitakāraṇaṃ /",
    "XXratnml_u:484": " bhagavaṃs tava śubhā raśmiḥ smitodbhavā vinirgatā // Rm_1.228{18} //",
    "XXratnml_u:485": " yayāvabhāsitā lokāḥ sūryyeṇodayatā yathā /",
    "XXratnml_u:486": " nākasmād darśayanty evaṃ smitaṃ buddhā jināḥ kvacit // Rm_1.229{19} //",
    "XXratnml_u:487": " tat kasmād bhagavān smitaṃ saṃdarśayati sāṃprataṃ /",
    "XXratnml_u:488": " yasyārthe bhavatāpy evaṃ smitaṃ saṃdarśitaṃ tathā // Rm_1.230{20} //",
    "XXratnml_u:489": " taṃ dṛṣṭvā vismitāḥ sarve śrotum ichanti sajjanāḥ /",
    "XXratnml_u:490": " tad atra bhagavāñ chāstā hy esāṃ dharmābhikāṃkṣiṇāṃ // Rm_1.231{21} //",
    "XXratnml_u:491": " sarveṣāṃ tat samādiśya saṃdehaṃ chettum arhati /",
    "XXratnml_u:492": " ity ānaṃdoditaṃ śrutvā bhagavāṃś ca tam abravīt // Rm_1.232{22} //",
    "XXratnml_u:493": " evam etat tathānaṃda yathā tvaṃ bhāṣase kila /",
    "XXratnml_u:494": " nākāraṇe jinaṃ sarvaṃ smitaṃ saṃdarśitaṃ kvacit // Rm_1.233{23} //",
    "XXratnml_u:495": " tad arthaṃ śṛṇu vakṣye 'haṃ yad arthaṃ saṃsmitaṃ mama /",
    "XXratnml_u:496": " paśyānanda gṛhastho 'yaṃ dārako yaḥ kuśīditaḥ // Rm_1.234{24} //",
    "XXratnml_u:497": " mama saṃdarśanād evaṃ viryyotsāhaṃ samāpnuvan /",
    "XXratnml_u:498": " itthaṃ ratnāni saṃsādhya buddhimāṃś ca samṛddhitaḥ // Rm_1.235{25} //",
    "XXratnml_u:499": " evaṃ śrāddhaḥ prasannātmā śāsane me 'numoditaḥ /",
    "XXratnml_u:500": " satkṛtya śaraṇaṃ kṛtvā bhajati māṃ sasāṃghikaṃ // Rm_1.236{26} //",
    "XXratnml_u:501": " yad ayaṃ sārthabhṛn nando mama dharmābhisaṃrataḥ /",
    "XXratnml_u:502": " (Rm 19)",
    "XXratnml_u:503": " asya puṇyavipākena bodhicittaṃ samāpnuyāt // Rm_1.237{27} //",
    "XXratnml_u:504": " tataḥ cikṣāḥ samāsādya pūryya pāramitā daśa /",
    "XXratnml_u:505": " kramān māragaṇāñ jitvā saṃbodhiṃ samavāpnuyāt // Rm_1.238{28} //",
    "XXratnml_u:506": " tato 'rhann abhivandyo 'tibalavīryyaparākramaḥ /",
    "XXratnml_u:507": " iti nāmnā prasiddho 'yaṃ saṃbuddhaḥ sugato jinaḥ // Rm_1.239{29} //",
    "XXratnml_u:508": " sarvadharmādhipaḥ śāstā sarvavidyāguṇākaraḥ /",
    "XXratnml_u:509": " sarvajñas trijagadbharttā tathāgato bhaviṣyati // Rm_1.240{30} //",
    "XXratnml_u:510": " tasmād evaṃ sadānaṃda karttavyaṃ buddhadarśanaṃ /",
    "XXratnml_u:511": " buddhadarśanapuṇyena dharmotsāhaṃ samāpuṇyāt // Rm_1.241{31} //",
    "XXratnml_u:512": " tato vīryyasamārūḍhaḥ saddharmaṃ sādhayen mudā /",
    "XXratnml_u:513": " tato dharmabalair mārāñ jitvā saṃbodhim āpnuyāt // Rm_1.242{32} //",
    "XXratnml_u:514": " ity ādiṣṭaṃ munīndreṇa śrutvānaṃdaḥ sasāṃghikaḥ /",
    "XXratnml_u:515": " anumodya guruṃ natvā tatheti prābhyanaṃdata // Rm_1.243{33} //",
    "XXratnml_u:516": " evaṃ me guruṇādiṣṭaṃ dharmotsāhapravṛddhaye /",
    "XXratnml_u:517": " tathā tava mayā khyātaṃ satyam etat pradhāryyatāṃ // Rm_1.244{34} //",
    "XXratnml_u:518": " evaṃ rājaṃs tvayāpy evaṃ kṛtvānumodanāṃ tathā /",
    "XXratnml_u:519": " dharmaprotsāhanāṃ kṛtvā karttavyaṃ buddhadarśanaṃ // Rm_1.245{35} //",
    "XXratnml_u:520": " saddharmacaraṇotsāhe cāraṇīyāḥ prajāḥ sadā /",
    "XXratnml_u:521": " ity etad guruṇādiṣṭaṃ śrutvāśokaḥ sa bhūmipaḥ // Rm_1.246{36} //",
    "XXratnml_u:522": " satyam evaṃ pratiśrutya prābhyanandat sapārṣadaḥ // Rm_1.247{37!} //",
    "XXratnml_u:523": " tat kauśīdyāvadānaṃ munivarakathitaṃ śraddhayā yaḥ śṛṇoti /",
    "XXratnml_u:524": " śrutvā yaḥ śrāvayed yaḥ pratidinam aniśaṃ buddhasevānuraktaḥ /",
    "XXratnml_u:525": " hitvā kleśān praduṣṭān sakalakalivalān mārapakṣāṃś ca jitvā /",
    "XXratnml_u:526": " pāraṃ gatvā guṇābdher vrajati sa subhagaṃ śrīghanasya caritraṃ /",
    "XXratnml_u:527": " ++ iti ratnamālāyāṃ kauśīdyavīryyotsāhanāvadānaṃ ++",
    "XXratnml_u:528": " (Rm 20)",
    "XXratnml_u:529": " II Snātāvadāna athāśoko nṛpendro 'sau saddharmacaraṇotsavaḥ /",
    "XXratnml_u:530": " upaguptaṃ guruṃ natvā kṛtāñjalipuṭo 'vadat // Rm_2.1{1} //",
    "XXratnml_u:531": " bhadanta śrotum ichāmi punar anyat subhāṣitaṃ /",
    "XXratnml_u:532": " yathā te guruṇā khyātaṃ tathā me khyātum arhasi // Rm_2.2{2} //",
    "XXratnml_u:533": " iti tena nṛpeśena prārthyamāno jināṃśajaḥ /",
    "XXratnml_u:534": " upaguptaḥ samāmaṃtrya taṃ kṣitīśaṃ samabravīt // Rm_2.3{3} //",
    "XXratnml_u:535": " sādhu suṣṭhu mahāraja śṛṇu dharmaṃ samāhitaḥ /",
    "XXratnml_u:536": " yathā me guruṇādiṣṭaṃ tathātra te pracakṣyate // Rm_2.4{5!} //",
    "XXratnml_u:537": " puraikasamaye yo 'bhūc chākyasiṃho dayākaraḥ /",
    "XXratnml_u:538": " dharmarājo jagacchāstā sarvajñaḥ sugato jinaḥ // Rm_2.5{6} //",
    "XXratnml_u:539": " sarvavidyākalāvijñaḥ ṣaḍabhijño munīśvaraḥ /",
    "XXratnml_u:540": " samantabhadrakṛn nātho vināyakas tathāgataḥ // Rm_2.6{7} //",
    "XXratnml_u:541": " sa śrāvastyāṃ mahodyāne jetārāme manohare /",
    "XXratnml_u:542": " anāthapiṇḍadasyaiva vihāre maṇimaṇḍite // Rm_2.7{8} //",
    "XXratnml_u:543": " śrāvakair bhikṣubhiḥ sārddhaṃ bodhisatvair upāsakaiḥ /",
    "XXratnml_u:544": " devāsuramahārājair manujendraṃ sapārṣadaiḥ // Rm_2.8{9} //",
    "XXratnml_u:545": " sarvalokādhipaiś cāpi traidhātukanivāsitaiḥ /",
    "XXratnml_u:546": " caturvarṇaiś ca pauraiś ca tathānyaiś ca śubhārthibhiḥ // Rm_2.9{10} //",
    "XXratnml_u:547": " satkṛto mānitaś cābhivanditaḥ saṃstuto 'rcitaḥ /",
    "XXratnml_u:548": " gurukṛtaḥ puraskṛtya parivṛto 'valokitaḥ // Rm_2.10{11} //",
    "XXratnml_u:549": " ādimadhyāntakalyāṇaṃ dharmaṃ loke prakāśayan /",
    "XXratnml_u:550": " sarvasatvahitārthena vijahāra samāhitaḥ // Rm_2.11{12} //",
    "XXratnml_u:551": " tasmiṃś ca samaye tatra śrāvastyāṃ ye vaṇigjanāḥ /",
    "XXratnml_u:552": " te paṃcaśatamātrāṇi ratnākaraṃ samāgatāḥ // Rm_2.12{13} //",
    "XXratnml_u:553": " tataḥ pratyāgatāḥ sarve kāntāraṃ samupāviśan /",
    "XXratnml_u:554": " tatra te bhramitā mārgāt paribhraṣṭā vicerire // Rm_2.13{14} //",
    "XXratnml_u:555": " vimārgeṇa carantas te vālukāsthalam upāviśan /",
    "XXratnml_u:556": " tatra praptāś ca te sarve madhyāhne dyotitātape // Rm_2.14{15} //",
    "XXratnml_u:557": " bhānos tīkṣṇakarais taptā gharmatāpābhikheditāḥ /",
    "XXratnml_u:558": " (Rm 21)",
    "XXratnml_u:559": " kṣīṇapathyādanāś cāpi kṣuttṛṣṇā paripīḍitāḥ // Rm_2.15{16} //",
    "XXratnml_u:560": " tīvraduḥkhābhisaṃtaptāḥ paryāvarttanta tatra ca /",
    "XXratnml_u:561": " sthalaprāptā yathā mīnā mṛtyubhayavikaṃpitāḥ // Rm_2.16{17} //",
    "XXratnml_u:562": " tadā sarve 'pi te sārthāḥ śraddhayā śaraṇaṃ gatāḥ /",
    "XXratnml_u:563": " svasvakuleśasvasveṣṭadevatāḥ saṃyayācire // Rm_2.17{18} //",
    "XXratnml_u:564": " kecit svayaṃbhuvaṃ smṛtvā kecin nārāyaṇaṃ tathā /",
    "XXratnml_u:565": " kecic chivaṃ mahāraudraṃ kecit sūryyagrahādhipaṃ // Rm_2.18{19} //",
    "XXratnml_u:566": " kecic caṃdraṃ ca tāreśaṃ kecid iṃdraṃ surādhipaṃ /",
    "XXratnml_u:567": " kecid agniṃ yamaṃ caiva naiṛtyaṃ ca tathāpare // Rm_2.19{20} //",
    "XXratnml_u:568": " vāruṇaṃ ca tathā vāyukuveraṃ ca maheśvaraiḥ /",
    "XXratnml_u:569": " bhairavaṃ mātṛkāś caivaṃ kecit skandhaṃ vināyakaṃ // Rm_2.20{21} //",
    "XXratnml_u:570": " mahākālaṃ tathā caivaṃ kecid ṛṣīn yatīśvarān /",
    "XXratnml_u:571": " kecid daityādhipān vīrān kecin nāgādhipāṃs tathā // Rm_2.21{22} //",
    "XXratnml_u:572": " kecic cāturmahārājān kecid yakṣādhipān tathā /",
    "XXratnml_u:573": " evam anyāṃs tridhātusthāṃs sarvān smṛtvā yayācire // Rm_2.22{23} //",
    "XXratnml_u:574": " tair evaṃ yācyamānānāṃ devatānaṃ na kaś cana /",
    "XXratnml_u:575": " eko 'py āsīt tadā trātā vāṇijāṃ duḥkhabhāgināṃ // Rm_2.23{24} //",
    "XXratnml_u:576": " tatas te vaṇijaḥ sarve mṛtyubhayavikaṃpitāḥ /",
    "XXratnml_u:577": " nirāśayā viṣīdantas tasthur niśceṣṭamānasāḥ // Rm_2.24{25} //",
    "XXratnml_u:578": " tatra yaḥ sugatopāsī dṛṣṭasatyaḥ sa dhīravān /",
    "XXratnml_u:579": " tān sārthān vipannāśāṃ dṛṣṭvāmaṃtryaivam abravīt // Rm_2.25{26} //",
    "XXratnml_u:580": " bhavanto mā viṣīdadhvaṃ kiṃ viṣādena setsyate /",
    "XXratnml_u:581": " tasmāt tyaktvā viṣādatvaṃ dhīryyam ālambya tiṣṭhata // Rm_2.26{27} //",
    "XXratnml_u:582": " dhairyyeṇa tārayed duḥkhaṃ mahākṛcchraṃ vipatsv api /",
    "XXratnml_u:583": " tasmād dhairyyaṃ samādhāya smaradhvaṃ ca jinaṃ drutaṃ // Rm_2.27{28} //",
    "XXratnml_u:584": " jina eva jagannāthas trātā sarvānukaṃpakaḥ /",
    "XXratnml_u:585": " tad asmadvacanaṃ śrutvā saṃbuddhaṃ smaratādarāt // Rm_2.28{29} //",
    "XXratnml_u:586": " (Rm 22)",
    "XXratnml_u:587": " tatrāpy evaṃ bhaye 'smākaṃ trātā ko 'nyo bhaviṣyati /",
    "XXratnml_u:588": " buddha eva jagadbaṃdhus tad vrajadhvaṃ jinaṃ drutaṃ // Rm_2.29{30} //",
    "XXratnml_u:589": " sarvathā no jinendro 'sau sarvasatvānukanipakaḥ /",
    "XXratnml_u:590": " ḍṛṣṭvāsmān karuṇādṛṣṭyā saṃrakṣet sahasā khalu // Rm_2.30{31} //",
    "XXratnml_u:591": " iti tenoditaṃ śrutva sarve te vaṇijas tathā /",
    "XXratnml_u:592": " saṃbuddhaṃ śaraṇaṃ kṛtvā smṛtvābhayaṃ yayācire // Rm_2.31{32} //",
    "XXratnml_u:593": " namas te bhagavan nātha sarvajño 'si jagatprabhuḥ /",
    "XXratnml_u:594": " bhavataiva jagat sarvaṃ pālitaṃ putravat sadā // Rm_2.32{33} //",
    "XXratnml_u:595": " adyāgreṇa vayaṃ sarve yāvajjīvaṃ sadāpi hi /",
    "XXratnml_u:596": " bhavatāṃ śaraṇaṃ yāmas tad rakṣāsmāñ jagadguro // Rm_2.33{34} //",
    "XXratnml_u:597": " bhavān eva jagaddharmaṃ saṃsāre pālitaṃ sadā /",
    "XXratnml_u:598": " bhagavan sarvavin nātha trātum arhasi sarvathā // Rm_2.34{35} //",
    "XXratnml_u:599": " paṃcaśatasarvāṇi vāṇijāś ca samāgatāḥ /",
    "XXratnml_u:600": " vimārgeṇa carantas te madhyāhne dyotitātape // Rm_2.35{36} //",
    "XXratnml_u:601": " tatra prāptāś ca te sarve vālukāsthale saṃsthitāḥ /",
    "XXratnml_u:602": " bhāno tīkṣṇakare taptā kṣuttṛṣārttā paripīḍitāḥ // Rm_2.36{37} //",
    "XXratnml_u:603": " tīvrātivedanākrāntā mṛtyubhayaṃ samāgatāḥ /",
    "XXratnml_u:604": " namo buddhāya dharmāya saṃghāyeti namo namaḥ // Rm_2.37{38} //",
    "XXratnml_u:605": " dṛṣṭvāsmān karuṇā sarvān paṃcaśatāni vāṇijān /",
    "XXratnml_u:606": " bhavān eva jagatsvāmiṃ tathā buddhānubhāvatāṃ // Rm_2.38{39} //",
    "XXratnml_u:607": " tadā sa bhagavān tebhya māhendravṛṣṭim ācaran /",
    "XXratnml_u:608": " śītalā vāyavo yāti tena śītatvam āgatāḥ // Rm_2.39{40} //",
    "XXratnml_u:609": " tad dṛṣṭvā sārthapatinā sarvān sārthān samabravīt /",
    "XXratnml_u:610": " bhavantaḥ śrūyatāṃ sarve yan mayā procyate hitaṃ // Rm_2.40{41} //",
    "XXratnml_u:611": " tad bhavadbhiḥ samādhṛtvā karttavyaṃ kṛtavedibhiḥ /",
    "XXratnml_u:612": " yad vayaṃ mṛtyusaṃprāptā paralokād ivāgatāḥ // Rm_2.41{42} //",
    "XXratnml_u:613": " tad jñeyaṃ jinendrasya kṛpādṛṣṭiprasādataḥ /",
    "XXratnml_u:614": " tasmāt sarve vayaṃ tasya buddhasya śaraṇaṃ gatāḥ // Rm_2.42{43} //",
    "XXratnml_u:615": " saddharmmaṃ samupāśritya caremahi sadāpi hi /",
    "XXratnml_u:616": " anityaṃ khalu saṃsāram anityaṃ jīvitaṃ sukhaṃ // Rm_2.43{44} //",
    "XXratnml_u:617": " kṣaṇadhvaṃsi śarīraṃ ca bhave nityaṃ na kiṃ cana /",
    "XXratnml_u:618": " dharma eva mahāsāraṃ yenaivaṃ rakṣyate jagat // Rm_2.44{45} //",
    "XXratnml_u:619": " tasmād dharmaṃ samādhartuṃ gantavyaṃ śaraṇaṃ muneḥ /",
    "XXratnml_u:620": " iti tenoditaṃ śrutvā sarve te vaṇijo mudā // Rm_2.45{46} //",
    "XXratnml_u:621": " tathety abhyanumodantas tato gaṃtum upākramat /",
    "XXratnml_u:622": " atha sārthapatiś caivaṃ kṛtvā taṃ saha saṃmataṃ // Rm_2.46{47} //",
    "XXratnml_u:623": " (Rm 23)",
    "XXratnml_u:624": " vihāre sugataṃ draṣṭuṃ dharmaṃ cāptum agān mudā /",
    "XXratnml_u:625": " tatropetya praviṣṭo 'sau sarvasārthagaṇānvitaḥ // Rm_2.47{48} //",
    "XXratnml_u:626": " dṛṣṭvā taṃ sugataṃ natvā viṣasāda puro muneḥ /",
    "XXratnml_u:627": " athāsau bhagavāṃs teṣāṃ dṛṣṭvāśayaviśuddhatāṃ /",
    "XXratnml_u:628": " āryyasatyāryyamārgāṅgaṃ dideśa dharmam uttamaṃ // Rm_2.48{49} //",
    "XXratnml_u:629": " tadā sarve 'pi te satvāḥ śrutvā taṃ dharmam ādarāt /",
    "XXratnml_u:630": " satkāyadṛṣṭinirmuktā bodhicittaṃ pralebhire // Rm_2.49{50} //",
    "XXratnml_u:631": " tatra kecin mahāśrāddhā dharmānusāriṇo 'bhavan /",
    "XXratnml_u:632": " śrotāpannās tathā kecit sakṛdāgāmino pare // Rm_2.50{51} //",
    "XXratnml_u:633": " tathānāgāminaḥ kecit kecid bhavaparāṅmukhāḥ /",
    "XXratnml_u:634": " saṃsārakleśasaṃghāṃś ca hitvā suvimalāśayāḥ // Rm_2.51{52} //",
    "XXratnml_u:635": " sākṣāt saddharmmam āsādya babhūvur dharmacāriṇaḥ /",
    "XXratnml_u:636": " kecic chrāvakabodhau ca pratyekāyāṃ tathāpare // Rm_2.52{53} //",
    "XXratnml_u:637": " kecid anuttarāyāṃ ca saṃbodhau praṇidhiṃ dadhuḥ /",
    "XXratnml_u:638": " evaṃ tāḥ parṣadaḥ sarvāḥ saṃbuddhaśaraṇe sthitāḥ // Rm_2.53{54} //",
    "XXratnml_u:639": " saddharmmācaraṇe raktāḥ saṃghabhaktā babhūvire /",
    "XXratnml_u:640": " atha te bhikṣavo dṛṣṭvā tān sarvān bodhicāriṇaḥ // Rm_2.54{55} //",
    "XXratnml_u:641": " saṃbuddhaṃ prayatā natvā paprachur vismayānvitāḥ /",
    "XXratnml_u:642": " āścaryyaṃ bhagavan yāvad yad ime vaṇijas tathā // Rm_2.55{56} //",
    "XXratnml_u:643": " kāṃtārapatitāḥ sarve bhavatā paripālitāḥ /",
    "XXratnml_u:644": " bhavaccintitamātre 'pi māhendravṛṣṭim ācaran // Rm_2.56{57} //",
    "XXratnml_u:645": " śītalā vāyavo vātās tat kathaṃ vaktum arhasi /",
    "XXratnml_u:646": " iti tair bhikṣubhiḥ pṛṣṭo bhagavāṃs tān abhāṣata // Rm_2.57{58} //",
    "XXratnml_u:647": " śṛṇudhvaṃ bhikṣavaḥ karmma yan mayā kṛta kṛtaṃ kathyate /",
    "XXratnml_u:648": " yan mayā prakṛtaṃ karma ko 'nyo bhuṃjyād dhi tatphalaṃ // Rm_2.58{59} //",
    "XXratnml_u:649": " yena yat prakṛtaṃ karma sa evādyād dhi tat phalaṃ /",
    "XXratnml_u:650": " abhuktaṃ kṣīyate karma naiva kvāpi kathaṃ cana // Rm_2.59{60} //",
    "XXratnml_u:651": " (Rm 24)",
    "XXratnml_u:652": " agnibhir dahyate naiva vāyubhir nāpi śuṣyate /",
    "XXratnml_u:653": " udakaiḥ klidyate nāpi bhūmiṣu // Rm_2.60{61} //",
    "XXratnml_u:654": " api tu pacyate skandhaṣaḍdhātvāyataneṣu hi /",
    "XXratnml_u:655": " anyathā cāpi karmāṇi na dadanti phalāni ca // Rm_2.61{62} //",
    "XXratnml_u:656": " yathaiva yat kṛtaṃ karma tathaiva tat phalaṃ mataṃ /",
    "XXratnml_u:657": " śubhakarma śubhaṃ dadyāt pāpakarmāśubhaṃ khalu // Rm_2.62{63} //",
    "XXratnml_u:658": " miśritam ubhayaṃ dadyād iti matvā śubhe caret /",
    "XXratnml_u:659": " na praṇaśyaṃti karmāṇi kalpakoṭiśatair api // Rm_2.63{64} //",
    "XXratnml_u:660": " sāmagrīṃ prāpya kālaṃ ca phalanti khalu dehināṃ /",
    "XXratnml_u:661": " yan mayā prakṛtaṃ pūrvaṃ tat phalaṃ prāpyate 'dhunā // Rm_2.64{65} //",
    "XXratnml_u:662": " kathyate tat purāvṛttaṃ sādhu śṛṇuta sādaraṃ /",
    "XXratnml_u:663": " puraikasamaye buddhaś caṃdano nāma dharmarāṭ // Rm_2.65{66} //",
    "XXratnml_u:664": " sarvajño 'rhañ jagannāthaḥ śāstā lokādhipeśvaraḥ /",
    "XXratnml_u:665": " vidyācaraṇasaṃpannaḥ sugato lokavij jinaḥ // Rm_2.66{67} //",
    "XXratnml_u:666": " tathāgato mahābhijñaḥ saṃbuddho 'bhūd vināyakaḥ /",
    "XXratnml_u:667": " tadaikasamaye tatra caṃdanaḥ sa munīśvaraḥ // Rm_2.67{38!} //",
    "XXratnml_u:668": " bhikṣubhiḥ saha saddharmmaṃ prakāśayan samaṃtataḥ /",
    "XXratnml_u:669": " hitāya sarvasatvānāṃ jānapadeṣu saṃcaran // Rm_2.68{69} //",
    "XXratnml_u:670": " anyatamāṃ purīṃ ramyāṃ rājadhānīm upāśrayat /",
    "XXratnml_u:671": " tatra satvahitārthena bodhicaryāṃ prakāśayan // Rm_2.69{70} //",
    "XXratnml_u:672": " śrāvakair bhikṣubhiḥ sārddhaṃ vijahāra jināśrame /",
    "XXratnml_u:673": " atha tadādhipo rājā śrutvā taṃ buddham āgataṃ // Rm_2.70{71} //",
    "XXratnml_u:674": " sa maṃtrijanapauraiś ca saha pratyudyayau mudā /",
    "XXratnml_u:675": " tatrāsau sahasopetya dṛṣṭvā taṃ sugataṃ muniṃ // Rm_2.71{72} //",
    "XXratnml_u:676": " kṛtāṃjalipuṭo natvā tasthāv ekāṃtike mudā /",
    "XXratnml_u:677": " athāsau bhagavān dṛṣṭvā taṃ nṛpaṃ samupasthitaṃ // Rm_2.72{73} //",
    "XXratnml_u:678": " ādimadhyāntakalyāṇaṃ dideśa dharmam uttamaṃ /",
    "XXratnml_u:679": " śṛṇu rājan bhave sāraṃ dharmaṃ nityam ataṃdritaṃ // Rm_2.73{74} //",
    "XXratnml_u:680": " dharmeṇa jāyate loko dharmeṇa svargam āruhet /",
    "XXratnml_u:681": " tasmād dharmaṃ puraskṛtya saṃpālayan prajā sadā // Rm_2.74{75} //",
    "XXratnml_u:682": " prajārakṣāvrataṃ dharmaṃ mūlaṃ rājñāṃ vidur budhāḥ /",
    "XXratnml_u:683": " prajārakṣāvrataṃ tyaktvā kim anyair bahubhir vrataiḥ // Rm_2.75{76} //",
    "XXratnml_u:684": " (Rm 25)",
    "XXratnml_u:685": " tena rājan tvayā dharme pālanīyāḥ prajāḥ śubhe /",
    "XXratnml_u:686": " tad daśākuśalebhyaś ca vinivārya tvayā sadā // Rm_2.76{77} //",
    "XXratnml_u:687": " yojanīyāḥ prajā dharme tatpuṇyais tvaṃ pramokṣyase /",
    "XXratnml_u:688": " ādau dāne prajān yojyāḥ saṃbodhipadakāraṇe // Rm_2.77{78} //",
    "XXratnml_u:689": " tatpuṇyaiḥ pracariṣyanti prajāḥ saṃvarddhitāḥ śubhe /",
    "XXratnml_u:690": " śubhakarmarate loke tatpuṇyaiḥ varddhyate nṛpaḥ // Rm_2.78{79} //",
    "XXratnml_u:691": " tasmād dānaṃ svayaṃ datvā prajā śīle niyojaya /",
    "XXratnml_u:692": " śīlena śuddhyate kāyaḥ śuddhakāyo bhavet sudhīḥ // Rm_2.79{80} //",
    "XXratnml_u:693": " subuddhiḥ kṣamayā sarvāc chatrūṃ jitvā virājate /",
    "XXratnml_u:694": " tato vīryyabalaiḥ sarvān satvān saukhye niyojayet // Rm_2.80{81} //",
    "XXratnml_u:695": " tataḥ kleśān vinirjitya dhyātvā bodhiṃ prasādhayet /",
    "XXratnml_u:696": " bodhipraṇidhicittena kṛtī prajñāṃ prasādhayet // Rm_2.81{82} //",
    "XXratnml_u:697": " tataḥ prājña upāyaiś ca jagad bodhau niyojayet /",
    "XXratnml_u:698": " tato mārān vinirjitya saṃbodhijñānam āpnuyāt // Rm_2.82{83} //",
    "XXratnml_u:699": " tatra prāpya rasābhijñā daśabhūmīśvaro bhavet /",
    "XXratnml_u:700": " tataḥ kṛtvā vaśe sarvāṃs traidhātukanivāśinaḥ // Rm_2.83{84} //",
    "XXratnml_u:701": " saṃsthāpya saugate dharme svayaṃ nirvṛtim ācaret // Rm_2.84{85} //",
    "XXratnml_u:702": " evaṃ jñātvā mahārāja nirvāṇagatisādhanaṃ /",
    "XXratnml_u:703": " yadi te nirvṛtau vāṃchā tadaitāsu samācara // Rm_2.85{86} //",
    "XXratnml_u:704": " tatas te maṃgalaṃ nityaṃ saṃvṛttisukham āpnuyāḥ /",
    "XXratnml_u:705": " kramāt pāramitāḥ pūryya nirvṛtiṃ samavāpnuyāḥ // Rm_2.86{87} //",
    "XXratnml_u:706": " nirvāṇaṃ paramaṃ jñānaṃ nirvāṇaṃ paramaṃ sukhaṃ /",
    "XXratnml_u:707": " nirvāṇaṃ paramaṃ puṇyaṃ nirvāṇaṃ paramāṃ gatiṃ // Rm_2.87{88} //",
    "XXratnml_u:708": " evaṃ hi sukṛtaṃ sarvaṃ jñātvā nirvāṇakāraṇaṃ /",
    "XXratnml_u:709": " tathā dharme svayaṃ sthitvā preraṇīyāḥ prajā api // Rm_2.88{89} //",
    "XXratnml_u:710": " evaṃ sa caṃdano buddho bodhayitvā ca taṃ nṛpaṃ /",
    "XXratnml_u:711": " bodhimārge pratisthāpya virarāma kṣaṇaṃ tataḥ // Rm_2.89{90} //",
    "XXratnml_u:712": " atha sa nṛpatī rājā śrutvā tad dharmam ādarāt /",
    "XXratnml_u:713": " pramoditaḥ samutthāya uttarāsaṃgam udvahan // Rm_2.90{91} //",
    "XXratnml_u:714": " jānubhyāṃ bhuvi saṃsthitvā kṛtāṃjalipuṭo nataḥ /",
    "XXratnml_u:715": " (Rm 26)",
    "XXratnml_u:716": " suprasannamukhaḥ pādau natvā taṃ prārthayan muniṃ // Rm_2.91{92} //",
    "XXratnml_u:717": " namas te bhagavan nātha bhavatāṃ śaraṇaṃ vraje /",
    "XXratnml_u:718": " saddharmam ādiśann atra vijayasva gaṇaiḥ saha // Rm_2.92{93} //",
    "XXratnml_u:719": " iti tena nṛpendreṇa prārthite sa munīśvaraḥ /",
    "XXratnml_u:720": " tatheti pratisaṃśrutya traimāsyam adhyavāsayat // Rm_2.93{94} //",
    "XXratnml_u:721": " tataḥ sāntaḥpurā rājā taṃ munīndraṃ sasāṃghikaṃ /",
    "XXratnml_u:722": " sadā satkārapūjāṅgair bhojyaiḥ prārāgayan mudā // Rm_2.94{95} //",
    "XXratnml_u:723": " tasmiṃś ca samaye tatra lokānācarakopitāḥ /",
    "XXratnml_u:724": " varṣādhidevatā meghāvṛṣṭiṃ na mumucur bhuvi // Rm_2.95{96} //",
    "XXratnml_u:725": " tatas tasyām anāvṛṣṭyāṃ taḍāgādi jalāśrayāḥ /",
    "XXratnml_u:726": " dine dine prahīnāṃbhaḥ paṃkaśeṣaviśoṣitāḥ // Rm_2.96{97} //",
    "XXratnml_u:727": " niḥpuṣpā niṣphalā vṛkṣāḥ śākhāpattraviśīrṇṇitāḥ // Rm_2.97{97!} //",
    "XXratnml_u:728": " sthāṇukalpā nirābhogyāḥ pakṣisaṃpātavarjitāḥ /",
    "XXratnml_u:729": " mahīśasyavipannāś ca bījāṃkulaviśoṣitāḥ // Rm_2.98{98} //",
    "XXratnml_u:730": " nistṛṇā prakhalībhūtā marukalpābhavat tadā /",
    "XXratnml_u:731": " annapānaviyogena mṛtā anekajantavaḥ // Rm_2.99{99} //",
    "XXratnml_u:732": " kṣutpipāsahatāḥ kecin nyaṣīdanta mṛtā iva /",
    "XXratnml_u:733": " kecid gehe viṣaṇṇāsyā mṛtyuśaṃkāviṣāditāḥ // Rm_2.100{100} //",
    "XXratnml_u:734": " parasparaṃ mukhaṃ dṛṣṭvā niḥśvasanto niṣedire /",
    "XXratnml_u:735": " kecin meghaṃ ca khe dṛṣṭvā prāyācanta divāniśaṃ // Rm_2.101{1} //",
    "XXratnml_u:736": " hā hatāsma iti proktvā kecit tasthur nirāśitāḥ /",
    "XXratnml_u:737": " evaṃ nānāprakāreṇa vilapanto vikheditāḥ // Rm_2.102{2} //",
    "XXratnml_u:738": " sarve 'pi paurikās tatra cikhedur mṛtyuśaṃkitāḥ /",
    "XXratnml_u:739": " tad dṛṣṭvā nṛpatiś cāpi mṛtyutrastānukaṃpitaḥ // Rm_2.103{3} //",
    "XXratnml_u:740": " maṃtriṇaḥ sacivān sarvān samāmaṃtryābravīd iti /",
    "XXratnml_u:741": " hā kaṣṭaṃ katham atraivaṃ durbhikṣaṃ varttate 'dhunā /",
    "XXratnml_u:742": " kiṃ karomi na manye 'haṃ vadadhvaṃ tat pratikriyāṃ // Rm_2.104{4} //",
    "XXratnml_u:743": " yena tadā mahāpāpadurbhikṣaṃ śāmyate drutaṃ /",
    "XXratnml_u:744": " tadupāyaṃ prakuryāma tat kurudhvaṃ yathāvidhiṃ // Rm_2.105{5} //",
    "XXratnml_u:745": " (Rm 27)",
    "XXratnml_u:746": " iti śrutvā nṛpājñāṃ te samaṃtrijanapaurikāḥ /",
    "XXratnml_u:747": " devatā vidhinārādhya tac chāntiṃ saṃyayācire // Rm_2.106{6} //",
    "XXratnml_u:748": " bho devatāḥ prasīdadhvaṃ namo vaḥ praṇatā vayaṃ /",
    "XXratnml_u:749": " aparādhaṃ yad asmāsu kṣantavyaṃ sarvathāpi tat // Rm_2.107{7} //",
    "XXratnml_u:750": " imaṃ durbhikṣanirvṛṣṭiṃ prāptaṃ śamayata drutaṃ /",
    "XXratnml_u:751": " suvṛṣṭiṃ kārayitvātra subhikṣaṃ kuruta dhruvaṃ // Rm_2.108{8} //",
    "XXratnml_u:752": " evaṃ kecid vidhātāraṃ kecid viṣṇuṃ janārdanaṃ /",
    "XXratnml_u:753": " kecic chivaṃ maheśānaṃ iṃdraṃ kecit surādhipaṃ // Rm_2.109{9} //",
    "XXratnml_u:754": " kecid grahādhipaṃ kecil lokapālān maharddhikān /",
    "XXratnml_u:755": " kecic ca mātṛkādevīṃ skaṃdavighneśabhairavān // Rm_2.110{10} //",
    "XXratnml_u:756": " mahākālagaṇāṃś cāpi kecin nāgāñ jalādhipān /",
    "XXratnml_u:757": " kecin meghān samālokya natvā vṛṣṭiṃ yayācire // Rm_2.111{11} //",
    "XXratnml_u:758": " evaṃ sarve 'pi lokāś ca svasveṣṭakuladevatāḥ /",
    "XXratnml_u:759": " vidhinārādhya saṃprārthya suvṛṣṭiṃ prayayācire // Rm_2.112{12} //",
    "XXratnml_u:760": " evaṃ taiḥ prārthyamānās tāḥ sarvāś ca devatā api /",
    "XXratnml_u:761": " tatra vṛṣṭiṃ samutsraṣṭuṃ naiva śekur vighātitāḥ // Rm_2.113{13} //",
    "XXratnml_u:762": " tataḥ sarve ca te lokā dṛṣṭvā tad vṛṣṭighātitāṃ /",
    "XXratnml_u:763": " hāhākāravirāvanto vicikhedur nirāśitāḥ // Rm_2.114{14} //",
    "XXratnml_u:764": " atha rājā sa tān dṛṣṭvā durbhikṣākṣobhitāśāyān /",
    "XXratnml_u:765": " tathā ca grahām ālokya visaṇṇāsyo vyacintayat // Rm_2.115{15} //",
    "XXratnml_u:766": " aho kaṣṭaṃ mahotpātaṃ mama rājye bhaviṣyati /",
    "XXratnml_u:767": " katham atra pratīkāraṃ tat praśāntyai kariṣyate // Rm_2.116{16} //",
    "XXratnml_u:768": " kiṃ mayā nṛpabhūtena yaśodharmavighātinā /",
    "XXratnml_u:769": " na śakyaṃte prajā yena rakṣitum ītipīḍite /",
    "XXratnml_u:770": " dhig māṃ nṛpādhamībhūtaṃ kiṃ pāpaṃ prakṛtaṃ mayā /",
    "XXratnml_u:771": " yena yasya prajā eva kṣutpipāsahatā mṛtāḥ /",
    "XXratnml_u:772": " kim eva mama rājye na bhogyaiś cāpi dhanair api /",
    "XXratnml_u:773": " kiṃ tena jīvitenāpi yaśodharmavināśinā // Rm_2.117{18} //",
    "XXratnml_u:774": " yena rājñā na rakṣyante prajāḥ svaviṣayāśritāḥ /",
    "XXratnml_u:775": " sa kiṃ rājā baliṣṭho 'pi kṛtānta iva manyate // Rm_2.118{19} //",
    "XXratnml_u:776": " (Rm 28)",
    "XXratnml_u:777": " yaś ca rājā svabhogyārthaṃ kevalaṃ daṇḍam āharan /",
    "XXratnml_u:778": " na vipatsu prajāḥ pāti sa kiṃ rājāpi cauravat // Rm_2.119{20} //",
    "XXratnml_u:779": " yeṣām eva hitārthāya yaś ca rājābhiṣicyate /",
    "XXratnml_u:780": " sa teṣāṃ na hitaṃ kuryyāt sa kiṃ rājā kṛtārthahā // Rm_2.120{21} //",
    "XXratnml_u:781": " dhik pravādahataḥ so 'tra yaśodharmasukhārthahā /",
    "XXratnml_u:782": " svayaṃ naṣṭaḥ parān hatvā narakeṣu vrajed dhruvaṃ // Rm_2.121{21!} //",
    "XXratnml_u:783": " kiṃ cāham api mānuṣyaḥ samāna iṃdriyair api /",
    "XXratnml_u:784": " yato me kriyate sarvaiḥ sevo nityaṃ samāhitaiḥ // Rm_2.122{22} //",
    "XXratnml_u:785": " yadi na kriyate rakṣā mayāpy eṣāṃ vipatsv api /",
    "XXratnml_u:786": " katham etadṛśair muktaḥ kadā yāsyāmi sadgatiṃ // Rm_2.123{23} //",
    "XXratnml_u:787": " sarvadaitadṛṇair baddhaḥ sarvathā pratibaṃdhitaḥ /",
    "XXratnml_u:788": " karmabhiḥ preryyamāṇo 'haṃ yāsyāmi narakān dhruvaṃ // Rm_2.124{24} //",
    "XXratnml_u:789": " tadāhaṃ kiṃ kariṣyāmi yamadūtair adhiṣṭhite /",
    "XXratnml_u:790": " dṛṣṭvā tāṃ bhīṣaṇāṃ krūrān patiṣyāmi vimohitaḥ // Rm_2.125{25} //",
    "XXratnml_u:791": " tadā tatra na vidyeta kaścit trātā dayānvitaḥ /",
    "XXratnml_u:792": " dharma eva tadā rakṣet tad dharmaṃ sādhayec chubhaṃ // Rm_2.126{26} //",
    "XXratnml_u:793": " dharmāś ca bahudhā proktās teṣāṃ prāhur munīśvarāḥ /",
    "XXratnml_u:794": " ādimadhyāntakalyāṇaṃ saugataṃ dharmam uttamaṃ // Rm_2.127{27} //",
    "XXratnml_u:795": " yenaiva śubhatāṃ kṛtvā sarvatra bhuvaneṣv api /",
    "XXratnml_u:796": " sarvasatvāś ca pālyante sarvadeha paratra ca // Rm_2.128{28} //",
    "XXratnml_u:797": " tathātrāpi śubhaṃ kartuṃ saṃbuddhaṃ śaraṇaṃ vrajan /",
    "XXratnml_u:798": " saddharmaṃ samavāptuṃ ca sevitavyaṃ sasāṃghike // Rm_2.129{29} //",
    "XXratnml_u:799": " tenātra sahasā kṛtvā puṣkaraṇīmanoramāṃ /",
    "XXratnml_u:800": " saṃbuddhasugataṃ tatra snāpayitvā sasāṃghikaṃ // Rm_2.130{30} //",
    "XXratnml_u:801": " mahatsatkārapūjābhir bhojanaiś ca pratoṣayan /",
    "XXratnml_u:802": " tatas taṃ sugataṃ natvā tad durbhikṣaṃ praśāṃtaye // Rm_2.131{31} //",
    "XXratnml_u:803": " suvṛṣṭicāraṇe loke prārthayiṣyāmi sādaraṃ /",
    "XXratnml_u:804": " tadā sa bhagavān atra suvṛṣṭiṃ cārayed dhruvaṃ // Rm_2.132{32} //",
    "XXratnml_u:805": " sarvatra śubhatāṃ kṛtvā subhikṣaṃ kārayet sadā /",
    "XXratnml_u:806": " tato 'tra sarvadāpy evaṃ durbhikṣaṃ na kadā cana // Rm_2.133{33} //",
    "XXratnml_u:807": " subhikṣaṃ sarvato bhadraṃ bhaven nūnaṃ samaṃtataḥ /",
    "XXratnml_u:808": " (Rm 29)",
    "XXratnml_u:809": " iti dhyātvā viniścitya manasā sa narādhipaḥ // Rm_2.134{34} //",
    "XXratnml_u:810": " sahasā sacivān sarvān samāmaṃtryābravīt tathā /",
    "XXratnml_u:811": " śṛṇudhvaṃ maṃtriṇo yan me manasā saṃviciṃtitaṃ // Rm_2.135{35} //",
    "XXratnml_u:812": " tad anumodya yuṣmābhiḥ prakarttavyaṃ samāhitaiḥ /",
    "XXratnml_u:813": " yad adya jāyate 'vṛṣṭiṃ durbhikṣaṃ copavarttate // Rm_2.136{36} //",
    "XXratnml_u:814": " tad asmatpāpato nūnaṃ tat pāpaparihāṇaye /",
    "XXratnml_u:815": " saṃbuddhaśaraṇaṃ kṛtvā saddharmasamavāptaye // Rm_2.137{37} //",
    "XXratnml_u:816": " sasaṃghaṃ sevituṃ nityam iche tad anumodyatāṃ /",
    "XXratnml_u:817": " sa eva bhagavān nāthaḥ kṛtvātra śubhatāṃ sadā // Rm_2.138{38} //",
    "XXratnml_u:818": " suvṛṣṭiṃ cārayitvā ca subhikṣaṃ kārayed dhruvaṃ /",
    "XXratnml_u:819": " tato 'smākaṃ tadāpy atra maṃgalaṃ syāt samaṃtataḥ // Rm_2.139{39} //",
    "XXratnml_u:820": " sadā saddharmam ādhāya saukhyaṃ bhuktvā bhajemahi /",
    "XXratnml_u:821": " dharmeṇa śubhatā nityaṃ dharmeṇa jīyate vipat // Rm_2.140{40} //",
    "XXratnml_u:822": " dharmeṇa pālyate sarvaṃ dharmeṇa sadgatiṃ vrajet /",
    "XXratnml_u:823": " dharmaṃ tu saugataṃ bhadraṃ sarve prāhur munīśvarāḥ // Rm_2.141{41} //",
    "XXratnml_u:824": " saddharmaṃ samavāptuṃ taṃ saṃbuddhaṃ bhajatādarāt /",
    "XXratnml_u:825": " buddha eva jagadbaṃdhuḥ sarvasatvahitaṃkaraḥ // Rm_2.142{42} //",
    "XXratnml_u:826": " buddha eva jaganmitraṃ sarvasatvasukhapradaḥ /",
    "XXratnml_u:827": " buddha eva jagattrātā sarvasatvānukaṃpakaḥ // Rm_2.143{43} //",
    "XXratnml_u:828": " buddha eva jagadbhartā dharmārthasukhasaṃpradaḥ /",
    "XXratnml_u:829": " buddha eva jagacchāstā sarvasattvānubodhakaḥ /",
    "XXratnml_u:830": " buddha eva jagannātho bodhisaṃbhārapūrakaḥ /",
    "XXratnml_u:831": " buddha eva jagatsvāmī saṃbodhimārgadeśakaḥ /",
    "XXratnml_u:832": " buddha eva mahāvīraḥ sarvamāraprabhaṃjakaḥ // Rm_2.144{44} //",
    "XXratnml_u:833": " buddha eva mahāsatvaḥ ṣaḍabhijño jagatprabhuḥ /",
    "XXratnml_u:834": " buddha eva trilokeṣu dharmarūjā munīśvaraḥ /",
    "XXratnml_u:835": " yenaiva trijagallokaṃ pālitaṃ putravat sadā // Rm_2.145{47!} //",
    "XXratnml_u:836": " sa eva bhagavān buddhaḥ sevanīyaḥ śubhārthibhiḥ /",
    "XXratnml_u:837": " yenaivaṃ triṣu lokeṣu sarvalokādhipeśvaraḥ // Rm_2.146{48} //",
    "XXratnml_u:838": " rājate jayate tena siddho 'yaṃ dharmmarāj jinaḥ /",
    "XXratnml_u:839": " yathā ca triṣu lokeṣu bodhicaryāḥ prakāśayan /",
    "XXratnml_u:840": " (Rm 30)",
    "XXratnml_u:841": " karoti bhadratāṃ nityaṃ tathātrāpi kariṣyati // Rm_2.147{19} //",
    "XXratnml_u:842": " saṃsthāpayati saddharme yathā traidhātuvāsinaḥ /",
    "XXratnml_u:843": " satvān prabodhayann asmān niveśayet tathā khalu // Rm_2.148{20} //",
    "XXratnml_u:844": " tataḥ sarve vayaṃ dhṛtvā saddharmaṃ śubhadaṃ śivaṃ /",
    "XXratnml_u:845": " yaśopuṇyasukhaṃ bhuktvā yāsyāmo 'nte sukhāvatīṃ // Rm_2.149{21} //",
    "XXratnml_u:846": " iti matvā tathāsmābhiś candano 'yaṃ jineśvaraḥ /",
    "XXratnml_u:847": " mahatsatkārapūjābhiḥ sevitavyo mudā sadā // Rm_2.150{22} //",
    "XXratnml_u:848": " iti saṃbhāṣya taiḥ sarvais tathety abhyanumoditaiḥ /",
    "XXratnml_u:849": " maṃtribhiḥ saha rājā sa prayayau taj jināśramaṃ // Rm_2.151{23} //",
    "XXratnml_u:850": " tatra prāptaḥ praviṣṭaś ca dṛṣṭvā taṃ caṃdanaṃ muniṃ /",
    "XXratnml_u:851": " kṛtāṃjalipuṭo natvā cakāra prārthanām iti // Rm_2.152{24} //",
    "XXratnml_u:852": " namas te bhagavac chāstaḥ vayaṃ te śaraṇaṃ gatāḥ /",
    "XXratnml_u:853": " tat prasanno bhavāsmākaṃ kṣantavyā cāparādhatā // Rm_2.153{24} //",
    "XXratnml_u:854": " yad avṛṣṭiḥ pravṛttātra tad asmatpāpataḥ khalu /",
    "XXratnml_u:855": " tatpāpaparihāṇāya saddharmaṃ deṣṭum arhasi // Rm_2.154{26} //",
    "XXratnml_u:856": " tad bhavantaṃ vayaṃ sarve snāpayitvā sasāṃghikān /",
    "XXratnml_u:857": " yathāśakty upacāraiś ca samichāmo 'rcituṃ pure // Rm_2.155{27} //",
    "XXratnml_u:858": " tat prasīda munīndro 'si yathāsmākaṃ hitaṃ bhavet /",
    "XXratnml_u:859": " tathāsmatpuram āgatvā śubhaṃ kartuṃ samarhasi // Rm_2.156{28} //",
    "XXratnml_u:860": " iti tenārthitaṃ rājñā śrutvā sa caṃdano muniḥ /",
    "XXratnml_u:861": " tūṣṇībhūtvā tathety evaṃ adhyuvāsa sa sāṃghikaḥ // Rm_2.157{29} //",
    "XXratnml_u:862": " tataḥ sa nṛpatir jñātvā tad adhivāsitaṃ muneḥ /",
    "XXratnml_u:863": " pādau natvā punar dṛṣṭvā sahasā svaṃ puraṃ yayau // Rm_2.158{60!} //",
    "XXratnml_u:864": " tataḥ pure ca mārgeṣu śodhayitvā samaṃtataḥ /",
    "XXratnml_u:865": " sugaṃdhijalasaṃsiktam akārayan mahītalaṃ // Rm_2.159{61} //",
    "XXratnml_u:866": " tataḥ puṣpāvakīrṇṇaṃ ca kārayitvā samaṃtataḥ /",
    "XXratnml_u:867": " dhvajacchatravitānaiś ca tatpuraṃ paryyabhūṣayat // Rm_2.160{62} //",
    "XXratnml_u:868": " tatas tan nagare madhye kārayitvā saro varaṃ /",
    "XXratnml_u:869": " tad gaṃdhodakasaṃpūrṇam akārayat praśobhitaṃ // Rm_2.161{63} //",
    "XXratnml_u:870": " tatra puṣpābhiḥ saṃyuktaṃ kṛtvā tīre samaṃtataḥ /",
    "XXratnml_u:871": " chatradhvajapatākāni vitatya paryyamaṇḍayat // Rm_2.162{64} //",
    "XXratnml_u:872": " (Rm 31)",
    "XXratnml_u:873": " āsanāni ca prajñapya sasaṃghasya kramān muneḥ /",
    "XXratnml_u:874": " svarṇakuṃbhāṃś ca saṃsthāpya śucigaṃdhāmbupūritān // Rm_2.163{65} //",
    "XXratnml_u:875": " tato pūjopacārāṃ bhojyopakaraṇāni ca /",
    "XXratnml_u:876": " sādhayitvopasaṃsthāpya saṃgītisahitāni ca // Rm_2.164{66} //",
    "XXratnml_u:877": " tato rājā sa sāmātyaiḥ paurikaiś ca samanvitaḥ /",
    "XXratnml_u:878": " taṃ buddhaṃ puram ānetuṃ jināśramam agān mudā // Rm_2.165{67} //",
    "XXratnml_u:879": " tatra sa sahasā prāpto dṛṣṭvā taṃ candanaṃ muniṃ /",
    "XXratnml_u:880": " kṛtāṃjalipuṭo natvā gamanaṃ prārthayad iti // Rm_2.166{68} //",
    "XXratnml_u:881": " sarvajña bhagavaṃ gantuṃ samayo varttate 'dhunā /",
    "XXratnml_u:882": " sarvaṃ ca sādhitaṃ siddhaṃ tadāśv āgantum arhasi // Rm_2.167{69} //",
    "XXratnml_u:883": " evaṃ tenārthite rājñā sa saṃbuddhaḥ sasāṃghikaḥ /",
    "XXratnml_u:884": " pātracīvaram ādāya prāgāt tatpurasaṃmukhaḥ // Rm_2.168{70} //",
    "XXratnml_u:885": " yadāsau bhagavān buddhāḥ prātihāryyaṃ pradarśayan /",
    "XXratnml_u:886": " lokān bhāsāvasaṃbhāsya prācaran prāptagopuraṃ // Rm_2.169{71} //",
    "XXratnml_u:887": " tadākampad rasā sābdhir vavau vāyuḥ sumaṃgalaṃ /",
    "XXratnml_u:888": " kṣutpipāsā hatā ye ca te sarve paritṛptitāḥ // Rm_2.170{72} //",
    "XXratnml_u:889": " ye ca hīnendriyāḥ satvās te ca pūrṇendriyā babhuḥ /",
    "XXratnml_u:890": " nirdhanā dhanināś cāsan rogino nirujo 'bhavan // Rm_2.171{73} //",
    "XXratnml_u:891": " baṃdhanasthā vimuktāś ca duḥkhitāḥ sukhino 'bhavan /",
    "XXratnml_u:892": " unmattāḥ susmṛtiṃ prāptā nagnā āsan suvastrikāḥ // Rm_2.172{74} //",
    "XXratnml_u:893": " gurviṇyā yāś ca tāḥ sarvāḥ pramadāḥ sukhasūtikāḥ /",
    "XXratnml_u:894": " ciravairānusaṃbaddhā maitrībhūtāḥ samācaran // Rm_2.173{75} //",
    "XXratnml_u:895": " ye ca pāparatāḥ satvā daśākuśalacārikāḥ /",
    "XXratnml_u:896": " te sarve parisaṃtṛptāḥ puṇyakāmāḥ pracerire // Rm_2.174{76} //",
    "XXratnml_u:897": " evam anye ca ye tatra pāpakā upasargikāḥ /",
    "XXratnml_u:898": " te sarve vilayaṃ yātāḥ te sarve saṃśubhāṅkitāḥ // Rm_2.175{77} //",
    "XXratnml_u:899": " evaṃ sarvaprakāreṇa hatvā sarvam amaṅgalaṃ /",
    "XXratnml_u:900": " kṛtvā bhadraṃ ca sarvatra sasaṃghaḥ sa pure 'viśat // Rm_2.176{78} //",
    "XXratnml_u:901": " kramāt pradakṣiṇenaivaṃ pracaritvā mahotsavaiḥ // Rm_2.177{79} //",
    "XXratnml_u:902": " (Rm 32)",
    "XXratnml_u:903": " vaṃdyamānas tu taiḥ sarvaiḥ sadevāsuramānavaiḥ // Rm_2.178{80} //",
    "XXratnml_u:904": " taṃ nṛpaṃ purataḥ kṛtvā rājamārgam upāsaran /",
    "XXratnml_u:905": " tat sarovarasaṃprāpto dṛṣṭvā tīre samāśrayat // Rm_2.179{81} //",
    "XXratnml_u:906": " tataḥ sa bhagavān buddho yathā prajñapta āsane /",
    "XXratnml_u:907": " ekacīvarakas tasthau snātuṃ tatra sarovare // Rm_2.180{82} //",
    "XXratnml_u:908": " tato nṛpādayaḥ sarve lokās taṃ caṃdanaṃ muniṃ /",
    "XXratnml_u:909": " sasaṃghaṃ snāpayām āsuḥ svarṇakumbhāmbubhiḥ kramāt // Rm_2.181{83} //",
    "XXratnml_u:910": " kṛtvā snānaṃ tato 'nyatra yathāprajñapta āsane /",
    "XXratnml_u:911": " sasaṃgho bhagavān tasthau svaprabhāvaṃ pradarśayan // Rm_2.182{84} //",
    "XXratnml_u:912": " atha rājā sa taṃ buddhaṃ samāsīnaṃ sasāṃghikaṃ /",
    "XXratnml_u:913": " cīvaraprāvṛtaṃ kṛtvā pūjāṅgaiḥ samapūjayat // Rm_2.183{85} //",
    "XXratnml_u:914": " tataś ca bhojanaiḥ śuddhaiḥ praṇītair vyañjanair api /",
    "XXratnml_u:915": " paṃcāmṛtaiś ca pānaiś ca sutṛptiṃ samatoṣayat // Rm_2.184{86} //",
    "XXratnml_u:916": " tataś ca bhojanāṃte saṃśodhayitvā mukhādikaṃ /",
    "XXratnml_u:917": " nīcāsane samāsīnaḥ kṛtāṃjalipuṭo nṛpaḥ // Rm_2.185{87} //",
    "XXratnml_u:918": " suprasannamukhāmbhojaḥ sa maṃtrījanapaurikaiḥ /",
    "XXratnml_u:919": " natvā kṣamāpayitvā taṃ sasaṃghaṃ prārthayat tathā // Rm_2.186{88} //",
    "XXratnml_u:920": " sarvajña bhagavan nātha kṣamasva no 'parādhatāṃ /",
    "XXratnml_u:921": " prasīda sarvathā rakṣa dṛṣṭvāsmān pāpacāriṇaḥ // Rm_2.187{89} //",
    "XXratnml_u:922": " tad durbhikṣavināśāya suvṛṣṭiṃ cāraya drutaṃ /",
    "XXratnml_u:923": " sarvasatvahitārthāya saddharmaṃ ca samādiśa // Rm_2.188{90} //",
    "XXratnml_u:924": " ity evaṃ prārthite tena rājñā lokahitārthinā /",
    "XXratnml_u:925": " saṃbuddho bhagavāṃś caivaṃ svāśīrvacanam abravīt // Rm_2.189{91} //",
    "XXratnml_u:926": " ārogyam astu te rājan sarvatrāpi ca maṃgalaṃ /",
    "XXratnml_u:927": " subhikṣaṃ sarvadāpy atra nirvighnaṃ bodhim āpnuhi // Rm_2.190{92} //",
    "XXratnml_u:928": " iti svāśīrvaco datvā saṃbuddhaḥ sa sasāṃghikaḥ /",
    "XXratnml_u:929": " tataś ca svāśramaṃ prāgāt sa nṛpajanam anvitaḥ // Rm_2.191{93} //",
    "XXratnml_u:930": " evam asya munīndrasya traimāsyaṃ ca niraṃtaraṃ /",
    "XXratnml_u:931": " tenākāri nṛpendreṇa sevā satkārapūjanaiḥ // Rm_2.192{94} //",
    "XXratnml_u:932": " tataḥ śakro mahendro 'sau dṛṣṭvā tat sugatārcitāṃ /",
    "XXratnml_u:933": " tad durbhikṣapraśāṃtyarthaṃ suvṛṣṭiṃ samacārayat // Rm_2.193{95} //",
    "XXratnml_u:934": " (Rm 33)",
    "XXratnml_u:935": " tato jalāśrayāny ambupūritāni samaṃtataḥ /",
    "XXratnml_u:936": " padmotpalādipuṣpaiś ca channāni rurucus tadā // Rm_2.194{96} //",
    "XXratnml_u:937": " tṛṇair navāṅkurodbhūtaṃ sādvalaiś ca prarūḍhitaiḥ /",
    "XXratnml_u:938": " pratichannā haridvastraiḥ prāvṛtaiva rarāja bhūḥ // Rm_2.195{97} //",
    "XXratnml_u:939": " vṛkṣāś cāpi haritpatraiḥ samāchannāḥ praśobhitāḥ /",
    "XXratnml_u:940": " puṣpaiḥ prasphullitair amyaiḥ phalaiś ca saṃcakāsire // Rm_2.196{98} //",
    "XXratnml_u:941": " kramāc caivaṃ prarūḍhāni śasyāni varddhitāni ca /",
    "XXratnml_u:942": " pariniṣpannasiddhāni pravipecuḥ samaṃtataḥ /",
    "XXratnml_u:943": " tataḥ sarve janāś caivaṃ saṃprayātāṃ subhikṣatāṃ /",
    "XXratnml_u:944": " dṛṣṭvānaṃdaṃ samuccāryya pracerire praharṣitāḥ // Rm_2.197{99} //",
    "XXratnml_u:945": " atha rājā sa tān sarvān mahāharṣapramoditān /",
    "XXratnml_u:946": " dṛṣṭvā bhūyaḥ samāmaṃtrya vabhāṣa saṃprabodhayan // Rm_2.198{100} //",
    "XXratnml_u:947": " bhavanto dṛśyatām asya saṃbuddhasyānubhāvatā /",
    "XXratnml_u:948": " yasya puṇyānubhāvena prajātaiva subhikṣatā // Rm_2.199{1} //",
    "XXratnml_u:949": " tasmān nityaṃ tathaivāsya saṃbuddhasya jagatprabhoḥ /",
    "XXratnml_u:950": " mahatsatkārapūjābhiḥ karttavyaṃ bhajanaṃ sadā // Rm_2.200{2} //",
    "XXratnml_u:951": " evaṃ yadi sadā cāsya saṃbuddhasya jagatprabhoḥ /",
    "XXratnml_u:952": " pūjābhiḥ satkariṣyanti sadātra maṃgalaṃ bhavet // Rm_2.201{3} //",
    "XXratnml_u:953": " tasmād asya munīndrasya nakhakeśavidarbhitaḥ /",
    "XXratnml_u:954": " gandhastūpaḥ pratisthāpya sevitavyaḥ sadārcanaiḥ // Rm_2.202{4} //",
    "XXratnml_u:955": " iti saṃbhāṣya rājāsau tais tathety anumoditaiḥ /",
    "XXratnml_u:956": " saha bauddhāśramaṃ gatvā natvā taṃ prārthayan muniṃ // Rm_2.203{5} //",
    "XXratnml_u:957": " namas te bhagavaṃ chāstar vayaṃ te śaraṇasthitāḥ /",
    "XXratnml_u:958": " sadā caivaṃ kariṣyāmo bhavatsevām upāsthitāḥ // Rm_2.204{6} //",
    "XXratnml_u:959": " tat prasīda sadā pātra vihṛtya dharmam ādiśan /",
    "XXratnml_u:960": " vijayasva na cānyatra mā vraja no 'nukaṃpayā // Rm_2.205{7} //",
    "XXratnml_u:961": " tenaivaṃ prārthite rājñā bhagavāṃś ca sa caṃdanaḥ /",
    "XXratnml_u:962": " (Rm 34)",
    "XXratnml_u:963": " taṃ nṛpaṃ sajanaṃ dṛṣṭvā prasannāsyo 'bravīt tathā // Rm_2.206{8} //",
    "XXratnml_u:964": " naiva rājan mayā bodhir ekasyārthe prasādhitā /",
    "XXratnml_u:965": " api ca sarvasatvānāṃ hitārthe hy anukaṃpinā // Rm_2.207{9} //",
    "XXratnml_u:966": " tasmād atra sadā naiva sthāsyāmy ahaṃ sasāṃghikaḥ /",
    "XXratnml_u:967": " sarvatrāpi careyāhaṃ saddharmaṃ saṃprakāśituṃ // Rm_2.208{10} //",
    "XXratnml_u:968": " yadi me śraddhayā nityaṃ sevāṃ kartuṃ samichatha /",
    "XXratnml_u:969": " keśastūpaṃ pratisthāpya sevyata sarvadārcanaiḥ // Rm_2.209{11} //",
    "XXratnml_u:970": " tatas te 'tra sadā rājye subhikṣaṃ maṃgalaṃ bhavet /",
    "XXratnml_u:971": " durbhikṣatā ca kutrāpi nākramiṣyati kadā cana // Rm_2.210{12} //",
    "XXratnml_u:972": " iti matvā tvayā gatvā triratnaśaraṇaṃ svayaṃ /",
    "XXratnml_u:973": " sarvasatvāś ca saddharme preraṇīyāḥ prayatnataḥ // Rm_2.211{13} //",
    "XXratnml_u:974": " ity ādiśya munīṃdro 'sau chitvā svān nakharāṃs tathā /",
    "XXratnml_u:975": " keśāṃś cāpy avatāryyaivaṃ tasmai rājñe svayaṃ dadau // Rm_2.212{14} //",
    "XXratnml_u:976": " tato rājā sa taṃ buddhaṃ natvā keśāṃ nakhāṃś ca tān /",
    "XXratnml_u:977": " samādāya praharṣeṇa pratyāyayau svam ālayaṃ // Rm_2.213{15} //",
    "XXratnml_u:978": " tatra prāptaḥ pure madhye puṣkariṇyās taṭāntike /",
    "XXratnml_u:979": " tat keśanakharān ropya gaṃdhastūpam akārayat // Rm_2.214{16} //",
    "XXratnml_u:980": " tasmiṃ siddhe pratisthāpya vidhinā ca mahotsavaiḥ /",
    "XXratnml_u:981": " nityaṃ satkārapūjābhiḥ sevāṃ cakre prasannadhīḥ // Rm_2.215{17} //",
    "XXratnml_u:982": " etat puṇyānubhāvena loke 'ṃdhe 'pariṇāyake /",
    "XXratnml_u:983": " jagalloke hitaṃ kartuṃ bhaveyaṃ sugatas tathā // Rm_2.216{18} //",
    "XXratnml_u:984": " iti dhṛtvā pracitte 'sau praṇidhānaṃ narādhipaḥ /",
    "XXratnml_u:985": " gaṃdhajalaiś ca taṃ stūpaṃ snāpayitvā sadārcayat // Rm_2.217{19} //",
    "XXratnml_u:986": " pratisthāpya mahaṃ cāpi gatvā ca śaraṇe mudā /",
    "XXratnml_u:987": " aṣṭāṃgaiś ca praṇatvaivaṃ mahotsāhair asevayat // Rm_2.218{20} //",
    "XXratnml_u:988": " tathā sarve janāś cāpi śraddhayā taṃ prabhejire /",
    "XXratnml_u:989": " ye gatāḥ śaraṇaṃ tatra te sarve nirvṛtiṃ yayuḥ // Rm_2.219{21} //",
    "XXratnml_u:990": " aham evāvasiṣṭaḥ sa teṣāṃ yo 'bhūn narādhipaḥ /",
    "XXratnml_u:991": " saṃbodhipraṇidhiṃ dhṛtvā naivaṃ nirvāṇam āyayau // Rm_2.220{22} //",
    "XXratnml_u:992": " (Rm 35)",
    "XXratnml_u:993": " etat puṇyānubhāvaiś ca suvṛṣṭiḥ saṃpracāritā /",
    "XXratnml_u:994": " sarvadāpy abhavat tatra subhikṣaṃ nirupadravaṃ // Rm_2.221{23} //",
    "XXratnml_u:995": " etad dharmānubhāvaiś ca sarvatra sāṃprataṃ labhe /",
    "XXratnml_u:996": " pūjāsatkāramānyāni yaśodharmasukhāni ca // Rm_2.222{24} //",
    "XXratnml_u:997": " yatra yatra pragachāmi tatra tatra samaṃtataḥ /",
    "XXratnml_u:998": " itthaṃ satkārapūjābhir mānito 'haṃ sasāṃghikaḥ // Rm_2.223{25} //",
    "XXratnml_u:999": " tac chāstāraṃ samārādhya yaśodharmasukhepsubhiḥ /",
    "XXratnml_u:1000": " śubheṣu sarvadā nityaṃ caritavyaṃ prayatnataḥ // Rm_2.224{26} //",
    "XXratnml_u:1001": " śubhena sukhatā nityaṃ bhavel loke samaṃtataḥ /",
    "XXratnml_u:1002": " pāpena duḥkhatā caivaṃ miśritenāpi miśritā // Rm_2.225{27} //",
    "XXratnml_u:1003": " tasmāt pāpaṃ viramyaivaṃ miśritāni vihāya ca /",
    "XXratnml_u:1004": " śubheṣv eva prayatnena caritavyaṃ sukhārthibhiḥ // Rm_2.226{28} //",
    "XXratnml_u:1005": " ity ādiṣṭaṃ munīndreṇa sarve te sāṃghikās tathā /",
    "XXratnml_u:1006": " śrutvā pramenire satyaṃ karmabhāvaṃ bhavālaye // Rm_2.227{29} //",
    "XXratnml_u:1007": " pāpebhyo viratā nityaṃ miśritebhyo 'pi te sadā /",
    "XXratnml_u:1008": " sadā śubheṣu niratāḥ sarve saṃcerire samāhitāḥ // Rm_2.228{30} //",
    "XXratnml_u:1009": " evaṃ rājaṃs tvayā nityaṃ pāpāc ca miśritād api /",
    "XXratnml_u:1010": " viramya sarvathā dharme caritavyaṃ sukhāptaye // Rm_2.229{31} //",
    "XXratnml_u:1011": " prajāś cāpi vinirvāryya sarvathā pāpacāraṇāt /",
    "XXratnml_u:1012": " śrāvayitvā ca saddharmaṃ yojanīyāḥ śubhe sadā // Rm_2.230{32} //",
    "XXratnml_u:1013": " tathā te sarvadā nityaṃ sarvatra viṣayeṣv api /",
    "XXratnml_u:1014": " suvṛṣṭiḥ pracarec caivaṃ maṃgalaṃ nirupadravaṃ // Rm_2.231{23!} //",
    "XXratnml_u:1015": " iti tena samādiṣṭaṃ upaguptena śāsinā /",
    "XXratnml_u:1016": " śrutvāśoko nṛpo 'stv evam ity anandat sapārṣadaḥ // Rm_2.232{24} //",
    "XXratnml_u:1017": " snātāvadānaṃ tad idaṃ niśamya ye śrāvayanti pratibodhya lokān /",
    "XXratnml_u:1018": " te pāpanirmuktaviśuddhadehāḥ prayānti nūnaṃ sugatālayeṣu // Rm_2.233{25}",
    "XXratnml_u:1019": " ++ iti ratnāvadānamālāyāṃ snātāvadānaṃ samāptam ++",
    "XXratnml_u:1020": " (Rm 36)",
    "XXratnml_u:1021": " III Cakrāvadāna athāśoko narendro 'sau bhūyo natvā kṛtāṃjaliḥ /",
    "XXratnml_u:1022": " upaguptaṃ guruṃ prāha śrotum anyat subhāṣitaṃ // Rm_3.1{1} //",
    "XXratnml_u:1023": " bhadanta śrotum ichāmi bhūyo 'py anyat subhāṣitaṃ /",
    "XXratnml_u:1024": " yathā te guruṇā khyātaṃ tathā me vaktum arhasi // Rm_3.2{2} //",
    "XXratnml_u:1025": " iti tenārthite rājñā bhūyo 'py asau jināṃśajaḥ /",
    "XXratnml_u:1026": " upagupto yatir bhikṣus taṃ nṛpam evaṃ abravīt // Rm_3.3{3} //",
    "XXratnml_u:1027": " yathā me guruṇādiṣṭaṃ vakṣye 'haṃ te subhāṣitaṃ /",
    "XXratnml_u:1028": " sādhu cittaṃ samādhāya śṛṇu rājan samāhitaḥ // Rm_3.4{4} //",
    "XXratnml_u:1029": " yaḥ purāsīn mahābuddhaḥ sarvajñaḥ śrīghano jinaḥ /",
    "XXratnml_u:1030": " sarvavidyākalābhijño dharmarājas tathāgataḥ // Rm_3.5{5} //",
    "XXratnml_u:1031": " śāstārhan sugato nāthas traidhātukavināyakaḥ /",
    "XXratnml_u:1032": " sa śākyādhipatir loke hitāya ca samaṃtataḥ // Rm_3.6{6} //",
    "XXratnml_u:1033": " saddharmadeśanāṃ kṛtvā bodhimārgaṃ prakāśayan /",
    "XXratnml_u:1034": " bhikṣuśrāvakasaṃghaiś ca bodhisatvaiś ca sāṃghikaiḥ // Rm_3.7{7} //",
    "XXratnml_u:1035": " upāsikāgaṇaiś caivam upāsakagaṇaṃ saha /",
    "XXratnml_u:1036": " rājagṛham upāśritya veṇuvane jināśrame // Rm_3.8{8} //",
    "XXratnml_u:1037": " kalaṃdake nivāpākhye mahodyāne samāśritaḥ /",
    "XXratnml_u:1038": " ādimadhyāṃtakatyāṇaṃ dideśa dharmam uttamaṃ // Rm_3.9{9} //",
    "XXratnml_u:1039": " tad dharmadeśanāṃ śrotuṃ devāsuramanuṣyakāḥ /",
    "XXratnml_u:1040": " yakṣakinnaragaṃdharvāḥ siddhavidyādharādayaḥ // Rm_3.10{10} //",
    "XXratnml_u:1041": " garuḍā nāgarājāś ca mahāharṣasamanvitāḥ /",
    "XXratnml_u:1042": " brāhmaṇā kṣatriyāś caiva rājāno rājaputrakāḥ // Rm_3.11{11} //",
    "XXratnml_u:1043": " vaiśyāś ca śreṣṭhinaḥ śūdrā maṃtriṇo mātṛkājanāḥ /",
    "XXratnml_u:1044": " sārthavāhāś ca paurāś ca dhaninaś ca vaṇigjanāḥ // Rm_3.12{12} //",
    "XXratnml_u:1045": " evam anye 'pi lokāś ca sarve te saṃpraharṣitāḥ /",
    "XXratnml_u:1046": " mahatsatkārapūjābhiḥ sarvopakaraṇais tathā // Rm_3.13{13} //",
    "XXratnml_u:1047": " (Rm 37)",
    "XXratnml_u:1048": " pūjayitvā pravaṃditvā saṃbuddhaṃ sugataṃ muniṃ /",
    "XXratnml_u:1049": " parivṛtya puraskṛtya tasthau sarvānya tasthire // Rm_3.14{14} //",
    "XXratnml_u:1050": " saddharmavāṃchitāḥ sarve śrotuṃ tatra samāgatāḥ // Rm_3.15{15} //",
    "XXratnml_u:1051": " tasmiṃś ca samaye pūryyāṃ śrāvastyāṃ subhago vaṇik /",
    "XXratnml_u:1052": " anyattamaḥ sārthavāha āsīn mahādhanaḥ sudhīḥ // Rm_3.16{16} //",
    "XXratnml_u:1053": " tena bhāryyā subhadrāṃgī jātidharmasamānikā /",
    "XXratnml_u:1054": " pariṇītā kulasthityai kuladharmānusārataḥ // Rm_3.17{17} //",
    "XXratnml_u:1055": " tatas tau daṃpatī raktau snehānubandhitau mudā /",
    "XXratnml_u:1056": " yathākāmaṃ prabhuṃjānau sanramāte yathechayā // Rm_3.18{18} //",
    "XXratnml_u:1057": " tatas tasya gṛhasthasya bhogyeṣv evābhirāgiṇaḥ /",
    "XXratnml_u:1058": " svakulavṛttidharmeṣu pramādād anapekṣiṇaḥ // Rm_3.19{19} //",
    "XXratnml_u:1059": " vyavahāre viraktasya prodyamarahitasya ca /",
    "XXratnml_u:1060": " arjanopāyamaṃdasya kevalaṃ vyayakurvataḥ // Rm_3.20{20} //",
    "XXratnml_u:1061": " dine dine kraṃān nityaṃ ativyayān nirāgamat /",
    "XXratnml_u:1062": " saṃpadaḥ kṣīṇatāṃ yātā griṣmakāla iva hradāḥ // Rm_3.21{21} //",
    "XXratnml_u:1063": " tatas tasya gṛhasthasya bhāryā yā kuladharmikā /",
    "XXratnml_u:1064": " saṃpadaḥ kṣīnatāṃ dṛṣṭvā gṛhe caivaṃ vyacintayat // Rm_3.22{22} //",
    "XXratnml_u:1065": " ayaṃ me puruṣo bharttā sārthavāho vaṇik dhanī /",
    "XXratnml_u:1066": " bhāgyam eva gṛhe bhuktvā nivasati nirudyamaḥ // Rm_3.23{23} //",
    "XXratnml_u:1067": " atyarthavyayatā yatra vidyate na tathāgamaḥ /",
    "XXratnml_u:1068": " sā ca saṃpat kiyat kālaṃ tiṣṭhet kṣīṇaṃ vrajet kramāt // Rm_3.24{24} //",
    "XXratnml_u:1069": " tad ayaṃ puruṣaś cāpi kathaṃ sustho bhaviṣyati /",
    "XXratnml_u:1070": " kena saṃdhāryyate lokair vihīne bhogyasaṃcaye // Rm_3.25{25} //",
    "XXratnml_u:1071": " vṛddho 'py ayaṃ bhaven nūnaṃ daridro 'pi bhavet tathā /",
    "XXratnml_u:1072": " tadā kiṃ paribhuktvaivaṃ gṛhe tisthet kathaṃ sukhī // Rm_3.26{26} //",
    "XXratnml_u:1073": " yasya saṃpad gṛhe nāsti kathaṃ sa puruṣaḥ sukhī /",
    "XXratnml_u:1074": " (Rm 38)",
    "XXratnml_u:1075": " svayaṃ bhoktuṃ na śaktaḥ syāt kiṃ punar dānam ācaret // Rm_3.27{27} //",
    "XXratnml_u:1076": " dānaṃ vinā na saṃsāre kiṃ sārasukham āpsyate /",
    "XXratnml_u:1077": " dānenaiva hi labhyante yaśodharmasukhāni ca // Rm_3.28{28} //",
    "XXratnml_u:1078": " dānena śuddhyate cittaṃ śuddhacitto bhavet sudhiḥ /",
    "XXratnml_u:1079": " sudhiyā sādhyate śīlaṃ śīlavān syāc chubhaṃkarī // Rm_3.29{29} //",
    "XXratnml_u:1080": " śubhakarmā ca saddharmaṃ kṛtvā yāsyati sadgatiṃ /",
    "XXratnml_u:1081": " tasmād aham imaṃ nāthaṃ bharttāraṃ puruṣaṃ prabhuṃ // Rm_3.30{30} //",
    "XXratnml_u:1082": " saddharmasukhasaṃprāptyai prerayeyaṃ dhanārjane /",
    "XXratnml_u:1083": " dhanavān puruṣo loke sarvārthasādhane kṛtī // Rm_3.31{31} //",
    "XXratnml_u:1084": " dharmārthakāmamokṣāṇāṃ mūlaṃ prāhur dhanaṃ budhāḥ /",
    "XXratnml_u:1085": " bhartur hi puruṣasyāpi trivargakāryyasādhane // Rm_3.32{32} //",
    "XXratnml_u:1086": " sahāyaḥ kathyate prājñaiḥ satī bhāryyānucāriṇī /",
    "XXratnml_u:1087": " asya bhartur hy ahaṃ bharyyā satī dharmārthasādhane // Rm_3.33{33} //",
    "XXratnml_u:1088": " manaḥ protsāhitaṃ kṛtvā prerayeyaṃ dhanārjane // Rm_3.34{34!} //",
    "XXratnml_u:1089": " iti niścitya sā sādhvī dṛṣṭvā bharttāram ādarāt /",
    "XXratnml_u:1090": " dharmārthasādhane caivaṃ protsāhayitum abravīt // Rm_3.35{34!} //",
    "XXratnml_u:1091": " svāmi bharttāsi me nātho devatāpi tvam eva hi /",
    "XXratnml_u:1092": " tan mayā vakṣyate tathyaṃ paratreha sukhāya te // Rm_3.36{35} //",
    "XXratnml_u:1093": " tathyaṃ ca tacchṛṇuṣvaivam anyathā cet tu mā kuru // Rm_3.37{36} //",
    "XXratnml_u:1094": " yad bhavān purusaḥ prāḍhyaḥ sārthavāho vaṇik prabhuḥ /",
    "XXratnml_u:1095": " sadā bhogyāni bhuktvaiva sthitvā naivaṃ praśobhati // Rm_3.38{37} //",
    "XXratnml_u:1096": " tat pramādaṃ parityaktvā yaśodharmasukhāptaye /",
    "XXratnml_u:1097": " satyadharmānusāreṇa kuruṣva dhanasādhanaṃ // Rm_3.39{38} //",
    "XXratnml_u:1098": " dhanena sādhayed bhogyaṃ bhogyena pālayet tanuṃ /",
    "XXratnml_u:1099": " dehena sādhayed dharmaṃ dharmeṇa satsukhaṃ labhet // Rm_3.40{39} //",
    "XXratnml_u:1100": " kiṃ ca yatra gṛhe svāmī vyavahāranirudyamaḥ /",
    "XXratnml_u:1101": " tatra sarve janāś cāpi niṣatsyaṃty avasādinaḥ // Rm_3.41{40} //",
    "XXratnml_u:1102": " api yatra gṛhe svāmī vyavahārasamudyataḥ /",
    "XXratnml_u:1103": " tatra sarve janāś caiva pracareyuḥ samudyamāḥ // Rm_3.42{41} //",
    "XXratnml_u:1104": " yac ca dānamahotsāhaṃ yatra gehe na vidyate /",
    "XXratnml_u:1105": " sa kiṃ geho na ramyaḥ syāc chūnyāraṇye śmaśānavat // Rm_3.43{41!} //",
    "XXratnml_u:1106": " (Rm 39)",
    "XXratnml_u:1107": " yasmin gṛhe sadā nityaṃ dānapuṇyamahotsavaṃ /",
    "XXratnml_u:1108": " sa eva mandiro ramyasvargavat pratibhāsyate // Rm_3.44{42} //",
    "XXratnml_u:1109": " yasmiṃś cāpi gṛhastho hi dānapuṇyanirutsahaḥ /",
    "XXratnml_u:1110": " svayam eva prabhuktvaivaṃ vasate paśuvat sa kiṃ // Rm_3.45{43} //",
    "XXratnml_u:1111": " dhanyās te puruṣā vīrā yaśodharmasukhānvitāḥ /",
    "XXratnml_u:1112": " kṛtvā dānavṛṣotsāhaṃ sukhaṃ bhuktvā vasaṃti ye // Rm_3.46{44} //",
    "XXratnml_u:1113": " teṣām eva hi saṃsāre susāraṃ jīvitaṃ khalu /",
    "XXratnml_u:1114": " ye kṛtvā dānapuṇyāni svayaṃ saukhyaṃ ca bhuṃjate // Rm_3.47{45} //",
    "XXratnml_u:1115": " dānenaiva hi lobhyaṃte yaśodharmasukhāni ca /",
    "XXratnml_u:1116": " anyathā naiva lapsyante tataḥ saṃpan nirarthitā // Rm_3.48{46} //",
    "XXratnml_u:1117": " kiyat kālaṃ ca jīveyur ye bhuktvaiva sukhaṃ sthitāḥ /",
    "XXratnml_u:1118": " avaśyaṃ sarvaśo hitvā mṛtā yāyur yamālayaṃ // Rm_3.49{47} //",
    "XXratnml_u:1119": " tatra karmasahāyāṃs tān dṛṣṭvā dharmādhipo yamaḥ /",
    "XXratnml_u:1120": " nirṇayitvā ca tat karma prerayet karmabhuktaye // Rm_3.50{48} //",
    "XXratnml_u:1121": " ye ca pāpakarā duṣṭā prerayet tān tu durgatau /",
    "XXratnml_u:1122": " ye tu puṇyakarā bhadrāḥ prerayet tāṃś ca sadgatau // Rm_3.51{49} //",
    "XXratnml_u:1123": " tatra karmaphalāny evaṃ duḥkhāni ca /",
    "XXratnml_u:1124": " sukhāni ca sarvatheha paratrāpi bhuṃjate sarvajāṃtavaḥ // Rm_3.52{50} //",
    "XXratnml_u:1125": " śubhena sadgatiṃ yayād yaśodharmasukhānvitāḥ /",
    "XXratnml_u:1126": " pāpena durgatiṃ yāyād dhikpravādāsukhānvitāḥ // Rm_3.53{51} //",
    "XXratnml_u:1127": " evaṃ matvā prabho svāmin yaśodharmasukhāptaye /",
    "XXratnml_u:1128": " svakulavṛttim ādhāya prodyamasva dhanārjane // Rm_3.54{52} //",
    "XXratnml_u:1129": " sadā dānamahotsāhaṃ kṛtvā sadgatilabdhaye /",
    "XXratnml_u:1130": " yathechayā sukhaṃ bhuktvā pālayasva sadā janān // Rm_3.55{53} //",
    "XXratnml_u:1131": " tatas te maṃgalaṃ nityaṃ bhaved iha paratra ca /",
    "XXratnml_u:1132": " saphalaṃ mānuṣaṃ janma nūnaṃ sadgatim āpnuyāt // Rm_3.56{54} //",
    "XXratnml_u:1133": " iti bhāryāvacaḥ śrutvā sa gṛhastho vaṇik sudhīḥ /",
    "XXratnml_u:1134": " bhāryāṃ tāṃ vallabhāṃ kāntāṃ dṛṣṭvā caivaṃ samabravīt // Rm_3.57{55} //",
    "XXratnml_u:1135": " ayi priye subhadrāsi mama bhāryānucāriṇī /",
    "XXratnml_u:1136": " yat tvayā bhāṣitaṃ satyaṃ tat kariṣyāmi sarvathā // Rm_3.58{56} //",
    "XXratnml_u:1137": " kiṃ tu tvaṃ me priyā bhāryā vallabhātimanoharā /",
    "XXratnml_u:1138": " tat kathaṃ tvāṃ priyāṃ tyaktvā kutra yāsye dhanārthataḥ // Rm_3.59{57} //",
    "XXratnml_u:1139": " (Rm 40)",
    "XXratnml_u:1140": " sārthavāho hy ahaṃ cāpi tat kathaṃ nīcavṛttibhiḥ /",
    "XXratnml_u:1141": " ratnārjanaṃ kariṣyāmi tato ratnākaraṃ vraje // Rm_3.60{58} //",
    "XXratnml_u:1142": " tasmāt priye subhadrāṃgī sati dharmānucāriṇī /",
    "XXratnml_u:1143": " gṛhakāryyaṃ samādhāryya vasa bhuktvā yathāsukhaṃ // Rm_3.61{59} //",
    "XXratnml_u:1144": " yāvan nāhaṃ gṛhe prāptas tāvad dhairyyaṃ samāśraya /",
    "XXratnml_u:1145": " śīghram evāgamiṣyāmi maṃ smṛtvā mānvatapyathāḥ // Rm_3.62{60} //",
    "XXratnml_u:1146": " iti bharttoditaṃ śrutvā sā ca bhāryānutāpitā /",
    "XXratnml_u:1147": " galadaśrumukhī natvā svāminaṃ tam abhāṣata // Rm_3.63{61} //",
    "XXratnml_u:1148": " he nātha supriya svāmin māṃ vihāya kathaṃ vrajeḥ /",
    "XXratnml_u:1149": " tvayā vinā kathaṃ gehe tiṣṭheyāhaṃ yathā vane // Rm_3.64{62} //",
    "XXratnml_u:1150": " darśane śravaṇe vāpi gaṃdhatailānulepane /",
    "XXratnml_u:1151": " sparśane bhojane pāne suvastraparibhūṣaṇe // Rm_3.65{63} //",
    "XXratnml_u:1152": " saurabhyā 'ṅgane cāpi bhāṣane gamane kvacit /",
    "XXratnml_u:1153": " nidrābhoge tathā naiva vidyeta me 'bhilāṣatā // Rm_3.66{64} //",
    "XXratnml_u:1154": " tavaiva smaraṇaṃ kṛtvā niḥśvasantī muhur muhuḥ /",
    "XXratnml_u:1155": " virahānalasaṃtaptā vrajeyaṃ maraṇaṃ dhruvaṃ // Rm_3.67{65} //",
    "XXratnml_u:1156": " mṛtāyāṃ mayi te gehe ko 'nurakṣen nu saṃpadaḥ /",
    "XXratnml_u:1157": " śrutvā me maraṇaṃ nūnaṃ dhakṣyase virahānalaiḥ // Rm_3.68{66} //",
    "XXratnml_u:1158": " tadaitābhiś ca saṃpattiratnaiś ca kiṃ kariṣyasi /",
    "XXratnml_u:1159": " aputrasya hi sarvasvaṃ nūnaṃ rājā grahīṣyati // Rm_3.69{67} //",
    "XXratnml_u:1160": " tadātmanā vikhidyaivaṃ dūraṃ mā gā vihāyatāṃ /",
    "XXratnml_u:1161": " gṛhe sthitvā mayā sārddhāṃ sukhaṃ bhuktvodyamaṃ kuru // Rm_3.70{68} //",
    "XXratnml_u:1162": " atrāpi bahavaḥ santi vaṇiksaṃghā mahājanāḥ /",
    "XXratnml_u:1163": " paṇyaṃ prasāryya taṃ sārddhaṃ sādhayasva dhanaṃ sukhaṃ // Rm_3.71{69} //",
    "XXratnml_u:1164": " kiyat kālaṃ ca jīveva santatiś ca na vidyate /",
    "XXratnml_u:1165": " tat kiṃ nau bahubhī ratnair mā gā ratnākaraṃ hy ataḥ // Rm_3.72{70} //",
    "XXratnml_u:1166": " yāvajjīvaṃ sukhaṃ bhuktvā dānaṃ kṛtvā sadārthine /",
    "XXratnml_u:1167": " saṃvṛtyā prārjaya dravyaṃ svagehe saṃsthito rama // Rm_3.73{71} //",
    "XXratnml_u:1168": " mā dhāva priya kutrāpi kiṃ vā ratnākare labhet /",
    "XXratnml_u:1169": " svagṛhe 'pi labhej jantuḥ svakarmanirmitaṃ dhanaṃ // Rm_3.74{72} //",
    "XXratnml_u:1170": " svakṛtaṃ karma tad bhāvi nirmāṇasadṛśaṃ phalaṃ /",
    "XXratnml_u:1171": " (Rm 41)",
    "XXratnml_u:1172": " sarvatrāpi labhanty eva mahāntaḥ kṣudrikā api // Rm_3.75{73} //",
    "XXratnml_u:1173": " tathā ye sujanā loke sadhanā sadguṇāśrayāḥ /",
    "XXratnml_u:1174": " te 'pi kṣaṇād bhavanty eva nirdhanā bhikṣutāśritāḥ // Rm_3.76{74} //",
    "XXratnml_u:1175": " ye cāpi durjanā loke nirdhanā nirguṇāś ca ye /",
    "XXratnml_u:1176": " te 'pi labhanti mānyārhaṃ sevyante cāpi sajjanaiḥ // Rm_3.77{75} //",
    "XXratnml_u:1177": " tathā ye vaṇijo dhīrāḥ sārthavāhā maṇīchayā /",
    "XXratnml_u:1178": " ratnākaraṃ gatās teṣāṃ ke cit svastisamāgatāḥ // Rm_3.78{76} //",
    "XXratnml_u:1179": " ke cit tatra samudre vā bhagnanaukā dhanaiḥ saha /",
    "XXratnml_u:1180": " patitāḥ sannimajjantā mṛtāś ca vilayaṃ gatāḥ // Rm_3.79{77} //",
    "XXratnml_u:1181": " ke cid vīryabalenaivaiḥ samuttīrya prayatnataḥ /",
    "XXratnml_u:1182": " akiṃcanyāḥ paribhraṣṭā riktahastā gṛhāgatāḥ /",
    "XXratnml_u:1183": " evaṃ sarve 'pi satvāś ca svakṛtakarmanirmitaṃ /",
    "XXratnml_u:1184": " phalaṃ bhuktvā bhramanty evaṃ saṃsāre ṣaḍgatiṣv api // Rm_3.80{78} //",
    "XXratnml_u:1185": " iti karmapramāṇatvaṃ jñātvā saṃpadvipattitā /",
    "XXratnml_u:1186": " mā khedaya svam ātmānaṃ dharmaṃ kṛtvā sukhaṃ vasa // Rm_3.81{79} //",
    "XXratnml_u:1187": " tathā nau maṃgalaṃ nityaṃ sarvatrāpi bhavet khalu /",
    "XXratnml_u:1188": " yāvajjīvaṃ sukhaṃ bhuktvā sadgatiṃ ca vrajemahi // Rm_3.82{80} //",
    "XXratnml_u:1189": " iti bhāryoditaṃ śrutvā sārthavāhātmajaḥ sa ca /",
    "XXratnml_u:1190": " taṃ priyāṃ ramaṇīṃ bhāryyāṃ dṛṣṭvaivaṃ samabhāṣata // Rm_3.83{81} //",
    "XXratnml_u:1191": " bhadre satyaṃ tvaṃ yā proktaṃ yat svakarmapramānatā /",
    "XXratnml_u:1192": " iti matvāham ichāmi gantuṃ ratnākare 'pi hi // Rm_3.84{82} //",
    "XXratnml_u:1193": " yad abhāvi na tad bhāvi bhāvi cen na tad anyathā /",
    "XXratnml_u:1194": " sarvatrāpi bhaven nūnaṃ tenābdhiṃ gantum īhyate // Rm_3.85{83} //",
    "XXratnml_u:1195": " yadi bhāgyaṃ mamāsty evaṃ svasti syād gamane khalu /",
    "XXratnml_u:1196": " ratnāni bahuśo labdhā pratyāgacheya siddhitāḥ // Rm_3.86{84} //",
    "XXratnml_u:1197": " atha me bhāgyatā naiva nūnaṃ tatra vipattitā /",
    "XXratnml_u:1198": " mahattīrthe nimagno 'haṃ mṛto yāsye surālayaṃ // Rm_3.87{85} //",
    "XXratnml_u:1199": " yathā bhaṭṭā mahāvīrā yaśodharmasukhāptaye /",
    "XXratnml_u:1200": " śatruṃ jetuṃ mahotsāhair viśanti raṇamaṇḍale // Rm_3.88{86} //",
    "XXratnml_u:1201": " tatra ke cid dhatā vīrā yaśodharmānvitā mṛtāḥ /",
    "XXratnml_u:1202": " sahasā te prayānty evaṃ svargasaukhyānubhoginaḥ // Rm_3.89{87} //",
    "XXratnml_u:1203": " aham api vaṇikputraḥ sārthavāhātmajo hy ahaṃ /",
    "XXratnml_u:1204": " (Rm 42)",
    "XXratnml_u:1205": " tat tathāhaṃ gaṃiṣyāmi ratnākaraṃ na cānyataḥ // Rm_3.90{88} //",
    "XXratnml_u:1206": " yadi svasti gṛhaṃ prāpsye yaśoratnasukhānvitaḥ /",
    "XXratnml_u:1207": " mṛto 'tha nirmalībhūtvā svarge saukhyam avāpnuyāṃ // Rm_3.91{89} //",
    "XXratnml_u:1208": " iti matvā priye bhadre mā viṣīda sukhāṃ vasa /",
    "XXratnml_u:1209": " yāvan nāhaṃ gṛhaṃ prāptas tāvad bhajeṣṭadevatāṃ // Rm_3.92{90} //",
    "XXratnml_u:1210": " sarvathāhaṃ gamiṣyāmi svakulakīrtilabdhaye /",
    "XXratnml_u:1211": " anivarttī hy ahaṃ kāryye tan māṃ tvaṃ mā nivāraya // Rm_3.93{91} //",
    "XXratnml_u:1212": " iti bharttur vacaḥ śrutvā nirbandhaṃ gamanaṃ prati /",
    "XXratnml_u:1213": " sā satī taṃ svabharttāraṃ natvā prāha kṛtāṃjaliḥ // Rm_3.94{92} //",
    "XXratnml_u:1214": " svāmiṃs tvaṃ sarvathā gantuṃ yadīchasi mahāmbudhiṃ /",
    "XXratnml_u:1215": " dhairyyam ālamvya saṃpaśyan mārge vraja samāhitaḥ // Rm_3.95{93} //",
    "XXratnml_u:1216": " svasti te vrajato mārge sarvatrāpi divāniśaṃ /",
    "XXratnml_u:1217": " svasti pratyāgate caivaṃ bhūyān nityaṃ śubhaṃ sadā // Rm_3.96{94} //",
    "XXratnml_u:1218": " yātrāsiddhimahāsaṃpadyaśodharmasukhānvitaḥ /",
    "XXratnml_u:1219": " svasti śīghraṃ samāgacha vrajā te 'stu sadā śivaṃ // Rm_3.97{95} //",
    "XXratnml_u:1220": " iti bhāryoditaṃ śrutvā sārthavāhas tatheti saḥ /",
    "XXratnml_u:1221": " pratijñāya vaṃksaṃghān sarvān āhūya cābravīt // Rm_3.98{96} //",
    "XXratnml_u:1222": " bhavanto 'haṃ samichāmi yośodharmasukhāptaye /",
    "XXratnml_u:1223": " svakulavṛttim ādhāya gantuṃ ratnākarāṃbudhau // Rm_3.99{97} //",
    "XXratnml_u:1224": " tatra gantuṃ mayā sārddhaṃ yadi yūyaṃ samichatha /",
    "XXratnml_u:1225": " tat paṇyaṃ sahasādāya samāyāta caremahi // Rm_3.100{98} //",
    "XXratnml_u:1226": " iti tenoditaṃ śrutvā sarve te vaṇijo mudā /",
    "XXratnml_u:1227": " sahasā paṇyam ādāya tatra gantum upākraman // Rm_3.101{99} //",
    "XXratnml_u:1228": " atha sārthapatiḥ śīghraṃ taiś ca paṃcaśataiḥ saha /",
    "XXratnml_u:1229": " svastyayanavidhiṃ kṛtvā pratasthe saṃpramoditaḥ // Rm_3.102{100} //",
    "XXratnml_u:1230": " tataḥ kramād atikramya grāmajanapadāni te /",
    "XXratnml_u:1231": " vilaṃghyāraṇyadeśāṃś ca tīraṃ prāpur mahodadheḥ // Rm_3.103{1} //",
    "XXratnml_u:1232": " tato nāvaṃ samāruhya tāni paṃcaśatāni ca /",
    "XXratnml_u:1233": " pravitatya dhvajaṃ śubhraṃ jagāhire 'mbudhau kramāt // Rm_3.104{2} //",
    "XXratnml_u:1234": " tathā te vahanārūḍhā vātānukūlato dhruvaṃ /",
    "XXratnml_u:1235": " kramād dvīpāṃś ca laṃghitvā ratnākaraṃ samāyayuḥ // Rm_3.105{3} //",
    "XXratnml_u:1236": " tatra ratnākaraṃ prāptā devatā supramodataḥ /",
    "XXratnml_u:1237": " te mithaḥ kalahaṃ kṛtvā pratyāgaṃtuṃ na śekire // Rm_3.106{4} //",
    "XXratnml_u:1238": " (Rm 43)",
    "XXratnml_u:1239": " ciram evaṃ virodhitvād ratnāni ca na lebhire /",
    "XXratnml_u:1240": " bāṃdhavāṃś ca muhuḥ smṛtvā tasthuḥ sarve vilaṃvitāḥ // Rm_3.107{5} //",
    "XXratnml_u:1241": " atrāṃtare ca sā nārī sārthavāhapriyā satī /",
    "XXratnml_u:1242": " bharttrā vinā gṛhaṃ śūnyam amanyata nirutsavāt // Rm_3.108{6} //",
    "XXratnml_u:1243": " yad dine prasthito bhartā sārthavāhaḥ purād vahiḥ /",
    "XXratnml_u:1244": " tad dinārabhya sā nārī gaṇayantī dinaṃ prati // Rm_3.109{7} //",
    "XXratnml_u:1245": " bharttur eva muhuḥ smṛtvā virahavedanāturā /",
    "XXratnml_u:1246": " niḥśvasantī muhuś caivam adhairyyā paritāpinī // Rm_3.110{8} //",
    "XXratnml_u:1247": " kṛśāṅgā pāṇḍuvarṇā ca virukṣākīrṇakeśinī /",
    "XXratnml_u:1248": " prasādhanānabhīchantī malinavasanāvṛtā // Rm_3.111{9} //",
    "XXratnml_u:1249": " darśanaśravaṇe cāpi gaṃdhānvāharaṇe 'pi ca /",
    "XXratnml_u:1250": " bhojaneṣv api pāne ca sparśane gamaneṣv api // Rm_3.112{10} //",
    "XXratnml_u:1251": " kutūhare tathānyatra manorame 'pi cādbhute /",
    "XXratnml_u:1252": " sarvatra viṣayeṣv evaṃ na protsahe yathāturā // Rm_3.113{11} //",
    "XXratnml_u:1253": " bharttur viyogaduḥkhārttā roginīva viṣādinī /",
    "XXratnml_u:1254": " asahyamadanākrāntā dhairyyopāyavicetanā // Rm_3.114{12} //",
    "XXratnml_u:1255": " bhartur āgatim ālambya kṣaṇaṃ dhairyyasamāśritā /",
    "XXratnml_u:1256": " bhartāram eva saṃsmṛtvā gṛha eva nyaṣīdata // Rm_3.115{13} //",
    "XXratnml_u:1257": " na nidrāṃ śayane bheje nānyasmṛtau mano 'nudat /",
    "XXratnml_u:1258": " prabhum evaṃ samādhyātvā tasthau dhyāyīva yogavit // Rm_3.116{14} //",
    "XXratnml_u:1259": " athaivaṃ vikalībhūtāṃ yauvanīṃ tāṃ pativratāṃ /",
    "XXratnml_u:1260": " kācid ekā sakhī bhadrā saṃnirīkṣyābravīd rahaḥ // Rm_3.117{15} //",
    "XXratnml_u:1261": " bhadre kin te viṣāda tvaṃ vibhāsi tvaiḥ yathāturā /",
    "XXratnml_u:1262": " mā viṣīda yad arthan te tad vadasva mayi priye // Rm_3.118{16} //",
    "XXratnml_u:1263": " kathaṃ notsahase bhadre svakuladharmacāriṇi /",
    "XXratnml_u:1264": " kautuke cādbhute cāpi sarvatra viṣayeṣv api // Rm_3.119{17} //",
    "XXratnml_u:1265": " bhojane bhūṣaṇe cāpi draṣṭuṃ śrotuṃ na vāṃchasi /",
    "XXratnml_u:1266": " kiṃ viṣādena siddhaṃ te tat prabhukṣva yathāsukhaṃ // Rm_3.120{18} //",
    "XXratnml_u:1267": " (Rm 44)",
    "XXratnml_u:1268": " iti tayodite sakhyā sārthavāhapriyāpi sa /",
    "XXratnml_u:1269": " tāṃ sakhīṃ pramadāṃ kāntāṃ dṛṣṭvā caivam abhāṣata // Rm_3.121{19} //",
    "XXratnml_u:1270": " nāhaṃ bhogārthinī bhadre nāpi kāmātirāgiṇī /",
    "XXratnml_u:1271": " kiṃ tu dharmānuraktāsmi tat kathaṃ svāminaṃ vinā // Rm_3.122{20} //",
    "XXratnml_u:1272": " tenāhaṃ viṣayāṃ tyaktvā smṛtvā bharttāram eva taṃ /",
    "XXratnml_u:1273": " svāgāra eva tiṣṭhāmi bhogyeṣv api ca nispṛhā // Rm_3.123{21} //",
    "XXratnml_u:1274": " kadā sa me priyo bharttā gṛhe pratyāsariṣyati /",
    "XXratnml_u:1275": " iti ciṃtāṃ samādhāya tiṣṭhāmi yoginī yathā // Rm_3.124{22} //",
    "XXratnml_u:1276": " yāvac ca sa priyaḥ svāmī nāyāti svagṛhaṃ prati /",
    "XXratnml_u:1277": " tāvad evaṃ na bhokṣye 'haṃ bhogyāni surasāny api // Rm_3.125{23} //",
    "XXratnml_u:1278": " viṣayeṣv api sarveṣu na me vāṃchā priyaṃ vinā /",
    "XXratnml_u:1279": " nānyacciṃtā ca me citte tasmād evaṃ sthitā sadā // Rm_3.126{24} //",
    "XXratnml_u:1280": " yāvat svāmī na me dṛṣṭas tāvat sthāsyāmy ahaṃ tathā /",
    "XXratnml_u:1281": " api me jivitaṃ yātu na ca yāyāṃ gṛhād bahiḥ // Rm_3.127{25} //",
    "XXratnml_u:1282": " strīṇāṃ hi devatā svāmī dharmo 'pi bhartṛsevayā /",
    "XXratnml_u:1283": " tasmāt smṛtvaiva bharttāraṃ bhājāmy ahaṃ pativratā // Rm_3.128{26} //",
    "XXratnml_u:1284": " kutra dharmaṃ cariṣyāmi yasyā nāsti gṛhe pumān /",
    "XXratnml_u:1285": " tat manasaiva bharttāraṃ dhyātvā bhaje divāniśaṃ // Rm_3.129{27} //",
    "XXratnml_u:1286": " dhig me janma nirarthaṃ syād yasyā na yauvane patiḥ /",
    "XXratnml_u:1287": " vṛddhatve kiṃ kariṣyāmi svāminā ca dhanair api // Rm_3.130{28} //",
    "XXratnml_u:1288": " varam evādya me mṛtyur na mithyā cirajīvitaṃ /",
    "XXratnml_u:1289": " yasmāc ciram api sthitvā mṛtyuduḥkhaṃ tad eva hi // Rm_3.131{29} //",
    "XXratnml_u:1290": " yam evālaṃvya jīvāmi sa yadi nāgamiṣyati /",
    "XXratnml_u:1291": " kim eva jīvitenāpi kevaladuḥkhabhāvinā // Rm_3.132{30} //",
    "XXratnml_u:1292": " dhanyās tā hi striyo bhadrāḥ svasvāmisahacārikāḥ /",
    "XXratnml_u:1293": " kṛtvā dharmaṃ sadā gehe saukhyaṃ bhuktvā vasanti yāḥ // Rm_3.133{31} //",
    "XXratnml_u:1294": " mā bhūt tu mādṛśi kācid abhadrā duḥkhabhāginī /",
    "XXratnml_u:1295": " samyagbhogyaiś ca kiṃ tasyā yasyā bharttā na yauvane // Rm_3.134{32} //",
    "XXratnml_u:1296": " tathāpi kiṃ kariṣyāmi nāryy ahaṃ hi pativratā /",
    "XXratnml_u:1297": " tasmāt tam eva bharttāraṃ smṛtvā sthāsyāmi sarvadā // Rm_3.135{33} //",
    "XXratnml_u:1298": " (Rm 45)",
    "XXratnml_u:1299": " iti tayoditaṃ śrutvā sā sakhī hitakāriṇī /",
    "XXratnml_u:1300": " tadupāyahitaṃ kartuṃ tāṃ sakhīṃ ca samabravīt // Rm_3.136{34} //",
    "XXratnml_u:1301": " bhadre satyaṃ tvayā proktaṃ strīṇāṃ hi devatā patiḥ /",
    "XXratnml_u:1302": " tathāpi vakṣyate bhadre tava prītyā ca tac chṛṇu // Rm_3.137{35} //",
    "XXratnml_u:1303": " yāvan nivasate gehe bhartā kāmarasārataḥ /",
    "XXratnml_u:1304": " tāvat strī sevayen nityaṃ dharmaṃ bhartur anujñayā // Rm_3.138{36} //",
    "XXratnml_u:1305": " yadā bharttā gṛhe na syād dūradeśaṃ gatas tathā /",
    "XXratnml_u:1306": " yāvad gṛhaṃ na cāyātas tāvad devaṃ bhajet patiḥ // Rm_3.139{37} //",
    "XXratnml_u:1307": " pates te devatāsmākaṃ viṣṇur nārāyaṇo hariḥ /",
    "XXratnml_u:1308": " tasmād enaṃ prabhor nāmnā smṛtvā nityaṃ bhajārcaya // Rm_3.140{38} //",
    "XXratnml_u:1309": " sa eva kāmado devaḥ kāmadhātvīśvarādhipaḥ /",
    "XXratnml_u:1310": " saṃsārasthitidharmastho ratibhogyasukhapradaḥ // Rm_3.141{39} //",
    "XXratnml_u:1311": " tasyaiva hy anubhāvena preryyamāno mano bhuvāḥ /",
    "XXratnml_u:1312": " bharttā te sahasā prāyāt svasti ratnaiś ca saṃyutaḥ // Rm_3.142{40} //",
    "XXratnml_u:1313": " tatas te saphalaṃ janma saṃsāre prabhunā saha /",
    "XXratnml_u:1314": " dānaṃ kṛtvā sukhaṃ bhuktvā yāvajjīvaṃ sukhaṃ vasa // Rm_3.143{41} //",
    "XXratnml_u:1315": " evaṃ sakhyoditaṃ Śrutvā ramaṇī sā pativratā /",
    "XXratnml_u:1316": " tatheti pratisaṃśrutya punas tām avadat sakhīṃ // Rm_3.144{42} //",
    "XXratnml_u:1317": " satyaṃ bhadre yathā proktaṃ tvayā me hitakāraṇaṃ /",
    "XXratnml_u:1318": " tathāhaṃ saṃbhajiṣyāmi smṛtvā nāmnā prabhor hariṃ // Rm_3.145{43} //",
    "XXratnml_u:1319": " yathā svasti samāyātaḥ svāmī ratnasamṛddhibhṛt /",
    "XXratnml_u:1320": " tadā hy ekaṃ suvarṇasya cakraṃ dāsyāmi viṣṇave // Rm_3.146{44} //",
    "XXratnml_u:1321": " ity evaṃ sā pratijñāya viṣṇum evaṃ samasmarat // Rm_3.147{45} //",
    "XXratnml_u:1322": " namas te bhagavan viṣṇo hare nārāyaṇa prabho /",
    "XXratnml_u:1323": " prasīda paśya māṃ nārīṃ prabhuṃ ca prāpayāśu me // Rm_3.148{46} //",
    "XXratnml_u:1324": " yadā me puruṣo bharttā svasti gehasamāgataḥ /",
    "XXratnml_u:1325": " tadopaḍhaukayiṣyāmi svarṇacakraṃ hare tava // Rm_3.149{47} //",
    "XXratnml_u:1326": " iti sakhyāḥ puraḥ proktvā smṛtvā nityaṃ hariṃ mudā /",
    "XXratnml_u:1327": " svarṇacakraṃ ca saṃkalpya tasthau bhartuḥ smaranti sa // Rm_3.150{48} //",
    "XXratnml_u:1328": " tadaiva sārthavāho 'sau sarvasārthagaṇaiḥ saha /",
    "XXratnml_u:1329": " bahuratnāni saṃgṛhya pratasthe sahasā tataḥ // Rm_3.151{49} //",
    "XXratnml_u:1330": " tataḥ svasti samuttīryya mahodadhes tadāgataḥ /",
    "XXratnml_u:1331": " sarvasārthagaṇaiḥ sārddhaṃ sahasā gṛham āyayau // Rm_3.152{50} //",
    "XXratnml_u:1332": " (Rm 46)",
    "XXratnml_u:1333": " tatas taṃ gṛhasaṃprāptaṃ dṛṣṭvā sā naṃditā satī /",
    "XXratnml_u:1334": " pādau natvā puraḥ sthitvā svaṃ pravṛttam abhāṣata // Rm_3.153{51} //",
    "XXratnml_u:1335": " svāmin yadā bhavān gehāt prasthito māṃ vihāya ca /",
    "XXratnml_u:1336": " tadārabhya sadā smṛtvā tvām evāsmi sthitā gṛhe // Rm_3.154{52} //",
    "XXratnml_u:1337": " tadāham anayā sakhyā dṛṣṭvā tvadvirahāturā /",
    "XXratnml_u:1338": " tad duḥkhaṃ me vinodārthaṃ preritā smaraṇe hareḥ // Rm_3.155{53} //",
    "XXratnml_u:1339": " tadārabhya sadā nityaṃ smṛtvā taveṣṭadevatāṃ /",
    "XXratnml_u:1340": " bhajāmi satataṃ bhaktyā tavāśu gamanārthinī // Rm_3.156{54} //",
    "XXratnml_u:1341": " cakraṃ ekaṃ suvarṇasya saṃkalpya śraddhayā mayā /",
    "XXratnml_u:1342": " prārthanāpi kṛtā nityaṃ tava yātrāprasiddhaye // Rm_3.157{55} //",
    "XXratnml_u:1343": " yathā me prārthitaṃ sarvaṃ tathā siddhaṃ hi sāṃprataṃ /",
    "XXratnml_u:1344": " tan me saṃkalpitaṃ deva pūrayeyaṃ tathā prabho // Rm_3.158{56} //",
    "XXratnml_u:1345": " tat pūjāṃgaṃ samādāya śakraṃ samupaḍhokituṃ /",
    "XXratnml_u:1346": " devakulaṃ gamiṣyāmi tad anujñāṃ pradehi me // Rm_3.159{57} //",
    "XXratnml_u:1347": " iti bhāryoditaṃ śrutvā sārthavāho 'numoditaḥ /",
    "XXratnml_u:1348": " pūraya tvaṃ priye satyaṃ gacchety evam abhāṣata // Rm_3.160{58} //",
    "XXratnml_u:1349": " tataḥ sānujñayā bhartuḥ satī sārddhaṃ sakhījanaiḥ /",
    "XXratnml_u:1350": " pūjāṃgāni ca taṃ cakraṃ dhṛtvā devakulaṃ yayau // Rm_3.161{59} //",
    "XXratnml_u:1351": " tasmiṃ kṣaṇe sa saṃbuddho bhagavān karuṇāmayaḥ /",
    "XXratnml_u:1352": " loke satvān samuddhartum apaśyad buddhacakṣuṣā // Rm_3.162{60} //",
    "XXratnml_u:1353": " tām evaṃ prasthitāṃ dṛṣṭvā bhadrāṃ saddharmacāriṇīṃ /",
    "XXratnml_u:1354": " praikṣac ca bhagavān enāṃ pratyekabodhilābhinīṃ // Rm_3.163{61} //",
    "XXratnml_u:1355": " tato 'sau bhagavān buddhaḥ saṃnirīkṣya ca tāṃ satīṃ /",
    "XXratnml_u:1356": " sarvān bhikṣugaṇāṃ chiṣyān samāmaṃtryābravīt tathā // Rm_3.164{62} //",
    "XXratnml_u:1357": " paśyadhvaṃ bhikṣavo yūyaṃ dārikaṃ tāṃ subhadrikāṃ /",
    "XXratnml_u:1358": " nūnaṃ maddarśanād eṣā bodhicittam avāpnuyāt // Rm_3.165{63} //",
    "XXratnml_u:1359": " samyakkuśalamūlāni samavaropayiṣyati /",
    "XXratnml_u:1360": " dhruvaṃ pratyekabodhau ca praṇidhānaṃ kariṣyati // Rm_3.166{64} //",
    "XXratnml_u:1361": " tasmāt saṃdarśanaṃ datvā dārikāṃ tāṃ subhāvinīṃ /",
    "XXratnml_u:1362": " pratyekabodhicaryāyāṃ supratisthāpayāmy ahaṃ // Rm_3.167{65} //",
    "XXratnml_u:1363": " tatra ca gantum ichanti ye mayā saha bhikṣavaḥ /",
    "XXratnml_u:1364": " (Rm 47)",
    "XXratnml_u:1365": " pātracīvaram ādāya te prāyātaṃ caremahi // Rm_3.168{66} //",
    "XXratnml_u:1366": " ity ādiṣṭaṃ jinendreṇa śrutvā sarve 'pi sāṃghikāḥ /",
    "XXratnml_u:1367": " pātracīvarasaṃyuktās tatra gaṃtum upācaran // Rm_3.169{67} //",
    "XXratnml_u:1368": " tato 'sau bhagavān buddhaḥ svaprabhāvaṃ pradarśayan /",
    "XXratnml_u:1369": " sarvaiś ca sāṃghikaiḥ sārddhaṃ rājagṛham upāsarat // Rm_3.170{68} //",
    "XXratnml_u:1370": " tatra mārge samāyātā dārikā sasakhīvṛtā /",
    "XXratnml_u:1371": " taṃ buddhaṃ śrīghanaṃ dūrād dadarśa saṃprabhāsvaraṃ // Rm_3.171{69} //",
    "XXratnml_u:1372": " dvātriṃśallakṣaṇopetam aśītivyaṃjanānvitaṃ /",
    "XXratnml_u:1373": " divyātikrāntasaundaryyaṃ samantabhadrarūpakaṃ // Rm_3.172{70} //",
    "XXratnml_u:1374": " sahasreṇātiriktābhaṃ saumyaṃ kāntaṃ manoharaṃ /",
    "XXratnml_u:1375": " puṇḍarīkam ivodbhāsaṃ ratnāṅgam iva jaṃgamaṃ // Rm_3.173{71} //",
    "XXratnml_u:1376": " sākṣāt puṇyāvatāraṃ ca dṛṣṭvā cātyanumoditā /",
    "XXratnml_u:1377": " sahasopetya tac cakram upaḍhaukitum aichata // Rm_3.174{72} //",
    "XXratnml_u:1378": " evaṃ tāṃ cakram ādāya saṃbuddham upaḍhaukituṃ /",
    "XXratnml_u:1379": " prayātaṃ tāṃ sakhī dṛṣṭvā nivārayitum abravīt // Rm_3.175{73} //",
    "XXratnml_u:1380": " nāyaṃ nārāyaṇo bhadre sugato 'yaṃ jitendriyaḥ /",
    "XXratnml_u:1381": " tad asmai mā pradehīdaṃ cakraṃ saṃkalpitaṃ hareḥ // Rm_3.176{74} //",
    "XXratnml_u:1382": " evaṃ nivāryyamānāpi sakhībhiḥ sā ca bhadrikā /",
    "XXratnml_u:1383": " saddharmaguṇavāṃchantī tāḥ sakhīḥ punar abravīt // Rm_3.177{175} //",
    "XXratnml_u:1384": " sakhyo bhāgyān mayāpy evaṃ saṃbuddho dṛśyate 'dhunā /",
    "XXratnml_u:1385": " tad adya saphalaṃ janma saṃsāre jīvitaṃ ca me // Rm_3.178{76} //",
    "XXratnml_u:1386": " yadābhāsparśitā cāpi satvāḥ kleśavimocitāḥ /",
    "XXratnml_u:1387": " saṃvṛttisukhasaṃprāptā nirvṛttim api cāpnuyuḥ // Rm_3.179{77} //",
    "XXratnml_u:1388": " yannāmoccāraṇād vāpi saṃbhāvyasmaraṇād api /",
    "XXratnml_u:1389": " mārapāśavinirmuktāḥ saṃbodhipadam āpnuyuḥ // Rm_3.180{78} //",
    "XXratnml_u:1390": " yaddharmaśravaṇād evaṃ nityānumodanād api /",
    "XXratnml_u:1391": " sarvapāpavinirmuktāḥ sadgatiṃ samavāpnuyuḥ // Rm_3.181{79} //",
    "XXratnml_u:1392": " yatsaṃgheṣu supātreṣu kiṃcinmātrārppanād api /",
    "XXratnml_u:1393": " saṃsāre 'nantasaukhyāni bhuktvā yāyuḥ sukhāvatīṃ // Rm_3.182{80} //",
    "XXratnml_u:1394": " yenaivaṃ pālitāḥ satvāḥ ṣaḍgaticaritā api /",
    "XXratnml_u:1395": " (Rm 48)",
    "XXratnml_u:1396": " bodhayitvā ca saddharme sthāpitā nirvṛtāv api // Rm_3.183{81} //",
    "XXratnml_u:1397": " yasya dharmānubhāvāc ca maṃgalaṃ bhuvanatraye /",
    "XXratnml_u:1398": " sarve satvā sukhāḍhyāś ca saṃbodhipadacāriṇaḥ // Rm_3.184{82} //",
    "XXratnml_u:1399": " so 'py ayaṃ bhagavān nāthaḥ śāstā trailokyādhipaḥ /",
    "XXratnml_u:1400": " nūnaṃ me puṇyabhāgyena dṛśyate 'yatnato 'dhunā // Rm_3.185{83} //",
    "XXratnml_u:1401": " tad ahaṃ kuśalinī syāṃ hi saṃbuddhena darśitā /",
    "XXratnml_u:1402": " mahābhāgyavatī cāsmi yad ayaṃ sadguruḥ sudhīḥ // Rm_3.186{84} //",
    "XXratnml_u:1403": " amṛgyamāna evetthaṃ labhyate purato mayā /",
    "XXratnml_u:1404": " tad ahaṃ pūjayitvemaṃ cakraṃ ca samupaḍhaukituṃ // Rm_3.187{85} //",
    "XXratnml_u:1405": " ichāmy asmai munīṃdrāya nirvṛtipadalabdhaye /",
    "XXratnml_u:1406": " api cātra sadā naiva saṃbuddho lapsyate tathā // Rm_3.188{86} //",
    "XXratnml_u:1407": " kadā cid dhi jinotpattiḥ puṣpam audunvaraṃ yathā /",
    "XXratnml_u:1408": " mānuṣye 'pi sadā naiva janma bhavānucāriṇāṃ /",
    "XXratnml_u:1409": " puṇyair eva hi mānuṣyaṃ lapṣyate janma dullabhaṃ // Rm_3.189{87} //",
    "XXratnml_u:1410": " mānuṣye 'labhyamāne tu kathaṃ buddhānusevanā /",
    "XXratnml_u:1411": " buddhasevāṃ vinā kena bodhicittam avāpnuyāt // Rm_3.190{88} //",
    "XXratnml_u:1412": " bodhicittaṃ vinā kasya saddharmeṣu matiś caret /",
    "XXratnml_u:1413": " vinā dharmamatiṃ ko hi bodhicaryyāṃ samācaret // Rm_3.191{89} //",
    "XXratnml_u:1414": " bodhicaryāṃ vinā loke hitaṃ kartuṃ kathaṃ caret /",
    "XXratnml_u:1415": " loke hitam akṛtvaiva kutaḥ puṇyam avāpnuyāt // Rm_3.192{90} //",
    "XXratnml_u:1416": " apuṇyena kathaṃ kleśān hitvā nirvṛtim āpnuyāt /",
    "XXratnml_u:1417": " tasmāt kleśavimuktyarthaṃ nirvṛttipadalabdhaye // Rm_3.193{91} //",
    "XXratnml_u:1418": " imaṃ buddhaṃ jagannātham ichāmy abhyarcituṃ mudā /",
    "XXratnml_u:1419": " buddha eva jagannāthaḥ sarvasatvahitārthadaḥ // Rm_3.194{92} //",
    "XXratnml_u:1420": " saddharmadeśakaḥ śāstā saṃbodhijñānanāyakaḥ /",
    "XXratnml_u:1421": " tasmād enaṃ samutsṛjya nānyam ichāmi cārcituṃ // Rm_3.195{93} //",
    "XXratnml_u:1422": " asyaiva śaraṇaṃ gatvā bhajiṣyāmi sadāpy ahaṃ // Rm_3.196{94} //",
    "XXratnml_u:1423": " iti sā dārikā proktvā cakram ādāya moditā /",
    "XXratnml_u:1424": " saṃbuddhaṃ cārppituṃ tasmai pūjāṃ kartum upāyayau // Rm_3.197{95} //",
    "XXratnml_u:1425": " atha sā taṃ muniṃ natvā pūjābhiś ca samarcayat /",
    "XXratnml_u:1426": " taṃ cakraṃ samupasthāpya natvaivaṃ praṇidhiṃ vyadhāt // Rm_3.198{96} //",
    "XXratnml_u:1427": " (Rm 49)",
    "XXratnml_u:1428": " yathāyaṃ sugato buddho niḥkleśo vijitendriyaḥ /",
    "XXratnml_u:1429": " tathāham api śuddhātmā nirvṛtipadam āpnuyāṃ // Rm_3.199{97} //",
    "XXratnml_u:1430": " tathāsau bhagavān buddho dṛṣṭvā tatpraṇidhiṃ tataḥ /",
    "XXratnml_u:1431": " suprasannamukhāmbhojād vyasṛjat saṃsmitāmṛtaṃ // Rm_3.200{98} //",
    "XXratnml_u:1432": " tatsmitasahoccāryamāṇā paṃcavidhāṃśavaḥ /",
    "XXratnml_u:1433": " ke cid ūrddhvaṃ gatāḥ ke cid adho yātāś ca te 'ṃśavaḥ // Rm_3.201{99} //",
    "XXratnml_u:1434": " ye ca yātā adholoke te saṃjīvanarake gatāḥ /",
    "XXratnml_u:1435": " kālasūtre ca saṃghāte tathā ca raurave tataḥ // Rm_3.202{100} //",
    "XXratnml_u:1436": " mahārauravake cāpi tapane ca pratāpane /",
    "XXratnml_u:1437": " avīcau cārbude cāpi nirarbude tathāṭaṭe // Rm_3.203{1} //",
    "XXratnml_u:1438": " hahave huhuve caivam utpale padmake tathā /",
    "XXratnml_u:1439": " mahāpadme 'pi caiteṣu ṣoḍaśeṣu samaṃtataḥ // Rm_3.204{2} //",
    "XXratnml_u:1440": " tathopanārakeṣv evaṃ sarveṣv api ca te 'ṃśavaḥ /",
    "XXratnml_u:1441": " prasṛtā bhāsayitvaivaṃ prākāśayan samaṃtataḥ // Rm_3.205{3} //",
    "XXratnml_u:1442": " ye śītanarakās teṣu tūṣṇībhūtā nipātitāḥ /",
    "XXratnml_u:1443": " ye uṣṇanarakās teṣu śītībhūtā vyabhāsayan // Rm_3.206{4} //",
    "XXratnml_u:1444": " teṣu ye pāpinaḥ satvā duḥkhātivedanāturāḥ /",
    "XXratnml_u:1445": " te sarve taddyutispṛṣṭās tadduḥkhavedanojjhitāḥ // Rm_3.207{5} //",
    "XXratnml_u:1446": " śāṃtasaukhyānubhūtāś ca vismayoddhatamānasāḥ /",
    "XXratnml_u:1447": " dṛṣṭvaiva saha saṃmīlya mithaś caivam abhāṣata // Rm_3.208{6} //",
    "XXratnml_u:1448": " aho citraṃ bhavanto 'dya kiṃ nu vayam itaś cyutāḥ /",
    "XXratnml_u:1449": " anyatra caritāḥ smaḥ kiṃ vatāhosvin na manyate // Rm_3.209{7} //",
    "XXratnml_u:1450": " iti saṃdigdhacittānāṃ teṣāṃ cittaprabodhane /",
    "XXratnml_u:1451": " bhagavān nirmitaṃ tatra praiṣayac ca samaṃtataḥ // Rm_3.210{8} //",
    "XXratnml_u:1452": " atha taṃ nirmitaṃ saumyaṃ dṛṣṭvā te saṃprasāditāḥ /",
    "XXratnml_u:1453": " bhūyo dṛṣṭvābhimodanto mithaś caivaṃ vabhāṣire // Rm_3.211{9} //",
    "XXratnml_u:1454": " bhavanto nu vayaṃ sarve nānyatra caritā itaḥ /",
    "XXratnml_u:1455": " api tv ayam ihāyātaḥ satvo hy apūrvadarśanaḥ // Rm_3.212{10} //",
    "XXratnml_u:1456": " (Rm 50)",
    "XXratnml_u:1457": " nūnam asyānubhāvena nirduḥkhā susukhā vayaṃ /",
    "XXratnml_u:1458": " iti te nirmite tasmin bauddhe cittaṃ prasādya ca // Rm_3.213{11} //",
    "XXratnml_u:1459": " namo buddhāya te tāyinn ity uktvā śaraṇaṃ yayuḥ /",
    "XXratnml_u:1460": " tataḥ sarve ca te satvās tadbuddhasmṛtidhāriṇaḥ // Rm_3.214{12} //",
    "XXratnml_u:1461": " niḥpāpāḥ kuśalādhyāś ca sadgatiṃ sahasā yayuḥ /",
    "XXratnml_u:1462": " ye tathorddhaṃ gatās te ca buddhasmitotsṛtāḥ karāḥ // Rm_3.215{13} //",
    "XXratnml_u:1463": " gatvā cāturmahārājabhuvaneṣu tato gatāḥ /",
    "XXratnml_u:1464": " trayastriṃśāś ca yāmāś ca tathā ca tuṣitāṃ gatāḥ // Rm_3.216{14} //",
    "XXratnml_u:1465": " nirmāṇaratikāṃ cānyanirmitavaśavarttinaḥ /",
    "XXratnml_u:1466": " brahmakāyikalokaṃ ca tathā brahmaprohitaṃ // Rm_3.217{15} //",
    "XXratnml_u:1467": " mahābrāhmaṇalokāṃś ca parīttābhaṃ tathā gatāḥ /",
    "XXratnml_u:1468": " apramāṇaṃ tato yātā ābhāsvarāṃ tathā gatāḥ // Rm_3.218{16} //",
    "XXratnml_u:1469": " parīttaśubham evaṃ ca hy apramāṇaśubhaṃ tathā /",
    "XXratnml_u:1470": " śubhakṛtsnam anabhraṃ ca puṇyaprasavasaṃjñikaṃ // Rm_3.219{17} //",
    "XXratnml_u:1471": " bṛhatphalaṃ tathā caivam abṛham atapaṃ tathā /",
    "XXratnml_u:1472": " sudṛśaṃ bhuvanaṃ caiva sudarśanaṃ tathā gatāḥ // Rm_3.220{18} //",
    "XXratnml_u:1473": " akaniṣṭhaṃ tathā gatvā proccair evam aghoṣayan // Rm_3.221{19} //",
    "XXratnml_u:1474": " anityaṃ khalu saṃsāraṃ duḥkhaṃ śūnyaṃ hy anātmakaṃ /",
    "XXratnml_u:1475": " iti matvā triratnāni saṃbhajadhvaṃ samāhitāḥ // Rm_3.222{20} //",
    "XXratnml_u:1476": " niṣkrāmatārabhadhvaṃ ca yujyadhvaṃ buddhaśāsane /",
    "XXratnml_u:1477": " dhunīta mṛtyusainyāś ca naḍāgāraṃ yathā karī // Rm_3.223{21} //",
    "XXratnml_u:1478": " yo 'py asmin dharmavaineye hy apramattaś cariṣyati /",
    "XXratnml_u:1479": " sa hitvā jātisaṃsāraṃ duḥkhasyāntaṃ kariṣyati // Rm_3.224{22} //",
    "XXratnml_u:1480": " evaṃ tā arciṣaḥ sarvāṃl lokadhātūn samaṃtataḥ /",
    "XXratnml_u:1481": " avabhāsya śubhe satvān vinīya punar āgatāḥ // Rm_3.225{23} //",
    "XXratnml_u:1482": " bhagavato 'grataḥ sthitvā kṛtvā pradakṣiṇatrayaṃ /",
    "XXratnml_u:1483": " ūrṇāyāṃ ca munīndrasya sarvā antardadhus tviṣaḥ // Rm_3.226{24} //",
    "XXratnml_u:1484": " tadānandaḥ samutthāya kṛtāṃjalipuṭo nataḥ /",
    "XXratnml_u:1485": " (Rm 51)",
    "XXratnml_u:1486": " jānubhyāṃ bhuvi saṃsthitvā bhagavantaṃ samabravīt // Rm_3.227{25} //",
    "XXratnml_u:1487": " nānāraṅgakalāpas te vaktrān niṣkasito muneḥ /",
    "XXratnml_u:1488": " yenāvabhāsitāḥ sarvā sūryeṇodayatā yathā // Rm_3.228{26} //",
    "XXratnml_u:1489": " vigatoddhavā dainyamadaprahīṇā buddhā jagaty uttamahetubhūtāḥ /",
    "XXratnml_u:1490": " nākāraṇaṃ śaṃkhamṛṇālagauraṃ smitam upadarśayanti jinā jitārayaḥ //",
    "XXratnml_u:1491": " tatkālaṃ svayam adhigamya dhīrabuddhyā śrotṝṇāṃ śramaṇajinendra kāṃkṣitānāṃ /",
    "XXratnml_u:1492": " dhīrābhir munivṛṣa vāgbhir uttamābhir utpannaṃ vyapanaya saṃśayaṃ śubhābhiḥ // Rm_3.230{28}",
    "XXratnml_u:1493": " nākasmāl lavaṇajalādrirājadhairyyāḥ saṃbuddhāḥ smitam upadarśayanti nāthāḥ",
    "XXratnml_u:1494": " yasyārthe smitam upadarśayanti dhīrās taṃ śrotuṃ samabhilaṣanti janaughāḥ // Rm_3.231{29}",
    "XXratnml_u:1495": " ity ānaṃdavacaḥ śrutvā saṃbuddho bhagavān asau /",
    "XXratnml_u:1496": " tat smitahetum ādeṣṭuṃ tam ānandaṃ samabravīt // Rm_3.232{30} //",
    "XXratnml_u:1497": " evam etat tathānanda nāhetvapratyayaṃ smitaṃ /",
    "XXratnml_u:1498": " prāviṣkurvanti saṃbuddhā arhantaḥ sugatā jināḥ // Rm_3.233{31} //",
    "XXratnml_u:1499": " paśyānandānayā nāryyā cakraṃ me samupārppitaṃ /",
    "XXratnml_u:1500": " pūjayitvā praṇatvā ca bodhau ca praṇidhiḥ kṛtā // Rm_3.234{32} //",
    "XXratnml_u:1501": " anena dānadharmeṇa kuśalaiś ca samanvitāḥ /",
    "XXratnml_u:1502": " dārikeyaṃ subhadrāṃśā divyabhogyaṃ samāpnuyāt // Rm_3.235{33} //",
    "XXratnml_u:1503": " na paṃcadaśakalpāni vinipātaṃ gamiṣyati /",
    "XXratnml_u:1504": " tataś cakrāntaro nāma pratyekasugato sudhīḥ // Rm_3.236{34} //",
    "XXratnml_u:1505": " arhaṃ kleśavimuktātmā paṃcābhijño jitendriyaḥ /",
    "XXratnml_u:1506": " sarvasatvānukaṃpī ca brahmacārī bhaviṣyati // Rm_3.237{35} //",
    "XXratnml_u:1507": " yan mayi sugate buddhe cittam asyāḥ prasīdati /",
    "XXratnml_u:1508": " tena puṇyabaleneyaṃ pratyekabodhim āpsyati // Rm_3.238{36} //",
    "XXratnml_u:1509": " sugateṣu kṛtaṃ puṇyaṃ na kṣiṇoti kadā cana /",
    "XXratnml_u:1510": " kramāt tena viśuddhātmā saṃbodhim api cāpnuyāt // Rm_3.239{37} //",
    "XXratnml_u:1511": " iti matvā triratneṣu cittam evaṃ prasādya ca /",
    "XXratnml_u:1512": " śraddhayā saṃprakarttavyaṃ satkāraṃ bodhivāṃchibhiḥ // Rm_3.240{38} //",
    "XXratnml_u:1513": " ity ādiṣṭaṃ munīndreṇa śrutvā sarve janāś ca te /",
    "XXratnml_u:1514": " (Rm 52)",
    "XXratnml_u:1515": " tathety abhyanumodantas triratnasevino 'bhavan // Rm_3.241{39} //",
    "XXratnml_u:1516": " tato buddhānubhāvena tac cakraṃ khe samudgataṃ /",
    "XXratnml_u:1517": " kṣaṇaṃ buddhopari sthitvā chatram ivojjvalan babhau // Rm_3.242{40} //",
    "XXratnml_u:1518": " tataś ca viyato gatvā hariharmyopari sthitaṃ /",
    "XXratnml_u:1519": " sudarśanam ivoddīptaṃ babhau rasmisamutkiran // Rm_3.243{41} //",
    "XXratnml_u:1520": " tato 'sau bhagavān buddho dṛṣṭvā tāṃ dārikāṃ svayaṃ /",
    "XXratnml_u:1521": " śirasi pāṇinā spṛṣṭvā svāśīrvacanam ādiśat // Rm_3.244{42} //",
    "XXratnml_u:1522": " bhadre te maṃgalaṃ bhūyā vinipātaṃ na cāpnuhi /",
    "XXratnml_u:1523": " kramāt pāramitāḥ pūryya pratyekaṃ bodhiṃ āpnuhi // Rm_3.245{43} //",
    "XXratnml_u:1524": " ity āśīrvacanaṃ datvā saṃbuddho 'sau munīśvaraḥ /",
    "XXratnml_u:1525": " tato rājagṛhaṃ gaṃtuṃ upācarat sasāṃghikaḥ // Rm_3.246{44} //",
    "XXratnml_u:1526": " tato 'sau dārikā cāpi natvā taṃ sugataṃ punaḥ /",
    "XXratnml_u:1527": " dṛṣṭvaivaṃ muhuḥ smṛtvā svagehaṃ samupāyayau // Rm_3.247{45} //",
    "XXratnml_u:1528": " tatra gehe praviṣṭvāsau dārikā saṃpramoditā /",
    "XXratnml_u:1529": " bharttur agre ca tadvṛttam ācakhye sarvam ādarāt // Rm_3.248{46} //",
    "XXratnml_u:1530": " bharttāpy asau tathā śrutvā buddhadharmānumoditaḥ /",
    "XXratnml_u:1531": " tayaivaṃ bhāryayā sārddhaṃ bheje ratnatrayaṃ sadā // Rm_3.249{47} //",
    "XXratnml_u:1532": " evaṃ me guruṇā khyātaṃ tathā te kathyate mayā /",
    "XXratnml_u:1533": " tvam apy evaṃ mahārāja triratnāni sadā bhaja // Rm_3.250{48} //",
    "XXratnml_u:1534": " prajāś cāpi triratnānāṃ bhajane preraya prabho /",
    "XXratnml_u:1535": " tathā te maṃgalaṃ nityaṃ bodhiṃ cāpi samāpnuyāḥ // Rm_3.251{49} //",
    "XXratnml_u:1536": " iti tenopaguptena bhāṣitaṃ tat subhāṣitaṃ /",
    "XXratnml_u:1537": " śrutvāśoko narendro 'sau mumoda saha pārṣadaiḥ // Rm_3.252{50} //",
    "XXratnml_u:1538": " etac cakrāvadānaṃ munivaraguṇadaṃ yaḥ śṛṇoti prasādya /",
    "XXratnml_u:1539": " śrutvā yaś cānumodya pramuditamanasā śrāvayaty evam anyān /",
    "XXratnml_u:1540": " sa jitvā kleśasaṃghān vigatakalimalo buddhadharmānucārī /",
    "XXratnml_u:1541": " pūtātmā sadguṇāḍhyaḥ munivaranilayaiḥ saṃprayāti pramodāt // Rm_3.253{51}",
    "XXratnml_u:1542": " ++ iti ratnāvadānamālāyaṃ cakrāvadāno nāma samāptam ++",
    "XXratnml_u:1543": " (Rm 53)",
    "XXratnml_u:1544": " IV Pretikāvadāna athāśoko mahīpālaḥ saddharmacaraṇotsavaḥ /",
    "XXratnml_u:1545": " upaguptaṃ guruṃ natvā kṛtāñjalipuṭo 'vadat // Rm_4.1{1} //",
    "XXratnml_u:1546": " bhadanta śrotum ichāmi punaranyat subhāṣitaṃ /",
    "XXratnml_u:1547": " yathā me guruṇā proktaṃ tathā vaktuṃ samarhasi // Rm_4.2{2} //",
    "XXratnml_u:1548": " iti tena narendreṇa prārthite 'sau jināṃśajaḥ /",
    "XXratnml_u:1549": " upagupto mahābhijñas taṃ nareśam abhāṣata // Rm_4.3{3} //",
    "XXratnml_u:1550": " yathā me guruṇādiṣṭaṃ tathā vakṣyāmi te 'dhunā /",
    "XXratnml_u:1551": " tathāpi śrūyatāṃ rājan tava dharmapravṛddhaye // Rm_4.4{4} //",
    "XXratnml_u:1552": " puraikasamaye cāsau saṃbuddho bhagavāñ jinaḥ /",
    "XXratnml_u:1553": " cailakaiś ca tathānyais tatsaddharmaguṇavāṃchibhiḥ // Rm_4.5{5} //",
    "XXratnml_u:1554": " rājagṛham upāśritya veṇuvane jināśrame /",
    "XXratnml_u:1555": " karaṇḍakanivāpākhye tasthau dharmaṃ samādiśat // Rm_4.6{6} //",
    "XXratnml_u:1556": " tad dharmmadeśanāṃ śrotuṃ sadevāsuramānuṣāḥ /",
    "XXratnml_u:1557": " siddhavidyādharāś cāpi yakṣagaṃdharvakinnarāḥ // Rm_4.7{7} //",
    "XXratnml_u:1558": " garuḍā nāgarājāś ca rākṣasāś ca mahoragāḥ /",
    "XXratnml_u:1559": " sarve lokādhipāś cāpi sasainyaparivārakāḥ // Rm_4.8{8} //",
    "XXratnml_u:1560": " rājāno rājamātrāś ca brāhmaṇāś ca mahājanāḥ /",
    "XXratnml_u:1561": " maṃtriṇo śreṣṭhinaś cāpi sārthavāhāś ca paurikāḥ // Rm_4.9{9} //",
    "XXratnml_u:1562": " ṛṣayo yoginaś cāpi yatayo brahmacāriṇaḥ /",
    "XXratnml_u:1563": " evam anye 'pi lokāś ca parivṛtya samaṃtataḥ // Rm_4.10{10} //",
    "XXratnml_u:1564": " satkṛtya svaryya pūjāṅgaiḥ sarvopakaraṇair api /",
    "XXratnml_u:1565": " mānayitvā ca taṃ nāthaṃ dṛṣṭvā tasthuḥ samāhitāḥ // Rm_4.11{11} //",
    "XXratnml_u:1566": " tasmiṃś ca samaye tatra maudgalyāyana ātmavit /",
    "XXratnml_u:1567": " sa pretabhuvane gatvā caran pretīm apaśyata // Rm_4.12{12} //",
    "XXratnml_u:1568": " svakeśaromasaṃchannāṃ dagdhasthūnāmahākṛtiṃ /",
    "XXratnml_u:1569": " sūcīmukhīṃ mahatkāyīṃ parvatasaṃnibhodarāṃ // Rm_4.13{13} //",
    "XXratnml_u:1570": " piṅgalakeśinīṃ raudrīṃ pradīptāgniśikhām iva /",
    "XXratnml_u:1571": " (Rm 54)",
    "XXratnml_u:1572": " tīvrātivedanākrāntāṃ tṛṣārttaṃ parimūrchitāṃ // Rm_4.14{14} //",
    "XXratnml_u:1573": " tatrāyuṣmān sa maudgalyo dṛṣṭvā tāṃ pretikāṃ ciraṃ /",
    "XXratnml_u:1574": " kaiṣeti sahasopetya papracha samupāgatāṃ // Rm_4.15{15} //",
    "XXratnml_u:1575": " kiṃ tvayā prakṛtaṃ pāpaṃ yenaivaṃ duḥkhabhāginī /",
    "XXratnml_u:1576": " tṛṣārttā jalamārgantī bhramitvā carase 'dhunā // Rm_4.16{16} //",
    "XXratnml_u:1577": " iti tena yatīśena pṛṣṭvā sā pretikā tataḥ /",
    "XXratnml_u:1578": " taṃ yatiṃ saugataṃ natvā praruditvāvadat tathā // Rm_4.17{17} //",
    "XXratnml_u:1579": " bhadanta tad vijānīyāḥ pāpakāriṇy ahaṃ yataḥ /",
    "XXratnml_u:1580": " evaṃ tṛṣṇāprataptāṅgā bhramāmi jalalālasā // Rm_4.18{18} //",
    "XXratnml_u:1581": " yatrāham udakaṃ pātuṃ gachāmi tṛṣṇayānvitā /",
    "XXratnml_u:1582": " atra paśyāmi nadyādijalādhārān viśoṣitān // Rm_4.19{19} //",
    "XXratnml_u:1583": " yadā varṣati deve ca dṛṣṭvā tadambupātitaṃ /",
    "XXratnml_u:1584": " pātum ichantl tṛṣṇārttā sahasāhaṃ pradhāvitā // Rm_4.20{20} //",
    "XXratnml_u:1585": " tadā paśyāmi tadvinduvisphuliṅganibhojvalān /",
    "XXratnml_u:1586": " dṛṣṭvaivaṃ nirāśāndhā bhramāmi dikṣu sarvataḥ // Rm_4.21{21} //",
    "XXratnml_u:1587": " kiṃ mayā prakṛtaṃ pāpaṃ yenāsmy evaṃ supāpinī /",
    "XXratnml_u:1588": " tan me pāpaṃ jagacchāstā pṛchyatāṃ bhavatādarāt // Rm_4.22{22} //",
    "XXratnml_u:1589": " nūnaṃ so bhagavāñ chāstā yan me karmapurākṛtaṃ /",
    "XXratnml_u:1590": " vyākariṣyati tat sarvaṃ tathā lokaprabodhane // Rm_4.23{23} //",
    "XXratnml_u:1591": " yac chrutvānye 'pi satvāś ca saṃvignamanaso drutaṃ /",
    "XXratnml_u:1592": " viramya pāpamārgebhyaś cariṣyanti śubhe sadā // Rm_4.24{24} //",
    "XXratnml_u:1593": " tasmād bhadanta sarvajñas tava śāstā sa pṛchyatāṃ /",
    "XXratnml_u:1594": " vyākuryān mama sarvatra yat karma prakṛtaṃ purā // Rm_4.25{25} //",
    "XXratnml_u:1595": " asmannāmnā sa saṃbuddho vaṃdyatāṃ bhavatā yathā /",
    "XXratnml_u:1596": " ity uktvā sā tam ātmajaṃ natvā pretā gṛhaṃ yayau // Rm_4.26{26} //",
    "XXratnml_u:1597": " sa maudgalyas tathety uktvā tat saṃdeśam anusmaran /",
    "XXratnml_u:1598": " sahasaitat paripraṣṭuṃ veṇuvanam upāyayau // Rm_4.27{27} //",
    "XXratnml_u:1599": " tadādau bhagavān dṛṣṭvā tan maudgalyam upāgataṃ /",
    "XXratnml_u:1600": " prahasan suprasannāsyaḥ samāmaṃtryaitad abravīt /",
    "XXratnml_u:1601": " kaṃcit te kuśalaṃ vatsa kuto 'trāsi samāgataḥ /",
    "XXratnml_u:1602": " lokeṣu kiṃ pravṛttāṃtaṃ tat pracakṣva mahāmate /",
    "XXratnml_u:1603": " (Rm 55)",
    "XXratnml_u:1604": " iti pṛṣṭe jinendreṇa sa maudgalyaḥ purogataḥ // Rm_4.28{28} //",
    "XXratnml_u:1605": " ādau tasya muner natvā tat pravṛttam udāharat /",
    "XXratnml_u:1606": " āgato 'smi bhadanto 'haṃ caritvā pretabhūmiṣu // Rm_4.29{29} //",
    "XXratnml_u:1607": " tatra sthito 'ham īkṣan tāṃ pretīm ekāṃ bhayānakīṃ /",
    "XXratnml_u:1608": " dagdhasthūṇānibhāṃ nagnāṃ parvatasannibhodarāṃ // Rm_4.30{30} //",
    "XXratnml_u:1609": " sūcīchidramukhacchidrāṃ kaṃkārayantrikām iva /",
    "XXratnml_u:1610": " svakeśaromasaṃchannāṃ jvalitāgniśikhām iva // Rm_4.31{31} //",
    "XXratnml_u:1611": " tivrātivedanākrāntām ārttasvarānurodināṃ /",
    "XXratnml_u:1612": " durgandhām aśucivyāptāṃ svakeśaparitāpitāṃ // Rm_4.32{32} //",
    "XXratnml_u:1613": " viṇmūtrānubhoktuṃ ca sākṣāt pāpāvatārikāṃ /",
    "XXratnml_u:1614": " bhagavan sā mayā dṛṣṭvā tṛṣṇārttā jalalālasā // Rm_4.33{33} //",
    "XXratnml_u:1615": " bhramantī jalamārgantī jalāśrayeṣu sarvataḥ /",
    "XXratnml_u:1616": " nadīkūpataḍāgādin udapānajalāśrayān // Rm_4.34{34} //",
    "XXratnml_u:1617": " svechāmbupūritān dṛṣṭvā prādhāvat sahasā yadā /",
    "XXratnml_u:1618": " tasyā darśaṇamātreṇa te sarve 'pi jalāśrayāḥ // Rm_4.35{35} //",
    "XXratnml_u:1619": " nirjalāḥ paṃkaśeṣeṇa śuśuṣuś ca samaṃtataḥ /",
    "XXratnml_u:1620": " tathā viśoṣitāṃ dṛṣṭvā nadyādīṃs tāñ jalāśrayān // Rm_4.36{36} //",
    "XXratnml_u:1621": " nirāśā paritaptāṅgā sā pretī paryamūrchata /",
    "XXratnml_u:1622": " tataś ca punar utthāya kṣuttṛṣṇonmādacāriṇī // Rm_4.37{37} //",
    "XXratnml_u:1623": " jalaṃ cānnaṃ samanveṣṭuṃ babhrāma dikṣu sarvataḥ /",
    "XXratnml_u:1624": " tathāpi sā jalaṃ nāsādayat kuhāpi vā // Rm_4.38{38} //",
    "XXratnml_u:1625": " tato 'titṛṣṇayā taptā viṇmūtrabhoktum aichata /",
    "XXratnml_u:1626": " tad api kṛcchrato 'nviṣya bhuktvā tṛptiṃ na sā yayau // Rm_4.39{38} //",
    "XXratnml_u:1627": " tathāmedhyāni bhuktvāpi kadācin naiva tṛptitā /",
    "XXratnml_u:1628": " kṣuttṛṣṇāhatāklāntā patitā kheditāvasat // Rm_4.40{40} //",
    "XXratnml_u:1629": " māṃ dṛṣṭvā sahasotthāya śanair mandasvarāvadat /",
    "XXratnml_u:1630": " svāgataṃ bho bhavān aitu rakṣa māṃ pāpinīṃ laghu // Rm_4.41{41} //",
    "XXratnml_u:1631": " pānīyaṃ dehi me bhadra pānīyaṃ dātum arhasi /",
    "XXratnml_u:1632": " iti proktābhidhāvanti pānīyaṃ mām ayācata // Rm_4.42{42} //",
    "XXratnml_u:1633": " tato 'ham avadaṃ caināṃ pānīyaṃ nātra vidyate /",
    "XXratnml_u:1634": " kātvam evaṃ nu duḥkhāni bhuktvātra vasase kathaṃ // Rm_4.43{43} //",
    "XXratnml_u:1635": " kiṃ tvayā hi kṛtaṃ pāpaṃ yenaivaṃ duḥkhatādhunā /",
    "XXratnml_u:1636": " (Rm 56)",
    "XXratnml_u:1637": " vaktavyaṃ cec ca tat pāpaṃ sarvaṃ me vaktum arhasi // Rm_4.44{44} //",
    "XXratnml_u:1638": " iti me gaditaṃ śrutvā sa pretī punar abravīt /",
    "XXratnml_u:1639": " kiṃ mayā vakṣyate pāpaṃ yat purā kudhiyā kṛtaṃ // Rm_4.45{45} //",
    "XXratnml_u:1640": " sarvajño hi bhavacchāstā sa evaṃ paripṛchyatāṃ /",
    "XXratnml_u:1641": " tat sarvāṇi ca me pāpaṃ sa vyākuryāt sa sarvavit // Rm_4.46{46} //",
    "XXratnml_u:1642": " asmannāmnā ca saṃbuddho vaṃdyatāṃ bhavatādarāt /",
    "XXratnml_u:1643": " iti tayoditaṃ śrutvā pratijñāya tatheti ca // Rm_4.47{47} //",
    "XXratnml_u:1644": " bhavantaṃ praṣṭum āyāmi tat samādeṣṭum arhasi /",
    "XXratnml_u:1645": " ārttasvarā rudantī sā pretī vindati vedanāṃ // Rm_4.48{48} //",
    "XXratnml_u:1646": " yena viṇmūtradhānāni tena dhāvati duḥkhitā /",
    "XXratnml_u:1647": " tad api kṛcchrato labdhvā bhuṃkte kiṃ cit kadā cana // Rm_4.49{49} //",
    "XXratnml_u:1648": " evaṃ sā pāpinī pretī dṛṣṭātiduḥkhitā mayā /",
    "XXratnml_u:1649": " kiṃ tayā prakṛtaṃ pāpaṃ martyaloke sudāruṇaṃ // Rm_4.50{50} //",
    "XXratnml_u:1650": " yenaivaṃvidhaduḥkhaṃ sā hy anubhavati sāṃprataṃ /",
    "XXratnml_u:1651": " kadā sā pāpato muktā kathaṃ ca sugatiṃ vrajet // Rm_4.51{51} //",
    "XXratnml_u:1652": " tat sarvaṃ vadatāṃ śāsta sarvasatvaprabodhane /",
    "XXratnml_u:1653": " iti tenārthite cāsau bhagavān punar abravīt // Rm_4.52{52} //",
    "XXratnml_u:1654": " maudgalyāyana sā pretī pāpinī matsarī kudhīḥ /",
    "XXratnml_u:1655": " tayā yat prakṛtaṃ pāpaṃ yena sā duḥkhabhāginī // Rm_4.53{53} //",
    "XXratnml_u:1656": " tat sarvaṃ te pravakṣyāmi śṛṇu śrotuṃ yadīchasi // Rm_4.54{54} //",
    "XXratnml_u:1657": " purāsīd bhagavān buddhaḥ kāśyapo nāma sarvavit /",
    "XXratnml_u:1658": " sarvavidyādhipo nātho dharmarājas tathāgataḥ // Rm_4.55{55} //",
    "XXratnml_u:1659": " samantabhadrakṛc chāstā traidhātukavināyakaḥ /",
    "XXratnml_u:1660": " jino 'rhan sugatas trāyī saṃbodhimārgadeśakaḥ // Rm_4.56{56} //",
    "XXratnml_u:1661": " sa satvānāṃ hitārthena bodhicaryāḥ prakāśayan /",
    "XXratnml_u:1662": " vārāṇasīm upāśritya mṛgadāve jināśrame // Rm_4.57{57} //",
    "XXratnml_u:1663": " śrāvakair bhikṣubhiḥ sārddhaṃ bodhisatvagaṇair api /",
    "XXratnml_u:1664": " tasminn eva parṣatmadhye tasthau dharmaṃ samādiśat // Rm_4.58{58} //",
    "XXratnml_u:1665": " tasmiṃś ca samaye tasya bhikṣur anyatamo yatiḥ /",
    "XXratnml_u:1666": " anyatranagare gatvā pratyāgachat svam āśramaṃ // Rm_4.59{59} //",
    "XXratnml_u:1667": " (Rm 57)",
    "XXratnml_u:1668": " tatra mārge tṛṣārtto 'sau dūrāt kūpaṃ vilokayan /",
    "XXratnml_u:1669": " sahasā samupāgatya kūpāntikam upāyayau // Rm_4.60{60} //",
    "XXratnml_u:1670": " tadaikā dārikā tatra pūrayitvā ghaṭaṃ jalaiḥ /",
    "XXratnml_u:1671": " sahasā śirasohitvā gṛhaṃ gantum upācarat // Rm_4.61{61} //",
    "XXratnml_u:1672": " sa tṛṣārtto yatir dṛṣṭvā tām ambughaṭavāhikāṃ /",
    "XXratnml_u:1673": " samupetya jalaṃ pātuṃ prārthayan samupācarat // Rm_4.62{62} //",
    "XXratnml_u:1674": " bhaginyo 'haṃ tṛṣārtto 'smi dūradeśād upāgataḥ /",
    "XXratnml_u:1675": " tvāṃ dṛṣṭvā sahasopetya jalaṃ pātum ihāgataḥ // Rm_4.63{63} //",
    "XXratnml_u:1676": " tad bhaginī jalaṃ dehi jīvaya māṃ tṛṣāturaṃ /",
    "XXratnml_u:1677": " datvā me jīvanaṃ tvaṃ tac ciraṃ jīvyā niroginī // Rm_4.64{64} //",
    "XXratnml_u:1678": " iti tenārthitaṃ dṛṣṭvā dārikāsau durāśayā /",
    "XXratnml_u:1679": " mātsaryyaprahatatvātā taṃ bhikṣuṃ paryyabhāṣata // Rm_4.65{65} //",
    "XXratnml_u:1680": " are bhikṣo 'tra māyāhi mriyase yadi vā khalu /",
    "XXratnml_u:1681": " na te dadāmi pānīyaṃ ghaṭo pūrṇo bhaven mama // Rm_4.66{66} //",
    "XXratnml_u:1682": " kūpe yatnāt samuddhṛtya pūrayitvāmbunā ghaṭe /",
    "XXratnml_u:1683": " prohitvāyaṃ mayānītas tvadarthe kiṃ na manyate // Rm_4.67{67} //",
    "XXratnml_u:1684": " nirlajja kva nu te lajjā parakīyāmbum ichasi /",
    "XXratnml_u:1685": " rājā kiṃ tvaṃ dhanī vāsi gurur vā kiṃ na manyate // Rm_4.68{68} //",
    "XXratnml_u:1686": " ity ākṣepaṃ pratikṣipya taṃ bhikṣuṃ saugataṃ yatiṃ /",
    "XXratnml_u:1687": " adatvaivāmṛtaṃ kiṃ cit satvarā sā gṛhaṃ yayau // Rm_4.69{69} //",
    "XXratnml_u:1688": " tato bhikṣus tṛṣārtto 'pi lajjayāsau nyavarttate /",
    "XXratnml_u:1689": " anyatraivaṃ samāyācya pītvā yayau svam āśramaṃ // Rm_4.70{70} //",
    "XXratnml_u:1690": " tatrāśrame taror mūle paryaṇkam upabhujya saḥ /",
    "XXratnml_u:1691": " anuśocaya tāṃ nārīṃ manasaivaṃ vyaciṃtayat // Rm_4.71{71} //",
    "XXratnml_u:1692": " aho sā durmatī nārī mātsaryyaprahatāśayā /",
    "XXratnml_u:1693": " kathaṃ na manyate hy evaṃ mānuṣyajanma durllabhaṃ // Rm_4.72{72} //",
    "XXratnml_u:1694": " mānuṣyaṃ puṇyato labdhvā nisphalaṃ kriyate tayā /",
    "XXratnml_u:1695": " dhik tāṃ durāśayāṃ mūḍhāṃ yasyā janma nirarthakaṃ // Rm_4.73{73} //",
    "XXratnml_u:1696": " kadaiṣā pāpato muktvā sadgatiṃ samavāpsyati /",
    "XXratnml_u:1697": " mā gāt sā narake duḥkhaṃ bhūyād dharmānumodinī // Rm_4.74{74} //",
    "XXratnml_u:1698": " śīghraṃ lokeśvarasmārttaṃ labdhvā vrajatu sanmatiṃ /",
    "XXratnml_u:1699": " (Rm 58)",
    "XXratnml_u:1700": " ity evaṃmanasā bhāṣya sa bhikṣur vijitendriyaḥ // Rm_4.75{75} //",
    "XXratnml_u:1701": " triratnasmaraṇaṃ kṛtvā tasthau dhyānasamāhitaḥ /",
    "XXratnml_u:1702": " tato 'sau dārikā gehe prāptā bhartuḥ purogatā // Rm_4.76{76} //",
    "XXratnml_u:1703": " etat sarvaṃ pravṛttāṃtaṃ vistareṇābravīn mudā /",
    "XXratnml_u:1704": " svāmin nadyāmbusaṃpūrṇaṃ ghaṭaṃ dhṛtvāgatā pathi // Rm_4.77{77} //",
    "XXratnml_u:1705": " tato bhikṣur upāgatya pānīyaṃ māṃ prayācati /",
    "XXratnml_u:1706": " adatvaivaṃ jalaṃ tasmai bhikṣave satvarāgatā // Rm_4.78{71} //",
    "XXratnml_u:1707": " vahuśo yācyamānāpi kiṃ cin naiva dadāmy ahaṃ /",
    "XXratnml_u:1708": " iti tayoktamātre 'sau bharttā sādhur api krudhā /",
    "XXratnml_u:1709": " tāṃ bhāryāṃ rukṣaṇetreṇa dṛṣṭvā caivam abhāṣata // Rm_4.79{72} //",
    "XXratnml_u:1710": " are pāpini durbuddhe kathaṃ na dīyate tvayā /",
    "XXratnml_u:1711": " kiyad vyeti jalaṃ datvā bhikṣave tṛṣitāya te // Rm_4.80{71!} //",
    "XXratnml_u:1712": " jalamātrapradāne 'pi yasyāḥ śraddhā na vidyate /",
    "XXratnml_u:1713": " sā kim annaṃ dhanaṃ ratnaṃ kathāṃ dātuṃ samutsahet // Rm_4.81{72} //",
    "XXratnml_u:1714": " dhik tvāṃ pāpinīṃ duṣṭāṃ yasyā nāsti dayārthine /",
    "XXratnml_u:1715": " kiṃ tvayā mama satyāpi yaśodharmapraghātayā // Rm_4.82{73} //",
    "XXratnml_u:1716": " yady evaṃ na pradadyās tvaṃ kasmai cid arthine jalaṃ /",
    "XXratnml_u:1717": " preyasīm api bhārye tvāṃ parityakṣyāmy ahaṃ khalu // Rm_4.83{74} //",
    "XXratnml_u:1718": " yadi me priyatāṃ kartum ichasi snehacetasā /",
    "XXratnml_u:1719": " arthino mānayitvā tad dānaṃ kartuṃ samutsaheḥ // Rm_4.84{75} //",
    "XXratnml_u:1720": " no ced evaṃ mayā tyaktā vraja mā tiṣṭha me gṛhe /",
    "XXratnml_u:1721": " avaśyaṃ nau viyogaḥ syād ekānte maraṇaṃ dhruvaṃ // Rm_4.85{76} //",
    "XXratnml_u:1722": " kiṃ tvādṛśyā striyā puṃsaḥ kevalaṃ dharmahānaye /",
    "XXratnml_u:1723": " dharmaṃ vinā na me kāryyaṃ dākṣiṇyāpi ca bhāryayā // Rm_4.86{77} //",
    "XXratnml_u:1724": " kiṃ tvayā kāṃtayāpy evaṃ mātsaryyakuladurdhiyā /",
    "XXratnml_u:1725": " dharma eva vinaśyeta tad vraja mā gṛhe vasa // Rm_4.87{78} //",
    "XXratnml_u:1726": " dharmeṇa rakṣyate lokaḥ kāntayā kiṃ hi rakṣyate /",
    "XXratnml_u:1727": " tat kāntāpi parityājyā yadi pāpanuraginī // Rm_4.88{79} //",
    "XXratnml_u:1728": " (Rm 59)",
    "XXratnml_u:1729": " bhāryā hi pālanīyā sā yadi dharmārthinī satī /",
    "XXratnml_u:1730": " kiṃ tvaṃ pāpārthinī duṣṭā yaśodharmavināśinī // Rm_4.89{80} //",
    "XXratnml_u:1731": " naivāhaṃ ca tvayā sārddhaṃ bhoktuṃ rantuṃ samutsahe /",
    "XXratnml_u:1732": " kriyate cet tvayā dharmas tathā vasa mayā saha // Rm_4.90{81} //",
    "XXratnml_u:1733": " no ced evaṃ mayā tyaktā tvaṃ mā tiṣṭha gṛhe vraja /",
    "XXratnml_u:1734": " evaṃ bharttrocyamānāpi pramadā sā na bodhitā // Rm_4.91{82} //",
    "XXratnml_u:1735": " mātsaryyālīḍhacittatvād roṣitā caivam abravīt /",
    "XXratnml_u:1736": " naiva sthāsyāmy ahaṃ yāsye kiṃ sthitvaivaṃ vininditā // Rm_4.92{83} //",
    "XXratnml_u:1737": " kiyat tvayy aparādhaṃ me yat tathāhaṃ vimocitā /",
    "XXratnml_u:1738": " kiṃ sa bhikṣur gurur rājā mitraṃ vā te pitā suhṛt // Rm_4.93{84} //",
    "XXratnml_u:1739": " jñātir vā sa sakhā vandhuḥ kiṃ ca bhrātā prabhur dhanī /",
    "XXratnml_u:1740": " pradattaṃ kiṃ adattaṃ ca kiyan naṣṭaṃ bhavet yataḥ // Rm_4.94{85} //",
    "XXratnml_u:1741": " naiva kiṃcic ca dāsyāmi kasmai cid bhikṣave 'rthitaṃ /",
    "XXratnml_u:1742": " adatvā me bhavet kiṃ hi dāsyāmy ahaṃ yathechayā // Rm_4.95{86} //",
    "XXratnml_u:1743": " dāsyāmi vā na dāsyāmi kā carcātra tathā tava /",
    "XXratnml_u:1744": " pāpaś cen mayi pacyeta dharmo vāpi tathā mama // Rm_4.96{87} //",
    "XXratnml_u:1745": " tvam atra mā kṛthāś cintāṃ kiṃ tvayātra vicāryyate /",
    "XXratnml_u:1746": " śubhaṃ vāpy aśubhaṃ vā me tava kiṃ tad vicāratā // Rm_4.97{88} //",
    "XXratnml_u:1747": " tathāpi mama doṣaṃ ced yāsyāmi na vasāmy ahaṃ /",
    "XXratnml_u:1748": " varaṃ prāṇaparityājyaṃ na tu dānaṃ dadāmy ahaṃ // Rm_4.98{89} //",
    "XXratnml_u:1749": " ity asau pramadākruṣya bhartur ākṣipya garvitā /",
    "XXratnml_u:1750": " kvacit kiṃcic ca kasmaicid dadau naiva kadācana // Rm_4.99{90} //",
    "XXratnml_u:1751": " gṛhe tithīn upāyātān dṛṣṭvaivātipraroṣitā /",
    "XXratnml_u:1752": " vahudhā kruṣya tān gehān nyakāsayad balādapi // Rm_4.100{91} //",
    "XXratnml_u:1753": " tadāśīrvacanāny evaṃ śrutvāpi parikopitā /",
    "XXratnml_u:1754": " hasati nindayitvaināṃ paribhāṣya nyakāsayat // Rm_4.101{92} //",
    "XXratnml_u:1755": " sadā badhvā gṛhadvāraṃ yācakāgatiśaṃkayā /",
    "XXratnml_u:1756": " koṣṭha eva samāsīnā kadācin na viniryayau // Rm_4.102{93} //",
    "XXratnml_u:1757": " (Rm 60)",
    "XXratnml_u:1758": " sarvadā svāminā sārddhaṃ kṛtvaivaṃ kalahaṃ muhuḥ /",
    "XXratnml_u:1759": " svayam eva prabhuktvāsau kālam evam ayāpayat // Rm_4.103{94} //",
    "XXratnml_u:1760": " tataḥ kāla upāyāte pramadā sā rujānvitā /",
    "XXratnml_u:1761": " tadāpy evaṃ na cotsehe kiṃcid dātuṃ samarthine // Rm_4.104{95} //",
    "XXratnml_u:1762": " tataḥ pravṛddharogārttā tṛṣṇārttā pariśoṣitā /",
    "XXratnml_u:1763": " mṛtā sā narake yātā pretī bhavati sāṃprataṃ // Rm_4.105{96} //",
    "XXratnml_u:1764": " yā cābhūd dārikā duṣṭā mātsaryyaprahatāśayā /",
    "XXratnml_u:1765": " saivaiṣā hi tvayā dṛṣṭā pretī narakavāsinī // Rm_4.106{97} //",
    "XXratnml_u:1766": " iti maudgalya dṛṣṭvaivaṃ pratyakṣaṃ pāpaduḥkhinīṃ /",
    "XXratnml_u:1767": " sarvādā śraddhayārthibhyo dātavyaṃ jalam ādarāt // Rm_4.107{98} //",
    "XXratnml_u:1768": " sarvavastupradānānāṃ jaladānaṃ mahattaraṃ /",
    "XXratnml_u:1769": " sarveṣāṃ jīvanaṃ yasmād amṛtaṃ saṃvaraṃ jalaṃ // Rm_4.108{99} //",
    "XXratnml_u:1770": " jalapānaṃ vinā sarve na jīvanti hi jantavaḥ /",
    "XXratnml_u:1771": " tad amṛtaṃ jalaṃ śuddhaṃ dātavyam arthine sadā // Rm_4.109{100} //",
    "XXratnml_u:1772": " jalam eva hi pītvā te nirāhārās tapasvinaḥ /",
    "XXratnml_u:1773": " yogino 'nekavarṣāni jīvanti prāṇino yathā // Rm_4.110{1} //",
    "XXratnml_u:1774": " sarvāhārābhisaṃtyaktā jivaṃti prāṇino jalaiḥ /",
    "XXratnml_u:1775": " sarvān na paribhuktvāpi na jīvanti jalair vinā // Rm_4.111{2} //",
    "XXratnml_u:1776": " tad amṛtapradānaṃ taj jīvadānaṃ pracakṣyate /",
    "XXratnml_u:1777": " sarvavastupradānebhyo jaladānaṃ praśasyate // Rm_4.112{3} //",
    "XXratnml_u:1778": " viśeṣād grīṣmakāle tu tṛṣārttāya ca rogine /",
    "XXratnml_u:1779": " bālavṛddhāturebhyaś ca dātavyaṃ jalam āditaḥ // Rm_4.113{4} //",
    "XXratnml_u:1780": " jaladānaṃ mahādānaṃ jaladānasamaṃ na hi /",
    "XXratnml_u:1781": " yenābhidhāryyate prāṇaṃ tat phalaṃ saṃpraśasyate // Rm_4.114{5} //",
    "XXratnml_u:1782": " sarvadhātupradānebhyaḥ sarvaratnapradānataḥ /",
    "XXratnml_u:1783": " sarvānnabhogyadānebhyo jaladānaṃ mahīyate // Rm_4.115{6} //",
    "XXratnml_u:1784": " kanyākoṭipradānāc ca gajakoṭipradānataḥ /",
    "XXratnml_u:1785": " gavāṃ koṭipradānāc ca jaladānaṃ mahīyate // Rm_4.116{7} //",
    "XXratnml_u:1786": " saptaratnamayībhūmipradānāc ca mahīyate /",
    "XXratnml_u:1787": " evaṃ sarvapradānebhyo jaladānaṃ mahattaraṃ // Rm_4.117{8} //",
    "XXratnml_u:1788": " tṛpyante devatāḥ sarve pitṛlokās tathāpare /",
    "XXratnml_u:1789": " sarve bhūtāś ca satvāś ca jalenaiva sadāpi hi // Rm_4.118{9} //",
    "XXratnml_u:1790": " tathā dravyāni sarvāṇi bhūtāni hy aśuciny api /",
    "XXratnml_u:1791": " jalābhiṣiktamātreṇa śuddhyante sarvadā khalu // Rm_4.119{10} //",
    "XXratnml_u:1792": " jalaṃ vinā na tṛpyante bhuktvāpi divyabhojanaṃ /",
    "XXratnml_u:1793": " (Rm 61)",
    "XXratnml_u:1794": " tasmāt sarvapradānānāṃ jaladānaṃ mahīyate // Rm_4.120{11} //",
    "XXratnml_u:1795": " tathā ye ca sudhāṃ pītvā divyakāntā samarpitā /",
    "XXratnml_u:1796": " ramanti tridaśāḥ svarge te hi sarve jalapradāḥ // Rm_4.121{12} //",
    "XXratnml_u:1797": " cakravarttī nṛpendro yo ramaṇībhiḥ sahāmṛtaṃ /",
    "XXratnml_u:1798": " bhuktvā ramati saṃmodī so 'pi cāmbupradānataḥ // Rm_4.122{13} //",
    "XXratnml_u:1799": " evaṃ cānye 'pi ye lokā yathechā sukhabhoginaḥ /",
    "XXratnml_u:1800": " niḥkleśā nirujā bhadrās te hi sarve jalapradāḥ // Rm_4.123{14} //",
    "XXratnml_u:1801": " ye tu nīcāśayādīnāḥ kṣutpipāsāturāḥ kṛśāḥ /",
    "XXratnml_u:1802": " yācakāḥ preṣyakāś cāpi sarve te 'mbho'pradānikāḥ // Rm_4.124{15} //",
    "XXratnml_u:1803": " jaladānodbhavaṃ puṇyaṃ saṃkhyātuṃ naiva śakyate /",
    "XXratnml_u:1804": " sarvair api munīṃdraiś ca kim anyair vibuddhair janaiḥ // Rm_4.125{16} //",
    "XXratnml_u:1805": " matveti śraddhayā nityaṃ divyāmṛtābhivāṃchibhiḥ /",
    "XXratnml_u:1806": " arthibhyaḥ sarvasatvebhyo dātavyaṃ jalam ādarāt // Rm_4.126{17} //",
    "XXratnml_u:1807": " ity ādiṣṭaṃ munīndreṇa śrutvā sarve ca bhikṣavaḥ /",
    "XXratnml_u:1808": " sarvebhyaḥ sarvadā kartuṃ jaladānaṃ samaichan // Rm_4.127{18} //",
    "XXratnml_u:1809": " athānandaḥ samutthāya natvā taṃ śrīghanaṃ guruṃ /",
    "XXratnml_u:1810": " kṛtāṃjalipuṭo pṛchan tatpāpaparimocanaṃ // Rm_4.128{19} //",
    "XXratnml_u:1811": " kadā sā bhagavan pretī tatpāpāt parimokṣyate /",
    "XXratnml_u:1812": " sarvasatvābhibodhārthaṃ tat samādeṣṭum arhasi // Rm_4.129{20} //",
    "XXratnml_u:1813": " ity ānandena pṛṣṭe 'sau sarvajño bhagavāṃs tadā /",
    "XXratnml_u:1814": " tam ānaṃdaṃ samārabhya prāha pāpavimocanaṃ // Rm_4.130{21} //",
    "XXratnml_u:1815": " śṛṇv ānaṃda samādhāya yena sā parimokṣyate /",
    "XXratnml_u:1816": " sarvasatvaprabodhāya tad upāyaiḥ pracakṣyate // Rm_4.131{22} //",
    "XXratnml_u:1817": " sā pretī narakeṣv evaṃ sarveṣu bhramitā sadā /",
    "XXratnml_u:1818": " duḥkhābhivedanākhinnā paritaptānutāpitā // Rm_4.132{23} //",
    "XXratnml_u:1819": " tataḥ kālāntare saivaṃ smṛtvā ratnatrayaṃ yadi /",
    "XXratnml_u:1820": " (Rm 62)",
    "XXratnml_u:1821": " namo buddhāya dharmāya saṃghāyeti vaded yadā // Rm_4.133{24} //",
    "XXratnml_u:1822": " tadā lokeśvaro sarvalokanātho jinātmajaḥ /",
    "XXratnml_u:1823": " dṛṣṭvā tāṃ sahasopetya svaprabhābhiḥ parispṛśet // Rm_4.134{25} //",
    "XXratnml_u:1824": " yadā lokeśvarābhābhiḥ sparśitā sā sudhī satī /",
    "XXratnml_u:1825": " tadātisaukhyatāṃ labdhvā vismitaivaṃ vyacintayet // Rm_4.135{26} //",
    "XXratnml_u:1826": " aho saukhyaṃ mayā labdhaṃ kasyānubhāvato 'dhunā /",
    "XXratnml_u:1827": " kim āhosvid itaś cyutvāgato 'nyatra vasāmy ahaṃ // Rm_4.136{27} //",
    "XXratnml_u:1828": " iti cintāri tiṣṭhantī vismayoddhatamānasīṃ /",
    "XXratnml_u:1829": " dṛṣṭvā lokeśvaraś caināṃ bodhayitum upācaret // Rm_4.137{28} //",
    "XXratnml_u:1830": " upetya tarpayitvā ca svatanuniḥsṛtair jalaiḥ /",
    "XXratnml_u:1831": " vividhair bhojanaiś cāpi pratarppayet sa bodhirāṭ // Rm_4.138{29} //",
    "XXratnml_u:1832": " tato 'sau pāpinī pretī pītvā tat tanujāmṛtaṃ /",
    "XXratnml_u:1833": " paritṛptā viśuddhāṅgā natvā taṃ prārthayet tathā // Rm_4.139{30} //",
    "XXratnml_u:1834": " namas te bhagavan nātha kṛpayā māṃ samuddhara /",
    "XXratnml_u:1835": " darśaya dharmamārgaṃ me sadā te śaraṇaṃ vraje // Rm_4.140{31} //",
    "XXratnml_u:1836": " tayaivaṃ prārthite cāsau lokanātho dayānidhiḥ /",
    "XXratnml_u:1837": " darśayitvāryamārgaṃ ca śrāvayed dharmadeśanāṃ // Rm_4.141{32} //",
    "XXratnml_u:1838": " yāṃ śrutvaiva ca sā pretī sarvapāpavimocitā /",
    "XXratnml_u:1839": " tataś cyutvā viśuddhātmā janma bodhikule labhet // Rm_4.142{33} //",
    "XXratnml_u:1840": " tatra bodhicarīḥ prāptuṃ cared vratam upoṣadhaṃ /",
    "XXratnml_u:1841": " tadvratapuṇyabhāvaiś ca bodhicaryyāḥ samācaret // Rm_4.143{34} //",
    "XXratnml_u:1842": " kramād bodhicarīḥ pūryya bodhipraṇidhimānasaḥ /",
    "XXratnml_u:1843": " bodhisatvo mahāsatvo bhaviṣyati na saṃśayaḥ // Rm_4.144{35} //",
    "XXratnml_u:1844": " tato lokahitaṃ kṛtvā saṃbodhipadam āśrayan /",
    "XXratnml_u:1845": " sarvadā ca sukhaṃ bhuktvā sukhāvatīṃ gamiṣyati /",
    "XXratnml_u:1846": " tatrāmitābhasaṃbuddhaṃ sevitvā samupāśrayan /",
    "XXratnml_u:1847": " saṃbodhijñānaṃ āsādya nirvṛtiṃ cāpy avāpsyati // Rm_4.145{36} //",
    "XXratnml_u:1848": " yady asau smarate pretī triratnānāṃ samāhitā /",
    "XXratnml_u:1849": " tadā caivaṃ tataś cyutvā saukhāvatīṃ gamiṣyati // Rm_4.146{37} //",
    "XXratnml_u:1850": " no ced evaṃ hi sā pretī sadāpi narake vaset /",
    "XXratnml_u:1851": " yāvan na smarate buddhaṃ tāvan na mokṣyate tataḥ // Rm_4.147{38} //",
    "XXratnml_u:1852": " (Rm 63)",
    "XXratnml_u:1853": " evaṃ sarve 'pi ye satvā yāvanto narakāsthitāḥ /",
    "XXratnml_u:1854": " tāvantas te 'pi sarve ca duṣṭāḥ pāpānucārikāḥ // Rm_4.148{39} //",
    "XXratnml_u:1855": " yadaiṣāṃ ye triratnānāṃ smaranty anutāpitāḥ /",
    "XXratnml_u:1856": " namo buddhāya dharmāya saṃghāyeti vadaṃti ca // Rm_4.149{40} //",
    "XXratnml_u:1857": " tadā tatpāpanirmuktā viśuddhāṅgāḥ śubhāśayāḥ /",
    "XXratnml_u:1858": " saddharmācaraṇaṃ kartum utsaheyuḥ samāhitāḥ // Rm_4.150{41} //",
    "XXratnml_u:1859": " tato lokeśvaro dṛṣṭvā tān satvān dharmabhājanān /",
    "XXratnml_u:1860": " bodhayitvā prayatnena bodhimārge niyojayet // Rm_4.151{41!} //",
    "XXratnml_u:1861": " tataḥ sarve ca te satvā bodhipraṇidhimānasāḥ /",
    "XXratnml_u:1862": " sarvasatvahitārthena samicheyuḥ śivāṃ carīṃ // Rm_4.152{42} //",
    "XXratnml_u:1863": " tatas te narakāc cyutvā saṃprayāyuḥ sukhāvatīṃ /",
    "XXratnml_u:1864": " tatrāmitābhanāthasya dharmaṃ śrutvānumoditāḥ // Rm_4.153{33!} //",
    "XXratnml_u:1865": " bodhicaryyāḥ samāśritya kuryur lokahitāni te /",
    "XXratnml_u:1866": " kramād bodhicarīḥ pūryya sarvakleśavimuktigāḥ // Rm_4.154{34} //",
    "XXratnml_u:1867": " saṃbodhijñānam āsādya nirvṛtiṃ samavāpnuyuḥ /",
    "XXratnml_u:1868": " evam anye 'pi ye satvā lokeśasaraṇaṃ gatāḥ // Rm_4.155{35} //",
    "XXratnml_u:1869": " te āśu pāpanirmuktāḥ sukhāvatīṃ vrajanti hi /",
    "XXratnml_u:1870": " ye ye lokeśvaraṃ smṛtvā bhajanti satataṃ mudā /",
    "XXratnml_u:1871": " te te sarve ca niḥpāpā bhavanti bodhibhāginaḥ // Rm_4.156{36} //",
    "XXratnml_u:1872": " tasmāl lokeśvaraṃ smṛtvā gatvā ca śaraṇaṃ sadā /",
    "XXratnml_u:1873": " trimaṇḍalaviśuddhena caritavyaṃ vratottamaṃ // Rm_4.157{37} //",
    "XXratnml_u:1874": " vratottamaṃ samākhyātam āryāṣṭāṃgikapoṣādhaṃ /",
    "XXratnml_u:1875": " sarveṣāṃ api puṇyānāṃ tadvratapuṇyam uttamaṃ // Rm_4.158{38} //",
    "XXratnml_u:1876": " yenaivāśu viśuddhyaṃte ghorapātakināpi ca /",
    "XXratnml_u:1877": " tasmād etat mahatpuṇyaṃ vratarājaṃ vidur jināḥ // Rm_4.159{39} //",
    "XXratnml_u:1878": " yasya puṇyānubhāvena pūryya pāramitāgaṇāḥ /",
    "XXratnml_u:1879": " sarvakleśān vinirjitya śīghraṃ bodhim avāpnuyuḥ // Rm_4.160{40} //",
    "XXratnml_u:1880": " ye 'py atītāś ca saṃbuddhāḥ sarvajñāḥ sugatā jināḥ /",
    "XXratnml_u:1881": " te 'pi tadvratapuṇyais tu śīghraṃ bodhim avāpnuvan // Rm_4.161{41} //",
    "XXratnml_u:1882": " ye 'py etarhi ca saṃbuddhāḥ saṃbodhidharmadeśakāḥ /",
    "XXratnml_u:1883": " (Rm 64)",
    "XXratnml_u:1884": " te 'py etadvratapuṇyaiś ca bhavanti bodhipāragāḥ // Rm_4.162{42} //",
    "XXratnml_u:1885": " ye cāpy anāgatā buddhā bhaviṣyanti tathāgatāḥ /",
    "XXratnml_u:1886": " te 'py etadvratapuṇyais tu lapsyante bodhisaṃpadaṃ // Rm_4.163{43} //",
    "XXratnml_u:1887": " evam anye 'pi ye prājñāḥ saṃbodhipadavāṃchitāḥ /",
    "XXratnml_u:1888": " te 'py etadvratam ādhāya labhanti bodhisaṃpadaṃ // Rm_4.164{44} //",
    "XXratnml_u:1889": " tasmād etadvrataṃ dhṛtvā dātavyaṃ dānam adarāt /",
    "XXratnml_u:1890": " etat phalaṃ sadākṣīṇaṃ sūte kalpatarur yathā // Rm_4.165{45} //",
    "XXratnml_u:1891": " etadvratadharāḥ satvāḥ saddharmācaraṇodyatāḥ /",
    "XXratnml_u:1892": " sarvathā na vrajaṃty eva durgatiṣu kadācana // Rm_4.166{46} //",
    "XXratnml_u:1893": " sadaiva sugatiṃ prāptāḥ sarvasatvānukaṃpinaḥ /",
    "XXratnml_u:1894": " saddharmācaraṇaṃ dhṛtvā bodhisatvā bhavanti te // Rm_4.167{47} //",
    "XXratnml_u:1895": " ye ca lokeśvaraṃ smṛtvā caranty etadvrataṃ sadā /",
    "XXratnml_u:1896": " te paśyanti sadāpy enaṃ lokanāthaṃ jagatprabhuṃ // Rm_4.168{48} //",
    "XXratnml_u:1897": " tena lokeśvareṇāpi dṛśyaṃte te 'pi sarvadā /",
    "XXratnml_u:1898": " ye ca lokeśasaṃdṛṣṭās te sarve bodhibhāginaḥ // Rm_4.169{49} //",
    "XXratnml_u:1899": " bodhisatvā mahāsatvāḥ saṃbodhiṃ samavāpnuyuḥ /",
    "XXratnml_u:1900": " ye smaranti sadā nityaṃ lokeśaṃ karuṇāmayaṃ /",
    "XXratnml_u:1901": " sahasā durgatiṃ tyaktvā muktvā yāyuḥ sukhāvatīṃ // Rm_4.170{50} //",
    "XXratnml_u:1902": " ye ca taccharaṇaṃ gatvā bhajaṃti taṃ jinātmajaṃ /",
    "XXratnml_u:1903": " sarvapāpavinirmuktās te 'pi yāyuḥ sukhāvatiṃ // Rm_4.171{51} //",
    "XXratnml_u:1904": " ye sugandhair jalaiḥ śuddhaiḥ snāpayanti jagadguruṃ /",
    "XXratnml_u:1905": " mandākinyāṃ ca te snātvā śuddhā yāṃti sukhāvatiṃ // Rm_4.172{52} //",
    "XXratnml_u:1906": " paṃcagaṃdhādisaurabhyair lokeśaṃ lepayaṃti ye /",
    "XXratnml_u:1907": " cakravarttipadaṃ bhuktvā te 'pi yāṃti sukhāvatīṃ // Rm_4.173{53} //",
    "XXratnml_u:1908": " cīvaraṃ ye dadaṃty asmai te divyavastrasaṃyutāḥ /",
    "XXratnml_u:1909": " sarvadharmādhināthāś ca yāṃti cāṃte sukhāvatīṃ // Rm_4.174{53*} //",
    "XXratnml_u:1910": " satkṛtya śraddhayā ye 'pi puṣpais tam arcayanti ye /",
    "XXratnml_u:1911": " (Rm 65)",
    "XXratnml_u:1912": " te surendrapadaṃ prāpya yānti cānte sukhāvatīṃ // Rm_4.175{54} //",
    "XXratnml_u:1913": " saurabhyayojitair dhūpair ye bhajanti tam īśvaraṃ /",
    "XXratnml_u:1914": " te narendrapadaṃ bhuktvā yāṃti cānte sukhāvatiṃ // Rm_4.176{55} //",
    "XXratnml_u:1915": " ye dadanti ca bhaiṣajyaṃ tasmai lokādhipāya ca /",
    "XXratnml_u:1916": " cakravarttipadaṃ prāpya yāṃti te ca sukhāvatīṃ // Rm_4.177{56} //",
    "XXratnml_u:1917": " ye dadanti pradīpāni tasmai lokeśvarāya ca /",
    "XXratnml_u:1918": " te mahendrapadaṃ bhuktvā yānti cānte sukhāvatīṃ // Rm_4.178{57} //",
    "XXratnml_u:1919": " naivedyaṃ ye dadanty asmai te bhavanti nareśvarāḥ /",
    "XXratnml_u:1920": " divyabhogyāni bhuktvā ca yānti cānte sukhāvatīṃ // Rm_4.179{58} //",
    "XXratnml_u:1921": " ye ca pānaṃ dadanty asmai te pītvā satataṃ sudhāṃ /",
    "XXratnml_u:1922": " svarge ramanti devendrā yānti cānte sukhāvatīṃ // Rm_4.180{59} //",
    "XXratnml_u:1923": " phalamūlādikaṃ dattaṃ yaiś ca tasmai sutāyine /",
    "XXratnml_u:1924": " yathepsitasukhaṃ bhuktvāṃte 'pi yāṃti sukhāvatīṃ // Rm_4.181{60} //",
    "XXratnml_u:1925": " tāmbūlaṃ pūgasaṃyuktaṃ lokeśāya dadanti ye /",
    "XXratnml_u:1926": " surūpāḥ satsukhaṃ bhuktvāṃte 'pi yānti sukhāvatīṃ // Rm_4.182{61} //",
    "XXratnml_u:1927": " śayyāsanaṃ pradattaṃ yais tasmai satvānukaṃpine /",
    "XXratnml_u:1928": " te kṣitīśaśriyaṃ bhuktvā yānty aṃte ca sukhāvatīṃ // Rm_4.183{62} //",
    "XXratnml_u:1929": " siṃhāsanaṃ pradattaṃ yais tasmai dharmānuśāsine /",
    "XXratnml_u:1930": " te vaṃdyāḥ sarvalokaiś ca yānty ante ca sukhāvatīṃ // Rm_4.184{63} //",
    "XXratnml_u:1931": " chatraṃ tasmai pradattaṃ yais te nṛpāś cakravarttinaḥ /",
    "XXratnml_u:1932": " yaśodharmasukhaṃ bhuktvā saṃprayānti sukhāvatīṃ // Rm_4.185{64} //",
    "XXratnml_u:1933": " patākāṃ ye prayachanti tasmai lokādhipāya cā /",
    "XXratnml_u:1934": " te 'pi sarvāṃ mahīṃ bhuktvā yānti cānte sukhāvatīṃ // Rm_4.186{65} //",
    "XXratnml_u:1935": " tasmai ye ca prayachanti dhāturatnagaṇāni ca /",
    "XXratnml_u:1936": " te narendrāś caturdvīpāṃ bhuktvā yānti sukhāvatīṃ // Rm_4.187{66} //",
    "XXratnml_u:1937": " ye vitānaṃ vitanvaṃti gehe tasya kṛpānidheḥ /",
    "XXratnml_u:1938": " te narendrāḥ surendrāś ca bhūtvā yāṃti sukhāvatīṃ // Rm_4.188{67} //",
    "XXratnml_u:1939": " trailokyādhipates tasya ye kurvanti pradakṣiṇāṃ /",
    "XXratnml_u:1940": " te narendraśriyaṃ bhuktvā yānti cānte sukhāvatīṃ // Rm_4.189{68} //",
    "XXratnml_u:1941": " saṃgītair ye prakurvanti pūjāṃ tasya jagat prabhoḥ /",
    "XXratnml_u:1942": " sadā subhāṣitāny eva śṛṇvanti te guṇākarāḥ // Rm_4.190{69} //",
    "XXratnml_u:1943": " cāmarair vyajanair vāpi taṃ nāthaṃ vījayanti ye /",
    "XXratnml_u:1944": " (Rm 66)",
    "XXratnml_u:1945": " te nṛpāḥ suralakṣmīṃ ca bhuktvā yāṃti jinālaye // Rm_4.191{70} //",
    "XXratnml_u:1946": " śodhayanti ca ye nityaṃ vihāre kāruṇānidheḥ /",
    "XXratnml_u:1947": " divyanetrāś ca te saukhyaṃ bhuktvā yāṃti surālayaṃ // Rm_4.192{71} //",
    "XXratnml_u:1948": " kṛtvā ramyaṃ vihāraṃ ca lokeśāya dadanti ye /",
    "XXratnml_u:1949": " te mahendraśriyaṃ bhuktvā saṃprayānti sukhāvatīṃ // Rm_4.193{72} //",
    "XXratnml_u:1950": " vihāre tatra saṃsiddhe yaṣṭim āropya ye narāḥ /",
    "XXratnml_u:1951": " suvarṇakalaśāṃś chatradhvajaghaṇṭāvalīyutān // Rm_4.194{73} //",
    "XXratnml_u:1952": " paṃcavarṇapatākābhiḥ puṣpasragbhiś ca saṃyutān /",
    "XXratnml_u:1953": " saṃpratisthāṃ prakurvati mahotsāhair vidhānataḥ // Rm_4.195{74} //",
    "XXratnml_u:1954": " te narendrāḥ surendrāś ca yaśodharmasukhānvitāḥ /",
    "XXratnml_u:1955": " māheśvaryyaśriyaṃ bhuktva yānti cānte sukhāvatīṃ // Rm_4.196{75} //",
    "XXratnml_u:1956": " padyagadyamayaiḥ stotrair ye stuvaṃti taṃ īśvaraṃ /",
    "XXratnml_u:1957": " niḥpāpāḥ sukhinaḥ prājñās te prayānti sukhāvatīṃ // Rm_4.197{76} //",
    "XXratnml_u:1958": " ye cāṣṭāṃgapraṇāmāni asmai śāstre prakurvaṃte /",
    "XXratnml_u:1959": " cakravartīpadaṃ bhuktvā te prayānti jinālayaṃ // Rm_4.198{77} //",
    "XXratnml_u:1960": " ye smaranti sadā nityaṃ tam īśaṃ sugatātmajaṃ /",
    "XXratnml_u:1961": " te sadyaḥ pāpanirmuktā ante yānti sukhāvatīṃ // Rm_4.199{78} //",
    "XXratnml_u:1962": " ye ye satvāś ca taṃ nāthaṃ smṛtvā bhajanti sarvadā /",
    "XXratnml_u:1963": " te te sarve na yānty eva durgatiṣu kadācana // Rm_4.200{80} //",
    "XXratnml_u:1964": " sadāpi sadgatiṣv eva yātāḥ saukhyasamanvitāḥ /",
    "XXratnml_u:1965": " saddharmācaraṇaṃ kṛtvā saṃprayānti sukhāvatīṃ // Rm_4.201{81} //",
    "XXratnml_u:1966": " evaṃ ye pāpinaś cāpi lokeśaṃ śaraṇaṃ gatāḥ /",
    "XXratnml_u:1967": " te 'pi pāpavinirmuktāḥ śuddhā yāṃti jinālayaṃ // Rm_4.202{82} //",
    "XXratnml_u:1968": " evaṃ lokeśvaro nāthaḥ puṇyakṣetraṃ śubhapradaḥ /",
    "XXratnml_u:1969": " ciṃtāmaṇiḥ kalpavṛkṣo yathepsitaphalapradaḥ // Rm_4.203{83} //",
    "XXratnml_u:1970": " (Rm 67)",
    "XXratnml_u:1971": " na hi tena samaḥ kaścin mahatpuṇyaphalapradaḥ /",
    "XXratnml_u:1972": " kuto 'dhikas tu vidyeta traidhātubhuvaneṣv api // Rm_4.204{84} //",
    "XXratnml_u:1973": " tenaiva sakalāḥ satvā bodhayitvā prayatnataḥ /",
    "XXratnml_u:1974": " āryyamārge pratiṣṭhāpya preritā nirvṛtāv api // Rm_4.205{85} //",
    "XXratnml_u:1975": " pāpiṣṭho api satvāś ca tenopetya svayaṃ tathā /",
    "XXratnml_u:1976": " narakebhyaḥ samuddhṛtya saṃpreritāḥ sukhāvatīṃ // Rm_4.206{86} //",
    "XXratnml_u:1977": " evaṃ sarve 'pi satvāś ca nānopāyavidhānataḥ /",
    "XXratnml_u:1978": " darśayitvāryyamārgāṇi tena bodhau niveśitāḥ // Rm_4.207{87} //",
    "XXratnml_u:1979": " tasmāt sarvādhikeśaḥ sa lokeśvaro maheśvaraḥ /",
    "XXratnml_u:1980": " sarvadharmānubhartā sa lokanāthaḥ pratīyate /",
    "XXratnml_u:1981": " kenāpi gaṃtuṃ tasya puṇyaskaṃdhaṃ na śakyate /",
    "XXratnml_u:1982": " mayāpi śakyate naivaṃ sarvaiś cāpi munīśvaraiḥ /",
    "XXratnml_u:1983": " evaṃ matvā tvam ānaṃdaḥ lokanathaṃ dayodadhiṃ // Rm_4.208{88} //",
    "XXratnml_u:1984": " sarvadevādhideveśaṃ smṛtvaiva satataṃ bhaja /",
    "XXratnml_u:1985": " tatas te maṃgalaṃ nityaṃ sarvadāpi samaṃtataḥ // Rm_4.209{89} //",
    "XXratnml_u:1986": " kutaś cin naiva vidyeran bhayāni vividhāny api /",
    "XXratnml_u:1987": " yatra lokeśvarasmṛtis tatrotpātabhayaṃ na hi // Rm_4.210{90} //",
    "XXratnml_u:1988": " agner api bhayaṃ naiva nāpy utpātamarudbhayaṃ /",
    "XXratnml_u:1989": " na codakabhayaṃ tatra na ca bhūmibhayaṃ khalu // Rm_4.211{91} //",
    "XXratnml_u:1990": " vidyutpātabhayaṃ nāpi na cāśanibhayaṃ sadā /",
    "XXratnml_u:1991": " na ca śatrubhayaṃ kvāpi nāpi rājabhayaṃ tathā // Rm_4.212{92} //",
    "XXratnml_u:1992": " na ca caurabhayāny evaṃ na ca rogabhayāni ca /",
    "XXratnml_u:1993": " sarvabhayaḥ praśāmyante lokeśasmṛtibhāvataḥ // Rm_4.213{93} //",
    "XXratnml_u:1994": " sarve 'py upadravāś caivaṃ prayāṃti vilayaṃ tataḥ /",
    "XXratnml_u:1995": " evaṃ lokeśvaro nātho mahatpuṇyānubhāvavān // Rm_4.214{94} //",
    "XXratnml_u:1996": " yenaivaṃ trijagallokaṃ pālitaṃ putravat sadā /",
    "XXratnml_u:1997": " tasmāl lokeśvaro nityaṃ sevitavyaḥ śubhārthibhiḥ // Rm_4.215{95} //",
    "XXratnml_u:1998": " yasya dharmānubhāvena sarvatrāpi śivaṃ sadā /",
    "XXratnml_u:1999": " iti matvā tvayānaṃda tad dharmāñ chrāvayan sadā // Rm_4.216{97} //",
    "XXratnml_u:2000": " prerayitvā ca tadbhaktau saṃbodhau saṃpraveśaya /",
    "XXratnml_u:2001": " (Rm 68)",
    "XXratnml_u:2002": " etatpuṇyānubhāvais tvam apy evaṃ kuśalī bhavan // Rm_4.217{98} //",
    "XXratnml_u:2003": " bodhisatvo mahāsatvo bhaven nūnaṃ jinātmajaḥ // Rm_4.218{99} //",
    "XXratnml_u:2004": " ity ādiṣṭaṃ munīndreṇa śrutvānaṃdaḥ sasāṃghikaḥ /",
    "XXratnml_u:2005": " tatheti pratimoditvā sadā lokeśam asmarat // Rm_4.219{100} //",
    "XXratnml_u:2006": " evaṃ rājaṃs tvayā cāpi smṛtvā lokeśvaraḥ sadā /",
    "XXratnml_u:2007": " sevitavyaḥ prayatnena bodhipraṇidhicetasā // Rm_4.220{1} //",
    "XXratnml_u:2008": " tatas tvaṃ sahasā sarvapāpebhyaḥ parimocitaḥ /",
    "XXratnml_u:2009": " bodhisatvo viśuddhātmā prayāsyasi sukhāvatīṃ // Rm_4.221{2} //",
    "XXratnml_u:2010": " ity evaṃ guruṇādiṣṭaṃ upaguptena dhīmatā /",
    "XXratnml_u:2011": " śrutvā rājānumoditvā so 'bhyanandat sapārṣadaḥ // Rm_4.222{3} //",
    "XXratnml_u:2012": " idaṃ śrutvāvadānaṃ ye śrāvayitvā parān api /",
    "XXratnml_u:2013": " bhajaṃti lokanāthaṃ te saṃprayāyuḥ sukhāvatīṃ // Rm_4.223{4} //",
    "XXratnml_u:2014": " ++ iti ratnāvadānamālāyaṃ pretikāvadānaṃ samāptam ++",
    "XXratnml_u:2015": " (Rm 69)",
    "XXratnml_u:2016": " V Śālapuṣpāvadāna athāśoko mahīpālo bhūyaḥ śrotuṃ subhāsitaiḥ /",
    "XXratnml_u:2017": " upaguptaṃ guruṃ natvā kṛtāṃjalir avocat // Rm_5.1{1} //",
    "XXratnml_u:2018": " bhadanta śrotum ichāmi punar anyat subhāṣitaṃ /",
    "XXratnml_u:2019": " tad arhasi samādeṣṭuṃ lokānāṃ puṇyavṛddhaye // Rm_5.2{2} //",
    "XXratnml_u:2020": " iti vijñāpite tena nṛpendreṇa prasādinā /",
    "XXratnml_u:2021": " upagupto yatiś cāpi taṃ nṛpaṃ pratyabhāṣata // Rm_5.3{3} //",
    "XXratnml_u:2022": " śṛṇu rājan mahābhāga sarvalokahitārthabhṛt /",
    "XXratnml_u:2023": " yathā me guruṇādiṣṭaṃ vakṣye 'haṃ te tathā khalu // Rm_5.4{4} //",
    "XXratnml_u:2024": " puraikasamaye buddho bhagavāñ chrīghano jinaḥ /",
    "XXratnml_u:2025": " śrāvastyāṃ jetakāraṇye vihāre maṇimaṇḍite // Rm_5.5{5} //",
    "XXratnml_u:2026": " śrāvakair bhikṣubhiḥ saṃghair bodhisatvagaṇaiḥ saha /",
    "XXratnml_u:2027": " saddharmadeśanāṃ kartuṃ vyaharal lokaśāsituṃ // Rm_5.6{6} //",
    "XXratnml_u:2028": " taddharmadeśanāṃ śrotuṃ sarve satvāḥ samāgatāḥ /",
    "XXratnml_u:2029": " brāhmaṇāḥ kṣatriyāś cāpi rājāno rājamātrikāḥ // Rm_5.7{7} //",
    "XXratnml_u:2030": " vaiśyāḥ śūdrā amātyāś ca maṃtriṇaḥ sādhavo janāḥ /",
    "XXratnml_u:2031": " śreṣṭhinaḥ sārthavāhāś ca dhaninaś ca vaṇiggaṇāḥ // Rm_5.8{8} //",
    "XXratnml_u:2032": " paurājānapadāś cāpi nānādeśasamāgatāḥ /",
    "XXratnml_u:2033": " devā daityāś ca gandharvā yakṣakinnararākṣasāḥ // Rm_5.9{9} //",
    "XXratnml_u:2034": " siddhāvidyādharāḥ sādhyā vasavaś ca grahādhipāḥ /",
    "XXratnml_u:2035": " nāgeṃdrā garuḍāś caivam ṛṣayo brahmacāriṇāḥ // Rm_5.10{10} //",
    "XXratnml_u:2036": " yogino yatayaś cāpi lokapālāḥ sasainyakāḥ /",
    "XXratnml_u:2037": " sarve taṃ sugataṃ natvā dharmaṃ śrotum upāgatāḥ // Rm_5.11{11} //",
    "XXratnml_u:2038": " satkṛtya pūjayitvā ca kṛtāṃjalipuṭo mudā /",
    "XXratnml_u:2039": " parivṛtya puraskṛtya dṛṣṭvā tasthuḥ samāhitāḥ // Rm_5.12{12} //",
    "XXratnml_u:2040": " athāsau bhagavān dṛṣṭvā tān sarvān dharmavāṃchinaḥ /",
    "XXratnml_u:2041": " ādimadhyāntakalyāṇaṃ dideśa dharmam uttamaṃ // Rm_5.13{13} //",
    "XXratnml_u:2042": " tatra devādayaḥ sarve tat saddharmāmṛtaṃ mudā /",
    "XXratnml_u:2043": " pītvā cābhyanumodantaḥ prāpur jñānaviśeṣatāṃ // Rm_5.14{14} //",
    "XXratnml_u:2044": " (Rm 70)",
    "XXratnml_u:2045": " śrāvasteyāt tadāneke dārikā dārakāś ca te /",
    "XXratnml_u:2046": " kusumān yācitaṃ śālabhaṃjikākhyaṃ giriṃ yayuḥ // Rm_5.15{15} //",
    "XXratnml_u:2047": " tatra te sahasā gatvā dṛṣṭvā puṣpāṇy anekaśaḥ /",
    "XXratnml_u:2048": " prādāya samupāgatvā śrāvastyām acaran mudā // Rm_5.16{16} //",
    "XXratnml_u:2049": " tatraikā dārikā vālā śreṣṭhiputrī pramoditā /",
    "XXratnml_u:2050": " śanaiḥ sā śālapuṣpāṇi prādāya pṛṣṭhato 'carat // Rm_5.17{17} //",
    "XXratnml_u:2051": " tadā ca bhagāvān buddho bhikṣusaṃghasamanvitaḥ /",
    "XXratnml_u:2052": " śrāvastyāṃ bhojanaṃ bhuktvā tato bahir viniryayau // Rm_5.18{18} //",
    "XXratnml_u:2053": " tatra sā dārikādrākṣīd bhagavantaṃ tam āgataṃ /",
    "XXratnml_u:2054": " dvātriṃśal lakṣaṇāśītivyaṃjanaṃ samalaṃkṛtaṃ // Rm_5.19{19} //",
    "XXratnml_u:2055": " vyāmaprabhāvirājantaṃ sahasreṇādhikaprabhaṃ /",
    "XXratnml_u:2056": " jaṃgamam iva ratnāṅgaṃ samantabhadrarūpikaṃ // Rm_5.20{20} //",
    "XXratnml_u:2057": " dṛṣṭvaivaṃ śrīghanaṃ nāthaṃ dārikā sā pramoditā /",
    "XXratnml_u:2058": " śraddhayārcayituṃ puṣpair manasaivaṃ vyaciṃtayat // Rm_5.21{21} //",
    "XXratnml_u:2059": " aho puṇyaṃ mayā labdhaṃ yat saṃbuddho dṛśyate 'dhunā /",
    "XXratnml_u:2060": " evaṃ kadā kathaṃ kutra drakṣyate 'yaṃ munīśvaraḥ // Rm_5.22{22} //",
    "XXratnml_u:2061": " bhāgyenaivaṃ mayā labdhaṃ saṃbuddhadarśanaṃ tathā /",
    "XXratnml_u:2062": " nūnaṃ bhāgyavatī cāsmi yat puṇyanidhir āpyate // Rm_5.23{23} //",
    "XXratnml_u:2063": " tasmāt puṇyaṃ mahāratnaṃ prāptum upetya sādaraṃ /",
    "XXratnml_u:2064": " etaiś ca kusumaiḥ sarvair arhāmy etaṃ samarcituṃ // Rm_5.24{24} //",
    "XXratnml_u:2065": " kadāyaṃ lapsyate bhūyaḥ paravaśyā striyā mayā /",
    "XXratnml_u:2066": " tad ahaṃ sahasopetya puṣpāṇy asmāy upākire // Rm_5.25{25} //",
    "XXratnml_u:2067": " sadā notpadyate nātra saṃbuddho hi kadā cana /",
    "XXratnml_u:2068": " atisudurllabhaṃ hy asya darśanaṃ ca sadā na hi // Rm_5.26{26} //",
    "XXratnml_u:2069": " mānuṣyaṃ durllabhaṃ janma vinā puṇyair na labhyate /",
    "XXratnml_u:2070": " mānuṣye 'labhyamāne 'pi saṃbuddhe sevyate kathaṃ // Rm_5.27{27} //",
    "XXratnml_u:2071": " mānuṣye labhyamāne 'pi kṣaṇaṃ saṃpat sudurllabhā /",
    "XXratnml_u:2072": " narair apy akṣaṇaprāptaiḥ kathaṃ buddhe 'nusevyate // Rm_5.28{28} //",
    "XXratnml_u:2073": " tad adya mānuṣī bhūtvā prāpyaivaṃ sukṛtau kṣaṇaṃ /",
    "XXratnml_u:2074": " yady atra kusumair ebhiḥ saṃbuddhaṃ nārcayāmy ahaṃ // Rm_5.29{29} //",
    "XXratnml_u:2075": " (Rm 71)",
    "XXratnml_u:2076": " tato me niṣphalaṃ janma mānuṣye vyartham eva hi /",
    "XXratnml_u:2077": " kiṃ mamānena dehena sarvathaikāntanāśinā // Rm_5.30{30} //",
    "XXratnml_u:2078": " kim anenāpi jīvena mṛtyau nityaṃ puraḥsthite /",
    "XXratnml_u:2079": " kiyat kālaṃ ca jīveyaṃ gacheyaṃ maraṇaṃ dhruvaṃ // Rm_5.31{31} //",
    "XXratnml_u:2080": " ciraṃ sthitvāpi kiṃ sāraṃ saṃbuddhabhajanaṃ vinā /",
    "XXratnml_u:2081": " varaṃ prāṇaparityāgaṃ kṛtvā saṃbuddhadarśanaṃ // Rm_5.32{32} //",
    "XXratnml_u:2082": " anityaṃ khalu saṃsāraṃ sarvadehādikaṃ dhanaṃ /",
    "XXratnml_u:2083": " etad eva tu satsāraṃ yad buddhe bhajanaṃ sadā // Rm_5.33{33} //",
    "XXratnml_u:2084": " tadaitaiḥ kusumaiḥ sarvaiḥ pūjayāmi munīśvaraṃ /",
    "XXratnml_u:2085": " kathaṃ na pūjayisyāmi saṃbuddhaṃ trijagadguruṃ // Rm_5.34{34} //",
    "XXratnml_u:2086": " iti niścitya sā vālā dṛṣṭvā taṃ sugataṃ mudā /",
    "XXratnml_u:2087": " sahasopetya taiḥ sarvaiḥ sālapuṣpair avākiran // Rm_5.35{35} //",
    "XXratnml_u:2088": " tataḥ pradakṣiṇīkṛtya praṇamya taṃ praharṣitā /",
    "XXratnml_u:2089": " kiṃ cid dūre parāvṛtya tasthau dṛṣṭvā muniṃ mudā // Rm_5.36{36} //",
    "XXratnml_u:2090": " tato 'sau bhagavān buddhas tasyā āyurvihīnatāṃ /",
    "XXratnml_u:2091": " matvā tāṃ saṃnrīksyaivaṃ svaṃ vihāraṃ samāyayau // Rm_5.37{37} //",
    "XXratnml_u:2092": " atha sā dārikā bhūyas tathānyatkusumāni ca /",
    "XXratnml_u:2093": " gṛhasyārthe samādātuṃ tataḥ śālavanaṃ yayau // Rm_5.38{38} //",
    "XXratnml_u:2094": " tatra śālataruṃ dṛṣṭvā praphullakusumānvitaṃ /",
    "XXratnml_u:2095": " tatpuṣpāṇi samācetuṃ sahasā sā ruroha taṃ // Rm_5.39{39} //",
    "XXratnml_u:2096": " tatrāvaruhya puṣpāṇi cinvantī sā pramodataḥ /",
    "XXratnml_u:2097": " agraśākhāsamārūḍhā papāta sahasā tataḥ // Rm_5.40{40} //",
    "XXratnml_u:2098": " patitā sā virugnāṅgā tīvrātivedanāturā /",
    "XXratnml_u:2099": " hā hatāsmīti niścitya saṃbuddhasmaraṇaṃ vyadhāt // Rm_5.41{41} //",
    "XXratnml_u:2100": " namo buddhāya dharmāya saṃghāya sugatāya ca /",
    "XXratnml_u:2101": " iti proktvaiva saṃbuddhaṃ smaranti maraṇaṃ yayau // Rm_5.42{42} //",
    "XXratnml_u:2102": " tataḥ svargopapannā sā vismitaivaṃ vyacintayat /",
    "XXratnml_u:2103": " kutaś cyutvā kuhotpannā kena vā kuśalena ca // Rm_5.43{43} //",
    "XXratnml_u:2104": " iti cintāparītā sā sahasaivaṃ vyabuddhyata /",
    "XXratnml_u:2105": " martyāc cyutvāgatā svarge buddhe puṣpapradānataḥ // Rm_5.44{44} //",
    "XXratnml_u:2106": " iti buddhvā ca sā bhadrā suprasāditamānasī /",
    "XXratnml_u:2107": " tam eva sugataṃ nāthaṃ smṛtvā natvābhyanandata // Rm_5.45{45} //",
    "XXratnml_u:2108": " (Rm 72)",
    "XXratnml_u:2109": " tato devair upanītaṃ divyapuṣpasvalaṃkṛtaṃ /",
    "XXratnml_u:2110": " vimānaṃ sā samāruhya devasabhām upāyayau // Rm_5.46{46} //",
    "XXratnml_u:2111": " tasmiṃś ca samaye śakraḥ sudharmāyāṃ suraiḥ saha /",
    "XXratnml_u:2112": " saṃbuddhavarṇanāṃ kṛtvā tasthau devān pramodayan // Rm_5.47{47} //",
    "XXratnml_u:2113": " tathā tāṃ samupāyātāṃ śālapuṣpābhyalaṃkṛtāṃ /",
    "XXratnml_u:2114": " dṛṣṭvā divyātivarṇābhāṃ papracha vismito hariḥ // Rm_5.48{48} //",
    "XXratnml_u:2115": " gātraṃ kena vimṛṣṭakāṃcananibhaṃ padmotpalābhaṃ tava /",
    "XXratnml_u:2116": " divyaśrīr atulākṛteyam iha te kena prabhā niḥsṛtā /",
    "XXratnml_u:2117": " vaktraṃ kena vibuddhapadmasadṛśaṃ cāmīkarābhaṃ tava /",
    "XXratnml_u:2118": " kasya tvaṃ varadevate phalam idaṃ yat karmajaṃ bhujyate // Rm_5.49{49} //",
    "XXratnml_u:2119": " iti prokte surendreṇa sā bhadrā devakanyakā /",
    "XXratnml_u:2120": " taṃ devādhipatiṃ natvā kṛtāṃjalipuṭo 'bravīt // Rm_5.50{50} //",
    "XXratnml_u:2121": " saśrāvakā narāditya ākīrṇaśālapuṣpakaiḥ /",
    "XXratnml_u:2122": " tatkarmakuśalaṃ kṛtvā rājate me 'dhikaṃ tanuḥ // Rm_5.51{51} //",
    "XXratnml_u:2123": " jalajenduviśuddhābhaṃ vadanaṃ me 'bhirocate /",
    "XXratnml_u:2124": " etatkarmānubhāvena vijānīyāḥ sureśvara // Rm_5.52{52} //",
    "XXratnml_u:2125": " tayeti proditaṃ śrutvā devendro 'sau suvismitaḥ /",
    "XXratnml_u:2126": " dṛṣṭvā caināṃ subhadrāṅgīṃ praharṣayann abhāṣata // Rm_5.53{53} //",
    "XXratnml_u:2127": " aho guṇamayaṃ kṣetraṃ sarvadoṣavivarjitaṃ /",
    "XXratnml_u:2128": " yatra nyastaṃ tvayā vījam itthaṃ svargopapattaye // Rm_5.54{54} //",
    "XXratnml_u:2129": " ko nārcayet pravarakāṃcanarāśigauraṃ buddhaṃ vibuddhakamalāyatapatranetraṃ /",
    "XXratnml_u:2130": " yatrādhikārajanitāni viśobhitāni kāṃtāmukhāni kamalāyatalocanāni //",
    "XXratnml_u:2131": " dhanyo 'si tvaṃ subhadrāṃgi saṃbuddhaguṇabhāvini /",
    "XXratnml_u:2132": " sarvathā hi sa saṃbuddhaḥ sevitavyaḥ sadāpi ca // Rm_5.56{56} //",
    "XXratnml_u:2133": " yasya puṇyaprasādāt tvaṃ sadyaḥ svarge samāgatā /",
    "XXratnml_u:2134": " sa eva bhagavān nāthaḥ saṃsmṛtvā sevyatāṃ sadā // Rm_5.57{57} //",
    "XXratnml_u:2135": " tatas te sarvadā nityaṃ maṃgalaṃ syāt samaṃtataḥ /",
    "XXratnml_u:2136": " ciraṃ divyasukhaṃ bhuktvā yāyāś cānte sukhāvatīṃ // Rm_5.58{158} //",
    "XXratnml_u:2137": " ity ādiṣṭaṃ surendreṇa sā devakanyakā sudhīḥ /",
    "XXratnml_u:2138": " anumodya ca taṃ śakraṃ natvā svam ālayaṃ yayau // Rm_5.59{59} //",
    "XXratnml_u:2139": " (Rm 73)",
    "XXratnml_u:2140": " tataḥ sā saṃsthitā devīprāsāde divyamaṇḍite /",
    "XXratnml_u:2141": " divyabhogyasukhaprāptā moditvaivaṃ vyacintayet // Rm_5.60{60} //",
    "XXratnml_u:2142": " yac cyutvāhaṃ manuṣyebhyo 'dhunā svargasamāgatā /",
    "XXratnml_u:2143": " tat saṃbuddhaprasādena jānāmi nānyathā khalu // Rm_5.61{61} //",
    "XXratnml_u:2144": " yan mayā pūjito buddhaḥ śālapuṣpair vanodbhāvaiḥ /",
    "XXratnml_u:2145": " tatpuṇyaphalabhogyārthe āgatāhaṃ surālayaṃ // Rm_5.62{62} //",
    "XXratnml_u:2146": " yad divyasukhasaṃprāptaṃ tat saṃbuddhaprasādataḥ /",
    "XXratnml_u:2147": " tena tam evaṃ saṃbuddhaṃ punar gacheya vaṃdituṃ // Rm_5.63{63} //",
    "XXratnml_u:2148": " na yuktaṃ saugate gantuṃ paryyuṣitena vāsasā /",
    "XXratnml_u:2149": " yuktaṃ tu saugate gaṃtum aparyuṣitavāsasā // Rm_5.64{64} //",
    "XXratnml_u:2150": " iti sā manasā matvā devakanyā subhadrikā /",
    "XXratnml_u:2151": " snātvā saurabhyaliptāṃgā divyaśuddhāmvarāvṛtā // Rm_5.65{65} //",
    "XXratnml_u:2152": " divyālaṃkāramālādimaulīkuṇḍalamaṃḍitā /",
    "XXratnml_u:2153": " anekadevakanyābhir apsarobhiḥ samanvitā // Rm_5.66{66} //",
    "XXratnml_u:2154": " divyapūjopacārāṇi gṛhītvā sahasā yayau /",
    "XXratnml_u:2155": " tasyām eva niśi svarddhyā bhāsayantī samaṃtataḥ // Rm_5.67{67} //",
    "XXratnml_u:2156": " jetavanam upetyāsau praviveśa jinālayaṃ /",
    "XXratnml_u:2157": " tataḥ pradakṣiṇaṃ kṛtvā praṇamya caraṇau muneḥ // Rm_5.68{68} //",
    "XXratnml_u:2158": " paṃcopahārapūjābhiḥ pūjayitvā kṛtāṃjaliḥ /",
    "XXratnml_u:2159": " natvā ca purataḥ tasthau saddharmaśravaṇotsukā // Rm_5.69{69} //",
    "XXratnml_u:2160": " athāsau bhagavāṃs tasyā jñātvāśayaviśuddhatāṃ /",
    "XXratnml_u:2161": " ādimadhyāntakalyāṇaṃ dideśa dharmam uttamaṃ // Rm_5.70{70} //",
    "XXratnml_u:2162": " catvāri cāryyasatyāni niḥkleśapuṇyalabdhaye /",
    "XXratnml_u:2163": " daśakuśalamūlāni samyaksatvaviśuddhaye // Rm_5.71{71} //",
    "XXratnml_u:2164": " āryyāṣṭāṅgikamārgāṃś ca saṃbodhimārgalabdhaye /",
    "XXratnml_u:2165": " bodhipākṣikadharmāṃś ca saṃbuddhaguṇalabdhaye // Rm_5.72{72} //",
    "XXratnml_u:2166": " athāsau devakanyā tāṃ saddharmadeśaṇaṃ muneḥ /",
    "XXratnml_u:2167": " śrutvānumoditā cāpi prāpya dharmaviśeṣatāṃ // Rm_5.73{73} //",
    "XXratnml_u:2168": " jñānavajreṇa satkāyadṛṣṭiśailaṃ vibheda sā /",
    "XXratnml_u:2169": " śrotāpattiphalaṃ prāptā dṛṣṭasatyābhavat tadā // Rm_5.74{74} //",
    "XXratnml_u:2170": " tato bhūyaḥ praṇamyaivaṃ bhagavantaṃ kṛtāṃjaliḥ /",
    "XXratnml_u:2171": " suprasannamukhāmbhojo trir udānam udāharat // Rm_5.75{75} //",
    "XXratnml_u:2172": " (Rm 74)",
    "XXratnml_u:2173": " bhagavann idam asmākaṃ mahāpuṇyasukhodayaṃ /",
    "XXratnml_u:2174": " jananyāpi kṛtaṃ nāpi na pitrā na ca vaṃdhubhiḥ // Rm_5.76{76} //",
    "XXratnml_u:2175": " na jñātibhir na mitraiś ca na sahāyasuhṛjjanaiḥ /",
    "XXratnml_u:2176": " nāpi sālohitaiś cāpi pitṛlokair na cāparaiḥ // Rm_5.77{77} //",
    "XXratnml_u:2177": " na rājñā na cāmātyair na maṃtribhir na ca paurikaiḥ /",
    "XXratnml_u:2178": " na gurubhir na vipraiś ca na yatibhir na tāpasaiḥ // Rm_5.78{78} //",
    "XXratnml_u:2179": " na devair nāpi daityaiś ca nāpi lokādhipair api /",
    "XXratnml_u:2180": " tathānyaiś ca kṛtaṃ naiva yad idaṃ bhavatā kṛtaṃ // Rm_5.79{79} //",
    "XXratnml_u:2181": " uchoṣito yad asmākaṃ rudhirāśrusaritpatiḥ /",
    "XXratnml_u:2182": " asthimayo mahāchailo yad asmābhiś ca laṃghitaḥ // Rm_5.80{80} //",
    "XXratnml_u:2183": " tavānubhāvāt pihitaḥ sughoro hy apāyamārgo bahudoṣayuktaḥ /",
    "XXratnml_u:2184": " apāvṛtā svargagatiḥ supuṇyā nirvāṇamārgaś ca mayopalabdhaḥ // Rm_5.81{81}",
    "XXratnml_u:2185": " bhavatprasādān nirupetadoṣaṃ mayādya labdhaṃ suviśuddhacakṣuḥ /",
    "XXratnml_u:2186": " prāptaṃ ca śāntaṃ padam āryyakāntaṃ tīrṇaś ca duḥkhārṇavapāram asmi //",
    "XXratnml_u:2187": " naravarendrasurāsurapūjite vigatajanmajarāmaraṇādayaḥ /",
    "XXratnml_u:2188": " bhavasahasrasudullabhadarśane saphalam adya mune tava darśanaṃ //",
    "XXratnml_u:2189": " tataḥ praṇatvā caraṇāraviṃdau muneḥ prakṛtvā tṛpradakṣiṇāṃ ca /",
    "XXratnml_u:2190": " prajātaharṣā sugataṃ jineṃdraṃ smṛtvā ca bhūyo divam āyayau sā //",
    "XXratnml_u:2191": " tathā svargasamāyātā devakanyā mumoda sā /",
    "XXratnml_u:2192": " yathā vaṇig labdhalābho rogamukto yathāturaḥ // Rm_5.85{85} //",
    "XXratnml_u:2193": " samyagniṣpannaśasyāpto yathā ca kṛṣikārmikaḥ /",
    "XXratnml_u:2194": " siddhayātrāpralabdhārthaḥ sārthavāho vaṇig yathā // Rm_5.86{86} //",
    "XXratnml_u:2195": " atha te bhikṣavaḥ sarve dṛṣṭvaivam avabhāsitaṃ /",
    "XXratnml_u:2196": " saṃdigdhavismitāś caivaṃ paprachus taṃ munīśvarāṃ // Rm_5.87{87} //",
    "XXratnml_u:2197": " bhagavann adya rātrau ko bhavato 'ntikam āgataḥ /",
    "XXratnml_u:2198": " brahmā vā surarājo vā lokapālagaṇā api // Rm_5.88{88} //",
    "XXratnml_u:2199": " asmābhir jñāyate nāyaṃ yo 'dya rātrāv ihāgataḥ /",
    "XXratnml_u:2200": " (Rm 75)",
    "XXratnml_u:2201": " tad asmān vismitān sarvān bodhayituṃ samarhasi // Rm_5.89{89} //",
    "XXratnml_u:2202": " iti tair bhikṣubhiḥ pṛṣṭo bhagavān sa munīśvaraḥ /",
    "XXratnml_u:2203": " tāṃś ca bhikṣugaṇān sarvān samāmaṃtryābravīt tathā // Rm_5.90{90} //",
    "XXratnml_u:2204": " na hi sa bhikṣavo brahmā nāpi vāsau surādhipaḥ /",
    "XXratnml_u:2205": " naiva lokādhipālāś ca yādya rātrāv ihāgatā // Rm_5.91{91} //",
    "XXratnml_u:2206": " api tu dārikā dṛṣṭā yuṣmābhiḥ sagatā pathi /",
    "XXratnml_u:2207": " yayāhaṃ sālapuṣpaiś ca prāvakīryyābhitoṣitaḥ // Rm_5.92{92} //",
    "XXratnml_u:2208": " sā māṃ puṣpair avākīryya gṛhasyārthe punar vanaṃ /",
    "XXratnml_u:2209": " gatā puṣpāṇy upāhartuṃ vṛkṣārūḍhāpatat taroḥ // Rm_5.93{93} //",
    "XXratnml_u:2210": " tato 'sau patanodvignā vedanākrāṃtacetasā /",
    "XXratnml_u:2211": " triratnāni smaranty eva dehaṃ tyaktvā divaṃ yayau // Rm_5.94{94} //",
    "XXratnml_u:2212": " tatra svarge samāsādya smṛtva māṃ sugataṃ punaḥ /",
    "XXratnml_u:2213": " draṣṭuṃ dharmaṃ ca me śrotum ihāsau samupāgatā // Rm_5.95{95} //",
    "XXratnml_u:2214": " tan mayā deśitaṃ tasyai saṃbodhidharmam uttamaṃ /",
    "XXratnml_u:2215": " śrutvā sā cānumodyaivaṃ saṃharṣitā divaṃ yayau // Rm_5.96{96} //",
    "XXratnml_u:2216": " ity evaṃ bhikṣavo matvā triratnāni śubhārthibhiḥ /",
    "XXratnml_u:2217": " sevitavyāni saṃsmṛtvā gatvā ca śaraṇaṃ sadā // Rm_5.97{97} //",
    "XXratnml_u:2218": " ye bhajanti triratnāni saṃsmṛtvā śaraṇaṃ gatāḥ /",
    "XXratnml_u:2219": " durgatiṃ te na gachaṃti vrajanti sadgatiṃ sadā // Rm_5.98{98} //",
    "XXratnml_u:2220": " ye nindanti triratnāni pratikṣipya pramādataḥ /",
    "XXratnml_u:2221": " sadgatiṃ te na gachanti vasanti narake sadā // Rm_5.99{99} //",
    "XXratnml_u:2222": " tasmān nityāṃ triratnāni saṃsmṛtvā śaraṇaṃ gatāḥ /",
    "XXratnml_u:2223": " satkṛtya bhāvayitvā ca bhajadhvaṃ bodhivāṃchayā // Rm_5.100{100} //",
    "XXratnml_u:2224": " tathā vo maṅgalaṃ nityaṃ sarvatra sarvadā bhavet /",
    "XXratnml_u:2225": " kramād bodhicarīṃ pūrya saṃbodhim api lapsyatha // Rm_5.101{1} //",
    "XXratnml_u:2226": " ity ādiṣṭaṃ munīndreṇa śrutvā te bhikṣavo mudā /",
    "XXratnml_u:2227": " tathety abhyanumodantas triratnāni sadābhajan // Rm_5.102{2} //",
    "XXratnml_u:2228": " ity evaṃ guruṇādiṣṭaṃ mayaivaṃ te pracakṣyate /",
    "XXratnml_u:2229": " śrutvaitac chrāvayitvā ca triratnāni sadā bhaja // Rm_5.103{3} //",
    "XXratnml_u:2230": " tatas tvaṃ kramaśaś caiva bodhicaryāṃ samācaran /",
    "XXratnml_u:2231": " sarvapāpavinirmuktaḥ sukhāvatīṃ samāvrajeḥ // Rm_5.104{3*} //",
    "XXratnml_u:2232": " ity etad guruṇādiṣṭaṃ upaguptena bhikṣuṇā /",
    "XXratnml_u:2233": " (Rm 76)",
    "XXratnml_u:2234": " śrutvā rājā tathety evam abhyanandat sapārṣadaḥ // Rm_5.105{4} //",
    "XXratnml_u:2235": " tat saṃbuddhānubhāvaṃ munivarakathitaṃ śālapuṣpāvadānaṃ /",
    "XXratnml_u:2236": " ye śrutvā śrāvayanti pramuditamanasaḥ śraddhayā bodhikāmāḥ /",
    "XXratnml_u:2237": " te sarvakleśamuktāḥ sakalaguṇadharā bodhicaryyānuraktāḥ /",
    "XXratnml_u:2238": " kṛtvā loke hitārthaṃ jinavaravasatiṃ saṃprayaṃti praharṣaiḥ // Rm_5.106{5}",
    "XXratnml_u:2239": " ++ iti śālapuṣpāvadānaṃ samāptaṃ ++",
    "XXratnml_u:2240": " (Rm 77)",
    "XXratnml_u:2241": " VI Sūkaryavadāna punar evaṃ yatīśo 'sāv upagupto jināṃśajaḥ /",
    "XXratnml_u:2242": " triratnasmṛtijaṃ puṇyaṃ khyātuṃ nṛpam abravīt // Rm_6.1{1} //",
    "XXratnml_u:2243": " mahatpuṇyānubhāvatvaṃ triratnasmṛtisaṃbhavaṃ /",
    "XXratnml_u:2244": " tad ahaṃ te pravakṣyāmi śṛṇu rājan samāhitaḥ // Rm_6.2{2} //",
    "XXratnml_u:2245": " dharmatā khalu devānāṃ svargacyavanadharmmiṇāṃ /",
    "XXratnml_u:2246": " paṃcapūrvanimittāni prādurbhaveyur ātmani // Rm_6.3{3} //",
    "XXratnml_u:2247": " akliṣṭāni hi vāsāṃsi kliśyeyuś cyavanāntike /",
    "XXratnml_u:2248": " amlānāni ca mālyāni mlāyeran sahasā khalu // Rm_6.4{4} //",
    "XXratnml_u:2249": " daurgandhaṃ niḥsared dehāt kakṣābhyāṃ sveda udbhavet /",
    "XXratnml_u:2250": " pracyutisamaye prāpte svāsane na dhṛtiṃ labhet // Rm_6.5{5} //",
    "XXratnml_u:2251": " etatpaṃcanimittāni svargāc cyavanadharmiṇāṃ /",
    "XXratnml_u:2252": " sarveṣāṃ prodbhaveyuś ca pracyutisamayāgame // Rm_6.6{6} //",
    "XXratnml_u:2253": " puraikadevaputrasya tathā cyavanadharmiṇaḥ /",
    "XXratnml_u:2254": " etatpaṃcanimittāni prādur āsaṃś cyuteḥ puraḥ // Rm_6.7{7} //",
    "XXratnml_u:2255": " atha cyavanadharmāsau devaputro viṣāditaḥ /",
    "XXratnml_u:2256": " avaśyaṃ cyavanaṃ svargān matvā rautsīd adhīritaḥ // Rm_6.8{8} //",
    "XXratnml_u:2257": " āvartya svavimānasthaḥ parivarttya vimūrchitaḥ /",
    "XXratnml_u:2258": " punaś caitanyam āsādya vilapaṃ paryyadevataḥ // Rm_6.9{9} //",
    "XXratnml_u:2259": " hā mandākini hemāvjavyāpte puṇyāmbuvāhini /",
    "XXratnml_u:2260": " tvayi snātvapy ahaṃ cyutvā yāsyāmi durgatiṃ kathaṃ // Rm_6.10{10} //",
    "XXratnml_u:2261": " hā caitraratham utsṛjya kva krīḍeyaṃ yathechayā /",
    "XXratnml_u:2262": " hā nandanavanaṃ ramyaṃ tyaktvāhaṃ kva rameya ca // Rm_6.11{11} //",
    "XXratnml_u:2263": " hā miśrikāvanaṃ divyaṃ tyaktvā ramye kuhādhunā /",
    "XXratnml_u:2264": " hā pāruṣyavanaṃ tyaktvā kva ramyāmy apsarogaṇaiḥ // Rm_6.12{12} //",
    "XXratnml_u:2265": " kva sukhaṃ lapsyate pāṇḍukaṃvalakaśilāṃ vinā /",
    "XXratnml_u:2266": " (Rm 78)",
    "XXratnml_u:2267": " hā devasamitiṃ tyaktvā kva śroṣyāmi subhāṣitāṃ // Rm_6.13{13} //",
    "XXratnml_u:2268": " hā hā sudarśanaṃ ramyaṃ puraṃ tyaktvā vraje cyutaḥ /",
    "XXratnml_u:2269": " prāsādaṃ vaijayaṃtañ ca kadā drakṣyāmy ahaṃ punaḥ // Rm_6.14{14} //",
    "XXratnml_u:2270": " hā śakrapramukhair devaiḥ sārddhaṃ kṛdāpramoditaḥ /",
    "XXratnml_u:2271": " adhunā me kva tat saukhyaṃ śrotuṃ cāpi na lapsyate // Rm_6.15{15} //",
    "XXratnml_u:2272": " hā devyam amṛtaṃ tyaktvā kiṃ prabhokṣyāmi sāṃprataṃ /",
    "XXratnml_u:2273": " divyakāmasukhaṃ bhuktvā punar durgatim āśrayan // Rm_6.16{16} //",
    "XXratnml_u:2274": " kiyad duḥkhaṃ ca saṃbhoktuṃ yāsyāmi narakeṣv ahaṃ /",
    "XXratnml_u:2275": " etad divyamahotsāhād bhraṣṭo 'haṃ narake gataḥ // Rm_6.17{17} //",
    "XXratnml_u:2276": " mahadduḥkhābhisaṃtaptaḥ sahiṣyāmi kathaṃ tadā /",
    "XXratnml_u:2277": " hā hato 'smi svapāpena kiṃ pāpaṃ prakṛtaṃ mayā // Rm_6.18{18} //",
    "XXratnml_u:2278": " yenetaḥ svargataś cyutvā punar yāsyāmi nārakān kiṃ /",
    "XXratnml_u:2279": " upāyaṃ kariṣyāmi na yāyāṃ yena durgatiṃ // Rm_6.19{19} //",
    "XXratnml_u:2280": " ko me śāstātra vidyeta yo māṃ dharme niyojayet /",
    "XXratnml_u:2281": " dharmeṇa rakṣyate prāṇī narake saṃsthito 'pi ca // Rm_6.20{20} //",
    "XXratnml_u:2282": " dharmaṃ vinātra devo 'pi svargāt prabhransyate punaḥ /",
    "XXratnml_u:2283": " kiṃ karomi kva yāsyāmi nātropāyaṃ tu manyate // Rm_6.21{21} //",
    "XXratnml_u:2284": " sarvathāham itaś cyutvā gacheyaṃ durgatiṃ khalu /",
    "XXratnml_u:2285": " itaś cyutasya me janma labdhavyaṃ bhuvane kuha // Rm_6.22{22} //",
    "XXratnml_u:2286": " iti dhairyaṃ samādhāya manasaivaṃ vyalokayat /",
    "XXratnml_u:2287": " cyutvetaḥ saukaraṃ janma prāptavyaṃ saptame dine // Rm_6.23{23} //",
    "XXratnml_u:2288": " evaṃ svāptagatiṃ dṛṣṭvā papāta savimūrchitaḥ /",
    "XXratnml_u:2289": " athādrākṣīn mahendras taṃ patitaṃ bhuvi mūrchitaṃ // Rm_6.24{24} //",
    "XXratnml_u:2290": " dṛṣṭvā ca sahasopetya sudhāsekair asiṃcayat /",
    "XXratnml_u:2291": " tato 'sau cetanāṃ labdhvā śanair utthāya taṃ prabhuṃ // Rm_6.25{25} //",
    "XXratnml_u:2292": " dṛṣṭvā pādau pariṣvajya natvaivaṃ prārthayad rudan /",
    "XXratnml_u:2293": " hā hā nātha mahendro 'si sarvalokādhipaḥ prabhuḥ // Rm_6.26{26} //",
    "XXratnml_u:2294": " mām adhaḥ patitaṃ dṛṣṭvā nopekṣāṃ kartum arhasi /",
    "XXratnml_u:2295": " (Rm 79)",
    "XXratnml_u:2296": " bhavān hi jagatāṃ rājā svāmī bharttā patiḥ prabhuḥ // Rm_6.27{27} //",
    "XXratnml_u:2297": " nātho dharmānuśāstā ca tan māṃ rakṣatum arhasi /",
    "XXratnml_u:2298": " tvadṛte 'nyo na me kaścid rakṣako vidyate 'tra hi // Rm_6.28{28} //",
    "XXratnml_u:2299": " tad anukaṃpayā dṛṣṭyā dhṛtvā mām uddhara prabho /",
    "XXratnml_u:2300": " yadi māṃ rakṣituṃ nātha na śaknoti bhavān api // Rm_6.29{29} //",
    "XXratnml_u:2301": " ko māṃ samuddhared anyo hā hato narake vraje /",
    "XXratnml_u:2302": " maṃḍākinyāṃ tvayā sārddhaṃ snātvā pūtātmako 'py ahaṃ // Rm_6.30{30} //",
    "XXratnml_u:2303": " kathaṃ ca narake gatvā vaseyam aśuciṃ caran /",
    "XXratnml_u:2304": " sahāpsarogaṇair nityaṃ caritvā naṃdane vane // Rm_6.31{31} //",
    "XXratnml_u:2305": " divyasaṃgītivādyaiś ca ramāmi saṃpramoditaḥ /",
    "XXratnml_u:2306": " adyetaḥ patito pṛthvyāṃ rājagṛhopajāṃgale // Rm_6.32{32} //",
    "XXratnml_u:2307": " saukaraṃ janma lapsyāmi saptame divase khalu /",
    "XXratnml_u:2308": " tatra mūtrapuriṣādīn amedhyān api kṛcchrataḥ // Rm_6.33{33} //",
    "XXratnml_u:2309": " labdhvā bhuktvā cariṣyāmi vyādhasaṃghair upadrutaḥ /",
    "XXratnml_u:2310": " bahuvarṣasahasrāṇi bhūtvaivaṃ sūkarātmajaḥ // Rm_6.34{34} //",
    "XXratnml_u:2311": " amedhyakardame nityaṃ vatsyāmy āvartya saṃcaran /",
    "XXratnml_u:2312": " evaṃ divyāmṛtaṃ bhuktvā ramitvā bhavatā saha // Rm_6.35{35} //",
    "XXratnml_u:2313": " kathaṃ hi nārake gatvā bhokṣye 'medhyāni saṃcaraḥ /",
    "XXratnml_u:2314": " imaṃ kalpataruṃ tyaktvā yathepsitaphalapradaṃ // Rm_6.36{36} //",
    "XXratnml_u:2315": " jāṃgalaṃ vṛkṣam āśritya sthito bhokṣyāmi kiṃ tadā /",
    "XXratnml_u:2316": " sarvathāhaṃ cyuto 'smītaḥ prerito hi svakarmaṇā // Rm_6.37{37} //",
    "XXratnml_u:2317": " vividhāni ca duḥkhāni bhoktuṃ yāsyāmi nārake /",
    "XXratnml_u:2318": " tad upāyaṃ pradātavyaṃ bhavatā me 'nukaṃpinā // Rm_6.38{38} //",
    "XXratnml_u:2319": " yenāśu durgater muktaḥ prāgacheyaṃ ca svargatiṃ /",
    "XXratnml_u:2320": " sarvathā rakṣa māṃ nātha yady asti te kṛpā mayi // Rm_6.39{39} //",
    "XXratnml_u:2321": " bhavān māṃ patitaṃ dṛṣṭvā nopekṣāṃ kartum arhati /",
    "XXratnml_u:2322": " bhavān eva jagacchāstā sarvalokādhipaḥ prabhuḥ // Rm_6.40{40} //",
    "XXratnml_u:2323": " tad āśu māṃ prayatnena samuddhartuṃ samarhati /",
    "XXratnml_u:2324": " idaṃ te darśanaṃ nātha paścimaṃ me bhavet khalu // Rm_6.41{41} //",
    "XXratnml_u:2325": " (Rm 80)",
    "XXratnml_u:2326": " janmaśatasahasraiś ca durlabhaṃ syād dhi saṃgamaṃ /",
    "XXratnml_u:2327": " ity evaṃ vilapaṃ devaputras sa taṃ surādhipaṃ // Rm_6.42{42} //",
    "XXratnml_u:2328": " natvā pādau nirīkṣyaiva tasthāv aśrugalanmukhaḥ /",
    "XXratnml_u:2329": " atha śakraḥ surendro 'sau dṛṣṭvaivaṃ pravilāpitaṃ // Rm_6.43{43} //",
    "XXratnml_u:2330": " kāruṇyā krāntacittas tam āśvāsayann abhāṣata /",
    "XXratnml_u:2331": " mā kṛthā rodanaṃ bhadra samāśvasi hi dhīraya // Rm_6.44{44} //",
    "XXratnml_u:2332": " kriyante kiṃ prayatnāni sarvathā maraṇaṃ dhruvaṃ /",
    "XXratnml_u:2333": " mṛtyur mahāvaliṣṭho hi sarvasatvāntakārakaḥ // Rm_6.45{45} //",
    "XXratnml_u:2334": " hrīyante mṛtyunā sarve mṛtyuḥ kena nihanyate /",
    "XXratnml_u:2335": " anirvāyo hi sarvatra sarvatraidhātukeṣv api // Rm_6.46{46} //",
    "XXratnml_u:2336": " sarveṣām api jantūnām ekānte maraṇaṃ dhruvaṃ /",
    "XXratnml_u:2337": " tasmān mā bhes tathā mṛtyoḥ kiṃ viṣādena sidhyate // Rm_6.47{47} //",
    "XXratnml_u:2338": " tad dhairyyataiḥ samālaṃvya triratnaṃ śaraṇaṃ vraja /",
    "XXratnml_u:2339": " gatvā ca śaraṇaṃ teṣāṃ smara nityaṃ samāhitaḥ // Rm_6.48{48} //",
    "XXratnml_u:2340": " tatas tvaṃ durgatiṃ muktvā sadgatiṃ samavāpnuyāḥ /",
    "XXratnml_u:2341": " etad eva hi saṃsāre mahopāyaṃ śubhāptaye // Rm_6.49{49} //",
    "XXratnml_u:2342": " nānyad dhi vidyate kiṃcin mṛtyau sādhāraṇe dhruve /",
    "XXratnml_u:2343": " tad anyaccetanāṃ hitvā triratnāny abhisaṃsmaran // Rm_6.50{50} //",
    "XXratnml_u:2344": " namo buddhāya dharmāya saṃghāyeti vadan bhaja /",
    "XXratnml_u:2345": " ye triratnasmṛtiṃ dhṛtvā mṛtās te puṇyabhāginaḥ // Rm_6.51{51} //",
    "XXratnml_u:2346": " kramād bodhicarīṃ prāpya yāyuś cānte sukhavatīṃ /",
    "XXratnml_u:2347": " tvaṃ cāpi triratnānaṃ smṛtvā mṛtaḥ supuṇyadhṛk // Rm_6.52{52} //",
    "XXratnml_u:2348": " kramād bodhicarīṃ prāpya saṃprayāyāḥ sukhāvatīṃ /",
    "XXratnml_u:2349": " itīndreṇa samādiṣṭaṃ śrutvā devasuto 'tha saḥ // Rm_6.53{53} //",
    "XXratnml_u:2350": " tathety anusaṃmodya punar natvaivam abravīt /",
    "XXratnml_u:2351": " adyārabhya mahendrāhaṃ triratnānaṃ sadā smaran // Rm_6.54{54} //",
    "XXratnml_u:2352": " gatvā ca śaraṇaṃ teṣāṃ upāsako bhave khalu /",
    "XXratnml_u:2353": " ity uktvā sa mahendrasya puraḥ sthitvā kṛtāñjaliḥ // Rm_6.55{55} //",
    "XXratnml_u:2354": " anusmṛtya triratnānāṃ namaskṛtim udāharat /",
    "XXratnml_u:2355": " namo buddhāya bhadrāya namo dharmāya tāyine // Rm_6.56{56} //",
    "XXratnml_u:2356": " (Rm 81)",
    "XXratnml_u:2357": " namaḥ saṃghāya nāthāya sarvadāpi name bhaje /",
    "XXratnml_u:2358": " adyārabhya triratnānāṃ sadāhaṃ śaraṇaṃ vraje // Rm_6.57{57} //",
    "XXratnml_u:2359": " upāsako bhaven nityaṃ namāmi satataṃ smaret /",
    "XXratnml_u:2360": " ity uktvā devaputro 'sau kāladharmayutaś cyutaḥ // Rm_6.58{58} //",
    "XXratnml_u:2361": " tuṣite devaloke 'bhūd upapannaḥ supuṇyataḥ /",
    "XXratnml_u:2362": " dharmatā khalu devānāṃ ye devāḥ svargataś cyutāḥ // Rm_6.59{59} //",
    "XXratnml_u:2363": " te 'dholokeṣu gacheyur na tūrddhvabhuvaneṣu hi /",
    "XXratnml_u:2364": " atha śakro narendro 'sau dṛṣṭvā taṃ svargataś cyutaṃ // Rm_6.60{60} //",
    "XXratnml_u:2365": " kutrāsau labhate janma ity adhastād vyalokayat /",
    "XXratnml_u:2366": " kim asau sūkarīgarbha utpanno vā na veti ca // Rm_6.61{61} //",
    "XXratnml_u:2367": " apaśyat sarvataś cainaṃ na dadarśa kuhāpi sa /",
    "XXratnml_u:2368": " tato 'sau vismitaḥ śakro divyena cakṣuṣā punaḥ // Rm_6.62{62} //",
    "XXratnml_u:2369": " kutrāsau labhate janma ity evaṃ samalokayat /",
    "XXratnml_u:2370": " vata tiryyakṣu jāto 'sau preteṣu ca prajāyate // Rm_6.63{63} //",
    "XXratnml_u:2371": " atha narakeṣu vā jāta ity evaṃ samalokayat /",
    "XXratnml_u:2372": " teṣu triṣv apy apāyeṣu nādrākṣīt taṃ samaṃtataḥ // Rm_6.64{64} //",
    "XXratnml_u:2373": " tato manuṣyalokeṣu jāto veti dadarśa ca /",
    "XXratnml_u:2374": " tatrāpi ca sa sarvatra nādrākṣīt taṃ sureśvaraḥ // Rm_6.65{65} //",
    "XXratnml_u:2375": " tataś caturmahārājabhuvaneṣu prajāyate /",
    "XXratnml_u:2376": " iti teṣu ca sarvatra vilokayan dadarśa na // Rm_6.66{66} //",
    "XXratnml_u:2377": " tataś ca vismitaḥ śakras trayastriṃśe vyalokayan /",
    "XXratnml_u:2378": " tatrāpi taṃ na cādrākṣīt kutrāpi ca samaṃtataḥ /",
    "XXratnml_u:2379": " evaṃ sarvatra lokeṣu vilokayaṃs tadudbhavaṃ /",
    "XXratnml_u:2380": " adṛṣṭvā vismitaḥ śakraḥ punar evaṃ vyaciṃtayat /",
    "XXratnml_u:2381": " aho vata mahāścaryyaṃ yan mayāpi na dṛśyate // Rm_6.67{67} //",
    "XXratnml_u:2382": " kutrāsau jāyate nūnaṃ na manye tat pravṛttitāṃ /",
    "XXratnml_u:2383": " ko nu jñāsyati tadvṛttiṃ buddhād anyo na kaścana // Rm_6.68{68} //",
    "XXratnml_u:2384": " buddha eva jagaddarśī ṣaḍabhijñas trikālavit /",
    "XXratnml_u:2385": " tasmād aham ito gatvā saṃbuddhe samupācaran // Rm_6.69{69} //",
    "XXratnml_u:2386": " (Rm 82)",
    "XXratnml_u:2387": " vijñapyaivaṃ ca tadvṛttiṃ praṣṭum arhāmi sāṃprātaṃ /",
    "XXratnml_u:2388": " ity evaṃ manasā dhyātvā devendro 'sau savismayaḥ // Rm_6.70{70} //",
    "XXratnml_u:2389": " sahasā jetakāraṇye jināśramam avātarat /",
    "XXratnml_u:2390": " tatrāsau sugataṃ dṛṣṭvā saharṣavismayānvitaḥ // Rm_6.71{71} //",
    "XXratnml_u:2391": " praṇamya purataḥ sthitvā kṛtāṃjalipuṭo 'vadat /",
    "XXratnml_u:2392": " bhagavaṃs tad vijānīyā yad ihāham upāgataḥ // Rm_6.72{72} //",
    "XXratnml_u:2393": " tathāpi praṣṭum ichāmi tat samādeṣṭum arhasi /",
    "XXratnml_u:2394": " ekaḥ kālagato devaputraḥ svargāc cyuto gataḥ // Rm_6.73{73} //",
    "XXratnml_u:2395": " ṣaṭsu lokeṣu sarvatra dṛśyate na mayā hy asau /",
    "XXratnml_u:2396": " kutrāsau jāyate śāstar mayā na dṛśyate kvacit // Rm_6.74{74} //",
    "XXratnml_u:2397": " tasyotpattiḥ kuha sthāne tat samādeṣṭum arhasi /",
    "XXratnml_u:2398": " itīndravacanaiḥ śrutvā sa saṃbuddho munīśvaraḥ // Rm_6.75{75} //",
    "XXratnml_u:2399": " tasya puṇyātmanaḥ sthānaṃ iṃdrāya samacakṣatac /",
    "XXratnml_u:2400": " kauśika tuṣito nāma lokadhātuḥ prasiddhitaḥ // Rm_6.76{76} //",
    "XXratnml_u:2401": " tatrāsau modate devo gatvā triśaraṇaṃ cyutaḥ /",
    "XXratnml_u:2402": " ityādiṣṭaṃa munīndreṇa śrutvā sa tridaśādhipaḥ // Rm_6.77{77} //",
    "XXratnml_u:2403": " vismitaḥ suprasannātmā praṇatvaivaṃm udānayat /",
    "XXratnml_u:2404": " aho buddham aho dharmam aho saṃghaṃ śubhaṃkaraṃ // Rm_6.78{78} //",
    "XXratnml_u:2405": " yat saṃśaraṇamātre 'pi satvā yānti śubhālayaṃ /",
    "XXratnml_u:2406": " ye buddhaṃ śaraṇaṃ yānti na te gachaṃti durgatiṃ // Rm_6.79{79} //",
    "XXratnml_u:2407": " prahāya pātakān sarvān divyalokam upāsate /",
    "XXratnml_u:2408": " ye dharmaṃ śaraṇaṃ yānti na te gachaṃti durgatiṃ /",
    "XXratnml_u:2409": " prahāya mānuṣān kāyān divyān kāyān upāsate // Rm_6.80{80} //",
    "XXratnml_u:2410": " ye saṃghaṃ śaraṇaṃ yānti na te gachanti durgatiṃ /",
    "XXratnml_u:2411": " prahāya sarvaduḥkhāni divyasaukhyāny upāsate // Rm_6.81{81} //",
    "XXratnml_u:2412": " dhanyās te puruṣā bhadrāḥ saṃbodhipadagāminaḥ /",
    "XXratnml_u:2413": " ye saṃsmṛtvā triratnāni vrajanti maraṇaṃ dhruvaṃ // Rm_6.82{82} //",
    "XXratnml_u:2414": " athāsau bhagavāñ chrutvā śakreṇaivaṃ subhāṣitaṃ /",
    "XXratnml_u:2415": " tathānuvarṇayan prāha kauśikaṃ taṃ surādhipaṃ // Rm_6.83{83} //",
    "XXratnml_u:2416": " evam etad dhi devendra yathaivaṃ tvaṃ prabhāṣase /",
    "XXratnml_u:2417": " (Rm 83)",
    "XXratnml_u:2418": " dhanyās te puruṣā bhadrā triratnaṃ bhajaṃti ye // Rm_6.84{84} //",
    "XXratnml_u:2419": " ye buddhaṃ śaraṇaṃ yānti na te gachanti durgatiṃ /",
    "XXratnml_u:2420": " kleśavairīṃ vinirjitya saṃbodhiṃ samavāpnuyuḥ // Rm_6.85{85} //",
    "XXratnml_u:2421": " ye dharmaṃ śaraṇaṃ yānti na te gachanti durgatiṃ /",
    "XXratnml_u:2422": " māradharmavinirmuktā bodhidharmān avāpnuyuḥ /",
    "XXratnml_u:2423": " ye saṃghaṃ śaraṇaṃ yāṃti na te gachaṃti durgatiṃ /",
    "XXratnml_u:2424": " pātakebhyo vinirmuktāḥ saṃprayānti sukhāvatīṃ // Rm_6.86{86} //",
    "XXratnml_u:2425": " na bhajanti munīndraṃ ye te bhramaṃti bhavārṇave /",
    "XXratnml_u:2426": " saṃbodhimārgato bhraṣṭā naṣṭā gachanti durgatiṃ // Rm_6.87{87} //",
    "XXratnml_u:2427": " ye śṛṇvaṃti na saddharmaṃ te kleśaparidāhitāḥ /",
    "XXratnml_u:2428": " māradharmaratā duṣṭāḥ praṇaṣṭā yāṃti durgatiṃ /",
    "XXratnml_u:2429": " na mānayaṃti ye saṃghaṃ na te jānaṃti sadgatiṃ /",
    "XXratnml_u:2430": " sadā duḥkhābhisaṃtaptā bhraṣṭā gachaṃti durgatiṃ /",
    "XXratnml_u:2431": " nindanti ye triratnāni te duṣṭā mārapākṣikāḥ /",
    "XXratnml_u:2432": " naiva caraṃti sanmārge vinaṣṭā yaṃti durgatiṃ /",
    "XXratnml_u:2433": " tasmād ye mānavāḥ santo vāṃchanti sadgatiṃ sadā /",
    "XXratnml_u:2434": " taiḥ saṃsmṛtvā triratnānāṃ karttavyaṃ śaraṇaṃ mudā // Rm_6.88{88} //",
    "XXratnml_u:2435": " ye smaranti triratnānāṃ na te gachaṃti durgatiṃ /",
    "XXratnml_u:2436": " prahāya pātakān sarvāñ śīghraṃ yānti sukhāvatīṃ // Rm_6.89{89} //",
    "XXratnml_u:2437": " sukhāvatyāṃ jinendrasya dharmaṃ śrutvānumoditāḥ /",
    "XXratnml_u:2438": " bodhicittaṃ samāsādya caranti bodhicārikāṃ // Rm_6.90{90} //",
    "XXratnml_u:2439": " tatas tāḥ kramataḥ pūryya saṃvṛttipāram āgatāḥ /",
    "XXratnml_u:2440": " paramārthacarīṃ prāpya nirvṛttiṃ samavāpnuyuḥ // Rm_6.91{91} //",
    "XXratnml_u:2441": " idaṃ hi bodhimārgānāṃ vījaṃ vijñāya kauśika /",
    "XXratnml_u:2442": " triratnasmaraṇaṃ nityaṃ karttavyaṃ bodhivāṃchibhiḥ // Rm_6.92{92} //",
    "XXratnml_u:2443": " kadāpi naiva moktavyaṃ triratnasmaraṇaṃ sadā /",
    "XXratnml_u:2444": " gatvā ca śaraṇaṃ teṣāṃ triratnānāṃ samācara // Rm_6.93{93} //",
    "XXratnml_u:2445": " evaṃ tena munīndreṇa samādiṣṭaṃ sa kauśikaḥ /",
    "XXratnml_u:2446": " śrutvaivam ity anujñāya prābhyanandat prasāditaḥ // Rm_6.94{94} //",
    "XXratnml_u:2447": " tato 'sau bhagavantaṃ taṃ natvā sa racitāṃjaliḥ /",
    "XXratnml_u:2448": " tridhā pradakṣiṇīkṛtya punar natvā divaṃ yayau // Rm_6.95{95} //",
    "XXratnml_u:2449": " (Rm 84)",
    "XXratnml_u:2450": " tato devapure gatvā sudharmamaṃdire sthitaḥ /",
    "XXratnml_u:2451": " devalokān samāmaṃtrya tat pravṛttaṃ samabravīt // Rm_6.96{96} //",
    "XXratnml_u:2452": " bho bho devagaṇāḥ sarve śṛṇudhvaṃ tat samāhitaḥ /",
    "XXratnml_u:2453": " yad adbhutaṃ mahāpuṇyaṃ saṃbodhihetum ucyate // Rm_6.97{97} //",
    "XXratnml_u:2454": " dharmatā khalu devānāṃ ye ye devā hi nākataḥ /",
    "XXratnml_u:2455": " cyutās te te prayānty adho na tūrddhvaṃ yānti ke cana // Rm_6.98{98} //",
    "XXratnml_u:2456": " idānīṃ tu vrajeyus te ye devāḥ svargataś cyutāḥ /",
    "XXratnml_u:2457": " triratnaśaraṇaṃ kṛtvorddhvagatiṃ na tv adhogatiṃ // Rm_6.99{99} //",
    "XXratnml_u:2458": " dṛśyatām amuko devaputras triśaraṇaṃ gataḥ /",
    "XXratnml_u:2459": " svargāc cyutvā samutpannas tuṣite 'sau pramodate // Rm_6.100{100} //",
    "XXratnml_u:2460": " yūyam api ca tad dṛṣṭvā triratnānāṃ samāhitāḥ /",
    "XXratnml_u:2461": " gatvā ca śaraṇaṃ nityaṃ smṛtvā bhajadhvam ādarāt // Rm_6.101{1} //",
    "XXratnml_u:2462": " tato yūyaṃ na yāyāta durgatiṣu kadā cana /",
    "XXratnml_u:2463": " sadā divyasukhaṃ bhuktvā prayāsyatha sukhāvatīṃ // Rm_6.102{2} //",
    "XXratnml_u:2464": " ye buddhe śaraṇaṃ yāṃti na te gachanti durgatiṃ /",
    "XXratnml_u:2465": " kleśavairān vinirjitya saṃbodhipadam āpnuyuḥ // Rm_6.103{3} //",
    "XXratnml_u:2466": " ye dharme śaraṇaṃ yānti na te gachanti durgatiṃ /",
    "XXratnml_u:2467": " māradharmavinirmuktā buddhadharmāṇy avāpnuiyuḥ // Rm_6.104{4} //",
    "XXratnml_u:2468": " ye saṃghe śaraṇaṃ gatvā na te gachanti durgatiṃ /",
    "XXratnml_u:2469": " sarvapātakanirmuktā prayāsyaṃti sukhāvatīṃ // Rm_6.105{5} //",
    "XXratnml_u:2470": " na bhajanti triratnaṃ ye te bhramanti bhavārṇave /",
    "XXratnml_u:2471": " saddharmanindakā bhraṣṭā naṣṭā gachanti durgatiṃ // Rm_6.106{6} //",
    "XXratnml_u:2472": " durgatiṣu bhramaṃtas te duḥkhāni vividhāni ca /",
    "XXratnml_u:2473": " bhuktvā caranti duṣṭāṃśā naiva gachaṃti sadgatiṃ // Rm_6.107{7} //",
    "XXratnml_u:2474": " tad duḥkhaṃ hātum ichaṃti sukhaṃ prāptuṃ ca ye sadā /",
    "XXratnml_u:2475": " te triratnaṃ sadā smṛtvā bhajaṃtāṃ śaraṇaṃ gatāḥ // Rm_6.108{8} //",
    "XXratnml_u:2476": " tato vo maṃgalaṃ nityaṃ naiva yāyāta durgatiṃ /",
    "XXratnml_u:2477": " sadgatim eva yāyāta saṃbodhim api lapsyatha // Rm_6.109{9} //",
    "XXratnml_u:2478": " iti tena surendreṇa samādiṣṭaṃ hitārthinā /",
    "XXratnml_u:2479": " śru tadā sarve 'pi devāś ca triratnaṃ śaraṇaṃ gatāḥ /",
    "XXratnml_u:2480": " (Rm 85)",
    "XXratnml_u:2481": " sarvadānusmarantaś ca satkṛtyaivaṃ prabhejire // Rm_6.111{11} //",
    "XXratnml_u:2482": " evaṃ devās tadā ye ye triratnaśaraṇaṃ gatāḥ /",
    "XXratnml_u:2483": " te te svargād api cyutvā naivāgachann adhogatiṃ // Rm_6.112{12} //",
    "XXratnml_u:2484": " tata ūrddhvaṃ samudgamya prāgachaṃs tuṣitālaye /",
    "XXratnml_u:2485": " triratnaśaraṇaṃ yātā maitreyaṃ samupāśrayan // Rm_6.113{13} //",
    "XXratnml_u:2486": " tathā śakraś ca tān sarvān maitreyasamupāśritān /",
    "XXratnml_u:2487": " dṛṣṭvānumodanāṃ kurvan prābhyanandat suraiḥ saha // Rm_6.114{14} //",
    "XXratnml_u:2488": " iti me guruṇā khyātaṃ tathā te vakṣyate mayā /",
    "XXratnml_u:2489": " evaṃ matvā mahārāja triratnaśaraṇaṃ vraja // Rm_6.115{15} //",
    "XXratnml_u:2490": " tatas te maṃgalaṃ nityaṃ sarvatrāpi bhaved dhruvaṃ /",
    "XXratnml_u:2491": " kramād bodhicarīḥ prāpya saṃbodhipadam āpnuyāḥ // Rm_6.116{16} //",
    "XXratnml_u:2492": " prajāś cāpi mahārāja bodhayitvā prayatnataḥ /",
    "XXratnml_u:2493": " triratnaśaraṇe sthāpya tvayā dharmapravṛddhaye // Rm_6.117{17} //",
    "XXratnml_u:2494": " ity evam upaguptena samādiṣṭaṃ subhāṣitaṃ /",
    "XXratnml_u:2495": " śrutvā rājā tathety evaṃ prānvamodat sapārṣadaḥ // Rm_6.118{18} //",
    "XXratnml_u:2496": " ye puṇyaprāptukāmās tad idam avirataṃ sūkarīkāvadānaṃ /",
    "XXratnml_u:2497": " śṛṇvanti śravayanti pramuditamanasā durgatiṃ te na yānti /",
    "XXratnml_u:2498": " nirjitya kleśasaṃghāṃs triguṇahitakarā bodhicaryyānuraktā /",
    "XXratnml_u:2499": " maitreyaṃ bodhisatvaṃ tuṣitabhuvanāgāḥ saṃbhajanti prakāmaṃ //",
    "XXratnml_u:2500": " ++ iti ratnāvadānamālāyāṃ sūkaryyavadānaṃ samāptaṃ ++",
    "XXratnml_u:2501": " (Rm 86)",
    "XXratnml_u:2502": " VII Vapuṣmatkumārāvadāna athaśoko mahīpālaḥ kṛtāṃjalipuṭo mudā /",
    "XXratnml_u:2503": " upaguptaṃ guruṃ natvā punar evam abhāṣata // Rm_7.1{1} //",
    "XXratnml_u:2504": " bhadanta śrotum ichāmi punar anyat subhāṣitaṃ /",
    "XXratnml_u:2505": " sarvasatvahitārthāya tat samādeṣṭum arhasi // Rm_7.2{2} //",
    "XXratnml_u:2506": " iti saṃprārthite tena rājñāśokena bhūbhujā /",
    "XXratnml_u:2507": " upagupto yatiś cāsau dṛṣṭvā taṃ nṛpam abravīt // Rm_7.3{3} //",
    "XXratnml_u:2508": " sādhu rājan samādhāya śrūyatāṃ puṇyavṛddhaye /",
    "XXratnml_u:2509": " yathā me guruṇā khyātaṃ tathā te vakṣyate mayā // Rm_7.4{4} //",
    "XXratnml_u:2510": " purāsīd bhagavān buddhaḥ śrīghanaḥ śakyakeśarī /",
    "XXratnml_u:2511": " sarvavidyāguṇācāryyas traidhātukavināyakaḥ // Rm_7.5{5} //",
    "XXratnml_u:2512": " sugato 'rhan mahābhijño dharmarājas tathāgataḥ /",
    "XXratnml_u:2513": " jinaḥ samantabhadrāṃśaś caturbrahmavihārakaḥ // Rm_7.6{6} //",
    "XXratnml_u:2514": " sa ekasamaye tatra kapilākhye purottame /",
    "XXratnml_u:2515": " nyagrodhāramake ramye vyaharac chrāvakaiḥ saha // Rm_7.7{7} //",
    "XXratnml_u:2516": " tasmiṃś ca samaye tatra dharmmaṃ śrotuṃ samāgatāḥ /",
    "XXratnml_u:2517": " devāsuramahārājā yakṣagaṃdharvakinnarāḥ // Rm_7.8{8} //",
    "XXratnml_u:2518": " garuḍā nāgarājāś ca siddhavidyādharā grahāḥ /",
    "XXratnml_u:2519": " yogino yatayaś cāpi munayo brahmacāriṇaḥ // Rm_7.9{9} //",
    "XXratnml_u:2520": " rājānaḥ kṣatriyāś cāpi vaiśyāmātyāś ca maṃtriṇaḥ /",
    "XXratnml_u:2521": " śreṣṭhinaḥ sārthavāhāś ca paurā jānapadā api // Rm_7.10{10} //",
    "XXratnml_u:2522": " evam anye 'pi satvāś ca ye saddharmaguṇavāṃchinaḥ /",
    "XXratnml_u:2523": " te sarve samupāgatya vaṃditvā taṃ munīśvaraṃ // Rm_7.11{11} //",
    "XXratnml_u:2524": " pūjayitvā puraskṛtya parivṛtya samantataḥ /",
    "XXratnml_u:2525": " kṛtāṃjalipuṭo dharmaṃ śrotuṃ samupatasthire // Rm_7.12{12} //",
    "XXratnml_u:2526": " athāsau bhagavān dṛṣṭvā tān sarvān dharmakāṃkṣiṇaḥ /",
    "XXratnml_u:2527": " ādimadhyāṃtakalyāṇaṃ dideśa dharmam uttamaṃ // Rm_7.13{13} //",
    "XXratnml_u:2528": " taṃ ca dharmāmṛtaṃ pītvā sarve te saṃpramoditāḥ /",
    "XXratnml_u:2529": " (Rm 87)",
    "XXratnml_u:2530": " satkṛtya śraddhayā nityaṃ bhajanta upatasthire // Rm_7.14{14} //",
    "XXratnml_u:2531": " bhagavāṃś ca tathā nityaṃ sarvasatvahitārthataḥ /",
    "XXratnml_u:2532": " saddharmadeśanāṃ kṛtvā vyaharat sāṃghikaiḥ saha // Rm_7.15{15} //",
    "XXratnml_u:2533": " tasmiṃś ca samaye tatra pure kapilavastuni /",
    "XXratnml_u:2534": " āsīc chākyo mahāsādhur mahābhogo mahādhanaḥ // Rm_7.16{16} //",
    "XXratnml_u:2535": " tena kalatram ānītaṃ svakulasadṛśāt kulāt /",
    "XXratnml_u:2536": " tayā sa kāntayā sārddhaṃ rarāma paricārayan // Rm_7.17{17} //",
    "XXratnml_u:2537": " tasyaivaṃ ramamāṇasya sā bhāryāsīt sugarbhiṇī /",
    "XXratnml_u:2538": " tato 'sau samaye 'sūta dārakaṃ divyasuṃdaraṃ // Rm_7.18{18} //",
    "XXratnml_u:2539": " martyātikrāntavarṇābhaṃ divyakalpasuvarṇitaṃ /",
    "XXratnml_u:2540": " sūkṣmachaviṃ subhadrāṃgaṃ gauravarṇaṃ manoharaṃ // Rm_7.19{19} //",
    "XXratnml_u:2541": " maheśākhyaṃ manāpaṃ ca darśanīyaṃ prasādikaṃ /",
    "XXratnml_u:2542": " abhirūpaṃ supuṣṭāṃgaṃ sarvalakṣaṇamaṇḍitaṃ // Rm_7.20{20} //",
    "XXratnml_u:2543": " tatrāsau janako dṛṣṭvā dārakaṃ taṃ subhadrikaṃ /",
    "XXratnml_u:2544": " moditaḥ sahasā jñātiṃ samāhūyābravīt tathā // Rm_7.21{21} //",
    "XXratnml_u:2545": " bhavantaḥ paśyatāṃ putro mamāyaṃ divyasuṃdaraḥ /",
    "XXratnml_u:2546": " asya jātimahaṃ kṛtvā nāmadheyaṃ pracakṣyatāṃ // Rm_7.22{22} //",
    "XXratnml_u:2547": " iti tenoditaṃ śrutvā jñātayas te sasaṃmatāḥ /",
    "XXratnml_u:2548": " dṛṣṭvā taṃ vālakaṃ divyaṃ kalyavarṇaṃ susuṃdaraṃ // Rm_7.23{23} //",
    "XXratnml_u:2549": " saṃmīlya saṃmataṃ kṛtvā dṛṣṭvā tasyāṅgalakṣaṇaṃ /",
    "XXratnml_u:2550": " kṛtvā jātimahaṃ nāma sthāpituṃ saṃvabhāṣire /",
    "XXratnml_u:2551": " yad ayaṃ dārako divyavapuḥ kalyātisuṃdaraḥ /",
    "XXratnml_u:2552": " tasmād bhavatu nāmnāyaṃ vapusmān iti viśrutaḥ /",
    "XXratnml_u:2553": " iti saṃbhāṣaṇāṃ kṛtvā sarve te jñātivargikāḥ // Rm_7.24{24} //",
    "XXratnml_u:2554": " purastāt tasya śākyasya gatvā caivaṃ vabhāṣire /",
    "XXratnml_u:2555": " yad ayaṃ bhavataḥ putro divyavapur guṇānvitaḥ // Rm_7.25{25} //",
    "XXratnml_u:2556": " tasmād bhavatu nāmnāyaṃ vapuṣmān iti viśrutaḥ /",
    "XXratnml_u:2557": " tatheti samabhikhyāya pitrā sa suta ātmajaḥ // Rm_7.26{26} //",
    "XXratnml_u:2558": " aṣṭābhya upamātṛbhya upanyasto 'bhipālane /",
    "XXratnml_u:2559": " tato 'sau dārakas tābhir dhātrībhir upacāraṇaiḥ // Rm_7.27{27} //",
    "XXratnml_u:2560": " (Rm 88)",
    "XXratnml_u:2561": " pālito varddhitaḥ puṣṭa āsīt padmaṃ yathā hrade /",
    "XXratnml_u:2562": " kramāt pravarddhitaś cāsau kumāro 'bhūd yadā tataḥ // Rm_7.28{28} //",
    "XXratnml_u:2563": " tadā suhṛtsahāyaiś ca sārddhaṃ krīḍitum ācarat /",
    "XXratnml_u:2564": " yatra yatra vapuṣmān sa cakrāma bhuvi saṃcaraṃ // Rm_7.29{29} //",
    "XXratnml_u:2565": " tatra tatrābhavan medhyā bhūpradeśāḥ samaṃtataḥ /",
    "XXratnml_u:2566": " evaṃvidhamahāpuṇyamaheśākhyaḥ śivāśayaḥ // Rm_7.30{30} //",
    "XXratnml_u:2567": " kāruṇiko mahāśrāddhaḥ svaparātmahitārthabhṛt /",
    "XXratnml_u:2568": " dharmakāmaḥ subhadrātmā pūjyo mānyo jitendriyaḥ // Rm_7.31{31} //",
    "XXratnml_u:2569": " abhivādyaḥ kumāro 'pi vapuṣmān sa vyarājata /",
    "XXratnml_u:2570": " tataḥ karmavipākena preryyamānaḥ kumārakaḥ // Rm_7.32{32} //",
    "XXratnml_u:2571": " sa vapuṣmān suhṛtsaṃghaiḥ sārddhaṃ puro viniryayau /",
    "XXratnml_u:2572": " tato 'sau jetakāraṇyaṃ dūrād dṛṣṭvā pramoditaḥ // Rm_7.33{33} //",
    "XXratnml_u:2573": " ramituṃ tatra mahodyāne sahasā samupācarat /",
    "XXratnml_u:2574": " tataḥ samupaviṣṭo 'sau dṛṣṭvodyānaṃ pramoditaḥ // Rm_7.34{34} //",
    "XXratnml_u:2575": " śāntarūpān yatīn paśyan vihāre harṣito 'viśat /",
    "XXratnml_u:2576": " tatrāsau bhagavantaṃ taṃ dadarśa samitisthitaṃ // Rm_7.35{35} //",
    "XXratnml_u:2577": " dvātriṃśallakṣaṇāśītivyañjanaparimaṇḍitaṃ /",
    "XXratnml_u:2578": " vyāmābhālaṃkṛtaṃ kāmyaṃ śatasūryyādhikaprabhaṃ // Rm_7.36{36} //",
    "XXratnml_u:2579": " samaṃtabhadrarūpaṃ ca ratnāṃgam iva jaṃgamaṃ /",
    "XXratnml_u:2580": " dṛṣṭvāsau suprasannātmā samupetya purogataḥ // Rm_7.37{37} //",
    "XXratnml_u:2581": " pādau tasya muner natvā dharmaṃ śrotum upāviśat /",
    "XXratnml_u:2582": " athāsau bhagavān dṛṣṭvā tasya cittaṃ viśodhitaṃ // Rm_7.38{38} //",
    "XXratnml_u:2583": " aryyasatyāni mārgaṃ ca dideśa bodhisādhanaṃ /",
    "XXratnml_u:2584": " tac chrutvā sugatoditaṃ vapuṣmān sa praharṣitaḥ // Rm_7.39{39} //",
    "XXratnml_u:2585": " bhavābhisaraṇodvignaḥ saddharmaguṇam aichata /",
    "XXratnml_u:2586": " bhitvā sa jñānavajreṇa satkāyadṛṣṭiparvataṃ // Rm_7.40{40} //",
    "XXratnml_u:2587": " śrotāpattiphalaṃ labdhvā dṛṣṭasatyo 'bhavat sudhīḥ /",
    "XXratnml_u:2588": " saṃsāraṃ cāsthiraṃ matvā bhavabhogyasunispṛhaḥ // Rm_7.41{41} //",
    "XXratnml_u:2589": " pravrajyāṃ caritum aichat svākhyāte sugatāśrame /",
    "XXratnml_u:2590": " tato 'sau purato gatvā munīndrasya kṛtāṃjaliḥ // Rm_7.42{42} //",
    "XXratnml_u:2591": " pādau natvā prasannāsyaḥ pravrajyāṃ samayācata // Rm_7.43{43} //",
    "XXratnml_u:2592": " namas te bhagavañ chāstaḥ śaraṇaṃ bhavatāṃ vraje /",
    "XXratnml_u:2593": " (Rm 89)",
    "XXratnml_u:2594": " tat pravrajyāvrataṃ dehi cariṣye brahmacārikāṃ // Rm_7.44{44} //",
    "XXratnml_u:2595": " iti tenārthitaṃ dṛṣṭvā bhagavāṃs taṃ kumārakaṃ /",
    "XXratnml_u:2596": " pravrajyācaraṇāraktaṃ matvā caivaṃ samabravīt // Rm_7.45{45} //",
    "XXratnml_u:2597": " kumāra yadi te vāṃchā pravrajyācaraṇe 'sti hi /",
    "XXratnml_u:2598": " pitror ādeśam āsādya prāgacha dāsyate tadā // Rm_7.46{46} //",
    "XXratnml_u:2599": " iti śrutvā munīndrasya nirdeśaṃ tat tatheti saḥ /",
    "XXratnml_u:2600": " naṃditaś caraṇau natvā svagṛhaṃ sahasāgataḥ // Rm_7.47{47} //",
    "XXratnml_u:2601": " tato gṛhe samāsādya pitroś ca purataḥ sthitaḥ /",
    "XXratnml_u:2602": " kṛtāṃjalipuṭo natvā vṛttāṃtaṃ samabhāṣata // Rm_7.48{48} //",
    "XXratnml_u:2603": " adyāmba tāta saṃbuddho dṛśyate 'pūrvadarśanaḥ /",
    "XXratnml_u:2604": " sarvalakṣaṇasaṃpūrṇo divyātikāntasuṃdaraḥ // Rm_7.49{49} //",
    "XXratnml_u:2605": " saṃsthitaḥ parṣadāṃ madhye bhāṣati dharmam uttamaṃ /",
    "XXratnml_u:2606": " apūrvaṃ śrūyate tasya subhāṣitavaco'mṛtaṃ // Rm_7.50{50} //",
    "XXratnml_u:2607": " tatsubhāṣitasudhāṃ pītvā cittaṃ me tṛpyate na hi /",
    "XXratnml_u:2608": " bhūyas tad amṛtaṃ pātuṃ vratam ichāmi sāṃprataṃ // Rm_7.51{51} //",
    "XXratnml_u:2609": " anye 'pi bahavo dṛṣṭvā bhikṣavo brahmacāriṇaḥ // Rm_7.52{52} //",
    "XXratnml_u:2610": " śāntaśīlāḥ śubhātmāno dayākāruṇyamānasāḥ /",
    "XXratnml_u:2611": " tat sabhāgavrataṃ cartum ichāmi khalu sāṃprataṃ // Rm_7.53{53} //",
    "XXratnml_u:2612": " tad anujñāṃ pradattaṃ me kṛpāsti yadi vāṃ mayi /",
    "XXratnml_u:2613": " evaṃ tasya svaputrasya vacanaṃ vajrasannibhaṃ // Rm_7.54{54} //",
    "XXratnml_u:2614": " tau mātāpitarau śrutvā mūrchitau petatur bhuvi /",
    "XXratnml_u:2615": " tataḥ putraprayatnena cetanāṃ prāpya tau punaḥ // Rm_7.55{55} //",
    "XXratnml_u:2616": " pariṣvajya svakaṃ putraṃ tam evaṃ paryyadevatāṃ /",
    "XXratnml_u:2617": " hā putra katham ajño 'si hātmaja vallabho 'si naḥ // Rm_7.56{56} //",
    "XXratnml_u:2618": " hā suta vaṃcyase kena hā tāta kiṃ nu vāṃchasi /",
    "XXratnml_u:2619": " hā jīva katham ekānte tyaktvāsmān kva nu yāsyase // Rm_7.57{57} //",
    "XXratnml_u:2620": " nandanaḥ supriyāś cāsi kena duḥkhena yāsyase /",
    "XXratnml_u:2621": " kiṃcid duḥkhaṃ na te dattaṃ asmābhir vā kadā cana // Rm_7.58{58} //",
    "XXratnml_u:2622": " kutaḥ kiṃ jāyate duḥkhaṃ tad vadasva yadīhasi /",
    "XXratnml_u:2623": " ity evaṃ paridevitvā pitāsau cetasātmajaṃ // Rm_7.59{59} //",
    "XXratnml_u:2624": " (Rm 90)",
    "XXratnml_u:2625": " nivārayan pravaṃdhena bodhayituṃ samabravīt /",
    "XXratnml_u:2626": " tvaṃ kumāra vayastho 'si sukomalaḥ sukhaidhitaḥ // Rm_7.60{60} //",
    "XXratnml_u:2627": " śītatāpāsahiṣṇuś ca yathechābhogyasaṃrataḥ /",
    "XXratnml_u:2628": " kiṃcid duḥkhānabhijñas tvaṃ tat kathaṃ pravrajeḥ suta // Rm_7.61{61} //",
    "XXratnml_u:2629": " pravrajito gṛhaṃ tyaktvā bahirdeśe vases sadā /",
    "XXratnml_u:2630": " cīvaraprāvṛtaḥ piṇḍaṃ yācitvā svayam āhareḥ // Rm_7.62{62} //",
    "XXratnml_u:2631": " anekajantusaṃcāre vane 'raṇye kathaṃ vaseḥ /",
    "XXratnml_u:2632": " jaṃgale durgame naikacaurākīrṇe kathaṃ careḥ // Rm_7.63{63} //",
    "XXratnml_u:2633": " ekākī ca kathaṃ tiṣṭher vṛkṣamūle ca nirjane /",
    "XXratnml_u:2634": " śmaśāne saṃsthitaḥ paśyan mṛtakānto traseḥ kathaṃ // Rm_7.64{64} //",
    "XXratnml_u:2635": " śayithāś ca kathaṃ śūnye gṛhe bhūtanivāsite /",
    "XXratnml_u:2636": " evaṃ suduṣkarīṃ caryyāṃ carituṃ katham ichasi // Rm_7.65{65} //",
    "XXratnml_u:2637": " tat pravrajyāvrate cittaṃ mā kṛthās tvaṃ nivarttaya /",
    "XXratnml_u:2638": " iti madvacanaṃ śrutvā gṛhe sthitvā sukhaṃ rama // Rm_7.66{66} //",
    "XXratnml_u:2639": " nityaṃ pravrajatāṃ duḥkhaṃ kiṃ siddhaṃ duḥkhacaryyayā /",
    "XXratnml_u:2640": " dharme vaṃchāsti cet putra gṛhe sthitvā cara vrataṃ // Rm_7.67{67} //",
    "XXratnml_u:2641": " śṛṇvaṃś ca dharmaśāstrāṇi śrāvayaṃś ca bahūñ janān /",
    "XXratnml_u:2642": " dānaṃ kṛtvā viśuddhātmā triratnaṃ satataṃ bhaja // Rm_7.68{68} //",
    "XXratnml_u:2643": " yasya kiṃcid gṛhe nāsti jñātir vaṃdhuś ca kaścana /",
    "XXratnml_u:2644": " nāpi mitragatiś cāpi pravrajyā tasya yujyate /",
    "XXratnml_u:2645": " kiṃ tava setsyate putra pravrajyāṃ pākuniṣṭhayā /",
    "XXratnml_u:2646": " sarvathā tyaja tadvāṃchā gṛhe dharmaṃ sukhaṃ cara /",
    "XXratnml_u:2647": " iti pitroditaṃ śrutvā vapuṣmān sa viśaṃkitaḥ // Rm_7.69{69} //",
    "XXratnml_u:2648": " pitroḥ pādān punar natvā pratyuvāca prabodhayan /",
    "XXratnml_u:2649": " satyaṃ tāta gṛhe saukhyaṃ dharmāṇāṃ caram uttamaṃ // Rm_7.70{70} //",
    "XXratnml_u:2650": " saṃpado 'pi samṛddhās te kāmabhogyaṃ mahatsukhaṃ /",
    "XXratnml_u:2651": " gṛhe parigrahāḥ poṣyās tad arthaṃ dhanam arjayet // Rm_7.71{71} //",
    "XXratnml_u:2652": " (Rm 91)",
    "XXratnml_u:2653": " arjane hi mahatkaṣṭaṃ rakṣaṇe 'pi prayatnatā /",
    "XXratnml_u:2654": " aneke saṃpado 'pāyā rājāgnyudakataskarāḥ // Rm_7.72{72} //",
    "XXratnml_u:2655": " kṣaṇād dhareyur ākṛṣya tad duḥkhaṃ sahituṃ kathaṃ /",
    "XXratnml_u:2656": " saṃpado 'nte vipattiḥ syāt kasya saṃpadviniścalā // Rm_7.73{73} //",
    "XXratnml_u:2657": " vipattau hīyate dhairyyam adhairyyāt kleśito bhavet /",
    "XXratnml_u:2658": " kleśito doṣam āpnoti tadā puṇye matiḥ kutaḥ // Rm_7.74{74} //",
    "XXratnml_u:2659": " apuṇye kupitā lakṣmir naivāśraye gamiṣyati /",
    "XXratnml_u:2660": " lakṣmīvirahite gehe kuto dharmasya gocaraṃ // Rm_7.75{75} //",
    "XXratnml_u:2661": " saṃpattau tu labhen mānaṃ mānād dhi jāyate madaḥ /",
    "XXratnml_u:2662": " madād pramādito dharme tadā dharmo gṛhe kutaḥ // Rm_7.76{76} //",
    "XXratnml_u:2663": " adharmāt kāmabhogyaṃ tu kevalaṃ pāpasādhanaṃ /",
    "XXratnml_u:2664": " kāmārthe kleśitā lokāḥ kāmārthe duḥkhabhāginaḥ // Rm_7.77{77} //",
    "XXratnml_u:2665": " kāmārthe pratihanyante tena kāme sukhaṃ kathaṃ /",
    "XXratnml_u:2666": " saṃty evaṃ tāta sarvatra bhayāni vividhāni hi // Rm_7.78{78} //",
    "XXratnml_u:2667": " traidhātukabhavasthānāṃ kasya nāsti bhayaṃ kuha /",
    "XXratnml_u:2668": " daivāt sarvatra jāyante duḥkhāni ca sukhāni ca // Rm_7.79{79} //",
    "XXratnml_u:2669": " kleśacittasamutthāni duḥkhāni ca bhayāni ca /",
    "XXratnml_u:2670": " yatra yatrāpi saṃyāti kleśitātmā sukhechayā // Rm_7.80{80} //",
    "XXratnml_u:2671": " tatra tatrāpi karmotthair duḥkhair bhayaiś ca hanyate /",
    "XXratnml_u:2672": " yatra yatrāpi saṃyāti dharmacitto hitechayā /",
    "XXratnml_u:2673": " tatra tatrāpi sarvatra nirbhayaś carate sukhaṃ /",
    "XXratnml_u:2674": " yal lokānāṃ bhayasthānaṃ tatraiva ramate yatiḥ /",
    "XXratnml_u:2675": " vivikte nirjane 'raṇye vṛkṣamūle guhāsu ca // Rm_7.81{81} //",
    "XXratnml_u:2676": " śūnyagehe śmaśāne 'pi sukhaṃ dhyātvā yatir vaset /",
    "XXratnml_u:2677": " svadharmai rakṣito yogī saṃyatātmā kuto bhayaḥ // Rm_7.82{82} //",
    "XXratnml_u:2678": " kim eva vahuvādena nirvāṇārthimano mama /",
    "XXratnml_u:2679": " tan nirvātuṃ svadehe 'pi nirapekṣaḥ parivraje // Rm_7.83{83} //",
    "XXratnml_u:2680": " tad anujñāṃ pradattaṃ me pravrajyāvratasādhane /",
    "XXratnml_u:2681": " yadi na dīyate 'nujñā mariṣye 'haṃ na saṃśayaḥ // Rm_7.84{84} //",
    "XXratnml_u:2682": " iti tasyātmajasyaivaṃ nirvandhavacanaṃ pitā /",
    "XXratnml_u:2683": " (Rm 92)",
    "XXratnml_u:2684": " śrutvā viyogaduḥkhārttaḥ punas taṃ sutam abravīt // Rm_7.85{85} //",
    "XXratnml_u:2685": " mā putra sahasā kārṣī maraṇābhilāṣitaṃ manaḥ /",
    "XXratnml_u:2686": " sarvathāpy anivarttī tvam avaśyaṃ ced gamiṣyasi // Rm_7.86{86} //",
    "XXratnml_u:2687": " yad ichasi vrataṃ kartuṃ saddharmārthimanas tava /",
    "XXratnml_u:2688": " pravraja śraddhayā putra svākhyāte buddhaśāsane // Rm_7.87{87} //",
    "XXratnml_u:2689": " evaṃ bharttroditaṃ śrutvā tan mātā mūrchitāpatat /",
    "XXratnml_u:2690": " cirāt sā cetanāṃ prāptā rudantī cāvadat sutaṃ // Rm_7.88{88} //",
    "XXratnml_u:2691": " hā putra katham ekānte māṃ vihāya kva yāsyasi /",
    "XXratnml_u:2692": " hā me jīvo 'si kiṃ paśyaṃ pravrajituṃ samīhasi // Rm_7.89{89} //",
    "XXratnml_u:2693": " kiṃcid duḥkhaṃ na te dattaṃ mayāmvāyā kadā cana /",
    "XXratnml_u:2694": " kena duḥkhena te cittaṃ pravrajituṃ samichati // Rm_7.90{90} //",
    "XXratnml_u:2695": " pravrajyā śobhate putra vṛddhatve vā daridrite /",
    "XXratnml_u:2696": " tvaṃ tu dahara ityaś ca tat pravrajyāṃ careḥ kathaṃ // Rm_7.91{91} //",
    "XXratnml_u:2697": " yāvac ca jivitaṃ me 'sti tāvan mā gāḥ suta kvacit /",
    "XXratnml_u:2698": " yāvac cāsti gṛhe saṃpat tāvad bhuktvā sukhaṃ vasa // Rm_7.92{92} //",
    "XXratnml_u:2699": " yadāhaṃ maraṇaṃ yātā yadā cāpattitā gṛhe /",
    "XXratnml_u:2700": " jñātimitraparityaktas tadā vrajasva vāṃchayā // Rm_7.93{93} //",
    "XXratnml_u:2701": " ity ukte 'pi tayoḥ pitror udator vighnaśaṃkitaḥ /",
    "XXratnml_u:2702": " pādāṃ natvā vapuṣmān sa sahasā niryayau gṛhāt // Rm_7.94{94} //",
    "XXratnml_u:2703": " tato veṇuvanaṃ gatvā praṇamya munim ādarāt /",
    "XXratnml_u:2704": " kṛtāṃjalipuṭo bhūtvā pravrajyāṃ samayācata // Rm_7.95{95} //",
    "XXratnml_u:2705": " pitṛprāptābhyanujño 'haṃ nātha sāṃpratam āgataḥ /",
    "XXratnml_u:2706": " tat pravrajyāṃ vrataṃ dehi paṃcaśikṣāpadāni ca // Rm_7.96{96} //",
    "XXratnml_u:2707": " upasampacchubhācāram anuśikṣāpadaṃ ca me /",
    "XXratnml_u:2708": " brahmacaryyaṃ cariṣyāmi saṃbodhau kṛtaniścayaḥ // Rm_7.97{97} //",
    "XXratnml_u:2709": " adyāgreṇa mahābuddha bhavatāṃ śaraṇaṃ vraje /",
    "XXratnml_u:2710": " sadharmasāṃghikānāṃ cṃ kāyavākcittabhaktitaḥ // Rm_7.98{98} //",
    "XXratnml_u:2711": " ity ukte bhagavān dṛṣṭvā pṛṣṭvā hastena tac chiraḥ /",
    "XXratnml_u:2712": " ehi bhikṣo kumāreti saṃvadaṃs taṃ samagrahīt // Rm_7.99{99} //",
    "XXratnml_u:2713": " ehīti prokte sugatena muṇḍaḥ pātrī vapuṣmān sakaṣāyavāsāḥ /",
    "XXratnml_u:2714": " (Rm 93)",
    "XXratnml_u:2715": " sadyapraśāntendriya eva tasthau svarṇṇaprabho buddhamanorathena //",
    "XXratnml_u:2716": " saccittalabdhaḥ sa muneḥ prasādāt prayujyamāno vyaharat samādhau /",
    "XXratnml_u:2717": " vyāyachamānaḥ khalu bodhimārge saṃbuddhadharme ghaṭamāna evaṃ //",
    "XXratnml_u:2718": " sarvaṃ ca saṃsāram anityatāhataṃ matvā ca traidhātugatiṃ vighātinīṃ /",
    "XXratnml_u:2719": " kleśāṃś ca sarvān pravihāya saṃyataḥ sākṣād varo 'rhaṃ sa babhūva sāṃghikaḥ // Rm_7.102{2}",
    "XXratnml_u:2720": " suvītarāgaḥ samaloṣṭahema ākāśacittaśubhagaṃdhivāsī /",
    "XXratnml_u:2721": " bhindann avidyāṃgam ivāṇḍakośaṃ prāptād abhijñāḥ pratisaṃvidaś ca //",
    "XXratnml_u:2722": " satkāralobheṣu parāṃmukhatvāt sa śakradevāsuramānuṣāṇāṃ /",
    "XXratnml_u:2723": " pūjyaś ca mānyo 'py abhivandanīyo babhūva sa brahmavihāracārī //",
    "XXratnml_u:2724": " atha te bhikṣavaḥ sarve taṃ dṛṣṭvā vismayānvitāḥ /",
    "XXratnml_u:2725": " bhagavantaṃ praṇamyaivaṃ paprachus tasya karmatāṃ // Rm_7.105{5} //",
    "XXratnml_u:2726": " kenāyaṃ karmaṇā nātha vapuṣmān atisuṃdaraḥ /",
    "XXratnml_u:2727": " pravrajya sahasārhatvaṃ prāpto bhavati cātmavit // Rm_7.106{6} //",
    "XXratnml_u:2728": " iti pṛṣṭe ca tair nātho bhagavāṃs tān samabravīt /",
    "XXratnml_u:2729": " bhikṣavaḥ śrūyatāṃ vakṣye tasya ca karma yat kṛtaṃ // Rm_7.107{7} //",
    "XXratnml_u:2730": " etena yat kṛtaṃ karma tat kenānyena bhokṣyate /",
    "XXratnml_u:2731": " yenaiva yat kṛtaṃ karma tenaiva tad dhi bhujyate // Rm_7.108{8} //",
    "XXratnml_u:2732": " puraikanavate kalpe vipaśvī nāma sarvavit /",
    "XXratnml_u:2733": " samudapādi loke 'rhan dharmarājas tathāgataḥ // Rm_7.109{9} //",
    "XXratnml_u:2734": " vidyācaraṇasaṃpannaḥ sugato bhadrakṛj jinaḥ /",
    "XXratnml_u:2735": " sarvajño 'nuttaro nāthaḥ puruṣadamyasārathiḥ // Rm_7.110{10} //",
    "XXratnml_u:2736": " śāstā traidhātukasthānāṃ vināyako guṇākaraḥ /",
    "XXratnml_u:2737": " saddharmaratnadāta sa bhagavān puṇyabhāskaraḥ // Rm_7.111{11} //",
    "XXratnml_u:2738": " purīṃ vaṃdhumato rājño rājadhānīm upāśrayan /",
    "XXratnml_u:2739": " sārddhaṃ bhikṣugaṇaiḥ śiṣyai bodhisatvagaṇair api // Rm_7.112{12} //",
    "XXratnml_u:2740": " hitāya sarvasatvānāṃ dideśa dharmam uttamaṃ /",
    "XXratnml_u:2741": " ādimadhyāṃtakalyāṇaṃ bodhicaryyānusārikaṃ // Rm_7.113{13} //",
    "XXratnml_u:2742": " tataḥ sa buddhakāryyāṇi kṛtvā sarvāṇy aśeṣataḥ /",
    "XXratnml_u:2743": " nirvāṇam āyayau śānto vahnir ivendhanakṣayāt // Rm_7.114{14} //",
    "XXratnml_u:2744": " tato vandhumatā rājñā tat tanuḥ saṃskṛto 'gninā /",
    "XXratnml_u:2745": " (Rm 94)",
    "XXratnml_u:2746": " taddhātūś ca samāropya stūpa uccair mahān kṛtaḥ // Rm_7.115{15} //",
    "XXratnml_u:2747": " tatra ratnamaye stūpe sadvidhāne pratiṣṭhite /",
    "XXratnml_u:2748": " nityasatkārapūjābhiḥ kāritaṃ ca mahotsavaṃ // Rm_7.116{16} //",
    "XXratnml_u:2749": " saṃgītivādyanṛtyaiś ca mahānaṃdapracāribhiḥ /",
    "XXratnml_u:2750": " kārayitvā mahotsāhaṃ sthāpitaṃ sumahanmahaḥ // Rm_7.117{17} //",
    "XXratnml_u:2751": " ekasmin divase tatra pumān eko daridritaḥ /",
    "XXratnml_u:2752": " tanmahāṃte dine 'nyasmiṃ stāpāṃgaṇam upāviśat // Rm_7.118{18} //",
    "XXratnml_u:2753": " tatra stūpāṅgaṇe cāsau praviṣṭaḥ samalokayat /",
    "XXratnml_u:2754": " mlānībhūtāni puṣpāṇi prakīrṇṇāni samaṃtataḥ // Rm_7.119{19} //",
    "XXratnml_u:2755": " tāni nirmālyapuṣpāṇi vikīrṇṇāni samaṃtataḥ /",
    "XXratnml_u:2756": " glānībhūtāny aśuddhāni dṛṣṭvā caivaṃ vyacintayat /",
    "XXratnml_u:2757": " ayaṃ caityo munīndrasya vipaścino guṇāṃbudheḥ // Rm_7.120{20} //",
    "XXratnml_u:2758": " dhāturatnamayastūpaḥ sarvalokābhiḥ pūjitaḥ /",
    "XXratnml_u:2759": " etan nirmālyapuṣpais tu mlānitaiḥ pavaneritaiḥ // Rm_7.121{21} //",
    "XXratnml_u:2760": " ākīrṇo malinībhūto hy aśuddheḥ syād aśobhitaḥ /",
    "XXratnml_u:2761": " tasmād etāni puṣpāṇi nirmālyāni samaṃtataḥ // Rm_7.122{22} //",
    "XXratnml_u:2762": " apanīya viśuddhāya mārjayeyam iha drutaṃ // Rm_7.123{23} //",
    "XXratnml_u:2763": " iti dhyātvā daridro 'sau nirmālyāny apanīya vai // Rm_7.124{25} //",
    "XXratnml_u:2764": " saṃmārja nyāsamamārkṣī stūpāṃgaṇaṃ samaṃtataḥ /",
    "XXratnml_u:2765": " tataḥ stūpāṃgaṇaṃ sarvaṃ virajaṃ pariśodhitaṃ /",
    "XXratnml_u:2766": " dṛṣṭvā prasannacitto 'sau natvaivaṃ praṇidhiṃ dadhe /",
    "XXratnml_u:2767": " yan mayātra jinastūpe nirmālyāny apanīya vai /",
    "XXratnml_u:2768": " saṃmṛjya śobhanaṃ kṛtvā kuśalaṃ samupārjitaṃ /",
    "XXratnml_u:2769": " anena kuśalenāhaṃ sadā durgatimocitaḥ // Rm_7.125{26} //",
    "XXratnml_u:2770": " evaṃvidhaguṇajñānalābhi bhūyāsam ātmavit /",
    "XXratnml_u:2771": " evaṃvidhaṃ ca śāstāraṃ saṃbuddhaṃ jñānabhāskaraṃ // Rm_7.126{27} //",
    "XXratnml_u:2772": " ārāgayaṃ samāśritya labheyaṃ saugatiṃ gatiṃ /",
    "XXratnml_u:2773": " praṇidhānaṃ tathā dhṛtvā nityam evam upāśrayan // Rm_7.127{28} //",
    "XXratnml_u:2774": " tatstūpe śaraṇaṃ gatvā bhaje ratnatrayaṃ sadā /",
    "XXratnml_u:2775": " bhikṣavaḥ kiṃ nu manyadhve yo puruṣaḥ daridrikaḥ // Rm_7.128{29} //",
    "XXratnml_u:2776": " (Rm 95)",
    "XXratnml_u:2777": " ayam eva vapuṣmān sa jñeyo hi nānyathā khalu /",
    "XXratnml_u:2778": " yat stūpāṃgaṇaṃ tena saṃbuddhaguṇabhāvinā // Rm_7.129{30} //",
    "XXratnml_u:2779": " samantataḥ susaṃmṛjya pariśuddhīkṛtaṃ tadā /",
    "XXratnml_u:2780": " tena puṇyavipākena jāta āḍhyakule 'dhunā // Rm_7.130{31} //",
    "XXratnml_u:2781": " divyābhisundaraḥ kāntaḥ sa vapuṣmān bhavaty ayaṃ /",
    "XXratnml_u:2782": " yat praṇidhiḥ kṛtaḥ stūpe natvā tena sucetasā // Rm_7.131{32} //",
    "XXratnml_u:2783": " tena me śāsane 'py adya pravrajyārhan bhavaty ayaṃ /",
    "XXratnml_u:2784": " ārāgitas tathārhañ ca saṃbuddhaḥ sugato jinaḥ // Rm_7.132{33} //",
    "XXratnml_u:2785": " anena bhikṣuṇā bodhiprāptena brahmacāriṇā /",
    "XXratnml_u:2786": " ity evaṃ karma jānīta sukṛtaṃ duṣkṛtaṃ bhave // Rm_7.133{34} //",
    "XXratnml_u:2787": " yenaiva yat kṛtaṃ karma tenaiva tat phalaṃ gataṃ /",
    "XXratnml_u:2788": " na naśyanti hi karmāṇi kalpakoṭiśatair api // Rm_7.134{35} //",
    "XXratnml_u:2789": " sāmagrīṃ prāpya kālaṃ ca phalaṃti khalu dehināṃ /",
    "XXratnml_u:2790": " abhuktaṃ kṣīyate naiva karma kvāpi kathaṃ cana // Rm_7.135{36} //",
    "XXratnml_u:2791": " nāgnibhir dahyate karma vāyubhiś ca na śuṣyate /",
    "XXratnml_u:2792": " jalaiś ca klidyate nāpi kṣīyate nāpi bhūmiṣu // Rm_7.136{37} //",
    "XXratnml_u:2793": " anyathāpi bhaven naiva karmaṇāṃ gatir ābhavaṃ /",
    "XXratnml_u:2794": " śuklānāṃ śubhataiva syāt kṛṣṇānāṃ durgatis sadā // Rm_7.137{38} //",
    "XXratnml_u:2795": " miśritā miśritānaṃ tu bhujyaṃte sarvajantubhiḥ /",
    "XXratnml_u:2796": " tasmād apāsya kṛṣṇāni karmāṇi miśritāni ca // Rm_7.138{39} //",
    "XXratnml_u:2797": " caraṇīyāṃ śubheṣv eva karmasu sukhavāṃchibhiḥ /",
    "XXratnml_u:2798": " tatheti bhikṣavaḥ sarve te ca lokāḥ sabhāśritāḥ // Rm_7.139{40} //",
    "XXratnml_u:2799": " buddhavāco 'mṛtaṃ pītvā nananduḥ śubhakāminaḥ /",
    "XXratnml_u:2800": " evam etan mahārāja śrutaṃ me gurubhāṣitaṃ // Rm_7.140{41} //",
    "XXratnml_u:2801": " evaṃ śrutvā tvayāpy evaṃ karttavyaṃ puṇyam eva hi /",
    "XXratnml_u:2802": " puṇyam eva bhavet trātā suhṛn mitraṃ hitaṃkaraḥ // Rm_7.141{42} //",
    "XXratnml_u:2803": " nānyaḥ kaścid ihāmutra vidyate bhavacāriṇāṃ /",
    "XXratnml_u:2804": " tasmāt puṇyaṃ svayaṃ śrutvā karttavyam ādarāt sadā // Rm_7.142{43} //",
    "XXratnml_u:2805": " prajāś ca śrāvayitvaivaṃ puṇye saṃsthāpaya sadā /",
    "XXratnml_u:2806": " ity evaṃ guruṇādiṣṭaṃ upaguptena bhikṣuṇā // Rm_7.143{44} //",
    "XXratnml_u:2807": " śrutvā rājā janaiḥ sārddhaṃ tatheti prābhyanaṃdata /",
    "XXratnml_u:2808": " (Rm 96)",
    "XXratnml_u:2809": " śṛṇvanti ye śrāvayantīha yaś ca vapuṣmato 'daḥ prathitāvadānaṃ /",
    "XXratnml_u:2810": " te kleśanirmuktaviśuddhacittāḥ prayānti nūnaṃ sugatālayeṣu // Rm_7.144{45}",
    "XXratnml_u:2811": " ++ iti ratnāvadānamālāyāṃ vapuṣmatāvadānaṃ nāma samāptam ++",
    "XXratnml_u:2812": " (Rm 97)",
    "XXratnml_u:2813": " VIII Praśnottarāvadāna athāśoko mahīpālaḥ saṃbuddhaguṇalālasaḥ /",
    "XXratnml_u:2814": " upaguptaṃ guruṃ natvā prāṃjaliś caivam abravīt // Rm_8.1{1} //",
    "XXratnml_u:2815": " bhadanta śrotum ichāmi punar anyat subhāṣitaṃ /",
    "XXratnml_u:2816": " yathā te guruṇādiṣṭaṃ tathā me khyātum arhasi // Rm_8.2{12} //",
    "XXratnml_u:2817": " iti tena narendreṇa pṛṣṭe 'sau ca jināṃśajaḥ /",
    "XXratnml_u:2818": " upagupto yatir bhūyas taṃ nṛpeśam abhāṣata // Rm_8.3{31} //",
    "XXratnml_u:2819": " śṛṇu rājaṃs tathā vakṣye yathā me guruṇoditaṃ /",
    "XXratnml_u:2820": " śrutvā ca bhavatāpy evaṃ karttavyaṃ dharmasādhanaṃ // Rm_8.4{41} //",
    "XXratnml_u:2821": " puraikasamaye cāsau śākyasiṃhos dayākaraḥ /",
    "XXratnml_u:2822": " sarvajñaḥ sugato nāthaḥ śāstā traidhātukādhipaḥ // Rm_8.5{5} //",
    "XXratnml_u:2823": " sarvavidyādhipo buddhaḥ ṣaḍabhijño munīśvaraḥ /",
    "XXratnml_u:2824": " mārajiṣṇur vinetārhaṃ dharmarājas tathāgataḥ // Rm_8.6{6} //",
    "XXratnml_u:2825": " sarvasatvahitārthāya śrāvastyāṃ vahir āśrame /",
    "XXratnml_u:2826": " jetavane vihārasthe vyaharac chrāvakaiḥ saha // Rm_8.7{7} //",
    "XXratnml_u:2827": " bodhisatvagaṇaiś cāpi sūpāsakaiś ca cailakaiḥ /",
    "XXratnml_u:2828": " devāsuragaṇaiś cāpi caturvarṇṇādimānavaiḥ // Rm_8.8{8} //",
    "XXratnml_u:2829": " caturbhiś ca mahārājaiḥ sasainyaparivārakaiḥ /",
    "XXratnml_u:2830": " sarvasatvaiś ca pauraiś ca saddharmaguṇavāṃchibhiḥ // Rm_8.9{9} //",
    "XXratnml_u:2831": " satkṛtya pūjayitvā ca parivṛtya puraskṛtaḥ /",
    "XXratnml_u:2832": " sa bhagavān sabhāmadhye siṃhāsane sthito vabhau // Rm_8.10{10} //",
    "XXratnml_u:2833": " tadā sa bhagavān dṛṣṭvā tāṃ sabhāṃ samupasthitāṃ /",
    "XXratnml_u:2834": " ādimadhyāntakalyāṇaṃ dideśa dharmam uttamaṃ // Rm_8.11{11} //",
    "XXratnml_u:2835": " te tad dharmāmṛtaṃ pītvā sarve lokāḥ pramoditāḥ /",
    "XXratnml_u:2836": " bhagavantaṃ punar natvā svasvasthānaṃ pratīyire // Rm_8.12{12} //",
    "XXratnml_u:2837": " tato 'sau bhagavān rātrau dhyānāgāre samāviśan /",
    "XXratnml_u:2838": " paryyaṅkaṃ samupāśritya tasthau dhyānasamāhitaḥ // Rm_8.13{13} //",
    "XXratnml_u:2839": " tadaikā devatā tasyāṃ rātrau svargāt samāgatā /",
    "XXratnml_u:2840": " svakāntyā bhāsayaṃty evaṃ jetavanam upāviśat // Rm_8.14{14} //",
    "XXratnml_u:2841": " (Rm 98)",
    "XXratnml_u:2842": " tatas tāṃ bhagavān dṛṣṭvā devatāṃ samupāgatāṃ /",
    "XXratnml_u:2843": " saṃnirīkṣya samāmaṃtrya tathaināṃ samabodhayat // Rm_8.15{15} //",
    "XXratnml_u:2844": " devate svāgataṃ kacci kuśalaṃ te samehi bho /",
    "XXratnml_u:2845": " prāyātāsi yad arthena tad vadasva prapūraye // Rm_8.16{16} //",
    "XXratnml_u:2846": " ity ādiṣṭe munīndreṇa tenāsau devatā mudā /",
    "XXratnml_u:2847": " saṃpṛchāvasaraṃ labdhvā harṣitā samupākramat // Rm_8.17{17} //",
    "XXratnml_u:2848": " tatrāsau purato gatvā natvā pādau kṛtāṃjaliḥ /",
    "XXratnml_u:2849": " pradakṣiṇatrayaṃ kṛtvā tasthāv ekāntike muneḥ // Rm_8.18{18} //",
    "XXratnml_u:2850": " sarvajetavanaṃ tasyā devatāyāḥ prabhāvataḥ /",
    "XXratnml_u:2851": " udāreṇāvabhāsena pravisphuṭaṃ vabhau tadā // Rm_8.19{19} //",
    "XXratnml_u:2852": " tathāvabhāṣitaṃ dṛṣṭvā sarve te bhikṣusāṃghikāḥ /",
    "XXratnml_u:2853": " vismitāḥ sahasotthāya dṛṣṭvā tam upatasthire // Rm_8.20{20} //",
    "XXratnml_u:2854": " atha sā devatotthāya kṛtāṃjalipuṭo 'gragā /",
    "XXratnml_u:2855": " bhagavantaṃ munīndraṃ taṃ praṇatvaivam apṛchata // Rm_8.21{21} //",
    "XXratnml_u:2856": " sarvajña bhagavaṃ chāstaḥ yenāhaṃ samupāgatā /",
    "XXratnml_u:2857": " tadarthaṃ tvaṃ samādiśya cittaṃ me paribodhaya // Rm_8.22{22} //",
    "XXratnml_u:2858": " ke narāḥ sugatiṃ yānti ke narāḥ svargagāminaḥ /",
    "XXratnml_u:2859": " keṣāṃ cāpi divārātrau sadā puṇyaṃ pravarddhate // Rm_8.23{23} //",
    "XXratnml_u:2860": " ke cāpi durgatiṃ yāṃti ke cādhaḥ patitā narāḥ /",
    "XXratnml_u:2861": " keṣāṃ cāpi divārātrau sadā pāpaṃ pravarddhate // Rm_8.24{24} //",
    "XXratnml_u:2862": " kiṃdado valavāṃ syāc ca kiṃdadaś ca praśobhitaḥ /",
    "XXratnml_u:2863": " kiṃdadaḥ sukhito lokaḥ cakṣuṣmān api kiṃpradaḥ // Rm_8.25{25} //",
    "XXratnml_u:2864": " kiṃ nu vā niśitaṃ śastraṃ kiṃ vā hālāhalaṃ viṣaṃ /",
    "XXratnml_u:2865": " kiṃ ca prajvalito vahniḥ kiṃ mahad dāruṇaṃ tamaḥ // Rm_8.26{26} //",
    "XXratnml_u:2866": " gṛhītaṃ kiṃ nu martyena kin teneha samujjhitaṃ /",
    "XXratnml_u:2867": " abhedyaṃ kavacaṃ kiṃ ca kiṃ vā tīkṣṇam ihāyudhaṃ // Rm_8.27{27} //",
    "XXratnml_u:2868": " ko nv asau procyate cauro dhanaṃ kiṃ vā satāṃ mataṃ /",
    "XXratnml_u:2869": " ke vā traidhātuke loke procyante muṣitaiti // Rm_8.28{28} //",
    "XXratnml_u:2870": " kaś ceha satsukhī loke ko vā ca parameśvaraḥ /",
    "XXratnml_u:2871": " ko vibhūṣito nityaṃ kaś cāpy atra vidaṃvitaḥ // Rm_8.29{29} //",
    "XXratnml_u:2872": " vatsalo vāṃdhavo ko nu ko vā duṣṭāśayo ripuḥ /",
    "XXratnml_u:2873": " kiṃ mahad dāruṇaṃ duḥkhaṃ kiṃ mahat paramaṃ sukhaṃ // Rm_8.30{30} //",
    "XXratnml_u:2874": " (Rm 99)",
    "XXratnml_u:2875": " kiṃ ca loke priyo pathyaḥ kiṃ vāpathyaṃ na cāpriyaṃ /",
    "XXratnml_u:2876": " ko nu pīḍākaro vyādhiḥ ko nu vai ko bhiṣagvaraḥ // Rm_8.31{31} //",
    "XXratnml_u:2877": " kenāyam āvṛto lokaḥ kena loko vaśīkṛtaḥ /",
    "XXratnml_u:2878": " kena tyajati mitrāṇi kena svargaṃ na gachati // Rm_8.32{32} //",
    "XXratnml_u:2879": " kena mitrāṇi varddhyaṃte kena śāmyaṃti śatravaḥ /",
    "XXratnml_u:2880": " kena svargam avāpnoti kena mokṣaṃ ca gachati // Rm_8.33{33} //",
    "XXratnml_u:2881": " kenāyaṃ badhyate lokaḥ kena loko vimucyate /",
    "XXratnml_u:2882": " kasyeha viprahāṇena nirvāṇam iti kathyate // Rm_8.34{34} //",
    "XXratnml_u:2883": " kiṃ nu rājā ca caurāś ca syaṃdamānāḥ samudyatāḥ /",
    "XXratnml_u:2884": " no śaknuvanty apāhartuṃ striyo vā puruṣasya ca // Rm_8.35{35} //",
    "XXratnml_u:2885": " kiṃ na dahati saptārciḥ kiṃ na bhinatti mārutaḥ /",
    "XXratnml_u:2886": " kiṃ vā na kledayaṃty āpaḥ kiṃ na kṣīṇaṃ ca bhūmiṣu // Rm_8.36{36} //",
    "XXratnml_u:2887": " imaṃ saṃśayam adyāpi mama tac chetum arhasi /",
    "XXratnml_u:2888": " asmāl lokāt paraṃ lokaṃ ko gato 'tyaṃtavaṃcitaḥ // Rm_8.37{37} //",
    "XXratnml_u:2889": " kiṃ nu hatvā sukhaṃ śete kiṃ ca hatvā na śocati /",
    "XXratnml_u:2890": " kasya caikasya dharmasya vadhaṃ saṃśasi gautama // Rm_8.38{38} //",
    "XXratnml_u:2891": " mayaitad bhagavan pṛṣṭaḥ sarvajño 'si yato sudhīḥ /",
    "XXratnml_u:2892": " tan mama saṃśayaṃ chetuṃ samyag ādeṣṭum arhasi // Rm_8.39{39} //",
    "XXratnml_u:2893": " tayaivaṃ pṛchyamāno 'sau bhagavān sarvavij jinaḥ /",
    "XXratnml_u:2894": " devatāṃ tāṃ samālokya tat praśnottaram abravīt // Rm_8.40{40} //",
    "XXratnml_u:2895": " śṛṇu tvaṃ devate samyak kṛtvā cittaṃ samāhitaṃ /",
    "XXratnml_u:2896": " tavaitat paripṛchāyāḥ pratyuttaram udāhare // Rm_8.41{41} //",
    "XXratnml_u:2897": " ārāmāropakā ye 'tra ye ca vā setukārakāḥ /",
    "XXratnml_u:2898": " prapātodakayānaṃ ca pradadanti pratiśrayaṃ // Rm_8.42{42} //",
    "XXratnml_u:2899": " śraddhāśīlena satyena kṣamayā vītamatsarāḥ /",
    "XXratnml_u:2900": " te narāḥ sugatiṃ yānti te narāḥ svargagāminaḥ // Rm_8.43{43} //",
    "XXratnml_u:2901": " teṣām eva hi martyānāṃ divārātrau niraṃtaraṃ /",
    "XXratnml_u:2902": " avichinnāḥ puṇyadhārāḥ pravarddhyante sadā khalu // Rm_8.44{44} //",
    "XXratnml_u:2903": " daśākuśalakarttāro yena saddharmaniṃdakāḥ /",
    "XXratnml_u:2904": " te narā durgatiṃ yānti bhramanti pāpacāriṇaḥ // Rm_8.45{45} //",
    "XXratnml_u:2905": " ye cātatāyino martyāḥ svakuladharmanaṣṭakāḥ /",
    "XXratnml_u:2906": " te narāḥ patitā yanti narake duḥkhabhāginaḥ // Rm_8.46{46} //",
    "XXratnml_u:2907": " (Rm 100)",
    "XXratnml_u:2908": " teṣāṃ pāpiṣṭhasatvānāṃ divārātrau niraṃtaraṃ /",
    "XXratnml_u:2909": " avichinnāḥ pāpadhārāḥ pravahante sadā khalu // Rm_8.47{47} //",
    "XXratnml_u:2910": " annado valavān bhogī vastradaḥ śobhito bhavet /",
    "XXratnml_u:2911": " pānadaḥ sukhitaḥ tṛptaś cakṣuṣmān bhavati dīpadaḥ // Rm_8.48{48} //",
    "XXratnml_u:2912": " duṣṭavāg niśitaṃ śastraṃ rāgo hālahalaṃ viṣaṃ /",
    "XXratnml_u:2913": " dveṣaḥ prajvalito vahnir avidyā dāruṇaṃ tamaḥ // Rm_8.49{49} //",
    "XXratnml_u:2914": " gṛhītaṃ yat svayaṃ dattaṃ yad gṛhe tad ihojjhitaṃ /",
    "XXratnml_u:2915": " abhedyaṃ kavacaṃ kṣāntiḥ prajñā tīkṣṇaṃ mahāyudhaṃ // Rm_8.50{50} //",
    "XXratnml_u:2916": " vitarko 'kuśalaś cauraḥ śilaṃ dhanaṃ satāṃ mataṃ /",
    "XXratnml_u:2917": " te eva muṣitā loke yaiḥ śīlaṃ vinipātitaṃ // Rm_8.51{51} //",
    "XXratnml_u:2918": " alpechaḥ satsukhī loke saṃtuṣṭaḥ parameśvaraḥ /",
    "XXratnml_u:2919": " śīlavān bhūṣito nityaṃ naṣṭaśīlo vidaṃvitaḥ // Rm_8.52{52} //",
    "XXratnml_u:2920": " vatsalo vāndhavaḥ puṇyaṃ pāpaṃ duṣṭāśayo ripuḥ /",
    "XXratnml_u:2921": " nārakaṃ dāruṇaṃ duḥkhaṃ skaṃdhābhāvaparaṃ sukhaṃ // Rm_8.53{53} //",
    "XXratnml_u:2922": " kāmāḥ priyā apathyā hi mokṣaḥ pathyo priyaḥ satāṃ /",
    "XXratnml_u:2923": " dveṣaḥ pīḍākaro vyādhiḥ buddha eko bhiṣagvaraḥ // Rm_8.54{54} //",
    "XXratnml_u:2924": " ajñānenāvṛto loko mohanaḥ pravaśīkṛtaḥ /",
    "XXratnml_u:2925": " lobhāt tyajati mitrāṇi saṃgāt svargaṃ na gachati // Rm_8.55{55} //",
    "XXratnml_u:2926": " tyāgān mitrāṇi varddhante maitryā śāmyanti śatravaḥ /",
    "XXratnml_u:2927": " śīlāt svargam avāpnoti jñānān mokṣaṃ su gachati // Rm_8.56{56} //",
    "XXratnml_u:2928": " ichayā badhyate loko nīchayā ca vimucyate /",
    "XXratnml_u:2929": " tṛṣṇāyā viprahāṇena nirvāṇam iti kathyate // Rm_8.57{57} //",
    "XXratnml_u:2930": " puṇyaṃ rājā ca caurāś ca syaṃdamānāḥ samudyatāḥ /",
    "XXratnml_u:2931": " na śaknuvaṃty apāhartuṃ striyo vā puruṣasya ca // Rm_8.58{58} //",
    "XXratnml_u:2932": " puṇyaṃ na dahate vahnir bhinatti ca na mārutaḥ /",
    "XXratnml_u:2933": " puṇyaṃ na kledayaṃty āpo naiva kṣīṇvaṃti bhūmayaḥ // Rm_8.59{59} //",
    "XXratnml_u:2934": " vidyamāneṣu bhogyeṣu puṇyaṃ yena na saṃcitaṃ /",
    "XXratnml_u:2935": " asmāl lokāt paraṃ lokaṃ sa gato 'tyaṃtavaṃcitaḥ // Rm_8.60{60} //",
    "XXratnml_u:2936": " krodhaṃ hatvā sukhaṃ śete krodhaṃ hatvā na śocati /",
    "XXratnml_u:2937": " (Rm 101)",
    "XXratnml_u:2938": " krodhasyaikasya dharmasya vadhaṃ saṃśāmi sarvadā // Rm_8.61{61} //",
    "XXratnml_u:2939": " etat praśnottaraṃ śrutvā devatāsau pramoditā /",
    "XXratnml_u:2940": " bhagavaṃtaṃ punar natvā prasaṃśyaivam avocata // Rm_8.62{62} //",
    "XXratnml_u:2941": " dhanyo 'si bhagavan buddha sarvapraśnottarapradaḥ /",
    "XXratnml_u:2942": " sarvajño jagatāṃ śāstā ṣaḍabhijño munīśvaraḥ // Rm_8.63{63} //",
    "XXratnml_u:2943": " vīrasya ca na paśyāmi brāhmaṇyaṃ parinirvṛtiṃ /",
    "XXratnml_u:2944": " sarvavīro bhayātītas trātuṃ loke 'bhiśaktibhāg // Rm_8.64{64} //",
    "XXratnml_u:2945": " ity uktvā devatā bhūyaḥ kṛtvā pradakṣiṇatrayaṃ /",
    "XXratnml_u:2946": " natvā pādau munīndrasya tata eva divaṃ yayau // Rm_8.65{6} //",
    "XXratnml_u:2947": " atha te bhikṣavaḥ sarve śrutvā śāstrānudeśitaṃ /",
    "XXratnml_u:2948": " satyam evaṃ parijñāya samyak karmasu cerire // Rm_8.66{66} //",
    "XXratnml_u:2949": " evam etan mahārāja guruṇā me prabhāṣitaṃ /",
    "XXratnml_u:2950": " śrutvā caivaṃ parijñāya saddharme nirato bhava // Rm_8.67{67} //",
    "XXratnml_u:2951": " dharmeṇa sugatiṃ yāyāt pāpena durgatiṃ vrajet /",
    "XXratnml_u:2952": " tasmād dharmaṃ puraskṛtya prajāḥ samyak prapālaya // Rm_8.68{68} //",
    "XXratnml_u:2953": " daśākuśalakarmāṇi tyaktvā saṃvṛtim ācara /",
    "XXratnml_u:2954": " sarvopakaraṇaṃ dānaṃ dātavyaṃ svargavāṃchinā // Rm_8.69{69} //",
    "XXratnml_u:2955": " duṣṭasaṃgaṃ parityajya hatvā rāgaviṣaṃ muhuḥ /",
    "XXratnml_u:2956": " dveṣāgniśamanaṃ kṛtvā hy avidyā saṃpraghātyatāṃ // Rm_8.70{70} //",
    "XXratnml_u:2957": " kāmavitarkatāṃ tyaktvā bodhipraṇidhicetasā /",
    "XXratnml_u:2958": " trikāyaśodhanaṃ kṛtvā śīladhanam upārjyatāṃ // Rm_8.71{71} //",
    "XXratnml_u:2959": " skaṃdhābhāvaṃ parijñāya matvā duṣṭāśayaṃ ripuṃ /",
    "XXratnml_u:2960": " kṣamāsv āvaraṇaṃ dhṛtvā duṣṭasaṃghān vijīyatāṃ // Rm_8.72{72} //",
    "XXratnml_u:2961": " māradharmān vinirjitya saṃbodhidharmasādhane /",
    "XXratnml_u:2962": " dhairyavīryamahotsāhair udyamaṃ kriyatāṃ sadā // Rm_8.73{(73)} //",
    "XXratnml_u:2963": " kleśamānamadāñ jitvā kṛtvā cittaṃ samāhitaṃ /",
    "XXratnml_u:2964": " sarvasatvahitārtheṣu dhyātāṃ bodhisādhanaṃ // Rm_8.74{(74)} //",
    "XXratnml_u:2965": " lokaṃ māyāsamudbhūtam ajñānatamasāvṛtaṃ /",
    "XXratnml_u:2966": " dṛṣṭvā prajñāpradīpena preryatāṃ sugateḥ pathi // Rm_8.75{(75)} //",
    "XXratnml_u:2967": " evaṃ rājan bhavān matvā duṣṭasaṃgān vivarjayet /",
    "XXratnml_u:2968": " (Rm 102)",
    "XXratnml_u:2969": " satsaṃgaṃ nirato nityaṃ triratnasevako bhava // Rm_8.76{(76)} //",
    "XXratnml_u:2970": " sarvā api prajāś caivaṃ paribodhya prayatnataḥ /",
    "XXratnml_u:2971": " preraṇīyā tvayā rājan saṃvṛtticaraṇe sadā // Rm_8.77{(77)} //",
    "XXratnml_u:2972": " evaṃ matvā bhavāṃ rājā saṃsārasāram āpnuvan /",
    "XXratnml_u:2973": " kramād bodhicarī pūrya saṃbuddhapadam āpnuyāt // Rm_8.78{(78)} //",
    "XXratnml_u:2974": " ity etad guruṇādiṣṭam upaguptena bhikṣuṇā /",
    "XXratnml_u:2975": " śrutvā tatheti rājāsāv abhyanaṃdat saparṣikāḥ // Rm_8.79{(79)} //",
    "XXratnml_u:2976": " devatāparipṛchākhyasūtraṃ śṛṇvaṃti ye mudā /",
    "XXratnml_u:2977": " śrāvayaṃti ca te saukhyaṃ bhuktvā yāṃti sukhāvatīṃ // Rm_8.80{(80)} //",
    "XXratnml_u:2978": " ++ iti devatāparipṛchāsūtraṃ samāptaṃ ++",
    "XXratnml_u:2979": " (Rm 103)",
    "XXratnml_u:2980": " IX Śuklāvadāna athāśoko nareṃdraś ca kṛtāṃjalipuṭo mudā /",
    "XXratnml_u:2981": " upaguptaṃ guruṃ natvā punaḥ śrotuṃ samarthayat // Rm_9.1{(1)} //",
    "XXratnml_u:2982": " bhadaṃta śrotum ichāmi punar anyat subhāṣitaṃ /",
    "XXratnml_u:2983": " yathā te guruṇādiṣṭaṃ tan mamākhyātum arhasi // Rm_9.2{(2)} //",
    "XXratnml_u:2984": " iti pṛṣṭe nṛpeṇāsauv upagupto jināṃśajaḥ /",
    "XXratnml_u:2985": " tam aśokaṃ mahīnāthaṃ saṃnirīkṣya samabravīt // Rm_9.3{(3)} //",
    "XXratnml_u:2986": " śṛṇu vakṣyāmi te rājaṃ yathā me guruṇoditaṃ /",
    "XXratnml_u:2987": " śrutvaitad bhavatāpy evaṃ karttavyaṃ dharmam ādarāt // Rm_9.4{(4)} //",
    "XXratnml_u:2988": " puraikasamaye rājaṃ śākyasiṃho dayāṃbudhiḥ /",
    "XXratnml_u:2989": " sarvajño dharmarāṇ nāthaḥ śāstā traidhātukādhipaḥ // Rm_9.5{(5)} //",
    "XXratnml_u:2990": " sarvavidyādhipo buddhaḥ ṣaḍabhijño munīśvaraḥ /",
    "XXratnml_u:2991": " jino 'rhan sugato buddhas tathāgato vināyakaḥ // Rm_9.6{(6)} //",
    "XXratnml_u:2992": " bhagavān satvahitārthena pure kapilavastuni /",
    "XXratnml_u:2993": " nyagrodhamaṇḍitodyāne karaṇḍakanivāpake // Rm_9.7{(7)} //",
    "XXratnml_u:2994": " śrāvakabhikṣusaṃghaiś ca bodhisatvagaṇaiḥ saha /",
    "XXratnml_u:2995": " saddharmadeśanāṃ kartuṃ vijahāra jināśrame // Rm_9.8{(8)} //",
    "XXratnml_u:2996": " tad dharmaṃ śrotum āyātair upāsakaiś ca cailakaiḥ /",
    "XXratnml_u:2997": " devāsuragaṇaiś cāpi caturbhi lokapālakaiḥ // Rm_9.9{(9)} //",
    "XXratnml_u:2998": " cāturvarṇṇyair manuṣyaiś ca paurajānapadādibhiḥ /",
    "XXratnml_u:2999": " saṃbodhicaraṇotsāhaiḥ saddharmaguṇalālasaiḥ // Rm_9.10{(10)} //",
    "XXratnml_u:3000": " satkṛto pūjitaś caivaṃ parivṛtya puraskṛtaḥ /",
    "XXratnml_u:3001": " bhagavān sa sabhāmadhye siṃhāsanasthito vabhau // Rm_9.11{(11)} //",
    "XXratnml_u:3002": " tatra sa bhagavān dṛṣṭvā sabhāṃ tāṃ samupasthitāṃ /",
    "XXratnml_u:3003": " ādimadhyāṃtakalyāṇaṃ dideśa dharmam uttamaṃ // Rm_9.12{(12)} //",
    "XXratnml_u:3004": " tat saddharmāmṛtaṃ pītvā sarve satvāś ca moditāḥ /",
    "XXratnml_u:3005": " tathainaṃ śrīghanaṃ nityaṃ bhejire dharmalālasāḥ // Rm_9.13{(13)} //",
    "XXratnml_u:3006": " tasmiṃś ca samaye tatra pure kapilavastuni /",
    "XXratnml_u:3007": " rohiṇākhyo mahāchākyo dhanāḍhyo dhanadopamaḥ // Rm_9.14{(14)} //",
    "XXratnml_u:3008": " mahābhogo mahāśrāddhaḥ suviśālaparigrahaḥ /",
    "XXratnml_u:3009": " dātā sādhur mahā dhīraḥ pratyuvāsa sukhānvitaḥ // Rm_9.15{15} //",
    "XXratnml_u:3010": " samaye tena śākyena svakulasadṛśāt kulāt /",
    "XXratnml_u:3011": " bhāryā nītā subhadrāṅgī svakuladharmacāriṇī // Rm_9.16{16} //",
    "XXratnml_u:3012": " tato 'sau rohiṇaḥ śākyas tayaiva kāntayā saha /",
    "XXratnml_u:3013": " (Rm 104)",
    "XXratnml_u:3014": " mahāragānurāgeṇa rarāma paricārayan // Rm_9.17{17} //",
    "XXratnml_u:3015": " tasyaivaṃ ramamāṇasya kṛīḍato 'py anurāgataḥ /",
    "XXratnml_u:3016": " na putro na sutā vāpi sucireṇāpy ajāyata // Rm_9.18{18} //",
    "XXratnml_u:3017": " tato 'sau rohiṇaḥ putrīputralābhe samutsukaḥ /",
    "XXratnml_u:3018": " putracintāparaḥ koṣṭhe sthitvaivaṃ ca vyacintayat // Rm_9.19{19} //",
    "XXratnml_u:3019": " īyatsaṃpad gṛhe me 'sti na ca putrasutāpi na /",
    "XXratnml_u:3020": " etā me saṃpado rājā mamātyayād grahīṣyati // Rm_9.20{20} //",
    "XXratnml_u:3021": " hā me saṃpad vinaṣṭā syāt paratrāpi gatir na hi /",
    "XXratnml_u:3022": " vyarthas majjanma saṃsāre yato me santatir na hi // Rm_9.21{21} //",
    "XXratnml_u:3023": " ko me kuryāc ca saṃskāraṃ kaś ca piṇḍaṃ pradāsyati /",
    "XXratnml_u:3024": " kutrāhaṃ śaraṇaṃ yāyāṃ hā daivanihato 'smy ahaṃ // Rm_9.22{22} //",
    "XXratnml_u:3025": " iti cintāviṣaṇṇo 'sau śokāgāre vyavasthitaḥ // Rm_9.23{23} //",
    "XXratnml_u:3026": " kapolaṃ svakare dhṛtvā tasthau bhogyanirutsukaḥ /",
    "XXratnml_u:3027": " evaṃ cintāsamākrāntaṃ rohiṇaṃ taṃ nirutsukaṃ // Rm_9.24{24} //",
    "XXratnml_u:3028": " dṛṣṭvā sarve suhṛnmitrā vāndhavāś ca vyabodhayan /",
    "XXratnml_u:3029": " kim evaṃ tiṣṭhase bhadra kiṃ ca duḥkhaṃ prajāyate // Rm_9.25{25} //",
    "XXratnml_u:3030": " vaktavyaṃ cet tathāsmākaṃ vaktum arhasi sarvathā /",
    "XXratnml_u:3031": " iti pṛṣṭe ca taiḥ sarvair vandhumitrasuhṛjjanaiḥ // Rm_9.26{26} //",
    "XXratnml_u:3032": " rohiṇo 'sau puras teṣāṃ sarvam evam abhāṣata /",
    "XXratnml_u:3033": " bhavantaḥ śṛṇuta sarve kathyate duḥkhatā mayā // Rm_9.27{27} //",
    "XXratnml_u:3034": " mahatī me gṛhe saṃpad asyā bhoktā na vidyate /",
    "XXratnml_u:3035": " kathaṃ me vidyate vaṃśas tat prakāraṃ na manyate // Rm_9.28{28} //",
    "XXratnml_u:3036": " yadi vo 'sti mayi snehas tad upāyaṃ pracakṣyatāṃ /",
    "XXratnml_u:3037": " evaṃ tenārthitaṃ śrutvā sarve te snehavaṃdhitāḥ // Rm_9.29{29} //",
    "XXratnml_u:3038": " tasya vaṃśasamutpatter upāyaṃ samupādiśan /",
    "XXratnml_u:3039": " mā kārṣīḥ śokatāṃ bhadra tad upāyaṃ nu vidyate // Rm_9.30{30} //",
    "XXratnml_u:3040": " devatārādhanāṃ kṛtvā yācasva putram ātmanā /",
    "XXratnml_u:3041": " avaśyaṃ devatānāṃ te prasannānāṃ prasādataḥ // Rm_9.31{31} //",
    "XXratnml_u:3042": " putro vā duhitā vāpi bhaviṣyati na saṃśayaḥ /",
    "XXratnml_u:3043": " ity etat taiḥ samādiṣṭaṃ śrutvāsau rohiṇo mudā // Rm_9.32{32} //",
    "XXratnml_u:3044": " devatārādhanāṃ kartuṃ prayatātmā samārabhat /",
    "XXratnml_u:3045": " pūjāṅgaiḥ pūjāyitvā ca brāhmaṇaṃ harim īśvaraṃ // Rm_9.33{33} //",
    "XXratnml_u:3046": " (Rm 105)",
    "XXratnml_u:3047": " iṃdrādilokapālāñ ca saṃtatiṃ samayācata /",
    "XXratnml_u:3048": " evaṃ putrābhinandī sa sadāraḥ vaṃśakāmyayā // Rm_9.34{34} //",
    "XXratnml_u:3049": " devatārādhanaṃ kṛtvā tasthau nityaṃ samutsukaḥ /",
    "XXratnml_u:3050": " tathāpi tasya śākyasya svadaivaparimāṇataḥ // Rm_9.35{35} //",
    "XXratnml_u:3051": " na putro na ca putrī vā suciram apy ajāyata /",
    "XXratnml_u:3052": " tato 'sau rohiṇaḥ śākyo devatāsu nirāśayā // Rm_9.36{36} //",
    "XXratnml_u:3053": " putravāṃchāviraktātmā tasthau gehe nirutsavaḥ /",
    "XXratnml_u:3054": " asti caiṣa mahārāja pravādo laukikodbhavaḥ // Rm_9.37{37} //",
    "XXratnml_u:3055": " yad devatāprasādena jāyate saṃtatiḥ khalu /",
    "XXratnml_u:3056": " evaṃ ced vā tathā rājann ekaikasya bhavet khalu // Rm_9.38{38} //",
    "XXratnml_u:3057": " yathā putrasahasraṃ vā nṛpasya cakravarttinaḥ /",
    "XXratnml_u:3058": " api tu saṃmukhībhāvāt tristhānānāṃ nṛpeśvara // Rm_9.39{39} //",
    "XXratnml_u:3059": " putrā vāpi sutāś cāpi jāyaṃte prāṇināṃ khalu /",
    "XXratnml_u:3060": " tadyathā pitarau raktau kalyā cartumatī prasūḥ /",
    "XXratnml_u:3061": " gaṃdharvaḥ prasthitaḥ kāle tadā garbhe samudbhavet // Rm_9.40{40} //",
    "XXratnml_u:3062": " tataś ca samaye tasya rohiṇasyānurāgiṇaḥ /",
    "XXratnml_u:3063": " bhāryyā kalyāvatībhūtā snātvā ratiṃ samārabhat // Rm_9.41{41} //",
    "XXratnml_u:3064": " tadaikā devatā svargāc cyutvā karmānubhoginī /",
    "XXratnml_u:3065": " tasya śākyasya bhāryyāyā garbhe sā samupāviśat // Rm_9.42{42} //",
    "XXratnml_u:3066": " tataḥ svāpannasatvā sā matvā garbhasamudbhavaṃ /",
    "XXratnml_u:3067": " svāmino 'gre rahaḥ sthitvā harṣitaivaṃ nyavedayat // Rm_9.43{43} //",
    "XXratnml_u:3068": " svāminn āpannasatvāsmi vaṃśa āvāṃ samudbhavet /",
    "XXratnml_u:3069": " tad bhavān sarvakṛyāni kārayatv anumoditaḥ // Rm_9.44{44} //",
    "XXratnml_u:3070": " iti bhāryoditaṃ śrutvā rohiṇo 'sau pramoditaḥ /",
    "XXratnml_u:3071": " bhāryāṃ tāṃ garbhiṇīṃ dṛṣṭvā saṃsmitaḥ pratyabhāṣata // Rm_9.45{45} //",
    "XXratnml_u:3072": " satyaṃ me bhāṣitaṃ bhadre matvā bhava samāhitā // Rm_9.46{45!} //",
    "XXratnml_u:3073": " pramādam atra mā kārṣī yadi snehāsti te mayi /",
    "XXratnml_u:3074": " evaṃ te kuśalaṃ bhadre yadi putraṃ janiṣyasi // Rm_9.47{46} //",
    "XXratnml_u:3075": " tadā niṣkāśayāmi tvāṃ yadi putrīṃ janiṣyasi /",
    "XXratnml_u:3076": " iti bhartur vacaḥ śrutvā sā strī vivṛddhadohadā /",
    "XXratnml_u:3077": " (Rm 106)",
    "XXratnml_u:3078": " bhartur viyogaśaṃkārttā babhūva parikheṭitā // Rm_9.48{47} //",
    "XXratnml_u:3079": " yāvat sā samaye sūta dārikāṃ divyasuṃdarīṃ /",
    "XXratnml_u:3080": " śuklavastraparītāṅgāṃ garbhamalāviliptitāṃ // Rm_9.49{48} //",
    "XXratnml_u:3081": " tatas tāṃ dārikāṃ jātāṃ śrutvāsau rohiṇo ruṣā /",
    "XXratnml_u:3082": " pratyākhyātuṃ svayaṃ bhāryāṃ viveśa sūtikāgṛhe // Rm_9.50{49} //",
    "XXratnml_u:3083": " prajāpatyā tayā bhartur upanītā puraḥ sutā /",
    "XXratnml_u:3084": " śuklavastraparītāṅgā bhadrāṅgī divyasuṃdarī // Rm_9.51{50} //",
    "XXratnml_u:3085": " tataḥ sa rohiṇo dṛṣṭvā tāṃ sutāṃ divyasuṃdarīṃ /",
    "XXratnml_u:3086": " śuklavastraparītāṅgāṃ paravismayam āyayau // Rm_9.52{51} //",
    "XXratnml_u:3087": " aho bhāgyān mayā labdhā suteyaṃ bhadrarūpiṇī /",
    "XXratnml_u:3088": " yad eṣā sahajaiḥ śuklavastraiḥ prāvṛtya jāyate // Rm_9.53{52} //",
    "XXratnml_u:3089": " tasmān nūnaṃ iyaṃ sākṣād devakanyāvatāritā /",
    "XXratnml_u:3090": " saddharmacāriṇī bhadrā bhaviṣyati na saṃśayaḥ // Rm_9.54{53} //",
    "XXratnml_u:3091": " ity uktvāsau pitā śākyaḥ paśyaṃs tāṃ dārikāṃ cirāt /",
    "XXratnml_u:3092": " atṛpto niścalākṣaś ca tasthau saṃmūrchito yathā // Rm_9.55{54} //",
    "XXratnml_u:3093": " tato jñātīn samāhūya kṛtvā jātimahaṃ mudā /",
    "XXratnml_u:3094": " tan nāmakaraṇaṃ tasyās tān punaḥ sa samabravīt // Rm_9.56{55} //",
    "XXratnml_u:3095": " bhavanto 'syāḥ sutāyā me bhadrāṅgyā anurūpataḥ /",
    "XXratnml_u:3096": " nāmadheyaṃ prasiddhena karttavyaṃ kriyatāṃ śubhaṃ // Rm_9.57{56} //",
    "XXratnml_u:3097": " iti tenārthite tasyāḥ sarve te jātayas tathā /",
    "XXratnml_u:3098": " sahajaśuklavastrāṅgaṃ dṛṣṭvaivaṃ saṃvabhāṣire // Rm_9.58{57} //",
    "XXratnml_u:3099": " yad iyaṃ dārikā saumyā bhadrāṃgī divyasuṃdarī /",
    "XXratnml_u:3100": " śuklavastrāvṛtā jātā tac chukleti prasidhyatu // Rm_9.59{58} //",
    "XXratnml_u:3101": " iti saṃbhāṣaṇāṃ kṛtvā sarve te jñātayas tathā /",
    "XXratnml_u:3102": " rohiṇaṃ taṃ samāmaṃtrya tathaivaṃ samudāharat // Rm_9.60{59} //",
    "XXratnml_u:3103": " yad iyaṃ te sutā bhadra bhadrāṅgī divyasuṃdarī /",
    "XXratnml_u:3104": " śuklavastrāvṛtā jātā tac chukleti pracakṣyatāṃ // Rm_9.61{60} //",
    "XXratnml_u:3105": " tathety anumataṃ kṛtvā tena pitrā prasāditā /",
    "XXratnml_u:3106": " śuklā sā duhitāṣṭāsu dhātrīṣu samupārpitā // Rm_9.62{61} //",
    "XXratnml_u:3107": " tatas tāsāṃ ca dhātrīṇām upacārapracārataḥ /",
    "XXratnml_u:3108": " varddhitābhūt suramyāṅgī hradastham iva paṃkajaṃ // Rm_9.63{62} //",
    "XXratnml_u:3109": " yathā yathā ca sā śuklā parivṛddhābhavat kramāt /",
    "XXratnml_u:3110": " (Rm 107)",
    "XXratnml_u:3111": " tathā tathā ca tad vastraṃ vavṛddhe nirmalī 'bhavat // Rm_9.64{63} //",
    "XXratnml_u:3112": " na ca kāyo 'py abhūt tasmāt malābhiliptadurbhagaḥ /",
    "XXratnml_u:3113": " vabhau tu nirmalaḥ śuddhaḥ sugaṃdhiparivāhakaḥ // Rm_9.65{64} //",
    "XXratnml_u:3114": " yadā sā dārikā śuklā parivṛddhā kramād abhūt /",
    "XXratnml_u:3115": " kumārī sarvalokānāṃ manonetrābhihāriṇī // Rm_9.66{65} //",
    "XXratnml_u:3116": " tataḥ sā śikṣituṃ vidyā guruṇāṃ samupāśritā /",
    "XXratnml_u:3117": " śikṣitvā kramaśo vidyāṃ pāram āśu yayau sudhīḥ // Rm_9.67{66} //",
    "XXratnml_u:3118": " tadā ye ye ca tāṃ śuklām apaśyad divyasuṃdarīṃ /",
    "XXratnml_u:3119": " te te sarve 'pi paśyanto vismitā moham āyayuḥ // Rm_9.68{67} //",
    "XXratnml_u:3120": " tatas te brāhmaṇādyāś ca tadguṇākṛṣṭamānasāḥ /",
    "XXratnml_u:3121": " svasvadūtena tāṃ śuklāṃ rohiṇaṃ prārthayan muhuḥ // Rm_9.69{68} //",
    "XXratnml_u:3122": " jātiśreṣṭho hy ahaṃ vipras tac chuklāṃ me dātum arhasi /",
    "XXratnml_u:3123": " iti tāṃ brāhmaṇaputrā rohiṇaṃ pratyayācayan // Rm_9.70{[69]} //",
    "XXratnml_u:3124": " rājaputro 'smy ahaṃ vīras tat sutā me pradīyatāṃ /",
    "XXratnml_u:3125": " iti rājakumārās taṃ rohiṇaṃ tāṃ samarthayan // Rm_9.71{[70]} //",
    "XXratnml_u:3126": " ahaṃ vaiśyaḥ prajābhartā tac chuklāṃ me dātum arhasi /",
    "XXratnml_u:3127": " iti vaiśyakumārās tāṃ rohiṇaṃ prārthayari muhuḥ // Rm_9.72{[71]} //",
    "XXratnml_u:3128": " ahaṃ maṃtrisuto vijñas tac chuklā me pradīyatāṃ /",
    "XXratnml_u:3129": " iti maṃtrisutāḥ sarve rohiṇaṃ pratyayācayan // Rm_9.73{71!} //",
    "XXratnml_u:3130": " mahāmātyasuto 'haṃ hi tac chuklāṃ me prayachatāṃ /",
    "XXratnml_u:3131": " ity āmātyakumārās tāṃ rohiṇaṃ pratyayācayan // Rm_9.74{72} //",
    "XXratnml_u:3132": " evam anye 'pi lokāś ca rūpadravyābhimāninaḥ /",
    "XXratnml_u:3133": " svasvadūtena tāṃ śuklāṃ rohiṇaṃ pratyayācayan // Rm_9.75{73} //",
    "XXratnml_u:3134": " evaṃ sarvaiś ca tair nityaiḥ prārthyamāno mahājanaiḥ /",
    "XXratnml_u:3135": " rohiṇaḥ sa viṣaṇṇātmā sthitvaivaṃ ca vyacintayat // Rm_9.76{74} //",
    "XXratnml_u:3136": " hā me duḥkhāni jātāni katham atra pratikriyā /",
    "XXratnml_u:3137": " sarvathāhaṃ praṇaṣṭaḥ syāṃ sutayāḥ kāraṇe 'dhunā // Rm_9.77{75} //",
    "XXratnml_u:3138": " yady ekasmai pradāsyāmi sutām etāṃ manoharāṃ /",
    "XXratnml_u:3139": " anye sarve 'pi me vairā bhaviṣyaṃti tadā khalu // Rm_9.78{76} //",
    "XXratnml_u:3140": " avaśyaṃ me sutā hīyaṃ vairiṇī māṃ haniṣyati /",
    "XXratnml_u:3141": " evaṃ duḥkhānudāyinyā putryāpi kiṃ mamaitayā // Rm_9.79{77} //",
    "XXratnml_u:3142": " iti cintāviṣaṇṇo 'sau tac cintākulamānasaḥ /",
    "XXratnml_u:3143": " (Rm 108)",
    "XXratnml_u:3144": " kapolaṃ svakare sthāpya tasthau koṣṭhe nirutsavaḥ // Rm_9.80{78} //",
    "XXratnml_u:3145": " evaṃ cintāvibhinnāsyaṃ pitaraṃ taṃ viṣādinaṃ /",
    "XXratnml_u:3146": " sā śuklā duhitā dṛṣṭvā praṇatvaivam abhāṣata // Rm_9.81{79} //",
    "XXratnml_u:3147": " kim evaṃ tiṣṭhase tāta kiṃ te duḥkhaṃ nu jāyate /",
    "XXratnml_u:3148": " kathyatāṃ tad yadi sneho mayi te varttate pitaḥ // Rm_9.82{80} //",
    "XXratnml_u:3149": " iti putryā vacaḥ śrutvā pitā sa ruṣitāśayaḥ /",
    "XXratnml_u:3150": " niḥsnehas tāṃ sutāṃ śuklāṃ dṛṣṭvaivaṃ paryyabhāṣata // Rm_9.83{81} //",
    "XXratnml_u:3151": " tvan nimitte mahad duḥkhaṃ jāyate me kuputrike /",
    "XXratnml_u:3152": " kiṃ tavāgre kathitvaitaṃ yato naiva pratikriyā // Rm_9.84{82} //",
    "XXratnml_u:3153": " avaśyaṃ tvaṃ sutā śatruḥ sarvathā māṃ haniṣyasi /",
    "XXratnml_u:3154": " evaṃ duḥkhābhidāyinyā putryāpi kiṃ mama tvayā // Rm_9.85{83} //",
    "XXratnml_u:3155": " iti pitroditaṃ śrutvā sā śuklā prahatāśayā /",
    "XXratnml_u:3156": " sahasā pitaraṃ natvā rudaṃtyaivaṃ abhāṣata /",
    "XXratnml_u:3157": " tāta kiṃ me nimittena duḥkhaṃ te jāyate kathaṃ /",
    "XXratnml_u:3158": " sarvathaitat pravaktavyaṃ yadi te 'haṃ sutātmajā /",
    "XXratnml_u:3159": " tad upāyaṃ kariṣyāmi yena duḥkhaṃ nihanyate // Rm_9.86{84} //",
    "XXratnml_u:3160": " tad etat sarvathā tāta mamāgre vaktum arhasi /",
    "XXratnml_u:3161": " iti putryodite bhūyaḥ pitāsau rohiṇo 'vadat // Rm_9.87{85} //",
    "XXratnml_u:3162": " tat kin te kathyate putri yato nāsti pratikriyā /",
    "XXratnml_u:3163": " bahavaḥ prārthayitāras tava rājasutādayaḥ // Rm_9.88{86} //",
    "XXratnml_u:3164": " kumārā brāhmaṇā vaiśyāḥ śūdrāś ca maṃtrinaṃdanāḥ /",
    "XXratnml_u:3165": " amātyanaṃdanāś cāpi sārthavāhasutādayaḥ // Rm_9.89{87} //",
    "XXratnml_u:3166": " evam anye 'pi ye cānyā guṇadravyābhimānitāḥ /",
    "XXratnml_u:3167": " paurikā grāmikāś cāpi kularūpābhimānikāḥ // Rm_9.90{88} //",
    "XXratnml_u:3168": " etaiḥ sarvair ahaṃ nityaṃ sumudritas tvadarthibhiḥ /",
    "XXratnml_u:3169": " katham atra kariṣyāmi cetanā me na vidyate // Rm_9.91{89} //",
    "XXratnml_u:3170": " tvam evaikā hi me putrī bahavo yācakāś ca te /",
    "XXratnml_u:3171": " ekasmai yadi dāsyāmi sarve 'nye syur mamāhitāḥ // Rm_9.92{90} //",
    "XXratnml_u:3172": " atas tvāṃ khaṇḍaśaḥ kṛtvā sarvebhyo 'py arpaye ca vai /",
    "XXratnml_u:3173": " evaṃ tu kriyamāṇe me kuśalatvaṃ bhaviṣyati // Rm_9.93{91} //",
    "XXratnml_u:3174": " anyathā ced bhaven naiva kuśalaṃ me sadāpi hi /",
    "XXratnml_u:3175": " (Rm 109)",
    "XXratnml_u:3176": " iti pitroditaṃ śrutvā śuklā sā mṛtyuśaṃkita // Rm_9.94{92} //",
    "XXratnml_u:3177": " moditeva pituḥ pādau praṇatvaivam abhāṣata /",
    "XXratnml_u:3178": " prasīda mā kṛthāḥ khedaṃ mamaitat kāraṇe pitaḥ // Rm_9.95{93} //",
    "XXratnml_u:3179": " tathāhaṃ te kariṣyāmi yathā doṣo na vidyate /",
    "XXratnml_u:3180": " nāhaṃ kāmārthinī tāta tad anujñāṃ pradehi me // Rm_9.96{94} //",
    "XXratnml_u:3181": " pravrajitvā cariṣyāmi bhagavacchāsane vrataṃ /",
    "XXratnml_u:3182": " ity etad bhāṣitaṃ putryā śrutvāsau rohiṇaḥ pitā // Rm_9.97{95} //",
    "XXratnml_u:3183": " putrīviyogam āśaṃkya punar evam abhāṣata /",
    "XXratnml_u:3184": " mā kṛthāḥ sarvathā putri pravrajyācaraṇe manaḥ // Rm_9.98{96} //",
    "XXratnml_u:3185": " tvaṃ strī vālā na śaknuyāḥ pravrajyāṃ carituṃ sute /",
    "XXratnml_u:3186": " pravrajyāyāṃ vrataṃ kaṣṭaṃ puruṣair api duṣkaraṃ // Rm_9.99{97} //",
    "XXratnml_u:3187": " tvaṃ tu vālā subhadrāṃgī komalā divyasuṃdarī /",
    "XXratnml_u:3188": " kathaṃ tad duṣkarasthāne vrataṃ kartuṃ saheḥ sute // Rm_9.100{98} //",
    "XXratnml_u:3189": " tan mā kṛthās tathā vāle pravrajyāyāṃ manas tyaja /",
    "XXratnml_u:3190": " yadi kāmārthinī nāsi kasmai cid dāsyate na hi // Rm_9.101{99} //",
    "XXratnml_u:3191": " tat putri svagṛhe sthitvā vrataṃ dhṛtvā sukhaṃ vasa /",
    "XXratnml_u:3192": " yadi kāmārthinī vāsi putri teṣāṃ tvadarthināṃ // Rm_9.102{100} //",
    "XXratnml_u:3193": " svayaṃvaravidhiṃ kṛtvā svayaṃ vara yam ichasi /",
    "XXratnml_u:3194": " tadā me dūṣaṇaṃ nāsti tavāpi dūṣaṇaṃ na hi // Rm_9.103{1} //",
    "XXratnml_u:3195": " sarvatrāpi hi lokeṣu vidhir eṣa pravarttate /",
    "XXratnml_u:3196": " tasmāt teṣāṃ kumārāṇāṃ patiṃ bhadraṃ svayaṃ vara // Rm_9.104{2} //",
    "XXratnml_u:3197": " tenaiva patinā sārddhaṃ vrataṃ kṛtvā sukhaṃ cara /",
    "XXratnml_u:3198": " tadā santatim utpādya bhuktvā bhogyaṃ yathā sukhaṃ // Rm_9.105{3} //",
    "XXratnml_u:3199": " saṃvṛtticaraṇaṃ kṛtvā tathānte svargam āpnuyāḥ /",
    "XXratnml_u:3200": " tenaivaṃ mā kṛthāḥ putri pravrajyācaraṇe manaḥ // Rm_9.106{4} //",
    "XXratnml_u:3201": " kiṃ te pravrajyayā siddhyen mahadduṣkaracaryyayā /",
    "XXratnml_u:3202": " ity ukte janakenāsau śuklā kāmaparāṅmukhā // Rm_9.107{5} //",
    "XXratnml_u:3203": " saddharmacaraṇaprepsuḥ pitaram evam abravīt /",
    "XXratnml_u:3204": " nāhaṃ kāmārthinī tāta saṃbodhipadavāṃchinī // Rm_9.108{6} //",
    "XXratnml_u:3205": " tasmād bhogyāny api tyaktvā caritum ichāmi sadvrataṃ /",
    "XXratnml_u:3206": " sabhayāḥ saraṇāḥ kāmāḥ sakleśāś ca viṣopamāḥ // Rm_9.109{7} //",
    "XXratnml_u:3207": " tasmāt kāme na me vāṃchā nirvāṇe eva me manaḥ /",
    "XXratnml_u:3208": " (Rm 110)",
    "XXratnml_u:3209": " sadevāsuramānuṣyā ye satvāḥ kāmarāgiṇaḥ // Rm_9.110{8} //",
    "XXratnml_u:3210": " sarve te kleśitāś cāndhāś caranti pātakeṣv api /",
    "XXratnml_u:3211": " kṛtvā te pātakāny evaṃ gachanti durgatiṣv api // Rm_9.111{9} //",
    "XXratnml_u:3212": " vividhāni ca duḥkhāni bhuṃjate narakāsthitāḥ /",
    "XXratnml_u:3213": " brāhmaṇā api dhīrāś ca vaidikā brahmacāriṇaḥ // Rm_9.112{10} //",
    "XXratnml_u:3214": " te 'pi kāmānurāgena bhraṣṭā gacchaṃti durgatiṃ /",
    "XXratnml_u:3215": " tapasvino mahābhijñāḥ śuddhātmānā jitendriyāḥ /",
    "XXratnml_u:3216": " te 'pi kāmānurāgena bhraṣṭā gacchaṃti durgatiṃ /",
    "XXratnml_u:3217": " yatayo yoginaś cāpi nirgraṃthāś ca digaṃvarāḥ // Rm_9.113{11} //",
    "XXratnml_u:3218": " te 'pi kāmānurāgena bhraṣṭā gacchanti durgatiṃ /",
    "XXratnml_u:3219": " rājānaḥ kṣatriyāś cāpi kṛtvā yuddhaṃ parasparaṃ // Rm_9.114{12} //",
    "XXratnml_u:3220": " āhave nidhanaṃ yānti tad api kāmakāraṇe /",
    "XXratnml_u:3221": " amātyā maṃtriṇaś cāpi mārayanti parārdhinaḥ // Rm_9.115{13} //",
    "XXratnml_u:3222": " tatpāpair durgatiṃ yānti tad api kāmahetunā /",
    "XXratnml_u:3223": " yodhāraś ca mahāvīrā yuddhaṃ kṛtvā parasparaṃ // Rm_9.116{14} //",
    "XXratnml_u:3224": " saṃgrāme nidhanaṃ yānti tad api kāmakāraṇe /",
    "XXratnml_u:3225": " vaṇijaḥ sārthavāhāś ca ratnadravyātilālasāḥ // Rm_9.117{15} //",
    "XXratnml_u:3226": " samudre patitāḥ kecin mṛtāḥ kecic ca jaṃgale /",
    "XXratnml_u:3227": " kecin mṛtā mahāraṇye cauraiḥ kecid upadrutāḥ // Rm_9.118{16} //",
    "XXratnml_u:3228": " kṣutpipāsāhatāḥ kecin mṛtā mārge rujānvitāḥ /",
    "XXratnml_u:3229": " śītavātātapākrāntā mṛtā kecic chramāturāḥ // Rm_9.119{17} //",
    "XXratnml_u:3230": " kecid gṛhagatā eva mṛtāḥ kecic ca roginaḥ /",
    "XXratnml_u:3231": " kecid bhāraṃ vahantaś ca mṛtāḥ kecid bhayānvitāḥ // Rm_9.120{18} //",
    "XXratnml_u:3232": " jantubhiḥ khāditāḥ kecit tat sarvaṃ kāmahetunā /",
    "XXratnml_u:3233": " kṛṣiṇaś ca dinaṃ yāvat kṣatrakarmasamudyatāḥ // Rm_9.121{19} //",
    "XXratnml_u:3234": " dinānte gṛham agatya śerate te mṛtā iva /",
    "XXratnml_u:3235": " evam anye 'pi lokāś ca śilpipreṣyajanādayaḥ // Rm_9.122{20} //",
    "XXratnml_u:3236": " dāsadāsījanāś cāpi svasvakarmasamudyatāḥ /",
    "XXratnml_u:3237": " evaṃ nityam aviśrāntaṃ kuṭuṃvadhanasādhane // Rm_9.123{21} //",
    "XXratnml_u:3238": " vahaṃti kheditāḥ kleśaṃ tat sarvaṃ kāmahetunā /",
    "XXratnml_u:3239": " evaṃ caurādiduṣṭāś ca paradravyāpahāriṇaḥ // Rm_9.124{22} //",
    "XXratnml_u:3240": " pātakāny api kurvanti tad api kāmakāraṇe /",
    "XXratnml_u:3241": " kecic ca paradravyāṇi haranti hārayanti ca // Rm_9.125{23} //",
    "XXratnml_u:3242": " kecid dhatvāpi sarvaṃ haranti krūramānasāḥ /",
    "XXratnml_u:3243": " dhanārthe kiṃ na kurvanti duṣṭā lubdhāś ca nirdayāḥ // Rm_9.126{24} //",
    "XXratnml_u:3244": " (Rm 111)",
    "XXratnml_u:3245": " praghnanti pitarau kecit te 'pi ghnanti gurūn api /",
    "XXratnml_u:3246": " kecid vighnanti mitrāṇi jñātivandhujanān api // Rm_9.127{[125]} //",
    "XXratnml_u:3247": " patnīputraduhitṝś ca bhrātrīṃś ca bhāginīr api /",
    "XXratnml_u:3248": " kecid ghnanti sahāyāṃś ca dāsadāsījanāny api // Rm_9.128{26} //",
    "XXratnml_u:3249": " bālān vṛddhāṃś ca nārīṃś ca tat sarvaṃ kāmakāraṇe /",
    "XXratnml_u:3250": " kecic ca prāṇinaḥ pakṣimṛgamatsyādijantukān // Rm_9.129{27} //",
    "XXratnml_u:3251": " hatvā khādanti pāpiṣṭhās tad api kāmakāraṇe /",
    "XXratnml_u:3252": " evaṃ tiryyaggaṇāś cāpi pakṣisiṃhādijantavaḥ // Rm_9.130{28} //",
    "XXratnml_u:3253": " parasparaṃ nihatyaivaṃ khādanti kāmahetunā /",
    "XXratnml_u:3254": " evaṃ śathāvaṃcayantas trāsayanto 'pi vālakān // Rm_9.131{29} //",
    "XXratnml_u:3255": " adattaṃ pratigṛhnanti tad api kāmakāraṇāt /",
    "XXratnml_u:3256": " mithyākāmaratāḥ kecit paradārāṃś ca kāminīḥ // Rm_9.132{30} //",
    "XXratnml_u:3257": " haranti chadmanā cāpi tad api kāmakāraṇe /",
    "XXratnml_u:3258": " yac ca mṛṣāvadaṃto 'pi parakāryyābhighāṭakāḥ // Rm_9.133{31} //",
    "XXratnml_u:3259": " sādhayanti svakāryāṇi tad api kāmahetunā /",
    "XXratnml_u:3260": " yac ca piśunavādena suhṛnmitrānucāriṇāṃ /",
    "XXratnml_u:3261": " virodhaṃ kārayanty evaṃ tad api kāmahetunā // Rm_9.134{[132]} //",
    "XXratnml_u:3262": " yac ca pāruṣyavādena gurusādhujanān api /",
    "XXratnml_u:3263": " paribhāṣya vinindanti tad api kāmakāraṇe // Rm_9.135{[133]} //",
    "XXratnml_u:3264": " yat saṃbhinnapralāpena suhṛnmitrānuyāyināṃ /",
    "XXratnml_u:3265": " cittāni bhedayanty evaṃ tad api kāmakāraṇe // Rm_9.136{[134]} //",
    "XXratnml_u:3266": " yac ca māyānurāgeṇa sādhūnāṃ dharmacāriṇāṃ /",
    "XXratnml_u:3267": " prabhedayanti cittāni tad api kāmahetunā // Rm_9.137{[135]} //",
    "XXratnml_u:3268": " yad īrṣyāmatsarālīḍhā dṛṣṭvā paraguṇarddhitāṃ /",
    "XXratnml_u:3269": " vyāpādaṃ cintayanty evaṃ tad api kāmakāraṇe // Rm_9.138{[136]} //",
    "XXratnml_u:3270": " yan mithyādṛṣṭikā loke sarvadharmaprahāsikāḥ /",
    "XXratnml_u:3271": " bhogyāni bhuṃjate hṛtvā tad api kāmakāraṇe // Rm_9.139{[137]} //",
    "XXratnml_u:3272": " kecij jātiparibhraṣṭā nīcajātiprasaṃgatāḥ /",
    "XXratnml_u:3273": " svakuladharmabhraṣṭāś ca tad api kāmakāraṇe // Rm_9.140{[138]} //",
    "XXratnml_u:3274": " evaṃ sarve 'pi satvāś ca sadgatiparivartinaḥ /",
    "XXratnml_u:3275": " kāmarthe kleśitātmāno bhramanti durgatau sadā // Rm_9.141{[139]} //",
    "XXratnml_u:3276": " (Rm 112)",
    "XXratnml_u:3277": " evaṃ yāvanti duḥkhāni saṃsāre ṣaḍgatiṣv api /",
    "XXratnml_u:3278": " tāni sarvāṇi satvānāṃ jāyante kāmahetunā // Rm_9.142{[130]} //",
    "XXratnml_u:3279": " evaṃ matvā tu ye vijñāḥ kāmaṃ tyaktvā virāgiṇaḥ /",
    "XXratnml_u:3280": " pravrajitvā suniḥkleśā brahmacaryyaṃ caranti te // Rm_9.143{[131]} //",
    "XXratnml_u:3281": " tato me sabhaye kāme saraṇe ca viṣopame /",
    "XXratnml_u:3282": " vidvadbhir garhite tāta manovāṃchā na varttate // Rm_9.144{32} //",
    "XXratnml_u:3283": " tatpravrajyāṃ samāśritya bhagavaccharaṇaṃ gatā /",
    "XXratnml_u:3284": " brahmacaryyaṃ caritvāhaṃ prāptum ichāmi nirvṛtiṃ // Rm_9.145{33} //",
    "XXratnml_u:3285": " buddho hi jagatāṃ śāstā dharmarājo vināyakaḥ /",
    "XXratnml_u:3286": " tat tasya śaraṇe gatvā caritum ichāmi saccarīṃ // Rm_9.146{34} //",
    "XXratnml_u:3287": " yady asti te mayi snehaḥ saddharme cānurāgatā /",
    "XXratnml_u:3288": " tad anumodanāṃ kṛtvānujñāṃ me dātum arhasi // Rm_9.147{35} //",
    "XXratnml_u:3289": " yadi tu saugate dharme 'py anujñāṃ me dadāsi na /",
    "XXratnml_u:3290": " tīrthayātrāṃ bhramiṣyāmi sarvadāhaṃ virāginī // Rm_9.148{36} //",
    "XXratnml_u:3291": " iti putrīvacaḥ śrutya śākyo 'sau rohiṇaḥ pitā /",
    "XXratnml_u:3292": " sutādharmaviyogatvaṃ vijñāyaivam acintayat // Rm_9.149{37} //",
    "XXratnml_u:3293": " yad iyaṃ me sutā bhadrā nirāśravā virāginī /",
    "XXratnml_u:3294": " avaśyaṃ svagṛhaṃ tyaktvā pravrajet sarvathā khalu // Rm_9.150{38} //",
    "XXratnml_u:3295": " avaśyaṃ me 'nayā putryā viyogaṃ sarvathā bhavet /",
    "XXratnml_u:3296": " sarvathā hy anivāryyeyaṃ vrajatu saugatāśrame // Rm_9.151{39} //",
    "XXratnml_u:3297": " yadāyaṃ saugate dharme pravrajitvā nirāśravā /",
    "XXratnml_u:3298": " brahmacaryyaṃ caraty evaṃ tato nirvṛtim āpnuyāt // Rm_9.152{40} //",
    "XXratnml_u:3299": " yad iyaṃ me sutā kāntā subhadrā divyasuṃdarī /",
    "XXratnml_u:3300": " yadi gehaṃ parityaktvā tīrthayātrāṃ kariṣyati // Rm_9.153{41} //",
    "XXratnml_u:3301": " tadā nūnam iyaṃ bhrāṃtā tīrthikadharmasaṃratā /",
    "XXratnml_u:3302": " kuladharmaparibhraṣṭā vinaṣṭā syān na saṃśayaḥ // Rm_9.154{42} //",
    "XXratnml_u:3303": " tato 'smākaṃ yaśodharmavinaṣṭo 'pi bhavet khalu /",
    "XXratnml_u:3304": " tasyāś ca dūragāminyā darśanaṃ syāt sudullabhaṃ // Rm_9.155{43} //",
    "XXratnml_u:3305": " (Rm 113)",
    "XXratnml_u:3306": " tasmād asyā na karttavyā vāraṇā dharmasādhane /",
    "XXratnml_u:3307": " caratu saugatīṃ caryyām iyaṃ hi nirvṛtaye // Rm_9.156{44} //",
    "XXratnml_u:3308": " tathā cet saphalaṃ janma mānuṣye syān mamāpi ca /",
    "XXratnml_u:3309": " teneyaṃ jagatāṃ bhartuḥ śāsane caratu vrataṃ // Rm_9.157{45} //",
    "XXratnml_u:3310": " ity evaṃ manasā dhyātvā śākyo 'sau rohiṇaḥ pitā /",
    "XXratnml_u:3311": " śuklāṃ tāṃ svātmajāṃ bhadrāṃ saṃnirīkṣyaivam abravīt // Rm_9.158{46} //",
    "XXratnml_u:3312": " satyam evaṃ sute bhadre yathoddiṣṭaṃ tvayā khalu /",
    "XXratnml_u:3313": " kiṃ tu tvaṃ dārikā nārī pravrajyāṃ tat kathaṃ careḥ // Rm_9.159{47} //",
    "XXratnml_u:3314": " pravrajyā duṣkarasthānaṃ nārīṇāṃ tu viśeṣataḥ /",
    "XXratnml_u:3315": " tat pravrajyāvrate sthitvā mā paścāt paritapyathāḥ // Rm_9.160{48} //",
    "XXratnml_u:3316": " yadi tvaṃ niścayenaiva pravrajyāvratam ichasi /",
    "XXratnml_u:3317": " tac carasva munīndrasya śāsane vratam ādarāt // Rm_9.161{49} //",
    "XXratnml_u:3318": " yathā ca guruṇādiṣṭaṃ śrutvā tathā samāhitaḥ /",
    "XXratnml_u:3319": " samyak chikṣāḥ samādhāya cara nityam atandritā // Rm_9.162{50} //",
    "XXratnml_u:3320": " saṃbuddhaśāsanaṃ dhṛtvā śraddhābhaktisamanvitā /",
    "XXratnml_u:3321": " triratnaśaraṇaṃ gatvā bodhivrataṃ samācara // Rm_9.163{51} //",
    "XXratnml_u:3322": " iti pitrā samādiṣṭe śuklā sā pratimoditā /",
    "XXratnml_u:3323": " natvā pādau pituś caivaṃ jananyāś caraṇe 'namat // Rm_9.164{52} //",
    "XXratnml_u:3324": " tataḥ sā jananī dṛṣṭvā tāṃ śuklāṃ svātmajāṃ priyāṃ /",
    "XXratnml_u:3325": " pariṣvajya rudanty evaṃ pravrajyāyāṃ nyavārayat // Rm_9.165{53} //",
    "XXratnml_u:3326": " hā putri katham ekānte māṃ tyaktvā kva vrajiṣyase /",
    "XXratnml_u:3327": " hā jīva kiṃ nu paśyantī pravrajituṃ tvam īhase // Rm_9.166{54} //",
    "XXratnml_u:3328": " kiṃ cid duḥkhaṃ na te dattaṃ mayāmvayā kadā cana /",
    "XXratnml_u:3329": " kenaivaṃ hetunā putrī pravrajituṃ tvam ichasi // Rm_9.167{55} //",
    "XXratnml_u:3330": " tvaṃ tu nārī subhādrāṅgī kumārī divyasuṃdarī /",
    "XXratnml_u:3331": " kiṃcid duḥkhānabhijñā ca tat pravrajyāṃ kathaṃ care // Rm_9.168{56} //",
    "XXratnml_u:3332": " yāvaj jīvāmy ahaṃ caiva tāvat mā gāḥ kuhāpi hi /",
    "XXratnml_u:3333": " yāvac cāsti gṛhe saṃpat tāvad bhuktvā sukhaṃ vasa // Rm_9.169{57} //",
    "XXratnml_u:3334": " yadāhaṃ maraṇaṃ yātā yadā cāpi gṛhe vipat /",
    "XXratnml_u:3335": " jñātimitrajanais tyaktvā tadā vrajasva vāṃchayā // Rm_9.170{58} //",
    "XXratnml_u:3336": " iti mātrā niṣiddhe 'pi śuklā sā vighnaśaṃkitās /",
    "XXratnml_u:3337": " mātuḥ pādau praṇatvaiva sahasā niryayau gṛhāt // Rm_9.171{59} //",
    "XXratnml_u:3338": " (Rm 114)",
    "XXratnml_u:3339": " tataḥ sā satvarā gatvā nyagrodhārama āśrame /",
    "XXratnml_u:3340": " dadarśa bhikṣuṇībhikṣūn śantaśīlāñ jiteṃdriyān // Rm_9.172{60} //",
    "XXratnml_u:3341": " tān sarvān kramato natvā vihāre samupāviśat /",
    "XXratnml_u:3342": " tatrasthaṃ sugataṃ nātham apaśyac chrighanaṃ jinaṃ // Rm_9.173{61} //",
    "XXratnml_u:3343": " dvātriṃśallakṣaṇāśītivyaṃjanaiḥ parimaṃḍitaṃ /",
    "XXratnml_u:3344": " sahasreṇādhikābhāsaṃ vyāmābhaparirocitaṃ // Rm_9.174{62} //",
    "XXratnml_u:3345": " śāntātmānam subhadrāṃśaṃ samantabhadrarūpiṇaṃ /",
    "XXratnml_u:3346": " ratnarāśim ivojjvālaṃ sumerum iva jaṃgamaṃ // Rm_9.175{63} //",
    "XXratnml_u:3347": " dṛṣṭvaiva niścalā tasthau harṣotphullatanūruhā /",
    "XXratnml_u:3348": " dṛṣṭvaivaṃ sucirāt tasya śrīghanasyāntike yayau // Rm_9.176{64} //",
    "XXratnml_u:3349": " tathaivaṃ samupāyātāṃ dṛṣṭvā tāṃ bhagavān muniḥ /",
    "XXratnml_u:3350": " svāgataṃ dārike bhadre ehīty uktvā samagrahīt // Rm_9.177{65} //",
    "XXratnml_u:3351": " tato 'sau dārikā śuklā svāgatāsmi munīśvara /",
    "XXratnml_u:3352": " ity uktvā prāṃjaliṃ kṛtvā nanāma caraṇau muneḥ // Rm_9.178{66} //",
    "XXratnml_u:3353": " tato bhagavatā tena preṣitā mātur antike /",
    "XXratnml_u:3354": " sā śuklā sahasā gatvā gautamyāc caraṇe 'namat // Rm_9.179{67} //",
    "XXratnml_u:3355": " tathā tāṃ samupāyātāṃ śuklāṃ sadvratavāṃchinīṃ /",
    "XXratnml_u:3356": " dṛṣṭvā sā gautamī spṛṣṭvā hastenaiva samagrahīt // Rm_9.180{68} //",
    "XXratnml_u:3357": " tataḥ pravrājayitvā sā gautamyā bhikṣuṇī kṛtā /",
    "XXratnml_u:3358": " khikkhirīpātrahastāṅkā saṃgatābhūj jitendriyā // Rm_9.181{69} //",
    "XXratnml_u:3359": " yenaiva śuklavastreṇa prāvṛtā samajāyata /",
    "XXratnml_u:3360": " tataḥ paṃcasuraktaṃ jātāni cīvarāṇy api // Rm_9.182{70} //",
    "XXratnml_u:3361": " tair eva civarai raktaiḥ prāvṛtā pariśobhitā /",
    "XXratnml_u:3362": " sā śuklā suprasannāsyā muṇḍitāpy abhyarocata // Rm_9.183{71} //",
    "XXratnml_u:3363": " tato buddhānubhāvena supraśāntasubhāvinī /",
    "XXratnml_u:3364": " jitvā kleśārivargāṃś ca śikṣāpāraṃ samāyayau // Rm_9.184{72} //",
    "XXratnml_u:3365": " matvānityaṃ ca saṃsāraṃ bhavagatiṃ vighātinīṃ /",
    "XXratnml_u:3366": " nihatya sarvasaṃskāragatīsatanadharmiṇī // Rm_9.185{73} //",
    "XXratnml_u:3367": " māracaryyāvinirmuktā sākṣād arhatvam āyayau /",
    "XXratnml_u:3368": " avidyāṅgaṃ vinirbhidya prāptavidyā śubhāśayā // Rm_9.186{74} //",
    "XXratnml_u:3369": " abhijñā guṇasaṃpannā pratisaṃvidvatī sudhīḥ /",
    "XXratnml_u:3370": " suvītarāgiṇī dhīrā loṣṭhahemasamānikā // Rm_9.187{75} //",
    "XXratnml_u:3371": " (Rm 115)",
    "XXratnml_u:3372": " ākāśasamacittā ca pāṇītalasamāśayā /",
    "XXratnml_u:3373": " niraṃjanāvikalpā ca śrīkhaṇḍatulyavāsinī // Rm_9.188{76} //",
    "XXratnml_u:3374": " svātmasatkāralābheṣu parāṇmukhī sunispṛhā /",
    "XXratnml_u:3375": " sarvasatvahitādhāni saṃbuddhadharmacāriṇī // Rm_9.189{77} //",
    "XXratnml_u:3376": " sadevāsuralokānāṃ pūjyā mānyā samantataḥ /",
    "XXratnml_u:3377": " vaṃdanīyā cābhitoṣyā ca vabhūva brahmacāriṇī // Rm_9.190{78} //",
    "XXratnml_u:3378": " atha te bhikṣavaḥ sarve dṛṣṭvā tāṃ brahmacāriṇīṃ /",
    "XXratnml_u:3379": " vismitāḥ sugataṃ natvā paprachur iti sādaraṃ // Rm_9.191{79} //",
    "XXratnml_u:3380": " bhagavan kim iyaṃ śuklā purā karmākaroc chubhaṃ /",
    "XXratnml_u:3381": " yena vastrāvṛtā jātā bhavaty evaṃ ca bhikṣuṇī // Rm_9.192{80} //",
    "XXratnml_u:3382": " tat sarvaṃ naḥ samādeṣṭum arhasi sarvavid guro /",
    "XXratnml_u:3383": " yad anayā kṛtaṃ karma bhikṣuṇyā śuklayā purā // Rm_9.193{81} //",
    "XXratnml_u:3384": " iti tair bhikṣubhiḥ pṛṣṭe bhagavān sa munīśvaraḥ /",
    "XXratnml_u:3385": " tān bhikṣusāṃghikān sarvān saṃnirīkṣyaivam abravīt // Rm_9.194{82} //",
    "XXratnml_u:3386": " śṛṇudhvaṃ bhikṣavaḥ sarve yad anayā kṛtaṃ purā /",
    "XXratnml_u:3387": " tat sarvaṃ kathayiṣyāmi sarvalokābhibodhane // Rm_9.195{83} //",
    "XXratnml_u:3388": " purāsminn eva bhadrākhye kalpe 'bhūt kāśyapo jinaḥ /",
    "XXratnml_u:3389": " saṃbuddhaḥ sugato nātho dharmarājas tathāgataḥ // Rm_9.196{84} //",
    "XXratnml_u:3390": " sarvavidyādhipaḥ śāstā traidhātukavināyakaḥ /",
    "XXratnml_u:3391": " sarvajño bhagavān arhan brahmacārī hitaṃkaraḥ // Rm_9.197{85} //",
    "XXratnml_u:3392": " sa munīndro jagannātho vārāṇasīm upāśrayan /",
    "XXratnml_u:3393": " mṛgadāve vane ramye vyaharac chrāvakaiḥ saha // Rm_9.198{86} //",
    "XXratnml_u:3394": " bhikṣubhir bodhisatvaiś ca bhikṣuṇībhir upāsakaiḥ /",
    "XXratnml_u:3395": " sārddham upāsikābhiś ca yatibhiś ca maharṣibhiḥ // Rm_9.199{87} //",
    "XXratnml_u:3396": " tatrastho bhagavān buddho sarvasatvahitāya saḥ /",
    "XXratnml_u:3397": " ādimadhyāntakalyāṇaṃ dideśa dharmam uttamaṃ // Rm_9.200{88} //",
    "XXratnml_u:3398": " tadaikānyatarā kācic chreṣṭhibhāryā śubhāśayā /",
    "XXratnml_u:3399": " sukalyāṇārthinī śrāddhā saddharmamānasī sudhīḥ // Rm_9.201{89} //",
    "XXratnml_u:3400": " kena cit karaṇiyena mṛgadāvam upācarat /",
    "XXratnml_u:3401": " tatra bhikṣūn kramād dṛṣṭvā saṃbuddhāntikam upāyayau // Rm_9.202{90} //",
    "XXratnml_u:3402": " tatra sā samupāgatya dadarśa taṃ munīśvaraṃ /",
    "XXratnml_u:3403": " dvātriṃśallakṣaṇāśītivyaṃjanair upalakṣitaṃ // Rm_9.203{91} //",
    "XXratnml_u:3404": " vyāmābhālaṃkṛtaṃ saumyaṃ śatasūryyādhikaprabhaṃ /",
    "XXratnml_u:3405": " supraśāntendriyāṃ kāmyaṃ samaṃtabhadrarūpakaṃ // Rm_9.204{92} //",
    "XXratnml_u:3406": " (Rm 116)",
    "XXratnml_u:3407": " ratnarāśim ivojjvālaṃ sumerum iva jaṃgamaṃ /",
    "XXratnml_u:3408": " tathā dṛṣṭvaiva prāmodāt sāṃjaliṃ samupāgatā // Rm_9.205{93} //",
    "XXratnml_u:3409": " natvā pādau munes tasthāv ekāntike kṛtāṃjaliḥ /",
    "XXratnml_u:3410": " tataḥ sa bhagavān dṛṣṭvā tasyāś cittaṃ viśodhitaṃ // Rm_9.206{94} //",
    "XXratnml_u:3411": " ādimadhyāntakalyāṇaṃ dideśa dharmam uttamaṃ /",
    "XXratnml_u:3412": " tat saddharmāmṛtaṃ pītvā sā śūdrī pariharṣitā // Rm_9.207{95} //",
    "XXratnml_u:3413": " sasaṃghaṃ sugataṃ nāthaṃ bhojayituṃ samaichata /",
    "XXratnml_u:3414": " tataḥ sā svagṛhe gatvā sādhayitvā subhojanaṃ // Rm_9.208{96} //",
    "XXratnml_u:3415": " saṃbuddhapramukhaṃ saṃghaṃ svāṃtargehe nyamaṃtrayat /",
    "XXratnml_u:3416": " tatra svasvāsanāsīnaṃ saṃbuddhaṃ taṃ sasāṃghikaṃ // Rm_9.209{97} //",
    "XXratnml_u:3417": " pūjayitvā tadarhaiś ca bhojanaiḥ samatoṣayat /",
    "XXratnml_u:3418": " tataḥ sā śraddhayā tebhyaḥ sarvebhyo 'pi prasannitā // Rm_9.210{98} //",
    "XXratnml_u:3419": " buddhapramukhasaṃghebhyaḥ pratyekaṃ cīvaraṃ dadau /",
    "XXratnml_u:3420": " tato nityaṃ ca sā bhaktyā cakre saṃbuddhasevanāṃ // Rm_9.211{99} //",
    "XXratnml_u:3421": " tatpuṇyaiś cāpi saddharme pravrajituṃ samaichata /",
    "XXratnml_u:3422": " tato 'sau pitarau natvābhyanujñāpya prasādinī // Rm_9.212{100} //",
    "XXratnml_u:3423": " bhagavacchāsane gatvā pravrajyāvratam ācarat /",
    "XXratnml_u:3424": " tasmāt kiṃ bhikṣavo yūyaṃ manyadhve yābhavat tadā // Rm_9.213{1} //",
    "XXratnml_u:3425": " śreṣṭhibhāryā na cānyā sā śuklaivaiṣeti manyata /",
    "XXratnml_u:3426": " yad anayā prasādinyā buddhapramukhasāṃghike // Rm_9.214{2} //",
    "XXratnml_u:3427": " pratyekaṃ cīvaraṃ dattaṃ pravrajyā cāpi sādhitā /",
    "XXratnml_u:3428": " etatpuṇyavipākena prāvṛtya śuklavāsasā // Rm_9.215{3} //",
    "XXratnml_u:3429": " jātā pravrajitā caiṣā bhavati brahmacāriṇī /",
    "XXratnml_u:3430": " ity evaṃ karmajaṃ bhogyaṃ prāṇino bhuṃjate bhave // Rm_9.216{4} //",
    "XXratnml_u:3431": " yenaiva yat kṛtaṃ karma tenaiva bhujyate phalaṃ /",
    "XXratnml_u:3432": " na naśyaṃti hi karmāṇi kalpakoṭiśatair api // Rm_9.217{5} //",
    "XXratnml_u:3433": " sāmagrīṃ prāpya kālaṃ ca phalaṃti khalu dehināṃ /",
    "XXratnml_u:3434": " abhuktaṃ kṣīyate naiva karma kvāpi kathaṃ cana // Rm_9.218{6} //",
    "XXratnml_u:3435": " nāgnibhir dahyate karma vāyubhiś ca na śuṣyate /",
    "XXratnml_u:3436": " jalaiś ca klidyate nāpi kṣīyate nāpi bhūmiṣu // Rm_9.219{7} //",
    "XXratnml_u:3437": " anyathā ca bhaven naiva karmagatiḥ kathaṃ cana /",
    "XXratnml_u:3438": " śuklānāṃ śubhatā nityaṃ kṛṣṇānāṃ duḥkhatā sadā // Rm_9.220{8} //",
    "XXratnml_u:3439": " miśritā miśritānāṃ ca jaṃtubhir bhujyate gatiḥ /",
    "XXratnml_u:3440": " tasmād apāsya kṛṣṇāni karmāṇi miśritāni ca // Rm_9.221{9} //",
    "XXratnml_u:3441": " caritavyaṃ śubheṣv eva karmasu sukhavāṃchibhiḥ /",
    "XXratnml_u:3442": " (Rm 117)",
    "XXratnml_u:3443": " tatheti bhikṣavaḥ sarve te ca lokaḥ sabhāsthitāḥ // Rm_9.222{10} //",
    "XXratnml_u:3444": " śrutvā tat sugatādiṣṭam abhyanandan prasāditāḥ /",
    "XXratnml_u:3445": " evam etan mahārāja guruṇā me prabhāṣitaṃ // Rm_9.223{11} //",
    "XXratnml_u:3446": " evaṃ rājaṃs tvayāpy evaṃ karttavyaṃ puṇyam ādarāt /",
    "XXratnml_u:3447": " puṇyam eva bhave vandhubhrātā mitraṃ suhṛtsakhā // Rm_9.224{12} //",
    "XXratnml_u:3448": " nānyaḥ puṇyāt paraḥ kaścid vidyate bhavacāriṇāṃ /",
    "XXratnml_u:3449": " tasmāt puṇyaṃ svayaṃ kṛtvā lokeṣv api pracāraya // Rm_9.225{13} //",
    "XXratnml_u:3450": " prajāś ca bodhayitvaivaṃ puṇyamārge pracāraya /",
    "XXratnml_u:3451": " ity evaṃ guruṇādiṣṭam upaguptena bhikṣuṇā // Rm_9.226{14} //",
    "XXratnml_u:3452": " śrutvā tatheti rājāsau prābhyanandaj janaiḥ saha // Rm_9.227{15} //",
    "XXratnml_u:3453": " ya idaṃ śuklāvadānaṃ jinavarakathitaṃ puṇyahetor narāṇāṃ śṛṇvanti śravayanti pramuditamanasaḥ sadguṇaprāptukāmāḥ /",
    "XXratnml_u:3454": " te sarve kleśamuktāḥ suvimalamanaso bodhicaryā carantaḥ satsaukhyāny eva bhuktvā munivaranilaye saṃprayātā vasanti // Rm_9.228{16}",
    "XXratnml_u:3455": " ++ iti ratnamālāyāṃ śuklāvadānaṃ nāma samāptam ++",
    "XXratnml_u:3456": " (Rm 118)",
    "XXratnml_u:3457": " X Hiraṇyapāṇyavadāna athāśoko mahīpāla upaguptaṃ jināṃśajaṃ /",
    "XXratnml_u:3458": " kṛtāṃjalipuṭo natvā punar evam abhāṣata // Rm_10.1{1} //",
    "XXratnml_u:3459": " bhadanta śrotum ichāmi punar anyat subhāṣitaṃ /",
    "XXratnml_u:3460": " yathā te guruṇā khyātaṃ tathā vaktuṃ samarhasi // Rm_10.2{2} //",
    "XXratnml_u:3461": " evaṃ tena nṛpendreṇa prārthite sa jinātmajaḥ /",
    "XXratnml_u:3462": " upagupto mahābhijñas taṃ nṛpaṃ caivam abravīt // Rm_10.3{3} //",
    "XXratnml_u:3463": " śṛṇu rājaṃs tathā vakṣye yathā me guruṇoditaṃ /",
    "XXratnml_u:3464": " śrutvā caivaṃ sadā bodhicaryāṃ cara samāhitaḥ // Rm_10.4{4} //",
    "XXratnml_u:3465": " puraikasamaye 'sau ca śākyamunis tathāgataḥ /",
    "XXratnml_u:3466": " sarvajñaḥ sugato nāthaḥ śāstā traidhātukādhipaḥ // Rm_10.5{5} //",
    "XXratnml_u:3467": " sarvavidyādhipas tāyī ṣaḍabhijño munīśvaraḥ /",
    "XXratnml_u:3468": " jino 'rhaṃ bhagavān buddho dharmarājo vināyakaḥ // Rm_10.6{6} //",
    "XXratnml_u:3469": " śrāvastyāṃ vahir udyāne jetavane jināśrame /",
    "XXratnml_u:3470": " anāthapiṇḍadārāme vihāre maṇimaṇḍite // Rm_10.7{7} //",
    "XXratnml_u:3471": " bhikṣubhiḥ śrāvakaiḥ sārddhaṃ bhikṣuṇībhir upāsakaiḥ /",
    "XXratnml_u:3472": " triratnopāsikābhiś ca cailakaiś ca śubhāśayaiḥ // Rm_10.8{8} //",
    "XXratnml_u:3473": " bodhisatvagaṇaiś cāpi sahānyaiś ca maharṣibhiḥ /",
    "XXratnml_u:3474": " osaddharmadeśanāṃ datvā tasthau lokahitārthataḥ // Rm_10.9{9} //",
    "XXratnml_u:3475": " tat saddharmāmṛtaṃ pātuṃ prājagmuḥ sadguṇārthinaḥ /",
    "XXratnml_u:3476": " devā daityāś ca nāgāś ca yakṣagaṃdharvakinnarāḥ // Rm_10.10{10} //",
    "XXratnml_u:3477": " siddhavidyādharādyāś ca lokapālagaṇādayaḥ /",
    "XXratnml_u:3478": " brāhmaṇāḥ kṣatriyāś cāpi vaiśyāḥ śūdrāś ca maṃtriṇaḥ // Rm_10.11{11} //",
    "XXratnml_u:3479": " amātyāḥ śreṣṭhinaś cāpi dhaninaś ca mahājanāḥ /",
    "XXratnml_u:3480": " vaṇijaḥ sārthavāhāś ca tadanye 'pi ca sajjanāḥ // Rm_10.12{12} //",
    "XXratnml_u:3481": " paurā jānapadāś cāpi sarve te samupāgatāḥ /",
    "XXratnml_u:3482": " taṃ buddhaṃ sugataṃ natvā pūjayitvā samaṃtataḥ // Rm_10.13{13} //",
    "XXratnml_u:3483": " parivṛtya paraskṛtya tasthuḥ sāṃjalayo mudā /",
    "XXratnml_u:3484": " athāsau bhagavān dṛṣṭvā tān sarvān samupāsthitān /",
    "XXratnml_u:3485": " ādimadhyāntakalyāṇaṃ dideśa dharmam uttamaṃ // Rm_10.14{14} //",
    "XXratnml_u:3486": " tat saddharmāmṛtaṃ pītvā sarve satvāḥ surādayaḥ /",
    "XXratnml_u:3487": " harṣitā anumodanto vabhūvur bodhicāriṇaḥ // Rm_10.15{15} //",
    "XXratnml_u:3488": " (Rm 119)",
    "XXratnml_u:3489": " evaṃ nityaṃ ca te satvāḥ pītvā dharmāmṛtaṃ muneḥ /",
    "XXratnml_u:3490": " triratnaśaraṇaṃ gatvā bhejire samupāśritāḥ // Rm_10.16{16} //",
    "XXratnml_u:3491": " tadaiva samaye tasyāṃ śrāvastyāṃ puri saṃsthitaḥ /",
    "XXratnml_u:3492": " āsīd gṛhapatiḥ prāḍhyo mahābhogyasamṛddhimān // Rm_10.17{17} //",
    "XXratnml_u:3493": " kuvelavan mahāśrīmān suvistīrṇaparigrahaḥ // Rm_10.18{18} //",
    "XXratnml_u:3494": " śrāddho dātā mahābhogī sarvalokahitārthabhṛt /",
    "XXratnml_u:3495": " evaṃ maharddhikasyāpi tasya gṛhapateś ciraṃ /",
    "XXratnml_u:3496": " na putro na ca putrī vā samudapādi daivataḥ // Rm_10.19{19} //",
    "XXratnml_u:3497": " tato 'putro gṛhastho 'sau vaṃśavichinnakheṭitaḥ /",
    "XXratnml_u:3498": " kapolaṃ svakare sthāpya viṣādyaivaṃ vyacintayat // Rm_10.20{20} //",
    "XXratnml_u:3499": " anekadhanaratnādyāḥ saṃpado me maharddhikāḥ /",
    "XXratnml_u:3500": " viśālaparivārāś ca vidyante suparigrahāḥ // Rm_10.21{21} //",
    "XXratnml_u:3501": " putro me duhitā vāpi vidyate na kathaṃ cana /",
    "XXratnml_u:3502": " saṃpado 'pi nirarthāḥ syur yato bhoktā na vidyate // Rm_10.22{22} //",
    "XXratnml_u:3503": " hā hā sarvaṃ vinaṣṭaṃ syād yato me santatir na hi /",
    "XXratnml_u:3504": " kiṃ me 'nayā samṛddhyāpi yatra vaṃśo na vidyate // Rm_10.23{23} //",
    "XXratnml_u:3505": " vyartham eva mayā dravyaṃ kaṣṭena samupārjitaṃ /",
    "XXratnml_u:3506": " kiṃ kariṣyāmi taddravyaṃ sarvathā maraṇe sati // Rm_10.24{24} //",
    "XXratnml_u:3507": " ke hi grastā na saṃsāre mṛtyusarppeṇa jaṃtavaḥ /",
    "XXratnml_u:3508": " mayi mṛtyuprayāte 'tra saṃskāraṃ kaḥ kariṣyati // Rm_10.25{25} //",
    "XXratnml_u:3509": " durgatiśodhanaṃ kaś ca piṇḍam ekaṃ pradāsyati /",
    "XXratnml_u:3510": " nūnaṃ madatyayād rājā sarvasvam āhariṣyati // Rm_10.26{26} //",
    "XXratnml_u:3511": " tadā nāmāpi me loke na kaś cana grahīṣyati /",
    "XXratnml_u:3512": " yad artham eva saṃpattīḥ sādhayāmi prayatnataḥ // Rm_10.27{27} //",
    "XXratnml_u:3513": " tad eva yadi nāsty evaṃ tat kiṃ me syāt sujīvite // Rm_10.28{28!} //",
    "XXratnml_u:3514": " varam evādya mṛtyur na mithyācirajīvanaṃ /",
    "XXratnml_u:3515": " yasmāc ciram api sthitvā mṛtyuduḥkhaṃ tadaiva hi // Rm_10.29{29} //",
    "XXratnml_u:3516": " tan me bhogye 'pi vāṃchā na bhuktvāpi kiṃ sukhaṃ vinā /",
    "XXratnml_u:3517": " aputrasya sukhaṃ naiva paratreha niranvayāt // Rm_10.30{30} //",
    "XXratnml_u:3518": " tan me janmāpi vyarthaṃ syād dhy aputro 'smi niranvayāt /",
    "XXratnml_u:3519": " hā hato 'haṃ svadaivena kiṃ mayātra kariṣyate // Rm_10.31{31} //",
    "XXratnml_u:3520": " kasyāgre saṃvadiṣyāmi ko me buddhiṃ pradāsyati /",
    "XXratnml_u:3521": " (Rm 120)",
    "XXratnml_u:3522": " kasyāhaṃ śaraṇaṃ yāsye ko māṃ samuddhariṣyati // Rm_10.32{32} //",
    "XXratnml_u:3523": " iti cintāviṣaṇno 'sau tasthau koṣṭhe yathāturaḥ /",
    "XXratnml_u:3524": " nirutsāhī gṛhān naiva nirapāyāt kadācana // Rm_10.33{33} //",
    "XXratnml_u:3525": " etac cintāviṣaṇṇābhaṃ taṃ gṛhasthaṃ suhṛjjanāḥ /",
    "XXratnml_u:3526": " dṛṣṭvaiva sahasopetya bodhayituṃ samabruvan // Rm_10.34{34} //",
    "XXratnml_u:3527": " kiṃ te duḥkhaṃ samutpannaṃ kenaivaṃ tiṣṭhase sakhe /",
    "XXratnml_u:3528": " vaktavyaṃ cet tadā āśu sarvathā vaktum arhasi // Rm_10.35{31} //",
    "XXratnml_u:3529": " iti pṛṣṭe suhṛdbhis tair gṛhasthaḥ sa viniśvasan /",
    "XXratnml_u:3530": " tān sarvān suhṛdo dṛṣṭvā tad duḥkhaṃ samudāharat // Rm_10.36{36} //",
    "XXratnml_u:3531": " suhṛdo me bhavanto hi tan mayātra pracakṣyate /",
    "XXratnml_u:3532": " saṃpattir mahatī me 'sti putro naiva sutāpi naḥ // Rm_10.37{37} //",
    "XXratnml_u:3533": " tena me saṃpadaḥ sarvā vinakṣyanti nirarthitāḥ /",
    "XXratnml_u:3534": " etac cintāviṣārttāhaṃ tiṣṭhāmi putravāṃchitaḥ // Rm_10.38{38} //",
    "XXratnml_u:3535": " aputrasya sukhaṃ nāsti paratreha samaṃtataḥ /",
    "XXratnml_u:3536": " tan me janmāpi vyarthaṃ syād aputrasya niranvayāt // Rm_10.39{39} //",
    "XXratnml_u:3537": " tathā hato 'haṃ svadaivena kiṃ mayātra cariṣyate /",
    "XXratnml_u:3538": " iti tenodite sarve jñātivaṃdhusuhṛjjanāḥ // Rm_10.40{40} //",
    "XXratnml_u:3539": " tasya grīhapateś caivāṃ tad upāyaṃ samādiśat /",
    "XXratnml_u:3540": " kiṃ bhadrātra viṣādena yatra devādhikāratā // Rm_10.41{41} //",
    "XXratnml_u:3541": " tathāpi kriyatāṃ yatnaṃ klaibyaṃ tyaktvā tvayādhunā /",
    "XXratnml_u:3542": " yad aśakyaṃ valair dravyais tad upāyena śakyate // Rm_10.42{42} //",
    "XXratnml_u:3543": " tasmāt klaibyam iha tyaktvā kuru yatnaṃ samāhitaḥ /",
    "XXratnml_u:3544": " devatārādhanāṃ kṛtvā sarvakāryyaṃ hi sādhayet // Rm_10.43{43} //",
    "XXratnml_u:3545": " tadādau devatāḥ pūjya yācasva putram ātmanā /",
    "XXratnml_u:3546": " tato devaprasādena tavadharmānubhāvataḥ /",
    "XXratnml_u:3547": " putro vā duhitā vāpi samupapatsyate dhruvaṃ // Rm_10.44{44} //",
    "XXratnml_u:3548": " tatas te saṃtatiś caivaṃ varddhiṣyati kramāt tathā /",
    "XXratnml_u:3549": " tadāpi bhṛśato muktaḥ sadgatiṃ samavāpnuyāt // Rm_10.45{45} //",
    "XXratnml_u:3550": " iti taiḥ samupādiṣṭaṃ śrutvāsāv anumoditāḥ /",
    "XXratnml_u:3551": " devatārādhanaṃ kartuṃ prayatātmā samārabhat // Rm_10.46{46} //",
    "XXratnml_u:3552": " pūjāṃgaiḥ pūjayitvaivaṃ brahmāṇaṃ harim īśvaraṃ /",
    "XXratnml_u:3553": " iṃdrādilokapālānāṃ saṃtatiṃ samayācata // Rm_10.47{47} //",
    "XXratnml_u:3554": " (Rm 121)",
    "XXratnml_u:3555": " evaṃ putrābhilāsī sa sadā ca santatīchayā /",
    "XXratnml_u:3556": " devatārādhanaṃ kṛtvā tasthau nityaṃ samutsukaḥ // Rm_10.48{48} //",
    "XXratnml_u:3557": " nityam evaṃ kṛtasyāpi tasya daivapraṇāmataḥ /",
    "XXratnml_u:3558": " na putro duhitā vāpi nodapādi cirād api // Rm_10.49{49} //",
    "XXratnml_u:3559": " tathā cāpi gṛhastho 'sau devatāsu nirāśayā /",
    "XXratnml_u:3560": " santatyucchinnacintārttas tasthau bhūyo viṣāditaḥ // Rm_10.50{50} //",
    "XXratnml_u:3561": " tataḥ kaścit suhṛt sādhuḥ saṃbuddhopāsakaḥ sudhīḥ /",
    "XXratnml_u:3562": " taṃ gṛhastham upāgatya tathaivaṃ paryyabodhayat // Rm_10.51{51} //",
    "XXratnml_u:3563": " sādho kin te viṣādena tad dhīraṃ samupāśraya /",
    "XXratnml_u:3564": " yadi te santatau vāṃchā tan me śrutvā tataś cara // Rm_10.52{52} //",
    "XXratnml_u:3565": " kim evaṃ devatāḥ pūjya yācase putram ādarāt /",
    "XXratnml_u:3566": " yatra daivādhikāratvaṃ tatra kiṃ devatā valaṃ // Rm_10.53{53} //",
    "XXratnml_u:3567": " vaṃśārthe yadi te bhaktir asty evaṃ devatāsu tat /",
    "XXratnml_u:3568": " saṃbuddhaśaraṇaṃ gatvā saddharmaṃ samupāśraya // Rm_10.54{54} //",
    "XXratnml_u:3569": " tato dharmānubhāvena buddhasyāpi prasādataḥ /",
    "XXratnml_u:3570": " nūnaṃ te satsutaḥ śīghram utpatsyati na saṃśayaḥ // Rm_10.55{55} //",
    "XXratnml_u:3571": " yadi notpatsyate putras tava devavirodhataḥ /",
    "XXratnml_u:3572": " puṇyam utpatsyate nūnaṃ tena sadgatim āpnuyāt // Rm_10.56{56} //",
    "XXratnml_u:3573": " ye buddhaśaraṇaṃ yānti te labhanti śubhāśayaṃ /",
    "XXratnml_u:3574": " ye viśuddhāśayā loke saddharmaṃ te śṛṇvanti hi // Rm_10.57{57} //",
    "XXratnml_u:3575": " ye saddharmānuśṛṇvan to bodhicittaṃ labhanti te /",
    "XXratnml_u:3576": " pralabdhabodhicittā ye te caranti guṇārthinaḥ // Rm_10.58{58} //",
    "XXratnml_u:3577": " guṇakāmāś ca ye loke te bhajanti jinātmajān /",
    "XXratnml_u:3578": " bodhisatvānubhāvena bodhicaryāṃ samāpnuyuḥ // Rm_10.59{59} //",
    "XXratnml_u:3579": " bodhicaryāratā ye ca na te gachaṃti durgatiṃ /",
    "XXratnml_u:3580": " sarvakleśagaṇāñ jitvā saukhyāvatīm avāpnuyuḥ // Rm_10.60{60} //",
    "XXratnml_u:3581": " evaṃ matvā jinaṃ smṛtvā saddharmaṃ samupāśrayeḥ /",
    "XXratnml_u:3582": " tatas te saṃbhaved bhadram ihāmutrāpi sarvataḥ // Rm_10.61{61} //",
    "XXratnml_u:3583": " iti tenoditaṃ śrutvā gṛhastho 'sau 'numoditaḥ /",
    "XXratnml_u:3584": " tatheti pratisaṃśrutya saṃbuddhaṃ smartum aichata // Rm_10.62{62} //",
    "XXratnml_u:3585": " tato gṛhapatir nityaṃ sadāraḥ śraddhayānvitaḥ /",
    "XXratnml_u:3586": " saṃbuddhaṃ sugataṃ smṛtvā vaṃśam evam ayācata // Rm_10.63{63} //",
    "XXratnml_u:3587": " namas te bhagavan nātha bhavatāṃ śaraṇaṃ vraje /",
    "XXratnml_u:3588": " (Rm 122)",
    "XXratnml_u:3589": " tan māṃ karuṇāya dṛṣṭyā draṣṭum arhasi sarvathā // Rm_10.64{64} //",
    "XXratnml_u:3590": " bhavān eva hi jagannāthaḥ sarvasatvahitārthadaḥ /",
    "XXratnml_u:3591": " tvayā mahyaṃ hitārthāya satputraṃ dātum arhasi // Rm_10.65{65} //",
    "XXratnml_u:3592": " ity evaṃ sa gṛhī sādhuḥ putrābhilaṣitaḥ sadā /",
    "XXratnml_u:3593": " sabhāryyaḥ sugataṃ smṛtvā tathā nityaṃ samutsukaḥ // Rm_10.66{66} //",
    "XXratnml_u:3594": " tadaiva samaye kaścid devaputro divaś cyutaḥ /",
    "XXratnml_u:3595": " sa saṃbuddhānubhāvena tadbhāryāgarbham āviśat // Rm_10.67{67} //",
    "XXratnml_u:3596": " tataḥ svāpannasatvābhūt sā bhāryā gṛhiṇaḥ satī /",
    "XXratnml_u:3597": " dohadalakṣaṇopetā kṛśāṅgī bhāvinī kramāt // Rm_10.68{68} //",
    "XXratnml_u:3598": " pravṛddhagarbhā sā dṛṣṭvā svayaṃ ca garbham ādarāt /",
    "XXratnml_u:3599": " dakṣapārśvagataṃ satvaṃ matvā caivaṃ vyaciṃtayat // Rm_10.69{69} //",
    "XXratnml_u:3600": " nūnaṃ me jāyate garbhe satvo buddhānubhāvataḥ /",
    "XXratnml_u:3601": " yad ayaṃ dakṣiṇe vartti tena putro bhavet khalu // Rm_10.70{70} //",
    "XXratnml_u:3602": " iti niścitya sā nārī putrotpatyāśayā mudā /",
    "XXratnml_u:3603": " svasvāmino pure sthitvā rahasyaivaṃ nyavedayat // Rm_10.71{71} //",
    "XXratnml_u:3604": " dṛṣṭyāryyaputra varddhasva yad ahaṃ garbhiṇī bhave /",
    "XXratnml_u:3605": " nūnam ayaṃ bhavet putro yat sthito dakṣiṇodare // Rm_10.72{72} //",
    "XXratnml_u:3606": " iti bhāryoditaṃ śrutvā sa gṛhasthaḥ pramoditaḥ /",
    "XXratnml_u:3607": " daksiṇaṃ vāhum unnamya nandann evam udānayat // Rm_10.73{73} //",
    "XXratnml_u:3608": " cirābhilaṣitaṃ putramukhaṃ paśyeyaṃ sāṃprataṃ /",
    "XXratnml_u:3609": " jātaḥ syān nāmajātā me kulavaṃśasthitir bhavet // Rm_10.74{74} //",
    "XXratnml_u:3610": " kṛtyāni ca prakurvīta bibhṛyād bharaṇaṃ prati /",
    "XXratnml_u:3611": " nūnaṃ buddhānubhāvena satputro 'pi bhaviṣyati // Rm_10.75{75} //",
    "XXratnml_u:3612": " yad asmākaṃ kṛtaṃ pūrvaṃ karma dānādikaṃ śubhaṃ /",
    "XXratnml_u:3613": " etat puṇyānubhāvena bhavet kuśalam etayoḥ // Rm_10.76{76} //",
    "XXratnml_u:3614": " tatas tena sadā bharttā saha saṃmodacāriṇī /",
    "XXratnml_u:3615": " pathyāhāropacāraiś ca varddhito sukhacāriṇī // Rm_10.77{77} //",
    "XXratnml_u:3616": " tataḥ sā samaye sūta putraṃ divyātisuṃdaraṃ /",
    "XXratnml_u:3617": " darśanīyaṃ susaumyāṅgaṃ prāsādikaṃ manoharaṃ // Rm_10.78{78} //",
    "XXratnml_u:3618": " sarvāṅgalakṣaṇopetaṃ sadīnārakaradvayaṃ /",
    "XXratnml_u:3619": " sarvasatvamanāpīśam abhirūpaṃ subhadrikaṃ // Rm_10.79{79} //",
    "XXratnml_u:3620": " tataḥ sā jananī tasya vālakasya karadvayaṃ /",
    "XXratnml_u:3621": " (Rm 123)",
    "XXratnml_u:3622": " dīnārāṃkitam ālokya saharṣaṃ vismitābhavat // Rm_10.80{80} //",
    "XXratnml_u:3623": " tato 'sau janakaś cāpi jātaṃ putramahādbhutaṃ /",
    "XXratnml_u:3624": " sakhībhir veditaṃ śrutvā vismito draṣṭum āyayau // Rm_10.81{81} //",
    "XXratnml_u:3625": " tataḥ prajāpatiḥ sāpi vismito svāmino 'grataḥ /",
    "XXratnml_u:3626": " darśayitvā sutaṃ putraṃ śaṃkitaivaṃ nyavedayat // Rm_10.82{82} //",
    "XXratnml_u:3627": " svāmiṃ paśya mahāścaryyam asya hemānvitau karau /",
    "XXratnml_u:3628": " tac chubhaṃ vāpy aśubhaṃ vā darśayitvā vicāraya // Rm_10.83{83} //",
    "XXratnml_u:3629": " iti bhāryyoditaṃ śrutvā dṛṣṭvā taṃ vālakaṃ ciraṃ /",
    "XXratnml_u:3630": " dīnāraṃ bhujayoḥ paśyaṃ tasthau savismayānvitaḥ // Rm_10.84{84} //",
    "XXratnml_u:3631": " tatas tasya gṛhastho 'sau nimittaṃ jñātum ādarāt /",
    "XXratnml_u:3632": " naimittikaṃ samāhūya dārakaṃ tam adarśayat // Rm_10.85{86} //",
    "XXratnml_u:3633": " bhavanto dṛśyatām asya dārakasya karadvayaṃ /",
    "XXratnml_u:3634": " tan nimittaṃ parijñāya tat phalaṃ vaktum arhatha // Rm_10.86{86} //",
    "XXratnml_u:3635": " ity ukte tena te sarve dṛṣṭvā taṃ dārakaṃ śubhaṃ /",
    "XXratnml_u:3636": " dīnāre bhujayoś cāpi parijñāyaivam abravīt // Rm_10.87{87} //",
    "XXratnml_u:3637": " sādho gṛhapate hy asya dārakasya karadvayaṃ /",
    "XXratnml_u:3638": " suvarṇalakṣaṇopetaṃ tat te bhadraṃ bhavet khalu // Rm_10.88{88} //",
    "XXratnml_u:3639": " tavāyaṃ dārako dātā maheśākhyo bhavet kila /",
    "XXratnml_u:3640": " svahastaṃ saṃprasāryyaiva hemavṛṣṭiṃ kariṣyati // Rm_10.89{89} //",
    "XXratnml_u:3641": " apanīya svayaṃ hastād idaṃ dīnāram arpayet /",
    "XXratnml_u:3642": " apanīte punar anyat prādur bhavet tato 'dhikaṃ // Rm_10.90{90} //",
    "XXratnml_u:3643": " ity evaṃ taiḥ samādiṣṭaṃ śrutvā saṃharṣito gṛhī /",
    "XXratnml_u:3644": " tato jātimahaṃ kṛtvā jñātīn evam abhāṣata // Rm_10.91{91} //",
    "XXratnml_u:3645": " bhavanto dārakasyāsya śubhākṣarasamanvitaṃ /",
    "XXratnml_u:3646": " nāmadheyaṃ yathāyogyaṃ kriyatāṃ saṃprasiddhitaṃ // Rm_10.92{92} //",
    "XXratnml_u:3647": " iti tenārthitaṃ śrutvā sarve te jñātayas tathā /",
    "XXratnml_u:3648": " dṛṣṭvā tasya nimittāni saṃmatenaivam abruvan // Rm_10.93{93} //",
    "XXratnml_u:3649": " yasmād dhastadvayo 'py asya hiraṇyenopalakṣitaṃ /",
    "XXratnml_u:3650": " tan nāmnā prasiddho 'stu hiraṇyapāṇir ity ayaṃ // Rm_10.94{94} //",
    "XXratnml_u:3651": " evaṃ jñātisamudiṣṭaṃ śrutvāsau sa gṛhādhipaḥ /",
    "XXratnml_u:3652": " tatheti tasya putrasya cakre nāmavyavasthitaṃ // Rm_10.95{95} //",
    "XXratnml_u:3653": " tato hiraṇyapāṇiḥ sa dārakaḥ pratipālane /",
    "XXratnml_u:3654": " aṣṭāsu yo 'pi dhātrīṣu tena pitrā samarpitaḥ // Rm_10.96{96} //",
    "XXratnml_u:3655": " tābhiḥ prapālyamāno 'sau pathyapuṣṭopacāraṇaiḥ /",
    "XXratnml_u:3656": " varddhito 'bhūt kramād āśu hradastham iva paṃkajaṃ // Rm_10.97{97} //",
    "XXratnml_u:3657": " (Rm 124)",
    "XXratnml_u:3658": " tathā kramāt pravṛddho 'sau hiraṇyapāṇir ātmavit /",
    "XXratnml_u:3659": " śrāddho bhadrāśayo dhīmān svaparārthahitārthikaḥ // Rm_10.98{98} //",
    "XXratnml_u:3660": " tataḥ sa śikṣituṃ vidyāḥ sadguruṃ samupāśrayat /",
    "XXratnml_u:3661": " kramāt teṣāṃ prasādāc ca vidyāpāraṃ yayau laghuḥ // Rm_10.99{99} //",
    "XXratnml_u:3662": " tato 'sau dārako vidvān dātā śraddhāsamanvitaḥ /",
    "XXratnml_u:3663": " svahastaṃ saṃprasāryyaiva dadau dānaṃ yathepsitaṃ // Rm_10.100{100} //",
    "XXratnml_u:3664": " gurubhyo brāhmaṇebhyaś ca yācakebhyaḥ sa dārakaḥ /",
    "XXratnml_u:3665": " svahastaṃ saṃprasāryyaiva dadau hemaṃ yathepsitaṃ // Rm_10.101{1} //",
    "XXratnml_u:3666": " tathā tad dānam ākarṇya śravaṇabrāhmaṇādayaḥ /",
    "XXratnml_u:3667": " arthino dhanalubdhāś ca saṃpratīyuḥ samaṃtataḥ // Rm_10.102{2} //",
    "XXratnml_u:3668": " tathā taṃ samupetyaivaṃ sarvadigbhyaḥ samāgatāḥ /",
    "XXratnml_u:3669": " vālāvṛddhādayo dīnā yayācire yathepsitaṃ // Rm_10.103{3} //",
    "XXratnml_u:3670": " tadā hiraṇyapāṇiḥ sa dṛṣṭvaitān arthino mudā /",
    "XXratnml_u:3671": " sarvopakaraṇaiś cāpi sarvāṃs tān samatoṣayat // Rm_10.104{4} //",
    "XXratnml_u:3672": " tatas te yācakāḥ sarve tenaiva paritarpitāḥ /",
    "XXratnml_u:3673": " yathechayā sukhaṃ bhuktvā pracerur dharmamānasā // Rm_10.105{5} //",
    "XXratnml_u:3674": " tathā vīthigataś caivaṃ hastadvayaṃ prasārya saḥ /",
    "XXratnml_u:3675": " hemarāśiṃ samutthāpya sarvebhyaḥ pradadau mudā // Rm_10.106{6} //",
    "XXratnml_u:3676": " tathā sarve 'pi te lokā dhanāḍhyāḥ sukhino 'bhavan /",
    "XXratnml_u:3677": " naiko 'bhūt kṛpano duḥkhī no 'pi kaścid daridritaḥ // Rm_10.107{7} //",
    "XXratnml_u:3678": " sarve 'pi dhaninaḥ prāḍhyā dātāro bhogino 'bhavan /",
    "XXratnml_u:3679": " satyadharmānuraktāś ca saddharmaśravaṇārthinaḥ // Rm_10.108{8} //",
    "XXratnml_u:3680": " tadā tasyaiva tat kīrttiḥ sarvatra bhuvaneṣv api /",
    "XXratnml_u:3681": " lokair udgīryamāno 'sau prasasāra samaṃtataḥ // Rm_10.109{9} //",
    "XXratnml_u:3682": " tad dṛṣṭvā brāhmaṇo lobhī mātsaryyaprahatāśayaḥ /",
    "XXratnml_u:3683": " tad yaśaḥ pratilabdhaṃ sa manasaivaṃ vyacintayat // Rm_10.110{10} //",
    "XXratnml_u:3684": " yad asya bhujayor hema cintāmaṇisamaṃ khalu /",
    "XXratnml_u:3685": " tenāyaṃ bhavate śrīmān prārthitārthādhikapradaḥ // Rm_10.111{11} //",
    "XXratnml_u:3686": " yac cāyaṃ dārakaḥ śrāddhaḥ prārthanāsaṃpradāyakaḥ /",
    "XXratnml_u:3687": " tad ahaṃ prārthanāṃ kṛtvā pratigṛhṇīya tat maṇiṃ // Rm_10.112{12} //",
    "XXratnml_u:3688": " ity asau manasā dhyatvā lobhākṛṣṭo tvarānvitaḥ /",
    "XXratnml_u:3689": " (Rm 125)",
    "XXratnml_u:3690": " taṃ hiraṇyabhujaṃ pretya tad dīnāraṃ samayācata // Rm_10.113{13} //",
    "XXratnml_u:3691": " jayo 'stu te sadā sādho dīrghāyuś ca sumaṃgalaṃ /",
    "XXratnml_u:3692": " tathaiva tvaṃ sadā bhūyā arthināṃ kalpapādapaḥ // Rm_10.114{14} //",
    "XXratnml_u:3693": " tvatkīrttyā samāhūtaḥ prāgato 'smi yad āśayā /",
    "XXratnml_u:3694": " tadarthaṃ pūrayitvā me cittaṃ harṣaya sarvataḥ // Rm_10.115{15} //",
    "XXratnml_u:3695": " ity evaṃ prārthite tena vipreṇābhipragalbhinā /",
    "XXratnml_u:3696": " dṛṣṭvā hiraṇyapāṇiḥ sa taṃ vipraṃ pratyabhāṣata // Rm_10.116{16} //",
    "XXratnml_u:3697": " sādhu vipra prasīda tvaṃ yadarthaṃ samupāgataḥ /",
    "XXratnml_u:3698": " tadarthaṃ saṃpradatvādya harṣayiṣyāmi te manaḥ // Rm_10.117{17} //",
    "XXratnml_u:3699": " tac chaṃkā mā kṛthā hy atra yad yat te hṛdi rocate /",
    "XXratnml_u:3700": " tat tan nūnaṃ pradāsye te tad vadasva yad īhitaṃ // Rm_10.118{18} //",
    "XXratnml_u:3701": " iti tenoditaṃ śrutvā vipro 'sau saṃpraharṣitaḥ /",
    "XXratnml_u:3702": " svastīty āśīrvaco datvā tad dīnāram ayācata // Rm_10.119{19} //",
    "XXratnml_u:3703": " sādho hiraṇyapāṇe yat tava hastasamudbhavaṃ /",
    "XXratnml_u:3704": " tad dīnāraṃ pradatvā me cittaṃ saṃharṣayārthadaḥ // Rm_10.120{20} //",
    "XXratnml_u:3705": " iti tenoditaṃ śrutvā tat pitāsau suvismitaḥ /",
    "XXratnml_u:3706": " savandhujñātimitras taṃ putram evam abhāṣata // Rm_10.121{21} //",
    "XXratnml_u:3707": " śṛṇu putra mayā proktaṃ tavaiva hitakāraṇaṃ /",
    "XXratnml_u:3708": " yadi te svāminī prītis tat karttavyaṃ hi sarvathā // Rm_10.122{22} //",
    "XXratnml_u:3709": " tvaṃ hi putra mayā labdhaḥ saṃbuddhasyānubhāvataḥ /",
    "XXratnml_u:3710": " tat saṃbuddhaśāsane kāryyam eva dātu samarhasi // Rm_10.123{23} //",
    "XXratnml_u:3711": " yac cedan bhujayor jātaṃ dīnāraṃ maṇisaṃnibhaṃ /",
    "XXratnml_u:3712": " tad api sugatasyaiva prabhāvān manyatāṃ khalu // Rm_10.124{24} //",
    "XXratnml_u:3713": " yac cedaṃ te karodbhūtaṃ jīvitaṃ sahajendriyaṃ /",
    "XXratnml_u:3714": " tat svakarāt samuddhṛtya kathaṃ dadyā dvijātaye // Rm_10.125{25} //",
    "XXratnml_u:3715": " yadīdaṃ dāsyate hastāt samuddhṛtya valād api /",
    "XXratnml_u:3716": " tadā te jīvitaṃ vāpi sahānena vrajaṃ khalu // Rm_10.126{26} //",
    "XXratnml_u:3717": " tasmād evaṃ parijñāya yadi te jīvita priyaṃ /",
    "XXratnml_u:3718": " tad evaṃ sahajaṃ hema mā pradāhi dvijātaye // Rm_10.127{27} //",
    "XXratnml_u:3719": " tad anyad dīyatāṃ tasmai yad yad vastu samīchitaṃ /",
    "XXratnml_u:3720": " idaṃ tu sarvathānyasmai dātavyaṃ naiva yatnataḥ // Rm_10.128{28} //",
    "XXratnml_u:3721": " yenaiva tvaṃ maheśākhyo sarvārthiprārthitārthadaḥ /",
    "XXratnml_u:3722": " tena yadā paribhraṣṭas tadā kiṃ tena manyase // Rm_10.129{29} //",
    "XXratnml_u:3723": " yenāpi ca tvayā sarve yācakāḥ saṃpratarpitāḥ /",
    "XXratnml_u:3724": " (Rm 126)",
    "XXratnml_u:3725": " tac cintāmaṇisāmānyaṃ kathaṃ dātuṃ samichasi // Rm_10.130{30} //",
    "XXratnml_u:3726": " yat tvayā sukṛtaṃ karma prakṛtvā puṇyam ācitaṃ /",
    "XXratnml_u:3727": " nūnaṃ tasya vipākatvaṃ bhuṃjayos te pratiṣṭhitaṃ // Rm_10.131{31} //",
    "XXratnml_u:3728": " tasmād idaṃ mahāratnaṃ kasmiñcin mā pradīyatāṃ /",
    "XXratnml_u:3729": " datvā tv idaṃ mahāratnaṃ kim anyal labdham ichasi // Rm_10.132{32} //",
    "XXratnml_u:3730": " yadi tv idaṃ mahāratnaṃ dātum evaṃ pratiṣṭhitaṃ /",
    "XXratnml_u:3731": " saṃpradehi jinendrāya tat puṇyam akṣayaṃ vahuṃ // Rm_10.133{33} //",
    "XXratnml_u:3732": " puṇyena labhyate janma śuddhavamṣe mahatkule /",
    "XXratnml_u:3733": " puṇyena dīyate kīrttiṃ nirvṛtiṃ ca samāpnuyāt // Rm_10.134{34} //",
    "XXratnml_u:3734": " yadi puṇye 'sti te vāṃchā tad buddhaśaraṇaṃ gataḥ /",
    "XXratnml_u:3735": " dehi buddhānuśāsinyā tad dānaṃ hi mahatphalaṃ // Rm_10.135{35} //",
    "XXratnml_u:3736": " tato nityaṃ sukhaṃ bhuktvā kṛtvā saṃbodhisādhanaṃ /",
    "XXratnml_u:3737": " kramād bodhicariṃ prāpte nirvṛtiṃ vā samāpnuyāḥ // Rm_10.136{36} //",
    "XXratnml_u:3738": " iti pitrā samādiṣṭaṃ śrutvāsau hemabhṛt sudhīḥ /",
    "XXratnml_u:3739": " tatheti niścayaṃ kṛtvā punar evam abhāṣata // Rm_10.137{37} //",
    "XXratnml_u:3740": " satyaṃ tāta tvayādiṣṭaṃ tat sarvaṃ hitam eva me /",
    "XXratnml_u:3741": " tasmāt tathā cariṣyāmi tvadājñāṃ śirasā vahan // Rm_10.138{38} //",
    "XXratnml_u:3742": " kiṃ tu satyaṃ mayā proktām idaṃ dātuṃ dvijātaye /",
    "XXratnml_u:3743": " tat katham anyathā kṛtvā puṇyam eva samāpnuyāt // Rm_10.139{39} //",
    "XXratnml_u:3744": " tat satyaṃ pūraṇe tāta pradadyāmi mamātmanaḥ /",
    "XXratnml_u:3745": " atha na dāsyate hy atra kiyat kālaṃ hi jīvitaṃ // Rm_10.140{40} //",
    "XXratnml_u:3746": " yad idaṃ bhujayor hemaṃ mamātmasahasaṃbhavaṃ /",
    "XXratnml_u:3747": " tathaivaṃ sahajīvena vinakṣyati na saṃśayaḥ // Rm_10.141{41} //",
    "XXratnml_u:3748": " yathedaṃ tu mahāratnaṃ mama devasamudbhavaṃ /",
    "XXratnml_u:3749": " tathaivaṃ saṃpradatvāsmai punaḥ prāpsyāmi te 'dhikaṃ // Rm_10.142{42} //",
    "XXratnml_u:3750": " yathā buddhānubhāyena saṃjātaṃ karayor idaṃ /",
    "XXratnml_u:3751": " tathā satyānubhāvena punar anyaj janiṣyate // Rm_10.143{43} //",
    "XXratnml_u:3752": " dharmeṇa tuṣyate buddho mūlaṃ dharmasya satyavāk /",
    "XXratnml_u:3753": " tat satyapāraṇārthena dāsyāmy aham idaṃ maṇiṃ // Rm_10.144{44} //",
    "XXratnml_u:3754": " satyaṃ vinā na phullante puṇyāni prakṛtāny api /",
    "XXratnml_u:3755": " mlānibhūtāni naśyante śasyānīvāmṛtaṃ vinā // Rm_10.145{45} //",
    "XXratnml_u:3756": " satyena varddhate dharmaṃ dharmeṇa pālyate naraḥ /",
    "XXratnml_u:3757": " dharmiṣṭhaḥ sadgatiṃ yāti tasmāt satyaṃ mahadvalī // Rm_10.146{46} //",
    "XXratnml_u:3758": " tasmāt satyavalenātra yaśodharmārthalabdhaye /",
    "XXratnml_u:3759": " sarvathāsmai pradāsyāmi mā kṛthās taṃ nivāraṇaṃ // Rm_10.147{47} //",
    "XXratnml_u:3760": " (Rm 127)",
    "XXratnml_u:3761": " iti putravacaḥ śrutvā pitā sa vismayānvitaḥ /",
    "XXratnml_u:3762": " tathety abhyanumoditvā tasthau tūṣṇī vilokayan // Rm_10.148{48} //",
    "XXratnml_u:3763": " tato hiraṇyapāṇiḥ sa matvā pitrādhivāsitaṃ /",
    "XXratnml_u:3764": " tad dīnāraṃ sahasotkṛtya viprāya pradadau mudā // Rm_10.149{49} //",
    "XXratnml_u:3765": " tat pradattam asau vipraḥ pratigṛhya pramoditaḥ /",
    "XXratnml_u:3766": " datvāśīrvacanaṃ tasmai svagṛhaṃ sahasā yayau // Rm_10.150{50} //",
    "XXratnml_u:3767": " tataś cānantaraṃ tasya bhuje 'nyat tadguṇādhikaṃ /",
    "XXratnml_u:3768": " dīnāraṃ divyaratnābhaiḥ prādurāsīn mahādbhutaṃ // Rm_10.151{51} //",
    "XXratnml_u:3769": " tad dattānaṃtarodbhūtaṃ dīnāraṃ tadguṇādhikaṃ /",
    "XXratnml_u:3770": " dṛṣṭvā śrutvā ca sarve te lokā āśu suvismitāḥ // Rm_10.152{52} //",
    "XXratnml_u:3771": " tato hiraṇyapāṇiḥ sa evaṃ lokān praharṣayan /",
    "XXratnml_u:3772": " saṃbuddhaśāsane dātuṃ jetavanam upācarat // Rm_10.153{53} //",
    "XXratnml_u:3773": " tatra bhikṣūn yatīn dṛṣṭvā saddharmacaraṇotsukaḥ /",
    "XXratnml_u:3774": " saṃbuddhaṃ sugataṃ draṣṭuṃ vihāraṃ samupāviśat // Rm_10.154{54} //",
    "XXratnml_u:3775": " tatrāsau bhagavantaṃ tam adrākṣīt samitisthitaṃ /",
    "XXratnml_u:3776": " dvātriṃśallakṣaṇāśītivyaṃjanaiḥ parimaṃḍitaṃ // Rm_10.155{55} //",
    "XXratnml_u:3777": " vyāmaprabhāsam ujvālaṃ sahasreṇādhikaprabhaṃ /",
    "XXratnml_u:3778": " śānteṃdriyaṃ subhadrāṃgaṃ saumyarūpaṃ manoharaṃ // Rm_10.156{56} //",
    "XXratnml_u:3779": " dṛṣṭvāsau suprasannātmā sahasā samupāgataḥ /",
    "XXratnml_u:3780": " natvā pādau munes tasya purastāt samupāśrayan // Rm_10.157{57} //",
    "XXratnml_u:3781": " tatrāsau bhagavān tasya dṛṣṭvāśayaviśuddhatāṃ /",
    "XXratnml_u:3782": " ādimadhyāntakalyāṇaṃ dideśa dharmam uttamaṃ // Rm_10.158{58} //",
    "XXratnml_u:3783": " taṃ dharmaṃ sugatādiṣṭaṃ śrutvāsau saṃpramoditaḥ /",
    "XXratnml_u:3784": " ānaṃdaṃ samupāśritya praṇamyaivaṃ vyajijñapat // Rm_10.159{59} //",
    "XXratnml_u:3785": " bhadanta dātum ichāmi saṃghebhyo bhojanaṃ khalu /",
    "XXratnml_u:3786": " tad ājñāṃ dehi me śāsta yadi te 'sti kṛpā mayi // Rm_10.160{60} //",
    "XXratnml_u:3787": " iti vijñāpite tena hiraṇyapāṇinā mudā /",
    "XXratnml_u:3788": " sa ānaṃdaḥ samālokya dārakaṃ taṃ samādiśat // Rm_10.161{61} //",
    "XXratnml_u:3789": " sādhu vatsa mahābhāgyād bhadram ālocitaṃ tvayā /",
    "XXratnml_u:3790": " yady atra dāsyate bhojyaṃ kārṣāpaṇaṃ pradīyatāṃ // Rm_10.162{62} //",
    "XXratnml_u:3791": " evaṃkṛte tu te vatsa maṃgalaṃ sarvadā bhavet /",
    "XXratnml_u:3792": " ataś ca durgatiṃ hitvā sadgatiṃ samavāpnuyāḥ // Rm_10.163{63} //",
    "XXratnml_u:3793": " ity ānaṃdasamādiṣṭe dārako 'sau pramoditaḥ /",
    "XXratnml_u:3794": " svayaṃ hastau prasāryyaiva hemarāśiṃ vyadhāt punaḥ // Rm_10.164{64} //",
    "XXratnml_u:3795": " tāṃ dṛṣṭvā bhikṣavaḥ sarve vismitāḥ saṃpraharṣitāḥ /",
    "XXratnml_u:3796": " (Rm 128)",
    "XXratnml_u:3797": " taddravyaiḥ sādhayāmāsa bhojyāni surasāni ca // Rm_10.165{65} //",
    "XXratnml_u:3798": " tataḥ sa dārako bhojyais taiḥ praṇītasusādhitaiḥ /",
    "XXratnml_u:3799": " saṃbuddhapramukhaṃ sarvasāṃghikaṃ samatoṣayat // Rm_10.166{66} //",
    "XXratnml_u:3800": " tato 'sau bhojanānte ca saṃbuddhapramukhaṃ kramāt /",
    "XXratnml_u:3801": " sarvasaṃghaṃ praṇamyaivaṃ punas tasthau kṛtāṃjaliḥ // Rm_10.167{67} //",
    "XXratnml_u:3802": " tataḥ śrībhagavān dṛṣṭvā tasyāśayaviśuddhatāṃ /",
    "XXratnml_u:3803": " āryyasatyaṃ samāyuktaṃ dideśa dharmam uttamaṃ // Rm_10.168{68} //",
    "XXratnml_u:3804": " tac chrutvā hemapāṇiḥ sa satkāyadṛṣṭiparvataṃ /",
    "XXratnml_u:3805": " prabhitvā jñānavajreṇa viṃśatiśikharodgataṃ // Rm_10.169{69} //",
    "XXratnml_u:3806": " śrotāpattiphalaṃ prāpto dṛṣṭasatyo 'bhavat tataḥ /",
    "XXratnml_u:3807": " saṃbuddhasagaṇaṃ natvā svagehaṃ harṣito yayau // Rm_10.170{70} //",
    "XXratnml_u:3808": " tatra sarvaṃ sa tadvṛttaṃ pitror ākhyāya harṣitaḥ /",
    "XXratnml_u:3809": " pravrajyācaraṇānujñāṃ pitarau pratyayācata // Rm_10.171{71} //",
    "XXratnml_u:3810": " cittaṃ me rocate tāta pravrajyāvratasādhane /",
    "XXratnml_u:3811": " tad anujñāṃ pradattaṃ me hitaṃ mayi yadīcchatha // Rm_10.172{72} //",
    "XXratnml_u:3812": " iti putroditaṃ śrutvā svātmajaṃ sa pitāvadat /",
    "XXratnml_u:3813": " mā kṛthā sahasā putra pravrajyācaraṇe manaḥ // Rm_10.173{73} //",
    "XXratnml_u:3814": " pravrajyācaraṇe bhaikṣyaṃ duḥkhinām eva tadvrataṃ /",
    "XXratnml_u:3815": " tvaṃ vṛddhimān mahādātā tat pravrajyāṃ kutaś careḥ // Rm_10.174{74} //",
    "XXratnml_u:3816": " kiṃ vāpyate vivāhas tvaṃ daharaś ca kumārikaḥ /",
    "XXratnml_u:3817": " pravrajyā duṣkaraṃ sthānaṃ tat kathaṃ pracaret sutaḥ // Rm_10.175{75} //",
    "XXratnml_u:3818": " tat tāvat tvaṃ yuvā putra vivāhitvā kulastriyaṃ /",
    "XXratnml_u:3819": " bhuktvā saukhyaṃ yathākāmaṃ gṛhe dharmaṃ samācara // Rm_10.176{76} //",
    "XXratnml_u:3820": " tato vaṃśaṃ samutpādya kulasthitiprasiddhaye /",
    "XXratnml_u:3821": " kuladharmaṃ pratisthāpya tataḥ pravraja vārddhikaḥ // Rm_10.177{77} //",
    "XXratnml_u:3822": " yadā vṛddho daridraś ca pravrajyāṃ hi tadā caret /",
    "XXratnml_u:3823": " yāvad yuvā samṛddhaś ca tāvat tvaṃ pravraja kathaṃ // Rm_10.178{78} //",
    "XXratnml_u:3824": " saṃpattiḥ kṣaṇayauvanyam etan māravaladhruvaṃ /",
    "XXratnml_u:3825": " tadetadā kathaṃ putra pravrajyāvratam ācareḥ // Rm_10.179{79} //",
    "XXratnml_u:3826": " ity etad duṣkaraṃ matvā pravrajyācaraṇe manaḥ /",
    "XXratnml_u:3827": " sarvathā tvaṃ vinirvārya kuladharmaṃ samācara // Rm_10.180{80} //",
    "XXratnml_u:3828": " tatas te maṃgalaṃ nityaṃ imu putra bhaved dhruvaṃ /",
    "XXratnml_u:3829": " (Rm 129)",
    "XXratnml_u:3830": " yaśodharmasukhānvetya sadgatiṃ cāpy avāpnuyāḥ // Rm_10.181{81} //",
    "XXratnml_u:3831": " iti pitroditaṃ śrutvā dārako 'sau viśaṃkitaḥ /",
    "XXratnml_u:3832": " bodhayan pitaraṃ dharme punar evam abhāṣata // Rm_10.182{82} //",
    "XXratnml_u:3833": " satyam eva tathā tāta yad etad bhāṣyate tvayā /",
    "XXratnml_u:3834": " tathāpi śrūyatāṃ tāta yad abhiprāyakaṃ mama // Rm_10.183{83} //",
    "XXratnml_u:3835": " anityaṃ khalu saṃsāraṃ jīvitaṃ cāpi bhaṃguraṃ /",
    "XXratnml_u:3836": " kṣaṇadhvaṃsi śarīraṃ ca kṣaṇasaṃpad ghanopamaṃ // Rm_10.184{84} //",
    "XXratnml_u:3837": " evaṃ paśyan ahaṃ tāta saṃsārabhoganispṛhaḥ /",
    "XXratnml_u:3838": " pravrajyāvratam āśritya prāptum ichāmi nirvṛtiṃ // Rm_10.185{85} //",
    "XXratnml_u:3839": " api ca dullabhaṃ janma mānuṣaṃ bhavacāriṇāṃ /",
    "XXratnml_u:3840": " sarveṣām api jantūnāṃ maraṇaṃ sarvathā dhruvaṃ // Rm_10.186{86} //",
    "XXratnml_u:3841": " mānuṣye labhyamāne tu kuto dharmānubhāvanā /",
    "XXratnml_u:3842": " vinā dharmānubhāvena kathaṃ sadgatim āpnuyāt // Rm_10.187{87} //",
    "XXratnml_u:3843": " saṃbuddho 'pi sasaṃgho 'yaṃ sthāsyati na sadeha ca /",
    "XXratnml_u:3844": " anyatrāpi vrajen nūnaṃ nirvṛtiṃ vā gamiṣyati // Rm_10.188{88} //",
    "XXratnml_u:3845": " saṃbuddhe nirvṛtiṃ yāte saddharmo 'pi vinakṣyate /",
    "XXratnml_u:3846": " saddharmāntargate loke mlechadharmavalī bhavet // Rm_10.189{89} //",
    "XXratnml_u:3847": " mlechadharmavalīkrānte sarvatra bhūmimaṃḍale /",
    "XXratnml_u:3848": " sarvalokāś ca kāmāṃdhā bhaveyuḥ kleśamāninaḥ // Rm_10.190{90} //",
    "XXratnml_u:3849": " tada dharmānusaṃvṛttau matiḥ kasyāpi no caret /",
    "XXratnml_u:3850": " pravrajyāsaṃvaraṃ dhartuṃ kaḥ samartho bhaviṣyati // Rm_10.191{91} //",
    "XXratnml_u:3851": " naiva saṃyujyate cittaṃ pravrajyāsaṃvaraṃ vinā /",
    "XXratnml_u:3852": " aviśodhitacittātmā na yāyāt paramāṃ gatiṃ // Rm_10.192{92} //",
    "XXratnml_u:3853": " tac cittaye viśuddhyarthaṃ nirvāṇapadalabdhaye /",
    "XXratnml_u:3854": " pravrajyāsaṃvaraṃ dharttuṃ ichāmi tāta sāṃprataṃ // Rm_10.193{93} //",
    "XXratnml_u:3855": " tad yadi me hitaṃ draṣṭum ichasi tāta sarvadā /",
    "XXratnml_u:3856": " tad anujñāṃ samādātum arhasi mātra cāraye // Rm_10.194{94} //",
    "XXratnml_u:3857": " iti puroditaṃ śrutvā pitā sa paribodhitaḥ /",
    "XXratnml_u:3858": " tathety anumataṃ kṛtvābhavat tūṣṇīvyavasthitaḥ // Rm_10.195{95} //",
    "XXratnml_u:3859": " tadā tajjananī cāsau dṛṣṭvā taṃ sutam ātmajaṃ /",
    "XXratnml_u:3860": " snehād aśru vimocantī nivārayitum abravīt // Rm_10.196{96} //",
    "XXratnml_u:3861": " hā putra katham ekānte māṃ vihāya kva yāsyase /",
    "XXratnml_u:3862": " mā putra sahasā gacha kiṃcit kālaṃ vinodaya // Rm_10.197{97} //",
    "XXratnml_u:3863": " yāvaj jīvāmy ahaṃ tāta tāvan mā gāḥ kuhāpi ca /",
    "XXratnml_u:3864": " (Rm 130)",
    "XXratnml_u:3865": " mṛtāyāṃ mayi bho putra tadā vrajasva vāṃchite // Rm_10.198{98} //",
    "XXratnml_u:3866": " acireṇaiva māṃ mṛtyur grahīṣyati na saṃśayaḥ /",
    "XXratnml_u:3867": " tāvad eva gṛhe sthitvā dānaṃ kurvan sukhaṃ vasa // Rm_10.199{99} //",
    "XXratnml_u:3868": " iti mātroditaṃ śrutvā putro 'sau parimoditaḥ /",
    "XXratnml_u:3869": " natvā tāṃ jananīm evaṃ bodhayitum abhāṣata // Rm_10.200{100} //",
    "XXratnml_u:3870": " yat tvayāmve rudanty evaṃ mṛtyunāma prakīrtitaṃ /",
    "XXratnml_u:3871": " tena me coditaṃ cittaṃ pravrajyāvratasādhane // Rm_10.201{1} //",
    "XXratnml_u:3872": " dhruvaṃ janmavatāṃ mṛtyur mṛtānāṃ janma ca dhruvaṃ /",
    "XXratnml_u:3873": " parivarttini saṃsāre mṛtaḥ ko hi na jāyate // Rm_10.202{2} //",
    "XXratnml_u:3874": " dharmiṣṭho vīryāvāṃś cāpi maraṇaṃ yāti sarvataḥ /",
    "XXratnml_u:3875": " pāpiṣṭho nighnitaś cāpi maraṇaṃ yāti sarvataḥ // Rm_10.203{3} //",
    "XXratnml_u:3876": " dharmiṣṭhaḥ satsukhaṃ bhuktvā mṛto yāty eva sadgatiṃ /",
    "XXratnml_u:3877": " pāpiṣṭho duḥkhatāṃ bhuktvā mṛto gachati durgatiṃ // Rm_10.204{4} //",
    "XXratnml_u:3878": " yadā saṃtyajate jantuḥ saṃsāraprāṇavāyunā /",
    "XXratnml_u:3879": " tadā saṃtyajyate sarvair vaṃdhumitrajanair api // Rm_10.205{5} //",
    "XXratnml_u:3880": " tadā na vidyate ko 'pi hitakārī sahānugaḥ /",
    "XXratnml_u:3881": " dharma ekaḥ sahāyaḥ syāt sarvatrāpi hitārthakṛt // Rm_10.206{6} //",
    "XXratnml_u:3882": " tasmāt mātaḥ prayatnena karttavyaṃ dharmam ādarāt /",
    "XXratnml_u:3883": " dharmeṇa rakṣyate sarva ihāmutra sahāpi hi // Rm_10.207{7} //",
    "XXratnml_u:3884": " dharmeṇaivābhipālyante vālavṛddhāturādayaḥ /",
    "XXratnml_u:3885": " dharmeṇa sudhṛtāḥ satvā nimagnā duḥkhasāgare // Rm_10.208{8} //",
    "XXratnml_u:3886": " dharmeṇa jīyate duṣṭo dharmeṇa jīyate kaliḥ /",
    "XXratnml_u:3887": " dharmeṇa jīyate rāgo mṛtyur dharmeṇa jīyate // Rm_10.209{9} //",
    "XXratnml_u:3888": " dharmeṇa sukule janma lakṣmī dharmeṇa sthīyate /",
    "XXratnml_u:3889": " vidyāyaśo 'rthamoksāś ca prāpyante dharmataḥ khalu // Rm_10.210{10} //",
    "XXratnml_u:3890": " dharmaṃ tu saugataṃ kāryaṃ sarvalokahitaṃkaraṃ /",
    "XXratnml_u:3891": " sugatasyāpi dharmeṣu pravrajyādharmam uttamaṃ // Rm_10.211{11} //",
    "XXratnml_u:3892": " yam āśritya mahāsatvā jitvā kleśagaṇān laghuḥ /",
    "XXratnml_u:3893": " sākṣād arhatpadaṃ prāpya vrajanti nirvṛtiṃ parāṃ // Rm_10.212{12} //",
    "XXratnml_u:3894": " iti matvā hi te sarve bhikṣavo bhavanispṛhāḥ /",
    "XXratnml_u:3895": " pravrajyāvratam āśritya bhavanti brahmacāriṇaḥ // Rm_10.213{13} //",
    "XXratnml_u:3896": " tathātrāhaṃ samichāmi pravrajyāvratam uttamaṃ /",
    "XXratnml_u:3897": " tad anujñāṃ pradatvā me nātra kāryo viṣāditaḥ // Rm_10.214{14} //",
    "XXratnml_u:3898": " (Rm 131)",
    "XXratnml_u:3899": " yadi na dīyate 'nujñā tad api no viyogataḥ /",
    "XXratnml_u:3900": " akasmān mṛtyunā ghrāya grasiṣyati puro hi naḥ // Rm_10.215{15} //",
    "XXratnml_u:3901": " tadā kiṃ te kariṣyāmi mamāpi kiṃ kariṣyasi /",
    "XXratnml_u:3902": " kṛtvānuśocanāṃ caiva yāsyāmo maraṇaṃ dhruvaṃ // Rm_10.216{16} //",
    "XXratnml_u:3903": " iti mātaḥ parijñāya tad anujñāṃ pradehi me /",
    "XXratnml_u:3904": " viṣādaṃ mā kṛthā atra prasādīnī bhavet prabhu // Rm_10.217{17} //",
    "XXratnml_u:3905": " tathā te maṃgalaṃ nityam ihāmutrāpi saṃbhavet /",
    "XXratnml_u:3906": " ahaṃ ca saugataṃ dharmaṃ dhṛtvā nirvṛtim āpnuyāṃ // Rm_10.218{18} //",
    "XXratnml_u:3907": " iti putroditaṃ śrutvā mātāsau paribodhitā /",
    "XXratnml_u:3908": " tathānumodanāṃ kṛtvā tasthau tūṣṇīvyavasthitān // Rm_10.219{19} //",
    "XXratnml_u:3909": " atha hiraṇyapāṇiḥ saḥ pitror matvābhisaṃmataṃ /",
    "XXratnml_u:3910": " tayoś ca caraṇe natvā sahasā niryayau gṛhāt // Rm_10.220{20} //",
    "XXratnml_u:3911": " tatra jñātigaṇāṃś cāsau vandhumitrasuhṛjjanān /",
    "XXratnml_u:3912": " kṛpaṇātithisaṃghādiṃ vāṃchitārthair atoṣayat // Rm_10.221{21} //",
    "XXratnml_u:3913": " tato 'sau vāṃdhavān sarvān saṃtarpya paribodhayan /",
    "XXratnml_u:3914": " āśu jetavanaṃ gatvā vihāraṃ samupāviśat // Rm_10.222{22} //",
    "XXratnml_u:3915": " tatrāsau sugataṃ dṛṣṭvā kṛtāṃjalipuṭo mudā /",
    "XXratnml_u:3916": " bhagavaṃtaṃ tam ānamya pravrajyāṃ samayācata // Rm_10.223{23} //",
    "XXratnml_u:3917": " namas te bhagavac chāsta bhavatāṃ caraṇaṃ vraje /",
    "XXratnml_u:3918": " tat pravrajyāvrataṃ datvā brahmacaryaṃ pradehi me // Rm_10.224{24} //",
    "XXratnml_u:3919": " iti tenārthite 'sau śrībhagavān tam abhāṣata /",
    "XXratnml_u:3920": " ehi bhikṣo kumāra tvaṃ brahmacaryaṃ carehi sa // Rm_10.225{25} //",
    "XXratnml_u:3921": " iti prokto munīndro 'sau pāṇinā tac chiraḥ spṛśan /",
    "XXratnml_u:3922": " samyakpravājayitvāśu svasaṃghe taṃ samagrahīt // Rm_10.226{26} //",
    "XXratnml_u:3923": " ehīti proktamātre 'pi jinendreṇa sa muṇḍitaḥ /",
    "XXratnml_u:3924": " khikkhirīpātrahastābhūc lcīvaraprāvṛtaḥ sudhīḥ // Rm_10.227{27} //",
    "XXratnml_u:3925": " tataḥ śikṣāsu śikṣitvā prāpyopasaṃpado 'pi ca /",
    "XXratnml_u:3926": " vyāyacchad ghaṭamānaś ca samādhiṣu samāhitaḥ // Rm_10.228{28} //",
    "XXratnml_u:3927": " tad idaṃ paṃcagaṃdaṃ ca bhavacakraṃ calācalaṃ /",
    "XXratnml_u:3928": " viditvā sarvasaṃskāragatiś cāpi vighāṭinī // Rm_10.229{29} //",
    "XXratnml_u:3929": " bhiṃdan sarvam avidyāṅgaṃ prāpya vidyāḥ śubhaṃkarāḥ /",
    "XXratnml_u:3930": " pratisaṃvidguṇaprāpto jitakleśagaṇo yatiḥ // Rm_10.230{30} //",
    "XXratnml_u:3931": " sākṣād arhatpadaṃ prāpya vītarāgo jitendriyaḥ /",
    "XXratnml_u:3932": " samaloṣṭasuvarṇaś ca vāsīcaṃdanasaṃnibhaḥ // Rm_10.231{31} //",
    "XXratnml_u:3933": " (Rm 132)",
    "XXratnml_u:3934": " ākāśasamacittaś ca nirvikalpo niraṃjanaḥ /",
    "XXratnml_u:3935": " saṃsārabhogyasatkāralābhalobhasunispṛhaḥ // Rm_10.232{32} //",
    "XXratnml_u:3936": " paṃcābhijñapadaprāpto caturbrahmavihārikaṃ /",
    "XXratnml_u:3937": " sadevāsuramartyānāṃ traidhātukanivāsināṃ // Rm_10.233{33} //",
    "XXratnml_u:3938": " pūjyo mānyo 'bhivaṃdyaś ca babhūva sa hiraṇyabhṛt /",
    "XXratnml_u:3939": " tatas te bhikṣavaḥ sarve dṛṣṭvā taṃ dārakaṃ yatiṃ // Rm_10.234{34} //",
    "XXratnml_u:3940": " vismitāḥ śrīghanaṃ natvā paprachus tasya karmatāṃ /",
    "XXratnml_u:3941": " bhagavan kena dharmeṇa hiraṇyapāṇir ayaṃ sudhīḥ // Rm_10.235{35} //",
    "XXratnml_u:3942": " sarvārthino hi saṃtarpya sākṣād arhan bhavaty api /",
    "XXratnml_u:3943": " iti tair bhikṣubhiḥ pṛṣṭe bhagavān tān tathābravīt // Rm_10.236{36} //",
    "XXratnml_u:3944": " śrūyatāṃ bhikṣavaḥ sarvair yuṣmābhir vismitāśayaiḥ /",
    "XXratnml_u:3945": " anena yat kṛtaṃ karma tan mayā kathyate 'dhunā // Rm_10.237{37} //",
    "XXratnml_u:3946": " purāsīd bhagavān buddhaḥ kāśyapo 'rhan munīśvaraḥ /",
    "XXratnml_u:3947": " sarvavidyādhipaḥ śāstā tathāgato vināyakaḥ // Rm_10.238{38} //",
    "XXratnml_u:3948": " sasāṃghiko jinendro 'sau vārāṇasīm upāśritaḥ /",
    "XXratnml_u:3949": " bodhicaryāṃ samādiśya kṛtvā dharmamayaṃ jagat // Rm_10.239{39} //",
    "XXratnml_u:3950": " sarvāṇi buddhakāryāṇi samāpya nirvṛtiṃ yayau /",
    "XXratnml_u:3951": " tadā rājā kṛkī nāma matvā taṃ nirvṛtiṃ gataṃ // Rm_10.240{40} //",
    "XXratnml_u:3952": " vidhivad agnisaṃskāraṃ kārayitvā mahārcanaiḥ /",
    "XXratnml_u:3953": " tatas taddhāturatnāni garbha āropya sādarāt // Rm_10.241{41} //",
    "XXratnml_u:3954": " hemaratnamayaṃ stūpaṃ kārayām āsa sa prabhuḥ /",
    "XXratnml_u:3955": " tat susiddhaṃ pratiṣṭhāpya sadvidhānair mahotsavaiḥ // Rm_10.242{42} //",
    "XXratnml_u:3956": " mahaś cāpi tadā tatra sthāpayitvā bhajan nṛpaḥ /",
    "XXratnml_u:3957": " tasminn āropyamānāyāṃ yaṣṭyāṃ pūjāparigrahī // Rm_10.243{43} //",
    "XXratnml_u:3958": " kintavo kaṃdaro nāma nidadhe rūpakadvayaṃ /",
    "XXratnml_u:3959": " tataḥ sa pādayor natvā praṇidhānaṃ vyadhāt tathā // Rm_10.244{44} //",
    "XXratnml_u:3960": " yan mayā śraddhayā bhaktyāropitaṃ rūpakadvayaṃ /",
    "XXratnml_u:3961": " yat puṇyaṃ ca vipākena jāyeyaṃ sukule sadā // Rm_10.245{45} //",
    "XXratnml_u:3962": " karodbhavasuvarṇaiḥ saṃtarpayitvārthino janān /",
    "XXratnml_u:3963": " evaṃvidhaṃ ca śāstāram ārogya samupāśritaḥ // Rm_10.246{46} //",
    "XXratnml_u:3964": " etad dharmaṃ samāsādya prāpnuyāṃ paramāṃ gatiṃ /",
    "XXratnml_u:3965": " tena puṇyavipākena praṇidhānena bhūyasā // Rm_10.247{47} //",
    "XXratnml_u:3966": " hiraṇyapāṇir ayaṃ dātā bhavaty arhaṃ sa sāṃprataṃ /",
    "XXratnml_u:3967": " evaṃ sarve 'pi saṃsāre bhuṃjate karmajaṃ phalaṃ // Rm_10.248{48} //",
    "XXratnml_u:3968": " (Rm 133)",
    "XXratnml_u:3969": " yenaivaṃ yat kṛtaṃ karma tenaiva bhuṃjyate phalaṃ /",
    "XXratnml_u:3970": " abhuktaṃ kṣīyate naiva karma kvāpi kadā cana // Rm_10.249{49} //",
    "XXratnml_u:3971": " śubhaṃ vāpy aśubhaṃ vāpi bhuktaṃ tu kṣīyate khalu /",
    "XXratnml_u:3972": " nāgnibhir dahyate karma klidyate nodakair api // Rm_10.250{50} //",
    "XXratnml_u:3973": " vāyubhiḥ śuṣyate nāpi bhūmiṣu kṣīyate na hi /",
    "XXratnml_u:3974": " anyathāpi bhaven naiva saṃsāre karmaṇo gatiḥ // Rm_10.251{51} //",
    "XXratnml_u:3975": " śubhasya śubhataiva syāt kṛṣṇasya kṛṣṇataiva hi /",
    "XXratnml_u:3976": " miśrasya miśritaiva syād anyathā na sadā bhavet // Rm_10.252{52} //",
    "XXratnml_u:3977": " evaṃ matvātha saṃsāre caritavyaṃ sadā śubhaṃ /",
    "XXratnml_u:3978": " na praṇasyaṃti karmāṇi kalpakoṭiśatair api // Rm_10.253{53} //",
    "XXratnml_u:3979": " sāmagrīṃ prāpya kālaṃ ca phalanti prāṇināṃ khalu /",
    "XXratnml_u:3980": " ity asau bhagavān buddhaḥ satkarmadeśanāmataiḥ // Rm_10.254{54} //",
    "XXratnml_u:3981": " tarpayan sa kalāṃl lokān tato viśrāntam ādadhau /",
    "XXratnml_u:3982": " iti śāstroditaṃ śrutvā sarve te bhikṣusāṃghikāḥ // Rm_10.255{55} //",
    "XXratnml_u:3983": " śubheṣv eva sadā nityaṃ saṃpraceruḥ samāhitaḥ /",
    "XXratnml_u:3984": " mahārāja tvayāpy evaṃ caritavyaṃ śubhe sadā // Rm_10.256{56} //",
    "XXratnml_u:3985": " bodhayitvā prajāñ caivaṃ sthāpanīyāḥ śubhe sadā /",
    "XXratnml_u:3986": " tatas te maṃgalaṃ nityaṃ sarvatrāpi bhavet khalu /",
    "XXratnml_u:3987": " kramād bodhicarīṃ prāpya saṃbodhipadam āpuṇyāḥ // Rm_10.257{57} //",
    "XXratnml_u:3988": " iti tena samādiṣṭaṃ śrutvā sa nṛpatīśvaraḥ /",
    "XXratnml_u:3989": " tathety abhyanumoditvā prābhyanaṃdat sapārṣadaḥ // Rm_10.258{58} //",
    "XXratnml_u:3990": " śṛṇvanti ye śrāvayantīha yaś ca hiraṇyapāṇer avadānam etat /",
    "XXratnml_u:3991": " te kleśamuktāḥ sugatānubhaktāḥ prayānti nūnaṃ sugatālayeṣu //",
    "XXratnml_u:3992": " ++ iti śrīratnamālayāṃ hiraṇyapāṇyavadānaṃ nāma samāptaṃ ++",
    "XXratnml_u:3993": " (Rm 134)",
    "XXratnml_u:3994": " XI Hastakāvadāna athāśoko mahīpālaḥ kṛtāṃjalipuṭo mudā /",
    "XXratnml_u:3995": " upaguptaṃ guruṃ natvā bhūyo 'py evam abhāṣata // Rm_11.1{1} //",
    "XXratnml_u:3996": " bhadanta śrotum ichāmi punar anyat subhāṣitaṃ /",
    "XXratnml_u:3997": " yathā te guruṇākhyātaṃ tathā me vaktum arhasi // Rm_11.2{2} //",
    "XXratnml_u:3998": " iti tena narendreṇa pṛṣṭo 'sau sugatāṃśajaḥ /",
    "XXratnml_u:3999": " upagupto mahābhijñas taṃ nṛpaṃ pratyabhāṣata // Rm_11.3{3} //",
    "XXratnml_u:4000": " śṛṇu rājan mahābhāga yathā me guruṇoditaṃ /",
    "XXratnml_u:4001": " tathāhaṃ te pravakṣyāmi tad anumodanāṃ kuru // Rm_11.4{4} //",
    "XXratnml_u:4002": " puraikasamaye caivaṃ śrīghano 'sau tathāgataḥ /",
    "XXratnml_u:4003": " saṃbuddhaḥ sugataḥ śāstā sarvadharmānudeśakaḥ // Rm_11.5{5} //",
    "XXratnml_u:4004": " śrāvastyāṃ vahir udyāne jetavane manorame /",
    "XXratnml_u:4005": " anāthapiṇḍadodyāne vihāre sugatāśrame // Rm_11.6{6} //",
    "XXratnml_u:4006": " bhikṣubhiḥ śrāvakaiḥ sārddhaṃ upāsakaiś ca cailakaiḥ /",
    "XXratnml_u:4007": " bodhisatvair mahāsatvais tadanyaiś ca maharṣibhiḥ // Rm_11.7{7} //",
    "XXratnml_u:4008": " vyaharat sarvahitārthāya dharmāmṛtaṃ pravarṣayan /",
    "XXratnml_u:4009": " tat saddharmāmṛtaṃ pātuṃ prayayur bodhikāminaḥ // Rm_11.8{8} //",
    "XXratnml_u:4010": " lokapālā mahārājā svasvasainyajanaiḥ saha /",
    "XXratnml_u:4011": " brāhmaṇāḥ kṣatriyā vaiśyāḥ śūdrāś ca maṃtriṇo janāḥ // Rm_11.9{9} //",
    "XXratnml_u:4012": " amātyāḥ sādhavaḥ paurā dhaninaś ca mahājanāḥ /",
    "XXratnml_u:4013": " vaṇijaḥ sārthavāhāś ca tathānye sarvajātikāḥ // Rm_11.10{10} //",
    "XXratnml_u:4014": " sarvadigbhyaḥ samāgatya sarve te samupāgatāḥ /",
    "XXratnml_u:4015": " taṃ buddhaṃ sugataṃ nāthaṃ pūjayitvā samaṃtataḥ // Rm_11.11{11} //",
    "XXratnml_u:4016": " parivṛtya purodhāya śakhyāviguṇakāmitāḥ /",
    "XXratnml_u:4017": " kṛtāṃjalipuṭo tasthuḥ saddharmacaraṇotsukāḥ // Rm_11.12{12} //",
    "XXratnml_u:4018": " athāsau bhagavān dṛṣṭvā tān sarvān samupasthitān /",
    "XXratnml_u:4019": " ādimadhyāntakalyāṇaṃ dideśa dharmam uttamaṃ // Rm_11.13{13} //",
    "XXratnml_u:4020": " tat saddharmāmṛtaṃ pītvā sarve lokādhipādayaḥ /",
    "XXratnml_u:4021": " harṣitās te 'numodanto vabhūvuḥ paribodhitāḥ // Rm_11.14{14} //",
    "XXratnml_u:4022": " tadaiva samaye tasyāṃ śrāvastyāṃ purisaṃbhavaḥ /",
    "XXratnml_u:4023": " āsīd gṛhapatiḥ prāḍhyaḥ kuveravat samṛddhimān // Rm_11.15{15} //",
    "XXratnml_u:4024": " śrāddho dātā mahābhogī sarvahitārthabhṛt /",
    "XXratnml_u:4025": " (Rm 135)",
    "XXratnml_u:4026": " triratnasevako dhīmān suviśālaparigrahaḥ // Rm_11.16{16} //",
    "XXratnml_u:4027": " saṃgṛhī vidhivad bhāryāṃ svakuladharmacāriṇī /",
    "XXratnml_u:4028": " pariṇītā yathākāmaṃ saṃrame paricārayan // Rm_11.17{17} //",
    "XXratnml_u:4029": " tasyāsau ramaṇī bhāryā saṃvṛttā garbhiṇī satī /",
    "XXratnml_u:4030": " asūta samaye putraṃ prāsādikaṃ manoharaṃ // Rm_11.18{18} //",
    "XXratnml_u:4031": " sa ca jātismaro vālo jātamātraḥ svakau bhujau /",
    "XXratnml_u:4032": " saṃdṛṣṭvāliṃgya cuṃvitvā pariṣvajyaivam abravīt // Rm_11.19{19} //",
    "XXratnml_u:4033": " aho vatādya me hastau sucireṇa samudbhavau /",
    "XXratnml_u:4034": " aho labdhāv imau hastau sucireṇa mayādhunā // Rm_11.20{20} //",
    "XXratnml_u:4035": " tenaivaṃ jātamātreṇa dṛṣṭaṃ kṛtaṃ prabhāṣitaṃ /",
    "XXratnml_u:4036": " dṛṣṭvā śrutvā ca sā mātā trāsitā vismitābhavat // Rm_11.21{21} //",
    "XXratnml_u:4037": " kim etad iti saṃtrastā dṛṣṭvā taṃ dārakaṃ mudā /",
    "XXratnml_u:4038": " bharttāraṃ sahasāhūya agram enam adarśayat // Rm_11.22{22} //",
    "XXratnml_u:4039": " tadāsau dārakaś cāpi dṛṣṭvā taṃ janakaṃ mudā /",
    "XXratnml_u:4040": " hastau dṛṣṭvā tathāliṃgya cuṃvayitvā caivam abravīt // Rm_11.23{23} //",
    "XXratnml_u:4041": " aho vatādya me hastau sucireṇa samudbhavau /",
    "XXratnml_u:4042": " aho labdhāv imau hastau sucireṇa mayādhunā // Rm_11.24{24} //",
    "XXratnml_u:4043": " iti saṃdarśayaṃ hastāv evaṃ cāpy avadac chiśuḥ /",
    "XXratnml_u:4044": " dārako 'sau punaḥ supto nidrāṃ bheje yad ichayā // Rm_11.25{25} //",
    "XXratnml_u:4045": " tato 'sau janako 'py etad dṛṣṭvā śrutvā pravismitaḥ /",
    "XXratnml_u:4046": " kiṃ etad iti sāśaṃkā jñātin āhūya cābravīt /",
    "XXratnml_u:4047": " bhavanto 'dya prajātaṃ me putraratnaṃ manoharaṃ /",
    "XXratnml_u:4048": " tan nimittaṃ nirīkṣyaitat satyaṃ me vaktum arhatha /",
    "XXratnml_u:4049": " iti tenoditaṃ śrutvā sarve te jñātayo mudā /",
    "XXratnml_u:4050": " tat putraṃ dārakaṃ draṣṭuṃ tat koṣṭhaṃ samupādiśat /",
    "XXratnml_u:4051": " tathāsau dārakaś caivaṃ tān dṛṣṭvā samupasthitān /",
    "XXratnml_u:4052": " bhujau paśyan pariṣvajya cuṃvitvaivam abhāṣata /",
    "XXratnml_u:4053": " aho vatādya me hastau sucireṇa mayādhunā /",
    "XXratnml_u:4054": " bhavanto 'rhatsu mā cittaṃ dūṣayata kadā cana /",
    "XXratnml_u:4055": " kharāṃ vācaṃ ca mārhatsu niścārayata sarvadā /",
    "XXratnml_u:4056": " evaṃ saṃdarśayaṃ hastau vacanaṃ saṃvadaṃ śiśuḥ /",
    "XXratnml_u:4057": " dārako 'sau punaḥ supto nidrāṃ bheje yad ichayā /",
    "XXratnml_u:4058": " etat te jñātayo dṛṣṭvā śrutvā sarve 'pi vismitāḥ /",
    "XXratnml_u:4059": " kim etad iti bhāṣanto vabhūvuḥ parisaṃkitāḥ // Rm_11.26{26} //",
    "XXratnml_u:4060": " tatas te jñātayaḥ sarve vijñāya tasya lakṣaṇaṃ /",
    "XXratnml_u:4061": " saṃmīlya tam upāmaṃtrya gṛhasthaḥ pratiharṣitaḥ // Rm_11.27{27} //",
    "XXratnml_u:4062": " tasya jātimahaṃ kṛtvā punar evam avocata /",
    "XXratnml_u:4063": " bhadanto dārakasyāsya nāmadheyaṃ pramāṇataḥ // Rm_11.28{28} //",
    "XXratnml_u:4064": " (Rm 136)",
    "XXratnml_u:4065": " yathāyogyaprasiddhena karttum arhatha sāṃprataṃ /",
    "XXratnml_u:4066": " iti tenoditaṃ śrutvā sarve te jñātayas tataḥ // Rm_11.29{29} //",
    "XXratnml_u:4067": " saṃmīlya saṃmataṃ kṛtvā taṃ gṛhasthaṃ samabruvan /",
    "XXratnml_u:4068": " yad ayaṃ te suto vālo jātamātraḥ svakau bhujau // Rm_11.30{30} //",
    "XXratnml_u:4069": " paśyan āliṃgyā cuṃvitva mudā caivaṃ prabhāṣate /",
    "XXratnml_u:4070": " tad ayaṃ dārako nāmnā hastaka iti viśrutaḥ // Rm_11.31{31} //",
    "XXratnml_u:4071": " bhavatu sarvalokeṣu suciraṃ cāpi jīvatu /",
    "XXratnml_u:4072": " tatheti pratinaṃditvā gṛhastho 'sau pramoditaḥ // Rm_11.32{32} //",
    "XXratnml_u:4073": " tena nāmnā prasiddhena prathayām āsa taṃ sutaṃ /",
    "XXratnml_u:4074": " tato 'sau dārakas tena pitrā putrābhinaṃditaḥ /",
    "XXratnml_u:4075": " upanyastopadhātrīṣu dhāraṇapratipālane // Rm_11.33{33} //",
    "XXratnml_u:4076": " tatas tāsāṃ prayatnaiḥ sa pathyopacāraṇaiḥ kramāt /",
    "XXratnml_u:4077": " dine dine pravṛddho 'bhūd hradastham iva paṃkajaṃ // Rm_11.34{34} //",
    "XXratnml_u:4078": " evaṃ sa hastakas tābhiḥ pālyamānaḥ pravarddhitaḥ /",
    "XXratnml_u:4079": " kumāraḥ sakhibhiḥ sārddhaṃ krīḍāsthānaṃ gato 'ramat // Rm_11.35{35} //",
    "XXratnml_u:4080": " tatra teṣāṃ sakhīnāṃ ca hastako 'sau puraḥsthitaḥ /",
    "XXratnml_u:4081": " hastāv āliṃgya saṃrakṣya cuṃvitvaivam abhāṣata // Rm_11.36{36} //",
    "XXratnml_u:4082": " aho vatādya me hastau sucireṇa samudbhavau /",
    "XXratnml_u:4083": " aho labdhāv imau hastau sucireṇa mayādhunā // Rm_11.37{37} //",
    "XXratnml_u:4084": " bhavanto 'rhatsu mā cittaṃ dūṣayata kadācana /",
    "XXratnml_u:4085": " kharāṃ vācaṃ ca mārhatsu niścārayata keṣu cit // Rm_11.38{38} //",
    "XXratnml_u:4086": " iti saṃrakṣitau hastau tenaivaṃ ca prabhāṣitaṃ /",
    "XXratnml_u:4087": " dṛṣṭvā śrutvābhavan sarve sakhāyātīvavismitāḥ // Rm_11.39{39} //",
    "XXratnml_u:4088": " tataś ca janakenāsau lipiśālāniveśitaḥ /",
    "XXratnml_u:4089": " guruṃ samyag upāśritya vidyāpāraṃ yayau laghu // Rm_11.40{40} //",
    "XXratnml_u:4090": " tatra teṣāṃ guruṇāṃ ca hastako 'sau puraḥsthitaḥ /",
    "XXratnml_u:4091": " hastau dṛṣṭvā samāliṃgya cuṃvitvā caivam abravīt // Rm_11.41{41} //",
    "XXratnml_u:4092": " aho vatādya me hastau sucireṇa samudbhavau /",
    "XXratnml_u:4093": " aho labdhav imau hastau sucireṇa mayādhunā // Rm_11.42{42} //",
    "XXratnml_u:4094": " bhavanto 'rhatsu mā cittaṃ dūṣayata kadā cana /",
    "XXratnml_u:4095": " kharāṃ vācaṃ ca mārhatsu niścārayata keṣu cit // Rm_11.43{43} //",
    "XXratnml_u:4096": " iti dṛṣṭvā ca saṃśrutya sarve te guravo 'pi ca /",
    "XXratnml_u:4097": " sarve śiṣya gaṇāś cāpi vabhūvur vismayānvitāḥ /",
    "XXratnml_u:4098": " yasmiṃś ca samaye tatra deśe bhayaupakrame /",
    "XXratnml_u:4099": " (Rm 137)",
    "XXratnml_u:4100": " janakāyaḥ samudbhrānto 'gopāyat svasvabhāṇḍakaṃ /",
    "XXratnml_u:4101": " tadāsau hastako 'py evaṃ samudbhrāntaḥ svakau bhujau /",
    "XXratnml_u:4102": " saṃbhujya gopayitvaivaṃ janakāyam abhāṣata /",
    "XXratnml_u:4103": " aho vatādya me hastau sucireṇa samudbhavau /",
    "XXratnml_u:4104": " aho labdhāv imau hastau sucireṇa mayādhunā /",
    "XXratnml_u:4105": " bhavanto 'rhatsu mā cittaṃ dūṣayata kadā cana /",
    "XXratnml_u:4106": " kharāṃ vācaiva mārhatsu niścārayata keṣu cit /",
    "XXratnml_u:4107": " evaṃ hastau susaṃrakṣya tenaivaṃ ca prabhāṣitaṃ /",
    "XXratnml_u:4108": " dṛṣṭvā śrutvā ca te sarve lokā āsan suvismitāḥ // Rm_11.44{44} //",
    "XXratnml_u:4109": " tato 'sau hastako 'nyasmiṃ divase sakhibhiḥ saha /",
    "XXratnml_u:4110": " jetavanaṃ mahodyānaṃ jināśrame upāyayau // Rm_11.45{45} //",
    "XXratnml_u:4111": " tatrādrākṣīt mahābuddhaṃ bhagavantaṃ sabhāsthitaṃ /",
    "XXratnml_u:4112": " dvātriṃśallakṣaṇāśītivyaṃjanaiḥ parimaṃḍitaṃ // Rm_11.46{46} //",
    "XXratnml_u:4113": " vyāmaprabhāsamuddīptaṃ śatasūryādhikaprabhaṃ /",
    "XXratnml_u:4114": " śāntendriyaṃ subhadrāṃgaṃ saumyakāntaṃ manoharaṃ // Rm_11.47{47} //",
    "XXratnml_u:4115": " dṛṣṭvāsau suprasannātmā sahasā samupāgataḥ /",
    "XXratnml_u:4116": " pādau tasya muner natvā dharmaṃ śrotuṃ puro 'viśat // Rm_11.48{48} //",
    "XXratnml_u:4117": " tato 'sau bhagavān tasya dṛṣṭvāśayaṃ viśodhitaṃ /",
    "XXratnml_u:4118": " ādimadhyāntakalyāṇaṃ dideśa dharmam uttamaṃ // Rm_11.49{49} //",
    "XXratnml_u:4119": " taṃ sugatoditaṃ dharmaṃ āryyasatyasamanvitaṃ /",
    "XXratnml_u:4120": " śrutvāsau hastako vijñaḥ satkāyadṛṣṭiparvataṃ // Rm_11.50{50} //",
    "XXratnml_u:4121": " saṃbhidya jñānavajreṇa viṃśatiśikharodgataṃ /",
    "XXratnml_u:4122": " śrotāpattiphalaṃ prāpto dṛṣṭasatyo 'bhavat tataḥ // Rm_11.51{51} //",
    "XXratnml_u:4123": " saṃbuddhasugataṃ natvā svagehaṃ sahasā yayau // Rm_11.52{52} //",
    "XXratnml_u:4124": " tatraitat sarvavṛttāṃtaṃ pitror ājñāya harṣitaḥ /",
    "XXratnml_u:4125": " pravrajyāsādhane 'nujñāṃ pitarau pratyayācata // Rm_11.53{53} //",
    "XXratnml_u:4126": " cittaṃ me rocate tāta pravrajyāvratasādhane /",
    "XXratnml_u:4127": " tad anujñāṃ pradattaṃ me hitaṃ mayi yadīchatha // Rm_11.54{54} //",
    "XXratnml_u:4128": " iti putroditaṃ śrutvātmajaṃ taṃ pitāvadat /",
    "XXratnml_u:4129": " mā kṛthāḥ sahasā putra pravrajyāsādhane manaḥ // Rm_11.55{55} //",
    "XXratnml_u:4130": " pravrajyā duṣkaraṃ sthānaṃ tad anyadvratam ācara /",
    "XXratnml_u:4131": " pravrajyāgrahaṇaṃ vṛddhe daridrite suśobhite // Rm_11.56{56} //",
    "XXratnml_u:4132": " tvaṃ ca putra kumāro 'si daharo 'tisukomalaḥ /",
    "XXratnml_u:4133": " kiṃcid duḥkhe 'nabhijñāya tat pravrajyāṃ careḥ kathaṃ // Rm_11.57{57} //",
    "XXratnml_u:4134": " tad yāvad yauvanaṃ dehaṃ yāvat saṃpac ca te gṛhe /",
    "XXratnml_u:4135": " tāvad gehe sukhaṃ bhuktvā gṛhī dharmaṃ samācara // Rm_11.58{58} //",
    "XXratnml_u:4136": " yadā vṛddho daridro ca pravrajyāyāṃ tadā cara /",
    "XXratnml_u:4137": " (Rm 138)",
    "XXratnml_u:4138": " yāvad yuvā samṛddhaś ca tāvat tvaṃ pravrajeḥ kathaṃ // Rm_11.59{59} //",
    "XXratnml_u:4139": " saṃpattikṣaṇayauvanyaṃ etan mārasya gocaraṃ /",
    "XXratnml_u:4140": " tad etasmiṃ kathaṃ putra pravrajyāvratam ācareḥ // Rm_11.60{60} //",
    "XXratnml_u:4141": " ity etad duṣkaraṃ matvā pravrajyācaraṇe manaḥ /",
    "XXratnml_u:4142": " yatnenāpi vinivārya kuladharme samāśraya // Rm_11.61{61} //",
    "XXratnml_u:4143": " tatas te maṃgalaṃ nityam ihāmutrāpi sarvataḥ /",
    "XXratnml_u:4144": " yaśodharmasukhāny evaṃ sadgatiṃ samavāpnuyāḥ // Rm_11.62{62} //",
    "XXratnml_u:4145": " iti vākyaṃ pituḥ śrutvā hastako 'sau viśaṃkitaḥ /",
    "XXratnml_u:4146": " pitarau bodhayan dharme punar evam abhāṣata // Rm_11.63{63} //",
    "XXratnml_u:4147": " satyam etat tathā tāta tvayaivaṃ satyam ucyate /",
    "XXratnml_u:4148": " atrāpi śrūyatāṃ tāta mamābhiprāyam ucyatāṃ // Rm_11.64{64} //",
    "XXratnml_u:4149": " anityaṃ khalu saṃsāraṃ jīvitaṃ cāpi caṃcaraṃ /",
    "XXratnml_u:4150": " kṣaṇadhvaṃsi śarīraṃ ca saṃpac cāpi ghanopamā // Rm_11.65{65} //",
    "XXratnml_u:4151": " evaṃ dṛṣṭvā ha tātāhaṃ saṃsārasukhaniḥspṛhaḥ /",
    "XXratnml_u:4152": " pravrajyāvratam ādhāya prāptum ichāmi sadgatiṃ // Rm_11.66{66} //",
    "XXratnml_u:4153": " api ca janma mānuṣyaṃ dullabhaṃ bhavacāriṇāṃ /",
    "XXratnml_u:4154": " tatrāpi maraṇaṃ nityaṃ purataḥ sarvasaṃmukhaṃ // Rm_11.67{67} //",
    "XXratnml_u:4155": " mānuṣyaṃ labhyamāne hi kuto dharmānucāritaṃ /",
    "XXratnml_u:4156": " vinā dharmānucāreṇa sadgatiṃ katham āpnuyāṃ // Rm_11.68{68} //",
    "XXratnml_u:4157": " saṃbuddho 'pi sadā nātra saṃsthāpyati sasāṃghikaḥ /",
    "XXratnml_u:4158": " ato 'nyatrāpi yāyād vā nirvṛtiṃ cāvrajet khalu // Rm_11.69{69} //",
    "XXratnml_u:4159": " saṃbuddhe nirvṛtiṃ yāte saddharma lapsyate kutaḥ /",
    "XXratnml_u:4160": " saddharmāntargate loke māracaryyā samācaret // Rm_11.70{70} //",
    "XXratnml_u:4161": " māracaryyāsamākrānte sarvatra bhuvaneṣv api /",
    "XXratnml_u:4162": " sarve satvāś ca kāmārttā bhaveyuḥ kleśabhāginaḥ // Rm_11.71{71} //",
    "XXratnml_u:4163": " tadā dharmānucāreṣu buddhiḥ kasya kathaṃ caret /",
    "XXratnml_u:4164": " pravrajyāsaṃvaraṃ sthātuṃ kaḥ samartho bhavet tadā // Rm_11.72{72} //",
    "XXratnml_u:4165": " na ca saṃśuddhyate cittaṃ pravrajyāsaṃvaraṃ vinā /",
    "XXratnml_u:4166": " aviśodhitacitte hi naiva yāyāc chivāṃ gatiṃ // Rm_11.73{73} //",
    "XXratnml_u:4167": " tac cittapariśuddhyarthaṃ nirvṛte ca yad āptaye /",
    "XXratnml_u:4168": " pravrajyāvratam ādātum ichāmi tāta sāṃprataṃ // Rm_11.74{74} //",
    "XXratnml_u:4169": " yad atra yadi me tāta hitaṃ kartuṃ samichasi /",
    "XXratnml_u:4170": " pravrajyāsādhane 'nujñāṃ dātuṃ me prārhasi drutaṃ // Rm_11.75{75} //",
    "XXratnml_u:4171": " iti putravacaḥ śrutva sa gṛhastho 'nubodhitaḥ /",
    "XXratnml_u:4172": " (Rm 139)",
    "XXratnml_u:4173": " tathety abhyanumoditvā tad anujñāṃ vyasṛjata // Rm_11.76{76} //",
    "XXratnml_u:4174": " tac chrutvā jananī cāsau dṛṣṭvā taṃ putram ātmajaṃ /",
    "XXratnml_u:4175": " viyogaduḥkhasaṃkārtā rundanty evaṃ nyavārayat // Rm_11.77{77} //",
    "XXratnml_u:4176": " hā putra katham ekānte māṃ vihāya kva yāsyasi /",
    "XXratnml_u:4177": " sahasā putra mā kārṣī pravrajyācaritaṃ manaḥ // Rm_11.78{78} //",
    "XXratnml_u:4178": " yāvaj jīvāmy ahaṃ jīva tāvan mā pravrajātmaje /",
    "XXratnml_u:4179": " mṛtāyāṃ mayi putra tvaṃ pravrajasva yathechayā // Rm_11.79{79} //",
    "XXratnml_u:4180": " acireṇa hi me mṛtyur bhaviṣyati na saṃśayaḥ /",
    "XXratnml_u:4181": " tāvad eva gṛhe dharmaṃ kurvan bhuktvā sukhaṃ vasa // Rm_11.80{80} //",
    "XXratnml_u:4182": " iti mātur vacaḥ śrutvā putro 'sau paricoditaḥ /",
    "XXratnml_u:4183": " mātaraṃ tāṃ praṇatvaivaṃ bodhayitum abhāṣata // Rm_11.81{81} //",
    "XXratnml_u:4184": " yat tvayāmve rudanty evaṃ mṛtyunāmātra kīrttyate /",
    "XXratnml_u:4185": " tena me preritaṃ cittaṃ pravrajyāvratadhāraṇe // Rm_11.82{82} //",
    "XXratnml_u:4186": " dhruvaṃ janmavatāṃ mṛtyuḥ saṃsāre parivarttinaḥ /",
    "XXratnml_u:4187": " jāto na mriyate ko hi mṛtaḥ kaś ca na jāyate // Rm_11.83{83} //",
    "XXratnml_u:4188": " gṛhastho dharmakṛc cāpi yāty evaṃ maraṇaṃ dhruvaṃ /",
    "XXratnml_u:4189": " brahmacārī vanastho 'pi yāty evaṃ maraṇaṃ khalu // Rm_11.84{84} //",
    "XXratnml_u:4190": " gṛhastho bahubhir yatnaiḥ prakṛtvā dravyasādhanaṃ /",
    "XXratnml_u:4191": " kṛcchreṇa sādhayan dharmaṃ mṛto yāti surālayaṃ // Rm_11.85{85} //",
    "XXratnml_u:4192": " yāvad dharmaphalaṃ svarge tāvad bhuktvā sukhaṃ vaset /",
    "XXratnml_u:4193": " tato dharmaphale hīne svargāc cyuto yated adhaḥ // Rm_11.86{86} //",
    "XXratnml_u:4194": " adholokeṣv avīcyādau narakeṣu bhramec ciraṃ /",
    "XXratnml_u:4195": " vividhāni ca duḥkhāni bhuktvā jīvaṃ ciraṃ vaset // Rm_11.87{87} //",
    "XXratnml_u:4196": " yāvan na jāyate tasya puṇyānumodanā matau /",
    "XXratnml_u:4197": " tāvat karmajaduḥkhāni prabhuktvā narake caret // Rm_11.88{88} //",
    "XXratnml_u:4198": " yadā tu jāyate tasya triratnasmaraṇe matiḥ /",
    "XXratnml_u:4199": " tadā tatsmṛtipuṇyena dharme 'numodyate matiḥ // Rm_11.89{89} //",
    "XXratnml_u:4200": " yadā puṇyānurāgeṇa saṃbuddhaśaraṇaṃ vrajet /",
    "XXratnml_u:4201": " tadā taṃ sugataṃ dṛṣṭvā dharmākaraiḥ parispṛśet // Rm_11.90{90} //",
    "XXratnml_u:4202": " sugate dṛkprabhāspṛṣṭe pāpaduḥkhair vimocitaḥ /",
    "XXratnml_u:4203": " narakebhyaḥ samuttīrya prayāyāt sugatālayaṃ // Rm_11.91{91} //",
    "XXratnml_u:4204": " tatrāpi yadi dharmeṣu caran nityam ataṃdritaḥ /",
    "XXratnml_u:4205": " kramād bodhicarīṃ prāpya prayāyāt paramāṃ gatiṃ // Rm_11.92{92} //",
    "XXratnml_u:4206": " evaṃ māta gṛhastho hi kṛtvāpi dharmam ādarāt /",
    "XXratnml_u:4207": " (Rm 140)",
    "XXratnml_u:4208": " sukhaduḥkhāni saṃbhuktvā saṃsāre carate bhraman // Rm_11.93{93} //",
    "XXratnml_u:4209": " kathaṃ cit sucireṇaivaṃ sugatasya prasādataḥ /",
    "XXratnml_u:4210": " bhavacārakanirmuktaṃ prayāyāt paramāṃ gatiṃ // Rm_11.94{94} //",
    "XXratnml_u:4211": " pravrajyārhatpadaṃ prāpya prāptum ichāmi nirvṛtiṃ /",
    "XXratnml_u:4212": " tan mamātra tvayā māta naiva kāryā nivāraṇā // Rm_11.95{95} //",
    "XXratnml_u:4213": " yadi puṇye 'sti te vāṃchā tad anujñāśu dīyatāṃ /",
    "XXratnml_u:4214": " yadi na dīyate 'nujñā tad api nau viyogatā // Rm_11.96{96} //",
    "XXratnml_u:4215": " akasmāt mṛtyur āgatya bhaviṣyati purāpi nau /",
    "XXratnml_u:4216": " tadā te kiṃ kariṣyāmi kiṃ mamāpi kariṣyasi // Rm_11.97{97} //",
    "XXratnml_u:4217": " sadānuśocanām eva kṛtvā jīvaṃ tyajevahi /",
    "XXratnml_u:4218": " iti mātar viditvā tvaṃ tadanujñāṃ pradehi me // Rm_11.98{98} //",
    "XXratnml_u:4219": " vighnatāṃ mā kṛthā hy atra dharme bhavānumodinī /",
    "XXratnml_u:4220": " tathā cec chubhatā nityam ihāmutrāpi te bhavet // Rm_11.99{99} //",
    "XXratnml_u:4221": " ahaṃ ca saugatiṃ caryāṃ kṛtvā yāsyāmi nirvṛtīṃ /",
    "XXratnml_u:4222": " iti putroditaṃ śrutvā matāsau paribodhitā // Rm_11.100{100} //",
    "XXratnml_u:4223": " tathānumodanāṃ kṛtvābhavat tūṣṇīvyavasthitā // Rm_11.101{1} //",
    "XXratnml_u:4224": " athāsau hastako vijñaḥ pitror matvābhisaṃmataṃ /",
    "XXratnml_u:4225": " tayoḥ pādān praṇatvaivaṃ sahasā niryayau gṛhāt // Rm_11.102{2} //",
    "XXratnml_u:4226": " tato jñātigaṇān sarvān vandhumitrasuhṛjjanān /",
    "XXratnml_u:4227": " sarvān atithivargāṃś ca vāṃchitārthaiḥ pratoṣayan // Rm_11.103{3} //",
    "XXratnml_u:4228": " santarpya bodhayitvā ca sahasā saṃpraharṣitaḥ /",
    "XXratnml_u:4229": " jetavanaṃ pragatvā sa vihāraṃ samupāviśat // Rm_11.104{4} //",
    "XXratnml_u:4230": " tatrasthaṃ sugataṃ dṛṣṭvā sahasā samupāyataḥ /",
    "XXratnml_u:4231": " kṛtāṃjalipuṭo natvā pravrajyāṃ samayācata // Rm_11.105{5} //",
    "XXratnml_u:4232": " namas te bhagavan nātha bhavatāṃ śaraṇaṃ vraje /",
    "XXratnml_u:4233": " tat pravrajyāṃ vrataṃ dehi cariṣye brahmasaṃvaraṃ // Rm_11.106{6} //",
    "XXratnml_u:4234": " iti tenārthite buddho bhagavān tam abhāṣata /",
    "XXratnml_u:4235": " ehi bhikṣo kumārātra cara brahmavrataṃ varaṃ // Rm_11.107{7} //",
    "XXratnml_u:4236": " ity ādiśya munīndro 'sau pāṇinā tac chiraḥ spṛśan /",
    "XXratnml_u:4237": " samyak pravrājayitvāśu svasaṃghe taṃ samagrahīt // Rm_11.108{8} //",
    "XXratnml_u:4238": " ehīty ādiṣṭamātre 'pi munīndreṇa sa hastakaḥ /",
    "XXratnml_u:4239": " muṇḍitaḥ khiṣkhirīpātrahasto 'bhūc cīvarāvṛtaḥ // Rm_11.109{9} //",
    "XXratnml_u:4240": " kramāc chikṣā samāsādya prāpyopasaṃpado 'pi ca /",
    "XXratnml_u:4241": " vyāyaccha ghaṭamānaś ca samādhiṣu samāhitaḥ // Rm_11.110{10} //",
    "XXratnml_u:4242": " tad idaṃ paṃcagaṃḍaṃ ca bhavacakraṃ calācalaṃ /",
    "XXratnml_u:4243": " viditvā sarvasaṃskāragatiś cāpi vighātinī // Rm_11.111{11} //",
    "XXratnml_u:4244": " bhindan sarvam avidyāṅgaṃ prāpya vidyāgaṇāḥ śivāḥ /",
    "XXratnml_u:4245": " (Rm 141)",
    "XXratnml_u:4246": " pratisaṃvidguṇāḥ prāpya jitvā kleśagaṇāṃ yatiḥ // Rm_11.112{12} //",
    "XXratnml_u:4247": " sākṣād arhatpadaṃ prāptaḥ vītarāgo jiteṃdriyaḥ /",
    "XXratnml_u:4248": " samaloṣṭahiraṇyaś ca vāsīcaṃdanasaṃnibhaḥ // Rm_11.113{13} //",
    "XXratnml_u:4249": " ākāśasamacittāṃgo nirvikalpo niraṃjanaḥ /",
    "XXratnml_u:4250": " saṃsārabhogyasatkāralābhalobhaparāṅmukhaḥ // Rm_11.114{14} //",
    "XXratnml_u:4251": " paṃcābhijñāpadaprāptaś caturbrahmavihārakaḥ /",
    "XXratnml_u:4252": " sadevāsuramartyānāṃ traidhātukanivāsināṃ // Rm_11.115{15} //",
    "XXratnml_u:4253": " pūjyo mānyo 'bhivaṃdyo 'bhūd dhastako 'rhaṃ yatiḥ sudhīḥ /",
    "XXratnml_u:4254": " sahasā kleśagaṇāñ jitvā sākṣād arhan bhavaty api // Rm_11.116{16} //",
    "XXratnml_u:4255": " tatas te bhikṣavaḥ sarve dṛṣṭvā taṃ dārakaṃ yatiṃ /",
    "XXratnml_u:4256": " vismitāḥ śrīghanaṃ natvā paprachus tasya karmatāṃ // Rm_11.117{17} //",
    "XXratnml_u:4257": " tad adya bhagavac chāstaḥ sarvasatvānubodhaye /",
    "XXratnml_u:4258": " yad anena kṛtaṃ karma tat samādeṣṭum arhati // Rm_11.118{18} //",
    "XXratnml_u:4259": " iti te bhikṣubhiḥ pṛṣṭe bhagavān sa munīśvaraḥ /",
    "XXratnml_u:4260": " tān svaśiṣyān yatīn bhikṣūn samāmaṃtryābravīt tathā // Rm_11.119{19} //",
    "XXratnml_u:4261": " śṛṇudhvaṃ bhikṣavaḥ sarve yūyaṃ hi vismayānvitāḥ /",
    "XXratnml_u:4262": " yad anena kṛtaṃ karma tan mayā vaḥ pracakṣyatāṃ // Rm_11.120{20} //",
    "XXratnml_u:4263": " purāsīd bhagavān buddhaḥ kāśyapo nāma sarvavit /",
    "XXratnml_u:4264": " ssarvatraidhātukādhīśaḥ sarvavidyādhipo jinaḥ // Rm_11.121{21} //",
    "XXratnml_u:4265": " dharmarājo jagacchāstā tathāgato vināyakaḥ /",
    "XXratnml_u:4266": " sarvadharmānusaṃbharttā saṃbodhisaṃprakāśitaḥ // Rm_11.122{22} //",
    "XXratnml_u:4267": " sasāṃghiko munīndro 'sau vārāṇasīm upāśritaḥ /",
    "XXratnml_u:4268": " sarvasatvahitārthena tasthau dharmaṃ samādiśat // Rm_11.123{23} //",
    "XXratnml_u:4269": " tasya saddharmarājasya kāśyapasya jagadguroḥ /",
    "XXratnml_u:4270": " śāsane dvau yatī bhikṣū saṃśītikau vabhūvatuḥ // Rm_11.124{24} //",
    "XXratnml_u:4271": " tayor eko mahādhīro vinīto 'rhaṃ vahuśrutaḥ /",
    "XXratnml_u:4272": " dvitīyo 'lpaśrutaḥ bhikṣuḥ pṛthagjanasamānikaḥ // Rm_11.125{25} //",
    "XXratnml_u:4273": " yo 'sāv arhan mahāvijño vahuśruto vicakṣaṇaḥ /",
    "XXratnml_u:4274": " sa jñāto 'rhan mahāpuṇyaḥ sarvalokaiḥ prapūjitaḥ // Rm_11.126{26} //",
    "XXratnml_u:4275": " yo 'bhūc cālpaśruto bhikṣuḥ saṃśītikaḥ pṛthagjanaḥ /",
    "XXratnml_u:4276": " sa kena cit pūjito naivaṃ yathā so 'rhaṃ yatiḥ sudhīḥ // Rm_11.127{27} //",
    "XXratnml_u:4277": " yadā so 'rhan mahābhijño yatra yatra nimaṃtritaḥ /",
    "XXratnml_u:4278": " (Rm 142)",
    "XXratnml_u:4279": " tenaiva sarvataḥ paścācchramanena sahācarat // Rm_11.128{28} //",
    "XXratnml_u:4280": " tathānyasmin dine so 'rhaṃ dātrānyena nimaṃtritaḥ /",
    "XXratnml_u:4281": " gantukāmas tadā tatra paścācchramaṇam aicchata // Rm_11.129{29} //",
    "XXratnml_u:4282": " tad āgamanam anviṣya naiva pratyalabhat kvacit /",
    "XXratnml_u:4283": " tatas taddarśanābhāvād anyam āhūya bhikṣukaṃ // Rm_11.130{30} //",
    "XXratnml_u:4284": " taṃ paścācchramaṇaṃ kṛtvā dātur gṛham upācarat /",
    "XXratnml_u:4285": " tadanantaram evāsau tatrāśrame upāgataḥ // Rm_11.131{31} //",
    "XXratnml_u:4286": " tam arhantam apaśyan sa tasthau tūṣṇī nirāśitaḥ /",
    "XXratnml_u:4287": " tathaivaṃ taṃ niṣīdantaṃ dṛṣṭvā te bhikṣavo narāḥ // Rm_11.132{32} //",
    "XXratnml_u:4288": " tasyauddhatyamanaḥ kartum evam ūcuḥ parasparaṃ /",
    "XXratnml_u:4289": " bhadanta paśyatādyāyaṃ tenāhato na nīyate // Rm_11.133{33} //",
    "XXratnml_u:4290": " anyo 'dya nīyate paścācchramaṇaḥ kena hetunā /",
    "XXratnml_u:4291": " iti tair bhikṣubhiḥ proktaṃ śrutvāsau pratibheditaḥ /",
    "XXratnml_u:4292": " tasyārhato 'ntike cittaṃ praduṣyābhyaśapat tathā // Rm_11.134{34} //",
    "XXratnml_u:4293": " yad adya māṃ parityajya samāhūyānyato harāt /",
    "XXratnml_u:4294": " gachata bhojanaṃ bhoktuṃ tad ahasto bhavatv asau // Rm_11.135{35} //",
    "XXratnml_u:4295": " tadāsau bhojanaṃ bhuktvā tenaivaṃ bhikṣuṇā saha /",
    "XXratnml_u:4296": " svāśramaṃ samupāyātas tam adrākṣīd ruṣākulaṃ // Rm_11.136{36} //",
    "XXratnml_u:4297": " ity evaṃ śapitaṃ vāpi matvā so 'rhaṃ mahāmatiḥ /",
    "XXratnml_u:4298": " dṛṣṭvā taṃ kṛpayā dṛṣṭyā tūṣṇībhūtvā vyaciṃtayat // Rm_11.137{37} //",
    "XXratnml_u:4299": " aho ayaṃ mahāmūḍha īdṛg mayi prabhāṣate /",
    "XXratnml_u:4300": " etat karmaphalaṃ ghoraṃ kathaṃ bhokṣyati nārake // Rm_11.138{38} //",
    "XXratnml_u:4301": " yad ayaṃ mama doṣeṇa krodhenaivaṃ khalīkṛtaḥ /",
    "XXratnml_u:4302": " tad etat karmavaipākyaṃ mayaiva paripācyatāṃ // Rm_11.139{39} //",
    "XXratnml_u:4303": " ity evaṃ manasā dhyātvā sa mahārhaṃ kṛpānidhiḥ /",
    "XXratnml_u:4304": " tatpāpapariśuddhyarthaṃ samādhiṃ vidadhe ciraṃ // Rm_11.140{40} //",
    "XXratnml_u:4305": " tataḥ so 'py ayatir bhikṣur dṛṣṭvā taṃ dhyānasaṃsthitaṃ /",
    "XXratnml_u:4306": " paścāttāpāgnisaṃtaptes tatpādapraṇato 'vadat // Rm_11.141{41} //",
    "XXratnml_u:4307": " bhadanta yan mayā rauṣyāt krodhābhibhūtacetasā /",
    "XXratnml_u:4308": " procitaṃ pātakaṃ ghoraṃ tad bhavān kṣantum arhati // Rm_11.142{42} //",
    "XXratnml_u:4309": " yan mayā duṣṭacittena bhavato 'py upabhāṣyate /",
    "XXratnml_u:4310": " (Rm 143)",
    "XXratnml_u:4311": " tadatyayaṃ bhavāñ chāstaḥ pratihartuṃ samarhati // Rm_11.143{43} //",
    "XXratnml_u:4312": " adyāgreṇa sadā cāpi bhavatāṃ śaraṇaṃ vraje /",
    "XXratnml_u:4313": " tan me yad aparādhatvaṃ tat sarvaṃ kṣantum arhati // Rm_11.144{43!} //",
    "XXratnml_u:4314": " punar naitat kariṣye 'haṃ akarttavyaṃ yady atra hi /",
    "XXratnml_u:4315": " avaktavyaṃ ca yat kiṃ cin na tad vakṣyāmi sarvathā // Rm_11.145{44} //",
    "XXratnml_u:4316": " abhāvyaṃ cāpi yat kiṃcid bhāvayiṣye na tat punaḥ /",
    "XXratnml_u:4317": " yad eva taṃ prakarttavyaṃ tad eva hi karomy ahaṃ // Rm_11.146{45} //",
    "XXratnml_u:4318": " vaktavyam eva vakṣye 'haṃ bhāvyam eva prabhāvaye /",
    "XXratnml_u:4319": " etat sarvaṃ samāsena samādeṣṭuṃ samarhati // Rm_11.147{46} //",
    "XXratnml_u:4320": " bhavadājñāṃ śirodhṛtvā satyam evaṃ caret sadā // Rm_11.148{47!} //",
    "XXratnml_u:4321": " iti tenārthitaṃ śrutvā sa samādheḥ samutthitaḥ /",
    "XXratnml_u:4322": " taṃ bhikṣuṃ kṛpayā dṛṣṭvā paśyann evaṃ samabravīt // Rm_11.149{48} //",
    "XXratnml_u:4323": " śṛṇu vatsa samādhāya tvām atrāhaṃ prabodhaye /",
    "XXratnml_u:4324": " yathā me gaditaṃ śrutvā tathā kuru samāhitaḥ // Rm_11.150{49} //",
    "XXratnml_u:4325": " prāṇihiṃsā na karttavyā tathādattapratigrahaṃ /",
    "XXratnml_u:4326": " strīṇāṃ saṃgānurāgaṃ ca akarttavyaṃ kadā cana // Rm_11.151{50} //",
    "XXratnml_u:4327": " mṛṣāvādaṃ na vaktavyaṃ paiśūnyavacanaṃ tathā /",
    "XXratnml_u:4328": " saṃbhinnapralāpaṃ ca pāruṣyaṃ ca kadā cana // Rm_11.152{51} //",
    "XXratnml_u:4329": " mithyādṛṣṭir abhidhyā ca vyāpādaṃ ca tathā sadā /",
    "XXratnml_u:4330": " bhikṣubhir manasā naiva ciṃtanīyā kadā cana // Rm_11.153{52} //",
    "XXratnml_u:4331": " etāni daśapāpānāṃ mūlāni duḥkhadāni hi /",
    "XXratnml_u:4332": " tasmād evaṃ parijñāya tyaktavyāni sukhārthibhiḥ // Rm_11.154{53} //",
    "XXratnml_u:4333": " punar anyac chṛṇuṣvātra vakṣye dāruṇapātakaṃ /",
    "XXratnml_u:4334": " saddharmāṇāṃ pratikṣepaṃ kartavyaṃ na kadā cana // Rm_11.155{54} //",
    "XXratnml_u:4335": " tathā vāryāpavādatvaṃ vaktavyaṃ na kadā cana /",
    "XXratnml_u:4336": " paṃcānaṃtaryapāpāni naiva kāryāṇi kena cit // Rm_11.156{55} //",
    "XXratnml_u:4337": " yāni śrutvāpi dṛṣṭvāpi bhāvayitvānumodya ca /",
    "XXratnml_u:4338": " patanto narakeṣv eva kleśāndhāni ca santi hi // Rm_11.157{56} //",
    "XXratnml_u:4339": " tasmād etāni karmāṇi mānasāpi ca mā kṛthā /",
    "XXratnml_u:4340": " varjanīyāni yatnena saddharmasukhavāṃchibhiḥ // Rm_11.158{57} //",
    "XXratnml_u:4341": " karttavyaṃ tu sadā nityam āryasatyānubhāvitaṃ /",
    "XXratnml_u:4342": " āryāṣṭāṃgikamārge ca caritvā vratam ādarāt // Rm_11.159{58} //",
    "XXratnml_u:4343": " vratānām api sarveṣām āryāṣṭāṃgam upoṣadhaṃ /",
    "XXratnml_u:4344": " (Rm 144)",
    "XXratnml_u:4345": " pravaraṃ vratam ākhyātaṃ sarvair api munīśvaraiḥ // Rm_11.160{59} //",
    "XXratnml_u:4346": " yasya puṇyānubhāvena pariśuddhatrimaṃḍalāḥ /",
    "XXratnml_u:4347": " niḥśeṣapāpanirmuktāḥ prayānty arhatpadaṃ drutaṃ // Rm_11.161{60} //",
    "XXratnml_u:4348": " evam etat parijñāya vrataṃ kṛtvā samācaran /",
    "XXratnml_u:4349": " tatas te kramataḥ pāpaṃ niḥśeṣaṃ kṣiṇuyād drutaṃ // Rm_11.162{61} //",
    "XXratnml_u:4350": " tataś ca kramaśaḥ śikṣāḥ śikṣitvātra samāhitaḥ /",
    "XXratnml_u:4351": " triratnaśaraṇaṃ kṛtvā brahmacaryyaṃ samācara // Rm_11.163{62} //",
    "XXratnml_u:4352": " tatas tvaṃ kramaśaś caivaṃ śodhayitvā trimaṃḍalaṃ /",
    "XXratnml_u:4353": " sarvakleśavinirmuktaḥ sākṣād arhan bhaviṣyasi // Rm_11.164{63} //",
    "XXratnml_u:4354": " iti tenārhatādiṣṭaṃ śrutvāsau paribodhitaḥ /",
    "XXratnml_u:4355": " tatheti ca parijñāya tadvrataṃ kartum aichata // Rm_11.165{64} //",
    "XXratnml_u:4356": " tathā tasyārhataḥ śāstuḥ sadaivaṃ śaraṇaṃ gataḥ /",
    "XXratnml_u:4357": " kramāc chikṣāś ca śikṣitvā tad upoṣadham ācarat // Rm_11.166{65} //",
    "XXratnml_u:4358": " adhītya sakalā vidyā triratnasamupāśrayan /",
    "XXratnml_u:4359": " sarvakleśān vinirjitya brahmacaryaṃ samācarat // Rm_11.167{66} //",
    "XXratnml_u:4360": " bhikṣavo jñāyatām eṣa yo 'sau bhikṣuḥ pṛthagjanaḥ /",
    "XXratnml_u:4361": " yad anenārhate śāstre śapitaṃ ruṣṭacetasā // Rm_11.168{67} //",
    "XXratnml_u:4362": " tenāhasto vabhūvāyaṃ paṃcajanmaśatāny api /",
    "XXratnml_u:4363": " yac cānenārhataḥ śastur gatvā ca śaraṇaṃ sadā // Rm_11.169{68} //",
    "XXratnml_u:4364": " adhītya sakalā vidyā brahmacaryaṃ samāśritaṃ /",
    "XXratnml_u:4365": " tenāyaṃ śāsanenātra pravrajyārhaṃ bhavaty api // Rm_11.170{69} //",
    "XXratnml_u:4366": " iti hi bhikṣavo matvā caritavyaṃ śubhe sadā /",
    "XXratnml_u:4367": " śubhena sadgatiṃ yāṃti kṛṣṇena durgatiṃ sadā // Rm_11.171{70} //",
    "XXratnml_u:4368": " miśritenāpi miśratvaṃ bhuṃjate sarvajaṃtavaḥ /",
    "XXratnml_u:4369": " yenaiva yat kṛtaṃ karma tasyaiva karmaṇaḥ phalaṃ // Rm_11.172{71} //",
    "XXratnml_u:4370": " tenaiva bhujyate loke nānyena spṛśyate kvacit /",
    "XXratnml_u:4371": " abhuktaṃ kṣīyate naiva karma kvāpi kadā cana // Rm_11.173{72} //",
    "XXratnml_u:4372": " bhuktaṃ tu kṣīyate karma śubhaṃ vāpy aśubhaṃ tathā /",
    "XXratnml_u:4373": " nāgnibhir dahyate kena vāyubhiś ca na śuṣyate // Rm_11.174{73} //",
    "XXratnml_u:4374": " klidyate nodakaiś cāpi kṣīyate naiva bhūmiṣu /",
    "XXratnml_u:4375": " na praṇaśyanti karmāṇi kalpakoṭiśatair api // Rm_11.175{74} //",
    "XXratnml_u:4376": " sāmagrīṃ prāpya kālaṃ ca phalanti prāṇināṃ khalu /",
    "XXratnml_u:4377": " evam etat prabhaṣitvā jinendro 'sau mahāmuniḥ // Rm_11.176{75} //",
    "XXratnml_u:4378": " bodhayan sakalāṃl lokān samādhiṃ vidadhe tataḥ /",
    "XXratnml_u:4379": " iti śāstrā samādiṣṭaṃ śrutvā sarve ca sāṃghikāḥ // Rm_11.177{76} //",
    "XXratnml_u:4380": " śubheṣv eva sadā raktāḥ pracerire samāhitāḥ // Rm_11.178{77} //",
    "XXratnml_u:4381": " ity evaṃ me samākhyātaṃ guruṇā śāṇavāsinā /",
    "XXratnml_u:4382": " (Rm 145)",
    "XXratnml_u:4383": " tathaivaṃ te mayā khyātaṃ śrutvā caivaṃ śubhe cara // Rm_11.179{78} //",
    "XXratnml_u:4384": " prajāś ca śrāvayitvaivaṃ bodhayitvā prayatnataḥ /",
    "XXratnml_u:4385": " saddharmācaraṇeṣv evaṃ preraṇīyā narādhipa // Rm_11.180{79} //",
    "XXratnml_u:4386": " tatas te maṃgalaṃ nityaṃ sarvatrāpi bhaved dhruvaṃ /",
    "XXratnml_u:4387": " kramād bodhipathaḥ prāpya saṃbodhim āpnuyāḥ khalu // Rm_11.181{80} //",
    "XXratnml_u:4388": " iti tenopaguptena bhāṣitaṃ sa nareśvaraḥ /",
    "XXratnml_u:4389": " śrutvā tatheti vaṃditvā prābhyanandat sapārṣadaḥ // Rm_11.182{81} //",
    "XXratnml_u:4390": " ye śṛṇvantīdam evaṃ pramuditamanaso hastakākhyāvadānaṃ ye cāpi śrāvayanti pratidinam aniśaṃ bodhicaryābhiraktāḥ /",
    "XXratnml_u:4391": " te sarve kleśamuktāḥ suvimalamanaso bodhisatvā guṇāḍhyā bhuktvā saukhyaṃ prakāmaṃ munivaranilayaṃ saṃprayāṃti pramodāḥ //",
    "XXratnml_u:4392": " ++ iti śriratnamālāyāṃ hastakāvadānaṃ nāma samāptam ++",
    "XXratnml_u:4393": " (Rm 146)",
    "XXratnml_u:4394": " XII Sārthavāhāvadāna athāśoko mahīpālaḥ kṛtāṃjalipuṭo mudā /",
    "XXratnml_u:4395": " upaguptaṃ guruṃ natvā punar evam abhāṣata // Rm_12.1{1} //",
    "XXratnml_u:4396": " bhadanta śrotum ichāmi punar anyat subhāṣitaṃ /",
    "XXratnml_u:4397": " yathā te guruṇādiṣṭaṃ tathā me khyātum arhasi // Rm_12.2{2} //",
    "XXratnml_u:4398": " iti tena narendreṇa pṛṣṭe 'sau sugatātmajaḥ /",
    "XXratnml_u:4399": " upagupto yatiś caivaṃ taṃ nṛpaṃ pratyabhāṣata // Rm_12.3{3} //",
    "XXratnml_u:4400": " śṛṇu rājan samādhāya yathā me guruṇoditaṃ /",
    "XXratnml_u:4401": " tathāhaṃ te pravakṣyāmi tac chrutvā mudito bhava // Rm_12.4{4} //",
    "XXratnml_u:4402": " puraikasamaye caivaṃ śākyasiṃho jagadguruḥ /",
    "XXratnml_u:4403": " sarvajñaḥ sugataḥ śāstā sarvadharmānudeśakaḥ // Rm_12.5{5} //",
    "XXratnml_u:4404": " sarvavidyādhipo nāthas traidhātukavināyakaḥ /",
    "XXratnml_u:4405": " dharmarājo munīndro 'sau sarvasatvahitaṃkaraḥ // Rm_12.6{6} //",
    "XXratnml_u:4406": " śrāvastyāṃ vahir udyāne jetāhvaye mahāvane /",
    "XXratnml_u:4407": " anāthapiṇḍadārāme vihāre saugatāśrame // Rm_12.7{7} //",
    "XXratnml_u:4408": " śrāvakair bhikṣubhiḥ sārddham upāsakaiś ca cailakaiḥ /",
    "XXratnml_u:4409": " bodhisatvagaṇaiś cāpi tathānyaiś ca maharṣibhiḥ // Rm_12.8{8} //",
    "XXratnml_u:4410": " vyaharat satvahitārthena dharmāmṛtaiḥ pravarṣayan /",
    "XXratnml_u:4411": " tat saddharmāmṛtaṃ pātuṃ prāyayur bodhivāṃchinaḥ // Rm_12.9{9} //",
    "XXratnml_u:4412": " lokapālagaṇāḥ sarve svasvasainyagaṇaiḥ saha /",
    "XXratnml_u:4413": " brāhmaṇāḥ kṣatriyāś cāpi vaiśyāḥ śūdrāś ca maṃtriṇaḥ // Rm_12.10{10} //",
    "XXratnml_u:4414": " amātyā dhaninaḥ paurāḥ sādhavaś ca mahājanāḥ /",
    "XXratnml_u:4415": " vaṇijaḥ sārthavāhāś ca tathānye sarvajātikāḥ // Rm_12.11{11} //",
    "XXratnml_u:4416": " sarvadigbhyaḥ samāgatya sarve te samupāgatāḥ /",
    "XXratnml_u:4417": " saṃbuddhaṃ śrīghanaṃ natvā pūjayitvā samaṃtataḥ // Rm_12.12{12} //",
    "XXratnml_u:4418": " parivṛtya puraskṛtya saddharmaśravaṇārthinaḥ /",
    "XXratnml_u:4419": " kṛtāṃjalipuṭo dṛṣṭvā saṃtasthuḥ saṃmukhānatāḥ // Rm_12.13{13} //",
    "XXratnml_u:4420": " athāsau bhagavān dṛṣṭvā tān sarvān samupāśritān /",
    "XXratnml_u:4421": " ādimadhyāṃtakalyāṇaṃ dideśa dharmam uttamaṃ // Rm_12.14{14} //",
    "XXratnml_u:4422": " tat saddharmāmṛtaṃ pītvā sarve lokādhipādayaḥ /",
    "XXratnml_u:4423": " harṣitās te 'numodanto nananduḥ paribodhitāḥ // Rm_12.15{15} //",
    "XXratnml_u:4424": " tadaiva samaye tasyāṃ śrāvastyāṃ puri saṃsthitaḥ /",
    "XXratnml_u:4425": " (Rm 147)",
    "XXratnml_u:4426": " āsīt sāṃyātrikotsāhī sārthavāho mahodyamī // Rm_12.16{16} //",
    "XXratnml_u:4427": " svakuladharmabhṛd vīraḥ svakulavṛttimānitaḥ /",
    "XXratnml_u:4428": " yaśodharmārthakāmāptyai samudraṃ gantum aichata // Rm_12.17{17} //",
    "XXratnml_u:4429": " tato 'sau svāṃ priyāṃ bhāryāṃ bodhayitvā prayatnataḥ /",
    "XXratnml_u:4430": " svasahāyāś ca tāṃ sarvāṃ samāhūya samabravīt // Rm_12.18{18} //",
    "XXratnml_u:4431": " bhavaṃto śrūyatāṃ sarve yad abhilaṣitaṃ mama /",
    "XXratnml_u:4432": " atrāsti yadi vo vāṃchā tan me svāgantum arhatha // Rm_12.19{19} //",
    "XXratnml_u:4433": " ahaṃ ratnākaraṃ gantum iche ratnasamṛddhaye /",
    "XXratnml_u:4434": " tat prāyāta mayā sārddhaṃ yadi saṃpattim ichatha // Rm_12.20{20} //",
    "XXratnml_u:4435": " iti tenoditaṃ śrutvā sarve te ratnalobhitāḥ /",
    "XXratnml_u:4436": " sahasā gaṃtum ichante ratnākare mahodadhau // Rm_12.21{21} //",
    "XXratnml_u:4437": " tato 'sau sārthabhṛc chīghraṃ sarve sārthagaṇaiḥ saha /",
    "XXratnml_u:4438": " svastyayanavidhiṃ kṛtvā pratasthe saṃpramoditaḥ // Rm_12.22{22} //",
    "XXratnml_u:4439": " tataḥ kramād vyatikramya grāmāraṇyavanāni ca /",
    "XXratnml_u:4440": " sarve te pracaranto vai tīraṃ prāpur mahodadheḥ // Rm_12.23{23} //",
    "XXratnml_u:4441": " tato bhāṃḍāni naukāyām āropyāruhya ca svayaṃ /",
    "XXratnml_u:4442": " karṇadhāraprayatnais te jagāhire 'mbudhiṃ kramāt // Rm_12.24{24} //",
    "XXratnml_u:4443": " tataḥ kramāt samullaṃghya bahudvīpāntarāṇi te /",
    "XXratnml_u:4444": " ratnākaraṃ samāsādya ratnāni samasādhayan // Rm_12.25{25} //",
    "XXratnml_u:4445": " tatas te bahuratnāni samāsādya pramoditāḥ /",
    "XXratnml_u:4446": " tataḥ pratyāgatā abdhes tīrāntikaṃ samāyayuḥ // Rm_12.26{26} //",
    "XXratnml_u:4447": " tatra tat karmadoṣeṇa kālavātair vighaṭṭitaṃ /",
    "XXratnml_u:4448": " bhidyate vahanaṃ teṣāṃ hṛdayaiḥ sā sahāśu tat // Rm_12.27{27} //",
    "XXratnml_u:4449": " tadā te vaṇijaḥ sarve niḥprayatnapratikriyā /",
    "XXratnml_u:4450": " sarvabhāṇḍaiḥ sahāgāḍhe nipetur duṣkare 'mbudhau // Rm_12.28{28} //",
    "XXratnml_u:4451": " kecit phalakam ālamvya samuttīrṇāḥ svavīryataḥ /",
    "XXratnml_u:4452": " kecid vāhuvalādhānaṃ samuttīrya sthalaṃ yayuḥ // Rm_12.29{29} //",
    "XXratnml_u:4453": " kecic ca vilayaṃ prāptā nirālamvyanirāśrayāḥ /",
    "XXratnml_u:4454": " utpravanto nimajjantaḥ kheditā nidhanaṃ yayuḥ // Rm_12.30{30} //",
    "XXratnml_u:4455": " tatas te vaṇijaḥ sarve ye viśiṣṭā viṣāditāḥ /",
    "XXratnml_u:4456": " te yaśodhanavibhraṣṭāḥ śūnyahastā gṛhaṃ yayuḥ // Rm_12.31{31} //",
    "XXratnml_u:4457": " tathāsau sārthavāho 'pi gṛhaṃ prāpto viṣāditaḥ /",
    "XXratnml_u:4458": " etad vṛttaṃ svabhāryāyāḥ kathitvaivaṃ vyacintayat // Rm_12.32{32} //",
    "XXratnml_u:4459": " hā hā me mandabhāgyatvāj jāyate mīdṛśī vipat /",
    "XXratnml_u:4460": " (Rm 148)",
    "XXratnml_u:4461": " atrāhaṃ kiṃ kariṣyāmi yato bhāgyaṃ na vidyate // Rm_12.33{33} //",
    "XXratnml_u:4462": " bhāgyavān puruṣo dhīro bhāgyavān kuśalī sudhīḥ /",
    "XXratnml_u:4463": " bhāgyena labhyate saṃpad yaśaḥ saukhyaguṇānvitaḥ // Rm_12.34{34} //",
    "XXratnml_u:4464": " dhīḥ śrīlakṣmīyaśoratnaṃ valaṃ saṃpat kṣaṇādayaḥ /",
    "XXratnml_u:4465": " etadādyā guṇāḥ sarve śobhanti bhāgyam āśritāḥ // Rm_12.35{35} //",
    "XXratnml_u:4466": " nihīnabhāgyavṛttes tu puruṣasyāpi saṃmate /",
    "XXratnml_u:4467": " etadādyādiguṇāḥ sarve na prasiddhyaṃti sarvataḥ // Rm_12.36{36} //",
    "XXratnml_u:4468": " tad atra kiṃ kariṣye 'haṃ kva yāsyāmi dhanāptaye /",
    "XXratnml_u:4469": " dhanahīnā na śobhante gṛhasthāḥ sādhavo 'pi hi // Rm_12.37{37} //",
    "XXratnml_u:4470": " varaṃ prāṇaparityāgaṃ na tu dravyair vinā gṛhe /",
    "XXratnml_u:4471": " paśuvan nirasaṃ bhuktvā sthāsyāmy evaṃ nirutsavaṃ // Rm_12.38{38} //",
    "XXratnml_u:4472": " bhāgyena labhyate dravyaṃ bhāgyaṃ dharmeṇa labhyate /",
    "XXratnml_u:4473": " dharme hi jāyate sveṣṭadevatāyāḥ prasādataḥ // Rm_12.39{39} //",
    "XXratnml_u:4474": " tad dharmabhāgyalabdhārthaṃ svakuladevatāṃ prati /",
    "XXratnml_u:4475": " samyag ārādhayitvaivaṃ yāyāṃ ratnākaraṃ punaḥ // Rm_12.40{40} //",
    "XXratnml_u:4476": " manasīti viniścitya sa sārthavāhakaḥ punaḥ /",
    "XXratnml_u:4477": " svakuladevatāṃ samyag ārādhya samayācata // Rm_12.41{41} //",
    "XXratnml_u:4478": " namas te devate nityaṃ bhaje 'haṃ śaraṇaṃ gataḥ /",
    "XXratnml_u:4479": " kṣaṃtavyaṃ me 'parādhatvaṃ prasīda parameśvara // Rm_12.42{42} //",
    "XXratnml_u:4480": " itthaṃ sā devatā samyag ārādhya saṃpramoditā /",
    "XXratnml_u:4481": " sarvasārthān samāhūya punar evam abhāṣata // Rm_12.43{43} //",
    "XXratnml_u:4482": " bho bhavanto vijānīdhvaṃ vayaṃ sarve vaṇigjanāḥ /",
    "XXratnml_u:4483": " tad atra bhavatām agre kathyate me samīhitaṃ // Rm_12.44{44} //",
    "XXratnml_u:4484": " yad bhavanto vayaṃ sarve sārthavāhakulodbhavāḥ /",
    "XXratnml_u:4485": " tat tathaiva gṛhe sthitvā naiva śobhāṃ vrajemahi // Rm_12.45{45} //",
    "XXratnml_u:4486": " tasmāt svakulavṛttisthaiḥ sarvair asmābhir udyataiḥ /",
    "XXratnml_u:4487": " yaśodharmasukhāptyarthaṃ karttavyaṃ dhanasādhanaṃ // Rm_12.46{46} //",
    "XXratnml_u:4488": " dhanahīnā na śobhante gṛhasthā hi kuṭuṃvinaḥ /",
    "XXratnml_u:4489": " sārthavāho 'stu śobhante vahuratnārjanodyatāḥ // Rm_12.47{47} //",
    "XXratnml_u:4490": " tad viṣādaṃ parityaktvā yaśoratnasukhāptaye /",
    "XXratnml_u:4491": " dhairyyam ālamvya sarvaiś ca karttavyaṃ dhanasādhanaṃ // Rm_12.48{48} //",
    "XXratnml_u:4492": " dhanavān puruṣo lokaiḥ sarvatrāpi pramānyate /",
    "XXratnml_u:4493": " dhanena sādhayed dharmaṃ dharmeṇa sadgatiṃ vrajet // Rm_12.49{49} //",
    "XXratnml_u:4494": " tasmān nityaṃ mahotsāhais ñltyaktvālasyakuśīdatā /",
    "XXratnml_u:4495": " arjanīyaṃ prayatnena dhanaṃ dānāya bhuktaye // Rm_12.50{50} //",
    "XXratnml_u:4496": " dānaṃ vibhūṣaṇaṃ loke dānaṃ durgatinivāraṇaṃ /",
    "XXratnml_u:4497": " (Rm 149)",
    "XXratnml_u:4498": " dānaṃ svargasya sopānaṃ dānaṃ śāntikaraṃ sadā // Rm_12.51{51} //",
    "XXratnml_u:4499": " asmād dānaṃ sadā kartuṃ bhoktuṃ saukhyaṃ yathechayā /",
    "XXratnml_u:4500": " bhūyo ratnākaraṃ gaṃtum arhāmahe dhanārjane // Rm_12.52{52} //",
    "XXratnml_u:4501": " tatra ratnāni saṃgṛhya svastipratyāgatā vayaṃ /",
    "XXratnml_u:4502": " yāvaj jīvaṃ sukhaṃ bhuktvā dānaṃ kṛtvā vasemahi // Rm_12.53{53} //",
    "XXratnml_u:4503": " yadi daivo vipattiḥ syāt samudre patitā vayaṃ /",
    "XXratnml_u:4504": " tīrtharāje mṛtāḥ sarve yāsyāmaḥ svargatiṃ dhruvaṃ // Rm_12.54{54} //",
    "XXratnml_u:4505": " yadi bhāgyād athāsmākaṃ devānāṃ ca prasādataḥ /",
    "XXratnml_u:4506": " yātrāsiddhir bhaven nūnaṃ yāvaj jīvaṃ sukhaṃ tadā // Rm_12.55{55} //",
    "XXratnml_u:4507": " asmād ratnākare gantuṃ iche ratnapralabdhaye /",
    "XXratnml_u:4508": " tat prāyāta mayā sārddhaṃ yadi saṃpattim ichatha // Rm_12.56{56} //",
    "XXratnml_u:4509": " iti tasyoditaṃ śrutvā te sarve vaṇijo mudā /",
    "XXratnml_u:4510": " tathā tena sahaichānta gantuṃ ratnākaraiḥ punaḥ // Rm_12.57{57} //",
    "XXratnml_u:4511": " tato 'sau sārthabhṛc chīghraṃ dhṛtvā svastyayanaṃ mudā /",
    "XXratnml_u:4512": " sarve sārthagaṇaiḥ sārddhaṃ pratasthe svapurād vahi // Rm_12.58{58} //",
    "XXratnml_u:4513": " tataḥ kramād vyatikramya grāmāraṇyavanāni ca /",
    "XXratnml_u:4514": " pracarantaś ca te sarve tīraṃ prāpur mahodadheḥ // Rm_12.59{59} //",
    "XXratnml_u:4515": " tatra sarve 'pi te sārthā bhāṇḍāni vahane kramāt /",
    "XXratnml_u:4516": " āropya sahasārūḍhā jagāhire mahāmbudhau // Rm_12.60{60} //",
    "XXratnml_u:4517": " tataḥ kramāt samullaṃghya vahudvīpāntarāṇi te /",
    "XXratnml_u:4518": " ratnākaraṃ samāsādya ratnāni samasādhayan // Rm_12.61{61} //",
    "XXratnml_u:4519": " tatra te vahuratnāni samāgṛhya praharṣitāḥ /",
    "XXratnml_u:4520": " tataḥ pratyāgatāś cābdhes tīrāntikam upāyayuḥ // Rm_12.62{62} //",
    "XXratnml_u:4521": " tatas taddaivayogena kālikāvātaghaṭṭitā /",
    "XXratnml_u:4522": " sā naukā bhidyate caivaṃ teṣāṃ vai hṛdayaiḥ saha // Rm_12.63{63} //",
    "XXratnml_u:4523": " tadā te vaṇijaḥ sarve niḥprayatnapratikriyā /",
    "XXratnml_u:4524": " sarvabhāṇḍaiḥ sahāgāḍhe nyapatan duṣṭare 'mbudhau // Rm_12.64{64} //",
    "XXratnml_u:4525": " tatra te vilayaṃ prāptā nirālaṃvā nirāśrayāḥ /",
    "XXratnml_u:4526": " unmajjanto nimajjantaḥ preritās tīram ūrmibhiḥ // Rm_12.65{65} //",
    "XXratnml_u:4527": " kecit phalakam āśritya samuttīryya svavīryyataḥ /",
    "XXratnml_u:4528": " kecid vāhuvalādhānaiḥ samuttīryya sthalaṃ yayuḥ // Rm_12.66{66} //",
    "XXratnml_u:4529": " kecin nihīnavīryyāṅgā hanyamānā mahormibhiḥ /",
    "XXratnml_u:4530": " utplavantā nimajjantaḥ kheditā nidhanaṃ yayuḥ // Rm_12.67{67} //",
    "XXratnml_u:4531": " tatas teṣāṃ ca sārthānāṃ ye 'vaśiṣṭā sujīvinaḥ /",
    "XXratnml_u:4532": " (Rm 150)",
    "XXratnml_u:4533": " yaśoratnaviyuktās te śūnyahastā gṛhaṃ yayuḥ // Rm_12.68{68} //",
    "XXratnml_u:4534": " tathāsau sārthavāho 'pi gṛhaṃ gatvā viṣāditaḥ /",
    "XXratnml_u:4535": " etad vṛttaṃ svavaṃdhūnāṃ kathitvaivam abhāṣata // Rm_12.69{69} //",
    "XXratnml_u:4536": " hā mayā kiṃ kṛtaṃ pāpaṃ yenedrig jāyate vipat /",
    "XXratnml_u:4537": " dvidhāpi siddhyate naiva yato bhāgyaṃ na vidyate // Rm_12.70{70} //",
    "XXratnml_u:4538": " pāpair na siddhyate karma atra yatnasya kiṃ valaiḥ /",
    "XXratnml_u:4539": " dharmeṇa siddhyate karma tasmād dharmo valottamaḥ // Rm_12.71{71} //",
    "XXratnml_u:4540": " tasmād dharmaṃ puraskṛtya karttavyaṃ dravyasādhanaṃ /",
    "XXratnml_u:4541": " dravyena sādhayet karma sadgatiṃ samavāpnuyāḥ // Rm_12.72{72} //",
    "XXratnml_u:4542": " karma tu siddhyate samyak kulavṛttiṃ ca cāriṇāṃ /",
    "XXratnml_u:4543": " kulavṛttiṃ parityajya yo 'nyavṛttau caret kudhīḥ // Rm_12.73{73} //",
    "XXratnml_u:4544": " sa ihāpi paribhraṣṭaḥ paratra durgatiṃ vrajet /",
    "XXratnml_u:4545": " yenaivaṃ sadgatiprāptis tadaiva karmma sādhayet // Rm_12.74{74} //",
    "XXratnml_u:4546": " yato 'pi durgatiṃ prāptis tat karma tarhitaṃ budhaiḥ /",
    "XXratnml_u:4547": " tad atra kiṃ kariṣye 'haṃ kva yāsyāmy artham arjituṃ /",
    "XXratnml_u:4548": " arthaṃ vinā kathaṃ dharmaṃ karttavyaṃ hi kuṭuṃvibhiḥ // Rm_12.75{75} //",
    "XXratnml_u:4549": " vinā dharmaṃ hi saṃsāre janma jīvaṃ ca nisphalaṃ /",
    "XXratnml_u:4550": " kiṃ te na pauruṣeṇāpi yena dharmaṃ na sādhyate // Rm_12.76{76} //",
    "XXratnml_u:4551": " dhig dhig me janma saṃsāre jīvituṃ na tathotsahe /",
    "XXratnml_u:4552": " varaṃ prāṇaparityāgaṃ na tv evaṃ cirajīvitaṃ // Rm_12.77{77} //",
    "XXratnml_u:4553": " avaśyaṃ jantubhir mṛtyur gantavyaṃ ekadhā dhruvaṃ /",
    "XXratnml_u:4554": " tato 'tra martum ichāmi na tv evam uṣituṃ gṛhe // Rm_12.78{(78)} //",
    "XXratnml_u:4555": " evaṃjīvo na śobhe 'haṃ dhig pravādāgnidagdhitaḥ /",
    "XXratnml_u:4556": " kathaṃ me śāmyate duḥkhaṃ yenāhaṃ parikheditaḥ // Rm_12.79{(78)} //",
    "XXratnml_u:4557": " kiṃ karttavyaṃ kva gantavyaṃ yatnaṃ cātra na vidyate /",
    "XXratnml_u:4558": " sarvathāhaṃ vinaṣṭo 'smi ko me 'sti rakṣako janaḥ // Rm_12.80{79} //",
    "XXratnml_u:4559": " yaśodharmaparibhraṣṭo vrajeyaṃ durgatiṃ khalu /",
    "XXratnml_u:4560": " tadāhaṃ kiṃ kariṣyāmi dharmayaśaḥsukhānvitaḥ // Rm_12.81{80} //",
    "XXratnml_u:4561": " mānuṣye labhyamāne hi kuto dharmānusādhanaṃ /",
    "XXratnml_u:4562": " vinā dharmmaṃ yaśodravyaḥ kiṃ saukhyaṃ gṛhavāsināṃ // Rm_12.82{81} //",
    "XXratnml_u:4563": " vinā dharmayaśodravyair yo gṛhasthaḥ paśuḥ khalu /",
    "XXratnml_u:4564": " dharmeṇa sādhayed dravyaṃ yaśobhāgyasukhāptaye // Rm_12.83{82} //",
    "XXratnml_u:4565": " dharmād dhi jāyate puṇyaṃ dānaśīlakṣamādibhiḥ /",
    "XXratnml_u:4566": " puṇyenaiva pralabhyante caturvargā api dhruvaṃ // Rm_12.84{83} //",
    "XXratnml_u:4567": " (Rm 151)",
    "XXratnml_u:4568": " tad eteṣāṃ mamaiko 'pi na vidyate kathaṃ cana /",
    "XXratnml_u:4569": " hā hato 'smi svadaivena kiṃ karomi vikheditaḥ // Rm_12.85{84} //",
    "XXratnml_u:4570": " sarvathāhaṃ vinaṣṭo 'smi namo daivāya karmaṇe /",
    "XXratnml_u:4571": " evaṃ teṣāṃ svavaṃdhūnāṃ vilapītvā sa sārthapaḥ // Rm_12.86{85} //",
    "XXratnml_u:4572": " tasthau cintākulībhūto dhanārjananirāśrayā /",
    "XXratnml_u:4573": " evaṃ vyavasthitaṃ dṛṣṭvā taṃ te sarve 'pi vāṃdhavāḥ // Rm_12.87{86} //",
    "XXratnml_u:4574": " datvāśvāsaṃ vinodāya bodhayante dhruvaṃ tathā /",
    "XXratnml_u:4575": " sādho sārthapate satyaṃ tat sarvaṃ yat tvayocyate // Rm_12.88{87} //",
    "XXratnml_u:4576": " tad evaṃ dhairyyam ālaṃvya prodyamasva gṛhe vasan /",
    "XXratnml_u:4577": " sādho kutrāpi mā dhāva nirmāṇasadṛśaṃ phalaṃ // Rm_12.89{88} //",
    "XXratnml_u:4578": " yāvad evāmbhasā kumbhaḥ siṃdhāv andhau 'vapūryate /",
    "XXratnml_u:4579": " yad abhāvi na tad bhāvi bhāvi naiva tad anyathā // Rm_12.90{89} //",
    "XXratnml_u:4580": " avaśyaṃ bhāvino bhāvā bhavaṃti sarvadehināṃ /",
    "XXratnml_u:4581": " avaśyaṃ bhāvino bhāvā na bhaveyus tathā yadi // Rm_12.91{90} //",
    "XXratnml_u:4582": " pitrā tyaktaḥ kathaṃ rāmo rājyabhraṣṭo vanaṃ yayau /",
    "XXratnml_u:4583": " tatrāpi vasatas tasya bhāryā śītā pativratā // Rm_12.92{91} //",
    "XXratnml_u:4584": " āhṛtya rakṣasā nītā kathaṃ laṃkāpure 'vasat /",
    "XXratnml_u:4585": " tato rāmeṇa vīryeṇa hatvāsau rāvaṇas tataḥ // Rm_12.93{92} //",
    "XXratnml_u:4586": " pratyānīya punaḥ śītā tyaktā bharttrā svayaṃ kathaṃ /",
    "XXratnml_u:4587": " punar ṛṣeḥ samānīya sabhāmadhye parikṣitā // Rm_12.94{93} //",
    "XXratnml_u:4588": " tataḥ pṛthyā svayaṃ gṛhya sītānītā rasātalaṃ /",
    "XXratnml_u:4589": " tatas tadvirahārttāsau rāmaḥ saṃsāranispṛhaḥ // Rm_12.95{94} //",
    "XXratnml_u:4590": " nadyāṃ prāṇasvayaṃ tyaktvā janaṃ sārddhaṃ divaṃ yayau /",
    "XXratnml_u:4591": " evam anye 'pi rājāno yudhiṣṭhirā nṛpādayaḥ /",
    "XXratnml_u:4592": " rājyabhraṣṭā vane gatvā vibhramus te 'pi daivataḥ // Rm_12.96{95} //",
    "XXratnml_u:4593": " evam anye 'pi lokāś ca sarvatraidhātukabhavāḥ /",
    "XXratnml_u:4594": " uttamā adhamā madhyā saṃti te 'pi svadaivataḥ // Rm_12.97{96} //",
    "XXratnml_u:4595": " kecid gṛhe mṛtāḥ kecij jāyamānā mṛtā api /",
    "XXratnml_u:4596": " kecid vālye mṛtāḥ kecit kaumāratve mṛtās tathā // Rm_12.98{97} //",
    "XXratnml_u:4597": " yauvane 'pi mṛtāḥ kecin mṛtā vṛddhe vadanti me /",
    "XXratnml_u:4598": " sarve 'py evaṃ mṛtā lokāḥ svasvadaivapramāṇataḥ // Rm_12.99{98} //",
    "XXratnml_u:4599": " evaṃ devādayo lokāḥ sukhaduḥkhānuyoginaḥ /",
    "XXratnml_u:4600": " svasvadaivānubhāvena ṣaḍgatiṣu caranti te // Rm_12.100{99} //",
    "XXratnml_u:4601": " kecid vālye sukhaṃ bhuktvā yauvane duḥkhabhāginaḥ /",
    "XXratnml_u:4602": " kecic ca yauvane saukhyaṃ bhuktvā vṛddhe suduḥkhitāḥ // Rm_12.101{100} //",
    "XXratnml_u:4603": " (Rm 152)",
    "XXratnml_u:4604": " kecic ca duḥkhitā vālye yauvane saukhyabhāginaḥ /",
    "XXratnml_u:4605": " vṛddhatvasya sukhībhūtā bhavaṃti te 'pi hi daivataḥ // Rm_12.102{1} //",
    "XXratnml_u:4606": " sarve 'pi sukham ichanti duḥkhaṃ nechati kaś cana /",
    "XXratnml_u:4607": " tathā sukhāni saṃprāptuṃ yatnaṃ kurvanty anekaśaḥ // Rm_12.103{2} //",
    "XXratnml_u:4608": " keṣāṃ cit siddhyate yatnaṃ keṣāṃ cid vā na siddhyati /",
    "XXratnml_u:4609": " keṣāṃ cid vighnatāṃ yāti tat sarvaṃ daivayogataḥ // Rm_12.104{3} //",
    "XXratnml_u:4610": " tathā ca rogiṇāṃ rogā vaidyopacāraṇair api /",
    "XXratnml_u:4611": " varddhyante naiva śāmyante tad api daivayogataḥ // Rm_12.105{4} //",
    "XXratnml_u:4612": " keṣāṃ cid rogiṇāṃ rogā vinā vaidyopacāraṇe /",
    "XXratnml_u:4613": " śāmyaṃte yatnato cāpi tad api daivayogataḥ // Rm_12.106{5} //",
    "XXratnml_u:4614": " tathā cald maṃtriṇāṃ maṃtrāḥ siddhyante yatnato laghuḥ /",
    "XXratnml_u:4615": " keṣāṃ cid vighnatāṃ yānti tad api daivakāraṇāt // Rm_12.107{6} //",
    "XXratnml_u:4616": " tathaivaṃ vaṇijāṃ lābhoḥ siddhyante yatnato 'pi ca /",
    "XXratnml_u:4617": " keṣāṃ cin naiva yatnena tad api daivayogataḥ // Rm_12.108{7} //",
    "XXratnml_u:4618": " tathā vīrā raṇe śatruṃ vinā yatnaṃ jayaṃty api /",
    "XXratnml_u:4619": " kecit tu ripunā yuddhe hanyamānā mṛtāḥ pare // Rm_12.109{8} //",
    "XXratnml_u:4620": " kecit kṛtvā mahāyuddhaṃ hanyamānāḥ parasparaṃ /",
    "XXratnml_u:4621": " tyaktvā dehaṃ gatāḥ svargaṃ tad api daivayogataḥ // Rm_12.110{9} //",
    "XXratnml_u:4622": " evaṃ sāṃyātrikā ratnaṃ prāptuṃ ratnākaraṃ gatāḥ /",
    "XXratnml_u:4623": " kecid ratnāni saṃgṛhya svasti pratyāgatā gṛhaṃ // Rm_12.111{10} //",
    "XXratnml_u:4624": " kecid ratnam alabdhaṃ vai śūnyahastā gṛhāgatāḥ /",
    "XXratnml_u:4625": " kecic ca nidhanaṃ yātās tatraiva makarālaye // Rm_12.112{11} //",
    "XXratnml_u:4626": " kecid yatnāt samuttīrya jīvanto gṛham āgatāḥ /",
    "XXratnml_u:4627": " kecic ca jāṃgale caurair nihatā maraṇaṃ gatāḥ // Rm_12.113{12} //",
    "XXratnml_u:4628": " kecic ca jaṃtubhir mārge hiṃsyamāne mṛtā vane /",
    "XXratnml_u:4629": " keṣāṃ cit siddhyate yātrā mahallābhasamanvitāḥ // Rm_12.114{13} //",
    "XXratnml_u:4630": " keṣāṃ cid vighnatāṃ yānti tathāpi daivayogataḥ /",
    "XXratnml_u:4631": " kaiś cid gṛhe nidhiḥ prāptaḥ kaiś cid deśāntare vane // Rm_12.115{14} //",
    "XXratnml_u:4632": " kaiś cid dūre bhramadbhiś ca naiva kiṃ cit kva cid dhanaṃ /",
    "XXratnml_u:4633": " keṣāṃ cid varddhate saṃpad yatnāyāsaṃ vinā laghu // Rm_12.116{15} //",
    "XXratnml_u:4634": " keṣāṃ cid dhīyate saṃpad rakṣitāpi prayatnataḥ /",
    "XXratnml_u:4635": " keṣāṃ cit susthirā saṃpat keṣāṃ cid vala asthirā // Rm_12.117{16} //",
    "XXratnml_u:4636": " keṣāṃ cij jāyate naiva nānopāyārjanair api /",
    "XXratnml_u:4637": " evaṃ nānāprakāraiś ca satvās traidhātukodbhavāḥ // Rm_12.118{17} //",
    "XXratnml_u:4638": " (Rm 153)",
    "XXratnml_u:4639": " bhuṃjate sukhaduḥkhāni svasvadaivānusāriṇāḥ /",
    "XXratnml_u:4640": " sukhasyānte hi duḥkhāni duḥkhasyānte sukhāni ca // Rm_12.119{18} //",
    "XXratnml_u:4641": " bhuṃjante jaṃtavaḥ sarve bhramante ṣaḍgatiṣv api /",
    "XXratnml_u:4642": " tathā bhavanti mitrāṇi dviṣo 'pi hitakāriṇaḥ // Rm_12.120{19} //",
    "XXratnml_u:4643": " mitrāṇy api dviṣo duṣṭā bhavaṃti daivayogataḥ /",
    "XXratnml_u:4644": " tathāmṛtaṃ viṣībhūtaṃ viṣaṃ cāpy amṛtī bhavet // Rm_12.121{20} //",
    "XXratnml_u:4645": " tad api daivayogena tasmād daivaṃ mahad varaṃ // Rm_12.122{21} //",
    "XXratnml_u:4646": " tathā ca brahmaṇaḥ śīrṣaṃ nikṛttaṃ śūlapāṇinā /",
    "XXratnml_u:4647": " tad api daivayogena tasmād daivaṃ mahāvalī // Rm_12.123{22} //",
    "XXratnml_u:4648": " tathā cakrī suvīro 'pi vyādheṣu nihato mṛtaḥ /",
    "XXratnml_u:4649": " tad api daivayogena tasmād daivaṃ mahad valaṃ // Rm_12.124{23} //",
    "XXratnml_u:4650": " yaś ca bhūtādhipaś ceśaḥ so 'py umatto digaṃvaraḥ /",
    "XXratnml_u:4651": " tad api daivayogena tasmād daivaṃ maheśvaraḥ // Rm_12.125{24} //",
    "XXratnml_u:4652": " caṃdro 'pi ca kalaṃkāṅko māse māse 'pi hīyate /",
    "XXratnml_u:4653": " tad api daivayogena tasmād daivaṃ mahadvalaṃ // Rm_12.126{25} //",
    "XXratnml_u:4654": " evaṃ candradineśau ca graheṇāpi nipīḍitau /",
    "XXratnml_u:4655": " tad api daivayogena tasmād daivaṃ mahāvalī // Rm_12.127{26} //",
    "XXratnml_u:4656": " rāmo rakṣovijetāpi putreṇa nihato raṇe /",
    "XXratnml_u:4657": " tad api daivayogena tasmād daivaṃ mahāvalī // Rm_12.128{27} //",
    "XXratnml_u:4658": " tathārjjunaḥ sudhīro 'pi putreṇāpi hato raṇe /",
    "XXratnml_u:4659": " tad api daivayogena tasmād daivaṃ mahāvalaṃ // Rm_12.129{28} //",
    "XXratnml_u:4660": " tathā ca parśurāmeṇa mātāpi nihatā krudhā /",
    "XXratnml_u:4661": " tad api daivayogena tasmād daivaṃ mahāvalaḥ // Rm_12.130{29} //",
    "XXratnml_u:4662": " biṃbisāro nṛpendro 'pi putreṇājātaśatruṇā /",
    "XXratnml_u:4663": " vaṃdhane māritaṃ caivaṃ tad api daivayogataḥ // Rm_12.131{30} //",
    "XXratnml_u:4664": " tasmāc ca brahmadattena dharmapālo sa nandanaḥ /",
    "XXratnml_u:4665": " māritaḥ pramadātuṣṭyai tad api daivayogataḥ // Rm_12.132{31} //",
    "XXratnml_u:4666": " rājñī ca durpatī mātā svātmajasyāpi rohitaṃ /",
    "XXratnml_u:4667": " pītvaiva nirdayā tuṣṭā tad api daivayogataḥ // Rm_12.133{32} //",
    "XXratnml_u:4668": " kṣāntivādī muniś cāpi rājñā nirdayacetasā /",
    "XXratnml_u:4669": " asinā ghātito 'raṇye tad api daivayogataḥ // Rm_12.134{33} //",
    "XXratnml_u:4670": " prasenajin nṛpeśo 'pi putreṇāpi svarājyataḥ /",
    "XXratnml_u:4671": " nirvāsito vane bhrāntas tad api daivayogataḥ // Rm_12.135{34} //",
    "XXratnml_u:4672": " evam anye 'pi rājāno hatvā jñātī svavāṃdhavān /",
    "XXratnml_u:4673": " bhuṃjate prāpya rājyāni tad api daivayogataḥ // Rm_12.136{35} //",
    "XXratnml_u:4674": " evaṃ pitrā sutās tyaktvā mātrā ca svātmajā api /",
    "XXratnml_u:4675": " vaṃdhumitrādibhis tyaktvā kecid daivānuyogataḥ // Rm_12.137{36} //",
    "XXratnml_u:4676": " bhāryāpi svāminā tyaktvā bharttāpi bhāryyayā tathā /",
    "XXratnml_u:4677": " (Rm 154)",
    "XXratnml_u:4678": " tad api daivayogena tasmād daivaṃ mahattaraṃ // Rm_12.138{37} //",
    "XXratnml_u:4679": " putreṇāpi pitā tyaktaṃ mātāpi jananī tathā /",
    "XXratnml_u:4680": " dhātrī cāpi parityaktās tathā pautrapitāmahaḥ // Rm_12.139{38} //",
    "XXratnml_u:4681": " tathā pitāmahas tyaktaḥ putraiś cāpy atinirdayaiḥ /",
    "XXratnml_u:4682": " tad api daivayogena tasmād daivaṃ mahattaraṃ // Rm_12.140{39} //",
    "XXratnml_u:4683": " tathā rājñā svabhṛtyāś ca sevakā api sajjanāḥ /",
    "XXratnml_u:4684": " aparādhaṃ vinā tyaktās tad api daivayogataḥ // Rm_12.141{40} //",
    "XXratnml_u:4685": " tathā sakhisahāyāṃ ca vaṃdhumitrasuhṛjjanān /",
    "XXratnml_u:4686": " parityaktvā nihaṃty ante tad api daivayogataḥ // Rm_12.142{40*} //",
    "XXratnml_u:4687": " tathā śiṣyān gurur hanti śiṣyo hanti gurum api /",
    "XXratnml_u:4688": " tad api daivayogena tasmād daivaṃ mahattaraṃ // Rm_12.143{41} //",
    "XXratnml_u:4689": " tathāpi ghnanti bharttāraṃ svāminaṃ sevakānn api /",
    "XXratnml_u:4690": " tad api daivayogena tasmād daivaṃ mahattaraṃ // Rm_12.144{42} //",
    "XXratnml_u:4691": " tathā ca svayam ātmānaṃ ghnanti kecid ruṣānvitāḥ /",
    "XXratnml_u:4692": " tad api daivayogena tasmād daivaṃ mahattamaḥ // Rm_12.145{43} //",
    "XXratnml_u:4693": " kecic chastraiḥ svayaṃ hatvā kecid bhuktvā viṣādikaṃ /",
    "XXratnml_u:4694": " kecid agnau jale svabhre prapātāt patitā mṛtāḥ // Rm_12.146{44} //",
    "XXratnml_u:4695": " kecit pāśaiḥ svayaṃ badhya mṛtāḥ kecic ca vaṃdhane /",
    "XXratnml_u:4696": " kecit pānāśanādīṃś ca tyaktvā yāṃti yamālayaṃ // Rm_12.147{45} //",
    "XXratnml_u:4697": " evaṃ kṛtvāpi yānty eva kecid vāpi surālayaṃ /",
    "XXratnml_u:4698": " kecic ca narake yānti tat sarvaṃ daivayogataḥ // Rm_12.148{46} //",
    "XXratnml_u:4699": " tathā mṛddārupāṣāṇe nānādhātupratiṣṭhitāḥ /",
    "XXratnml_u:4700": " devatāś ca dadanty evaṃ phalaṃ daivaniyogataḥ // Rm_12.149{47} //",
    "XXratnml_u:4701": " pare 'pi svajanā iṣṭāḥ sahajā api ca dviṣaḥ /",
    "XXratnml_u:4702": " bhavanti tat kṣaṇād eva tad api daivayogataḥ // Rm_12.150{48} //",
    "XXratnml_u:4703": " evaṃ traidhātukotpannāḥ sarve satvāś ca jaṃtavaḥ /",
    "XXratnml_u:4704": " ṣaḍgatiṣu bhramantas te caranti daivayogataḥ // Rm_12.151{49} //",
    "XXratnml_u:4705": " kecid vīrā guṇāḍhyāś ca suṃdarā bhāgyamāninaḥ /",
    "XXratnml_u:4706": " sarvasaṃpatsamṛddhāś ca cakravarttinṛpādayaḥ // Rm_12.152{50} //",
    "XXratnml_u:4707": " kecic ca nirguṇāḥ prāḍhyāḥ kecin nirguṇinaḥ śaṭhāḥ /",
    "XXratnml_u:4708": " kecic ca vikalāṃgāś ca guṇasaṃpattibhāginaḥ // Rm_12.153{51} //",
    "XXratnml_u:4709": " kecic ca suṃdarā mūrkhā nirdhanā nirguṇāḥ śaṭhāḥ /",
    "XXratnml_u:4710": " kecic ca guṇinaḥ prāḍhyā nīcakarmānucāriṇaḥ // Rm_12.154{52} //",
    "XXratnml_u:4711": " kecin nīcakulotpannāḥ guṇāḍhyāḥ sādhuvṛttayaḥ /",
    "XXratnml_u:4712": " (Rm 155)",
    "XXratnml_u:4713": " dātāro dhanino vīrāḥ sarvasatvānupālakāḥ // Rm_12.155{53} //",
    "XXratnml_u:4714": " kecid uccakulotpannā nirguṇā duṣṭavṛttayaḥ /",
    "XXratnml_u:4715": " kṛpaṇā vikalāṃgāś ca nirdayāś ca durāśayāḥ // Rm_12.156{54} //",
    "XXratnml_u:4716": " kecid vīrā hy alābhijñāḥ kulīnāḥ sādhavo 'pi ye /",
    "XXratnml_u:4717": " te 'pi jātinihīne 'pi bhajaṃti śaraṇaṃ gatāḥ // Rm_12.157{55} //",
    "XXratnml_u:4718": " kecic ca guṇavanto 'pi kucelāḥ kṛśagātrikāḥ /",
    "XXratnml_u:4719": " pretavad bhujyamānāś ca caraṃti bhikṣukā bhuvi // Rm_12.158{56} //",
    "XXratnml_u:4720": " kecic ca nirguṇā vāpi vaṃcakā duṣṭamānasāḥ /",
    "XXratnml_u:4721": " mānyante sādhuval loke tad api daivayogataḥ // Rm_12.159{57} //",
    "XXratnml_u:4722": " evaṃ nānāvidhā lokāḥ ṣaḍgatiṣu samudbhavāḥ /",
    "XXratnml_u:4723": " sukhaduḥkhāni bhuṃjante bhramaṃti daivayogataḥ // Rm_12.160{58} //",
    "XXratnml_u:4724": " tasmād daivaṃ mahāvīraṃ sarvatraidhātukeṣv api /",
    "XXratnml_u:4725": " kenāpi śakyate naiva vaśe netuṃ kathaṃ cana // Rm_12.161{59} //",
    "XXratnml_u:4726": " tena daivaṃ mahānāthaḥ sarvakarmādhipaḥ prabhuḥ /",
    "XXratnml_u:4727": " sraṣṭā bharttā ca harttā ca traidhātuvāsinām api // Rm_12.162{60} //",
    "XXratnml_u:4728": " tasyāpy adhipatibrahmā sarvalokeśvaro vidhiḥ /",
    "XXratnml_u:4729": " tat tasya śaraṇaṃ gatvā bhaktyā nityaṃ samarcaya // Rm_12.163{61} //",
    "XXratnml_u:4730": " tasmiṃ tuṣṭe vidhau devaiḥ parituṣṭaṃ bhaved dhruvaṃ /",
    "XXratnml_u:4731": " tato daivaprasādena sarvatra maṃgalaṃ bhavet // Rm_12.164{62} //",
    "XXratnml_u:4732": " daive tuṣṭe susiddhyante sarvakarmāṇi yatnataḥ /",
    "XXratnml_u:4733": " viruddhe tu na siddhyante yatnaiḥ saṃsādhitāny api // Rm_12.165{63} //",
    "XXratnml_u:4734": " tasmād daivādhipaṃ devaṃ brahmāṇaṃ caturānanaṃ /",
    "XXratnml_u:4735": " bhaja daivaprasannāya sarvakāryaprasiddhaye // Rm_12.166{64} //",
    "XXratnml_u:4736": " daivaṃ brahmaprasādena śubhadaṃ saṃmukhī bhavet /",
    "XXratnml_u:4737": " tatas te maṃgalaṃ nityaṃ sarvakāryyeṣu saṃbhavet // Rm_12.167{65} //",
    "XXratnml_u:4738": " evaṃ sārthapate natvā vidhānaṃ kāryyasādhanaṃ /",
    "XXratnml_u:4739": " vidhinārādhya sadbhaktyā kuruṣva karmasādhanaṃ // Rm_12.168{66} //",
    "XXratnml_u:4740": " tathā cet sarvathā nityaṃ yātrāyaṃ maṃgalaṃ bhavet /",
    "XXratnml_u:4741": " anyad vā cintitaṃ kāryaṃ sarvāpy evaṃ prasatsyate // Rm_12.169{67} //",
    "XXratnml_u:4742": " yadi vāṃchāsti te bhūyo gantuṃ ratnākaraṃ prati /",
    "XXratnml_u:4743": " tathābhyarcya vidhātāraṃ gachet svasti bhavet khalu // Rm_12.170{68} //",
    "XXratnml_u:4744": " iti tenoditaṃ śrutvā sārthavāhas tatheti saḥ /",
    "XXratnml_u:4745": " pratijñāya samabhyarcya brahmāṇaṃ prārthayat tadā // Rm_12.171{69} //",
    "XXratnml_u:4746": " namas te bhagavan brahmaṃ yātrāsiddhiṃ kuruṣva me /",
    "XXratnml_u:4747": " evaṃ vidhiṃ samārādhya sa sārthādhipatis tataḥ // Rm_12.172{70} //",
    "XXratnml_u:4748": " ratnaṃ prāptyai punaḥ sārthān samāhūyābravīt tathā /",
    "XXratnml_u:4749": " (Rm 156)",
    "XXratnml_u:4750": " bhavantaḥ śrūyatāṃ vākyaṃ yan mayā samudīritaṃ // Rm_12.173{71} //",
    "XXratnml_u:4751": " atrāsti yadi vo vāṃchā tathā kartuṃ samudyatāṃ /",
    "XXratnml_u:4752": " ahaṃ ratnākaraṃ bhūyo gantuṃ ichāmi sāṃprataṃ // Rm_12.174{72} //",
    "XXratnml_u:4753": " tad yadīchatha ratnāni tathā yāta mayā saha /",
    "XXratnml_u:4754": " kiṃ cāpy atra vayaṃ sarve sārthavāhakulodbhavāḥ // Rm_12.175{73} //",
    "XXratnml_u:4755": " tad gṛhe paśuvad bhuktvā kathaṃ śobhī vrajemahi /",
    "XXratnml_u:4756": " saṃsāre sarvajaṃtūnāṃ ekadhā maraṇaṃ dhruvaṃ // Rm_12.176{74} //",
    "XXratnml_u:4757": " tat kiṃ no maraṇe bhītyā mṛtyuṃ kena nivāryyate /",
    "XXratnml_u:4758": " yadi daivād vipattiḥ syād asmākaṃ karmmadoṣataḥ // Rm_12.177{75} //",
    "XXratnml_u:4759": " sarvatīrthajalādhāre mṛtāḥ svargaṃ vrajemahi /",
    "XXratnml_u:4760": " yadi bhāgyāc ca no yātrā siddhā svastimatī bhavet /",
    "XXratnml_u:4761": " tadā jīvaṃ sukhaṃ dānaṃ kṛtvā svargaṃ vrajemahi /",
    "XXratnml_u:4762": " tad viṣādaṃ parityajya yaśodharmmasukhāptaye // Rm_12.178{76} //",
    "XXratnml_u:4763": " vīryotsāhaṃ samādhāya samāyāta mayā saha /",
    "XXratnml_u:4764": " iti tasya vacaḥ śrutvā sarve te vaṇijo mudā // Rm_12.179{77} //",
    "XXratnml_u:4765": " tatheti ca samutsāhaṃ kṛtvā gaṃtuṃ samudyatāḥ /",
    "XXratnml_u:4766": " tataḥ sarve 'pi te sārthā dhṛtvā svastyayanaṃ vidhiṃ // Rm_12.180{78} //",
    "XXratnml_u:4767": " paṇyam ādāya tenaiva saha sārthabhṛtā yayuḥ /",
    "XXratnml_u:4768": " tatas te prasthitāḥ sarve grāmāraṇyavanasthalīḥ // Rm_12.181{79} //",
    "XXratnml_u:4769": " samuttīryya kramād yātās tīraṃ prāpur mahodadheḥ /",
    "XXratnml_u:4770": " tatra nāvi samārūḍhā karṇadhāraprayatnataḥ // Rm_12.182{80} //",
    "XXratnml_u:4771": " marutāṃte 'nukūlena jagāhire mahodadhiṃ /",
    "XXratnml_u:4772": " tatas teṣāṃ ca sarveṣāṃ daivayogānuyogataḥ // Rm_12.183{81} //",
    "XXratnml_u:4773": " sā naukā kālikāvātasaṃkṣubdhābhūd vibheditā /",
    "XXratnml_u:4774": " tadā sarve 'pi te sārthā dṛṣṭvā naukāṃ vibheditāṃ // Rm_12.184{82} //",
    "XXratnml_u:4775": " trasitāḥ sahasā tasmāt pratyāyayuḥ prayatnataḥ /",
    "XXratnml_u:4776": " tatas te vaṇijaḥ sarve vipaṃnāśā viṣāditāḥ // Rm_12.185{83} //",
    "XXratnml_u:4777": " rātrau svasvagṛhe gatvā vibhagnāsā viṣedire /",
    "XXratnml_u:4778": " tathāsau sārthavāho 'pi lajjitaḥ khaṇḍitāśayaḥ // Rm_12.186{84} //",
    "XXratnml_u:4779": " kheditātmā gṛhe tasthau mūkavad dhi natotsavaḥ /",
    "XXratnml_u:4780": " tato bhāryyā satī bhadrā patikhedavibheditaṃ /",
    "XXratnml_u:4781": " dṛṣṭvā taṃ vikalībhūtaṃ samupetyābravīt punaḥ // Rm_12.187{85} //",
    "XXratnml_u:4782": " mā viṣādaṃ kṛthāḥ svāminn atra dhairyyaṃ samāśrayaḥ /",
    "XXratnml_u:4783": " dharmiṣṭhe śaraṇaṃ gatvā kuruṣva dharmasādhanaṃ // Rm_12.188{86} //",
    "XXratnml_u:4784": " (Rm 157)",
    "XXratnml_u:4785": " dharmmeṇa jīyate pāpaṃ niṣpāpo nirmalāśayaḥ /",
    "XXratnml_u:4786": " śuddhacitto viśuddhātmā puṇyātmā bhāgyam āpnuyāt // Rm_12.189{87} //",
    "XXratnml_u:4787": " tato bhāgyavataḥ puṃso yad yat karmaṇi sādhitaṃ /",
    "XXratnml_u:4788": " tat tat sarvaṃ prasiddhyeta tasmād dharmaṃ carottamaṃ // Rm_12.190{88} //",
    "XXratnml_u:4789": " dharmam eva suhṛd mitram ihāmutra sahānugaḥ /",
    "XXratnml_u:4790": " dharmmeṇa pālyate sarvaṃ tasmād dharmo jagatsuhṛt // Rm_12.191{89} //",
    "XXratnml_u:4791": " dharmā nānāvidhā loke kulacaryyānusarataḥ /",
    "XXratnml_u:4792": " sarveṣām api dharmāṇāṃ dayā dharme viśiṣyate // Rm_12.192{90} //",
    "XXratnml_u:4793": " dayāluḥ sugato buddho dharmarājas tathāgataḥ /",
    "XXratnml_u:4794": " samantabhadra ātmajñaḥ sarvasatvahitaṃkaraḥ // Rm_12.193{91} //",
    "XXratnml_u:4795": " sarvajño mārajic chāstā jagannāthaḥ śubhārthadaḥ /",
    "XXratnml_u:4796": " ṣaḍabhijño jagadbharttā sarvalokādhipeśvaraḥ // Rm_12.194{92} //",
    "XXratnml_u:4797": " tasmāt tasya munīndrasya sadbhaktyā śaraṇaṃ vrajan /",
    "XXratnml_u:4798": " saddharmaśaraṇaṃ kṛtvā bhaja nityam upāsakaḥ // Rm_12.195{93} //",
    "XXratnml_u:4799": " tatas te naśyate pāpaṃ maṃgalaṃ ca bhaved dhruvaṃ /",
    "XXratnml_u:4800": " tadaiva sarvakāryāṇi sametsyaṃte na saṃśayaḥ // Rm_12.196{94} //",
    "XXratnml_u:4801": " iti bhāryoditaṃ śrutvā sa sārthādhipatir mudā /",
    "XXratnml_u:4802": " tatheti saṃpratijñāya saṃbuddhaśaraṇaṃ yayau // Rm_12.197{95} //",
    "XXratnml_u:4803": " namas te bhagavan nātha pāpistho 'haṃ sudurbhagaḥ /",
    "XXratnml_u:4804": " bhavatāṃ śaraṇaṃ gache tan māṃ dṛṣṭvāśu rakṣatāṃ // Rm_12.198{96} //",
    "XXratnml_u:4805": " yan mayā prakṛtaṃ pāpaṃ kāritaṃ vānumoditaḥ /",
    "XXratnml_u:4806": " tat sarvaṃ deśayiṣyāmi tan me dehi śubhāṃ gatiṃ // Rm_12.199{97} //",
    "XXratnml_u:4807": " bhavatāṃ sarvadā nātha śaraṇaṃ yāmy upāsakaḥ /",
    "XXratnml_u:4808": " anyo me śaraṇaṃ nāsti tan māṃ rakṣa sadā bhaje // Rm_12.200{98} //",
    "XXratnml_u:4809": " tridhāpi me jagannātha yātrā bhagnā svadaivataḥ /",
    "XXratnml_u:4810": " gṛhasthaḥ sārthavāho 'haṃ tan me dehi susaṃpadaḥ // Rm_12.201{99} //",
    "XXratnml_u:4811": " yanv ahaṃ sāṃprataṃ nātha bhavataṃ śaraṇaṃ vrajan /",
    "XXratnml_u:4812": " bhūyo ratnākaraṃ gantuṃ ichāmi ratnalabdhaye // Rm_12.202{100} //",
    "XXratnml_u:4813": " yadi yātrā bhavet siddhi yāval lābhaṃ ca lapsyate /",
    "XXratnml_u:4814": " tadupāyena saṃbuddhaṃ pūjayeyaṃ sasāṃghikaṃ // Rm_12.203{1} //",
    "XXratnml_u:4815": " ity evaṃ niścayaṃ kṛtvā saṃbuddhaṃ saṃsmaran muhuḥ /",
    "XXratnml_u:4816": " tāṃ bhāryyāṃ bhadrikāṃ dṛṣṭvā punar evam abhāṣata // Rm_12.204{2} //",
    "XXratnml_u:4817": " bhadre tvayā yad ādiṣṭaṃ tathā kartuṃ samutsahe /",
    "XXratnml_u:4818": " adyāgreṇa jagannāthaṃ śaraṇaṃ yāsyāmy upāsakaḥ // Rm_12.205{3} //",
    "XXratnml_u:4819": " (Rm 158)",
    "XXratnml_u:4820": " bhadre nāmnā jinendrasya yāsye ratnākare punaḥ /",
    "XXratnml_u:4821": " yadi yātrā bhavet siddhi yāval lābhaṃ ca lapsyate // Rm_12.206{4} //",
    "XXratnml_u:4822": " tadupārddhena ratnena sasaṃghaṃ sugataṃ tadā /",
    "XXratnml_u:4823": " yathārhaṃ pūjayiṣye 'ham iti saṃkalpitaṃ mayā // Rm_12.207{5} //",
    "XXratnml_u:4824": " yadi daivād vipattiḥ syāt saṃbuddhanāma saṃsmaran /",
    "XXratnml_u:4825": " sarvatīrthajalādhāne mṛto yāyāṃ sukhāvatīṃ // Rm_12.208{6} //",
    "XXratnml_u:4826": " tad atra yadi me kāryyaṃ śubhaṃ kartuṃ samichasi /",
    "XXratnml_u:4827": " tad viṣādaṃ parityajya dhairyyaṃ kṛtvā sukhaṃ vasa // Rm_12.209{7} //",
    "XXratnml_u:4828": " iti bharttroditaṃ śrutvā sā bhāryyā bhadrikā satī /",
    "XXratnml_u:4829": " tatheti pratisaṃmodya svāminaṃ taṃ samabravīt // Rm_12.210{8} //",
    "XXratnml_u:4830": " yady evaṃ te samīhāsti kṛtv etaṃ niścayaṃ prabho /",
    "XXratnml_u:4831": " saṃbuddhasmaraṇaṃ dhṛtvā gacha svastiṃ samācara // Rm_12.211{9} //",
    "XXratnml_u:4832": " yadi buddhakṛpādṛṣṭiḥ satveṣu vidyate kila /",
    "XXratnml_u:4833": " tathāvaśyaṃ sa saṃbuddhaḥ paśyan tvāṃ cāpy acet khalu // Rm_12.212{10} //",
    "XXratnml_u:4834": " tadā te maṅgalaṃ nityaṃ yātrā svastimatī bhavet /",
    "XXratnml_u:4835": " tatas te janma saṃsāre sāphalyaṃ ca bhavet khalu // Rm_12.213{11} //",
    "XXratnml_u:4836": " tena svāmiṃ jineṃdrasya nāmasvastyayanaṃ dadhat /",
    "XXratnml_u:4837": " gacha yātrā susiddhāstu svasti pratyāgatāśu ca // Rm_12.214{12} //",
    "XXratnml_u:4838": " iti bhāryoditaṃ śrutvā sa sārthādhipatir mudā /",
    "XXratnml_u:4839": " bhūyaḥ sārthagaṇān sarvān samāhūyābravīt tathā // Rm_12.215{13} //",
    "XXratnml_u:4840": " bhavanta śrūyatāṃ vākyaṃ yan mayātra samīhitaṃ /",
    "XXratnml_u:4841": " ahaṃ ratnākaraṃ bhūyo gantum ichāmi sāṃprataṃ // Rm_12.216{14} //",
    "XXratnml_u:4842": " tad asti yadi vo vāṃchā yaśaḥsaṃpatsukhāptaye /",
    "XXratnml_u:4843": " samāyāta mayā sārddhaṃ ratnākaraṃ vrajemahi // Rm_12.217{15} //",
    "XXratnml_u:4844": " yadi bhāgyād dhi no yātrā siddhā svastimatir bhavet /",
    "XXratnml_u:4845": " yāvajīvaṃ sukhaṃ dharmaṃ kṛtvā svargaṃ vrajemahi /",
    "XXratnml_u:4846": " atha vā syād vipattir naḥ sarvatīrthajalāśraye /",
    "XXratnml_u:4847": " mṛtāḥ svargaṃ gamiṣyāmo hy avaśyaṃ maraṇe sati // Rm_12.218{16} //",
    "XXratnml_u:4848": " paśuvat kiṃ gṛhe sthitvā sukhaṃ vā kiṃ yaśo vinā /",
    "XXratnml_u:4849": " yaśonvitā mṛtā ye hi tatpumāṃso narottamāḥ // Rm_12.219{17} //",
    "XXratnml_u:4850": " yad artham eva jīvāmas tad arthaṃ yan na vidyate /",
    "XXratnml_u:4851": " kiṃ tena jīvitenāpi kevalaṃ duḥkhabhāginaḥ // Rm_12.220{18} //",
    "XXratnml_u:4852": " varam evādya me mṛtyur na vyarthaṃ cirajīvitaṃ /",
    "XXratnml_u:4853": " (Rm 159)",
    "XXratnml_u:4854": " yasmāc ciram api sthitvā mṛtyur kena nivāryyate // Rm_12.221{19} //",
    "XXratnml_u:4855": " iti mṛtyubhayaṃ dṛṣṭvā sarvatrāpy anivāraṇaṃ /",
    "XXratnml_u:4856": " tyaktvā viṣādakauśīdyaṃ prodyamahyaṃ yaśorjane // Rm_12.222{20} //",
    "XXratnml_u:4857": " evaṃ nānāprakāreṇa tena sārthabhṛtāpi te /",
    "XXratnml_u:4858": " bodhyamānā vaṇiksaṃghāḥ kiṃ cin naiva samūcire // Rm_12.223{21} //",
    "XXratnml_u:4859": " abhadro 'yaṃ pumāṃ cāpi yato yātrā na siddhyati /",
    "XXratnml_u:4860": " iti tena mahāṃbhodhau naiko 'pi gantum aichata // Rm_12.224{22} //",
    "XXratnml_u:4861": " atha sārthapatir dṛṣṭvā tān sarvān viratotsavān /",
    "XXratnml_u:4862": " eko 'pi vā svayaṃ gantum aichad ratnākaraṃ prati // Rm_12.225{23} //",
    "XXratnml_u:4863": " tato bhāryāṃ samāmaṃtrya paribodhya prasannadhīḥ /",
    "XXratnml_u:4864": " svastyayanavidhiṃ kṛtvā pratasthe bhārakaiḥ saha // Rm_12.226{24} //",
    "XXratnml_u:4865": " tataḥ paṇyaṃ samādāya bhāravāhajanaiḥ saha /",
    "XXratnml_u:4866": " purād vahi vinirgatya kramād deśāṃtaraṃ yayau // Rm_12.227{25} //",
    "XXratnml_u:4867": " kramāc caṃcūryyamāno 'sau grāmāraṇyavanasthalīḥ /",
    "XXratnml_u:4868": " parikraman samullaṃghya prāpus tīraṃ mahodadheḥ // Rm_12.228{26} //",
    "XXratnml_u:4869": " tatrāsau sārthabhṛd dṛṣṭvā taṃ samudraṃ mahāmbudhiṃ /",
    "XXratnml_u:4870": " kṛtāṃjalipuṭo natvā prārthayac charaṇaṃ gataḥ // Rm_12.229{27} //",
    "XXratnml_u:4871": " namas te jīvam ādhāra sarvasatvārthasaṃpade /",
    "XXratnml_u:4872": " tvadāsayā samāyāmi tad āśāṃ me prapūraya // Rm_12.230{28} //",
    "XXratnml_u:4873": " tato 'sau karṇadhāraṃ ca toṣayitvā prabodhayan /",
    "XXratnml_u:4874": " kṛtāṃjalipuṭo natvā saṃdhṛtvā samayācata // Rm_12.231{29} //",
    "XXratnml_u:4875": " karṇadhāra mahāvāho tavāhaṃ śaraṇaṃ vraje /",
    "XXratnml_u:4876": " tat svasti cārayan naukāṃ yātrāsiddhiṃ prasādhaya // Rm_12.232{30} //",
    "XXratnml_u:4877": " tathāsau vahanaṃ kṛtvā dṛḍhītaṃ gāḍhavaṃdhitaṃ /",
    "XXratnml_u:4878": " kṛtāṃjalipuṭo natvā saṃdhṛtvā samayācata // Rm_12.233{31} //",
    "XXratnml_u:4879": " yathā mātā ca garbhasthaṃ vālakaṃ saṃprarakṣate /",
    "XXratnml_u:4880": " tathā mām eva garbhasthe nauke mātaḥ prarakṣatāṃ // Rm_12.234{32} //",
    "XXratnml_u:4881": " tataś ca sugataṃ smṛtvā triratnaśaraṇaṃ gataḥ /",
    "XXratnml_u:4882": " kṛtāṃjalipuṭo bhūtvā praṇamyaivam ayācata // Rm_12.235{33} //",
    "XXratnml_u:4883": " namas te bhagavan nātha yathā trāsi jagattrayaṃ /",
    "XXratnml_u:4884": " tathā māṃ kṛpayā dṛṣṭvā pāhi vraje ratnākare // Rm_12.236{34} //",
    "XXratnml_u:4885": " ity evaṃ sārthavāho 'sau praṇatvā sugataṃ smaran /",
    "XXratnml_u:4886": " (Rm 160)",
    "XXratnml_u:4887": " bhāṇḍāny āropya naukāyaṃ samārohaj janaṃ saha // Rm_12.237{35} //",
    "XXratnml_u:4888": " tato 'sau naukrameṇaiva karṇadhāraprayatnataḥ /",
    "XXratnml_u:4889": " marutāṃ cānukūlena saṃjagāha mahāmbudhau // Rm_12.238{36} //",
    "XXratnml_u:4890": " yat tatra sārthavāho 'sau saṃsmaran sugataṃ muhuḥ /",
    "XXratnml_u:4891": " tena puṇyabalenaiva sā naukā svastim ācaran // Rm_12.239{37} //",
    "XXratnml_u:4892": " tathā kramāc caranty evaṃ dvīpalokāntarāṇi ca /",
    "XXratnml_u:4893": " vyatikramya suśighreṇa ratnākaraṃ samāyayau // Rm_12.240{38} //",
    "XXratnml_u:4894": " tatra ratnākare prāpya ratnāni samasādhayan /",
    "XXratnml_u:4895": " tato ratnāni saṃgṛhya pratasthe vahanāsthitaḥ // Rm_12.241{39} //",
    "XXratnml_u:4896": " tataḥ kramād vyatikramya dvīpalokāntarāṇi ca /",
    "XXratnml_u:4897": " tīraṃ prāpuḥ suśīghreṇa buddhadṛṣṭiprasādataḥ // Rm_12.242{40} //",
    "XXratnml_u:4898": " tataḥ sthalaṃ samāsādya śailāraṇyavanasthalīḥ /",
    "XXratnml_u:4899": " grāmāṃ deśāṃ parikramya śrāvastyāṃ puram āyayau // Rm_12.243{41} //",
    "XXratnml_u:4900": " tato gṛhe praviṣṭo 'sau bharyyayā saha moditaḥ /",
    "XXratnml_u:4901": " suhṛnmitrajanaiś cāpi kṛtvālāpaṃ nyaṣīdata // Rm_12.244{42} //",
    "XXratnml_u:4902": " tataḥ sadyar gṛhastho 'sau bhāryyayā saha naṃditaḥ /",
    "XXratnml_u:4903": " bhāṇḍam udghāṭya ratnāni pratyavekṣitum ārabhat // Rm_12.245{43} //",
    "XXratnml_u:4904": " tatra divyavicitrāṇi ratnāni vividhāni ca /",
    "XXratnml_u:4905": " dṛṣṭvā harṣaṃ samāsādya punar evaṃ vabhāṣate // Rm_12.246{44} //",
    "XXratnml_u:4906": " mamaitāni suratnāni divyāny etādṛśāni hi /",
    "XXratnml_u:4907": " tatra divyavicitrāṇi nānāratnakulāni ca // Rm_12.247{45} //",
    "XXratnml_u:4908": " labdhāni taj jinendrasya kṛpādṛṣṭiprasādataḥ /",
    "XXratnml_u:4909": " tasmād yathāpratijñātaṃ śraddhayā sāṃprataṃ mayā // Rm_12.248{46} //",
    "XXratnml_u:4910": " yad upārddhaṃ pradātavyaiḥ śravaṇāyārhate 'pi naḥ /",
    "XXratnml_u:4911": " tad upārddhaṃ kathaṃ cānudātavyaṃ munaye 'rhate // Rm_12.249{47} //",
    "XXratnml_u:4912": " yadi rājā vijānīyād etad arddhaṃ hare mama /",
    "XXratnml_u:4913": " ratnalubdho nareśo yaṃ daṇḍaṃ vā praṇayaṃ mayi // Rm_12.250{48} //",
    "XXratnml_u:4914": " tadā me syād vipattiś ca tat kathaṃ kriyate mayā /",
    "XXratnml_u:4915": " aho daivād vipattir mām adyāpi ca na muṃcati /",
    "XXratnml_u:4916": " tat kathaṃ vā pratijñātaṃ pūrayituṃ na manyate /",
    "XXratnml_u:4917": " namas te bhagavan nātha sarvajño 'si munīśvaraḥ // Rm_12.251{49} //",
    "XXratnml_u:4918": " rakṣa māṃ pāpinaṃ mūḍhanimagnaṃ duḥkhasāgare /",
    "XXratnml_u:4919": " ity asau sugataṃ smṛtvā taccintāvyathitāśayaḥ // Rm_12.252{50} //",
    "XXratnml_u:4920": " kapolaṃ svakare dhṛtvā tasthau koṣṭhe nirutsavaḥ /",
    "XXratnml_u:4921": " (Rm 161)",
    "XXratnml_u:4922": " tathaivaṃ sthitam ālokya svāmi naṃ taṃ viṣāditaṃ // Rm_12.253{51} //",
    "XXratnml_u:4923": " sā bhāryā bhadrikopetya puraḥ sthitvābravīt tathā /",
    "XXratnml_u:4924": " svāmiṃ bharttaḥ kim eva tvaṃ sthito 'si duḥkhito yathā // Rm_12.254{52} //",
    "XXratnml_u:4925": " kiṃ vā te jāyate duḥkhaṃ tad vaca cet priyāsmi te // Rm_12.255{53} //",
    "XXratnml_u:4926": " iti bhāryoditaṃ śrutvā sa sārthādhipatiḥ punaḥ /",
    "XXratnml_u:4927": " tāṃ bhāryyāṃ samupāmaṃtrya punaś caivam abhāṣata // Rm_12.256{54} //",
    "XXratnml_u:4928": " bhadre yaj jāyate duḥkhaṃ tat pravakṣye śṛṇu priye /",
    "XXratnml_u:4929": " yathā mayā pratijñātaṃ pūrayituṃ kathaṃ tathā // Rm_12.257{55} //",
    "XXratnml_u:4930": " yady upārddhaṃ pradāsyāmi śravaṇāyārhate 'pi nu /",
    "XXratnml_u:4931": " etad arddhaṃ hared rājā lobhān me daṇḍayed api // Rm_12.258{56} //",
    "XXratnml_u:4932": " ity evaṃ tadviṣādena vyathito 'haṃ nirutsavaḥ /",
    "XXratnml_u:4933": " tan me nātra pratīkāro kathaṃ kartuṃ na manyate // Rm_12.259{57} //",
    "XXratnml_u:4934": " iti bharttroditaṃ śrutvā sā bhāryā punar abravīt /",
    "XXratnml_u:4935": " viṣādaṃ mā kṛthāḥ svāmiṃ śṛṇu yan me samīhitaiḥ // Rm_12.260{58} //",
    "XXratnml_u:4936": " tāvad imāni saṃkalpaḥ paścāt tat samayāgate /",
    "XXratnml_u:4937": " pūjayā saha bhojaiś ca sasaṃghāyārhate 'rcayet // Rm_12.261{59} //",
    "XXratnml_u:4938": " evaṃ kṛte tathā svāmin pratijñā tena setsyate /",
    "XXratnml_u:4939": " bhītiś cāpi na vidyeta tasmād evaṃ kuru prabho // Rm_12.262{60} //",
    "XXratnml_u:4940": " iti bhāryāvacaḥ śrutvā sa sārthādhipatir mudā /",
    "XXratnml_u:4941": " tatheti pratisaṃśrutya punar evam abhāṣata // Rm_12.263{61} //",
    "XXratnml_u:4942": " tāvad imāni sarvāṇi ratnāni te samarppaye /",
    "XXratnml_u:4943": " paścāt kāle sasaṃghaṃ taṃ pūjayiṣye munīśvaraṃ // Rm_12.264{62} //",
    "XXratnml_u:4944": " idānīṃ sugaṃdhadhūpena pūjayeyaṃ munīśvaraṃ /",
    "XXratnml_u:4945": " ity uktvā sarvaratnāni bhāryāyāṃ sa nyadhāpayet // Rm_12.265{63} //",
    "XXratnml_u:4946": " tato 'sau cāguruṃ krītvā kārṣāpaṇadvayena vā /",
    "XXratnml_u:4947": " gatvā jetavane vihāre tatra dvāre sthito gurum adhūpayet // Rm_12.266{64}",
    "XXratnml_u:4948": " tatrāpatramāno 'sau saṃbuddhaśaraṇaṃ gataḥ /",
    "XXratnml_u:4949": " kṛtāṃjalipuṭo natvā saṃsmaran prārthayat tathā // Rm_12.267{65} //",
    "XXratnml_u:4950": " bhagavac chāstāsi sarvajño vijānīyā mamāśayaṃ /",
    "XXratnml_u:4951": " tadyathā me pratijñātaiḥ pūrayituṃ samarhasi // Rm_12.268{66} //",
    "XXratnml_u:4952": " athāsau bhagavān tasya matvāśayaviśuddhatāṃ /",
    "XXratnml_u:4953": " (Rm 162)",
    "XXratnml_u:4954": " mahad ṛdhyabhisaṃskāraṃ cakāra tatprasādataḥ // Rm_12.269{67} //",
    "XXratnml_u:4955": " yena sa dhūpa ākāśe prābhyudgamya purīṃ ca tāṃ /",
    "XXratnml_u:4956": " sphuritvā khe punar abhrakūṭībhūtvābhyaśobhayat // Rm_12.270{68} //",
    "XXratnml_u:4957": " tatrāsau sārthabhṛd dṛṣṭvā prātihāryaṃ tad adbhutaṃ /",
    "XXratnml_u:4958": " mahānaṃdaprasaṃnātmā punar evaṃ vyaciṃtayat // Rm_12.271{69} //",
    "XXratnml_u:4959": " naitan me pratirūpaṃ syād yad ayaṃ sugato jinaḥ /",
    "XXratnml_u:4960": " mayā nābhyarcito ratnair dhig me cittabhayād drutaṃ // Rm_12.272{70} //",
    "XXratnml_u:4961": " yanv ahaṃ sāṃprataṃ nāthaṃ prārthayitvā sasāṃghikaṃ /",
    "XXratnml_u:4962": " saratnaiḥ pūjayiṣyāmi bhojanaiś ca svake gṛhe // Rm_12.273{71} //",
    "XXratnml_u:4963": " ity asau niścayaṃ kṛtvā kṛtāṃjalipuṭo mudā /",
    "XXratnml_u:4964": " saṃbuddhasaṃmukhaṃ gatvā praṇatvaivaṃ vyajijñapat // Rm_12.274{72} //",
    "XXratnml_u:4965": " bhagavan nātha sarvajña kṣamasva me 'parādhatāṃ /",
    "XXratnml_u:4966": " bhavatāṃ pūjanāṃ kartum ichāmi me prasīdatu // Rm_12.275{73} //",
    "XXratnml_u:4967": " ity evaṃ prārthite tena sa saṃbuddho munīśvaraḥ /",
    "XXratnml_u:4968": " tatheti pratisaṃmodya tūṣṇībhūtvā vyavasthitaḥ // Rm_12.276{74} //",
    "XXratnml_u:4969": " tato 'sau sārthabhṛn matvā sugatenādhivāsitaṃ /",
    "XXratnml_u:4970": " praṇatvā ca muneḥ pādau sahasā svagṛhaṃ yayau // Rm_12.277{75} //",
    "XXratnml_u:4971": " tatra sa bhāryyayā sārddhaṃ vaṃdhumitra janair api /",
    "XXratnml_u:4972": " praṇītaṃ bhojyapūjāṃgaṃ sādhayām āsa satvaraṃ // Rm_12.278{76} //",
    "XXratnml_u:4973": " tato bhojyārcanāṃgāni sajjīkṛtya pramoditaḥ /",
    "XXratnml_u:4974": " vihāre sahasā gatvā natvā taṃ prārthayan muniṃ // Rm_12.279{77} //",
    "XXratnml_u:4975": " bhagavan nātha saṃbuddha samayo 'yaṃ pravarttate /",
    "XXratnml_u:4976": " tad bhavān sāṃghikaiḥ sārddhaṃ samāgantuṃ samarhati // Rm_12.280{78} //",
    "XXratnml_u:4977": " ity evaṃ prārthite tena sa saṃbuddhaḥ sasāṃghikaḥ /",
    "XXratnml_u:4978": " pratasthe sūryyavan mārge prātihāryaṃ pradarśayan // Rm_12.281{79} //",
    "XXratnml_u:4979": " tataḥ kramāt purīṃ prāpya tad gṛhaṃ samupāviśat /",
    "XXratnml_u:4980": " tad datte pādyaṃ ādāya śuddhāsane nyaṣīdata // Rm_12.282{80} //",
    "XXratnml_u:4981": " tatas tān sāṃghikān sarvān saṃbuddhapramukhān kramāt /",
    "XXratnml_u:4982": " svasvāsanasamāsīnān dṛṣṭvā samyak samarcayat // Rm_12.283{81} //",
    "XXratnml_u:4983": " yathārhaṃ bhojanair vāpi varṇagandharasānvitaiḥ /",
    "XXratnml_u:4984": " saṃbuddhapramukhān saṃghān saṃtarpya paryatoṣayat // Rm_12.284{82} //",
    "XXratnml_u:4985": " tataś ca bhojanānte sa śodhayitvā bhujādikaṃ /",
    "XXratnml_u:4986": " (Rm 163)",
    "XXratnml_u:4987": " apanīya ca pātrāṇi tāmbūlādīn aḍhaukayat // Rm_12.285{83} //",
    "XXratnml_u:4988": " tato yāni suratnāni pūrvasaṃkalpatāni hi /",
    "XXratnml_u:4989": " etaiḥ sarvaṃ suratnais taṃ saṃbuddhaiḥ samavākiran // Rm_12.286{84} //",
    "XXratnml_u:4990": " tāni ratnāni sarvāṇi saṃbuddhasyānubhāvataḥ /",
    "XXratnml_u:4991": " muner upari khe gatvā chatrībhūtvā sthitā vabhau // Rm_12.287{85} //",
    "XXratnml_u:4992": " tatas taṃ sa gṛhī dṛṣṭvā dviguṇasaṃpramoditaḥ /",
    "XXratnml_u:4993": " pādau tasya muner natvā praṇidhānaṃ vyadhāt tathā // Rm_12.288{86} //",
    "XXratnml_u:4994": " anena dānadharmeṇa puṇyena kuśalena ca /",
    "XXratnml_u:4995": " bhaveyaṃ sugato buddho loke 'ndhe 'pariṇāyake // Rm_12.289{87} //",
    "XXratnml_u:4996": " amukto mocayiṣyāmi tārayiṣyāmy atāritān /",
    "XXratnml_u:4997": " bhītān āśvāsya saṃbodhau sthāpayiṣyāmi nirvṛtau // Rm_12.290{88} //",
    "XXratnml_u:4998": " tathāsau bhagavān buddhas tathāśayaviśodhitaṃ /",
    "XXratnml_u:4999": " saṃbodhau nihitaṃ cittaṃ jñātvā smitaṃ vyadhāt tathā // Rm_12.291{89} //",
    "XXratnml_u:5000": " tadā tasya munīndrasya mukhapadmād vinirgatāḥ /",
    "XXratnml_u:5001": " paṃcavarṇā vibhāsanto viniśceruḥ subhānavaḥ // Rm_12.292{90} //",
    "XXratnml_u:5002": " tatas te bhāsvarāḥ sarve pravisṛtāḥ samaṃtataḥ /",
    "XXratnml_u:5003": " kecid ūrddhaṃ gatāḥ kecin madhyaṃ kecid rasātale // Rm_12.293{91} //",
    "XXratnml_u:5004": " kecid adho gatā yās te sarve te narakeṣu ca /",
    "XXratnml_u:5005": " nipataṃto vibhāsanto pravisasruḥ samaṃtataḥ // Rm_12.294{92} //",
    "XXratnml_u:5006": " ye uṣṇanarakās teṣu śitībhūtā vicerire /",
    "XXratnml_u:5007": " ye śītanarakās teṣu nyapatad uṣṇikāś ca te // Rm_12.295{93} //",
    "XXratnml_u:5008": " ye ye taiḥ kiraṇaiḥ spṛṣṭās te te sarve sukhānvitāḥ /",
    "XXratnml_u:5009": " yadā te sukhasaṃprāptās tadā te vismayānvitāḥ // Rm_12.296{94} //",
    "XXratnml_u:5010": " aho naḥ sukham adyaivaṃ katham etad vyacintayan /",
    "XXratnml_u:5011": " kiṃ nu vayam itaś cyutvā kutra yātāsma sāṃprataṃ // Rm_12.297{95} //",
    "XXratnml_u:5012": " āhosvid upapannāḥ syur anyatra bhuvaneṣv api /",
    "XXratnml_u:5013": " iti saṃdehināṃ teṣāṃ satvānāṃ paribodhane // Rm_12.298{96} //",
    "XXratnml_u:5014": " bhagavān nirmite buddhaṃ preṣayan narakān prati /",
    "XXratnml_u:5015": " dṛṣṭvā taṃ nirmitaṃ muniṃ vismitā harṣitāś ca vai // Rm_12.299{97} //",
    "XXratnml_u:5016": " te sarve narakā lokāḥ saṃmīlya saṃvabhāṣire /",
    "XXratnml_u:5017": " na bhavanta itaś cyutvā gatāsmānyatra bhūmiṣu // Rm_12.300{98} //",
    "XXratnml_u:5018": " kiṃs tv ayaṃ nu mahāsatvaḥ hy apūrvadarśanaḥ pumān /",
    "XXratnml_u:5019": " (Rm 164)",
    "XXratnml_u:5020": " nūnam asyānubhāvena duḥkhāni samitāni ca // Rm_12.301{99} //",
    "XXratnml_u:5021": " tad vayam enam ānamya vaṃde mayā pramuktaye /",
    "XXratnml_u:5022": " iti saṃbhāṣya te sarve natvā tac charaṇaṃ gatāḥ // Rm_12.302{100} //",
    "XXratnml_u:5023": " namo buddhāya dharmāya saṃghāyeti vavandire /",
    "XXratnml_u:5024": " iti te nirmite tasmin prasādya cittam āratāḥ // Rm_12.303{1} //",
    "XXratnml_u:5025": " sarvapāpavinirmuktā martyadevālayaṃ yayuḥ /",
    "XXratnml_u:5026": " evaṃ te bhānavaḥ sarve sarvatra narakeṣv api // Rm_12.304{2} //",
    "XXratnml_u:5027": " prodyante nārakān sarvān pratyāyayur muneḥ puraḥ /",
    "XXratnml_u:5028": " tathā tad bhānavaś caivam upariṣṭāṃ gatā api // Rm_12.305{3} //",
    "XXratnml_u:5029": " te 'pi sarve caturlokapālānāṃ bhuvanāni ca /",
    "XXratnml_u:5030": " avabhāsya kramāt sarvān devalokān abhāsayan // Rm_12.306{4} //",
    "XXratnml_u:5031": " tathākaniṣṭhaparyantaṃ traidhātukān abhāsayan /",
    "XXratnml_u:5032": " evaṃ sarvāś ca tān sarvān avabhāsya samaṃtataḥ // Rm_12.307{5} //",
    "XXratnml_u:5033": " gāthāḥ prodghoṣayantaś ca pralayaṃ saugate vṛṣe /",
    "XXratnml_u:5034": " anityaṃ khalu saṃsāraṃ duḥkhaśūnyaṃ hy anātmakaṃ // Rm_12.308{6} //",
    "XXratnml_u:5035": " tasmāt māraṃ parityajya gachadhvaṃ śaraṇaṃ muneḥ /",
    "XXratnml_u:5036": " niṣkrāmatārabhadhvaṃ kaṃ yujyadhvaṃ buddhaśāsane // Rm_12.309{7} //",
    "XXratnml_u:5037": " mṛtyusainyaṃ dhunītāśu naḍāgāraṃ karī yathā /",
    "XXratnml_u:5038": " yo 'py asmin dharmavinaye hy apramattaś cariṣyati // Rm_12.310{8} //",
    "XXratnml_u:5039": " tyaktvā jātisasaṃsāre duḥkhasyāntaṃ kariṣyati // Rm_12.311{9!} //",
    "XXratnml_u:5040": " atha te bhānavaḥ sarve traidhātubhuvaneṣv api /",
    "XXratnml_u:5041": " sarvān satvān samuddhṛtya punaḥ pratyāyayur muneḥ // Rm_12.312{10} //",
    "XXratnml_u:5042": " atha te bhānavaḥ sarve bhagavantaṃ munīśvaraṃ /",
    "XXratnml_u:5043": " pradakṣiṇatrayaṃ kṛtvā mūrddhni cāntardadhur muneḥ // Rm_12.313{11} //",
    "XXratnml_u:5044": " athaitat sabhāsīnā lokāḥ sarve sasāṃghikāḥ /",
    "XXratnml_u:5045": " tat tadadbhutam ālokya vabhūvur vismayoddhatāḥ // Rm_12.314{12} //",
    "XXratnml_u:5046": " athānaṃdaḥ samutthāya kṛtāṃjalipuṭo mudā /",
    "XXratnml_u:5047": " bhagavantaṃ guruṃ natvā papracha smitakāraṇaṃ // Rm_12.315{12!} //",
    "XXratnml_u:5048": " bhagavan bhavato vaktrāt paṃcavarṇāḥ subhāṃsavaḥ /",
    "XXratnml_u:5049": " vinirgatā diśaḥ sarvān avabhāsya śatā punaḥ // Rm_12.316{13} //",
    "XXratnml_u:5050": " bhavān hi sugato śāstā saṃbuddho bhagavañ jinaḥ /",
    "XXratnml_u:5051": " (Rm 165)",
    "XXratnml_u:5052": " nirmado nirahaṃkāraḥ mānamātsaryyavarjitaḥ // Rm_12.317{14} //",
    "XXratnml_u:5053": " tad bhava bhagavaṃ kasmāt smitaiḥ karoti sāṃprataṃ /",
    "XXratnml_u:5054": " dṛṣṭvaivaṃ taṃ smitaṃ sarve ime lokāḥ pravismitāḥ // Rm_12.318{15} //",
    "XXratnml_u:5055": " nāhetuḥ sugatā buddhā arhanto vigatoddhavāḥ /",
    "XXratnml_u:5056": " darśayanti smitaṃ kecit tat kena bhavataḥ smṛtaṃ // Rm_12.319{16} //",
    "XXratnml_u:5057": " tad etad dhetum ichanti śrotuṃ sarve ime janāḥ /",
    "XXratnml_u:5058": " tad etat kāraṇaṃ śāstaḥ samādeṣṭuṃ samarhati // Rm_12.320{17} //",
    "XXratnml_u:5059": " ity evaṃ prārthite tena śiṣyeṇānaṃdayoginā /",
    "XXratnml_u:5060": " tatheti pratisaṃmodya tam ānaṃdaṃ vabhāṣata // Rm_12.321{18} //",
    "XXratnml_u:5061": " evam etat tathānaṃda yathaiva bhāṣasi tvayā /",
    "XXratnml_u:5062": " tat smitaṃ yadarthaṃ me tad vakṣye śṛṇutādarāt // Rm_12.322{19} //",
    "XXratnml_u:5063": " paśyānaṃda mamānena sārthavāhena sādhunā /",
    "XXratnml_u:5064": " ebhī ratnaiś ca satkṛtya kṛtā pūjā svabhaktitaḥ // Rm_12.323{20} //",
    "XXratnml_u:5065": " anena kuśalenaiva sārthavāho mahāsudhīḥ /",
    "XXratnml_u:5066": " kramād bodhicarīṃ prāpya pūryya pāramitā daśa // Rm_12.324{21} //",
    "XXratnml_u:5067": " saṃbodhipākṣikān dharmān prāpya brahmavihārikaḥ /",
    "XXratnml_u:5068": " saṃbodhiṃ samavāpyaivaṃ jitvā māragaṇān api // Rm_12.325{22} //",
    "XXratnml_u:5069": " buddho ratnottamo nāma sarvajño 'rhaṃ tathāgataḥ /",
    "XXratnml_u:5070": " dharmarājo jagaṃnātho loke śāstā bhaviṣyati // Rm_12.326{23} //",
    "XXratnml_u:5071": " tad anumodanāṃ kṛtvā saddharmaṃ bhajatādarāt /",
    "XXratnml_u:5072": " dharmeṇaiva jagaj jitvā māracaryāvinirgataḥ // Rm_12.327{24} //",
    "XXratnml_u:5073": " bhadracarī samāsādya saṃbodhipadam āpnuyāt /",
    "XXratnml_u:5074": " dharnio hi jagatāṃ mitram ihāmutra samantataḥ // Rm_12.328{25} //",
    "XXratnml_u:5075": " hitakārī suhṛd iṣṭaḥ sarvadāpi sahānugaḥ /",
    "XXratnml_u:5076": " tasmād dharmaṃ samādhāya saṃcaradhvaṃ samāhitaḥ // Rm_12.329{26} //",
    "XXratnml_u:5077": " tena vā maṃgalaṃ nityaṃ sarvabhāvī bhaved dhruvaṃ // Rm_12.330{27} //",
    "XXratnml_u:5078": " iti śāstrā samādiṣṭaṃ śrutvānaṃdaḥ sapārṣadaḥ /",
    "XXratnml_u:5079": " tatheti moditas taṃ ca guruṃ natvā sa naṃdataḥ // Rm_12.331{28} //",
    "XXratnml_u:5080": " so 'pi sārthapatiś caiva svakaṃ vyākaraṇaṃ kila /",
    "XXratnml_u:5081": " munīndreṇa samādiṣṭaṃ śrutvātīvābhyanaṃdatat // Rm_12.332{29} //",
    "XXratnml_u:5082": " tataś cābhiprasannātmā samutthāya kṛtāṃjaliḥ /",
    "XXratnml_u:5083": " bhagavaṃtaṃ sasaṃghaṃ taṃ praṇatvaivaṃ vyatijñapat // Rm_12.333{30} //",
    "XXratnml_u:5084": " namas te bhagavan nātha sarvadharmādhipeśvaraḥ /",
    "XXratnml_u:5085": " (Rm 166)",
    "XXratnml_u:5086": " bhavatāṃ śaraṇaṃ kṛtvā bhavāmy aham upāsakaḥ // Rm_12.334{31} //",
    "XXratnml_u:5087": " yan mayā prakṛtaṃ pāpaṃ kāritaṃ cānumoditaṃ /",
    "XXratnml_u:5088": " tat sarvaṃ deśayiṣyāmi tan me dehi śubhāṃ cariṃ // Rm_12.335{32} //",
    "XXratnml_u:5089": " bodhau cittaṃ samādhāya triratnaṃ samupāśraye /",
    "XXratnml_u:5090": " kṣamasva me 'parādhatvaṃ tan māṃ rakṣa mudā tathā // Rm_12.336{33} //",
    "XXratnml_u:5091": " evaṃ tenārthitaṃ śrutvā sa saṃbuddho 'bhyadhāt punaḥ /",
    "XXratnml_u:5092": " yathā te 'bhihitaṃ sādho tathā saṃsetsyate dhruvaṃ // Rm_12.337{34} //",
    "XXratnml_u:5093": " tasmāc cittaṃ samādhāya triratnaśaraṇaṃ gataḥ /",
    "XXratnml_u:5094": " sarvasatvahitaṃ kṛtvā bodhicaryāṃ samācara // Rm_12.338{35} //",
    "XXratnml_u:5095": " tatas tvaṃ kramato hy evaṃ pūrya pāramitā drutaṃ /",
    "XXratnml_u:5096": " bodhisatvo mahāsatvo bhaved bodhim avāpnuyāt // Rm_12.339{36} //",
    "XXratnml_u:5097": " etat satyaṃ parijñāya saddharmaṃ saṃprasādhaya /",
    "XXratnml_u:5098": " tena te maṃgalaṃ nityaṃ sarvatrāpi bhaved dhruvaṃ // Rm_12.340{37} //",
    "XXratnml_u:5099": " jayo 'stu te sadā bodhau siddhyatu praṇihitaṃ drutaṃ /",
    "XXratnml_u:5100": " ciraṃ jīvaṃ hitaṃ loke dharmaṃ dhṛtvā sukhaṃ vasa // Rm_12.341{38} //",
    "XXratnml_u:5101": " ity asau bhagavān buddhas tasmai datvāśiṣaṃ śubhāṃ /",
    "XXratnml_u:5102": " saṃghaiḥ saha samutthāya svaṃ vihāraṃ yayau tataḥ // Rm_12.342{39} //",
    "XXratnml_u:5103": " atha sārthapatiś cāsau sadāraḥ saṃpramoditaḥ /",
    "XXratnml_u:5104": " triratnaśaraṇaṃ kṛtvā saddharmeṣu sadācarat // Rm_12.343{40} //",
    "XXratnml_u:5105": " tathā sarve 'pi satvāś ca śrutvā tasya pravṛttitāṃ /",
    "XXratnml_u:5106": " bodhicittaṃ samādhāya triratnaśaraṇaṃ yayuḥ // Rm_12.344{41} //",
    "XXratnml_u:5107": " etat me guruṇākhyātaṃ saṃśrutaṃ yathā mayā /",
    "XXratnml_u:5108": " tathātraivaṃ tava prītyā kathyate saṃprabudhyatāṃ // Rm_12.345{42} //",
    "XXratnml_u:5109": " tathā rājan tvayāpy evaṃ svayaṃ dhṛtvā vṛṣaṃ śubhe /",
    "XXratnml_u:5110": " bodhayitvā prajāś cāpi sthāpanīyāḥ sadā śubhe // Rm_12.346{43} //",
    "XXratnml_u:5111": " evaṃ cet te sadāpy evaṃ sarvatrāpi sumaṃgalaṃ /",
    "XXratnml_u:5112": " bhaven nūnaṃ mahārājan satyam etan na saṃśayaḥ /",
    "XXratnml_u:5113": " dharmeṇa nirjitaṃ pāpaṃ dharmeṇa jīyate kudhīḥ /",
    "XXratnml_u:5114": " dharmeṇa nirjitā mārā dharmeṇa bodhim āpnuyāt /",
    "XXratnml_u:5115": " tasmād bodhipadaṃ prāptuṃ yadīcchatha narādhipaḥ /",
    "XXratnml_u:5116": " bodhicittaṃ samādhāya sadā ratnatrayaṃ bhaja /",
    "XXratnml_u:5117": " tathā taṃ kramaṇo rāja bodhicaryyāhitāya ca /",
    "XXratnml_u:5118": " sarvamāragaṇām jitvā saṃbodhim āpnuyā dhruvaṃ /",
    "XXratnml_u:5119": " etat tenopaguptena guruṇādiṣṭaṃ samādarāt /",
    "XXratnml_u:5120": " (Rm 167)",
    "XXratnml_u:5121": " śrutvā rājo tathety evaṃ pratyanandan sapārṣadaḥ /",
    "XXratnml_u:5122": " ye śṛṇvantīdam evaṃ praṇihitamanasaḥ sārthavāhāvadānaṃ /",
    "XXratnml_u:5123": " ye cāpi śrāvayanti pramuditamanasaḥ sarvalokahitārthaṃ /",
    "XXratnml_u:5124": " te sarve bodhisatvā vijitakalimalo buddhadharmānuraktāḥ /",
    "XXratnml_u:5125": " saṃbhuktvā satsukhāni prathitaguṇayutā buddhakṣetre prayānti /",
    "XXratnml_u:5126": " ++ iti śrīratnamālāvadānakathāyāṃ sārthavāho'vadānaṃ nāma dvādaśa ++",
    "XXratnml_u:5127": " (Rm 168)",
    "XXratnml_u:5128": " XIII Vaḍikāvadāna oṃ namaḥ śrīsarvabuddhabodhisatvebhyaḥ /",
    "XXratnml_u:5129": " yaḥ śrīmāñ chrīghano loke saddharmaiḥ samupādiśat /",
    "XXratnml_u:5130": " śāsanāni trilokeṣu jayantu tasya sarvadā // Rm_13.1{1} //",
    "XXratnml_u:5131": " avadānatatvaṃ vakṣyāmi natvā taṃ śrīghanaṃ guruṃ /",
    "XXratnml_u:5132": " purābhūt pāṭalīputre nagare svargasannibhe // Rm_13.2{2} //",
    "XXratnml_u:5133": " aśoko nṛparājendras triratnasevakaḥ kṛtī /",
    "XXratnml_u:5134": " ekasmin samaye tatra sa rājā svajanaiḥ saha // Rm_13.3{3} //",
    "XXratnml_u:5135": " paurikaiś ca sabhāṃ kṛtvā saddharmaṃ śrotum aicchata /",
    "XXratnml_u:5136": " tadā sa saugato bhikṣur upagupto jināṃśajaḥ // Rm_13.4{4} //",
    "XXratnml_u:5137": " lokān dharmotsukān dṛṣṭvā samādheḥ sahasotthitaḥ /",
    "XXratnml_u:5138": " tatsabhāyāṃ samākramya siṃhāsane śubhāsane // Rm_13.5{5} //",
    "XXratnml_u:5139": " bhāsayaṃs tatsabhālokāṃs tasthau pūrṇasudhāṃśuvat /",
    "XXratnml_u:5140": " athāśoko mahīpālaḥ sa maṃtripaurikaiḥ saha // Rm_13.6{6} //",
    "XXratnml_u:5141": " pūjāṅgaiḥ pūjayitvā tam upaguptam avandata /",
    "XXratnml_u:5142": " sthitvā bhūmau svajānubhyām uttarāsaṅgam udvahan // Rm_13.7{7} //",
    "XXratnml_u:5143": " kṛtāñjaliḥ puṭo natvā punar evam abhāṣata /",
    "XXratnml_u:5144": " bhadanta śrotum icchāmi saddharmaṃ sukhasaṃpradaṃ // Rm_13.8{8} //",
    "XXratnml_u:5145": " yathoktaṃ śrīmunīndreṇa tathā deṣṭuṃ ca me 'rhati /",
    "XXratnml_u:5146": " evaṃ tena mahīndreṇa prārthite sa yatīśvaraḥ // Rm_13.9{9} //",
    "XXratnml_u:5147": " upagupto narendraṃ taṃ samāmantryaivam abravīt /",
    "XXratnml_u:5148": " sādhu suṣṭhu mahārāja śṛṇu saddharmam ādarāt // Rm_13.10{10} //",
    "XXratnml_u:5149": " yathā me guruṇā khyātaṃ tathā vakṣyāmi te hite /",
    "XXratnml_u:5150": " purā sa bhagavān buddhaḥ śakyasiṃho śubhākaraḥ // Rm_13.11{11} //",
    "XXratnml_u:5151": " dharmarājo jagacchāstā sarvajñaḥ sugato jinaḥ /",
    "XXratnml_u:5152": " sarvavidyākalāvijñaḥ ṣaḍabhijño munīśvaraḥ // Rm_13.12{12} //",
    "XXratnml_u:5153": " mārajil lokavin nātho vināyakas tathāgataḥ /",
    "XXratnml_u:5154": " śrāvastyāṃ jetakāraṇye mahodyāne manorame // Rm_13.13{13} //",
    "XXratnml_u:5155": " anāthapiṇḍadākhyasya gṛhasthasya mahātmanaḥ /",
    "XXratnml_u:5156": " nānāvṛkṣasamākīrṇe nānāpuṣpapraśobhitaiḥ // Rm_13.14{14} //",
    "XXratnml_u:5157": " nānāphalabharānamraiḥ kalpavṛkṣasamānikaiḥ /",
    "XXratnml_u:5158": " aṣṭāṅgaguṇasaṃpannajalaiḥ padmotpālādibhiḥ // Rm_13.15{15} //",
    "XXratnml_u:5159": " supuṣpaiḥ paripūrṇābhiḥ puṣkariṇībhir āśrite /",
    "XXratnml_u:5160": " nānājantuguṇaiś cāpi mithaḥ snehānuvandhitaiḥ // Rm_13.16{16} //",
    "XXratnml_u:5161": " nānāpakṣigaṇaiś cāpi saṃharṣair upasevite /",
    "XXratnml_u:5162": " tasmiṃ divyamanoramye munisaṃghaniṣevite // Rm_13.17{17} //",
    "XXratnml_u:5163": " puṇyakṣetre jināvāse vihāre maṇimaṇḍite /",
    "XXratnml_u:5164": " śrāvakair bhikṣubhiḥ sārddhaṃ bodhisatvair upāsakaiḥ // Rm_13.18{18} //",
    "XXratnml_u:5165": " sarvasatvahitārthena tasthau dharmmaṃ prakāśituṃ /",
    "XXratnml_u:5166": " (Rm 169)",
    "XXratnml_u:5167": " evaṃ tatra sabhāsīnaṃ saṃbuddhaṃ dharmabhāṣiṇaṃ // Rm_13.19{19} //",
    "XXratnml_u:5168": " dṛṣṭvā dharmāmṛtaṃ pātuṃ sarvalokāḥ samāyayuḥ // Rm_13.20{19!} //",
    "XXratnml_u:5169": " daivā daityāś ca siddhāś ca yakṣagaṃdharvakinnarāḥ /",
    "XXratnml_u:5170": " grahā vidyādharāḥ sādhyā nāgeṃdrā garuḍā api // Rm_13.21{20} //",
    "XXratnml_u:5171": " sarve 'pi lokapālāś ca munayaś ca maharṣayaḥ /",
    "XXratnml_u:5172": " yatayo yoginaś cāpi tīrthikāś ca tapaśvinaḥ // Rm_13.22{21} //",
    "XXratnml_u:5173": " brāhmaṇāḥ kṣatriyāś cāpi vaiśyāḥ śūdrāś ca maṃtriṇaḥ /",
    "XXratnml_u:5174": " amātyāḥ koṭṭavārāś ca sārthavāhā mahājanāḥ // Rm_13.23{22} //",
    "XXratnml_u:5175": " śilpino vaṇijaś cāpi gṛhasthāḥ paurikā janāḥ /",
    "XXratnml_u:5176": " tathā jānapadāś cāpi grāmyāḥ kārpaṭikā api // Rm_13.24{23} //",
    "XXratnml_u:5177": " evam anye 'pi satvāś ca sarvajātisamudbhavāḥ /",
    "XXratnml_u:5178": " pūjāpaṃcopahārāṇi gṛhītvā bhaktimānasā // Rm_13.25{24} //",
    "XXratnml_u:5179": " saddharmaṃ śraddhayā śrotum anumodya samāyayuḥ /",
    "XXratnml_u:5180": " tatra sarve praviṣṭās te dṛṣṭvā taṃ sugataṃ jinaṃ // Rm_13.26{25} //",
    "XXratnml_u:5181": " vanditvānanditāḥ sarve pūjāṃ cakrur yathākramaṃ // Rm_13.27{26!} //",
    "XXratnml_u:5182": " tato natvā samāsīnāḥ parivṛtya pramoditāḥ /",
    "XXratnml_u:5183": " dharmmaṃ śrotuṃ puraskṛtya tasthuḥ sāñjalayo mudā // Rm_13.28{27} //",
    "XXratnml_u:5184": " atha sa bhagavān dṛṣṭvā tāṃl lokān dharmavāñchinaḥ /",
    "XXratnml_u:5185": " ādimadhyāntakalyāṇaṃ dideśa dharmam uttamaṃ // Rm_13.29{28} //",
    "XXratnml_u:5186": " evaṃ sa bhagavān nityaṃ sarvasatvahitārthikaḥ /",
    "XXratnml_u:5187": " dharmaṃ prakāśayaṃ loke tasthau dīptāṃśumān iva // Rm_13.30{29} //",
    "XXratnml_u:5188": " tasminn avasare tatra śrāvastyāṃ purisaṃbhavaḥ /",
    "XXratnml_u:5189": " āḍhyaḥ śreṣṭhī mahābhogaḥ suvistīrṇaparigrahaḥ // Rm_13.31{30} //",
    "XXratnml_u:5190": " śrāddho bhadrāśayo dhīraḥ sarvalokasuhṛtpriyaḥ /",
    "XXratnml_u:5191": " tīrthikasevako mānī vabhūva śrīmadānvitaḥ // Rm_13.32{31} //",
    "XXratnml_u:5192": " tadā sa sundarībhāryāṃ kuladharmasamānikāṃ /",
    "XXratnml_u:5193": " ādāya ratisaṃrakto reme nityaṃ yathāsukhaṃ // Rm_13.33{32} //",
    "XXratnml_u:5194": " tasyaivaṃ ramamāṇasya bhāryā sābhūt sugarbhiṇī /",
    "XXratnml_u:5195": " tataḥ pravṛddhagarbhā sā pāṇḍuvarṇā vyarājata // Rm_13.34{33} //",
    "XXratnml_u:5196": " tataḥ sā garbhasaṃjātaṃ putraṃ tasyām upāśritaṃ /",
    "XXratnml_u:5197": " putraṃ matvābhinaṃdaṃtī bharttāram evam abravīt // Rm_13.35{34} //",
    "XXratnml_u:5198": " svāmin garbhe prajāto me yat kukṣau dakṣiṇāśritaḥ /",
    "XXratnml_u:5199": " dārako 'yaṃ bhavet putraḥ nūnaṃ tasmāt pramodaya // Rm_13.36{35} //",
    "XXratnml_u:5200": " iti bhāryoditaṃ śrutvā sa gṛhasthaḥ praharṣitaḥ /",
    "XXratnml_u:5201": " garbhe sa vyāśritaṃ dṛṣṭvā mudaivaṃ samudānayat // Rm_13.37{36} //",
    "XXratnml_u:5202": " vata me jāyate putras tad ahaṃ bhāgyavān bhave /",
    "XXratnml_u:5203": " putramukhaṃ hi paśyeyaṃ vaṃśasthitir bhaved api // Rm_13.38{37} //",
    "XXratnml_u:5204": " yan mama vidyate puṇyaṃ dānaśīlādisaṃcitaṃ /",
    "XXratnml_u:5205": " tenānayor dvayor astu jananīputrayoḥ śivaṃ // Rm_13.39{38} //",
    "XXratnml_u:5206": " evaṃ proktvā gṛhasthaḥ sa śraddhayā saṃpramoditaḥ /",
    "XXratnml_u:5207": " bhikṣvarthibrāhmaṇebhyaś ca dadau dānaṃ yathepsitaṃ // Rm_13.40{39} //",
    "XXratnml_u:5208": " (Rm 170)",
    "XXratnml_u:5209": " kuleṣṭadevatāś cāpi samabhyarcya yathāvidhi /",
    "XXratnml_u:5210": " tac chubhaṃ prārthayan nityaṃ tasthau putrasamutsukaḥ // Rm_13.41{40} //",
    "XXratnml_u:5211": " tataḥ sā bhadrikā nārī pathyopacārabhoginī /",
    "XXratnml_u:5212": " asūta samaye putraṃ suṃdaraṃ lakṣaṇānvitaṃ // Rm_13.42{41} //",
    "XXratnml_u:5213": " tataḥ sa janakaḥ śrutvā saṃprajātaṃ sutaṃ mudā /",
    "XXratnml_u:5214": " sahasā samupāsritya dadarśa taṃ sasuṃdaraṃ // Rm_13.43{42} //",
    "XXratnml_u:5215": " darśanīyaṃ subhadrāṅgaṃ prāsādikaṃ manoharaṃ /",
    "XXratnml_u:5216": " dṛṣṭvāpi suciraṃ paśyann eva tasthāv atṛptitaḥ // Rm_13.44{43} //",
    "XXratnml_u:5217": " tato jātimahaṃ kṛtvā tasya pitrā prasādinā /",
    "XXratnml_u:5218": " vaḍika iti nāmnā prakhyāpito 'bhūt sa dārakaḥ // Rm_13.45{45!} //",
    "XXratnml_u:5219": " tataḥ sa vālako 'ṣṭābhyo dhātrībhyaḥ pratipālane /",
    "XXratnml_u:5220": " mānayitvānusaṃbhāṣya pitrā samarpito 'bhavat // Rm_13.46{46} //",
    "XXratnml_u:5221": " tathā sa vaḍiko vālo 'ṣṭābhir dhātrībhir ādarāt /",
    "XXratnml_u:5222": " pālyamānaḥ pravṛddho 'bhūt hradastham iva paṃkajaṃ // Rm_13.47{47} //",
    "XXratnml_u:5223": " yadā sa dārakaḥ paṃcavarṣito 'bhūn madānvitaḥ /",
    "XXratnml_u:5224": " tadā vidyopalabdhārthī lipiśālām upāviśat // Rm_13.48{48} //",
    "XXratnml_u:5225": " tatra sa sadguruṃ natvā kramāl lipīn mudāgrahīt /",
    "XXratnml_u:5226": " gurubhaktiprasādena lipipāraṃ yayau laghu // Rm_13.49{49} //",
    "XXratnml_u:5227": " tataḥ sa gurubhiḥ samyac chiṣyamāṇaḥ subuddhimān /",
    "XXratnml_u:5228": " adhītya sarvaśāstrāṇi vidyāpāraṃ yayau laghu // Rm_13.50{50} //",
    "XXratnml_u:5229": " tadā tad vaḍikasyāpi pūrvakarmavipākataḥ /",
    "XXratnml_u:5230": " dehe kasmāt samutpanno mahāvyādhiḥ parākramat // Rm_13.51{51} //",
    "XXratnml_u:5231": " tadā sa vyādhinā tena pīḍyamāno 'bhimūrchitaḥ /",
    "XXratnml_u:5232": " asahyavedanākrānto virurāva divāniśaṃ // Rm_13.52{52} //",
    "XXratnml_u:5233": " tathā taṃ vyādhināghrātam asahyavedanāturaṃ /",
    "XXratnml_u:5234": " krandantaṃ sa pitā dṛṣṭvā kṛpayaivaṃ vyaciṃtayat // Rm_13.53{53} //",
    "XXratnml_u:5235": " hā me daivaviruddhena putro 'yaṃ vyādhimūrchitaḥ /",
    "XXratnml_u:5236": " asahyavedanākrānto bhoktum api na vāñchati // Rm_13.54{54} //",
    "XXratnml_u:5237": " avaśyaṃ maraṇaṃ yāyāt kathaṃ jīved abhuktavān /",
    "XXratnml_u:5238": " mṛte putre mariṣye 'haṃ snehaduḥkhaṃ kathaṃ sahe // Rm_13.55{55} //",
    "XXratnml_u:5239": " iti cintāvyathākrānto bhogye 'pi viratotsavaḥ /",
    "XXratnml_u:5240": " tam eva svātmajaṃ paśyaṃs tasthau snehābhivandhitaḥ // Rm_13.56{56} //",
    "XXratnml_u:5241": " mātāpi taṃ sutaṃ dṛṣṭvā snehaduḥkhāgnitāpitā /",
    "XXratnml_u:5242": " (Rm 171)",
    "XXratnml_u:5243": " mṛtyuśaṃkā paritrastā rudantī samupācarat // Rm_13.57{57} //",
    "XXratnml_u:5244": " tadā tasya suhṛnmitravāṃdhavāḥ samupāgatāḥ /",
    "XXratnml_u:5245": " sarve te rogiṇaṃ dṛṣṭvā snehārttā evam abruvan // Rm_13.58{58} //",
    "XXratnml_u:5246": " kiṃ bho svasthaṃ na te dehe bhoktuṃ kiṃ vā na vāñchasi /",
    "XXratnml_u:5247": " bhuṃkṣva yathepsitaṃ pathyaṃ tiṣṭha dhairyaṃ samāśrayan // Rm_13.59{59} //",
    "XXratnml_u:5248": " iti prokte 'pi taiḥ sarvaiḥ sa vaḍiko jvarānvitaḥ /",
    "XXratnml_u:5249": " dṛṣṭvaiva tān muhuḥ paśyan naiva kiñcid abhāṣata // Rm_13.60{60} //",
    "XXratnml_u:5250": " tataḥ sarve 'pi te dṛṣṭvā taṃ vaḍikaṃ rujāturaṃ /",
    "XXratnml_u:5251": " mṛtyuśaṃkāviṣādigdhaṃ pitaraṃ taṃ tathāvadan // Rm_13.61{61} //",
    "XXratnml_u:5252": " sādho 'sya varddhate rogas tad rogavyupāśāntaye /",
    "XXratnml_u:5253": " sahasā vaidyam āhūya darśayasva samāhitaḥ // Rm_13.62{62} //",
    "XXratnml_u:5254": " upadiṣṭaṃ yathā tena vaidyena sudhiyā tathā /",
    "XXratnml_u:5255": " paricaryyāṃ samādhāya kurūpacāram ādarāt // Rm_13.63{63} //",
    "XXratnml_u:5256": " tathā pathyopacāreṇa siddhauṣadhyasahair api /",
    "XXratnml_u:5257": " kramād asya śarīrastho rogaḥ śāntiṃ vrajed dhruvaṃ // Rm_13.64{64} //",
    "XXratnml_u:5258": " tatas te 'yaṃ suto bhadraḥ paripuṣṭatanuḥkṛtī /",
    "XXratnml_u:5259": " svakuladharmam ādhāya sukhaṃ jīvec chubhe caran // Rm_13.65{65} //",
    "XXratnml_u:5260": " iti matvā mahābhāga mā kṛthās tad viṣādanaṃ /",
    "XXratnml_u:5261": " dhairyam ālamvya devāṃś ca smṛtvā bhuktvā sukhaṃ vasa // Rm_13.66{66} //",
    "XXratnml_u:5262": " ity evaṃ samupādiśya tad gṛhasthāt samutthitāḥ /",
    "XXratnml_u:5263": " sarve te snehaduḥkhārttāḥ svasvageham upācarat // Rm_13.67{67} //",
    "XXratnml_u:5264": " tataḥ sa gṛhabhṛt tasya putrasya rogaśāṃtaye /",
    "XXratnml_u:5265": " sadvaidyaṃ samupāhūya sādaraṃ samadarśayat // Rm_13.68{68} //",
    "XXratnml_u:5266": " tasya roganimittaṃ sa vaidyo dṛṣṭvā samīkṣya ca /",
    "XXratnml_u:5267": " pathyauṣadhyupacāreṇa samāhita upācarat // Rm_13.69{69} //",
    "XXratnml_u:5268": " tathāpi tasya tadrogaḥ parivṛddho dine dine /",
    "XXratnml_u:5269": " kenāpi hy upacāreṇa naiva śāntim upāyayau // Rm_13.70{70} //",
    "XXratnml_u:5270": " tadrogaṃ varddhitaṃ dṛṣṭvā janakaḥ sa viṣāditaḥ /",
    "XXratnml_u:5271": " bhūtikaṃ sahasāhūya rogahetum apṛcchata // Rm_13.71{71} //",
    "XXratnml_u:5272": " tataḥ sa bhūtiko dṛṣṭvā tasya rogapraśāntaye /",
    "XXratnml_u:5273": " sa bhūtadevatābhyaś ca valiṃ prādād yathāvidhi // Rm_13.72{72} //",
    "XXratnml_u:5274": " tathāpi vṛṃhito rogas tasya karmavipākataḥ /",
    "XXratnml_u:5275": " kiñcid api viśeṣeṇa naiva śāntim upāyayau // Rm_13.73{73} //",
    "XXratnml_u:5276": " tataḥ sa janako dṛṣṭvā tad rogaṃ parivarddhitaṃ /",
    "XXratnml_u:5277": " āyurvidam upāmaṃtrya rogahetum apṛcchata // Rm_13.74{74} //",
    "XXratnml_u:5278": " (Rm 172)",
    "XXratnml_u:5279": " sa ayurvidako dṛṣṭvā tasya grahadaśāphalaṃ /",
    "XXratnml_u:5280": " kudaśāvyupaśāntyarthaṃ grahapūjām upādiśat // Rm_13.75{75} //",
    "XXratnml_u:5281": " tathā sa janakas tasya rogiṇo grahaśāntaye /",
    "XXratnml_u:5282": " brāhmaṇaṃ samupāmantrya grahapūjām akārayat // Rm_13.76{76} //",
    "XXratnml_u:5283": " tathāpi tasya tadrogo varddhito na śamaṃ yayau /",
    "XXratnml_u:5284": " daivena samupāghrāte tadupāye na siddhyate // Rm_13.77{77} //",
    "XXratnml_u:5285": " tathā sa janakas tasya putrasya rogavṛddhitaṃ /",
    "XXratnml_u:5286": " dṛṣṭvā nirāśayā bhinnacitto mūrcchām upāyayau // Rm_13.78{78} //",
    "XXratnml_u:5287": " tadā sā supriyā bhāryā bharttāraṃ taṃ vimohitaṃ /",
    "XXratnml_u:5288": " dṛṣṭvaiva samupāgṛhya samāśvāsyaivam abravīt // Rm_13.79{79} //",
    "XXratnml_u:5289": " svāmin dhairyyaṃ samālambya tyaja citte vimohatāṃ /",
    "XXratnml_u:5290": " kim asmākaṃ prayatnena daivasyātra pramāṇike // Rm_13.80{80} //",
    "XXratnml_u:5291": " sarvathā bhāvino bhāvāḥ phalaṃti sarvajīvināṃ /",
    "XXratnml_u:5292": " yad abhāvi na tad bhāvi bhāvi cen na tad anyathā // Rm_13.81{81} //",
    "XXratnml_u:5293": " tasmād daivaprasādāya svakuleśeṣṭadevatāḥ /",
    "XXratnml_u:5294": " anusmṛtya samārādhya yācasva putrajīvitaṃ // Rm_13.82{82} //",
    "XXratnml_u:5295": " iti bhāryoditaṃ śrutvā sa gṛhastho 'numoditaḥ /",
    "XXratnml_u:5296": " kuladevaṃ samabhyarcya prārthayad evam ādarāt // Rm_13.83{83} //",
    "XXratnml_u:5297": " prasīda me kuleśa tvaṃ kṣamasva hy aparādhatāṃ /",
    "XXratnml_u:5298": " tavaiva śaraṇastho 'haṃ tan me putraṃ prarakṣatāṃ // Rm_13.84{84} //",
    "XXratnml_u:5299": " evaṃ tena gṛhasthena prārthite 'pi divāniśaṃ /",
    "XXratnml_u:5300": " tasya rogo vivṛddho 'bhūn naiva śāmyam upākramat // Rm_13.85{85} //",
    "XXratnml_u:5301": " tathā brahmādidevāṃś ca sarvān lokādhipān api /",
    "XXratnml_u:5302": " vihāramaṇḍapārāmakṣetrāraṇyasamāśritān // Rm_13.86{86} //",
    "XXratnml_u:5303": " nadīkūpataḍāgādijalāśrayapratisthitān /",
    "XXratnml_u:5304": " balibhoktṝn kalaṃkasthān mārgaśṛṅgāṭakāśritān // Rm_13.87{87} //",
    "XXratnml_u:5305": " evam anyatra sarvatra pratisthitān samarcayan /",
    "XXratnml_u:5306": " putrasyārogyakauśalyaṃ jīvitaṃ sa samarthayan // Rm_13.88{88} //",
    "XXratnml_u:5307": " tathāpi tasya rogo na śamito 'bhūt pravarddhitaḥ /",
    "XXratnml_u:5308": " tatas taṃ janako dṛṣṭvā nirāśā mūrchito 'patat // Rm_13.89{89} //",
    "XXratnml_u:5309": " tadā sa vaḍiko rogī pitaraṃ taṃ vimūrchitaṃ /",
    "XXratnml_u:5310": " pṛthivyāṃ patitaṃ dṛṣṭvā śanair nīcasvaro 'vadat // Rm_13.90{90} //",
    "XXratnml_u:5311": " hā hā me jāvate pāpaṃ yenāyaṃ patitaḥ pitā /",
    "XXratnml_u:5312": " (Rm 173)",
    "XXratnml_u:5313": " snehaduḥkhāgnisaṃtaptaḥ putrato maraṇaṃ vrajet // Rm_13.91{91} //",
    "XXratnml_u:5314": " hā tātottiṣṭha māṃ paśya mā tyajātmajaṃ āturaṃ /",
    "XXratnml_u:5315": " dhairyyam ālamvya saṃdhāya rakṣa māṃ samupasthitaḥ // Rm_13.92{92} //",
    "XXratnml_u:5316": " ity asau vilapan putraḥ pitaraṃ taṃ vimūrchitaṃ /",
    "XXratnml_u:5317": " dṛṣṭvā bhojanakety aśru muñcaṃs tasthau nirāśritaḥ // Rm_13.93{93} //",
    "XXratnml_u:5318": " tadā sā supriyā bhāryyā bharttāraṃ taṃ vimūrchitaṃ /",
    "XXratnml_u:5319": " dṛṣṭvaiva sahasāliṃgya samutthāpyaivam abravīt // Rm_13.94{94} //",
    "XXratnml_u:5320": " svāmin dhairyaṃ samālaṃbya paśya māṃ te priyaṃ satīṃ /",
    "XXratnml_u:5321": " tyaktvā dainyaṃ samādhāya paśyan rakṣātmakaṃ priyaṃ // Rm_13.95{95} //",
    "XXratnml_u:5322": " iti bhāryoditaṃ śrutvā sa gṛhastho samutthitaḥ /",
    "XXratnml_u:5323": " dṛṣṭvā tāṃ supriyāṃ bhāryāṃ putraṃ caivam abhāṣata // Rm_13.96{96} //",
    "XXratnml_u:5324": " hā daiva kiṃ mayā pāpaṃ prakṛtaṃ dāruṇaṃ purā /",
    "XXratnml_u:5325": " yenāyaṃ sukṛtī putraḥ tyaktvā māṃ kva prayāsyati // Rm_13.97{97} //",
    "XXratnml_u:5326": " hā hā me saṃpadaś caitāḥ samṛddhāḥ samupārjitāḥ /",
    "XXratnml_u:5327": " ko nu bhoktā bhaved āsāṃ vyarthaṃ nakṣyanti sarvaśaḥ // Rm_13.98{98} //",
    "XXratnml_u:5328": " kim atrāhaṃ kariṣyāmi yāsyāmi śaraṇaṃ ca kaṃ /",
    "XXratnml_u:5329": " ko nu māṃ sahasā rakṣed datvā putrasya jīvitaṃ // Rm_13.99{99} //",
    "XXratnml_u:5330": " kim atrāsya rujaḥ śāntyai kariṣyāmi pratikriyāṃ /",
    "XXratnml_u:5331": " na jāne parimūḍho 'smi cetanā me na vidyate // Rm_13.100{100} //",
    "XXratnml_u:5332": " iti cintāparītātmā putrasnehavimohitaḥ /",
    "XXratnml_u:5333": " kāruṇākulacitto 'pi punar evaṃ vyacintayat // Rm_13.101{101} //",
    "XXratnml_u:5334": " yad ime tīrthikā vijñā bhagavanto vicakṣaṇāḥ /",
    "XXratnml_u:5335": " sarvajñāḥ sadguṇādhārāḥ śāstāro me hitaṃkarāḥ // Rm_13.102{102} //",
    "XXratnml_u:5336": " tat tān sarvān samāmaṃtrya gṛhe bhokṣyaiḥ samarcayan /",
    "XXratnml_u:5337": " imaṃ putraṃ puraḥ sthāpya darśayeyaṃ śubhāptaye // Rm_13.103{103} //",
    "XXratnml_u:5338": " tat sudṛṣṭiprasādena nūnam asya bhavec chuvaṃ /",
    "XXratnml_u:5339": " tato hi kramaśo rogāḥ śāmyeyuḥ sarvathā laghu // Rm_13.104{104} //",
    "XXratnml_u:5340": " tadāyam ātmajaḥ puṣṭo na rogī sutanuḥ sukhī /",
    "XXratnml_u:5341": " kṛtī śubharato bhogī kuladharme samācaret // Rm_13.105{105} //",
    "XXratnml_u:5342": " iti niścitya sa śreṣṭhī tatra tīrthyāśrame gataḥ /",
    "XXratnml_u:5343": " tān sarvāṃs tīrthikān natvā prārthayed evam ādarāt // Rm_13.106{106} //",
    "XXratnml_u:5344": " namo vo brahmavijñebhyo bhavatāṃ śaraṇaṃ vraje /",
    "XXratnml_u:5345": " vijñapyate yad arthaṃ tad anugrahītum arhata // Rm_13.107{107} //",
    "XXratnml_u:5346": " (Rm 174)",
    "XXratnml_u:5347": " iti tenoditaṃ śrutvā tīrthikās te 'bhimānikāḥ /",
    "XXratnml_u:5348": " sarve taṃ samupāmaṃtrya pramodayitum abruvan // Rm_13.108{108} //",
    "XXratnml_u:5349": " sādhu vada mahāsādho yat te kāryaṃ samīhitaṃ /",
    "XXratnml_u:5350": " tat sarvaṃ sarvathāsmābhiḥ kṛtam evaṃ kariṣyate // Rm_13.109{109} //",
    "XXratnml_u:5351": " iti tais tīrthikaiḥ prokte sa śreṣṭhī saṃprasāditaḥ /",
    "XXratnml_u:5352": " kṛtāñjalipuṭo natvā punar evam abhāṣata // Rm_13.110{110} //",
    "XXratnml_u:5353": " bhagavanto mahāvijñā bhavanto guravo mama /",
    "XXratnml_u:5354": " tat sarvaṃ pratijānīta yad arthaṃ samupācare // Rm_13.111{111} //",
    "XXratnml_u:5355": " tathāpi cārthayiṣye 'tra yan me kaṣṭaṃ pravarttate /",
    "XXratnml_u:5356": " tad vo vijñāpanaṃ kartuṃ bhavataḥ śaraṇaṃ vraje // Rm_13.112{112} //",
    "XXratnml_u:5357": " yan mayā prakṛtaṃ pāpaṃ tena me svātmajādhunā /",
    "XXratnml_u:5358": " rogaiḥ saṃpīḍyate 'tīvaniḥsvastho maraṇaṃ vrajet // Rm_13.113{113} //",
    "XXratnml_u:5359": " nānāsvastividhānair hi tasya rogo na śāmyati /",
    "XXratnml_u:5360": " bhiṣajāṃ kṛtayatnāni na siddhyanti kathaṃ cana // Rm_13.114{114} //",
    "XXratnml_u:5361": " anekā devatāś cāpi prābhyarcya prārthito mayā /",
    "XXratnml_u:5362": " tathāpi śāmyate naiva tasya rogo vivarddhitaḥ // Rm_13.115{115} //",
    "XXratnml_u:5363": " yathā yathā rujāśāntisvastyupāyakṛtāni hi /",
    "XXratnml_u:5364": " tathā tathā na tadrogaḥ praśāmyati pravarddhyate // Rm_13.116{116} //",
    "XXratnml_u:5365": " kim upāyaṃ kariṣyāmi kena śāmyeta tadgadaḥ /",
    "XXratnml_u:5366": " tad upāyaṃ pradātavyaṃ yenāśu śāmyate kramāt // Rm_13.117{117} //",
    "XXratnml_u:5367": " iti vijñāpanāṃ kartuṃ bhavatāṃ śaraṇaṃ vraje /",
    "XXratnml_u:5368": " tan me 'nukampayāsu no rogaśāntir vidhīyatāṃ // Rm_13.118{118} //",
    "XXratnml_u:5369": " bhavanto me 'nuśāstāraḥ sarvajñā brahmacāriṇaḥ /",
    "XXratnml_u:5370": " tan me sukṛpayā dṛṣṭyā paritrātuṃ samarhata // Rm_13.119{119} //",
    "XXratnml_u:5371": " iti tenārthitaṃ śrutvā sarve te tīrthikā api /",
    "XXratnml_u:5372": " śreṣṭhinaṃ taṃ samāmaṃtrya punar evaṃ samabruvan // Rm_13.120{120} //",
    "XXratnml_u:5373": " śṛṇu sādho yad asmābhir hitārthaṃ te pracakṣyatāṃ /",
    "XXratnml_u:5374": " tat satyaṃ naḥ parijñāya pramāṇīkriyatāṃ kila // Rm_13.121{121} //",
    "XXratnml_u:5375": " vayaṃ hi sarvalokānāṃ śāstāro hitasādhakāḥ /",
    "XXratnml_u:5376": " tasmād atra viṣādatvaṃ mā kṛthā dhairyam āśraya // Rm_13.122{122} //",
    "XXratnml_u:5377": " adyaiva sahasā gatvā vayaṃ dṛṣṭvā tavātmajaṃ /",
    "XXratnml_u:5378": " niḥpāpaṃ nīrujaṃ svāsthyaṃ kariṣyāmaḥ sujīvitaṃ // Rm_13.123{123} //",
    "XXratnml_u:5379": " apy etad vacanaṃ satyaṃ śrutvā dṛṣṭvā pramāṇaya /",
    "XXratnml_u:5380": " (Rm 175)",
    "XXratnml_u:5381": " anyathā na bhavet kvāpi hy asmākaṃ brahmacāriṇāṃ // Rm_13.124{124} //",
    "XXratnml_u:5382": " iti tais tīrthikaiḥ proktaṃ śrutvā sa gṛhasattamaḥ /",
    "XXratnml_u:5383": " tatheti pratiharṣitvā natvā tān svagṛhaṃ yayau // Rm_13.125{125} //",
    "XXratnml_u:5384": " tatra sa gṛha āsādya dāsidāsajanaiḥ saha /",
    "XXratnml_u:5385": " tadarhabhojyapūjāṅgasāmagrīṃ samasādhayat // Rm_13.126{126} //",
    "XXratnml_u:5386": " tasminn eva kṣaṇe tatra sarve te tīrthikā mudā /",
    "XXratnml_u:5387": " sahasā samupāgatya svasvāsane upāviśat // Rm_13.127{127} //",
    "XXratnml_u:5388": " tathā tān samupāsīnān dṛṣṭvā śreṣṭhī sa moditaḥ /",
    "XXratnml_u:5389": " pūjāṅgaiḥ kramato 'bhyarcya bhojanaiḥ samatoṣayat // Rm_13.128{128} //",
    "XXratnml_u:5390": " tataś ca bhojanānte sa vaḍikaṃ taṃ priyātmajaṃ /",
    "XXratnml_u:5391": " rogiṇaṃ samupāhṛtya teṣāṃ puro 'bhyadarśayat // Rm_13.129{129} //",
    "XXratnml_u:5392": " te sarve tīrthikā dṛṣṭvā vaḍikaṃ taṃ rujānvitaṃ /",
    "XXratnml_u:5393": " tadāmayanimittaṃ ca nirīkṣyaivam upādiśat // Rm_13.130{130} //",
    "XXratnml_u:5394": " aho hy asya mahārogaṃ mahāpātakasaṃbhavaṃ /",
    "XXratnml_u:5395": " tatpātakavimuktyai tu dātavyaṃ dānam ādarāt // Rm_13.131{131} //",
    "XXratnml_u:5396": " tadyathā navaratnāni hemalakṣapalāni ca /",
    "XXratnml_u:5397": " śraddhayā brahmacāribhyaḥ saṃpradadyāt samarcayan // Rm_13.132{132} //",
    "XXratnml_u:5398": " yady etad dīyate dānaṃ tvayā gṛhapate tathā /",
    "XXratnml_u:5399": " bhagnakuṣmāṇḍadarinamahiṣīśatadakṣiṇā // Rm_13.133{133} //",
    "XXratnml_u:5400": " purā dattā naṃdarājñā asmākaṃ brahmacāriṇāṃ /",
    "XXratnml_u:5401": " pādasphoṭāmayas tasya śāṃto 'bhūt tatprabhāvataḥ // Rm_13.134{134} //",
    "XXratnml_u:5402": " tathāsya sarvapāpāni vinakṣyanti na saṃśayaḥ /",
    "XXratnml_u:5403": " tataḥ sarve 'pi rogāś ca vinakṣyanti kramād drutaṃ // Rm_13.135{135} //",
    "XXratnml_u:5404": " tato rogair vimukto 'yaṃ kuśalī svāsthyam āpnuyāt /",
    "XXratnml_u:5405": " tataḥ puṣṭo viśuddhāṅgaḥ suśīlaḥ sukṛtī sudhīḥ /",
    "XXratnml_u:5406": " svakulācāradharmiṣṭho vaṃśāṃś cāpi samuddharet // Rm_13.136{136} //",
    "XXratnml_u:5407": " iti matvā tvayā sādho dātavyaṃ dānam ādarāt /",
    "XXratnml_u:5408": " anyathā na bhavet svasti tavāsya naṃdanasya ca // Rm_13.137{167} //",
    "XXratnml_u:5409": " iti tair gaditaṃ śrutvā sa śreṣṭhī paribodhitaḥ /",
    "XXratnml_u:5410": " tasyātmajasya trāṇārthaṃ tathā dātum udācarat // Rm_13.138{[138]} //",
    "XXratnml_u:5411": " tataḥ sa punar abhyarcya tān sarvāns tīrthikān patīn /",
    "XXratnml_u:5412": " pradadau navaratnāni svarṇalakṣapalāni ca // Rm_13.139{139} //",
    "XXratnml_u:5413": " tatas te tīrthikāḥ sarve dṛṣṭvā tāni pramoditāḥ /",
    "XXratnml_u:5414": " sarvāny api pratigṛhya tathāśīrvacanaṃ daduḥ // Rm_13.140{140} //",
    "XXratnml_u:5415": " svasty astu te sadā sādho kalyāṇam astu sarvathā /",
    "XXratnml_u:5416": " (Rm 176)",
    "XXratnml_u:5417": " nīrogī suciraṃ jīvyā jayo 'stu te samantataḥ // Rm_13.141{141} //",
    "XXratnml_u:5418": " etad eva samādiśya sarve te tīrthikās tataḥ /",
    "XXratnml_u:5419": " tāni sarvāṇi vastūni pratigṛhyāśramaṃ yayuḥ // Rm_13.142{142} //",
    "XXratnml_u:5420": " tathāpi tasya rogā na śamitā varddhitāḥ kramāt /",
    "XXratnml_u:5421": " svadaivaphalabhogyāni bhoktavyāni hi sarvathā // Rm_13.143{143} //",
    "XXratnml_u:5422": " tatas taj janako dṛṣṭvā svātmajaṃ taṃ rujāturaṃ /",
    "XXratnml_u:5423": " nirāśāmūrchito bhūmau nipataṃ vyalapat tathā // Rm_13.144{144} //",
    "XXratnml_u:5424": " hā daiva kiṃ mayā pāpaṃ dāruṇaṃ prakṛtaṃ purā /",
    "XXratnml_u:5425": " yato 'yaṃ svātmajaḥ putraḥ puro me maraṇaṃ vrajet // Rm_13.145{145} //",
    "XXratnml_u:5426": " kṛtāny upāyayatnāni dānāni vividhāni ca /",
    "XXratnml_u:5427": " sarvāṇy etāni matpāpair nisphalāni bhavanti hi // Rm_13.146{146} //",
    "XXratnml_u:5428": " kiṃ mayātrāpi karttavyaṃ ko 'tra me hitam ādiśet /",
    "XXratnml_u:5429": " sarvathāhaṃ vinaṣṭo 'smi ko 'pi trātā na vidyate // Rm_13.147{147} //",
    "XXratnml_u:5430": " kasyātra śaraṇaṃ yāsye ko no rakṣed dayādṛśā /",
    "XXratnml_u:5431": " sarve vayaṃ vinaṣṭāsma hā daiva śaraṇaṃ vraje // Rm_13.148{148} //",
    "XXratnml_u:5432": " ity evaṃ vilapaṃtaṃ taṃ janakaṃ vaḍiko 'pi saḥ /",
    "XXratnml_u:5433": " dṛṣṭvā śanaiḥ samāhūya pura evam abhāṣata // Rm_13.149{149} //",
    "XXratnml_u:5434": " bho tāta kiṃ tvayātrāpi karttavyaṃ hi mayāpi ca /",
    "XXratnml_u:5435": " sarveṣām api jantūnāṃ daivagatiḥ pramāṇikā // Rm_13.150{150} //",
    "XXratnml_u:5436": " iti matvā viṣādatvaṃ hṛdaye mā kṛthās tyaja /",
    "XXratnml_u:5437": " saṃbuddhaśaraṇaṃ kṛtvā bhaja nityam anusmaran // Rm_13.151{151} //",
    "XXratnml_u:5438": " buddha eva jagacchāstā trātā lokahitaṃkaraḥ /",
    "XXratnml_u:5439": " durgatitārako nātho bharttā sadgatināyakaḥ // Rm_13.152{152} //",
    "XXratnml_u:5440": " tad evaṃ sugataṃ smṛtvā saddharmaṃ samupāśrayan /",
    "XXratnml_u:5441": " saṃghānāṃ bhajanaṃ kṛtvā cinu puṇyaṃ samāhitaḥ // Rm_13.153{153} //",
    "XXratnml_u:5442": " triratne sādhitaṃ puṇyaṃ na kṣiṇuyāt kadā cana /",
    "XXratnml_u:5443": " yadi daivād vipattiḥ syāt puṇyaṃ tu labhate varaṃ // Rm_13.154{154} //",
    "XXratnml_u:5444": " puṇyena rakṣyate lokaḥ puṇyena sadgatiṃ vrajet /",
    "XXratnml_u:5445": " tasmāt puṇyaṃ mahāratnaṃ cinu dhairyaṃ samāśrayan // Rm_13.155{155} //",
    "XXratnml_u:5446": " avaśyamaraṇe loke kiṃ viṣādena siddhyate /",
    "XXratnml_u:5447": " iti matvāpi taṃ buddhaṃ smṛtvā bhaja samāhitaḥ // Rm_13.156{156} //",
    "XXratnml_u:5448": " tathāhaṃ vā tam evātra saṃbuddhaṃ śaraṇaṃ vrajan /",
    "XXratnml_u:5449": " saṃsmṛtvā bhajanaṃ kurvan vrajeya maraṇaṃ dhruvaṃ // Rm_13.157{157} //",
    "XXratnml_u:5450": " yadi tasya jinendrasya kṛpāsti mayi pāpini /",
    "XXratnml_u:5451": " (Rm 177)",
    "XXratnml_u:5452": " tatkṛpādṛkprasādena jīveya nīrujaḥ punaḥ // Rm_13.158{158} //",
    "XXratnml_u:5453": " yadi daivabalenāhaṃ mṛte tatsmṛtipuṇyataḥ /",
    "XXratnml_u:5454": " sarvathā durgatiṃ tyaktvā sadgatiṃ punar āpnuyāṃ // Rm_13.159{159} //",
    "XXratnml_u:5455": " evaṃ jñātvā tvayā tāta mā kriyatāṃ viṣādatā /",
    "XXratnml_u:5456": " saṃsāre 'vaśyaṃ marttavyaṃ sarveṣām api janmināṃ // Rm_13.160{160} //",
    "XXratnml_u:5457": " ity uktvā sa rujārtto 'pi vaḍiko dhairyyam āśrayan /",
    "XXratnml_u:5458": " saṃbuddhaṃ śaraṇaṃ kṛtvā smṛtvā tasthau samāhitaḥ // Rm_13.161{161} //",
    "XXratnml_u:5459": " tathā sa gṛhabhṛc chreṣṭhī śrutvaitad ātmajoditaṃ /",
    "XXratnml_u:5460": " satyam etat parijñāya buddhaṃ smṛtvā tathāvadat // Rm_13.162{162} //",
    "XXratnml_u:5461": " namo buddhāya dharmāya saṃghāya ca sadā smare /",
    "XXratnml_u:5462": " adyārabhya sadā nityaṃ bhavatāṃ śaraṇaṃ vraje // Rm_13.163{163} //",
    "XXratnml_u:5463": " yadi vo 'sti kṛpā loke rakṣantu naḥ suduḥkhinaḥ /",
    "XXratnml_u:5464": " sarvathā kṛpayā dṛṣṭyā dṛṣṭvāśu trātum arhati // Rm_13.164{164} //",
    "XXratnml_u:5465": " yathānye tribhave lokā bhavadbhiḥ pratipālitāḥ /",
    "XXratnml_u:5466": " tathāsmān kṛpayā dṛṣṭvā trātum arhati sarvathā // Rm_13.165{165} //",
    "XXratnml_u:5467": " rakṣatu bhagavan nātha jīvayeyaṃ mamātmajaṃ /",
    "XXratnml_u:5468": " kṛpayānugrahaṃ kṛtvā putraratnaṃ prayaccha me // Rm_13.166{166} //",
    "XXratnml_u:5469": " yadi jīved ayaṃ putro bhavaddṛṣṭiprasādataḥ /",
    "XXratnml_u:5470": " bhavatāṃ śaraṇe sthitvā caratu vratam ādarāt // Rm_13.167{167} //",
    "XXratnml_u:5471": " ity evaṃ smaraṇaṃ kṛtvā saṃbuddhaśaraṇaṃ vrajan /",
    "XXratnml_u:5472": " sa śreṣṭhī taṃ sutaṃ dṛṣṭvā tasthau mohavinoditaḥ // Rm_13.168{168} //",
    "XXratnml_u:5473": " tasminn eva kṣaṇe lokāṃ trātuṃ sa bhagavān muniḥ /",
    "XXratnml_u:5474": " saṃpaśyan kṛpayā dṛṣṭyā prādrākṣīt tān saduḥkhinaḥ // Rm_13.169{169} //",
    "XXratnml_u:5475": " tathā tān duḥkhino dṛṣṭvā bhagavān sa jineśvaraḥ /",
    "XXratnml_u:5476": " sahasā tān paritrātuṃ buddharasmiṃ vyamuñcata // Rm_13.170{170} //",
    "XXratnml_u:5477": " tābhiḥ kanakavarṇābhiḥ saṃbuddharaśmibhis tadā /",
    "XXratnml_u:5478": " samantāt samatikramya tad gṛham avabhāsitaṃ // Rm_13.171{171} //",
    "XXratnml_u:5479": " tato maitryaṃśavaś cāpi tena bhagavatā punaḥ /",
    "XXratnml_u:5480": " samutṣṛṣṭās tanau tasya paryaspṛśan prasāditāḥ // Rm_13.172{172} //",
    "XXratnml_u:5481": " tatas tasya tanus taiḥ saṃspṛṣṭamātre samaṃtataḥ /",
    "XXratnml_u:5482": " prahlāditā sukhaprāptā svāsthyatāṃ samupāyayau // Rm_13.173{173} //",
    "XXratnml_u:5483": " tataḥ sa vaḍikaḥ svāsthyaṃ prāpya nirmalamānasaḥ /",
    "XXratnml_u:5484": " vismitaḥ pitaraṃ paśyan samāmaṃtryaivam abravīt // Rm_13.174{174} //",
    "XXratnml_u:5485": " aho buddhasya māhātmyam aho dharmānubhāvatā /",
    "XXratnml_u:5486": " aho saṃghaprabhāvatvaṃ paśya tāta muneḥ prabhāṃ // Rm_13.175{175} //",
    "XXratnml_u:5487": " (Rm 178)",
    "XXratnml_u:5488": " yasyānusmṛtimātreṇa kṛpā loke prasāryate /",
    "XXratnml_u:5489": " dhanyo 'yaṃ bhagavān buddho jayatv evaṃ sadā sthitaḥ // Rm_13.176{176} //",
    "XXratnml_u:5490": " yasya dayānubhāvena jīvema nīrujaḥ sukhī /",
    "XXratnml_u:5491": " pāpaiś cāpi vimukto 'ham iti satyaṃ pramanyate // Rm_13.177{177} //",
    "XXratnml_u:5492": " tasmāt tam eva śāstāraṃ saṃbuddhaṃ śaraṇaṃ vraje /",
    "XXratnml_u:5493": " yāvadbhavam anusmṛtvā bhajeya samupāśritaḥ // Rm_13.178{178} //",
    "XXratnml_u:5494": " evaṃ buddhaguṇān smṛtvā vaḍikaḥ sa pramoditaḥ /",
    "XXratnml_u:5495": " kṛtāñjaliḥ smaran bhūyaḥ praṇatvaivam ayācata // Rm_13.179{179} //",
    "XXratnml_u:5496": " namas te bhagavan nātha bhavatāṃ śaraṇaṃ vraje /",
    "XXratnml_u:5497": " yāvadbhavaṃ triratnānāṃ bhaveyaṃ sevakaḥ sadā // Rm_13.180{180} //",
    "XXratnml_u:5498": " ity evaṃ sugataṃ smṛtvā vaḍikaḥ so 'bhibodhitaḥ /",
    "XXratnml_u:5499": " bhūyo bhūyaḥ smaran natvā tasthau svāsthyatvam āgataḥ // Rm_13.181{181} //",
    "XXratnml_u:5500": " tadā sa bhagavān buddho dṛṣṭvā taṃ śuddhamānasaṃ /",
    "XXratnml_u:5501": " saddharmaṃ samupādeṣṭuṃ tad dvāre samupāsarat // Rm_13.182{182} //",
    "XXratnml_u:5502": " taddvārasamupāsīnaṃ taṃ munīndraṃ raviprabhaṃ /",
    "XXratnml_u:5503": " dṛṣṭvaiva vismito dvāsthaḥ sahasā gṛham āviśat // Rm_13.183{183} //",
    "XXratnml_u:5504": " tatra gṛhapatiṃ dṛṣṭvā vaḍikaṃ taṃ ca sādaraṃ /",
    "XXratnml_u:5505": " purataḥ samupetyaiva vyajñāpayat sasatvaraḥ // Rm_13.184{184} //",
    "XXratnml_u:5506": " gṛhapate munīndro 'tra gṛhadvāra upasthitaḥ /",
    "XXratnml_u:5507": " tad atra sahasopetya samāmaṃtrya praveśaya // Rm_13.185{185} //",
    "XXratnml_u:5508": " iti tenoditaṃ śrutvā vaḍikaḥ sa prasāditaḥ /",
    "XXratnml_u:5509": " utthitaḥ sahasopetya taṃ munīndraṃ mudānamat // Rm_13.186{186} //",
    "XXratnml_u:5510": " natvā taṃ sugataṃ gehe prajñapya svāsanaṃ mudā /",
    "XXratnml_u:5511": " vijñapya samupāmaṃtrya praveśayaṃs tathārthayan // Rm_13.187{167!} //",
    "XXratnml_u:5512": " svāgataṃ bhagavan vāṃche bhavatāṃ śaraṇaṃ mune /",
    "XXratnml_u:5513": " praviśatu jagannātha vijayasvāsane śubhe // Rm_13.188{168} //",
    "XXratnml_u:5514": " iti tenodite buddho bhagavān sa samāviśan /",
    "XXratnml_u:5515": " svāsane samupāsīno vaḍikaṃ taṃ tathāvadat // Rm_13.189{1691} //",
    "XXratnml_u:5516": " kiṃ te vaḍika duḥkhatvaṃ vādhakaś ca kathaṃ vada /",
    "XXratnml_u:5517": " iti bhagavatā pṛṣṭo vaḍikaḥ sa tathāvadat // Rm_13.190{190} //",
    "XXratnml_u:5518": " kāyikaṃ jāyate duḥkhaṃ cetasikaṃ ca me mune /",
    "XXratnml_u:5519": " tad bhavān kṛpayā dṛṣṭyā śamayet tat prabādhanaṃ // Rm_13.191{191} //",
    "XXratnml_u:5520": " iti tad vijñāpitaṃ śrutvā bhagavān sa munīśvaraḥ /",
    "XXratnml_u:5521": " (Rm 179)",
    "XXratnml_u:5522": " taccittaduḥkhaśāntyarthaṃ maitrīdharmam upādiśat // Rm_13.192{192} //",
    "XXratnml_u:5523": " vaḍikātra sadā loke maitracittaṃ samācara /",
    "XXratnml_u:5524": " anena te manodāhaṃ praśāmyeta sadāpi hi // Rm_13.193{193} //",
    "XXratnml_u:5525": " ity ādiśya munīndraḥ sa punar evaṃ vyaciṃtayat /",
    "XXratnml_u:5526": " vatendrakṣīrikāṃ nāma mahauṣadhāṃ samānayet // Rm_13.194{194} //",
    "XXratnml_u:5527": " iti cittamataṃ śāstuḥ parijñāya surādhipaḥ /",
    "XXratnml_u:5528": " ādāya kṣīrikāṃ nāma mahauṣadhīm upānayat // Rm_13.195{195} //",
    "XXratnml_u:5529": " tatra so surarājas taṃ bhagavantaṃ praṇamya tāṃ /",
    "XXratnml_u:5530": " mahauṣadhīm upasthāpya pura evaṃ samabravīt // Rm_13.196{196} //",
    "XXratnml_u:5531": " bhagavan pratigṛhṇātu divyauṣadhīm imāṃ bhavān /",
    "XXratnml_u:5532": " anayātra yathākāryaṃ sādhayatu sukhāptaye // Rm_13.197{197} //",
    "XXratnml_u:5533": " ity ukte tena śakreṇa dṛṣṭvā tāṃ bhagavān muniḥ /",
    "XXratnml_u:5534": " gṛhītvā vaḍikāyaivaṃ pradatvā caivam ādiśat // Rm_13.198{198} //",
    "XXratnml_u:5535": " gṛhāṇa vaḍikemāṃ te kāyikaduḥkhaśāminīṃ /",
    "XXratnml_u:5536": " anayā te śarīre saṃskriyatām upacāraṇaiḥ // Rm_13.199{199} //",
    "XXratnml_u:5537": " ity ādiṣṭe munīndreṇa vaḍikaḥ so 'numoditaḥ /",
    "XXratnml_u:5538": " tatheti tāṃ samādāya yathādiṣṭam upācarat // Rm_13.200{200} //",
    "XXratnml_u:5539": " tatas tasya tanū rogair vimuktā paripuṣṭitā /",
    "XXratnml_u:5540": " krameṇa śāmyasaundaryaṃ prāpyābhiparyaśobhata // Rm_13.201{201} //",
    "XXratnml_u:5541": " tataḥ śāstrā yathādiṣṭaṃ vaḍikena tathā hṛdi /",
    "XXratnml_u:5542": " maitrī prabhāvitā loke svātmaje supriye yathā // Rm_13.202{202} //",
    "XXratnml_u:5543": " tadā tasya mahadduḥkhaṃ cetasikaṃ śaśāma tat /",
    "XXratnml_u:5544": " mahāmaitryā pariṣikte hṛdaye 'gnir ivāmbubhiḥ // Rm_13.203{103!} //",
    "XXratnml_u:5545": " tataḥ sa vaḍikaḥ svasthaḥ pariśuddhendriyaḥ sudhīḥ /",
    "XXratnml_u:5546": " bhagavantaṃ tam ānamya prārthayad evam ādarāt // Rm_13.204{104} //",
    "XXratnml_u:5547": " vande 'haṃ bhavatāṃ pādau sarvadā śaraṇaṃ vraje /",
    "XXratnml_u:5548": " tathā ca sarvadā nātha kṛpayā trātum arhati // Rm_13.205{105} //",
    "XXratnml_u:5549": " yady evaṃ bhavatāṃ śāstaḥ kṛpādṛṣṭir na vidyate /",
    "XXratnml_u:5550": " mṛto 'haṃ narake 'dyāpi gato duḥkhāny avāpnuyāṃ // Rm_13.206{106} //",
    "XXratnml_u:5551": " yad evaṃ svasthito jīve tat te kṛpāmbubhāvataḥ /",
    "XXratnml_u:5552": " tathā me 'nugrahaṃ kartuṃ nityam arhati sarvadā // Rm_13.207{107} //",
    "XXratnml_u:5553": " ity evaṃ prārthanāṃ kṛtvā bhūyaḥ sa vaḍiko mudā /",
    "XXratnml_u:5554": " sāñjaliḥ praṇatiṃ kṛtvā paśyaṃs tasthau munīśvaraṃ // Rm_13.208{108} //",
    "XXratnml_u:5555": " tathā tajjanakaḥ śreṣṭhī sadāraḥ saṃpramoditaḥ /",
    "XXratnml_u:5556": " triratne śaraṇaṃ kṛtvā saṃbuddhaṃ taṃ samarcayat // Rm_13.209{109} //",
    "XXratnml_u:5557": " (Rm 180)",
    "XXratnml_u:5558": " tataḥ sa gṛhabhṛc chreṣṭhī dṛṣṭvā taṃ sugataṃ mudā /",
    "XXratnml_u:5559": " kṛtāñjalipuṭo natvā prārthayad evam ādarāt // Rm_13.210{210} //",
    "XXratnml_u:5560": " vande te caraṇau śāstaḥ sarvadā śaraṇaṃ vraje /",
    "XXratnml_u:5561": " evaṃ no 'nugrahaṃ kartuṃm arhati kṛpayā sadā // Rm_13.211{211} //",
    "XXratnml_u:5562": " tataḥ sa bhagavān buddhas tathāstv iti samādiśat /",
    "XXratnml_u:5563": " ṛddhyākāśaṃ samutplutya svam āśramam upāyayau // Rm_13.212{212} //",
    "XXratnml_u:5564": " tatra sa bhagavān prāptaḥ sabhāmadhye samāśritaḥ /",
    "XXratnml_u:5565": " etad vṛṣṭi samākhyāya tasthau dharmaṃ samādiśat // Rm_13.213{213} //",
    "XXratnml_u:5566": " tadā sa vaḍiko bhūyo buddhaguṇān anusmaran /",
    "XXratnml_u:5567": " sa saṃghaṃ sugataṃ bhojyaiḥ pūjayituṃ samaichata // Rm_13.214{214} //",
    "XXratnml_u:5568": " tadā sa nṛpate rājñaḥ prasenajita ānataḥ /",
    "XXratnml_u:5569": " etat sarvaṃ pravṛttāṃtaṃ nivedyaivam abhāṣata // Rm_13.215{215} //",
    "XXratnml_u:5570": " rājann ahaṃ mahārogī triratnaśaraṇaṃ vraje /",
    "XXratnml_u:5571": " tat triratnakṛpādṛṣṭer jīve rogair vimocitaḥ // Rm_13.216{216} //",
    "XXratnml_u:5572": " tan mayā sa munīndro 'pi sarvasaṃghaiḥ sahādhunā /",
    "XXratnml_u:5573": " samāmaṃtrya gṛhe bhojyaiḥ pūjayituṃ samicchyate // Rm_13.217{217} //",
    "XXratnml_u:5574": " tan me 'nugrahaṇaṃ kṛtvā lokānāṃ puṇyavṛddhaye /",
    "XXratnml_u:5575": " tadadhivāsanāṃ kṛtvā samanujñāpaya prabho // Rm_13.218{218} //",
    "XXratnml_u:5576": " iti tenārthitaṃ śrutvā sa rājābhyanumoditaḥ /",
    "XXratnml_u:5577": " vaḍikaṃ taiḥ samālokya praśaṃsyaiva samādiśat // Rm_13.219{219} //",
    "XXratnml_u:5578": " vaḍika tvaṃ mahāsādhus tad buddhaśaraṇaṃ gataḥ /",
    "XXratnml_u:5579": " tathānuśraddhayā nityaṃ bhaja ratnatrayaṃ sadā // Rm_13.220{220} //",
    "XXratnml_u:5580": " iti rājñābhyanujñātaṃ śrutvā sa vaḍiko mudā /",
    "XXratnml_u:5581": " nṛpatiṃ taṃ praṇatvaivaṃ svagṛhaṃ samupāyayau // Rm_13.221{221} //",
    "XXratnml_u:5582": " tatra gṛhe samāsādya kṛtvānumataṃ pituḥ /",
    "XXratnml_u:5583": " śāstu nimaṃtraṇāṃ kartuṃ vihāre samudācaran // Rm_13.222{222} //",
    "XXratnml_u:5584": " tatra sa samupāviṣṭo dṛṣṭvā taṃ śrīghanaṃ mudā /",
    "XXratnml_u:5585": " kṛtāñjalipuṭo natvā prārthayad evam ādarāt // Rm_13.223{223} //",
    "XXratnml_u:5586": " bhagavaṃs tad vijānīyād yadarthaṃ samupāvraje /",
    "XXratnml_u:5587": " tathāpy atra bhavadagre prārthaye 'nugrahaṃ kuru // Rm_13.224{224} //",
    "XXratnml_u:5588": " yad ahaṃ roganirmuktaḥ puna janma ivāptavān /",
    "XXratnml_u:5589": " tad bhavatāṃ kṛpādṛṣṭeḥ prasādād itin manyate // Rm_13.225{225} //",
    "XXratnml_u:5590": " tad ahaṃ bhavatāṃ sarvasaṃghānāṃ bhojanair gṛhe /",
    "XXratnml_u:5591": " pūjayituṃ samiche tad anugrahītum arhati // Rm_13.226{226} //",
    "XXratnml_u:5592": " (Rm 181)",
    "XXratnml_u:5593": " iti saṃprārthitaṃ tena śrutvā sa bhagavān muniḥ /",
    "XXratnml_u:5594": " tathety abhyanumoditvā tūṣṇībhūtvādhyuvāsa tat // Rm_13.227{227} //",
    "XXratnml_u:5595": " tataḥ sa vaḍiko matvā bhagavatādhivāsitaṃ /",
    "XXratnml_u:5596": " mudā tasya muneḥ pādau natvāśu svagṛhaṃ yayau // Rm_13.228{228} //",
    "XXratnml_u:5597": " tatra sa sahasā gehe vandhumitrajanaiḥ saha /",
    "XXratnml_u:5598": " saṃghārhabhojyapūjāṅgaṃ sāmagrīṃ samasādhayat // Rm_13.229{229} //",
    "XXratnml_u:5599": " tataḥ sa sarvasāmagrīṃ sādhayitvāsanāni ca /",
    "XXratnml_u:5600": " prajñapya śuddhite bhūmau maṃdayitvā samantataḥ // Rm_13.230{230} //",
    "XXratnml_u:5601": " tatas taṃ śrīghanaṃ buddhaṃ sasaṃghaṃ svajanaiḥ saha /",
    "XXratnml_u:5602": " āmaṃtrituṃ vihāre sa sahasā samupācarat // Rm_13.231{231} //",
    "XXratnml_u:5603": " tatra sa samupāviṣṭo dṛṣṭvā taṃ śrīghanaṃ mudā /",
    "XXratnml_u:5604": " sasaṃghaṃ sāṃjalir natvā prārthayad evam ādarāt // Rm_13.232{232} //",
    "XXratnml_u:5605": " bhagavan sādhyate sādhyaṃ samayo varttate 'dhunā /",
    "XXratnml_u:5606": " tad bhavāṃ sāṃghikaiḥ sārddhaṃ vijayituṃ samarhati // Rm_13.233{233} //",
    "XXratnml_u:5607": " iti tenārthitaṃ śrutvā tatheti sa munīśvaraḥ /",
    "XXratnml_u:5608": " pātracīvaram ādhāya sarvasaṃghaiḥ sahācarat // Rm_13.234{234} //",
    "XXratnml_u:5609": " tatra mārgeṣu sarvatra nagare ca samantataḥ /",
    "XXratnml_u:5610": " prakāśayan prātihāryaṃ tad gṛhaṃ samupāviśat // Rm_13.235{235} //",
    "XXratnml_u:5611": " tatra gṛhe samāsādya pādārghaṃ pratigṛhya saḥ /",
    "XXratnml_u:5612": " svāsane samupāviśya kramāt tasthau sasāṃghikaḥ // Rm_13.236{236} //",
    "XXratnml_u:5613": " tadā sa vaḍiko dṛṣṭvā taṃ buddhaṃ svāsane sthitaṃ /",
    "XXratnml_u:5614": " sasaṃghaṃ sarvapūjāṅgaiḥ sarvapuṣpaiḥ samarcayat // Rm_13.237{237} //",
    "XXratnml_u:5615": " tataś ca surasair bhojyaiḥ supraṇītaiḥ suhādhitaiḥ /",
    "XXratnml_u:5616": " varṇagandharasopetaiḥ sarvais tāṃ samatoṣayat // Rm_13.238{268!} //",
    "XXratnml_u:5617": " tataś ca bhojanānte sa pātrādīny apanīya ca /",
    "XXratnml_u:5618": " mukhādīṃ śodhayitvā ca pūgauṣadhīn praḍhaukayat // Rm_13.239{269} //",
    "XXratnml_u:5619": " tataḥ sa prāñjalir natvā sasaṃghaṃ sugataṃ mudā /",
    "XXratnml_u:5620": " purastho manasā hy evaṃ praṇidhānaṃ vyadhāt smaran // Rm_13.240{270} //",
    "XXratnml_u:5621": " anena kuśalenāhaṃ loke 'ndhe 'pariṇāyake /",
    "XXratnml_u:5622": " yathāyaṃ bhagavān buddhas tathā bhūyāsam ātmavit // Rm_13.241{271} //",
    "XXratnml_u:5623": " yathānena munīndreṇa jagal loko 'bhipālitaḥ /",
    "XXratnml_u:5624": " tathāhaṃ sarvalokānāṃ pālayeyaṃ samantataḥ // Rm_13.242{272} //",
    "XXratnml_u:5625": " atīrṇāṃs tārayiṣyāmi mocayiṣyāmy amocitān /",
    "XXratnml_u:5626": " anāsvastān samāśvāsya sthāpayiṣyāmi nirvṛtau // Rm_13.243{273} //",
    "XXratnml_u:5627": " (Rm 182)",
    "XXratnml_u:5628": " ity evaṃ manasā tena praṇidhānaṃ kṛtaṃ mudā /",
    "XXratnml_u:5629": " matvā sa bhagavān buddho smitaṃ prāvirvyadhān mudā // Rm_13.244{274} //",
    "XXratnml_u:5630": " tadā tasya munīndrasya mukhāt paṃca surasmayaḥ /",
    "XXratnml_u:5631": " nisṛtya triṣu lokeṣu bhāsayantaḥ samāsaran // Rm_13.245{275} //",
    "XXratnml_u:5632": " yāpi kāś cid adholoke prasṛtā narakeṣu tāḥ /",
    "XXratnml_u:5633": " uṣṇeṣu śītalībhūtā śītaleṣu tathoṣṇikāḥ // Rm_13.246{276} //",
    "XXratnml_u:5634": " tadā tābhiḥ parispṛṣṭāḥ sarve nairayikā janāḥ /",
    "XXratnml_u:5635": " mahatsaukhyaṃ samāsādya vismitāś caivam ālapat // Rm_13.247{277} //",
    "XXratnml_u:5636": " aho saukhyaṃ kathaṃ hy evam anyatra kiṃ gatā vayaṃ /",
    "XXratnml_u:5637": " kasya puṇyānubhāvena kvāsmākaṃ jāyate sukhaṃ // Rm_13.248{278} //",
    "XXratnml_u:5638": " iti cintābhidagdhānāṃ teṣāṃ cittaprabodhane /",
    "XXratnml_u:5639": " bhagavān nirmitaṃ buddhaṃ saṃpreṣya samadarśayat // Rm_13.249{279} //",
    "XXratnml_u:5640": " tatra taṃ nirmitaṃ buddhaṃ dṛṣṭvā sarve 'pi te mudā /",
    "XXratnml_u:5641": " vismitāḥ sahasaṃmīlya punar evaṃ vabhāṣire // Rm_13.250{280} //",
    "XXratnml_u:5642": " aho samantabhadro 'yaṃ puruṣo dṛśyate 'dhunā /",
    "XXratnml_u:5643": " nūnam asyānubhāvena saukhyaṃ no jāyate khalu // Rm_13.251{281} //",
    "XXratnml_u:5644": " iti saṃbhāṣya te sarve tasmin buddhe prasāditāḥ /",
    "XXratnml_u:5645": " namo buddhāya dharmāya saṃghāya ceti prāvadan // Rm_13.252{282} //",
    "XXratnml_u:5646": " tataḥ sarve 'pi te satvās triratnasmṛtipuṇyataḥ /",
    "XXratnml_u:5647": " te durgativinirmuktāḥ sadgatiṃ samupāyayuḥ // Rm_13.253{283} //",
    "XXratnml_u:5648": " evaṃ tā raśmayaḥ sarvā avabhāsya samaṃtataḥ /",
    "XXratnml_u:5649": " sarvasatvān samuddhṛtya muneḥ pratyāyayuḥ punaḥ // Rm_13.254{284} //",
    "XXratnml_u:5650": " tathā yā raśmayaḥ kāścid upariṣṭāt prasāritāḥ /",
    "XXratnml_u:5651": " tāḥ sarvān devalokānāṃ avabhāsya samantataḥ // Rm_13.255{285} //",
    "XXratnml_u:5652": " yāvad bhavāgraparyaṃtaṃ bhāsayantaḥ prasāritāḥ /",
    "XXratnml_u:5653": " evaṃ cāpi mahāśabdam udghuṣya samudācaran // Rm_13.256{286} //",
    "XXratnml_u:5654": " anityaṃ khalu saṃsāraṃ duḥkhaṃ śūnyam anātmakaṃ /",
    "XXratnml_u:5655": " tad bhave sadgatiṃ hitvā saddharmaṃ bhajatādarāt // Rm_13.257{287} //",
    "XXratnml_u:5656": " niṣkrāmatārabhadhvaṃ ca yujyadhvaṃ buddhaśāsane /",
    "XXratnml_u:5657": " dhunīta mṛtyusainyaṃ ca naḍāgāram iva dvipaḥ // Rm_13.258{288} //",
    "XXratnml_u:5658": " yo 'py asmin dharmavaineye hy apramattaś caret sadā /",
    "XXratnml_u:5659": " (Rm 183)",
    "XXratnml_u:5660": " sa hitvā jātisaṃsāraṃ duḥkhasyāntaṃ kariṣyati // Rm_13.259{289} //",
    "XXratnml_u:5661": " ity evaṃ tan mahāśabdaṃ śrutvā sarve 'pi te surāḥ /",
    "XXratnml_u:5662": " tathety abhyanumodantas triratnaśaraṇaṃ yayuḥ // Rm_13.260{290} //",
    "XXratnml_u:5663": " tathā tā arciṣaḥ sarvā avabhāsya samaṃtataḥ /",
    "XXratnml_u:5664": " punaḥ pratyāgatās tasya muner antikam āyayuḥ // Rm_13.261{291} //",
    "XXratnml_u:5665": " tatas tā arciṣaḥ sarvāḥ saṃmīlya samupāsthitāḥ /",
    "XXratnml_u:5666": " kṛtvā pradakṣiṇāṃ traidham uṣṇīṣe 'ntardadhau muneḥ // Rm_13.262{292} //",
    "XXratnml_u:5667": " athānaṃdas tam ālokya vismitaḥ sahasotthitaḥ /",
    "XXratnml_u:5668": " kṛtāñjalipuṭo natvā paprachaivaṃ munīśvaraṃ // Rm_13.263{293} //",
    "XXratnml_u:5669": " bhagavan bhavato vaktrāt paṃcavarṇāḥ suraśmayaḥ /",
    "XXratnml_u:5670": " vinisṛtā diśaḥ sarvā bhāṣayanti samantataḥ // Rm_13.264{294} //",
    "XXratnml_u:5671": " nākāraṇaṃ jinā buddhā darśayanti smitaṃ kvacit /",
    "XXratnml_u:5672": " bhavatsmitaṃ samālokya sarve bhavanti vismitāḥ // Rm_13.265{295} //",
    "XXratnml_u:5673": " taddhetu śrotum ichaṃti sarve 'pīme sabhāśritāḥ /",
    "XXratnml_u:5674": " tad eṣāṃ saṃśayaṃ chetuṃ taddhetu samupādiśa // Rm_13.266{296} //",
    "XXratnml_u:5675": " iti tenārthitaṃ śrutvā bhagavān sa munīśvaraḥ /",
    "XXratnml_u:5676": " tāṃ ca sarvāṃ sabhāṃ dṛṣṭvā tathānandam abhāṣata // Rm_13.267{297} //",
    "XXratnml_u:5677": " paśyānaṃda mamānena vaḍikenānumodinā /",
    "XXratnml_u:5678": " saṃgheṣu śraddhayā bhaktyā satkṛtya bhajanaṃ kṛtaṃ // Rm_13.268{298} //",
    "XXratnml_u:5679": " etatpuṇyavipākena vaḍiko 'yaṃ sudhīḥ kṛtī /",
    "XXratnml_u:5680": " kramād bodhicarīḥ pūrya daśabhūmīśvaro bhavan // Rm_13.269{299} //",
    "XXratnml_u:5681": " sarvamāragaṇāṃ jitvā saṃbodhiṃ samavāptavān /",
    "XXratnml_u:5682": " ślakṣṇavāṇyabhidho buddhas tathāgato bhaviṣyati // Rm_13.270{300} //",
    "XXratnml_u:5683": " yad anena triratneṣu śaraṇaṃ saṃprasādinā /",
    "XXratnml_u:5684": " praṇidhānaṃ kṛtaṃ tena saṃbuddho 'yaṃ bhaved dhruvaṃ // Rm_13.271{301} //",
    "XXratnml_u:5685": " evaṃ matvā tathānaṃda triratnaśaraṇaṃ gataḥ /",
    "XXratnml_u:5686": " satkṛtya samupāśritya bhaja nityaṃ samāhitaḥ // Rm_13.272{302} //",
    "XXratnml_u:5687": " ye satvāḥ śraddhayā smṛtvā triratnaśaraṇaṃ gatāḥ /",
    "XXratnml_u:5688": " durgatiṃ te na gachanti bhavanti bodhibhāginaḥ // Rm_13.273{303} //",
    "XXratnml_u:5689": " evaṃ matvā triratnānāṃ satkṛtya śraddhayā mudā /",
    "XXratnml_u:5690": " saṃsmṛtya śaraṇaṃ gatvā bhaktavyaṃ bodhivāṃchibhiḥ // Rm_13.274{304} //",
    "XXratnml_u:5691": " ity ādiṣṭaṃ munīndreṇa śrutvānaṃdaḥ sa moditaḥ /",
    "XXratnml_u:5692": " sāṃghikaṃ saha lokaiś ca tatheti prābhyanaṃdata // Rm_13.275{305} //",
    "XXratnml_u:5693": " tataḥ sa bhagavāṃs tasmai vaḍikāya subhāgine /",
    "XXratnml_u:5694": " datvāśīrvacanaṃ bhūyaḥ samāmaṃtrya tam abravīt // Rm_13.276{306} //",
    "XXratnml_u:5695": " (Rm 184)",
    "XXratnml_u:5696": " vaḍika tvaṃ mahābhāga triratnaṃ śaraṇaṃ gataḥ /",
    "XXratnml_u:5697": " bodhicaryyāṃ caran nityaṃ saṃbodhiṃ samavāpnuyāḥ // Rm_13.277{307} //",
    "XXratnml_u:5698": " iti satyaṃ parijñāya sarvasatvahitārthabhṛt /",
    "XXratnml_u:5699": " tathā ratnatrayaṃ smṛtvā bhaja nityaṃ samāhitaḥ // Rm_13.278{308} //",
    "XXratnml_u:5700": " ity ādiśya munīndraḥ sa saṃghaiḥ sārddhaṃ samutthitaḥ /",
    "XXratnml_u:5701": " vaḍikaṃ taṃ samāmaṃtrya svavihāraṃ yayau tathā // Rm_13.279{309} //",
    "XXratnml_u:5702": " tathā sa vaḍiko nityaṃ triratnaśaraṇaṃ gataḥ /",
    "XXratnml_u:5703": " sadā lokahitaṃ kṛtvā bodhicaryāṃ samācarat // Rm_13.280{310} //",
    "XXratnml_u:5704": " etan me guruṇādiṣṭaṃ śrutaṃ mayā narādhipa /",
    "XXratnml_u:5705": " tathā te kathyate rājaṃ śrutvā caivaṃ prakāśaya // Rm_13.281{311} //",
    "XXratnml_u:5706": " tathā tvayāpi rājendra satvānāṃ hitasādhane /",
    "XXratnml_u:5707": " triratnaśaraṇaiḥ kṛtvā karttavyā bodhicārikāḥ // Rm_13.282{312} //",
    "XXratnml_u:5708": " tathā te sarvadā nityaṃ sarvatra maṃgalaṃ bhavet /",
    "XXratnml_u:5709": " kramād bodhicarīṃ pūrya saṃbodhim api cāpnuyāḥ // Rm_13.283{313} //",
    "XXratnml_u:5710": " iti matvā mahārāja prajāś cāpi prabodhayan /",
    "XXratnml_u:5711": " saddharme saṃpratisthāpya sarvathā trātum arhasi // Rm_13.284{314} //",
    "XXratnml_u:5712": " iti tenopaguptena samādiṣṭaṃ niśamya saḥ /",
    "XXratnml_u:5713": " rājā tatheti vijñapya prābhyanandat sapārṣadaḥ // Rm_13.285{315} //",
    "XXratnml_u:5714": " śrutvāvadānaṃ vaḍikasya sādhor idaṃ narā ye 'bhyanumodayanti /",
    "XXratnml_u:5715": " sarve 'pi te lokahitānuraktā bhavanti bodhiguṇalābhikā hi //",
    "XXratnml_u:5716": " ++ iti ratnāvadānatatve vaḍikāvadānaṃ samāptam ++",
    "XXratnml_u:5717": " (Rm 185)",
    "XXratnml_u:5718": " XIV Gāndharvikāvadāna athāśoko mahīpālaḥ śrotum anyat subhāṣitaṃ /",
    "XXratnml_u:5719": " upaguptaṃ yatiṃ natvā prārthayad evam ādarāt // Rm_14.1{1} //",
    "XXratnml_u:5720": " bhadanta śrotum icchāmi punar anyat subhāṣitaṃ /",
    "XXratnml_u:5721": " tad yathā guruṇākhyātaṃ tathādeṣṭuṃ ca me 'rhati // Rm_14.2{2} //",
    "XXratnml_u:5722": " iti tena narendreṇa prārthitaṃ sa jinātmajaḥ /",
    "XXratnml_u:5723": " śrutvā taṃ nṛpatiṃ dṛṣṭvā punar evaṃ samādiśat // Rm_14.3{3} //",
    "XXratnml_u:5724": " śṛṇu rājan mayākhyātaṃ yathā me guruṇoditaṃ /",
    "XXratnml_u:5725": " tathā śrūtvānumoditvā śubhe caritum arhasi // Rm_14.4{4} //",
    "XXratnml_u:5726": " purā sa bhagavān buddhaḥ śrāvastyāṃ bahir āśrame /",
    "XXratnml_u:5727": " jetāraṇye mahodyāne vihāre maṇimaṇḍite // Rm_14.5{5} //",
    "XXratnml_u:5728": " bhikṣubhiḥ śrāvakaiḥ sārddhaṃ cailakair vratibhis tathā /",
    "XXratnml_u:5729": " bhikṣuṇībhis tathānyaiś cā mahāsātvair upāsakaiḥ // Rm_14.6{6} //",
    "XXratnml_u:5730": " vihṛtya sarvasatvānāṃ samitisthitaḥ /",
    "XXratnml_u:5731": " saṃbodhisādhānaṃ dharmam upādeṣṭuṃ samārabhat // Rm_14.7{7} //",
    "XXratnml_u:5732": " tadā tasya munīndrasya vaktrapadmād vinisṛtaṃ /",
    "XXratnml_u:5733": " tat saddharmāmṛtaṃ pātuṃ sarve satvā upagatāḥ // Rm_14.8{8} //",
    "XXratnml_u:5734": " brahmaśakrādi devendrāḥ sarve lokādhipā api /",
    "XXratnml_u:5735": " daityendrāḥ sagaṇā yakṣāḥ siddhagaṃdharvarākṣasāḥ // Rm_14.9{9} //",
    "XXratnml_u:5736": " vidyādharagaṇāś capi nāgeṃdrāś ca mahoragāḥ /",
    "XXratnml_u:5737": " garuḍāḥ kinnarendrāś ca tathānye 'pi samāgatāḥ // Rm_14.10{10} //",
    "XXratnml_u:5738": " brāhmaṇā ṛṣayaś cāpi tāpasā brahmacāriṇaḥ /",
    "XXratnml_u:5739": " yatayo yogino vijñās tathānye tīrthikā api // Rm_14.11{11} //",
    "XXratnml_u:5740": " rajānaḥ kṣatriyāś cāpi vīrā rājakumārakāḥ /",
    "XXratnml_u:5741": " amātyā maṃtriṇaś cāpi vaiśyāś cāpi prajādhipāḥ // Rm_14.12{12} //",
    "XXratnml_u:5742": " śreṣṭhino vaṇijaś cāpi sārthavāhā mahājanāḥ /",
    "XXratnml_u:5743": " paurā jānapadā grāmyās tathā kārpaṭikā api // Rm_14.13{13} //",
    "XXratnml_u:5744": " evaṃ anye 'pi satvāś ca sarve lokāḥ samāgatāḥ /",
    "XXratnml_u:5745": " tat saddharmāmṛtaṃ pātuṃ tad vihāre upāviśat // Rm_14.14{14} //",
    "XXratnml_u:5746": " tatra taṃ śrīghanaṃ dṛṣṭvā samabhyarcya praṇamya ca /",
    "XXratnml_u:5747": " satkṛtya samupāśritya parivṛtya sāmāntataḥ // Rm_14.15{15} //",
    "XXratnml_u:5748": " taṃ muṇīndraṃ samālokya śrotuṃ tad dharmadeśanāṃ /",
    "XXratnml_u:5749": " sāñjalayaḥ prasannāsyā upatasthuḥ samāhitāḥ // Rm_14.16{16} //",
    "XXratnml_u:5750": " tathā tān samupāsīnān dṛṣṭvā sa bhagavāñ jinaḥ /",
    "XXratnml_u:5751": " āryasatyaṃ samārabhya saddharmaṃ samupādiśat // Rm_14.17{17} //",
    "XXratnml_u:5752": " tat saddharmāmṛtaṃ pītvā sarve satvāḥ pramoditāḥ /",
    "XXratnml_u:5753": " (Rm 186)",
    "XXratnml_u:5754": " triratnabhajanaṃ kṛtvā vabhūvur bodhicāriṇaḥ // Rm_14.18{18} //",
    "XXratnml_u:5755": " tadāpi paṃcamātrāṇi gāṃdharvikaśatāni ca /",
    "XXratnml_u:5756": " śrāvastyāṃ puri jātāni samadāni pracerire // Rm_14.19{19} //",
    "XXratnml_u:5757": " tadā tāṃ samadān dṛṣṭvā gaṃdharvādhipateḥ sutaḥ /",
    "XXratnml_u:5758": " supriyo nāma tan mādam īrṣyayā hantum udyayau // Rm_14.20{20} //",
    "XXratnml_u:5759": " tataḥ sa supriyaḥ sarvagāndharvikasukauśalaḥ /",
    "XXratnml_u:5760": " divyavīṇāṃ samādāya tatraiva samupācarat // Rm_14.21{21} //",
    "XXratnml_u:5761": " saptasvarān ekataṃtryām ekaviṃśatimūrchanāḥ /",
    "XXratnml_u:5762": " samudghoṣayamānaḥ ca svamatiṃ darśayan yayau // Rm_14.22{22} //",
    "XXratnml_u:5763": " ṣaṇmahānagareṣv evaṃ paṭṭaneṣu samantataḥ /",
    "XXratnml_u:5764": " samudghoṣayamānaś ca śrāvastīṃ sa upāviśat // Rm_14.23{23} //",
    "XXratnml_u:5765": " tatra taṃ samupāviṣṭaṃ dṛṣṭvā sarve 'pi paurikāḥ /",
    "XXratnml_u:5766": " śrutvā tad adbhutaṃ nādaṃ vismitāḥ samupācaran // Rm_14.24{24} //",
    "XXratnml_u:5767": " tāni ca paṃcamātrāṇi gāṃdharvikaśatāny api /",
    "XXratnml_u:5768": " śrutvā dṛṣṭvā ca sarvāṇi vismayaṃ samupāyayuḥ // Rm_14.25{25} //",
    "XXratnml_u:5769": " tada tāni ca sarvāṇi dṛṣṭvā paṃcaśatāny api /",
    "XXratnml_u:5770": " svasvamadābhimānatvāṃ pravihāya viṣedire // Rm_14.26{26} //",
    "XXratnml_u:5771": " tataḥ sarve 'pi te tena sahavāde bhayānvitāḥ /",
    "XXratnml_u:5772": " nṛpater antikaṃ gatvā tat pravṛttiṃ nyavedayan // Rm_14.27{27} //",
    "XXratnml_u:5773": " jaya prabho vijānīyād yad vayaṃ samupāgatāḥ /",
    "XXratnml_u:5774": " tad atra no bhayatrastāṃ trātum arhati sarvathā // Rm_14.28{28} //",
    "XXratnml_u:5775": " atrāsau supriyo nāma gandharvādhipateḥ sutaḥ /",
    "XXratnml_u:5776": " nūnaṃ no madaghātāya vijetuṃ samupāgataḥ // Rm_14.29{29} //",
    "XXratnml_u:5777": " tat tasyāpy abhimānatvāṃ nihaṃtuṃ satpratikriyāṃ /",
    "XXratnml_u:5778": " kriyatāṃ sahasāsmākam iti vijñāpanāṃ śṛṇu // Rm_14.30{30} //",
    "XXratnml_u:5779": " iti vijñāpitaṃ sarvais taiḥ śrutvā sa narādhipaḥ /",
    "XXratnml_u:5780": " sarvāns tān samupāmaṃtrya pura evaṃ samādiśat // Rm_14.31{31} //",
    "XXratnml_u:5781": " alpotsukā bhavanto 'tra bhavate mā viṣīdata /",
    "XXratnml_u:5782": " bhaviṣyāmo 'tra kālajñāś caratu sa yathechayā // Rm_14.32{32} //",
    "XXratnml_u:5783": " iti rājñā samādiṣṭaṃ śrutvā te 'bhyanumoditāḥ /",
    "XXratnml_u:5784": " tad vivādabhayātaṃkaṃ tyaktvā sarve prasedire // Rm_14.33{33} //",
    "XXratnml_u:5785": " tadā sa supriyas tatra dṛṣṭvā tān abhimānikān /",
    "XXratnml_u:5786": " teṣāṃ mānavighātārthaṃ manasaivaṃ vyacintayat // Rm_14.34{34} //",
    "XXratnml_u:5787": " ayaṃ rājapi gāṃdharvavidyābhimāniko bhavet /",
    "XXratnml_u:5788": " tad anena sahātrāhaṃ vādaṃ kuryāṃ sabhāśraye // Rm_14.35{35} //",
    "XXratnml_u:5789": " ity evaṃ niścayaṃ kṛtvā supriyaḥ so 'bhimānikaḥ /",
    "XXratnml_u:5790": " nṛpatiṃ tam upālabdhuṃ tat sabhāṃ samupācarat // Rm_14.36{36} //",
    "XXratnml_u:5791": " tatra sa nṛpatir dṛṣṭvā supriyaṃ tam upāgataṃ /",
    "XXratnml_u:5792": " prajñapyāsanam āmaṃtrya praṇatvaivam abhāṣata // Rm_14.37{37} //",
    "XXratnml_u:5793": " svāgataṃ te bhavann atra tiṣṭhāsane prasīda me /",
    "XXratnml_u:5794": " kim arthe 'tra samāyāsi tad ādeṣṭuṃ hi me 'rhasi // Rm_14.38{38} //",
    "XXratnml_u:5795": " (Rm 187)",
    "XXratnml_u:5796": " iti tenoditaṃ śrutvā supriyaḥ sa sabhāsthitaḥ /",
    "XXratnml_u:5797": " nṛpatiṃ taṃ samālokya pura evam abhāṣata // Rm_14.39{39} //",
    "XXratnml_u:5798": " śṛṇu rājan mayākhyātaṃ śrutaṃ yat te yaśo mahat /",
    "XXratnml_u:5799": " tad guṇān bhavato draṣṭum ihāhaṃ samupācare // Rm_14.40{40} //",
    "XXratnml_u:5800": " tan me darśaya rājendra gāndharvaguṇām ātmanaḥ /",
    "XXratnml_u:5801": " kas te sāstā gurur vāsti taṃ cāpi me pradarśaya // Rm_14.41{41} //",
    "XXratnml_u:5802": " iti tenoditaṃ śrutvā sa rājā pratibhāṇavān /",
    "XXratnml_u:5803": " supriyaṃ taṃ samālokya tathety evam abhāṣata // Rm_14.42{42} //",
    "XXratnml_u:5804": " sādhu paśya mahābhāga darśayisyāmi taṃ guruṃ /",
    "XXratnml_u:5805": " yo me śāstā mahābhijñaḥ sarvavidyāguṇādhipaḥ // Rm_14.43{43} //",
    "XXratnml_u:5806": " sa me śāstādhunehaiva sarvasatvahitārthataḥ /",
    "XXratnml_u:5807": " jetāraṇye mahodyāne nivaśati vṛṣaṃ diśan // Rm_14.44{44} //",
    "XXratnml_u:5808": " sādhu paśya mahābhāga taṃ guruṃ me hitārthadaṃ /",
    "XXratnml_u:5809": " tad ehi saha yāsyāma śāstāraṃ darśayāmi taṃ // Rm_14.45{45} //",
    "XXratnml_u:5810": " iti tena narendreṇa samākhyātaṃ sa supriyaḥ /",
    "XXratnml_u:5811": " śrutvā tatheti pramodya gantum abhāṣata // Rm_14.46{46} //",
    "XXratnml_u:5812": " sādhu rājan samichāmi śāstāraṃ tat pradarśaya /",
    "XXratnml_u:5813": " tena saha vivādāni kuryāṃ tatra nayāśu māṃ // Rm_14.47{47} //",
    "XXratnml_u:5814": " iti tenoditaṃ śrutvā nṛpatiḥ sa tatheti hi /",
    "XXratnml_u:5815": " supriyaṃ taṃ samādāya vihāre gantum aichata // Rm_14.48{48} //",
    "XXratnml_u:5816": " tataḥ sa nṛpatis tena supriyeṇābhimāninā /",
    "XXratnml_u:5817": " taiś ca paṃcaśatair anyair gāndharvikaiḥ sahācarat // Rm_14.49{49} //",
    "XXratnml_u:5818": " tasminn avasare buddho bhagavān sa munīśvaraḥ /",
    "XXratnml_u:5819": " loke satvān samuddhartuṃ kṛpayā samapaśyata // Rm_14.50{50} //",
    "XXratnml_u:5820": " tadā tena nareśena sārddham evam upāgataṃ /",
    "XXratnml_u:5821": " supriyaṃ taṃ sa ālokya manasaiva vyacintayat // Rm_14.51{51} //",
    "XXratnml_u:5822": " aho vata sudhīr yā sā gandharvādhipanandanaḥ /",
    "XXratnml_u:5823": " pañcaśikho 'bhidho vīṇām ādāyehopasaṃkramet // Rm_14.52{52} //",
    "XXratnml_u:5824": " iti tena munīndreṇa manasā paricintitaṃ /",
    "XXratnml_u:5825": " matvā pañcaśikhaḥ so 'pi tathāgantuṃ samaichata // Rm_14.53{53} //",
    "XXratnml_u:5826": " tataḥ sa saptagaṃdharvasahasreṇa sahānvitaḥ /",
    "XXratnml_u:5827": " vaiḍūryadaṇḍavīṇāṃ saṃprādāya sahasācaran // Rm_14.54{54} //",
    "XXratnml_u:5828": " tathā sa saṃkramaṃs tatra vihāre samupāviśan /",
    "XXratnml_u:5829": " dṛṣṭvā taṃ śrīghanaṃ natvā tāṃ vīṇāṃ samupānayat // Rm_14.55{55} //",
    "XXratnml_u:5830": " tataḥ sa sugataṃ bhaktyā samabhyarcya prasannadhīḥ /",
    "XXratnml_u:5831": " tat saddharmāmṛtaṃ pātuṃ tat sabhāyām upāśrayat // Rm_14.56{56} //",
    "XXratnml_u:5832": " tadā sa supriyo 'py enaṃ dṛṣṭvā mānābhigarvitaḥ /",
    "XXratnml_u:5833": " tāṃ vīṇāṃ kvanayann agre 'nuśrāvituṃ samārabhat // Rm_14.57{57} //",
    "XXratnml_u:5834": " tatprakvāṇāt svarā sapta ekai viṃśati mūrchanāḥ /",
    "XXratnml_u:5835": " samutthitāḥ sarvalokacetānsi paryamohayan // Rm_14.58{58} //",
    "XXratnml_u:5836": " tadā sarve 'pi te lokāḥ śrutvā tat prakvaṇān mudā /",
    "XXratnml_u:5837": " nṛpatipramukhāś cāpi paraṃ vismayam āyajuḥ // Rm_14.59{59} //",
    "XXratnml_u:5838": " (Rm 188)",
    "XXratnml_u:5839": " tataḥ sa bhagavāṃś cāpi tasya mānābhighātane /",
    "XXratnml_u:5840": " vaiḍūryadaṇḍavīṇāṃ tām anuśrāvitum ārabhat // Rm_14.60{60} //",
    "XXratnml_u:5841": " ekaikasyāṃ hi tat taṃtryā naikasvaraviśeṣitāḥ /",
    "XXratnml_u:5842": " mūrchanāś ca tathā nānāvidhā niścāritās tathā // Rm_14.61{61} //",
    "XXratnml_u:5843": " tataḥ śabdāt samuccerur gāthā evaṃ pracodināḥ /",
    "XXratnml_u:5844": " tadyatheha bhave sarvaṃ duḥkhaṃ śūnyaṃ hy anātmakaṃ // Rm_14.62{62} //",
    "XXratnml_u:5845": " idaṃ kāyaṃ ca vīṇāvad indriyāṇi svarānī ca /",
    "XXratnml_u:5846": " mūrchanā iva cittāni jñātvā bodhau samācara // Rm_14.63{63} //",
    "XXratnml_u:5847": " etadgāthām anuśrutvā sarve lokā nṛpādayaḥ /",
    "XXratnml_u:5848": " satyam etad iti jñātvā bodhicittaṃ pralehire // Rm_14.64{64} //",
    "XXratnml_u:5849": " tadā sa supriyo 'py evaṃ śrutvā matvānumoditaḥ /",
    "XXratnml_u:5850": " paritatyāja gāṃdharvavidyāmadābhimānatāṃ // Rm_14.65{65} //",
    "XXratnml_u:5851": " tato niryātya vīṇāṃ sa gandhakuṭyāṃ virāgitaḥ /",
    "XXratnml_u:5852": " bhagavacchāsane tatra pravrajituṃ samaichata // Rm_14.66{66} //",
    "XXratnml_u:5853": " tadā taṃ śrīghanaṃ natvā supriyaḥ so 'numoditaḥ /",
    "XXratnml_u:5854": " kṛtāñjaliḥ puraḥ sthitvā pravrajyāṃ samayācata // Rm_14.67{67} //",
    "XXratnml_u:5855": " vaṃde te caraṇau śāsta bhavatāṃ śaraṇaṃ vraje /",
    "XXratnml_u:5856": " tan me 'trānugrahaṃ kṛtvā pravrajyāṃ dātum arhati // Rm_14.68{68} //",
    "XXratnml_u:5857": " iti tenārthitaṃ śrutvā bhagavān sa munīśvaraḥ /",
    "XXratnml_u:5858": " dṛṣṭvā tad āśayaṃ śuddhaṃ gaṃdharvaṃ taṃ tathāvadat // Rm_14.69{69} //",
    "XXratnml_u:5859": " gaṃdharva saugate dharme pravrajituṃ yadīchasi /",
    "XXratnml_u:5860": " pitror ājñāṃ samāsādya prehi dāsyāmi te vrataṃ // Rm_14.70{70} //",
    "XXratnml_u:5861": " ity ādiṣṭaṃ munīndreṇa śrutvā sa supriyo mudā /",
    "XXratnml_u:5862": " tatheti taṃ muniṃ natvā sahasarddhyā gṛhaṃ yayau // Rm_14.71{71} //",
    "XXratnml_u:5863": " tatra sa sahasā prāpto natvā tau pitarau mudā /",
    "XXratnml_u:5864": " sāñjaliḥ purataḥ sthitvā prārthayad evam ādarāt // Rm_14.72{72} //",
    "XXratnml_u:5865": " śṛṇu me vāñchitaṃ tāta yadi te kṛpayā mayi /",
    "XXratnml_u:5866": " tan mamānugrahaṃ kṛtvā saddharme māṃ niyojaya // Rm_14.73{73} //",
    "XXratnml_u:5867": " ahaṃ hi saugataṃ dharmaṃ dṛṣṭvā vāñchāmi tad vrataṃ /",
    "XXratnml_u:5868": " tat pravrajyāṃ samāsādya prāptum ichāmi nirvṛtiṃ // Rm_14.74{74} //",
    "XXratnml_u:5869": " anityaṃ khalu saṃsāraṃ tad atrāpi na me ratiḥ /",
    "XXratnml_u:5870": " avaśyaṃ hi bhaven mṛtyuḥ sarveṣāṃ prāṇinām api // Rm_14.75{75} //",
    "XXratnml_u:5871": " evaṃ dṛṣṭvātra saṃsāre bhogyaṃ nechāmi niḥspṛhaḥ /",
    "XXratnml_u:5872": " tat pravrajyāvrataṃ dhṛtvā prāptum iche sunirvṛtiṃ // Rm_14.76{76} //",
    "XXratnml_u:5873": " api cāsau munīndro hi sadātraiva na tiṣṭhati /",
    "XXratnml_u:5874": " buddhakāryaṃ samāpyaiva nirvṛtiṃ sarvathā vrajet // Rm_14.77{77} //",
    "XXratnml_u:5875": " kiṃ cātra sarvadā naivam utpatsyate munīśvaraḥ /",
    "XXratnml_u:5876": " kadā cid evam utpanno loke bodhiṃ samādiśet // Rm_14.78{78} //",
    "XXratnml_u:5877": " tathā ca durlabhaṃ janma sadgatau ca kṣaṇaṃ tathā /",
    "XXratnml_u:5878": " tatkṣaṇe 'labhyamāne 'tra kathaṃ dharmānulapsyate // Rm_14.79{79} //",
    "XXratnml_u:5879": " dharmaṃ vinātra saṃsāre kiṃ sāraṃ sukhino 'pi hi /",
    "XXratnml_u:5880": " kṣaṇadhvansi śarīraṃ hi jīvitaṃ ca tṛṇāmbuvat // Rm_14.80{80} //",
    "XXratnml_u:5881": " (Rm 189)",
    "XXratnml_u:5882": " dharmeṇa sadgatiṃ yāyāt saṃbodhim api prāpnuyāt /",
    "XXratnml_u:5883": " tat pravrajyācariṃ dhṛtvā prāptum iche 'tra nirvṛtiṃ // Rm_14.81{81} //",
    "XXratnml_u:5884": " tad ātra yadi vāṃ tāta kṛpāsti svātmaje mayi /",
    "XXratnml_u:5885": " sarvathānugrahaṃ kṛtvā tad anujñāṃ pradehi me // Rm_14.82{82} //",
    "XXratnml_u:5886": " iti tenārthitaṃ śrutvā sa gandharvādhipaḥ sudhīḥ /",
    "XXratnml_u:5887": " suciraṃ taṃ sutaṃ dṛṣṭvā snehād evam abhaṣata // Rm_14.83{83} //",
    "XXratnml_u:5888": " satyam evaṃ sutākhyātaṃ tathāpi me vacaḥ śṛṇu /",
    "XXratnml_u:5889": " pravrajyā duṣkarīcaryyā tat kathaṃ tvaṃ samācareḥ // Rm_14.84{84} //",
    "XXratnml_u:5890": " tvaṃ hi yuvā pramatto 'si madanākrāṃtamānasaḥ /",
    "XXratnml_u:5891": " kāmabhogyasukhāraktas tat kathaṃ tad vrataṃ careḥ // Rm_14.85{85} //",
    "XXratnml_u:5892": " pravrajito viraktātmā saṃsārabhogyanispṛhaḥ /",
    "XXratnml_u:5893": " sarvān parigrahāns tyaktvā sadaikāntī vane vase // Rm_14.86{86} //",
    "XXratnml_u:5894": " sukule duḥkule cāpi yācitvā viraśāsanaṃ /",
    "XXratnml_u:5895": " bhuṃjīthās tat kathaṃ bhuktvā samādhiṃ saṃpradhāsyasi // Rm_14.87{87} //",
    "XXratnml_u:5896": " ity evaṃ duṣkaraṃ jñatvā pravrajyāvratasādhane /",
    "XXratnml_u:5897": " sahasā mā kṛthāś cittaṃ nivāraya samāhitaḥ // Rm_14.88{88} //",
    "XXratnml_u:5898": " yady ativāṃchase putra pravrajyāgrahaṇe tathā /",
    "XXratnml_u:5899": " vṛddhatve samupāśritya triratnaṃ tad vrataṃ cara // Rm_14.89{89} //",
    "XXratnml_u:5900": " tat tvaṃ yāvad yuvā gehe saukhyaṃ bhuktvā yathepsitaṃ /",
    "XXratnml_u:5901": " vṛddhatve tad vrataṃ dhṛtvā triratnāni sadā bhaja // Rm_14.90{90} //",
    "XXratnml_u:5902": " tathā cet te bhavej janma sāphalyaṃ bhavacāraṇe /",
    "XXratnml_u:5903": " sukhaṃ bhuktvā vrataṃ dhṛtvā nirvṛtiṃ vā samāpnuyāḥ // Rm_14.91{91} //",
    "XXratnml_u:5904": " iti me vacanaṃ śrutvā matvaivaṃ tat prabodhitaḥ /",
    "XXratnml_u:5905": " tāvad gṛhe sukhaṃ bhuktvā smṛtvā ratnatrayaṃ vasa // Rm_14.92{92} //",
    "XXratnml_u:5906": " iti pitroditaṃ śrutvā supriyaḥ so 'bhiśaṃkitaḥ /",
    "XXratnml_u:5907": " punas taṃ pitaraṃ dṛṣṭvā bodhayann evam abravīt // Rm_14.93{93} //",
    "XXratnml_u:5908": " satyam evaṃ bhave tāta tathāpi vakṣyate mayā /",
    "XXratnml_u:5909": " tac chrutvāpi tvayā parijñāya vibudhyatāṃ // Rm_14.94{94} //",
    "XXratnml_u:5910": " satkule durlabhaṃ janma tatrāpi durlabhaṃ kṣaṇaṃ /",
    "XXratnml_u:5911": " durlabhaṃ sugatotpādaṃ durlabhaṃ tadvrataṃ bhave // Rm_14.95{95} //",
    "XXratnml_u:5912": " iti matvātra saṃsāre kleśamānamadākule /",
    "XXratnml_u:5913": " avaśyaṃ maraṇaṃ dṛṣṭvā prāptum iche 'tra nirvṛtiṃ // Rm_14.96{96} //",
    "XXratnml_u:5914": " tad atra kṛpayā mahyam anujñāṃ dātum arhasi /",
    "XXratnml_u:5915": " yūyaṃ cāpi hi tad dharmabhāṇaiḥ sadgatim āpsyatha // Rm_14.97{97} //",
    "XXratnml_u:5916": " iti hetoḥ pita tatra vilambaṃma kṛthā ciraṃ /",
    "XXratnml_u:5917": " sahasānugrahaṃ kṛtvā tad anujñāṃ pradehi me // Rm_14.98{98} //",
    "XXratnml_u:5918": " iti tenārthitaṃ śrutvā sa gaṃdharvādhipaś cirāt /",
    "XXratnml_u:5919": " snehaduḥkhāgnisaṃtapto galadaśrumukho 'vadat // Rm_14.99{99} //",
    "XXratnml_u:5920": " ayi supriya putra tvaṃ snehān mayā nivāryasa /",
    "XXratnml_u:5921": " yady ativāṃchase prāptuṃ nirvṛtiṃ tan samācara // Rm_14.100{100} //",
    "XXratnml_u:5922": " saṃbuddhaśaraṇaṃ kṛtvā pravrajya saṃvaraṃ dadhat /",
    "XXratnml_u:5923": " (Rm 190)",
    "XXratnml_u:5924": " triratnabhajanaṃ kṛtvā cara nityaṃ samāhitaḥ // Rm_14.101{1} //",
    "XXratnml_u:5925": " iti pitroditaṃ śrutvā supriyaḥ so 'bhimoditaḥ /",
    "XXratnml_u:5926": " pitroḥ pādān praṇatvaiva sahasā niryayau gṛhāt // Rm_14.102{2} //",
    "XXratnml_u:5927": " tataḥ sa sahasā gatvā vihāraṃ samupācarat /",
    "XXratnml_u:5928": " tatra prāpto munīndraṃ taṃ dṛṣṭvaiva samupāviśat // Rm_14.103{3} //",
    "XXratnml_u:5929": " tatra taṃ śrīghanaṃ nātvā prāñjaliḥ pura āśrayan /",
    "XXratnml_u:5930": " suprasannamukhāṃbhojaḥ prārthayad evam ādarāt // Rm_14.104{4} //",
    "XXratnml_u:5931": " sarvajña bhagavāñ chāstar ādiṣṭaṃ bhavatāyathā /",
    "XXratnml_u:5932": " tathānujñāṃ pituḥ prāpya prāgatāham ihādhunā // Rm_14.105{5} //",
    "XXratnml_u:5933": " tad atra bhavatāṃ śāstaḥ śaraṇaṃ samupāgataḥ /",
    "XXratnml_u:5934": " brahmacaryaṃ cariṣyāmi tat pravrajyāṃ pradehi me // Rm_14.106{6} //",
    "XXratnml_u:5935": " iti tenārthitaṃ śrutvā bhagavān sa jagadguruḥ /",
    "XXratnml_u:5936": " dṛṣṭvā tasyāśayaṃ śuddhaṃ punar eva samādiśat // Rm_14.107{7} //",
    "XXratnml_u:5937": " ehi supriya bhikṣo 'tra cara brahmacariṃ śivāṃ /",
    "XXratnml_u:5938": " triratnaṃ śaraṇaṃ kṛtvā samādhiṃ samupāśrayat // Rm_14.108{8} //",
    "XXratnml_u:5939": " tato dṛṣṭvā ca saṃsāraṃ kleśasaṃghasamākulaṃ /",
    "XXratnml_u:5940": " paṃcagaṃḍamayaṃ dehaṃ jīvitaṃ ca trināmvuvat // Rm_14.109{9} //",
    "XXratnml_u:5941": " samādhisaṃvaraṃ dhṛtvā saṃbodhisādhanodyataḥ /",
    "XXratnml_u:5942": " sarvakleśaripuñ jitvā sākṣād arhatpadaṃ yayau // Rm_14.110{10} //",
    "XXratnml_u:5943": " tataḥ supriyo bhikṣuḥ prāptābhijñaḥ kṛtī sudhīḥ /",
    "XXratnml_u:5944": " bhindan sarvam avidyāṅgaṃ nirvikalpo 'bhavad yatiḥ // Rm_14.111{11} //",
    "XXratnml_u:5945": " samaloṣṭasuvarṇaś ca pariśuddhatrimaṃḍalaḥ /",
    "XXratnml_u:5946": " vāsīcaṃdanakalpo 'bhūd ākāśasamamānasaḥ // Rm_14.112{12} //",
    "XXratnml_u:5947": " saṃsārabhogyasatkāramānyalābhaparāṅmukhaḥ /",
    "XXratnml_u:5948": " niḥkleśaḥ pariṣuddhātmā brahmacārī niraṃjanaḥ // Rm_14.113{13} //",
    "XXratnml_u:5949": " sadevāsuralokānāṃ sarvabhuvanavāsināṃ /",
    "XXratnml_u:5950": " vaṃdyaḥ pūjyo 'bhinaṃdyaś ca mānanīyo bhavan babhau // Rm_14.114{14} //",
    "XXratnml_u:5951": " tadaivaṃbhūtam arhantaṃ supriyaṃ tam śubhendriyaṃ /",
    "XXratnml_u:5952": " prālokya vismitāḥ sarve tatsabhāsthāḥ prasedire // Rm_14.115{15} //",
    "XXratnml_u:5953": " tadā sarve 'pi te lokā devā daityāś ca kinnarāḥ /",
    "XXratnml_u:5954": " yakṣāḥ siddhāś ca gaṃdharvā nāgāś ca rākṣasā api // Rm_14.116{16} //",
    "XXratnml_u:5955": " garuḍāś ca tathānye 'pi vidyādharāś ca sāpsarāḥ /",
    "XXratnml_u:5956": " sarve lokādhipāś cāpi triratnaśaraṇaṃ gatāḥ // Rm_14.117{17} //",
    "XXratnml_u:5957": " saṃbuddhaśāsane tatra sāṃghikānāṃ samantataḥ /",
    "XXratnml_u:5958": " rakṣāvaraṇasaṃguptiṃ kṛtvābhajan samudyatāḥ // Rm_14.118{18} //",
    "XXratnml_u:5959": " tad dṛṣṭvā tāni pañcāpi gāṃdharvikaśatāni ca /",
    "XXratnml_u:5960": " anumodya prasannāni saṃmīlyaivaṃ vabhāṣire // Rm_14.119{19} //",
    "XXratnml_u:5961": " ete sarve vayaṃ nīce karmaṇi parivarttikāḥ /",
    "XXratnml_u:5962": " sukhānabhijñaduḥkhārttāḥ kleśinaḥ kṛchravṛttayaḥ // Rm_14.120{20} //",
    "XXratnml_u:5963": " yad asmābhiḥ purā puṇyaṃ kiṃ cid vāpi na sādhitaṃ /",
    "XXratnml_u:5964": " tenāsyātra vayaṃ sarve duḥkhino nīcavṛttayaḥ // Rm_14.121{21} //",
    "XXratnml_u:5965": " tad asmābhir ayam śāstā munīśvaraḥ sasāṃghikaḥ /",
    "XXratnml_u:5966": " satkṛtya bhojanair vāpi pūjanīyo yathāvidhiḥ // Rm_14.122{22} //",
    "XXratnml_u:5967": " nūnam etadvipākena bhavemahi subhāginaḥ /",
    "XXratnml_u:5968": " (Rm 191)",
    "XXratnml_u:5969": " tataḥ puṇyānusāreṇa bodhimārge caremahi // Rm_14.123{23} //",
    "XXratnml_u:5970": " tataḥ krameṇa saṃprāpya bodhicaryyāṃ śubhāṃ carīṃ /",
    "XXratnml_u:5971": " carantas tadvipākaiś ca nirvṛtiṃ saṃlabhemahi // Rm_14.124{24} //",
    "XXratnml_u:5972": " iti matvā vayaṃ sarve vijñapya nṛpatiṃ tathā /",
    "XXratnml_u:5973": " sasaṃghaṃ sugataṃ bhojyair arhāmahe samarcituṃ // Rm_14.125{25} //",
    "XXratnml_u:5974": " tatheti saṃmataṃ kṛtvā sarve te 'bhyanumoditāḥ /",
    "XXratnml_u:5975": " nṛpater vijñāpanāṃ kartuṃ sahasā samupācaran // Rm_14.126{26} //",
    "XXratnml_u:5976": " tatra te samupāsṛtya dṛṣṭvā taṃ nṛpatiṃ mudā /",
    "XXratnml_u:5977": " kṛtāñjalipuṭo natvā prārthayann evam ādarāt // Rm_14.127{27} //",
    "XXratnml_u:5978": " jaya deva mahārāja lokān dharmeṇa pālaya /",
    "XXratnml_u:5979": " kiñcid vijñāpanāṃ karttuṃ vayam upāgatāḥ // Rm_14.128{28} //",
    "XXratnml_u:5980": " vijānīyād bhavān hy etat tathāpi prārthayāmahe /",
    "XXratnml_u:5981": " śrutvā no 'nugrahaṃ kṛtvā kṛpayā tat prasīdatu // Rm_14.129{29} //",
    "XXratnml_u:5982": " yad vayaṃ deva sarve 'tra nīcakarmānucāriṇaḥ /",
    "XXratnml_u:5983": " tat sasaṃghaṃ muniṃ bhojyaiḥ samichāmaḥ samarcituṃ // Rm_14.130{30} //",
    "XXratnml_u:5984": " tad anujñāṃ pradatvā naḥ kṛpayoddhartum arhasi /",
    "XXratnml_u:5985": " etad vijñāpanāṃ kurmas tat prasīda nṛpādhipa // Rm_14.131{31} //",
    "XXratnml_u:5986": " iti taiḥ prārthitaṃ śrutvā nṛpatiḥ so 'numoditaḥ /",
    "XXratnml_u:5987": " tān sarvān samupāmaṃtrya punar evaṃ samādiśat // Rm_14.132{32} //",
    "XXratnml_u:5988": " sādhu bhavatu sarveṣāṃ yuṣmākaṃ satsamīhitaṃ /",
    "XXratnml_u:5989": " tat tathā kriyatāṃ buddhe satkāraṃ śraddhayādarāt // Rm_14.133{33} //",
    "XXratnml_u:5990": " saṃbuddhe yat kṛtaṃ karma tat phalaṃ kṣiṇuyān na hi /",
    "XXratnml_u:5991": " kramād bodhicariṃ pūrya nirvṛtiṃ samavāpnuyāt // Rm_14.134{34} //",
    "XXratnml_u:5992": " tad atra sarvathā yūyaṃ sasaṃghaṃ śrīghanaṃ muniṃ /",
    "XXratnml_u:5993": " yathārhabhojanaṃ bhaktyā pūjayadhvaṃ samādarāt // Rm_14.135{35} //",
    "XXratnml_u:5994": " ity ādiṣṭam ḥ - ndreṇa śrutvā sarve 'pi te mudā /",
    "XXratnml_u:5995": " tatheti pratinaṃditvā nṛpaṃ natvā tato 'caran // Rm_14.136{36} //",
    "XXratnml_u:5996": " tatas te saṃmataṃ kṛtvā vihāre sahasā gatāḥ /",
    "XXratnml_u:5997": " dṛṣṭvā taṃ śrīghanaṃ natvā prārthayann evam ādarāt // Rm_14.137{37} //",
    "XXratnml_u:5998": " bhagavaṃs tad vijānīyād yad arthaṃ samupāgatāḥ /",
    "XXratnml_u:5999": " tathāpi prārthayeyaivam anugrahītum arhati // Rm_14.138{38} //",
    "XXratnml_u:6000": " yad vayaṃ bhavatāṃ sarvasāṃghikānāṃ yathāvidhiṃ /",
    "XXratnml_u:6001": " pūjayituṃ samichāmo satkartuṃ bhojanair api // Rm_14.139{39} //",
    "XXratnml_u:6002": " tad bhavāṃ kṛpayā dṛṣṭvā kṛtvāsmākaṃ anugrahaṃ /",
    "XXratnml_u:6003": " pure śvaḥ sāṃghikaiḥ sārddhaṃ vijayituṃ samarhasi // Rm_14.140{40} //",
    "XXratnml_u:6004": " iti taiḥ prārthite sarvair bhagavān sa munīśvaraḥ /",
    "XXratnml_u:6005": " teṣāṃ dharmapravṛddhyarthaṃ tūṣṇībhūtvādhyuvāsa tat // Rm_14.141{41} //",
    "XXratnml_u:6006": " tatas sarve 'pi te matvā bhagavatādhivāsitaṃ /",
    "XXratnml_u:6007": " bhūyas taṃ śrīghanaṃ natvā svaṃ puraṃ sahasā yayuḥ // Rm_14.142{42} //",
    "XXratnml_u:6008": " tatra sarve 'pi te bhūmiṃ śodhayitvā samantataḥ /",
    "XXratnml_u:6009": " prajñapya svāsanāny evaṃ sāmagriṃ samasādhayan // Rm_14.143{43} //",
    "XXratnml_u:6010": " (Rm 192)",
    "XXratnml_u:6011": " tataḥ pūjopahārāṇi bhojyāṅgāni rasāni ca /",
    "XXratnml_u:6012": " peyāni supraṇītāni sādhayitvā pramoditāḥ // Rm_14.144{44} //",
    "XXratnml_u:6013": " tatra taṃ sugataṃ sarvaṃ saṃghaṃ cāmaṃtrituṃ yayuḥ /",
    "XXratnml_u:6014": " vihāre samupasṛtya śrīghanaṃ saṃpraṇemire // Rm_14.145{45} //",
    "XXratnml_u:6015": " kṛtāñjalipuṭo natvā sarve te samupasthitāḥ /",
    "XXratnml_u:6016": " saṃbuddhapramukhaṃ saṃghaṃ prārthayann evam ādarāt // Rm_14.146{46} //",
    "XXratnml_u:6017": " sarvajña bhagavaṃ chāstaḥ samayo varttate 'dhunā /",
    "XXratnml_u:6018": " tad bhavān saṃghikaiḥ sārddhaṃ vijayituṃ samarhati // Rm_14.147{47} //",
    "XXratnml_u:6019": " iti taiḥ prārthite dṛṣṭvā bhagavān sa sasāṃghikaḥ /",
    "XXratnml_u:6020": " pātracīvaram ādaya pratasthe saṃprabhāsayan // Rm_14.148{48} //",
    "XXratnml_u:6021": " tatra mārgeṣu sarvatra prātihāryaṃ pradarśayan /",
    "XXratnml_u:6022": " sarveṣāṃ śubhatāṃ kṛtvā tat pure samupāviśat // Rm_14.149{49} //",
    "XXratnml_u:6023": " pradakṣiṇakrameṇaivaṃ caraṃs tatra samaṃtataḥ /",
    "XXratnml_u:6024": " bhāsayaṃ bhadratāṃ kurvan tatpradeśe samācaran // Rm_14.150{50} //",
    "XXratnml_u:6025": " tatra pādyārgham ādāya krameṇa saha sāṃghikaṃ /",
    "XXratnml_u:6026": " svāsane samupāviśya tasthau bhānur ivojvalan // Rm_14.151{51} //",
    "XXratnml_u:6027": " tadā taṃ śrīghanaṃ sarvasaṃghaṃ ca svāsane sthitaṃ /",
    "XXratnml_u:6028": " dṛṣṭvā sarve 'pi te harṣāt pūjayituṃ samārabhan // Rm_14.152{52} //",
    "XXratnml_u:6029": " tathā krameṇa saṃpūjya taṃ buddhapramukhaṃ gaṇaṃ /",
    "XXratnml_u:6030": " yathārhabhojanaiḥ sarvaṃ saṃtṛptaṃ samatoṣayan // Rm_14.153{53} //",
    "XXratnml_u:6031": " tatas te bhojanāṃte tatpātrāṇi vyapanīya ca /",
    "XXratnml_u:6032": " karādīñ chodhayitvā tad bhūmiṃ ca paryaśodhayan // Rm_14.154{54} //",
    "XXratnml_u:6033": " tataḥ pūgādikaṃ datvā punaḥ sarve 'pi te mudā /",
    "XXratnml_u:6034": " kṛtāñjalipuṭā natvā samupatasthire punaḥ // Rm_14.155{55} //",
    "XXratnml_u:6035": " te ca gāṃdharvikāḥ sarve triratnaśaraṇaṃ gatāḥ /",
    "XXratnml_u:6036": " bodhipraṇidhim ādhāya prabhejire samāhitāḥ // Rm_14.156{56} //",
    "XXratnml_u:6037": " veṇuvīṇāmṛdaṃgādi tūryasaṃgītivādanaiḥ /",
    "XXratnml_u:6038": " upasthitya sasaṃghaṃ taṃ śrīghanaṃ samatoṣayat // Rm_14.157{57} //",
    "XXratnml_u:6039": " tada sa bhagavāṃ dṛṣṭvā teṣāṃ bhaktiprasādinīṃ /",
    "XXratnml_u:6040": " sarveṣāṃ śuddhacittāni vyamuñcat smitam uddhavāt // Rm_14.158{58} //",
    "XXratnml_u:6041": " tat saṃsmitasahotpannāḥ paṃcavarṇāḥ śubhāṃśavaḥ /",
    "XXratnml_u:6042": " sarvatra bhuvane gatvā pracerur amṛtāṃśuvat // Rm_14.159{59} //",
    "XXratnml_u:6043": " teṣāṃ ke cid adhogatvā narakeṣu samantataḥ /",
    "XXratnml_u:6044": " avabhāsya parispṛṣṭvā sarvatrāpi sukhaṃ daduḥ // Rm_14.160{60} //",
    "XXratnml_u:6045": " tadā te nārakīyās tat prabhāspṛṣṭāḥ sukhānvitāḥ /",
    "XXratnml_u:6046": " kim etad iti saṃdigdhāḥ saṃmīlyaivaṃ vabhāṣire // Rm_14.161{61} //",
    "XXratnml_u:6047": " aho nu jāyate saukhyam asmākaṃ sāṃprataṃ kathaṃ /",
    "XXratnml_u:6048": " vatānyatra gatāḥ smo 'dya kasya puṇyānubhāvataḥ // Rm_14.162{62} //",
    "XXratnml_u:6049": " iti saṃdigdhacittānāṃ teṣāṃ manaḥ prabodhane /",
    "XXratnml_u:6050": " bhagavān nirmitaṃ buddhaṃ saṃpreṣayan samaṃtataḥ // Rm_14.163{63} //",
    "XXratnml_u:6051": " tatrā taṃ saugataṃ dṛṣṭvā sarve te narakasthitāḥ /",
    "XXratnml_u:6052": " vismitāḥ samupāsṛtya vavandire prasāditāḥ // Rm_14.164{64} //",
    "XXratnml_u:6053": " (Rm 193)",
    "XXratnml_u:6054": " namo buddhāya dharmāya saṃghāya ca namas sadā /",
    "XXratnml_u:6055": " iti proktvā praṇatvā taccharaṇaṃ samupāyayuḥ // Rm_14.165{65} //",
    "XXratnml_u:6056": " etatpuṇyānubhāvena sarve te narakotthitāḥ /",
    "XXratnml_u:6057": " sahasā svargatiṃ yātāḥ saddharme samudācaran // Rm_14.166{66} //",
    "XXratnml_u:6058": " evaṃ tān sarvasatvāṃś ca samuddhṛtya samantataḥ /",
    "XXratnml_u:6059": " sarve te 'py aṃśavo bhūyas saṃbuddhāntikam upācaran // Rm_14.167{67} //",
    "XXratnml_u:6060": " ke cid ūrddhvagatā yāvad akaniṣṭhaṃ samantataḥ /",
    "XXratnml_u:6061": " avabhāsya samudghuṣya tatraivaṃ samacodayan // Rm_14.168{68} //",
    "XXratnml_u:6062": " anityaṃ khalu saṃsāraṃ śūnyaṃ hy anātmakaṃ /",
    "XXratnml_u:6063": " iti satyaṃ parijñāya triratnaṃ bhajatādarāt // Rm_14.169{69} //",
    "XXratnml_u:6064": " niṣkrāmatārabhadhvaṃ ca yūjyadhvaṃ buddhaśāsane /",
    "XXratnml_u:6065": " dhunīta mārasainyāś ca naḍāgāraṃ yathā karī // Rm_14.170{70} //",
    "XXratnml_u:6066": " yo 'py asmin saugate dharme hy apramattaś caret sadā /",
    "XXratnml_u:6067": " sa tyaktvā janma saṃsāre duḥkhasyāntaṃ kariṣyati // Rm_14.171{71} //",
    "XXratnml_u:6068": " iti saṃcodayantas tāṃ sārvān devāṃś ca sarvataḥ /",
    "XXratnml_u:6069": " te sarve 'py aṃśavo bhāyaḥ sugatāntikam āyayuḥ // Rm_14.172{72} //",
    "XXratnml_u:6070": " tatas te 'py aṃśavaḥ sarve saṃmīlya saṃgatā muneḥ /",
    "XXratnml_u:6071": " pradakṣiṇatrayaṃ kṛtvā tasyorṇāyāṃ samāviśan // Rm_14.173{73} //",
    "XXratnml_u:6072": " tad dṛṣṭvā te sabhālokā vismayoddhatamānasāḥ /",
    "XXratnml_u:6073": " kim etad iti saṃcintya sarve tasthuḥ śakautukāḥ // Rm_14.174{74} //",
    "XXratnml_u:6074": " athānaṃdaḥ samālokya tān sarvān vismayoddhavān /",
    "XXratnml_u:6075": " utthāya sāñjalir natvā śāstāraṃ taṃ samabravīt // Rm_14.175{75} //",
    "XXratnml_u:6076": " bhagavans te mukhād bhāsiḥ paṃcavarṇā vinirgatā /",
    "XXratnml_u:6077": " avabhāsya diśaḥ sarvā ūrṇāyāṃ ca viśanti tāḥ // Rm_14.176{76} //",
    "XXratnml_u:6078": " etad dṛṣṭvā sabhālokāḥ sarve 'pīme savismayāḥ /",
    "XXratnml_u:6079": " taddhetuṃ śrotum ichanti tad upādeṣṭum arhati // Rm_14.177{77} //",
    "XXratnml_u:6080": " nāhetu hi smitaṃ buddhā darśayanti kadā cana /",
    "XXratnml_u:6081": " yad dhetau bhavatā śāstur hasitaṃ tat samādiśa // Rm_14.178{78} //",
    "XXratnml_u:6082": " iti saṃprārthitaṃ śiṣyena sa munīśvaraḥ /",
    "XXratnml_u:6083": " tam ānaṃdaiḥ sabhāṃ cāpi samālokyaivam ādiśat // Rm_14.179{79} //",
    "XXratnml_u:6084": " paśyānaṃda yad etair hi sarvai gāndharvikair api /",
    "XXratnml_u:6085": " mama sasāṃghikasyaivaṃ satkāraṃ prakṛtaṃ mudā // Rm_14.180{80} //",
    "XXratnml_u:6086": " etatpuṇyavipākena sarve 'pīme bhavāntare /",
    "XXratnml_u:6087": " kramād bodhicarīṃ prāptā niḥkleśā vimalāśayāḥ // Rm_14.181{81} //",
    "XXratnml_u:6088": " māracaryāvinirmuktāḥ pariśuddhās trimaṇḍalāḥ /",
    "XXratnml_u:6089": " varṇasvarābhidhāḥ sarve pratyekasugatā jināḥ // Rm_14.182{82} //",
    "XXratnml_u:6090": " prāntāśayyāsānāsīnā hīnadīnānukampakāḥ /",
    "XXratnml_u:6091": " dakṣiṇīyā mahāsatvā bhaviṣyanti śubhaṃkarāḥ // Rm_14.183{83} //",
    "XXratnml_u:6092": " evam etāt samālokya yūyaṃ yadi samichatha /",
    "XXratnml_u:6093": " tathātra śraddhayā nityaṃ triratnaṃ bhajatādarāt // Rm_14.184{84} //",
    "XXratnml_u:6094": " ye triratnaṃ sadā bhaktyā satkṛtyaivaṃ bhajanti te /",
    "XXratnml_u:6095": " vihāya durgatiṃ nityaṃ sadgatiṃ samavāpnuyuḥ // Rm_14.185{85} //",
    "XXratnml_u:6096": " (Rm 194)",
    "XXratnml_u:6097": " iti matvātra saṃsāre yeṣāṃ vāṃchā sukhe śive /",
    "XXratnml_u:6098": " te satkṛtya triratneṣu śraddhayā bhajatāniśaṃ // Rm_14.186{86} //",
    "XXratnml_u:6099": " ity ādiṣṭaṃ munīndreṇa śrutvā sarve ca te janāḥ /",
    "XXratnml_u:6100": " satyam evaṃ pratijñāya triratnaṃ sarvadābhajan // Rm_14.187{87} //",
    "XXratnml_u:6101": " tad dṛṣṭvā bhikṣavaḥ sarve vismayoddhatamānasāḥ /",
    "XXratnml_u:6102": " kṛtāñjalipuṭā natvā paprachus taṃ munīśvaraṃ // Rm_14.188{88} //",
    "XXratnml_u:6103": " yad evaṃ bhagavann ebhiḥ satkāraṃ prakṛtaṃ mahat /",
    "XXratnml_u:6104": " tat te kena supuṇyena samyag ādeṣṭum arhati // Rm_14.189{89} //",
    "XXratnml_u:6105": " evaṃ tair bhikṣubhiḥ sarvaiḥ prārthite sa jineśvaraḥ /",
    "XXratnml_u:6106": " sarvāns tāñ chrāvakān bhikṣūn samālokyaivam ādiśat // Rm_14.190{90} //",
    "XXratnml_u:6107": " śṛṇudhvaṃ bhikṣavaḥ puṇyaṃ yan mayā prakṛtaṃ purā /",
    "XXratnml_u:6108": " tad atra kathitaṃ śrutvā śraddhayābhyanumodata // Rm_14.191{91} //",
    "XXratnml_u:6109": " purāsīd bhagavān buddhaḥ prabodhanābhidho jinaḥ /",
    "XXratnml_u:6110": " sarvajñaḥ sugataḥ śāstā dharmarājo munīśvaraḥ // Rm_14.192{92} //",
    "XXratnml_u:6111": " sarvavidyādhipo nāthas tathāgato vināyakaḥ /",
    "XXratnml_u:6112": " mārajil lokavid bharttā subhadro 'rhan hitaṃkaraḥ // Rm_14.193{93} //",
    "XXratnml_u:6113": " tadā sa bhagavān buddho janapadeṣu cārikāṃ /",
    "XXratnml_u:6114": " carann anyāṃ rājadhānīm anuprāptaḥ sasāṃghikaḥ // Rm_14.194{94} //",
    "XXratnml_u:6115": " tatra tasya narendrasya krīḍodyāne taror adhaḥ /",
    "XXratnml_u:6116": " praviśya svāsanāsīnas tasthau vahnir ivojvalan // Rm_14.195{95} //",
    "XXratnml_u:6117": " tadaikasmin dine tatra rājā kāntāpravādinaiḥ /",
    "XXratnml_u:6118": " saṃgītaiḥ saha saṃrakto ramituṃ samupāviśat // Rm_14.196{96} //",
    "XXratnml_u:6119": " tatrasthaṃ taṃ samāsīnaṃ sugataṃ suprabhojvalaṃ /",
    "XXratnml_u:6120": " dṛṣṭvaiva sahasopetya natvā kṛtvā pradakṣiṇāṃ // Rm_14.197{97} //",
    "XXratnml_u:6121": " samādhisthaṃ tam ālokya taṣṭhau ciram upāśrayan /",
    "XXratnml_u:6122": " tatas tanmukhapadmotthasaddharmāmṛtalipsayā // Rm_14.198{98} //",
    "XXratnml_u:6123": " vādyamānaiḥ satair vādyair muniṃ prābodhayan nṛpaḥ /",
    "XXratnml_u:6124": " tataḥ sa sugato buddho samādheḥ śīghram utthitaḥ // Rm_14.199{99} //",
    "XXratnml_u:6125": " sāntaḥpuraṃ nareṃdraṃ taṃ prādrākṣīt samupasthitaṃ /",
    "XXratnml_u:6126": " tadā taṃ nṛpatiṃ dṛṣṭvā sa saṃbuddhaḥ prabodhanaḥ // Rm_14.200{100} //",
    "XXratnml_u:6127": " saddharmmaṃ samupādeṣṭuṃ samāmaṃtryaivam abravīt /",
    "XXratnml_u:6128": " ehi rājan mahāvāho svāgataṃ te mahīpate // Rm_14.201{1} //",
    "XXratnml_u:6129": " saddharmaṃ samupāśritya bodhicaryāṃ samācara /",
    "XXratnml_u:6130": " sadā dānaṃ pradatvātra śīlaṃ dhṛtvā samāhitaḥ // Rm_14.202{2} //",
    "XXratnml_u:6131": " kṣāntyā prasādayal lokān dharmavīryaṃ prasādhaya /",
    "XXratnml_u:6132": " bodhau cittaṃ samādhāya prajñāratnam upārjaya // Rm_14.203{3} //",
    "XXratnml_u:6133": " tadratnānubhāvena saṃbodhimārgam āpnuyāḥ /",
    "XXratnml_u:6134": " tatas te maṅgalaṃ nityam ihāmutre sadā bhavet // Rm_14.204{4} //",
    "XXratnml_u:6135": " sarvasatvahitaṃ kurvan sadgatim eva prāpnuyāḥ /",
    "XXratnml_u:6136": " iti matvā mahārāja saddharmaṃ samupāśrayan // Rm_14.205{5} //",
    "XXratnml_u:6137": " triratnaṃ śaraṇaṃ kṛtvā satkṛtya bhaja sarvadā /",
    "XXratnml_u:6138": " triratneṣu kṛtaṃ puṇyaṃ na kṣiṇoti kadā cana // Rm_14.206{6} //",
    "XXratnml_u:6139": " (Rm 195)",
    "XXratnml_u:6140": " sarvadā satphalāny eva sūte bodhiṃ samarpayet /",
    "XXratnml_u:6141": " iti matvā mahārāja triratnaśaraṇaṃ gataḥ // Rm_14.207{7} //",
    "XXratnml_u:6142": " bodhicaryāvrataṃ dhṛtvā cara nityaṃ samāhitaḥ /",
    "XXratnml_u:6143": " tathā te maṃgalaṃ nityaṃ sarvatrāpi bhaved dhruvaṃ // Rm_14.208{8} //",
    "XXratnml_u:6144": " kramād bodhiṃ samāsādya saṃbuddhapadam āpnuyāḥ /",
    "XXratnml_u:6145": " iti tenārhatādiṣṭaṃ munīndreṇa sa bhūpatiḥ // Rm_14.209{9} //",
    "XXratnml_u:6146": " śrutvā tatheti vijñapya prābhyanandat prabodhitaḥ /",
    "XXratnml_u:6147": " tataḥ sa mudito rājā taṃ munīndraṃ sasāṃghikaṃ // Rm_14.210{10} //",
    "XXratnml_u:6148": " yathāvidhi samabhyarcya bhojanaiḥ samatoṣayat /",
    "XXratnml_u:6149": " tataś ca bhojanānte sa nṛpatiḥ sāñjalir mudā /",
    "XXratnml_u:6150": " taṃ munīndraṃ praṇatvaivaṃ praṇidhānaṃ hṛdo vyadhāt // Rm_14.211{11} //",
    "XXratnml_u:6151": " anena kuśalenāhaṃ loke 'ndhe 'pariṇāyake /",
    "XXratnml_u:6152": " samyag bodhiṃ samāgamya bhaveyaṃ sugato jinaḥ // Rm_14.212{12} //",
    "XXratnml_u:6153": " etat tena narendreṇa praṇidhānaṃ kṛtaṃ mudā /",
    "XXratnml_u:6154": " matvā sa sugatas tasya tathāśīrvacanaṃ dadau // Rm_14.213{13} //",
    "XXratnml_u:6155": " jayo 'stu te sadā rājaṃ dharmeṇa pālaya prajāḥ /",
    "XXratnml_u:6156": " praṇidhānaṃ yathā bodhau tathā te siddhyatu dhruvaṃ // Rm_14.214{14} //",
    "XXratnml_u:6157": " ity ādiṣṭaṃ munīndreṇa tena śrutvā sa bhūpatiḥ /",
    "XXratnml_u:6158": " muditaḥ sāñjalir natvā taṃ munīndraṃ samabravīt // Rm_14.215{15} //",
    "XXratnml_u:6159": " adyārabhya sadā śāstas triratnaśaraṇaṃ gataḥ /",
    "XXratnml_u:6160": " saṃbodhisaṃvaraṃ dhṛtvā cariṣyāmi samāhitaḥ // Rm_14.216{16} //",
    "XXratnml_u:6161": " tad bhavān kṛpayā dṛṣṭyā sadā māṃ draṣṭum arhati /",
    "XXratnml_u:6162": " sarvadā bhavatām eva śaraṇe 'smi samāsthitaḥ // Rm_14.217{17} //",
    "XXratnml_u:6163": " iti saṃprārthanāṃ kṛtvā rājā sa sajano mudā /",
    "XXratnml_u:6164": " bhagavaṃtaṃ tam ānamya sānaṃdaḥ svapuraṃ yayau // Rm_14.218{18} //",
    "XXratnml_u:6165": " tataḥ sa bhagavāñ chāstā samutthāya sasāṃghikaḥ /",
    "XXratnml_u:6166": " sarvatra bhadratāṃ kṛtvā svāśrame samupāyayau // Rm_14.219{19} //",
    "XXratnml_u:6167": " manyatāṃ bhikṣavo yo 'sau rājā saṃbuddhasevakaḥ /",
    "XXratnml_u:6168": " aham eva tadābhūvan nānyo draṣṭavya eva saḥ // Rm_14.220{20} //",
    "XXratnml_u:6169": " yan mayā śraddhayā tasya prabodhanasya tāyinaḥ /",
    "XXratnml_u:6170": " pūjākāri mahotsāhais tūryasaṃgītivādanaiḥ // Rm_14.221{21} //",
    "XXratnml_u:6171": " tena puṇyavipākena mamātraiva mahotsavaiḥ /",
    "XXratnml_u:6172": " etair gāndharvikair evaṃ satkāraḥ prakṛtādhunā // Rm_14.222{22} //",
    "XXratnml_u:6173": " evaṃ matvā mahatpuṇyaṃ saṃbuddhabhajanodbhavaṃ /",
    "XXratnml_u:6174": " triratnaṃ śaraṇaṃ kṛtvā bhajanīyaṃ śubhārthibhiḥ // Rm_14.223{23} //",
    "XXratnml_u:6175": " yūyaṃ cāpi sadā nityaṃ śāstāraṃ sadguruṃ jinaṃ /",
    "XXratnml_u:6176": " saṃbuddhaṃ samupāśritya viharadhvaṃ samāhitāḥ // Rm_14.224{24} //",
    "XXratnml_u:6177": " ity ādiṣṭaṃ munīndreṇa śrutvā te bhikṣavo mudā /",
    "XXratnml_u:6178": " sarve tatheti vijñapya triratnāni sadābhajan // Rm_14.225{25} //",
    "XXratnml_u:6179": " iti me guruṇādiṣṭaṃ śrutaṃ mayā narādhipa /",
    "XXratnml_u:6180": " tathādhunā samākhyātaṃ tava puṇyapravṛddhaye // Rm_14.226{26} //",
    "XXratnml_u:6181": " evaṃ rājaṃs tvayāpy evaṃ triratnaṃ śaraṇaṃ gataḥ /",
    "XXratnml_u:6182": " saṃbuddhaśāsanaṃ dhṛtvā cara dharmaṃ samāhitaḥ // Rm_14.227{27} //",
    "XXratnml_u:6183": " (Rm 196)",
    "XXratnml_u:6184": " prajāś cāpi tathā rājaṃ bodhayitvā prayatnataḥ /",
    "XXratnml_u:6185": " saṃbodhisādhane dharme yojanīyās tvayādarāt // Rm_14.228{28} //",
    "XXratnml_u:6186": " tathā cet te sadā bhadraṃ bhaven nūnaṃ samantataḥ /",
    "XXratnml_u:6187": " kramād bodhiṃ samāsādya saṃbuddhapadam āpnuyāḥ // Rm_14.229{29} //",
    "XXratnml_u:6188": " iti śāstrā samādeṣṭaṃ śrutvāśokaḥ sa bhūpatiḥ /",
    "XXratnml_u:6189": " tatheti pratimoditvā prābhyanandat sapārṣadaḥ // Rm_14.230{30} //",
    "XXratnml_u:6190": " gāṃdharvikānām avadānam etac chrutvānumodanti narā mudā ye /",
    "XXratnml_u:6191": " te sarva enaḥparimuktacittā bhuktvā sukhāny eva labhanti bodhiṃ /",
    "XXratnml_u:6192": " ++ iti ratnāvadānatatve gāṃdharvikāvādanaṃ samāptam ++",
    "XXratnml_u:6193": " (Rm 197)",
    "XXratnml_u:6194": " XV Sūkṣmatvacovadāna athāśoko mahīpālaḥ kṛtāṃjalipuṭo mudā /",
    "XXratnml_u:6195": " upaguptaṃ guruṃ natvā punar evam abhāṣata // Rm_15.1{1} //",
    "XXratnml_u:6196": " bhadanta śrotum ichāmi punar anyat subhāṣitaṃ /",
    "XXratnml_u:6197": " tadyathā guruṇākhyātaṃ tathādeṣṭuṃ ca me 'rhasi // Rm_15.2{2} //",
    "XXratnml_u:6198": " iti saṃprārthite rājñā sa yatiḥ sugatātmajaḥ /",
    "XXratnml_u:6199": " aśokaṃ taṃ nṛpaṃ dṛṣṭvā punar evam upādiśat // Rm_15.3{3} //",
    "XXratnml_u:6200": " śṛṇu rājan mahābhāga yathā me guruṇoditaṃ /",
    "XXratnml_u:6201": " tathāhaṃ te pravakṣyāmi śrutvāpy evaṃ pramodaya // Rm_15.4{4} //",
    "XXratnml_u:6202": " purā sa bhagavān buddhaḥ śākyasiṃho jagadguruḥ /",
    "XXratnml_u:6203": " vihāre jetakāraṇye vijahāra sasāṃghikaḥ // Rm_15.5{5} //",
    "XXratnml_u:6204": " tasmiṃś ca samaye tatra sarve bhikṣugaṇā api /",
    "XXratnml_u:6205": " śrāvakāś cailakāś caiva sarva upāsakā api // Rm_15.6{6} //",
    "XXratnml_u:6206": " sarve 'pi bhikṣuṇīsaṃghā upāsikāgaṇā api /",
    "XXratnml_u:6207": " bodhisatvagaṇāś cāpi saddharmasādhanodyatāḥ // Rm_15.7{7} //",
    "XXratnml_u:6208": " sabhāmadhyāsanāsīnaṃ śrīghanaṃ taṃ jagadguruṃ /",
    "XXratnml_u:6209": " upatasthuḥ puraskṛtya parivṛtya samaṃtataḥ // Rm_15.8{8} //",
    "XXratnml_u:6210": " tadā tasya munīndrasya mukhāmbhojavinirgataṃ /",
    "XXratnml_u:6211": " bhadradharmāmṛtaṃ pātuṃ sarve lokāḥ samāgatāḥ // Rm_15.9{9} //",
    "XXratnml_u:6212": " śakrādayaḥ surendrāś ca brahmādayo maharddhikāḥ /",
    "XXratnml_u:6213": " lokapālā mahāvīrāḥ sasainyaparivārakāḥ // Rm_15.10{10} //",
    "XXratnml_u:6214": " yogino yatayaś cāpi maharṣayas tapaśvinaḥ /",
    "XXratnml_u:6215": " brāhmaṇāś ca mahāvijñāḥ saddharmaguṇavāṃchinaḥ // Rm_15.11{11} //",
    "XXratnml_u:6216": " rājāno rājaputrāś ca vaiśyā maṃtrijanā api /",
    "XXratnml_u:6217": " amātyāḥ śreṣṭhino bhaṭṭāḥ paurikāś ca gṛhādhipāḥ // Rm_15.12{12} //",
    "XXratnml_u:6218": " sainyādhipāś ca yodhāraḥ sārthavahā mahājanāḥ /",
    "XXratnml_u:6219": " vaṇijaḥ śilpinaś cāpi grāmyāḥ kārpaṭikā api // Rm_15.13{13} //",
    "XXratnml_u:6220": " evam anye 'pi lokāś ca saddharmaguṇavāñchinaḥ /",
    "XXratnml_u:6221": " sarve dharmāmṛtaṃ pātuṃ vihāre samupāgatāḥ // Rm_15.14{14} //",
    "XXratnml_u:6222": " tatra prāptāḥ sabhāmadhye samāsīnaṃ munīśvaraṃ /",
    "XXratnml_u:6223": " śrīghanaṃ taṃ samālokya praṇatvā samupācaran // Rm_15.15{15} //",
    "XXratnml_u:6224": " tatra te samupāsṛtya sarve taṃ śrīghanaṃ muniṃ /",
    "XXratnml_u:6225": " tridhā pradakṣiṇīkṛtvā samabhyarcya praṇemire // Rm_15.16{16} //",
    "XXratnml_u:6226": " tataḥ sarve 'pi te lokāḥ parivṛtya samantataḥ /",
    "XXratnml_u:6227": " sāñjalayaḥ prasannāsyā upatasthuḥ samāhitāḥ // Rm_15.17{17} //",
    "XXratnml_u:6228": " tadā sa bhagavān dṛṣṭvā sarvāṃs tān samupasthitān /",
    "XXratnml_u:6229": " ādimadhyāntakalyāṇam āryadharmam upādiśat // Rm_15.18{18} //",
    "XXratnml_u:6230": " tat saddharmāmṛtaṃ pītvā sarve te tridaśādayaḥ /",
    "XXratnml_u:6231": " (Rm 198)",
    "XXratnml_u:6232": " lokā dharmaviśeṣatvaṃ vijñāya prāṇanandire // Rm_15.19{19} //",
    "XXratnml_u:6233": " tasminn avasare tatra śrāvastyāṃ pauriko gṛhī /",
    "XXratnml_u:6234": " śreṣṭhī mahājanaḥ śrimāñ chrāddho bhadrāśayābhavat // Rm_15.20{20} //",
    "XXratnml_u:6235": " sa ekasmiṃ dine svasmin bhāṇḍālakoṣṭhake viśan /",
    "XXratnml_u:6236": " svasaṃpannicayaṃ dṛṣṭvā manasaivaṃ vyacintayat // Rm_15.21{21} //",
    "XXratnml_u:6237": " aho me jāyate saṃpad dīyatī saṃpravarddhitā /",
    "XXratnml_u:6238": " tathāpi varddhyate tṛṣṇā yataḥ saukhyaṃ na kiṃ cana // Rm_15.22{22} //",
    "XXratnml_u:6239": " yad ime caṃcalā bhogā jalacaṃdranibhā mama /",
    "XXratnml_u:6240": " anityā asthirāḥ padmapatrasthitajalopamā // Rm_15.23{23} //",
    "XXratnml_u:6241": " tad atra kiṃ mano 'dyāpi tṛṣṇayākṛṣyate mama /",
    "XXratnml_u:6242": " yena carāmy ahaṃ loke duḥkhī bhavikalāśayaḥ // Rm_15.24{24} //",
    "XXratnml_u:6243": " tat kiṃ me saṃpadā sāraṃ yataḥ saukhyaṃ na vidyate /",
    "XXratnml_u:6244": " dharmārthe gocaraṃ naiva kevalaṃ madavṛddhaye // Rm_15.25{25} //",
    "XXratnml_u:6245": " madena varddhate mānaṃ mānāl loke pramādatā /",
    "XXratnml_u:6246": " pramādād dīpyate cerṣyā kopāgnir dīpyate tataḥ // Rm_15.26{26} //",
    "XXratnml_u:6247": " kopāt krūrāśayaś caṇḍo nirdayo duritāśayaḥ /",
    "XXratnml_u:6248": " pāpātmā hiṃsako duṣṭo daśākuśalasādhakaḥ // Rm_15.27{27} //",
    "XXratnml_u:6249": " svayaṃ naṣṭaḥ parāṃś cāpi nāśayati durāśayaḥ /",
    "XXratnml_u:6250": " tato 'tipāpasaṃrakto durācaro 'tidurmanāḥ // Rm_15.28{28} //",
    "XXratnml_u:6251": " tato 'tidurmatir drohī saṃvṛttidharmaniṃdakaḥ /",
    "XXratnml_u:6252": " triratnāni pratikṣipya mahāpātakam ācaret // Rm_15.29{29} //",
    "XXratnml_u:6253": " tato 'tipāpasaṃkliṣṭāḥ pramūḍho narakaṃ vrajet /",
    "XXratnml_u:6254": " narakeṣu bhraman nityaṃ duḥkhāny eva sadāśnuyāt // Rm_15.30{30} //",
    "XXratnml_u:6255": " yad vātrāpi ca saṃsāre jīvitam adhruvaṃ khalu /",
    "XXratnml_u:6256": " kṣaṇadhvaṃsi śarīraṃ ca sārveṣāṃ maraṇaṃ dhruvaṃ // Rm_15.31{31} //",
    "XXratnml_u:6257": " tad atrāham asārebhyo bhogebhyaḥ sāram uttamaṃ /",
    "XXratnml_u:6258": " saddharmaṃ samupādātuṃ yatnaṃ kuryāṃ samādarāt // Rm_15.32{32} //",
    "XXratnml_u:6259": " saddharmaṃ saugataṃ dharmam ity ākhyātaṃ purāvidaiḥ /",
    "XXratnml_u:6260": " tad atra saugate kṣetre dānaṃ kurvīya sāṃprataṃ // Rm_15.33{33} //",
    "XXratnml_u:6261": " bauddhakṣetre kṛtaṃ dānaṃ bodhivījaṃ bhaved dhruvaṃ /",
    "XXratnml_u:6262": " etad evātra saṃsāre sādhanīyaṃ śubhāptaye // Rm_15.34{34} //",
    "XXratnml_u:6263": " dānena śuddhyate cittaṃ sucittaḥ sumatiṃ labhet /",
    "XXratnml_u:6264": " subuddhiḥ sadguṇāraktaḥ saṃvṛttiśīlabhṛt kṛtī // Rm_15.35{35} //",
    "XXratnml_u:6265": " suśīlaḥ kṣāntimān dhīraḥ parātmasamabhāvikaḥ /",
    "XXratnml_u:6266": " sudhīro vīryavān sarvasatvārthasādhanodyataḥ // Rm_15.36{36} //",
    "XXratnml_u:6267": " apradhṛṣyo mahāsatvaḥ kleśāridamako bhavet /",
    "XXratnml_u:6268": " tataḥ supariśuddhātmā samādhisusthito bhavet // Rm_15.37{37} //",
    "XXratnml_u:6269": " tat samādhivalādhānaiḥ prajñābdhipāram āgataḥ /",
    "XXratnml_u:6270": " bodhiratnaṃ samāsādya bodhisatvo 'dhipo bhavet // Rm_15.38{38} //",
    "XXratnml_u:6271": " etad ratnānubhāvena bhadraṃkalā samantataḥ /",
    "XXratnml_u:6272": " (Rm 199)",
    "XXratnml_u:6273": " sarvamārān vinirjitya saṃbuddhapadam āpnuyāt // Rm_15.39{39} //",
    "XXratnml_u:6274": " ity arhadbhir mahābhijñaiḥ samākhyātaṃ mayā śrutaṃ /",
    "XXratnml_u:6275": " tat saṃbuddhapadāṃ praptuṃ buddhaṃ bhajeya sāṃprataṃ // Rm_15.40{40} //",
    "XXratnml_u:6276": " nūnaṃ buddhānubhāvena bhāvitaṃ setsyate dhruvaṃ /",
    "XXratnml_u:6277": " tad buddhapramukhaṃ sarvasaṃghaṃ pūjeya sādaraṃ // Rm_15.41{41} //",
    "XXratnml_u:6278": " iti niścitya sa śrīmān gṛhasthaḥ saṃpramoditaḥ /",
    "XXratnml_u:6279": " bhagavaṃtaṃ sasaṃghan taṃ pūjayituṃ samaichata // Rm_15.42{42} //",
    "XXratnml_u:6280": " tataḥ sa sajanaḥ śreṣṭhī triratnabhajanotsukaḥ /",
    "XXratnml_u:6281": " vihāre jetakāraṇye prayayau saṃpraharṣitaḥ // Rm_15.43{43} //",
    "XXratnml_u:6282": " tatra taṃ śrīghanaṃ dṛṣṭvā sa gṛhasthaḥ pramoditaḥ /",
    "XXratnml_u:6283": " natvā pradakṣiṇīkṛtya samarcayad yathāvidhiḥ // Rm_15.44{44} //",
    "XXratnml_u:6284": " tataḥ sa sajano natvā sāñjaliḥ saṃpramoditaḥ /",
    "XXratnml_u:6285": " munīndraṃ taṃ samālokya puraḥ sthitvaivam abravīt // Rm_15.45{45} //",
    "XXratnml_u:6286": " sarvajña bhagavaṃ chāstar bhavatāṃ śaraṇaṃ vraje /",
    "XXratnml_u:6287": " tato 'bhilaṣite kārye prasīdatu jagadguro // Rm_15.46{46} //",
    "XXratnml_u:6288": " bhagavaṃ bhavataḥ śāstuḥ sasaṃghasya jagadguroḥ /",
    "XXratnml_u:6289": " pūjayituṃ samichāmi tad anujñāṃ dadātu me // Rm_15.47{47} //",
    "XXratnml_u:6290": " iti saṃprārthite tena bhagavān sa munīśvaraḥ /",
    "XXratnml_u:6291": " tathāstv iti pratijñāya tūṣṇībhūtvādhyuvāsa tat // Rm_15.48{48} //",
    "XXratnml_u:6292": " tataḥ sa gṛhabhṛn matvā bhagavatādhyuvāsa taṃ /",
    "XXratnml_u:6293": " sāñjalis taṃ muniṃ natvā muditaḥ svagṛhaṃ yayau // Rm_15.49{49} //",
    "XXratnml_u:6294": " tatra sa svajanaiḥ svasmiṃ gṛhe margeṣu sarvataḥ /",
    "XXratnml_u:6295": " pariśodhya sugaṃdhaiś ca pariṣiṃcyābhyaśobhayat // Rm_15.50{50} //",
    "XXratnml_u:6296": " tatrāsanāni prajñapya vitānāni vitatya ca /",
    "XXratnml_u:6297": " muktapuṣpaiḥ samākīrya surabhiṃ samadhūpayat // Rm_15.51{51} //",
    "XXratnml_u:6298": " tataḥ sa bhojyasāmagrīṃ sādhayitvā svavaṃdhubhiḥ /",
    "XXratnml_u:6299": " tathopahārasāmagrīṃ pariśuddhām asādhayat // Rm_15.52{52} //",
    "XXratnml_u:6300": " tato 'nye dyur gṛhasthaḥ sa snātvā śuddhāṃvarāvṛtaḥ /",
    "XXratnml_u:6301": " saṃbuddhāmaṃtraṇaṃ kartuṃ vihāre sajano yayau // Rm_15.53{53} //",
    "XXratnml_u:6302": " tatra taṃ śrīghanaṃ dṛṣṭvā sasaṃghaṃ sa purogataḥ /",
    "XXratnml_u:6303": " kṛtāñjalipuṭo natvā prārthayad evam ādarāt // Rm_15.54{54} //",
    "XXratnml_u:6304": " bhagavan nātha sarvajña samayo vartate 'dhunā /",
    "XXratnml_u:6305": " tat sasaṃgho mamāvāse bhāvān āgantum arhati // Rm_15.55{55} //",
    "XXratnml_u:6306": " iti saṃprārthite tena bhagavān sa sasāṃghikaḥ /",
    "XXratnml_u:6307": " pātracīvaram ādāya saṃpratasthe prabhāsayan // Rm_15.56{56} //",
    "XXratnml_u:6308": " tatra sa bhagavān mārge kṛtvā bhadraṃ prabhāsayan /",
    "XXratnml_u:6309": " bhikṣusaṃghagaṇaiḥ sārddhaṃ śrāvastīṃ samupāviśan // Rm_15.57{57} //",
    "XXratnml_u:6310": " tadābhūn nagare tatra sarvatrāpi sumaṅgalaṃ /",
    "XXratnml_u:6311": " upadravāṇi sarvāṇi sahasā vilayaṃ yayuḥ // Rm_15.58{58} //",
    "XXratnml_u:6312": " andhā rūpāṇi paśyantaḥ śṛṇvanto vadhirā ravān /",
    "XXratnml_u:6313": " hīnendriyāś ca ye te 'pi pratilabdhendriyā vavuḥ // Rm_15.59{59} //",
    "XXratnml_u:6314": " ksutpipāsāhatā ye ca te 'bhavan parituṣṭitāḥ /",
    "XXratnml_u:6315": " rogiṇo nīrujā āsan kuvelā rucirāmvarāḥ // Rm_15.60{60} //",
    "XXratnml_u:6316": " (Rm 200)",
    "XXratnml_u:6317": " mūkā āsan pravaktāro jaḍāś cāpi suvāgminaḥ /",
    "XXratnml_u:6318": " ciravairābhisaṃnaddhās te 'py āsan maitrabhāvitāḥ // Rm_15.61{61} //",
    "XXratnml_u:6319": " ye ca caṇḍāśāyāḥ krūrās te 'py abhūvan dayālavaḥ /",
    "XXratnml_u:6320": " ye ca duṣṭā durācārās te santas samyamodyatāḥ // Rm_15.62{62} //",
    "XXratnml_u:6321": " daridrā dhaninaḥ proḍhyā dūrvalā valino 'bhavan /",
    "XXratnml_u:6322": " ye śaṭhā vaṃcakāś cauras te āryāḥ satyavādinaḥ // Rm_15.63{63} //",
    "XXratnml_u:6323": " evaṃ ye duḥkhinaḥ satvās te sarve sukhino 'bhavan /",
    "XXratnml_u:6324": " evaṃ sa bhagavāṃs tatra kṛtvā bhadraṃ samantataḥ // Rm_15.64{64} //",
    "XXratnml_u:6325": " pradakṣiṇakrameṇaivaṃ sasaṃghaṃ tadgṛhe viśan /",
    "XXratnml_u:6326": " tatra tasya munīndrasya sa gṛhastho yathākramaṃ /",
    "XXratnml_u:6327": " pādyaṃ dadau sasaṃghasya sadārāḥ śucināmbunā // Rm_15.65{65} //",
    "XXratnml_u:6328": " tataḥ sa suprāsannātmā sasaṃghaṃ taṃ munīśvaraṃ /",
    "XXratnml_u:6329": " prajñapte svāsane tatra yathākramaṃ nyaveśayat // Rm_15.66{66} //",
    "XXratnml_u:6330": " tatra te sāṃghikāḥ sarve saṃbuddhapramukhāḥ kramāt /",
    "XXratnml_u:6331": " svasvāsane samāviśya samātasthuḥ samāhitāḥ // Rm_15.67{67} //",
    "XXratnml_u:6332": " tataḥ svasvāsanāsīnān saṃbuddhapramukhān yatīn /",
    "XXratnml_u:6333": " tān sarvān sa gṛhī dṛṣṭvā yathāvidhi samarcayat // Rm_15.68{68} //",
    "XXratnml_u:6334": " tataḥ sa sajanaḥ śreṣṭhī svahastena sasāṃghikaṃ /",
    "XXratnml_u:6335": " taṃ munīndraṃ sudhākalpair bhojanaiḥ samatarpayet // Rm_15.69{69} //",
    "XXratnml_u:6336": " tataḥ saṃtṛptitaṃ dṛṣṭvā sasaṃghaṃ taṃ munīśvaraṃ /",
    "XXratnml_u:6337": " apanīya sa pātrāṇi tad dhastādīn vyaśodhayat // Rm_15.70{70} //",
    "XXratnml_u:6338": " tataḥ sa sāñjalir natvā tān buddhapramukhān yatīn /",
    "XXratnml_u:6339": " puro nīcāsanāsīno dharmaṃ śrotum upāśrayat // Rm_15.71{71} //",
    "XXratnml_u:6340": " tataḥ sa bhagavān dṛṣṭvā taṃ gṛhaṣṭhaṃ subhāvinaṃ /",
    "XXratnml_u:6341": " ādimadhyāntakalyāṇaṃ dharmām ādeṣṭum abravīt // Rm_15.72{72} //",
    "XXratnml_u:6342": " ārogyam astu te nityaṃ gṛhapate sadā śivaṃ /",
    "XXratnml_u:6343": " bodhau cittaṃ samādhāya cara dharmaṃ samāhitaḥ // Rm_15.73{73} //",
    "XXratnml_u:6344": " dharmeṇa jīyate pāpaṃ niṣpāpaḥ sadgatiṃ vrajet /",
    "XXratnml_u:6345": " sadgatau satsukhāny eva bhuktvā saṃcarate sadā // Rm_15.74{74} //",
    "XXratnml_u:6346": " dharmeṇa puruṣo vidvān sarvavidyākalādhipaḥ /",
    "XXratnml_u:6347": " sudhiro guṇavān vijño bhavec chrīmān maharddhikaḥ // Rm_15.75{75} //",
    "XXratnml_u:6348": " dharmeṇa suciraṃ jīved ārogyaṃ ca sadā tanau /",
    "XXratnml_u:6349": " sarvatrāpi bhaven nityaṃ maṃgalaṃ nirupadravaṃ // Rm_15.76{76} //",
    "XXratnml_u:6350": " dharmo na naśyate kvapi hriyate nāpi kena cit /",
    "XXratnml_u:6351": " kenāpi naśyate naiva cālayituṃ kadā cana // Rm_15.77{77} //",
    "XXratnml_u:6352": " nāgnibhir dahyate dharmaḥ klidyate nāpi codakaiḥ /",
    "XXratnml_u:6353": " vāyubhiḥ śuṣyate naiva kṣīyate nāpi bhūmiṣu // Rm_15.78{78} //",
    "XXratnml_u:6354": " dharmeṇa bhūḥ sthirībhūtā dharmeṇa dīpyate 'nalaḥ /",
    "XXratnml_u:6355": " dharmeṇa calate vāyur dharmeṇa vahate jalaḥ // Rm_15.79{79} //",
    "XXratnml_u:6356": " dharmeṇa dīpyate bhānur dharmeṇaivaṃ sudhākaraḥ /",
    "XXratnml_u:6357": " (Rm 201)",
    "XXratnml_u:6358": " meghā dharmeṇa varṣāṇā bhūmiḥ śaṣyauṣadhībharāḥ // Rm_15.80{80} //",
    "XXratnml_u:6359": " dharmeṇaivaṃ tathā sarve lokapālā maharddhikāḥ /",
    "XXratnml_u:6360": " sarvaduṣṭān vinirjitya pālayanti jagattraye // Rm_15.81{81} //",
    "XXratnml_u:6361": " dharmo na śīyate kvāpi dharmo na paribhūyate /",
    "XXratnml_u:6362": " sarvatra jayate dharmo dharmo hi śobhate sadā // Rm_15.82{82} //",
    "XXratnml_u:6363": " dharmahīnā na śobhante śrimanto guṇino 'pi ca /",
    "XXratnml_u:6364": " dharmmiṣṭhā eva śobhante daridrā nirguṇā api // Rm_15.83{83} //",
    "XXratnml_u:6365": " dharmeṇa rakṣitā vīrāḥ saṃgrāme vijitārayaḥ /",
    "XXratnml_u:6366": " yaśomānyamahatsaṃpatsukhāni te labhanti ca // Rm_15.84{84} //",
    "XXratnml_u:6367": " tathā vīrā vaṇiksārthā dharmeṇaivābhirakṣitāḥ /",
    "XXratnml_u:6368": " mahāmbudhiṃ samuttīrya ratnāny api labhanti ca // Rm_15.85{85} //",
    "XXratnml_u:6369": " dharmavanto narā dhīrā buddhimanto vicakṣaṇāḥ /",
    "XXratnml_u:6370": " sarvavidyākalāvijñā jayante paravādinaḥ // Rm_15.86{86} //",
    "XXratnml_u:6371": " tathā dharmānubhāvena śilpavidyākalāvidaḥ /",
    "XXratnml_u:6372": " yaśomānyaprasādaśrīsatsukhāni labhanti ca // Rm_15.87{87} //",
    "XXratnml_u:6373": " tathā ca maṃtriṇo 'mātyā dharmavanto vicakṣaṇāḥ /",
    "XXratnml_u:6374": " rājyakāryāṇi sarvāṇi sādhayanto jayanty arīn // Rm_15.88{88} //",
    "XXratnml_u:6375": " rājānaḥ kṣatriyāś caivaṃ dharmanītivicakṣaṇāḥ /",
    "XXratnml_u:6376": " sarvaduṣṭān vinirjitya virājante nārādhipāḥ // Rm_15.89{89} //",
    "XXratnml_u:6377": " tathā dharmeṇa rājendraś cakravarttī mahīśvaraḥ /",
    "XXratnml_u:6378": " saptaratnasamāyuktaḥ sarvaśāstā virājate // Rm_15.90{90} //",
    "XXratnml_u:6379": " tathā dharmadharā eva yatayo yogino 'pi ca /",
    "XXratnml_u:6380": " sarvakleśagaṇāñ jitvā labhanti paramaṃ padaṃ // Rm_15.91{91} //",
    "XXratnml_u:6381": " tatharṣayo mahābhijñā dharmabhṛto maharddhikāḥ /",
    "XXratnml_u:6382": " yathābhilaṣitāṃ siddhiṃ prāpya mokṣaṃ vrajanti ca // Rm_15.92{92} //",
    "XXratnml_u:6383": " tathā dharmānusāreṇa maṃtravidyārthasādhakāḥ /",
    "XXratnml_u:6384": " siddhisamṛddhisaṃprāptāḥ sādhayanti yathehitaṃ // Rm_15.93{93} //",
    "XXratnml_u:6385": " tathā ca mānavāḥ sarve lokā dharmānusārataḥ /",
    "XXratnml_u:6386": " nihīnamadhyamotkṛṣṭāḥ prabhavanti mahītale // Rm_15.94{94} //",
    "XXratnml_u:6387": " tathā dharmānusāreṇa lokā daityādayo 'pi ca /",
    "XXratnml_u:6388": " nihīnamadhyamotkṛṣṭā pracaranti rasātale // Rm_15.95{95} //",
    "XXratnml_u:6389": " tathā svargeṣu devāś ca svasvadharmānubhāvataḥ /",
    "XXratnml_u:6390": " sukhāni suciraṃ bhuktvā pravasanti pramoditāḥ // Rm_15.96{96} //",
    "XXratnml_u:6391": " evaṃ sarvatra lokeṣu svasvadharmānubhāvataḥ /",
    "XXratnml_u:6392": " sarve satvāḥ sukhaprāptāḥ pracaranti yathechayā // Rm_15.97{97} //",
    "XXratnml_u:6393": " evaṃ traidhātukotpannāḥ satvāḥ sarve surādayaḥ /",
    "XXratnml_u:6394": " svasvadharmānusāreṇa bhramanti ṣaḍgatiṣv api // Rm_15.98{98} //",
    "XXratnml_u:6395": " kim atra vahunoktena dharma eva jagatprabhuḥ /",
    "XXratnml_u:6396": " dharmeṇaiva sadā nityaṃ rakṣitaḥ pracarec chubhe // Rm_15.99{99} //",
    "XXratnml_u:6397": " ṣubhena siddhyate cittaṃ śuddhacittaḥ sudhīr bhavet /",
    "XXratnml_u:6398": " subuddhiḥ sadguṇādhāraṃ sadguruṃ samupāśrayet // Rm_15.100{100} //",
    "XXratnml_u:6399": " tadguror upadeśena caran nityaṃ samāhitaḥ /",
    "XXratnml_u:6400": " bodhicittaṃ samādhāya triratnāni sadā bhajet // Rm_15.101{1} //",
    "XXratnml_u:6401": " etatpuṇyānubhāvena saddharmasādhanodyataḥ /",
    "XXratnml_u:6402": " (Rm 202)",
    "XXratnml_u:6403": " bodhisatvo mahāsatvo bodhicaryāṃ vrataṃ caret // Rm_15.102{2} //",
    "XXratnml_u:6404": " tato māragaṇāñ jitvā pūrya pāramitāḥ kramāt /",
    "XXratnml_u:6405": " trividhāṃ bodhim āsādya saṃbuddhapadam āpnuyāt // Rm_15.103{3} //",
    "XXratnml_u:6406": " evaṃ dharmavaraṃ matvā triratnaśaraṇaṃ gataḥ /",
    "XXratnml_u:6407": " saddharmaṃ samupaśritya cara bodhipadāptaye // Rm_15.104{4} //",
    "XXratnml_u:6408": " mṛtyukāle vipattau ca dharmma evānugas suhṛt /",
    "XXratnml_u:6409": " tadā sarve tyajanty āśu ko 'pi naiva sahānugaḥ // Rm_15.105{5} //",
    "XXratnml_u:6410": " dharma eva tadā trātā sarvatrāpy anugaḥ suhṛt /",
    "XXratnml_u:6411": " tasmād dharmo mahāratnaṃ sādhanīyaṃ prayatnataḥ // Rm_15.106{6} //",
    "XXratnml_u:6412": " evaṃ sa bhagavāñ chāstā dharmasyābhyanubhāvatāṃ /",
    "XXratnml_u:6413": " samādiśya kṣaṇaṃ tasthau tūṣṇībhūtvā samāhitaḥ // Rm_15.107{7} //",
    "XXratnml_u:6414": " tatas tasya munīndrasya pādau sa mudito gṛhī /",
    "XXratnml_u:6415": " praṇatvā manasā caivaṃ praṇidhānaṃ sāmadadhe // Rm_15.108{8} //",
    "XXratnml_u:6416": " anena kuśalenāhaṃ sarvakleśavivarjitaḥ /",
    "XXratnml_u:6417": " pratyekāṃ bodhim āsādya nirvṛtiṃ samavāpnuyāt // Rm_15.109{9} //",
    "XXratnml_u:6418": " tataḥ sa suprasannāsyo gṛhasthaḥ sajano mudā /",
    "XXratnml_u:6419": " bhagavataṃ tam ālokya puras tasthau samāhitaḥ // Rm_15.110{10} //",
    "XXratnml_u:6420": " tadā sa bhagavāṃs tasya śrīmato hṛdaye sthitaṃ /",
    "XXratnml_u:6421": " praṇidhānaṃ parijñāya susaṃsmitaṃ vyamuñcata // Rm_15.111{11} //",
    "XXratnml_u:6422": " tatas tasya munīndrasya mukhapadmāt surasmayaḥ /",
    "XXratnml_u:6423": " paṃcavarṇā vinirgatya sarvatra samudācaran // Rm_15.112{12} //",
    "XXratnml_u:6424": " tāsāṃ yā raśmayo yātā adholoke samantataḥ /",
    "XXratnml_u:6425": " tāḥ sarvanarakeṣv evam avabhyāsya samāsarat // Rm_15.113{13} //",
    "XXratnml_u:6426": " tadā tābhiḥ parispṛṣṭāḥ sarve te narakasthitāḥ /",
    "XXratnml_u:6427": " mahatsaukhyaṃ samāsādya vismayaṃ samupāyayuḥ // Rm_15.114{14} //",
    "XXratnml_u:6428": " tatra sarve 'pi te satvāḥ parasparasamāgatāḥ /",
    "XXratnml_u:6429": " sarvaduḥkhavinirmuktāḥ saṃmīlyaivaṃ samabruvan // Rm_15.115{15} //",
    "XXratnml_u:6430": " aho citraṃ kim adyaivaṃ mahat saukhyaṃ prajāyate /",
    "XXratnml_u:6431": " kiṃ nu vayaṃ bhavanto 'smāc cyutā anyatra cāgatāḥ // Rm_15.116{16} //",
    "XXratnml_u:6432": " yad asmākaṃ mahad duḥkhaṃ tat sarvaṃ śāmyate 'dhunā /",
    "XXratnml_u:6433": " saṃjāyate mahāsaukhyaṃ tad adbhutaṃ na manyate // Rm_15.117{17} //",
    "XXratnml_u:6434": " nūnam atrādhunā ko 'pi bodhisatvaḥ samāgataḥ /",
    "XXratnml_u:6435": " yasmād iyaṃ mahāraśmir avabhāsya prasaryati // Rm_15.118{18} //",
    "XXratnml_u:6436": " iti ciṃtābhidagdhānaṃ teṣāṃ cittaprabodhane /",
    "XXratnml_u:6437": " bhagavān nirmitaṃ buddhaṃ sarvatra tatra preṣayet // Rm_15.119{19} //",
    "XXratnml_u:6438": " tadā taṃ saugatiṃ mūrttiṃ dṛṣṭvā sarve 'pi te mudā /",
    "XXratnml_u:6439": " aho citram iti proktvā vismitāś caivam abruvan // Rm_15.120{20} //",
    "XXratnml_u:6440": " nehaivetaś cyutāḥ sarve nāpy anyatra gatā vayaṃ /",
    "XXratnml_u:6441": " ihaiva saṃsthitāḥ sarve narake pravasāmahe // Rm_15.121{21} //",
    "XXratnml_u:6442": " api tv ayaṃ mahān satvo 'pūrvadarśana āgataḥ /",
    "XXratnml_u:6443": " nūnam asyānubhāvena saṃjāyante sukhāni naḥ // Rm_15.122{22} //",
    "XXratnml_u:6444": " tad asmiṃ sugatākare vayaṃ sarve prasāditāḥ /",
    "XXratnml_u:6445": " upetya praṇatiṃ kṛtvā sarvathā saṃbhajemahi // Rm_15.123{23} //",
    "XXratnml_u:6446": " iti saṃbhāṣya sarve te nārakīyāḥ pramoditāḥ /",
    "XXratnml_u:6447": " (Rm 203)",
    "XXratnml_u:6448": " upetya taṃ mahāsatvaṃ sāñjalayo 'bhinemire // Rm_15.124{24} //",
    "XXratnml_u:6449": " namo buddhāya dharmāya saṃghāye ca namaḥ sadā /",
    "XXratnml_u:6450": " ity uktvā ca triratnānāṃ saṃsmṛtvā śaraṇaṃ yayuḥ // Rm_15.125{25} //",
    "XXratnml_u:6451": " iti te nirmite tasmiṃ cittaṃ prasādya nirmalāḥ /",
    "XXratnml_u:6452": " sarvanirmuktakarmāṇaḥ sahasā sadgatiṃ yayuḥ // Rm_15.126{26} //",
    "XXratnml_u:6453": " tathā corddhagatā yās tāḥ kramāc cāturmahādhipān /",
    "XXratnml_u:6454": " samārabhya trayastriṃśān sarvāṃś cāpi surālayāt // Rm_15.127{27} //",
    "XXratnml_u:6455": " yāvad bhavāgraparyantam avabhāsya prasāritāḥ // Rm_15.128{27} //",
    "XXratnml_u:6456": " tathā cāpi samodghuṣya sarvān devān anodayan /",
    "XXratnml_u:6457": " anityaṃ khalu saṃsāraṃ duḥkham śūnyam anātmakaṃ /",
    "XXratnml_u:6458": " iti matvā śubhe nityaṃ caritavyaṃ sadāpi ca // Rm_15.129{28} //",
    "XXratnml_u:6459": " niṣkrāmatārabhadhvaṃ tad yujyadhvaṃ buddhaśāsane /",
    "XXratnml_u:6460": " dhunīta mṛtyusainyāni naḍāgāraṃ karī yathā // Rm_15.130{29} //",
    "XXratnml_u:6461": " yo hy asmiṃ dharmavinaye hy apramattaś cariṣyati /",
    "XXratnml_u:6462": " tyaktvā janmātra saṃsāre duḥkhasyāntaṃ kariṣyati // Rm_15.131{30} //",
    "XXratnml_u:6463": " iti matvātra saṃbodhipadaṃ yadi samichatha /",
    "XXratnml_u:6464": " tac chraddhayā triratnāni bhajadhvaṃ sarvadādarāt // Rm_15.132{31} //",
    "XXratnml_u:6465": " etac chabdaṃ samākarṇya sarve devāḥ prabodhitāḥ /",
    "XXratnml_u:6466": " triratnaṃ śaraṇaṃ kṛtvā prabhejire sadādṛtāḥ // Rm_15.133{32} //",
    "XXratnml_u:6467": " evaṃ tā raśmayaḥ sarvāḥ sarvāṃl lokāṃc chubhe vṛṣe /",
    "XXratnml_u:6468": " bodhayitvā pratisthāpya pratyāyayur muneḥ puraḥ // Rm_15.134{33} //",
    "XXratnml_u:6469": " tatra tā raśmayaḥ sarvāḥ piṇḍitās tasya tāyinaḥ /",
    "XXratnml_u:6470": " tridhā pradakṣiṇīkṛtvā sūrṇāyāṃ nyaviśat punaḥ // Rm_15.135{34} //",
    "XXratnml_u:6471": " tad dṛṣṭvā vismitāḥ sarve lokās te samitisthitāḥ /",
    "XXratnml_u:6472": " kiṃ dharmam ādiśed buddha iti saṃciṃtya tasthire // Rm_15.136{35} //",
    "XXratnml_u:6473": " athānando mahābhijñaḥ samutthāya kṛtāñjaliḥ /",
    "XXratnml_u:6474": " puraḥ sthito munīndraṃ taṃ praṇatvā prārthayat tathā // Rm_15.137{36} //",
    "XXratnml_u:6475": " bhagavān nānāvidhā raśmir bhavanmukhābjanirgatāḥ /",
    "XXratnml_u:6476": " avabhāsya jagallokaṃ bhavadūrṇāṃ niveśitā // Rm_15.138{37} //",
    "XXratnml_u:6477": " mārajin nirmalasvānto nirvikalpo niraṃjanaḥ /",
    "XXratnml_u:6478": " nāhetvapratyayaṃ buddhā nirdainyā nirmadoddhavāḥ /",
    "XXratnml_u:6479": " smitaṃ caṃdrakarāhāsaṃ darśayanti kadācana // Rm_15.139{38} //",
    "XXratnml_u:6480": " tad yad arthaṃ bhavān smitaṃ darśayati munīśvara /",
    "XXratnml_u:6481": " tad arthaṃ śrotum icchaṃti sarve lokā ime 'dhunā // Rm_15.140{39} //",
    "XXratnml_u:6482": " tad bhavāṃ yat samādeṣṭum ichati sāṃprataṃ mune /",
    "XXratnml_u:6483": " tad dharmaṃ samupādiśya prasādayatv imāṃ sabhāṃ // Rm_15.141{40} //",
    "XXratnml_u:6484": " iti tena vaśiṣyeṇa prārthite sa munīśvaraḥ /",
    "XXratnml_u:6485": " tam āyuṣmantam ānandaṃ samāmaṃtryaivam abravīt // Rm_15.142{41} //",
    "XXratnml_u:6486": " evam etat sadānaṃda nāhetvapratyayaṃ smitaṃ /",
    "XXratnml_u:6487": " saṃbuddhā api te sarve darśayanti kadā cana // Rm_15.143{42} //",
    "XXratnml_u:6488": " yad arthe smitam ānaṃda darśitaṃ sāṃprataṃ mayā /",
    "XXratnml_u:6489": " (Rm 204)",
    "XXratnml_u:6490": " tad arthaṃ saṃpravakṣyāmi tac chṛṇudhvaṃ samāhitāḥ // Rm_15.144{43} //",
    "XXratnml_u:6491": " paśyasi tvaṃ tadānaṃda śreṣṭhinānena yan mama /",
    "XXratnml_u:6492": " evaṃvidhaṃ sasaṃghasya satkāraṃ śraddhayā kṛtaṃ // Rm_15.145{44} //",
    "XXratnml_u:6493": " etatpuṇyavipākena mayi cittaprasādataḥ /",
    "XXratnml_u:6494": " ayaṃ śrīmān mahāsatvo bodhisatvo bhavet sudhīḥ // Rm_15.146{45} //",
    "XXratnml_u:6495": " tataḥ kleśavimuktātmā pariśuddhatrimaṃḍalaḥ /",
    "XXratnml_u:6496": " sūkṣmatvag iti vikhyātaḥ pratyekabuddha ātmavit // Rm_15.147{46} //",
    "XXratnml_u:6497": " bhaviṣyati mahābhijñaḥ saṃvṛtiparamārthavit // Rm_15.148{47!} //",
    "XXratnml_u:6498": " evam etat mahatpuṇyavījam ārādhitaṃ mama /",
    "XXratnml_u:6499": " sāsane śrīmatānena śraddhayā bodhicetasā // Rm_15.149{48} //",
    "XXratnml_u:6500": " buddhakṣetre kṛtaṃ puṇyaṃ na kṣiṇoti kadā cana /",
    "XXratnml_u:6501": " saṃbodhisatphalaṃ dadyān nānyad dharmaphalaṃ khalu // Rm_15.150{49} //",
    "XXratnml_u:6502": " evaṃ mahattaraṃ puṇyaṃ buddhakṣetreṣu satkṛtaṃ /",
    "XXratnml_u:6503": " matvā taccharaṇaṃ kṛtvā triratnaṃ bhajatādarāt // Rm_15.151{50} //",
    "XXratnml_u:6504": " ye buddaśaraṇaṃ gatvā bhajanti sarvadādarāt /",
    "XXratnml_u:6505": " te sadā sadgatiṃ yātāś caraṃti bodhisaṃvaraṃ // Rm_15.152{51} //",
    "XXratnml_u:6506": " ye dharmaṃ śaraṇaṃ kṛtvā śrutvā bhajanti sādaraṃ /",
    "XXratnml_u:6507": " sarve te 'kleśino bhadrāḥ saṃprayānti jinālayaṃ // Rm_15.153{52} //",
    "XXratnml_u:6508": " ye saṃghe śaraṇaṃ gatvā bhajanti śraddhayā sadā /",
    "XXratnml_u:6509": " na te gacchanti duḥkhatvaṃ sadā yānti sukhāvatīṃ // Rm_15.154{53} //",
    "XXratnml_u:6510": " iti matvā tathā yūyaṃ sadā nityaṃ samāhitāḥ /",
    "XXratnml_u:6511": " triratnaśaraṇaṃ kṛtvā bhajadhvaṃ śraddhayādarāt // Rm_15.155{54} //",
    "XXratnml_u:6512": " tena puṇyavipākena yūyaṃ sarve 'pi sarvathā /",
    "XXratnml_u:6513": " trividhāṃ bodhim āsādya saṃbuddhapadam āpsyatha // Rm_15.156{55} //",
    "XXratnml_u:6514": " iti śāstrā munīndreṇa samādiṣṭaṃ niśamyate /",
    "XXratnml_u:6515": " sarve 'pi sāṃghikāḥ sarve lokāś ca saṃpramoditāḥ // Rm_15.157{56} //",
    "XXratnml_u:6516": " tatheti pratisaṃśrutya triratnaṃ śaraṇaṃ gatāḥ /",
    "XXratnml_u:6517": " satkṛtya śraddhayā nityaṃ prabhejire samāhitāḥ // Rm_15.158{57} //",
    "XXratnml_u:6518": " so 'pi śreṣṭhī tathā śāstrā samādiṣṭaṃ tadātmanaṃ /",
    "XXratnml_u:6519": " vyākaraṇaṃ samākarṇya prābhyanandat prabodhitaḥ // Rm_15.159{58} //",
    "XXratnml_u:6520": " tataḥ prabhṛti sa śrīmāṃs triratnaṃ śaraṇaṃ gataḥ /",
    "XXratnml_u:6521": " satkṛtya śraddhayā nityaṃ sadā bheje pramoditaḥ // Rm_15.160{59} //",
    "XXratnml_u:6522": " tataḥ sa bhagavāñ chāstā sasāṃghikaḥ samutthitaḥ /",
    "XXratnml_u:6523": " tathā sarvatra bhadrāṇi prakurvan svāśramaṃ yayau // Rm_15.161{60} //",
    "XXratnml_u:6524": " ity evaṃ guruṇākhyātaṃ tathā mayātra kathyate /",
    "XXratnml_u:6525": " tvam apy evaṃ mahārāja śrutvā dharmaṃ śubhe cara // Rm_15.162{61} //",
    "XXratnml_u:6526": " prajāś cāpi tathā dharmaṃ śrāvayitvā prabodhayan /",
    "XXratnml_u:6527": " bodhimārge pratiṣṭhāpya śubhe 'bhyava sadādarāt // Rm_15.163{62} //",
    "XXratnml_u:6528": " tathā te sarvadā nityaṃ maṃgalaṃ nirupadravaṃ /",
    "XXratnml_u:6529": " bhaven nūnaṃ mahārāja satyam etat prabudhyatāṃ // Rm_15.164{63} //",
    "XXratnml_u:6530": " etatpuṇyavipākena daśapāramitā api /",
    "XXratnml_u:6531": " paripūryya krameṇaivaṃ saṃbodhim api cāpsyai // Rm_15.165{64} //",
    "XXratnml_u:6532": " evaṃ satyaṃ parijñāya triratnaṃ śaraṇaṃ gataḥ /",
    "XXratnml_u:6533": " satkṛtya śraddhayā nityaṃ bhaja bodhiṃ yadīchasi // Rm_15.166{65} //",
    "XXratnml_u:6534": " (Rm 205)",
    "XXratnml_u:6535": " iti tenārhatā śāstrā samādiṣṭaṃ niśamya saḥ /",
    "XXratnml_u:6536": " nṛpas tatheti saṃśrutya prābhyanandat sapārṣadaḥ // Rm_15.167{66} //",
    "XXratnml_u:6537": " sūkṣmatvaco 'vadānaṃ yat tad idaṃ ye narā mudā /",
    "XXratnml_u:6538": " satkṛtya śraddhayā bhaktyā śṛṇvanti śrāvayanti ca // Rm_15.168{67} //",
    "XXratnml_u:6539": " te sarve sadgatiṃ yātā bhuktvā saukhyāni sarvadā /",
    "XXratnml_u:6540": " saddharmaṃ samupāśritya saṃprayānti jinālayaṃ // Rm_15.169{68} //",
    "XXratnml_u:6541": " ++ iti ratnāvadānatatve sūkṣmatvaco'vadānaṃ samāptaḥ ++",
    "XXratnml_u:6542": " (Rm 206)",
    "XXratnml_u:6543": " XVI Pretikāvadāna athāśoko mahārājaḥ kṛtāñjalipuṭo mudā /",
    "XXratnml_u:6544": " upaguptaṃ yatiṃ natvā punar eva samabravīt // Rm_16.1{1} //",
    "XXratnml_u:6545": " bhadanta śrotum ichāmi punar anyat subhāṣitaṃ /",
    "XXratnml_u:6546": " tadyathā guruṇādiṣṭaṃ tathādeṣṭuṃ ca me 'rhasi // Rm_16.2{2} //",
    "XXratnml_u:6547": " iti saṃprārthitaṃ tena rājñā sa yatir ātmavit /",
    "XXratnml_u:6548": " tam aśokaṃ mahīpālaṃ samālokyaivam ādiśat // Rm_16.3{3} //",
    "XXratnml_u:6549": " śṛṇu rājan mahābhāga yathā me guruṇoditaṃ /",
    "XXratnml_u:6550": " tathāhaṃ te pravakṣyāmi śrutvānumodanāṃ kuru // Rm_16.4{4} //",
    "XXratnml_u:6551": " purā sa bhagavān buddhaḥ śākyasiṃho jagadguruḥ /",
    "XXratnml_u:6552": " sarvajñaḥ sugataḥ śāstā dharmarājas tathāgataḥ // Rm_16.5{5} //",
    "XXratnml_u:6553": " bhikṣubiḥ śrāvakaiḥ sārddhaṃ cailakair bhikṣuṇīgaṇaiḥ /",
    "XXratnml_u:6554": " upāsakair mahāśrāddhais tathā copāsikāgaṇaiḥ // Rm_16.6{6} //",
    "XXratnml_u:6555": " bodhisatvagaṇaiś cāpi saddharmasādhanodyataiḥ /",
    "XXratnml_u:6556": " kṛtakṛtyair mahābhijñaiś caturbrahmavihārakaiḥ // Rm_16.7{7} //",
    "XXratnml_u:6557": " rājagṛhe puropānte veṇuvane śubhāṅkite /",
    "XXratnml_u:6558": " karaṇḍakanivāpākhye mahodyāne jināśrame // Rm_16.8{8} //",
    "XXratnml_u:6559": " vihṛtya sarvasatvānāṃ hitārthena sabhāśritaḥ /",
    "XXratnml_u:6560": " ādimadhyāntākalyāṇaṃ dharmam ādeṣṭum ārabhat // Rm_16.9{9} //",
    "XXratnml_u:6561": " tadā sarve 'pi devendrāḥ sadevāḥ kamalāsanaḥ /",
    "XXratnml_u:6562": " sarve lokādhipāś cāpi yakṣagaṃdharvakinnarāḥ // Rm_16.10{10} //",
    "XXratnml_u:6563": " siddhā vidyādharāḥ sādhyā rākṣasā dānavādhipāḥ /",
    "XXratnml_u:6564": " nāgeṃdrā garuḍāś cāpi sajanaparivārakāḥ // Rm_16.11{11} //",
    "XXratnml_u:6565": " ṛṣayo brahmaṇāś cāpi yatayo yogino 'pi ca /",
    "XXratnml_u:6566": " rājāno rājaputrāś ca maṃtriṇo 'pi ca // Rm_16.12{12} //",
    "XXratnml_u:6567": " amātyāḥ sainyalokāś ca sārthavāhā mahājanāḥ /",
    "XXratnml_u:6568": " vaṇijaḥ śilpinaś cāpi gṛhasthāḥ paurikā janāḥ // Rm_16.13{13} //",
    "XXratnml_u:6569": " grāmyā jānapadāś cāpi kārpaṭikāś ca nairgamāḥ /",
    "XXratnml_u:6570": " tathānye 'pi samāyātāḥ saddharmaguṇavāṃchinaḥ // Rm_16.14{14} //",
    "XXratnml_u:6571": " tatra sarve 'pi te lokā vihāre samupāgatāḥ /",
    "XXratnml_u:6572": " taṃ munīndraṃ samāsīnaṃ dṛṣṭvā natvā pramoditāḥ // Rm_16.15{15} //",
    "XXratnml_u:6573": " tridhā pradakṣiṇīkṛtvā samabhyarcya yathākramaṃ /",
    "XXratnml_u:6574": " natvā sāñjalayaḥ sarve parivṛtya samaṃtataḥ // Rm_16.16{16} //",
    "XXratnml_u:6575": " tat saddharmāmṛtaṃ pātuṃ suprasannamukhāmbujaṃ /",
    "XXratnml_u:6576": " śrīghanaṃ taṃ samālokya samātasthuḥ samāhitāḥ // Rm_16.17{17} //",
    "XXratnml_u:6577": " tadā sa bhagavān dṛṣṭvā tān sarvān samupasthitān /",
    "XXratnml_u:6578": " āryasatyaṃ samārabhya saddharmaṃ samupādiśat // Rm_16.18{18} //",
    "XXratnml_u:6579": " tat saddharmāmṛtaṃ pītvā lokāḥ sarve 'pi te mudā /",
    "XXratnml_u:6580": " (Rm 207)",
    "XXratnml_u:6581": " saṃbodhisādhanotsāhāḥ pracerire pramoditāḥ // Rm_16.19{19} //",
    "XXratnml_u:6582": " tasminn avasare tatra rājagṛhāntike vane /",
    "XXratnml_u:6583": " veṇuvanāntike paṃcapretaśatāni cerire // Rm_16.20{20} //",
    "XXratnml_u:6584": " nagnāny atikṛtāṅgāni dagdhasthūṇākṛtīni vai /",
    "XXratnml_u:6585": " romavastrāṇi rukṣāṇi śailopamodarāṇi ca // Rm_16.21{21} //",
    "XXratnml_u:6586": " sūcīchidramukhāny asthiyaṃtravad ucchṛtāny api /",
    "XXratnml_u:6587": " kṣutpipāsābhidagdhāni hīnadīnasvarāṇy api // Rm_16.22{22} //",
    "XXratnml_u:6588": " tīvraduḥkhāni taptāni pralapanti vihāyasi /",
    "XXratnml_u:6589": " vibhramanti sadā kvāpi kiñci sthitiṃ na lebhire // Rm_16.23{23} //",
    "XXratnml_u:6590": " tadaikasmin dine tatra maudgalyāyana ātmavit /",
    "XXratnml_u:6591": " āyuṣmān saugato bhikṣur mahābhijño dayānvitaḥ // Rm_16.24{24} //",
    "XXratnml_u:6592": " pūrvāhne pātram ādāya kāṣāyacīvarāvṛtaḥ /",
    "XXratnml_u:6593": " rājagṛhe pure piṇḍaṃ yācituṃ samupācaran // Rm_16.25{25} //",
    "XXratnml_u:6594": " tatra yatiḥ sa tāṃ pretāṃ sarvān vibhramato 'mvare /",
    "XXratnml_u:6595": " dṛṣṭvene ka iti dhyātvā paśyañ janair upācaran // Rm_16.26{26} //",
    "XXratnml_u:6596": " te sarve pretakāś cāpi dṛṣṭvā taṃ bhikṣum āgataṃ /",
    "XXratnml_u:6597": " sahasopetya natvāgre rudanta etad abruvan // Rm_16.27{27} //",
    "XXratnml_u:6598": " bhadanta bhavatāṃ pādau vandāmahe samānatāḥ /",
    "XXratnml_u:6599": " tad asmākaṃ hitaṃ kṛtvā kṛpayā trātum arhati // Rm_16.28{28} //",
    "XXratnml_u:6600": " vayaṃ rājagṛhe jātāḥ paurāḥ paṃcaśatāny api /",
    "XXratnml_u:6601": " svakarmaparibhuṃjānaḥ pretībhūtāś carāmahe // Rm_16.29{29} //",
    "XXratnml_u:6602": " tadā vayam ime sarve gṛhasthāḥ śreṣṭhino narāḥ /",
    "XXratnml_u:6603": " mahādhanā mahābhogās tīrthikā dharmasevakāḥ // Rm_16.30{30} //",
    "XXratnml_u:6604": " yad vayaṃ matsārākrāntamānasāḥ kuṭukuñcakāḥ /",
    "XXratnml_u:6605": " āgṛhītapariṣkārāḥ kevalārjanasādhakāḥ // Rm_16.31{31} //",
    "XXratnml_u:6606": " naiva kiñ cit tadā dānam adadmahi kadā cana /",
    "XXratnml_u:6607": " arthinam āgataṃ dṛṣṭvā prākuṣyāmahi roṣitāḥ // Rm_16.32{32} //",
    "XXratnml_u:6608": " paradattāny api śrutvā dṛṣṭvā cāpi praroṣitāḥ /",
    "XXratnml_u:6609": " dīyamāneṣu vighnāni prākurmahi prayatnataḥ // Rm_16.33{33} //",
    "XXratnml_u:6610": " saugatā api cārhantaḥ pretā iveyam āgatāḥ /",
    "XXratnml_u:6611": " ity asmābhiḥ pramohāndhaiḥ paribhāṣyābhininditāḥ // Rm_16.34{34} //",
    "XXratnml_u:6612": " tata ete vayaṃ sarve kālaṃ kṛtvā ca sāṃprataṃ /",
    "XXratnml_u:6613": " evaṃ pretālayotpannā duḥkhārditāś carāmahe // Rm_16.35{35} //",
    "XXratnml_u:6614": " iti bhadanta vijñāya gatvā rājagṛhe bhavān /",
    "XXratnml_u:6615": " kṛpayāsmatpravṛttāṃtaṃ jñātīnāṃ purato vadan // Rm_16.36{36} //",
    "XXratnml_u:6616": " chandakabhikṣaṇaṃ kṛtvā buddhādiṃ sarvasāṃghikaṃ /",
    "XXratnml_u:6617": " asmannāmnā samabhyarcya bhojayituṃ samarhati // Rm_16.37{37} //",
    "XXratnml_u:6618": " saṃbuddhapramukhebhyaś ca saṃghebhyo bhavatādarāt /",
    "XXratnml_u:6619": " asmannāmnā prakarttavyaṃ praṇāmam api sadguro // Rm_16.38{38} //",
    "XXratnml_u:6620": " dakṣiṇādeśanāpy asmannāmnā buddhādisāṃghikaiḥ /",
    "XXratnml_u:6621": " (Rm 208)",
    "XXratnml_u:6622": " bhavatā kārayitavyā ity asmāsu kṛpāṃ kuru // Rm_16.39{39} //",
    "XXratnml_u:6623": " yathāsmākam itaḥ pretalokā muktir bhaved dhruvaṃ /",
    "XXratnml_u:6624": " tathāsmāsu bhavāmc chāstā kṛpayā kartum arhāti // Rm_16.40{40} //",
    "XXratnml_u:6625": " iti taiḥ prārthitaṃ sarvaiḥ sa maudgalyāyanaḥ sudhīḥ /",
    "XXratnml_u:6626": " śrutvā tatheti saṃśrutya tūṣṇībhūtvādhyuvāsa tat // Rm_16.41{41} //",
    "XXratnml_u:6627": " tatas tān pretikān sarvān sa maudgalyāyano yatiḥ /",
    "XXratnml_u:6628": " samālokya samāśvāsya punar etat samabravīt // Rm_16.42{42} //",
    "XXratnml_u:6629": " tatra yūyaṃ ca sarva śvaḥ pravṛtte saṃghabhojane /",
    "XXratnml_u:6630": " sasaṃghaṃ śrīghanaṃ draṣṭuṃ samāyāta samādarāt // Rm_16.43{43} //",
    "XXratnml_u:6631": " iti tenārhātādiṣṭaṃ śrutvā te pretakā api /",
    "XXratnml_u:6632": " tatheti hi pratijñāya praṇatvā taṃ vane yayuḥ // Rm_16.44{44} //",
    "XXratnml_u:6633": " tataḥ sa saugato bhikṣur maudgalyo yatir ātmavit /",
    "XXratnml_u:6634": " gatvā rājagṛhe teṣāṃ jñātīnāṃ samupācaran // Rm_16.45{45} //",
    "XXratnml_u:6635": " tatra sarvatra teṣāṃ tat jñātīnāṃ bhavaneṣu sa /",
    "XXratnml_u:6636": " gatvā teṣāṃ pravṛttāṃtaṃ sarvam evaṃ nyavedayat // Rm_16.46{46} //",
    "XXratnml_u:6637": " tataḥ sa tatra sarvāṃs tāṃ jñātīn āhūya sādaraṃ /",
    "XXratnml_u:6638": " teṣāṃ pretagater muktihetor evaṃ samabravīt // Rm_16.47{'47} //",
    "XXratnml_u:6639": " śṛṇuta bho mahābhāgya yūyaṃ sarve samāhitāḥ /",
    "XXratnml_u:6640": " yuṣmākaṃ jñātivargāṇāṃ muktihetuṃ pravakṣyate // Rm_16.48{48} //",
    "XXratnml_u:6641": " yato yuṣmatsagotrās te matsariṇo durāśayāḥ /",
    "XXratnml_u:6642": " āgṛhītapariṣkārā daśākuśalasaṃcarāḥ // Rm_16.49{49} //",
    "XXratnml_u:6643": " nāpi dānaṃ pradattaṃ taiḥ kasmai ci kvāpi kiṃ cana /",
    "XXratnml_u:6644": " paradattāny api śrutvā dṛṣṭvā vā paryabhāṣyata // Rm_16.50{50} //",
    "XXratnml_u:6645": " arhanto bhikṣavo vā tair yācakāś ca gṛhāgatāḥ /",
    "XXratnml_u:6646": " paribhāṣyābhisaṃtarjya niṣkāsitā gṛhād valāt // Rm_16.51{51} //",
    "XXratnml_u:6647": " pretā iva sadā bhikṣāṃ yācitveme 'bhibhuṃjate /",
    "XXratnml_u:6648": " ity arhato yatī cāpi dṛṣṭvaiva te 'bhyanindayan // Rm_16.52{52} //",
    "XXratnml_u:6649": " etatkarmavipākais te pretībhūtā vane 'dhunā /",
    "XXratnml_u:6650": " kṣutpipāsāhatā nityaṃ vibhramyante 'bhiduḥkhitāḥ // Rm_16.53{53} //",
    "XXratnml_u:6651": " tat tesāṃ tan mahatpāpamuktihetor ihādhunā /",
    "XXratnml_u:6652": " saṃbuddhaśāsane dānaṃ kartum ichāmy ahaṃ khalu // Rm_16.54{54} //",
    "XXratnml_u:6653": " mayaitad dakṣiṇādeśās tan nāmnā kārayiṣyate /",
    "XXratnml_u:6654": " tadā tat pāpamuktās te sarve yāyur divaṃ dhruvaṃ // Rm_16.55{55} //",
    "XXratnml_u:6655": " tad atra śraddhayā yūyaṃ yathāśakti mayārthitāḥ /",
    "XXratnml_u:6656": " saṃghabhojanasāmagriṃ sarve pradātum arhaya // Rm_16.56{56} //",
    "XXratnml_u:6657": " saṃghabhojye pravṛtte 'tra sarve te pretikā api /",
    "XXratnml_u:6658": " draṣṭuṃ samāgamiṣyanti yūyaṃ cāgaṃtum arhatha // Rm_16.57{57} //",
    "XXratnml_u:6659": " ity uktvā prārthite tena maudgalyena dayālunā /",
    "XXratnml_u:6660": " śrutvā taj jātayaḥ sarve vismayāṃ samupāyayuḥ // Rm_16.58{58} //",
    "XXratnml_u:6661": " tatas te vismitāḥ sarve tat pretagatimuktaye /",
    "XXratnml_u:6662": " (Rm 209)",
    "XXratnml_u:6663": " tat bhojyasāmagrīṃ śraddhayā dātum icchire // Rm_16.59{59} //",
    "XXratnml_u:6664": " ke cit tasmai suvarṇāni ke cid ratnāni saṃdaduḥ /",
    "XXratnml_u:6665": " ke cid ropyādi dhātūṃś ca dravyāni vividhāni cā // Rm_16.60{60} //",
    "XXratnml_u:6666": " taṇḍulāni daduḥ ke cid dadur dhānyāni ke cana /",
    "XXratnml_u:6667": " ke cid daduḥ kalāyāṃś ca godhūmāṃś ca yavān api // Rm_16.61{61} //",
    "XXratnml_u:6668": " kulmāṣān masurāṃś cāpi māṣacanakasarṣapān /",
    "XXratnml_u:6669": " mudgāṃś cāpi tathānyāṃś ca sarvān vrīhin daduḥ pare // Rm_16.62{62} //",
    "XXratnml_u:6670": " tilapriyaṃgusiddhārthān bhaṃgāś ca rājikā api /",
    "XXratnml_u:6671": " mūlaśākakadamvāṃś ca patrapuṣpāṃkurāṇi ca // Rm_16.63{63} //",
    "XXratnml_u:6672": " śṛṅgaverātipakvāni phalāni vividhāni ca /",
    "XXratnml_u:6673": " surasāni supathyāni pradaduś cāpare mudā // Rm_16.64{64} //",
    "XXratnml_u:6674": " tiktāmlalavaṇādīni rasāni vividhāni ca /",
    "XXratnml_u:6675": " śunṭhīś ca pippirīś cāpi maricāni dadur mudā // Rm_16.65{65} //",
    "XXratnml_u:6676": " hiṅguṃ ca jīrakāṃś cānye viḍarkasaiṃdhavādi ca /",
    "XXratnml_u:6677": " anye ghṛtāni tailāni pradaduḥ śraddhayā mudā // Rm_16.66{66} //",
    "XXratnml_u:6678": " śaktūṃś ca piṣṭakāṃś cānyamodakāṃś ca dadur mudā /",
    "XXratnml_u:6679": " tathā dadhīni dugdhāni madhuni ca guḍāni ca // Rm_16.67{67} //",
    "XXratnml_u:6680": " tathānye sarkarāś cāpi pradaduḥ śraddhayā mudā /",
    "XXratnml_u:6681": " tathauṣadhāni pathyāni pācakāni daduḥ pare // Rm_16.68{68} //",
    "XXratnml_u:6682": " lāṅgalīpūgatāmbūlaravaṃgādīni saṃdaduḥ /",
    "XXratnml_u:6683": " sarvapeyāni bhojyāni vividhāny api /",
    "XXratnml_u:6684": " sarve te jñātayas teṣāṃ saṃghabhokṣyāya saṃdaduḥ // Rm_16.69{69} //",
    "XXratnml_u:6685": " evaṃ te sarvavastūni datvā sarve pramoditāḥ /",
    "XXratnml_u:6686": " sāṃjalayaḥ praṇatvā taṃ maudgalyaṃ yatim ūcire // Rm_16.70{70} //",
    "XXratnml_u:6687": " bhadanto 'nugrahaṃ kṛtvā saṃbuddhapramukhaṃ bhavān /",
    "XXratnml_u:6688": " sarvasaṃghaṃ samabhyarcya bhojayatu pratoṣayan // Rm_16.71{71} //",
    "XXratnml_u:6689": " vayam apy āgamiṣyāmaḥ pravṛtte saṃghabhojane /",
    "XXratnml_u:6690": " tān pretān samupāyātān sarvān draṣṭuṃ sabāndhavāḥ // Rm_16.72{72} //",
    "XXratnml_u:6691": " iti taiḥ prārthitaṃ śrutvā tatheti sa prabodhayan /",
    "XXratnml_u:6692": " tāni dravyāni sarvāṇi gṛhītvā svāśrame yayau // Rm_16.73{73} //",
    "XXratnml_u:6693": " tataḥ sa bhikṣur āyuṣmān vihāre samupācaran /",
    "XXratnml_u:6694": " dṛṣṭvā taṃ śrīghanaṃ natvā sāñjaliḥ samupāśrayan // Rm_16.74{73} //",
    "XXratnml_u:6695": " tatra sa bhagavān dṛṣṭvā taṃ maudgalyam upasthitaṃ /",
    "XXratnml_u:6696": " prahasan suprasannāsyaḥ samāmaṃtryaitad abravīt // Rm_16.75{74} //",
    "XXratnml_u:6697": " kaṃ cit te kuśalaṃ vatsa kuto 'trāsi samāgataḥ /",
    "XXratnml_u:6698": " lokeṣu kiṃ pravṛttāṃtaṃ tan pracakṣva mahāmate // Rm_16.76{75} //",
    "XXratnml_u:6699": " ity ādiṣṭe munīndreṇa sa maudgalyāyanaḥ sudhīḥ /",
    "XXratnml_u:6700": " bhagavantaṃ tam ānatvā sāñjalir etad abravīt // Rm_16.77{76} //",
    "XXratnml_u:6701": " bhagavan kṛpayā śāstaḥ sarvatra kauśalaṃ mama /",
    "XXratnml_u:6702": " rājagṛhe pure piṃḍaṃ yācituṃ samupācaran // Rm_16.78{77} //",
    "XXratnml_u:6703": " tatra mārge vanopānte paṃca pretaśatāny api /",
    "XXratnml_u:6704": " dṛṣṭvā māṃ samupasṛtya praṇatvaitad vadanti vai // Rm_16.79{78} //",
    "XXratnml_u:6705": " bhadanta tad vijānīyā yad vayaṃ pretikā ime /",
    "XXratnml_u:6706": " sarve rājagṛhe jātā gṛhasthāḥ paurikāḥ khalu // Rm_16.80{79} //",
    "XXratnml_u:6707": " (Rm 210)",
    "XXratnml_u:6708": " tadā vayaṃ svayaṃ naṣṭā daśākuśalacāriṇaḥ /",
    "XXratnml_u:6709": " ete svadaivayogena pretībhūtāś carāmahe // Rm_16.81{80} //",
    "XXratnml_u:6710": " tad bhavān kṛpayāsmākaṃ pretagativimuktaye /",
    "XXratnml_u:6711": " jñātīnām api sarveṣāṃ karmaplotiṃ nivedya hi // Rm_16.82{81} //",
    "XXratnml_u:6712": " chandakabhikṣaṇaṃ kṛtvāpy asmannāmnā sasāṃghikaṃ /",
    "XXratnml_u:6713": " bhagavantaṃ samabhyarcya bhojayituṃ samarhati // Rm_16.83{82} //",
    "XXratnml_u:6714": " asmannāmnāya saṃbuddhaṃ sasaṃghaṃ namatāṃ bhavān /",
    "XXratnml_u:6715": " dakṣiṇādeśanāś cāsmannāmnā deśayatum arhasi // Rm_16.84{83} //",
    "XXratnml_u:6716": " tato nūnaṃ vayaṃ sarve pretagativimocitāḥ /",
    "XXratnml_u:6717": " nirmuktapāpakāḥ śuddhāḥ prāpnuyāma surālayaṃ // Rm_16.85{84} //",
    "XXratnml_u:6718": " ity asmatprārthanāṃ kṛtvā kṛpayāsmān samuddharan /",
    "XXratnml_u:6719": " bodhimārge pratisthāpya pātum arhati sarvadā // Rm_16.86{85} //",
    "XXratnml_u:6720": " iti teṣāṃ vacaḥ śrutvā tathā rājagṛhe gataḥ /",
    "XXratnml_u:6721": " tad jñātīnāṃ puras teṣāṃ pravṛttāṃtaṃ nivedya ca // Rm_16.87{86} //",
    "XXratnml_u:6722": " chandakabhikṣaṇaṃ tebhyo yācitvāham ihācare /",
    "XXratnml_u:6723": " tathārcayitum ichāmi bhagavantaṃ sasāṃghikaṃ // Rm_16.88{87} //",
    "XXratnml_u:6724": " iti me prārthanāṃ kṛtvā bhavāṃ chāstā jagadguruḥ /",
    "XXratnml_u:6725": " tad adhivāsanāṃ kṛtvā kṛpayā tān samuddhara // Rm_16.89{88} //",
    "XXratnml_u:6726": " iti saṃprārthitaṃ tena bhagavān sa munīśvaraḥ /",
    "XXratnml_u:6727": " tatheti saṃpratiśrutya tūṣṇībhūtvādhyuvāsa tat // Rm_16.90{89} //",
    "XXratnml_u:6728": " tato matvā sa maudgalyo bhagavato 'dhivāsitaṃ /",
    "XXratnml_u:6729": " sahasā bhojyasāmagrīṃ sapauraiḥ samasādhayat // Rm_16.91{90} //",
    "XXratnml_u:6730": " tato 'nye dyuḥ prabhātāyāṃ sarvasādhitasiddhite /",
    "XXratnml_u:6731": " sāñjalis taṃ munīndraṃ ca praṇatvaitat samabravīt // Rm_16.92{91} //",
    "XXratnml_u:6732": " bhagavan sarvasāmagrīṃ saṃsādhitaṃ susiddhyate /",
    "XXratnml_u:6733": " tat sarvasāṃghikaiḥ sārddhaṃ sahasāgaṃtum arhati // Rm_16.93{92} //",
    "XXratnml_u:6734": " iti saṃprārthite tena bhagavāṃ sa munīśvaraḥ /",
    "XXratnml_u:6735": " bhikṣuṃ prāha samāhūya gaṇḍīm ākoṭyatām iti // Rm_16.94{93} //",
    "XXratnml_u:6736": " tadādiṣṭaṃ munīndreṇa śrutvā bhikṣus tatheti saḥ /",
    "XXratnml_u:6737": " āśrutya sahasādāya gaṇḍīm ākoṭayat tadā // Rm_16.95{94} //",
    "XXratnml_u:6738": " tad gaṇḍīśabdam ākarṇya sarve te sāṃghikā api /",
    "XXratnml_u:6739": " vihāre sahasāgatya bhagavantaṃ praṇemire // Rm_16.96{95} //",
    "XXratnml_u:6740": " tataḥ sa bhagavāṃs tatra svāsane samupāviśat /",
    "XXratnml_u:6741": " sarve te sāṃghikāś cāpi kramāt svasvāsane 'viśan // Rm_16.97{96} //",
    "XXratnml_u:6742": " tatas tad jñātayaḥ sarve tatrānye paurikā api /",
    "XXratnml_u:6743": " tān pretān draṣṭum āyātā upatasthuḥ sakautukāḥ // Rm_16.98{97} //",
    "XXratnml_u:6744": " tadā te pretikāḥ sarve prakṣiptāḥ karmavāyubhiḥ /",
    "XXratnml_u:6745": " bahulokāntare dure yātās tasthur vimohitāḥ // Rm_16.99{98} //",
    "XXratnml_u:6746": " tadā sa yatir ālokya sarvasaṃghān samāsthitān /",
    "XXratnml_u:6747": " tadjñātibandhuvargāṃś ca pretān draṣṭuṃ samācarat // Rm_16.100{99} //",
    "XXratnml_u:6748": " tatra pretān adṛṣṭvā sa maudgalyo vismitāśayaḥ /",
    "XXratnml_u:6749": " kiṃ te 'tra nāgatā veti samantato vyalokayat // Rm_16.101{100} //",
    "XXratnml_u:6750": " (Rm 211)",
    "XXratnml_u:6751": " vilokayan sa sarvatra nādrakṣīt tāṃ samaṃtataḥ /",
    "XXratnml_u:6752": " sa saṃdigdhaḥ punas tatra samyagdṛṣṭyā vyalokayat // Rm_16.102{1} //",
    "XXratnml_u:6753": " sarvatrāpi sa tāṃ pretān adṛṣṭvā vismayānvitaḥ /",
    "XXratnml_u:6754": " sarvatra magadhe 'paśyat samyagdṛśā samāhitaḥ // Rm_16.103{2} //",
    "XXratnml_u:6755": " tatrāpi ca sa sarvatra naiva kaṃ cid apaśyate /",
    "XXratnml_u:6756": " tato 'tivismito 'nyatra divyadṛśābhyalokayat // Rm_16.104{3} //",
    "XXratnml_u:6757": " aṃgavaṃgakaliṃgeṣu saurāṣṭramagadheṣu ca /",
    "XXratnml_u:6758": " tatrāpi tān adṛṣṭvā sa narakeṣu samantataḥ /",
    "XXratnml_u:6759": " divyena cakṣuṣā paśyan na ca tatrāpy apaśyata // Rm_16.105{4} //",
    "XXratnml_u:6760": " tataś caturmahārājabhuvaneṣu samantataḥ /",
    "XXratnml_u:6761": " sa divyacakṣuṣā paśyaṃs tatrāpi nābhyapaśyata // Rm_16.106{5} //",
    "XXratnml_u:6762": " tatrāpi tān adṛṣṭvā sa maudgalyo vismayānvitaḥ /",
    "XXratnml_u:6763": " devālayeṣu sarvatra krameṇa samalokayat // Rm_16.107{6} //",
    "XXratnml_u:6764": " tatrāpi tāṃ samanteṣu sa maudgalyo 'tivismitaḥ /",
    "XXratnml_u:6765": " tān adṛṣṭvātisaṃdigdho bhagavatāntike 'carat // Rm_16.108{7} //",
    "XXratnml_u:6766": " tatra sa purato gatvā śāstāraṃ taṃ munīśvaraṃ /",
    "XXratnml_u:6767": " kṛtāñjalipuṭo natvā paprachaitat pravṛttitāṃ // Rm_16.109{8} //",
    "XXratnml_u:6768": " bhagavan sarvalokeṣu paśyatā divyacakṣusā /",
    "XXratnml_u:6769": " mayā na dṛśyate kaś cit te pretāḥ kvādhunā gatāḥ // Rm_16.110{9} //",
    "XXratnml_u:6770": " teṣāṃ nāmnā bhavatpūjāṃ karttum etat prasādhitaṃ /",
    "XXratnml_u:6771": " yad atra nāgatāḥ kecit tat te pretā gatāḥ kuha // Rm_16.111{10} //",
    "XXratnml_u:6772": " dṛśyante na mayā kvāpi sarvatrāpi samīkṣyate /",
    "XXratnml_u:6773": " eko 'pi nāgato hy atra kva gatās te 'dhunā khalu // Rm_16.112{11} //",
    "XXratnml_u:6774": " tan me cittaṃ prasaṃdigdhaṃ dṛṣṭvā śāstā bhavān sudṛk /",
    "XXratnml_u:6775": " teṣāṃ gatiṃ samākhyāya saṃbodhayitum arhati // Rm_16.113{12} //",
    "XXratnml_u:6776": " iti saṃprārthite tena maudgalyena sa sarvavit /",
    "XXratnml_u:6777": " bhagavāṃs taṃ samālokya maudgalyam etad abravīt // Rm_16.114{13} //",
    "XXratnml_u:6778": " maudgalya mā kṛthā yatnaṃ khedam evābhipatsyase /",
    "XXratnml_u:6779": " gatās te pretikāḥ sarve sudūrabhuvane 'dhunā // Rm_16.115{14} //",
    "XXratnml_u:6780": " sarve te yatidevarṣipratyekasugatair api /",
    "XXratnml_u:6781": " adṛśye viṣaye yātāḥ preritāḥ karmavāyubhiḥ // Rm_16.116{15} //",
    "XXratnml_u:6782": " yadi sarvāṃ ca tāṃ draṣṭuṃ vāṃchasi tvam ihāśritaḥ /",
    "XXratnml_u:6783": " sarvāṃs tāṃ darśayiṣyāmi paśya buddhānubhāvatāṃ // Rm_16.117{16} //",
    "XXratnml_u:6784": " tad atra tvaṃ samādāya gaṇḍīm ākoṭaya drutaṃ /",
    "XXratnml_u:6785": " oṃ namo bhagavate aparimitāyurjñānasuviniścitatejorājāya tathāgatāyārhate samyakambuddhāya // tadyathā //",
    "XXratnml_u:6786": " oṃ puṇye puṇye mahāpuṇye aparimitapuṇye aparimitapuṇyajñānasaṃbhāropacite",
    "XXratnml_u:6787": " oṃ sarvasaṃskārapariśuddhe dharmate gagaṇasamudgate svabhāvaviśuddhe mahānayaparivāre svāhā",
    "XXratnml_u:6788": " aṣṭottaraśatākṣaryyānayāsaṃlabdhacetanāḥ // Rm_16.118{17} //",
    "XXratnml_u:6789": " sarve te 'trāgamiṣyanti gaṇḍīśabdābhināditāḥ /",
    "XXratnml_u:6790": " iti śāstrā samādiṣṭaṃ śrutvā sa pratibodhitaḥ // Rm_16.119{18} //",
    "XXratnml_u:6791": " sahasā tat sabhāmadhye gaṇḍīm ākoṭayat tathā /",
    "XXratnml_u:6792": " tad gaṇḍīśabdam ākarṇya sarve te pretikā api /",
    "XXratnml_u:6793": " (Rm 212)",
    "XXratnml_u:6794": " pariśuddhāśayā draṣṭuṃ vihāre samupācaran // Rm_16.120{19} //",
    "XXratnml_u:6795": " tatra sarve 'pi te pretā dṛṣṭvā taṃ śrīghanaṃ mudā /",
    "XXratnml_u:6796": " tridhā pradakṣiṇīkṛtya sāñjalayaḥ praṇemire // Rm_16.121{20} //",
    "XXratnml_u:6797": " kramāt tāṃ sarvasaṃghāṃś ca praṇatvā te pramoditāḥ /",
    "XXratnml_u:6798": " sarve 'py ekāntam āśritya paśyanta upatasthire // Rm_16.122{21} //",
    "XXratnml_u:6799": " tatra tad jñātayaḥ sarve paurikāś cāpare 'pi ca /",
    "XXratnml_u:6800": " tān pretān samupāsīnān dṛṣṭvā tasthuḥ sakautukāḥ // Rm_16.123{22} //",
    "XXratnml_u:6801": " evaṃ sarve 'pi te pretāḥ svasvajñātīn upasthitān /",
    "XXratnml_u:6802": " bhātrādīn bandhuvargāṃś ca dṛṣṭvaivam upatasthire // Rm_16.124{23} //",
    "XXratnml_u:6803": " tataḥ so 'rhan mahābhijño maudgalyas tān upasthitān /",
    "XXratnml_u:6804": " pretān sarvān samālokya natvāhaivaṃ munīśvaraṃ // Rm_16.125{24} //",
    "XXratnml_u:6805": " bhagavan nātha sarvajña te pretāḥ sarva āgatāḥ /",
    "XXratnml_u:6806": " tad eṣāṃ bhagavāṃ cchāstānugrahaṃ karttum arhati // Rm_16.126{25} //",
    "XXratnml_u:6807": " nivedyeti sa maudgalyaḥ saṃbuddhapramukhaṃ kramāt /",
    "XXratnml_u:6808": " sarvaṃ saṃghaṃ samabhyarcya bhojayan samatoṣayat // Rm_16.127{26} //",
    "XXratnml_u:6809": " tataḥ sa sarvasaṃghaṃ taṃ dṛṣṭvā saṃtṛptikaṃ mudā /",
    "XXratnml_u:6810": " apanīyāśu pātrāṇi hastādīn samaśodhayat // Rm_16.128{27} //",
    "XXratnml_u:6811": " tataḥ khapurasūkṣmailātāmbūlādi rasāyanaṃ /",
    "XXratnml_u:6812": " datvā kṣamārthanāṃ kṛtvā prārthayat sa munīśvaraṃ // Rm_16.129{28} //",
    "XXratnml_u:6813": " bhagavan nātha sarvajña bhavāṃ chāstā sasāṃghikaḥ /",
    "XXratnml_u:6814": " dakṣiṇādeśanām ebhyaḥ pretebhyaḥ kartum arhati // Rm_16.130{29} //",
    "XXratnml_u:6815": " iti saṃprārthitaṃ śrutvā sarve te pretikā mudā /",
    "XXratnml_u:6816": " sasaṃghaṃ taṃ muniṃ natvā sādaram upatasthire // Rm_16.131{30} //",
    "XXratnml_u:6817": " tataḥ sa bhagavān dṛṣṭvā sasaṃghas tān upasthitān /",
    "XXratnml_u:6818": " dakṣiṇādeśanāṃ tebhyaḥ sarvebhyo vidadhe śubhāṃ // Rm_16.132{31} //",
    "XXratnml_u:6819": " ito dānād dhi yat puṇyaṃ tat pretān anugachatu /",
    "XXratnml_u:6820": " uttiṣṭhantaḥ prayānty ete sarve pretāḥ surālayaṃ // Rm_16.133{21} //",
    "XXratnml_u:6821": " ity ādiśya punas tatra bhagavāṃ sa munīśvaraḥ /",
    "XXratnml_u:6822": " āryyasatyaṃ samārabhyāparimitāyuṣas tadā // Rm_16.134{22} //",
    "XXratnml_u:6823": " dhāraṇyā guṇamāhātmyaṃ saddharmaṃ samupādiśat // Rm_16.135{23} //",
    "XXratnml_u:6824": " saṃsāre mānuṣe janma durlabhaṃ bhavacāriṇāṃ /",
    "XXratnml_u:6825": " mānuṣye labhyamāne 'pi kṣaṇasaṃpat sudurlabhā // Rm_16.136{24} //",
    "XXratnml_u:6826": " mānuṣye 'labhyamāne hi jantūnāṃ sukhatā kutaḥ /",
    "XXratnml_u:6827": " duḥkhāny eva bhave nityaṃ puṇye matiḥ kathaṃ caret // Rm_16.137{25} //",
    "XXratnml_u:6828": " vinā puṇyamatiṃ jantuḥ saddharme katham ācaret /",
    "XXratnml_u:6829": " vinā saddharmabhāvena sadgatiṃ katham āpnuyāt // Rm_16.138{26} //",
    "XXratnml_u:6830": " preteṣu sarvadā nityaṃ kṣutpipāsāvidāhitaḥ /",
    "XXratnml_u:6831": " tiryakṣu narakeṣv eva bhraman duḥkhāny avāpnuyāt // Rm_16.139{27} //",
    "XXratnml_u:6832": " tad atra mānuṣe janmaprāptair yatnena mānavaiḥ /",
    "XXratnml_u:6833": " satkṛtya śraddhayā nityaṃ śrotavyaṃ sadvṛṣaṃ mudā // Rm_16.140{28} //",
    "XXratnml_u:6834": " saddharmaśrutamātreṇa mahatpuṇyam avāpnuyāt /",
    "XXratnml_u:6835": " etat puṇyavipākena sadgurau sarvadā bhajet // Rm_16.141{29} //",
    "XXratnml_u:6836": " (Rm 213)",
    "XXratnml_u:6837": " sadguror upadeśena saddharmeṣv eva sadācaret /",
    "XXratnml_u:6838": " etatpuṇyavipākena sadgatiṃ sarvadā vrajet // Rm_16.142{30} //",
    "XXratnml_u:6839": " tatra sukhāni saṃbhuktvā saṃcareta śubhe sadā // Rm_16.143{31} //",
    "XXratnml_u:6840": " etad dharmānubhāvena mahatsamṛddhim āpnuyāt /",
    "XXratnml_u:6841": " mahatsamṛddhisaṃpatsu karttavyaṃ dānam arthiṣu // Rm_16.144{32} //",
    "XXratnml_u:6842": " dānena varddhyate lakṣmīr lakṣmīmāṃ cchobhate pumān /",
    "XXratnml_u:6843": " sadbuddhiḥ sadguṇādhāro yaśobhāgyasukhānvitaḥ // Rm_16.145{33} //",
    "XXratnml_u:6844": " tataḥ saugatadharmāṇi śrutvā nityaṃ prabodhitaḥ /",
    "XXratnml_u:6845": " triratnaśaraṇaṃ kṛtvā bhajed bhaktyā sadādarāt // Rm_16.146{34} //",
    "XXratnml_u:6846": " etatpuṇyānubhāvena bodhicittaṃ samāpnuyāt /",
    "XXratnml_u:6847": " bodhicitte hi labdhe hi bodhisatvo bhavet kṛtī // Rm_16.147{35} //",
    "XXratnml_u:6848": " tataḥ sa bodhicittena daśapāramitāḥ kramāt /",
    "XXratnml_u:6849": " paripūrya mahāsatvas trividhāṃ bodhim āpnuyāt // Rm_16.148{36} //",
    "XXratnml_u:6850": " tato māragaṇāṃ jitvā pariśuddhas trimaṇḍalaḥ /",
    "XXratnml_u:6851": " qsākṣād arhatpadaṃ prāpya nirvṛtipadam āpnuyāt // Rm_16.149{37} //",
    "XXratnml_u:6852": " evaṃ vijñāya martyena karttavyaṃ dānam arthine /",
    "XXratnml_u:6853": " dānena sadgatiṃ yāyād adātā durgatiṃ vrajet // Rm_16.150{38} //",
    "XXratnml_u:6854": " durgatiṣu sadā bhuktvā duḥkhāni vividhāṃ sa /",
    "XXratnml_u:6855": " sarvadā duḥkhasaṃkliṣṭaḥ pāpeṣv evārataś caret // Rm_16.151{39} //",
    "XXratnml_u:6856": " etatpāpavipākena daśasv akuśaleṣv api /",
    "XXratnml_u:6857": " nirato hy aviśaṃkena saṃcareta pramādataḥ // Rm_16.152{40} //",
    "XXratnml_u:6858": " tataḥ so hy atipāpiṣṭhaḥ saddharmanindakaḥ kudhīḥ /",
    "XXratnml_u:6859": " svayaṃ naṣṭaḥ parāṃś cāpi nāśayen nāstikaḥ śaṭhaḥ // Rm_16.153{41} //",
    "XXratnml_u:6860": " tato 'tipāpasaṃkliṣṭaḥ pratikṣipya jinān api /",
    "XXratnml_u:6861": " ghoreṣu narakeṣv eva gatvā bhraman sadā vaset // Rm_16.154{42} //",
    "XXratnml_u:6862": " sadāpi narakeṣv evaṃ bhramatas tasya duḥkhinaḥ /",
    "XXratnml_u:6863": " kaścin naiva samuddhartuṃ śaknuyāt saugatād ṛte // Rm_16.155{43} //",
    "XXratnml_u:6864": " yāvan na smarate buddhaṃ tāvat sa narake vaset /",
    "XXratnml_u:6865": " yad eva smarate buddhaṃ tadā syāc chuddhitāśayaḥ // Rm_16.156{44} //",
    "XXratnml_u:6866": " tadā taṃ kṛpayā buddho dṛṣṭvā bauddhena cakṣuṣā /",
    "XXratnml_u:6867": " puṇyakareṇa saṃspṛṣṭvā samuddhared araṃ tataḥ // Rm_16.157{45} //",
    "XXratnml_u:6868": " tatas taṃ pāpinaṃ bauddhā dharmāmbubhir viśodhya ca /",
    "XXratnml_u:6869": " krameṇa bodhimārgeṣu niyojayet prabodhayan // Rm_16.158{46} //",
    "XXratnml_u:6870": " tataḥ sa pariśuddhātmā saṃbuddhaśāsane rataḥ /",
    "XXratnml_u:6871": " triratnaśaraṇaṃ kṛtvā saddharma eva prācaret // Rm_16.159{47} //",
    "XXratnml_u:6872": " tataḥ satvahitārthe sa bodhicaryāsamudyataḥ /",
    "XXratnml_u:6873": " kramāt pāramitāḥ sarvā pūrayituṃ samudyamet // Rm_16.160{48} //",
    "XXratnml_u:6874": " tataḥ pāramitāḥ sarvāḥ pūrayitvā samāhitaḥ /",
    "XXratnml_u:6875": " bodhisatvo mahāsatvo buddhātmajo bhaved api // Rm_16.161{49} //",
    "XXratnml_u:6876": " tataḥ kleśagaṇāñ jitvā pariśuddhatrimaṃḍalaḥ /",
    "XXratnml_u:6877": " trividhāṃ bodhim āsādya nirvṛtipadam āpnuyāt // Rm_16.162{50} //",
    "XXratnml_u:6878": " evaṃ matvā sadā nityaṃ triratnaśaraṇaṃ gatāḥ /",
    "XXratnml_u:6879": " saddharmaṃ samupāśritya caradhvaṃ mānavā mudā // Rm_16.163{51} //",
    "XXratnml_u:6880": " ity ādiṣṭaṃ munīndreṇa śrutvā te brāhmaṇādayaḥ /",
    "XXratnml_u:6881": " (Rm 214)",
    "XXratnml_u:6882": " sarve lokā parijñāya dṛṣṭasatyās tathācaran // Rm_16.164{52} //",
    "XXratnml_u:6883": " tathā sarve 'pi te pretāḥ śrutvā tad dharmadeśanāṃ /",
    "XXratnml_u:6884": " mudā taṃ śrīghanaṃ natvā śuddhātmānas tato 'caran // Rm_16.165{53} //",
    "XXratnml_u:6885": " tatas tad jñātayaḥ sarve dṛṣṭvā śrutvā sakautukāḥ /",
    "XXratnml_u:6886": " sasaṃghaṃ taṃ muniṃ natvā svasvālayaṃ yayur mudā // Rm_16.166{54} //",
    "XXratnml_u:6887": " tataḥ sa bhagavān buddhaḥ samutthāya saṣāṃghikaḥ /",
    "XXratnml_u:6888": " dhyānālayaṃ samāśritya tasthau dhyānasamāhitaḥ // Rm_16.167{55} //",
    "XXratnml_u:6889": " sa maudgalyāyanaś cāpi kṛtakṛtyaḥ pramoditaḥ /",
    "XXratnml_u:6890": " śāstāraṃ taṃ praṇatvaivaṃ svam āśramaṃ samāśrayat // Rm_16.168{56} //",
    "XXratnml_u:6891": " tadā sarve 'pi te pretāḥ saṃbuddhe 'bhiprasāditāḥ /",
    "XXratnml_u:6892": " triratnasmaraṇaṃ kṛtvā tataś cyutā divaṃ yayuḥ // Rm_16.169{57} //",
    "XXratnml_u:6893": " tatrotpannā hi te sarve mahatsaukhyasamanvitāḥ /",
    "XXratnml_u:6894": " pariśuddhasubhadrāṅgā vismitā etad abruvan // Rm_16.170{58} //",
    "XXratnml_u:6895": " aho 'smākaṃ mahatsaukhyaṃ kim evaṃ jāyate 'dhunā /",
    "XXratnml_u:6896": " kutaś cyutāḥ kuhāyāmaḥ karmaṇā kena vā vayaṃ // Rm_16.171{59} //",
    "XXratnml_u:6897": " atha buddhānubhāvena sarve te pretapūrvakāḥ /",
    "XXratnml_u:6898": " devaputrā anusmṛtvā prabodhitāḥ samabruvan // Rm_16.172{60} //",
    "XXratnml_u:6899": " bhavanto yad vayaṃ sarve pretā buddhānubhāvataḥ /",
    "XXratnml_u:6900": " maudgalyasyārhato bhikṣoḥ kṛpādṛṣṭiprayatnataḥ // Rm_16.173{61} //",
    "XXratnml_u:6901": " saṃbuddhadarśanaprāptās triratnaśaraṇaṃ gatāḥ /",
    "XXratnml_u:6902": " etat puṇyaparispṛṣṭāḥ pariśuddhatrikāyikāḥ // Rm_16.174{62} //",
    "XXratnml_u:6903": " tataḥ pretagateś cyutvā svargaloke samāgatāḥ /",
    "XXratnml_u:6904": " mahaddivyasukhāny evam atra labhāmahe 'dhunā // Rm_16.175{63} //",
    "XXratnml_u:6905": " etat satyaṃ parijñāya tasya śāstur jagadguroḥ /",
    "XXratnml_u:6906": " punaḥ sarve vayaṃ gatvā satkṛtya prabhajemahi // Rm_16.176{64} //",
    "XXratnml_u:6907": " iti saṃbhāṣaṇaṃ kṛtvā sarve te pretapūrvakāḥ /",
    "XXratnml_u:6908": " devaputrāḥ śubhāmbhobhiḥ snātvā divyāmvarāvṛtāḥ // Rm_16.177{65} //",
    "XXratnml_u:6909": " divyasugaṃdhaliptāṅgā divyālaṃkārabhūṣitāḥ /",
    "XXratnml_u:6910": " divyapūjopacārāṇi gṛhītvā mahadutsavaiḥ /",
    "XXratnml_u:6911": " sarvaṃ veṇuvanaṃ bhābhir avabhāsya samantataḥ // Rm_16.178{66} //",
    "XXratnml_u:6912": " vihāre samupāsṛtya dṛṣṭvā taṃ śrīghanaṃ mudā /",
    "XXratnml_u:6913": " natvā pradakṣiṇīkṛtvā praharṣitā upācaran // Rm_16.179{67} //",
    "XXratnml_u:6914": " tatra divyopacārais taiḥ pūjāṃgais taṃ munīśvaraṃ /",
    "XXratnml_u:6915": " sarve 'pi te samabhyarcya satkṛtya śraddhayābhajan // Rm_16.180{68} //",
    "XXratnml_u:6916": " tatra caikāntam āśritya saddharmmaśravaṇotsukāḥ /",
    "XXratnml_u:6917": " kṛtāñjalipuṭāḥ sarve upatasthuḥ samāhitāḥ // Rm_16.181{69} //",
    "XXratnml_u:6918": " atha sa bhagavān dṛṣṭvā tān sarvān samupasthitān /",
    "XXratnml_u:6919": " āryasatyaṃ samārabhaḥ saddharmaṃ samupādiśat // Rm_16.182{70} //",
    "XXratnml_u:6920": " tat saddharmāmṛtaṃ pītvā sarve te pretapūrvakāḥ /",
    "XXratnml_u:6921": " devaputrāś ca dharmāṇāṃ viśeṣatvaṃ pralebhire // Rm_16.183{71} //",
    "XXratnml_u:6922": " tatas te muditāḥ sarve saṃbodhipadavāṃchinaḥ /",
    "XXratnml_u:6923": " śāstāraṃ taṃ punar natvā samālokyaitad abruvan // Rm_16.184{72} //",
    "XXratnml_u:6924": " bhagavan yad vayaṃ sarve vimuktakarmabaṃdhanāḥ /",
    "XXratnml_u:6925": " (Rm 215)",
    "XXratnml_u:6926": " pretalokāt paricyutvā svarge yātāḥ sma sāṃprataṃ // Rm_16.185{73} //",
    "XXratnml_u:6927": " divyasukhāni sāmbhuktvā devaiḥ saha pramoditāḥ /",
    "XXratnml_u:6928": " saddharmaguṇam ākarṇya carāmahe sadādhunā // Rm_16.186{74} //",
    "XXratnml_u:6929": " tat kṛpālo yatas tasya maudgalyasya mahāmateḥ /",
    "XXratnml_u:6930": " kṛpadṛṣṭiprasādena nūnaṃ manyāmahe vayaṃ // Rm_16.187{75} //",
    "XXratnml_u:6931": " tad bhavaddarśanaṃ prāpya pītvā dharmāmṛtāny api /",
    "XXratnml_u:6932": " muditāḥ śraddhayā bhaktyā triratnaṃ saṃbhajāmahe // Rm_16.188{76} //",
    "XXratnml_u:6933": " etatpuṇyaiḥ parītāṅgāḥ pariśuddhāśayā mudā /",
    "XXratnml_u:6934": " bhavatāṃ darśanaṃ kartuṃ bhūyaḥ prāyāmahe vayaṃ // Rm_16.189{77} //",
    "XXratnml_u:6935": " tathā ca bhavatāṃ śāstaḥ kṛpādṛṣṭiprasādataḥ /",
    "XXratnml_u:6936": " āryadharmāmṛtaṃ pītvā saṃtuṣṭiṃ na labhāmahe // Rm_16.190{78} //",
    "XXratnml_u:6937": " tad vayaṃ bhavatām evaṃ sarvadā śaraṇaṃ gatāḥ /",
    "XXratnml_u:6938": " satkṛtya samupāsṛtya bhaktum ichāmahe punaḥ // Rm_16.191{79} //",
    "XXratnml_u:6939": " tad bhavān kṛpayāsmā kaṃ kṛtvānugraham ābhavaṃ /",
    "XXratnml_u:6940": " saddharmaṃ samupādiśya sarvadā trātum arhati // Rm_16.192{80} //",
    "XXratnml_u:6941": " bhavatāṃ kṛpayāsmābhi duḥkhābdhiḥ parilaṃghitaḥ /",
    "XXratnml_u:6942": " satkāyadṛṣṭiśailaṃ ca jñānavajreṇa bhidyate // Rm_16.193{81} //",
    "XXratnml_u:6943": " jñānacakṣuś ca saṃprāptaṃ dṛṣṭaṃ māyāmayaṃ bhavaṃ /",
    "XXratnml_u:6944": " āryamārgaś ca saṃprāptaḥ prāptā ca nirvṛtiśrutiḥ // Rm_16.194{82} //",
    "XXratnml_u:6945": " dhanyā ime vayaṃ sarve yad bhavaccharaṇaṃ gatāḥ /",
    "XXratnml_u:6946": " āryadharmāmṛtaṃ pītvā mahānandaṃ labhāmahe // Rm_16.195{83} //",
    "XXratnml_u:6947": " dhanyās te puruṣāḥ sarve ye buddhaśaraṇaṃ gatāḥ /",
    "XXratnml_u:6948": " sadā dharmāmṛtaṃ pītvā kārāṃ kurvanti śāsane // Rm_16.196{84} //",
    "XXratnml_u:6949": " evaṃ bhavāṃ jagacchāstā sarvasatvānukampayā /",
    "XXratnml_u:6950": " saddharmaṃ samupādiśya tiṣṭhatu sarvadā sukhaṃ // Rm_16.197{85} //",
    "XXratnml_u:6951": " iti prabhākhya sarve te devaputrāḥ pramoditāḥ /",
    "XXratnml_u:6952": " taṃ munīndraṃ praṇatvā ca suprasannā divaṃ yayuḥ // Rm_16.198{86} //",
    "XXratnml_u:6953": " tatra sarve 'pi te devās triratnaśaraṇaṃ gatāḥ /",
    "XXratnml_u:6954": " prabhejire sadā smṛtvā saṃbodhipadavāṃchinaḥ // Rm_16.199{87} //",
    "XXratnml_u:6955": " tataḥ prātaḥ samutthāya bhagavān so 'numoditaḥ /",
    "XXratnml_u:6956": " taṃ maudgalyāyanaṃ śiṣyaṃ samāmaṃtryaivam abravīt // Rm_16.200{88} //",
    "XXratnml_u:6957": " sādhu maudgalya saṃvṛttaṃ saphalaṃ te kṛpāmate /",
    "XXratnml_u:6958": " yat tvayā prakṛtaṃ kāyaṃ vaiyāvṛttaṃ suśobhitaṃ // Rm_16.201{89} //",
    "XXratnml_u:6959": " yannāmnā bhikṣaṇaṃ kṛtvā buddhapūjā kṛtā tvayā /",
    "XXratnml_u:6960": " te sarve devalokeṣu samutpannāḥ pratisthitāḥ // Rm_16.202{90} //",
    "XXratnml_u:6961": " te sarve 'dya niśāyāṃ matsakāśaṃ samupagatāḥ /",
    "XXratnml_u:6962": " teṣāṃ bhadrāśayaṃ dṛṣṭvā saddharmo deśito mayā // Rm_16.203{91} //",
    "XXratnml_u:6963": " tat saddharmāmṛtaṃ pītvā te sarve 'pi pramoditāḥ /",
    "XXratnml_u:6964": " dṛṣṭasatyāḥ prakrāntāś ca gachanti tridaśālaye // Rm_16.204{92} //",
    "XXratnml_u:6965": " tatra svarge 'pi te sarve triratnaśaraṇaṃ gatāḥ /",
    "XXratnml_u:6966": " prabhajanti sadā nityaṃ saṃbodhiguṇavāṃchinaḥ // Rm_16.205{93} //",
    "XXratnml_u:6967": " yannāmnā yat kṛtaṃ karma tat phalaṃ te prabhuṃjate /",
    "XXratnml_u:6968": " (Rm 216)",
    "XXratnml_u:6969": " evaṃ lokahitaṃ kartuṃ karttavyaṃ puṇyasādhanaṃ // Rm_16.206{94} //",
    "XXratnml_u:6970": " evaṃ lokahitaṃ kṛtvā prakurvanti śubhāni ye /",
    "XXratnml_u:6971": " te pumāṃso mahāsatvā bodhisatvā jinātmajāḥ // Rm_16.207{95} //",
    "XXratnml_u:6972": " evaṃ vijñāya lokānāṃ hitaṃ kartuṃ samudyataḥ /",
    "XXratnml_u:6973": " saddharmasādhaneṣv eva caritavyaṃ samāhitaḥ // Rm_16.208{96} //",
    "XXratnml_u:6974": " iti śāstrā samādiṣṭaṃ śrutvā so 'rhaṃ mahāmatiḥ /",
    "XXratnml_u:6975": " satyam iti pratijñāya prābhyanandat prabodhitaḥ // Rm_16.209{97} //",
    "XXratnml_u:6976": " tataḥ so 'rhan mahābhijñas tac chāstrādiṣṭam ādarāt /",
    "XXratnml_u:6977": " tad jñātīnāṃ purogatvā sarvam evaṃ nyavedayat // Rm_16.210{98} //",
    "XXratnml_u:6978": " te 'pi ca jñātayaḥ sarve tenārhatā niveditaṃ /",
    "XXratnml_u:6979": " śrutvā satyam iti jñātvā prāmodyaṃ pratilebhire // Rm_16.211{99} //",
    "XXratnml_u:6980": " tatas te jñātayaḥ sarve triratnaśaraṇaṃ gatāḥ /",
    "XXratnml_u:6981": " satkṛtya śraddhayā nityaṃ prabhejire samādarāt // Rm_16.212{100} //",
    "XXratnml_u:6982": " iti me guruṇādiṣṭaṃ śrutaṃ mayā narādhipa /",
    "XXratnml_u:6983": " lokaprabodhanārthena tava prītyā prakathyate // Rm_16.213{1} //",
    "XXratnml_u:6984": " evaṃ vijñāya rājendra pretānāṃ śubhasādhanaṃ /",
    "XXratnml_u:6985": " triratnabhajanaṃ lokaiḥ kārayituṃ tvam arhasi // Rm_16.214{2} //",
    "XXratnml_u:6986": " tathā te maṃgalaṃ nityaṃ bhaven nūnaṃ samaṃtataḥ /",
    "XXratnml_u:6987": " sarvasatvahitodbhutaṃ mahatpuṇyaṃ hi satphalaṃ // Rm_16.215{3} //",
    "XXratnml_u:6988": " iti matvā mahārāja lokān sarvān prabodhayan /",
    "XXratnml_u:6989": " pratiṣṭhāpya śubhe dharme pālayasva samāhitaḥ // Rm_16.216{4} //",
    "XXratnml_u:6990": " iti śāstrā samādiṣṭaṃ śrutvāśokaḥ sa bhūpatiḥ /",
    "XXratnml_u:6991": " tatheti pratimoditvā prābhyanandat sapārṣadaḥ // Rm_16.217{5} //",
    "XXratnml_u:6992": " pretāvadānaṃ manujā idaṃ ye śṛṇvanti ye cāpi niśāmayanti /",
    "XXratnml_u:6993": " te sarva evaṃ pratilabdhapuṇyā bhuktvā sukhāni pracaranti loke //",
    "XXratnml_u:6995": " (Rm 217)",
    "XXratnml_u:6996": " XVII Kacaṃgalāvadāna athāśoko mahārājaḥ pramoditaḥ /",
    "XXratnml_u:6997": " upaguptaṃ yatiṃ natvā punar evaṃ abhāṣata // Rm_17.1{1} //",
    "XXratnml_u:6998": " bhadanta śrotum icchāmi punar anyat subhāṣitaṃ /",
    "XXratnml_u:6999": " tadyathā guruṇādiṣṭaṃ tathādeṣṭuṃ ca me 'rhati // Rm_17.2{2} //",
    "XXratnml_u:7000": " iti saṃprārthitaṃ rājñā śrutvā so 'rhan yatiḥ sudhīḥ /",
    "XXratnml_u:7001": " upagupto nareṃdrāṃ taṃ samalokyaivam ādiśat // Rm_17.3{3} //",
    "XXratnml_u:7002": " sādhu śṛṇu mahārāja yathā me guruṇoditaṃ /",
    "XXratnml_u:7003": " tathāhaṃ te pravakṣyāmi śrutvā cāpy anumodaya // Rm_17.4{4} //",
    "XXratnml_u:7004": " puraikasamaye buddhaḥ sākyasiṃho munīśvaraḥ /",
    "XXratnml_u:7005": " sarvajñaḥ sugataḥ sāstā dharmarājo vināyakaḥ // Rm_17.5{5} //",
    "XXratnml_u:7006": " śrāvastyā nikaṭe 'raṇye jetāśrame śubhālaye /",
    "XXratnml_u:7007": " vihāre śrāvakaiḥ sārddhaṃ bhikṣubhiś cailakair api // Rm_17.6{6} //",
    "XXratnml_u:7008": " bhikṣuṇībhiḥ suśilābhir upāsikāgaṇair api /",
    "XXratnml_u:7009": " upāsakais tathānyaiś ca triratnaśaraṇāgataiḥ // Rm_17.7{7} //",
    "XXratnml_u:7010": " bodhisatvagaṇaiś cāpi satvoddharaṇatatparaiḥ /",
    "XXratnml_u:7011": " vijahāra jagallokaṃ dharmāṃśubhiḥ prabhāsayan // Rm_17.8{8} //",
    "XXratnml_u:7012": " tat saddharmāmṛtaṃ pātuṃ sarve lokāḥ samāgatāḥ /",
    "XXratnml_u:7013": " śakrādayaḥ suparvāṇabrahmādi lokapālakāḥ // Rm_17.9{9} //",
    "XXratnml_u:7014": " daityā nāgāś ca gaṃdharvā yakṣakinnararākṣasāḥ /",
    "XXratnml_u:7015": " garuḍā vidyādharāś cāpi sarve te saṃpracerire // Rm_17.10{10} //",
    "XXratnml_u:7016": " tataḥ sarve 'pi te tatra puraskṛtya samantataḥ /",
    "XXratnml_u:7017": " parivṛtya sasaṃghaṃ tam upatasthuḥ samāhitāḥ // Rm_17.11{11} //",
    "XXratnml_u:7018": " tadā sa bhagavān dṛṣṭvā tān sarvān samupasthitān /",
    "XXratnml_u:7019": " ādimadhyāntakalyāṇaṃ dideśa dharmam uttamaṃ // Rm_17.12{12} //",
    "XXratnml_u:7020": " tat saddharmāmṛtaṃ pītvā sarve te saṃpramoditāḥ /",
    "XXratnml_u:7021": " dharmaviśeṣam ājñāya prābhyanandañ chūbhāśayāḥ // Rm_17.13{13} //",
    "XXratnml_u:7022": " tasminn avasare tatra vṛddhārāmodakārthinī /",
    "XXratnml_u:7023": " kacaṅgalābhidhā kumbhaṃ dhṛtvā kūpāntike 'carat // Rm_17.14{14} //",
    "XXratnml_u:7024": " tatra tāṃ bhagavān dṛṣṭvā matvā janmāntaraprasūṃ /",
    "XXratnml_u:7025": " ānaṃdaṃ samupāmaṃtrya pura evam abhāṣata // Rm_17.15{15} //",
    "XXratnml_u:7026": " gachānaṃda tvam etasyāṃ vṛddhāyāṃ prārthayāmṛtaṃ /",
    "XXratnml_u:7027": " bhagavāṃs tṛṣito mātas tad ambu dīyatām iti // Rm_17.16{16} //",
    "XXratnml_u:7028": " etad bhagavatādiṣṭaṃ śrutvānaṃdas tatheti saḥ /",
    "XXratnml_u:7029": " sahasā samupāśritya tāṃ vṛddhām evam abravīt // Rm_17.17{17} //",
    "XXratnml_u:7030": " mātar me bhagavāñ chāstā tṛṣito 'yam ihādhunā /",
    "XXratnml_u:7031": " tat pānīyaṃ pradatvā me mahaddharmam avāpnuhi // Rm_17.18{18} //",
    "XXratnml_u:7032": " (Rm 218)",
    "XXratnml_u:7033": " iti saṃprārthitaṃ tena śrutvā sā sthavirā satī /",
    "XXratnml_u:7034": " tam ānandaṃ samālokya muditaivam abhāṣata // Rm_17.19{19} //",
    "XXratnml_u:7035": " bhadanta sādhu tatrāham amṛtapūritaṃ ghaṭaṃ /",
    "XXratnml_u:7036": " svayam eva samānīya dāsyāmi vrajatāṃ bhavān // Rm_17.20{20} //",
    "XXratnml_u:7037": " iti tayoditaṃ śrutvā sa ānaṃdaḥ prabodhitaḥ /",
    "XXratnml_u:7038": " upetyaivaṃ samākhyāya śāstuḥ pura upāśrayat // Rm_17.21{21} //",
    "XXratnml_u:7039": " tadā sā sahasā kṛtvā ghaṭaṃ śuddhāmbupūritaṃ /",
    "XXratnml_u:7040": " svayam eva samādāya tatrābhisaṃmukhācarat // Rm_17.22{22} //",
    "XXratnml_u:7041": " tatra sā samupāśritya prādrākṣīt taṃ munīśvaraṃ /",
    "XXratnml_u:7042": " dvātriṃśallakṣaṇāśītivyaṃjanapratimaṇḍitaṃ // Rm_17.23{23} //",
    "XXratnml_u:7043": " vyāmaprabhābhibhāsvaṃtaṃ śatasūryādhikaprabhaṃ /",
    "XXratnml_u:7044": " jaṃgamam iva ratnābhaṃ saumyaṃ samantabhadrakaṃ // Rm_17.24{24} //",
    "XXratnml_u:7045": " saha taddarśaṇāt tatra putrasnehasamudbhavāḥ /",
    "XXratnml_u:7046": " stanābhyāṃ praśrutās tasyāḥ kṣīradhārā niraṃtaraṃ // Rm_17.25{25} //",
    "XXratnml_u:7047": " tato dharmānubhāvena smṛtvā pūrvabhavātmajaṃ /",
    "XXratnml_u:7048": " putra putreti soktvā taṃ pariṣvektum upācarat // Rm_17.26{26} //",
    "XXratnml_u:7049": " tadā te bhikṣavaḥ sarve evaṃ tāṃ samupadrutāṃ /",
    "XXratnml_u:7050": " dṛṣṭvaiva sahasotthāya pradhārayitum ārabhan // Rm_17.27{27} //",
    "XXratnml_u:7051": " tad dṛṣṭvā bhagavāṃ chastā sarvāṃs tāṃ sāṃghikān api /",
    "XXratnml_u:7052": " sahasā samupāmaṃtrya punar evaṃ samādiśat // Rm_17.28{28} //",
    "XXratnml_u:7053": " mā bhikṣava imāṃ vṛddhāṃ dhārāyatātra muñcata /",
    "XXratnml_u:7054": " paṃcajanmaśatāny eṣā mātā me bhūyataḥ purā // Rm_17.29{29} //",
    "XXratnml_u:7055": " tatpūrvajanmamāteyaṃ putrasnehānubhāvinī /",
    "XXratnml_u:7056": " samāliṃgatum īchantī mama gātre pradhāvati // Rm_17.30{30} //",
    "XXratnml_u:7057": " yady atraiṣā nivāryyete gātra me śleṣmaṇād api /",
    "XXratnml_u:7058": " idānīṃ rudhiraṃ hy uṣṇaṃ kamṭhād asyāḥ kṣaret kṣaṇāt // Rm_17.31{31} //",
    "XXratnml_u:7059": " kṛtajñatām anusmṛtvā dṛṣṭvemāṃ putralālasāṃ /",
    "XXratnml_u:7060": " kāruṇyād gātrasaṃśleṣaṃ dadāmy atrānukaṃpayā // Rm_17.32{32} //",
    "XXratnml_u:7061": " iti śāstrā samādiṣṭaṃ śrutvā te sarvasāṃghikāḥ /",
    "XXratnml_u:7062": " tāṃ śāstuḥ pūrvaprasūṃ matvā vyavatasthuḥ savismayāḥ // Rm_17.33{33} //",
    "XXratnml_u:7063": " tatkṣaṇād urddhavāhuḥ sā samīkṣya taṃ munīśvaraṃ /",
    "XXratnml_u:7064": " sahasā saṃpradhāvitvā samāliṃgya namac ciraṃ // Rm_17.34{34} //",
    "XXratnml_u:7065": " tataś cirāt samutthāya sā vṛddhā sāñjalir mudā /",
    "XXratnml_u:7066": " śrīghanaṃ taṃ samālokya puras tasthau samāhitā // Rm_17.35{35} //",
    "XXratnml_u:7067": " tadā sa bhagavān dṛṣṭvā tāṃ puraḥ samupāsthitāṃ /",
    "XXratnml_u:7068": " āryyasatyaṃ samārabhya saddharmaṃ samupādiśat // Rm_17.36{36} //",
    "XXratnml_u:7069": " tat saddharmāmṛtaṃ pītvā sa vṛddhāpi kacaṃgalā /",
    "XXratnml_u:7070": " pariśuddhāśayā bhadrā bodhicaryā prabodhitā // Rm_17.37{37} //",
    "XXratnml_u:7071": " satkāyadṛṣṭibhūmīdhraṃ viṃśatiśikharodgataṃ /",
    "XXratnml_u:7072": " nirbhidya jñānavajreṇa dṛṣṭasatyaprabodhitā // Rm_17.38{38} //",
    "XXratnml_u:7073": " saṃprāpya śrotaāpattiphalaṃ sākṣat kṛtodyamā /",
    "XXratnml_u:7074": " sāṃjalis taṃ muniṃ natvā gāthā imā abhāṣata // Rm_17.39{39} //",
    "XXratnml_u:7075": " (Rm 219)",
    "XXratnml_u:7076": " yat karttavyaṃ svaputreṇa mātur duṣkarakāriṇā /",
    "XXratnml_u:7077": " tat kṛtaṃ bhavatā me 'tra cittaṃ mokṣaparāyaṇaṃ // Rm_17.40{40} //",
    "XXratnml_u:7078": " durgatibhyaḥ samuddhṛtya svarge mokṣaṃ ca sāṃprataṃ /",
    "XXratnml_u:7079": " sthāpito 'haṃ prayatnena viśeṣasaṃprabodhane // Rm_17.41{41} //",
    "XXratnml_u:7080": " tathā me 'nugrahaṃ kṛtvā saṃbodhipadasādhanaṃ /",
    "XXratnml_u:7081": " pravrajyāsaṃvaraṃ dātum arhati sāṃprataṃ bhavān // Rm_17.42{42} //",
    "XXratnml_u:7082": " bhavatāṃ śaraṇaṃ kṛtvā triratnabhajanodyatā /",
    "XXratnml_u:7083": " pravrajyāsaṃvaraṃ dhṛtvā cariṣye brahmacārikāṃ // Rm_17.43{43} //",
    "XXratnml_u:7084": " ity arthitaṃ tayā śrutvā bhagavān sa munīśvaraḥ /",
    "XXratnml_u:7085": " tasyāś cittaviśuddhatvaṃ matvaivaṃ samupādiśat // Rm_17.44{43!} //",
    "XXratnml_u:7086": " yadi śraddhāsti te mātaḥ pravrajyāsadhane khalu /",
    "XXratnml_u:7087": " bharttur anujñāṃ samāsādya prāgacha cara saṃvaraṃ // Rm_17.45{44} //",
    "XXratnml_u:7088": " ity ādiṣṭaṃ munīndreṇa śrutvā sā saṃpramoditā /",
    "XXratnml_u:7089": " tathā hīti pratijñāya muniṃ natvā tato 'carat // Rm_17.46{45} //",
    "XXratnml_u:7090": " tatra sā sahasā gehe gatvā taṃ svāminaṃ mudā /",
    "XXratnml_u:7091": " kṛtāṃjalipuṭo natvā puraḥ sthitvaivam abravīt // Rm_17.47{46} //",
    "XXratnml_u:7092": " svāmi cchṛṇv adbhutaṃ vakṣye yad adyāhaṃ jalārthinī /",
    "XXratnml_u:7093": " ghaṭaṃ dhṛtvā vahir deśe kūpāntikam upācare // Rm_17.48{47} //",
    "XXratnml_u:7094": " tatra māṃ samupāyātāṃ dṛṣṭvānando mahāyatiḥ /",
    "XXratnml_u:7095": " sahasā samupāśritya bhagavate 'mbu yācate // Rm_17.49{48} //",
    "XXratnml_u:7096": " tato 'haṃ sahasā śuddhaiḥ pūrayitvā jalair ghaṭaṃ /",
    "XXratnml_u:7097": " dhṛtvā svayaṃ pradātuṃ tat sabhāyām upasaṃcare // Rm_17.50{49} //",
    "XXratnml_u:7098": " tatra tam śrīghanaṃ dṛṣṭvā cittaṃ me snehamohitaṃ /",
    "XXratnml_u:7099": " kṣāradhārā stanābhyāṃ ca saṃpraśrutā niraṃtaraṃ // Rm_17.51{50} //",
    "XXratnml_u:7100": " tatrāhaṃ sneharāgāṃdhā svātmajam iva taṃ muniṃ /",
    "XXratnml_u:7101": " ūrddhavāhuḥ pariṣvaktuṃ pradhāvāmi bhavāntare // Rm_17.52{51} //",
    "XXratnml_u:7102": " evaṃ mām abhidhāvantīṃ dṛṣṭvā te sāṃghikā api /",
    "XXratnml_u:7103": " sarve pradhātum ichantaḥ pradhāvanti samutthitāḥ // Rm_17.53{52} //",
    "XXratnml_u:7104": " tadā sa bhagavān dṛṣṭvā tān sarvān evam utthitān /",
    "XXratnml_u:7105": " sahasā samupāmaṃtrya pura evaṃ samādiśat // Rm_17.54{53} //",
    "XXratnml_u:7106": " mā imāṃ sarvathā yūyaṃ nivārayitum arhatha /",
    "XXratnml_u:7107": " yan mameyaṃ puṇyaṃ ca śatajanmaprasū kila // Rm_17.55{54} //",
    "XXratnml_u:7108": " tad atra māṃ samālokya svātmajasneharāgiṇī /",
    "XXratnml_u:7109": " pariṣvaktuṃ samīchantī pradhāvatīyam unmukhī // Rm_17.56{55} //",
    "XXratnml_u:7110": " yady atreṣātra dhāryyeta purato me vimūrchitā /",
    "XXratnml_u:7111": " uṣṇaṃ rudhiram utsṛjya mṛtyuṃ yāyān na saṃśayaḥ // Rm_17.57{56} //",
    "XXratnml_u:7112": " etac chāstrā samādiṣṭaṃ śrutvā te sāṃghikās tathā /",
    "XXratnml_u:7113": " prabodhitāḥ praṇatvā māṃ svasvāsane samāśritāḥ // Rm_17.58{57} //",
    "XXratnml_u:7114": " evaṃ tena munīndreṇa samākhyātaṃ niśamya tat /",
    "XXratnml_u:7115": " sarvaṃ prabudhyamānāhaṃ purāvṛttaṃ smarāmi hi // Rm_17.59{58} //",
    "XXratnml_u:7116": " tato 'haṃ vismayākrāṃtahṛdayātyabhinaṃditā /",
    "XXratnml_u:7117": " (Rm 220)",
    "XXratnml_u:7118": " tat saddharmāmṛtaṃ pātum upatiṣṭhāmi sādaraṃ // Rm_17.60{59} //",
    "XXratnml_u:7119": " tatra sa bhagavān dṛṣṭvā mām evaṃ samupasthitāṃ /",
    "XXratnml_u:7120": " āryasatyaṃ samārabhya samādiśati sadvṛṣaṃ // Rm_17.61{60} //",
    "XXratnml_u:7121": " tat saddharmāmṛtaṃ pītvā mano me 'tipramodite /",
    "XXratnml_u:7122": " bhūyo 'pi tad rasāsvādatṛṣitaṃ pātum ichate // Rm_17.62{61} //",
    "XXratnml_u:7123": " sarve te sāṃghikās tatra saddharmāmṛtatṛptitāḥ /",
    "XXratnml_u:7124": " śuddhātmānaḥ subhadrāṃgāḥ pariśuddhās trimaṃḍalāḥ // Rm_17.63{62} //",
    "XXratnml_u:7125": " śuddhaśīlāḥ śubhācārā dayākāruṇyabhāvinaḥ /",
    "XXratnml_u:7126": " sarvasattvahitādhānāḥ saṃsāralābhanispṛhāḥ // Rm_17.64{63} //",
    "XXratnml_u:7127": " samādhidhāraṇīvidyā ghaṭamānāḥ samāhitāḥ /",
    "XXratnml_u:7128": " sākṣād arhatpadaprāptā nirvikalpā niraṃjanāḥ // Rm_17.65{64} //",
    "XXratnml_u:7129": " saṃbuddhaśaraṇaṃ kṛtvā saṃbodhisādhanodyatāḥ /",
    "XXratnml_u:7130": " vihāre samupāsīnāḥ pradṛśyante mayā prabho // Rm_17.66{65} //",
    "XXratnml_u:7131": " tat sabhāgaṃ cariṃ prāptuṃ pravrajyāvratam ichyate /",
    "XXratnml_u:7132": " tad atra kṛpayā bharttas tad anujñāṃ pradehi me // Rm_17.67{66} //",
    "XXratnml_u:7133": " iti bhāryāsamākhyātaṃ śrutvā so 'tidaridritaḥ /",
    "XXratnml_u:7134": " sāścaryastambhitas tasthau paśyaṃs tām eva niścalaḥ // Rm_17.68{67} //",
    "XXratnml_u:7135": " tataḥ sa suciraṃ bhāryāṃ tām evam abhilokayan /",
    "XXratnml_u:7136": " viyogaśaṃkayā trastaḥ śanair evam abhāṣata // Rm_17.69{68} //",
    "XXratnml_u:7137": " are nāri pramūdhāsi kim evaṃ tvaṃ prabhāṣase /",
    "XXratnml_u:7138": " katham evaṃ tvayākhyātaṃ ko 'tra satyaṃ pratīṣyati // Rm_17.70{69} //",
    "XXratnml_u:7139": " yad asau bhagavān buddhaś cakravarttinṛpātmajaḥ /",
    "XXratnml_u:7140": " sarvatraidhātukādhīśo dharmarājo vināyakaḥ // Rm_17.71{70} //",
    "XXratnml_u:7141": " jagacchāstā jagannāthaḥ sarvajñaḥ sugato jinaḥ /",
    "XXratnml_u:7142": " munīndro mārajid arhan ṣaḍabhijñas tathāgataḥ // Rm_17.72{71} //",
    "XXratnml_u:7143": " bodhisatvo mahāsatvaḥ samaṃtabhadrarūpakaḥ /",
    "XXratnml_u:7144": " daśabalo maheśākhyo brahmacārī jitendriyaḥ // Rm_17.73{72} //",
    "XXratnml_u:7145": " subrahmāmaradaityādilokānāṃ sarvadehināṃ /",
    "XXratnml_u:7146": " śaraṇyo mānanīyo hi vandyaḥ pūjyo bhavaty api // Rm_17.74{73} //",
    "XXratnml_u:7147": " tvam evaṃ durbhagā nārī daridratātiduḥkhinī /",
    "XXratnml_u:7148": " dāsī paravatī preṣyā kṛpaṇā duḥkṛtākṛtiḥ // Rm_17.75{74} //",
    "XXratnml_u:7149": " katham evaṃvidhāyās te garbhe jāto 'py asau mahān /",
    "XXratnml_u:7150": " bodhicittaṃ samāsādya prācarad bodhicārikāṃ // Rm_17.76{75} //",
    "XXratnml_u:7151": " yataḥ puṇyavipākena pūrya pāramitāḥ kramāt /",
    "XXratnml_u:7152": " adhunā bodhim āsādya saṃbuddho 'yaṃ bhavaty api // Rm_17.77{76} //",
    "XXratnml_u:7153": " etatpuṇyavibhāgena kathaṃ te īdṛśī gatiḥ /",
    "XXratnml_u:7154": " adyāpīdṛgavasthā hi kiṃ cit saukhyaṃ na vidyate // Rm_17.78{77} //",
    "XXratnml_u:7155": " tad atra mā vadaivaṃ ca tathoktvā naiva śobhase /",
    "XXratnml_u:7156": " kas tavaitad vacaḥ śrutvā supratītaḥ pramāṇayet // Rm_17.79{78} //",
    "XXratnml_u:7157": " dhik pravādāgnidagdhāṅgā mahatkaṣṭābhikhedītā /",
    "XXratnml_u:7158": " vamitvā rudhiraṃ hy uṣṇaṃ tvaṃ nūnaṃ maraṇaṃ vrajeḥ // Rm_17.80{79} //",
    "XXratnml_u:7159": " mithyāvādābhisaṃkalpād api hi narake vrajet /",
    "XXratnml_u:7160": " tvam api ca tathā nūnaṃ narake na vrajeḥ kathaṃ // Rm_17.81{80} //",
    "XXratnml_u:7161": " (Rm 221)",
    "XXratnml_u:7162": " narakeṣu sadā nityaṃ duḥkhāni vividhāni vai /",
    "XXratnml_u:7163": " bhuktvātivedanākrāntā suciraṃ sthāsyase dhruvaṃ // Rm_17.82{81} //",
    "XXratnml_u:7164": " iti bharttroditaṃ śrutvā sā vṛddhā strī kacaṃgalā /",
    "XXratnml_u:7165": " vibhinnahṛdayā tasthau tan nirāśābhimohitā // Rm_17.83{82} //",
    "XXratnml_u:7166": " tadā sā sucireṇaiva saṃprāpya cetanāṃ tataḥ /",
    "XXratnml_u:7167": " bharttāraṃ taṃ punar dṛṣṭvā bodhayitum abhāṣata // Rm_17.84{83} //",
    "XXratnml_u:7168": " svāminn atra prasīda tvaṃ mām evaṃ vada sarvathā /",
    "XXratnml_u:7169": " satyam etan mayā proktaṃ na mithyeti prakalpaya // Rm_17.85{84} //",
    "XXratnml_u:7170": " yadi mithyāvacaḥ syān me tenāhaṃ narake vraje /",
    "XXratnml_u:7171": " atha me vacanaṃ satyam atrāhaṃ sadgatiṃ vraje // Rm_17.86{85} //",
    "XXratnml_u:7172": " tenātrobhayathāpy eva viyogaṃ nau bhavet khalu /",
    "XXratnml_u:7173": " sarveṣām api jaṃtūnām avaśyaṃ maraṇaṃ bhave // Rm_17.87{86} //",
    "XXratnml_u:7174": " kim evaṃ jīvitenāpi kevalaṃ duḥkhabhāginā /",
    "XXratnml_u:7175": " yatra na vidyate dharmmaṃ tatra kiṃ sukhatāpi ca // Rm_17.88{87} //",
    "XXratnml_u:7176": " dharmārtham eva saṃsāre janmadehārthasādhanaṃ /",
    "XXratnml_u:7177": " dharmaṃ vinā kim etair naḥ kevalaṃ duḥkhatāptaye // Rm_17.89{88} //",
    "XXratnml_u:7178": " iti matvā mahānto 'pi śrīmanto 'pi vicakṣaṇāḥ /",
    "XXratnml_u:7179": " sarvān parigrahān tyaktvā pravrajanti jināśrame // Rm_17.90{89} //",
    "XXratnml_u:7180": " tathātrāhaṃ parijñāya saṃbuddhaśaraṇaṃ gatā /",
    "XXratnml_u:7181": " saddharmasādhanaṃ karttum ichāmi sāṃprataṃ prabho // Rm_17.91{90} //",
    "XXratnml_u:7182": " tat pravrajyāvratānujñāṃ pradātuṃ me samarhasi /",
    "XXratnml_u:7183": " etatpuṇyavibhāgena tvaṃ cāpi sadgatiṃ vrajeḥ // Rm_17.92{91} //",
    "XXratnml_u:7184": " yadi na dīyate 'nujñā pravrajyāvratasādhane /",
    "XXratnml_u:7185": " akasmāt mṛtyunāghrāte tadā kathaṃ nivāraye // Rm_17.93{92} //",
    "XXratnml_u:7186": " kiyat kālaṃ ca jīveyaṃ vṛddhāhaṃ jirṇitendriyā /",
    "XXratnml_u:7187": " iti matvātra māṃ naivaṃ nivārayitum arhasi // Rm_17.94{93} //",
    "XXratnml_u:7188": " kiṃ cāhaṃ jaratī vṛddhā tat te kiṃ snehatā mayi /",
    "XXratnml_u:7189": " vṛddhayā durbalāṅgātra kārye kiṃ nu prayojanaṃ // Rm_17.95{94} //",
    "XXratnml_u:7190": " tvaṃ cāpi jarayākrānto vṛddho 'si durbalendriyaḥ /",
    "XXratnml_u:7191": " tat kiṃ te sneharāgeṇa vṛddhāyā mayi sāṃprataṃ // Rm_17.96{95} //",
    "XXratnml_u:7192": " adyāpi kiṃ sukhāśā nau jarākrāntaśarīrayoḥ /",
    "XXratnml_u:7193": " avaśyaṃ mṛtyur atrāvāṃ samākramya grasiṣyati // Rm_17.97{96} //",
    "XXratnml_u:7194": " tadāhaṃ kiṃ kariṣyāmi tvaṃ cāpi kiṃ kariṣyasi /",
    "XXratnml_u:7195": " śocitveva niṣatsyāmi tvam apy evaṃ niṣatsyasi // Rm_17.98{97} //",
    "XXratnml_u:7196": " avaśyam atra saṃsāre bhāvi bhāvā phalanty api /",
    "XXratnml_u:7197": " kasyāpi bhūyate nātra bhāvi bhāvānyathā kvacit // Rm_17.99{98} //",
    "XXratnml_u:7198": " svakṛtakarma evātra gṛhītvā sarvajaṃtavaḥ /",
    "XXratnml_u:7199": " yātā yānti ca yāsyaṃti dehaṃ tyaktvā yamālayaṃ // Rm_17.100{99} //",
    "XXratnml_u:7200": " tatra yamājñayā sarve svakṛtakarmabhāginaḥ /",
    "XXratnml_u:7201": " dharmiṇaḥ sadgatiṃ yātāḥ pāpino durgatiṃ gatāḥ // Rm_17.101{100} //",
    "XXratnml_u:7202": " evaṃ sarve ime satvāḥ svadaivaphalabhoginaḥ /",
    "XXratnml_u:7203": " sasukhāni ca duḥkhāni bhuktvā bhramanti sarvadā // Rm_17.102{1} //",
    "XXratnml_u:7204": " (Rm 222)",
    "XXratnml_u:7205": " evaṃ svāmin parijñāya sarvadā sukhavāṃchibhiḥ /",
    "XXratnml_u:7206": " dharmam evātra saṃsāre karttavyaṃ yatnataḥ sadā // Rm_17.103{2} //",
    "XXratnml_u:7207": " dharman tu pravaraṃ śreṣṭhaṃ saugatasaṃvarodbhavaṃ /",
    "XXratnml_u:7208": " iti buddhaiḥ samākhyātaṃ tvayāpy etac chrutaṃ na kiṃ // Rm_17.104{3} //",
    "XXratnml_u:7209": " tasmād ahaṃ munīndrasya śāsane śaraṇaṃ gataḥ /",
    "XXratnml_u:7210": " pravrajyāsaṃvaraṃ dharttum ichāmi sāṃprataṃ prabho // Rm_17.105{4} //",
    "XXratnml_u:7211": " etatpuṇyavipākena pariśuddhās trimaṇḍalāḥ /",
    "XXratnml_u:7212": " sākṣād arhatpadaṃ prāpya nirvṛtipadam āpnuyāṃ // Rm_17.106{5} //",
    "XXratnml_u:7213": " etad dharmavibhāgena tvaṃ cāpi sadgatiṃ vrajeḥ /",
    "XXratnml_u:7214": " iti matvā tathā svāmiṃs tad anujñāṃ dadātu me // Rm_17.107{6} //",
    "XXratnml_u:7215": " tvam atra svagṛhe sthitvā triratnaśaraṇaṃ gataḥ /",
    "XXratnml_u:7216": " yāvaj jīvaṃ sukhaṃ bhuktvā śubhe cara sadādarāt // Rm_17.108{7} //",
    "XXratnml_u:7217": " etatpuṇyavipākena tvaṃ cāpy evaṃ sudhīr bhaveḥ /",
    "XXratnml_u:7218": " tatas te saugate dharme vāṃchā jāyeta cetasi // Rm_17.109{8} //",
    "XXratnml_u:7219": " tatas tvaṃ śraddhayā gatvā saṃbuddhaśāsane svayaṃ /",
    "XXratnml_u:7220": " pravrajyāsaṃvaraṃ prāpya sākṣād arhatvam āpnuyāḥ // Rm_17.110{9} //",
    "XXratnml_u:7221": " iti matvā bhavān svāmin saddharmaṃ yadi vāñchati /",
    "XXratnml_u:7222": " tat pravrajyāvratānujñāṃ mahyaṃ pradātum arhati // Rm_17.111{10} //",
    "XXratnml_u:7223": " iti tayoditaṃ śrutvā sa daridraḥ prabodhitaḥ /",
    "XXratnml_u:7224": " tāṃ bhāryāṃ suciraṃ dṛṣṭvā śanair evam abhāṣata // Rm_17.112{11} //",
    "XXratnml_u:7225": " hā priye katham eva tvaṃ māṃ vihātuṃ samichasi /",
    "XXratnml_u:7226": " kim atrāhaṃ vadiṣyāmi tvayaivaṃ pratibhāṣate // Rm_17.113{12} //",
    "XXratnml_u:7227": " yadi te 'sti mano dhairyyaṃ kṛtvā śraddhānvitāśrayā /",
    "XXratnml_u:7228": " pravraja saṃvaraṃ dhṛtvā cara satyasamāhitā // Rm_17.114{13} //",
    "XXratnml_u:7229": " iti bhartroditaṃ śrutvā sā vṛddhāpi kacaṃgalā /",
    "XXratnml_u:7230": " bharttāraṃ taṃ praṇatvaivaṃ tato 'carat pramoditā // Rm_17.115{14} //",
    "XXratnml_u:7231": " tataḥ sā sahasā gatvā tatrāśrame upāgatā /",
    "XXratnml_u:7232": " śrīghanaṃ taṃ samālokya purataḥ samupācarat // Rm_17.116{15} //",
    "XXratnml_u:7233": " tatra tat purato gatvā sāñjaliḥ sā pramoditā /",
    "XXratnml_u:7234": " munīndraṃ taṃ praṇatvaivaṃ pravrajyāṃ samayācata // Rm_17.117{16} //",
    "XXratnml_u:7235": " bhagavan nātha sarvajña bhavatāṃ śaraṇaṃ vraje /",
    "XXratnml_u:7236": " tad bhavāṃ kṛtvā kṛpayā mahyaṃ pravrajyāṃ dātum arhati // Rm_17.118{17} //",
    "XXratnml_u:7237": " tayeti prārthitaṃ śrutvā bhagavān sa munīśvaraḥ /",
    "XXratnml_u:7238": " savyena pāṇinā tasyā vṛddhāyāḥ śirasi spṛśan // Rm_17.119{18} //",
    "XXratnml_u:7239": " ehi mataś cara brahmacārikāṃ tvaṃ samāhitā /",
    "XXratnml_u:7240": " ity uktvā tāṃ samāgṛhya sāṃghike punar abravīt // Rm_17.120{19} //",
    "XXratnml_u:7241": " gacha māta prajāpatyā gautamyāḥ śaraṇaṃ vraja /",
    "XXratnml_u:7242": " sārhantī bhikṣuṇīmātā pravrajyāṃ te pradāsyati // Rm_17.121{20} //",
    "XXratnml_u:7243": " ity ādiṣṭaṃ munīndreṇa śrutvā sā pratinaṃditā /",
    "XXratnml_u:7244": " tathety āśrutya śāstāraṃ taṃ praṇatvā tato 'carat // Rm_17.122{21} //",
    "XXratnml_u:7245": " tatra sā samupāsṛtya dṛṣṭvā tāṃ gautamīṃ mudā /",
    "XXratnml_u:7246": " (Rm 223)",
    "XXratnml_u:7247": " upetya sāṃjalir natvā pravrajyāṃ samayācata // Rm_17.123{22} //",
    "XXratnml_u:7248": " mātar atra samāyāmi bhavatyāḥ śaraṇaṃ mudā /",
    "XXratnml_u:7249": " tad bhavantī jaganmātā pravrajyāṃ pradadātu me // Rm_17.124{23} //",
    "XXratnml_u:7250": " tayeti prārthitaṃ śrutvā gautamī sānumoditā /",
    "XXratnml_u:7251": " hastena śirasi spṛṣṭvā sāṃghikatāṃ samagrahīt // Rm_17.125{24} //",
    "XXratnml_u:7252": " tatra sāśu prajāpatyāṃ pravrajitā yathāvidhiḥ /",
    "XXratnml_u:7253": " muṇḍitā khikkhirīpātrahastā kākhāyacīvarā // Rm_17.126{25} //",
    "XXratnml_u:7254": " saumyendriyā subhadraṃgā vṛddhāpi sā kacaṃgalā /",
    "XXratnml_u:7255": " bhikṣuṇīgaṇamadhyasthā śāntarūpātyaśobhata // Rm_17.127{26} //",
    "XXratnml_u:7256": " tataḥ sā bhikṣuṇī śāstu gautamyāś ca prasādataḥ /",
    "XXratnml_u:7257": " samādhidhāraṇīvidyādhyayanābhisamudyatā // Rm_17.128{27} //",
    "XXratnml_u:7258": " hitvāvidyāgaṇaṃ prāptavidyābhijñāviśāradā /",
    "XXratnml_u:7259": " pratisaṃvidguṇādyāgu pariśuddhākṛtir vabhau // Rm_17.129{30!} //",
    "XXratnml_u:7260": " atha sā parivijñāya bhavacakraṃ calācalaṃ /",
    "XXratnml_u:7261": " viditvā saṃskāragatīś cābhivighātinīs tataḥ // Rm_17.130{31} //",
    "XXratnml_u:7262": " sarvakleśagaṇāṃ jitvā pariśuddhas trimaṇḍalā /",
    "XXratnml_u:7263": " sākṣād arhatpadaṃ prāpya vabhūva brahmacāriṇī // Rm_17.131{32} //",
    "XXratnml_u:7264": " tadā sā nirjitakleśā nirvikalpā niraṃjanā /",
    "XXratnml_u:7265": " caṃdanakalpasaurabhyā samaloṣṭhasuvarṇikā // Rm_17.132{33} //",
    "XXratnml_u:7266": " saṃsārabhogasatkāraniṣpṛhākāśasannibhā /",
    "XXratnml_u:7267": " sarvasatvahitādhānā sarvasūtrāṃtapāragā // Rm_17.133{34} //",
    "XXratnml_u:7268": " sadevāsuralokānāṃ tridhātukanivāsināṃ /",
    "XXratnml_u:7269": " vaṃdyā pūjyābhimānyā ca vabhūva sā subhāṣiṇī // Rm_17.134{35} //",
    "XXratnml_u:7270": " yadā sa bhagavañ chāstā bhikṣuṇīnāṃ subhāṣitaṃ /",
    "XXratnml_u:7271": " saṃkṣepeṇa samuddiśya dhyānāgāre samāśrayat // Rm_17.135{36} //",
    "XXratnml_u:7272": " tadā sā bhikṣuṇī tatra kacaṃgalā subhāṣiṇī /",
    "XXratnml_u:7273": " bhikṣuṇīnāṃ sabhāmadhye sutrāntaṃ samupādiśat // Rm_17.136{37} //",
    "XXratnml_u:7274": " tac chrutvā bhagavāṃs tatra tayā sūtrāṃtadeśite /",
    "XXratnml_u:7275": " sarvāns tān sāṃghikān bhikṣūn samāmaṃtryaivam ādiśat // Rm_17.137{38} //",
    "XXratnml_u:7276": " eṣo 'grā bhikṣavo mātā bhikṣuṇīnāṃ mamāśrame /",
    "XXratnml_u:7277": " sūtrāntabhāgakartṝṇāṃ yad uteyaṃ kacaṃgalā // Rm_17.138{39} //",
    "XXratnml_u:7278": " ity ādiṣṭaṃ munīndreṇa śrutvā sarve 'pi sāṃghikāḥ /",
    "XXratnml_u:7279": " savismayā munīndraṃ taṃ paprachus tat purākṛtaṃ // Rm_17.139{40} //",
    "XXratnml_u:7280": " bhagavann anayā karmaṃ kiṃ prakṛtaṃ purākṛtaṃ /",
    "XXratnml_u:7281": " imān sarvān sabhāsīnān prabodhayitum arhati // Rm_17.140{41} //",
    "XXratnml_u:7282": " yeneyam śāsane bauddhe vṛddhā pravrajitādhunā /",
    "XXratnml_u:7283": " sākṣād arhatvam āsādya bhavati brahmacāriṇī // Rm_17.141{42} //",
    "XXratnml_u:7284": " kiṃ vānayā purākarma kṛtaṃ kutra kadā kathaṃ /",
    "XXratnml_u:7285": " sūtrāntabhāgakartṝṇāṃ yenāgreyaṃ bhavaty api // Rm_17.142{43} //",
    "XXratnml_u:7286": " kiṃcāpi prakṛtaṃ karmaṃ purānayā kadā kathaṃ /",
    "XXratnml_u:7287": " yenātra paścime garbhāvāse na dhārito bhavān // Rm_17.143{44} //",
    "XXratnml_u:7288": " etat sarvaiḥ parijñāya bhagavānn asyāḥ purākṛtaṃ /",
    "XXratnml_u:7289": " imān sarvān sabhāsīnān prabodhayitum arhati // Rm_17.144{45} //",
    "XXratnml_u:7290": " (Rm 224)",
    "XXratnml_u:7291": " iti tair bhikṣubhiḥ sarvaiḥ prārthite sa munīśvaraḥ /",
    "XXratnml_u:7292": " sarvāṃs tān sāṃghikān dṛṣṭvā samāmaṃtryaivam ādiśat // Rm_17.145{46} //",
    "XXratnml_u:7293": " śṛṇuta bhikṣavaḥ sarve yad yat kṛtaṃ purānayā /",
    "XXratnml_u:7294": " tat tat sarvaṃ pravakṣyāmi yuṣmākaṃ cittabodhane // Rm_17.146{47} //",
    "XXratnml_u:7295": " purā me bodhisatvasya bodhicaryānucāriṇaḥ /",
    "XXratnml_u:7296": " paṃcajanmaśatāny eṣā janany āsīn niraṃtaraṃ // Rm_17.147{48} //",
    "XXratnml_u:7297": " tadā me dadato dānam antarāyaḥ kṛto 'nayā /",
    "XXratnml_u:7298": " tenādyāpi daridreyaṃ durbhagā ca bhavaty api // Rm_17.148{49} //",
    "XXratnml_u:7299": " pravrajyāyai tadai caiṣā vahudhā prārthitā mayā /",
    "XXratnml_u:7300": " naivānujñāṃ dadau mahyaṃ vighnam eva vyadhād dhaṭhāt // Rm_17.149{50} //",
    "XXratnml_u:7301": " etatkarmavipākena vṛddhaiṣā duḥkhinī satī /",
    "XXratnml_u:7302": " pravrajyāsaṃvaraṃ prāptā carati mama śāsane // Rm_17.150{51} //",
    "XXratnml_u:7303": " yadi naiṣā tadā dānaṃ vighnā mamākariṣyati /",
    "XXratnml_u:7304": " naiṣādhunā daridrātra bhavati hi kadā cana // Rm_17.151{52} //",
    "XXratnml_u:7305": " pravrajyāyāṃ ca me vighnaṃ yadi naiṣākariṣyata /",
    "XXratnml_u:7306": " acariṣyad vrataṃ vālye na tu vṛddhātra sāṃprataṃ // Rm_17.152{53} //",
    "XXratnml_u:7307": " yan mamaivaṃ kṛtaṃ vighnaṃ dāne vrate tadānayā /",
    "XXratnml_u:7308": " tenādhunā daridraiṣā vṛddhā vrataṃ caraty api // Rm_17.153{54} //",
    "XXratnml_u:7309": " yat tadā sukṛtaṃ kiṃ cit prakṛtaṃ nānayā purā /",
    "XXratnml_u:7310": " tenāhaṃ paścime garbhāvāse 'dhunā na dhāritaḥ // Rm_17.154{55} //",
    "XXratnml_u:7311": " yat sā māyā mahādevī mahāpuṇyārthasādhinī /",
    "XXratnml_u:7312": " tenāhaṃ paścime garbhāvāse tayātra dhāritaḥ // Rm_17.155{56} //",
    "XXratnml_u:7313": " bhūyo 'py eṣā purā tatra vāraṇasyāṃ dvijātmajāḥ /",
    "XXratnml_u:7314": " kleśāgniparidagdhāṃgā daridrā kṛpaṇābhavat // Rm_17.156{57} //",
    "XXratnml_u:7315": " tadā tatra munīndrasya kāśyapasya jagadguroḥ /",
    "XXratnml_u:7316": " śāsane śaraṇaṃ gatvā pravrajitācarad vrataṃ // Rm_17.157{58} //",
    "XXratnml_u:7317": " tatra sa sarvaśāstrārthakovidātivicakṣaṇā /",
    "XXratnml_u:7318": " sarvasūtrāntasaddharmaṃ bhikṣuṇīnām upādiśat // Rm_17.158{59} //",
    "XXratnml_u:7319": " tadā sā bhikṣuṇī tatra kiñcit kāryārtharoṣitāḥ /",
    "XXratnml_u:7320": " sarvās tā bhikṣuṇīr dāsīvādena paryabhāṣata // Rm_17.159{60} //",
    "XXratnml_u:7321": " etatkarmavipākena saiṣādhunātiduḥkhitā /",
    "XXratnml_u:7322": " parasevākarā dāsī bhavati durbhagākṛtiḥ // Rm_17.160{61} //",
    "XXratnml_u:7323": " yac cānayā tadā tatra vidyābhyāsīkṛtaṃ mudā /",
    "XXratnml_u:7324": " tenaiṣā sahasārhantī bhavati brahmacāriṇī // Rm_17.161{62} //",
    "XXratnml_u:7325": " yac cāpy esā tadā tatra sūtrāntaṃ samupādiśat /",
    "XXratnml_u:7326": " tena sūtrāntavaktānām agrā bhavati sāṃprataṃ // Rm_17.162{63} //",
    "XXratnml_u:7327": " evaṃ hi bhikṣavaḥ sarve manyadhvaṃ karmasaṃbhavaṃ /",
    "XXratnml_u:7328": " sukhaṃ duḥkhaṃ ca saṃsāre bhramatāṃ sarvadehināṃ // Rm_17.163{64} //",
    "XXratnml_u:7329": " yenaiva yat kṛtaṃ karmaṃ tenaivaṃ bhujyate phalaṃ /",
    "XXratnml_u:7330": " abhuktaṃ kṣīyate naiva karmaṃ kvāpi kadā cana // Rm_17.164{65} //",
    "XXratnml_u:7331": " nāgnibhir dahyate karmaṃ klidyate nodakair api /",
    "XXratnml_u:7332": " vāyubhiḥ śuṣyate naiva kṣīyate na ca bhūmiṣu // Rm_17.165{66} //",
    "XXratnml_u:7333": " (Rm 225)",
    "XXratnml_u:7334": " ahyathāpi bhaven naiva vipāke karmaṇaḥ phalaṃ /",
    "XXratnml_u:7335": " yad uptaṃ bhūtale bījaṃ tad eva sūyate phalaṃ // Rm_17.166{67} //",
    "XXratnml_u:7336": " anyathā na bhavet kvāpi kṛtaṃ karmaṃ phalaṃ bhave /",
    "XXratnml_u:7337": " śubhasya karmaṇaḥ pāke śubhataiva sadā bhave // Rm_17.167{68} //",
    "XXratnml_u:7338": " kṛṣṇasya kṛṣṇataiva syā miśritasyāpi miśritaṃ /",
    "XXratnml_u:7339": " evaṃ vijñāya kṛṣṇāni vihāya miśritāni ca // Rm_17.168{69} //",
    "XXratnml_u:7340": " śubha eva sadāpy atra caritavyaṃ śubhārthibhiḥ /",
    "XXratnml_u:7341": " śubhena sadgatiṃ yāyāt kṛṣṇena durgatiṃ sadā // Rm_17.169{70} //",
    "XXratnml_u:7342": " miśritena tathohe ca gatīr yāyād bhaved dhruvaṃ /",
    "XXratnml_u:7343": " iti matvātra saṃsāre sarvadā śubhavāñchibhiḥ /",
    "XXratnml_u:7344": " triratnabhajanaṃ kṛtvā caritavyaṃ śubhe sadā // Rm_17.170{71} //",
    "XXratnml_u:7345": " ye bhajanti sadā buddhaṃ na te gacchanti durgatiṃ /",
    "XXratnml_u:7346": " sarvadā sadgatau bhadraṃ kṛtvā yānti jinālayaṃ // Rm_17.171{72} //",
    "XXratnml_u:7347": " ye śṛṇvanti sadā dharmmaṃ na yānti te 'pi durgatiṃ /",
    "XXratnml_u:7348": " sarvadā bhadrasaukhyāni bhuktvā yānti sukhāvatīṃ // Rm_17.172{73} //",
    "XXratnml_u:7349": " dānaṃ dadanti ye saṃghe te 'pi na yānti durgatiṃ /",
    "XXratnml_u:7350": " sarvadā śubhasaukhyāni bhuktvā yānti jināśrayaṃ // Rm_17.173{74} //",
    "XXratnml_u:7351": " evaṃ matvātra saṃsāre triratnaṃ śaraṇaṃ gatāḥ /",
    "XXratnml_u:7352": " satkṛtya śraddhayā nityaṃ bhajadhvaṃ samupāsthitāḥ // Rm_17.174{75} //",
    "XXratnml_u:7353": " triratneṣu kṛtaṃ karmaṃ tadvipāke mahatphalaṃ /",
    "XXratnml_u:7354": " aprameyam asaṃkhyeyaṃ saṃbodhipadasādhanaṃ // Rm_17.175{76} //",
    "XXratnml_u:7355": " etatpuṇyānubhāvena bodhisatvāḥ sadā bhave /",
    "XXratnml_u:7356": " sarvasatvahitaṃ kṛtvā pracaranti yathechayā // Rm_17.176{77} //",
    "XXratnml_u:7357": " nānārūpadharāḥ sarve satvārthasādhanodyatāḥ /",
    "XXratnml_u:7358": " saddharmaṃ samupādiśya pālayanti jagattrayaṃ // Rm_17.177{78} //",
    "XXratnml_u:7359": " kramāt pāramitāḥ sarvāḥ paripūrya śubhānvitāḥ /",
    "XXratnml_u:7360": " sarvakleśagaṇāñ jitvā pariśuddhās trimaṇḍalāḥ // Rm_17.178{79} //",
    "XXratnml_u:7361": " jitvā māragaṇāñ cāpi prāpya saṃbodhim uttamāṃ /",
    "XXratnml_u:7362": " sarvatra dharmasotkṛtvā tato nirvṛtim āyayuḥ // Rm_17.179{80} //",
    "XXratnml_u:7363": " ye 'tītā jinās te 'pi triratnabhajanodyamāt /",
    "XXratnml_u:7364": " kramād bodhiṃ samāsādya nirvṛtipadam āgatāḥ // Rm_17.180{81} //",
    "XXratnml_u:7365": " varttamānā jinās te 'pi triratnabhajanodbhavaiḥ /",
    "XXratnml_u:7366": " puṇyair bodhiṃ samāsādya gacheyur nirvṛtiṃ tathā // Rm_17.181{82} //",
    "XXratnml_u:7367": " anāgatā jinās te 'pi triratnabhajanodbhavaiḥ /",
    "XXratnml_u:7368": " puṇyair evaṃ kramād bodhiṃ prāpya yāsyanti nirvṛtiṃ // Rm_17.182{83} //",
    "XXratnml_u:7369": " ahaṃ cāpi tathā nūnaṃ triratnabhajanodyamī /",
    "XXratnml_u:7370": " etatpuṇyānubhāvena bodhiṃ prāpnomi sāṃprataṃ // Rm_17.183{84} //",
    "XXratnml_u:7371": " tathāham api sarvatra kṛtvā dharmamayaṃ jagat /",
    "XXratnml_u:7372": " sarvān bodhau niyojyaivaṃ yāsyāmi nirvṛtiṃ dhruvaṃ // Rm_17.184{85} //",
    "XXratnml_u:7373": " evaṃ ye ye bhajanty atra triratnaśaraṇaṃ gatāḥ /",
    "XXratnml_u:7374": " te te sarve 'pi saṃbodhiṃ prāpya nirvṛtim āyayuḥ // Rm_17.185{86} //",
    "XXratnml_u:7375": " (Rm 226)",
    "XXratnml_u:7376": " iti matvātra saṃsāre nirvṛtipadavāṃchinaḥ /",
    "XXratnml_u:7377": " triratnabhajanaṃ kṛtvā pracaradhvaṃ śubhe sadā // Rm_17.186{87} //",
    "XXratnml_u:7378": " tathā kṛtvātra saddharmaṃbhuktvaiva satsukhāny api /",
    "XXratnml_u:7379": " kramād bodhiṃ samāsādya nirvṛtiṃ samavāpsyatha // Rm_17.187{88} //",
    "XXratnml_u:7380": " ity ādiṣṭaṃ munīndreṇa śrutvā sarve 'pi te janāḥ /",
    "XXratnml_u:7381": " sāṃghikāś ca tathety uktvā prābhyanaṃdat prabodhitāḥ // Rm_17.188{89} //",
    "XXratnml_u:7382": " tadā tatra janāḥ sarve triratnaśaraṇaṃ gatāḥ /",
    "XXratnml_u:7383": " satkṛtya śraddhayā nityaṃ prabhejire 'numoditāḥ // Rm_17.189{90} //",
    "XXratnml_u:7384": " etatpuṇyānubhāvais tu tadā samaṃtataḥ /",
    "XXratnml_u:7385": " sarvadā maṃgalotsāhaṃ babhuva nirupadravaṃ // Rm_17.190{91} //",
    "XXratnml_u:7386": " iti me guruṇākhyātaṃ śrutaṃ mayā tathocyate /",
    "XXratnml_u:7387": " śrutvā rājans tvam apy evaṃ triratnaṃ bhaja sarvadā // Rm_17.191{92} //",
    "XXratnml_u:7388": " prajāś cāpi tathā dharmaṃ śrāvayitvā prabodhayan /",
    "XXratnml_u:7389": " triratnabhajanaṃ nityaṃ kārayituṃ sadārhasi // Rm_17.192{93} //",
    "XXratnml_u:7390": " tathā te maṃgalaṃ nityaṃ sarvatrāpi bhaved dhruvaṃ /",
    "XXratnml_u:7391": " kramāt pāramitā pūrya bodhiṃ cāpi samāpsyasi // Rm_17.193{94} //",
    "XXratnml_u:7392": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:7393": " tathā hīti pratijñāya prābhyanandan sapārṣadaḥ // Rm_17.194{95} //",
    "XXratnml_u:7394": " kacaṃgalāyā avadānam etac chṛṇvanti ye śrāvayatīha yaś ca /",
    "XXratnml_u:7395": " vihāya pāpaṃ khalu te 'pi sarve bhuktvā sukhāny eva sugatiṃ vrajanti //",
    "XXratnml_u:7396": " ++ iti ratnamālāyām avadānatatve kacaṃgalāvadānaṃ samāptam ++",
    "XXratnml_u:7397": " (Rm 227)",
    "XXratnml_u:7398": " XVIII Dhanikāvadāna athāśoko mahīpālaḥ kṛtāṃjalipuṭo mudā /",
    "XXratnml_u:7399": " upaguptaṃ guruṃ natvā punar evaṃ samabravīt // Rm_18.1{1} //",
    "XXratnml_u:7400": " bhadanta śrotum icchāmi punar anyat subhāṣitaṃ /",
    "XXratnml_u:7401": " tadyathā guruṇādiṣṭaṃ tathādeṣṭuṃ ca me 'rhati // Rm_18.2{2} //",
    "XXratnml_u:7402": " iti saṃprārthitaṃ rājñā śrutvā so 'rhan sudhīr yatiḥ /",
    "XXratnml_u:7403": " upagupto narendraṃ taṃ samālokyaivam abravīt // Rm_18.3{3} //",
    "XXratnml_u:7404": " śṛṇu rājan samādhāya yathā me guruṇoditaṃ /",
    "XXratnml_u:7405": " tathāhaṃ saṃpravakṣyāmi tava puṇyapravṛddhaye // Rm_18.4{4} //",
    "XXratnml_u:7406": " puraikasamaye sa śrīśākyasiṃho munīśvaraḥ /",
    "XXratnml_u:7407": " sarvajñaḥ sugataḥ śāstā dharmarājo vināyakaḥ // Rm_18.5{5} //",
    "XXratnml_u:7408": " bhikṣubhiḥ śrāvakaiḥ sārddhaṃ bhikṣuṇībhiś ca cailakaiḥ /",
    "XXratnml_u:7409": " upāsakai mahāśrāddhair upāsikāgaṇair api // Rm_18.6{6} //",
    "XXratnml_u:7410": " bodhisatvagaṇaiś cāpi mahāsatvaiḥ śubhārthibhiḥ /",
    "XXratnml_u:7411": " sarvasatvahitārthāya bodhicaryāṃ prakāśibhiḥ // Rm_18.7{7} //",
    "XXratnml_u:7412": " vṛjiṣu puri vaiśālyāṃ markaṭākhyahradāntike /",
    "XXratnml_u:7413": " kūṭāgāraguhāvāse vijahāra prabhāsayan // Rm_18.8{8} //",
    "XXratnml_u:7414": " tat saddharmāmṛtaṃ pātuṃ tatra sarve samāgatāḥ /",
    "XXratnml_u:7415": " brahmaśakrādidevendrā lokapālā digāsthitāḥ // Rm_18.9{9} //",
    "XXratnml_u:7416": " grahāḥ siddhagaṇāḥ sādhyā yakṣagaṃdharvakinnarāḥ /",
    "XXratnml_u:7417": " garuḍā nāgarājāś ca vidyādharāś ca dānavāḥ // Rm_18.10{10} //",
    "XXratnml_u:7418": " rākṣasāḥ sagaṇāś caiva ṛṣayo brahmacāriṇaḥ /",
    "XXratnml_u:7419": " brahmaṇāḥ kṣatriyā bhūpā rājāno 'pi narādhipāḥ // Rm_18.11{11} //",
    "XXratnml_u:7420": " tathā rājakumārāś ca vaiśyā maṃtrijanā api /",
    "XXratnml_u:7421": " gṛhasthāḥ śreṣṭhinaḥ paurāḥ sārthavāhā mahājanāḥ // Rm_18.12{12} //",
    "XXratnml_u:7422": " vaṇijaḥ śilpinaś cāpi tathānye 'pi śubhārthinaḥ /",
    "XXratnml_u:7423": " grāmyā jānapadāś cāpi tathā kārpaṭikā api // Rm_18.13{13} //",
    "XXratnml_u:7424": " evam anye 'pi lokāś ca saddharmāmṛtavāṃchinaḥ /",
    "XXratnml_u:7425": " sarve te samupāyātās tatrādrākṣus tam īśvaraṃ // Rm_18.14{14} //",
    "XXratnml_u:7426": " sabhāmadhyāsanāsīnaṃ sarvasaṃghapuraskṛtaṃ /",
    "XXratnml_u:7427": " śrīghanaṃ taṃ samālokya sarve te samupāśritāḥ // Rm_18.15{15} //",
    "XXratnml_u:7428": " natvā pradakṣiṇīkṛtya samabhyarcya yathākramaṃ /",
    "XXratnml_u:7429": " punaḥ sāñjalayo natvā parivṛtya samaṃtataḥ /",
    "XXratnml_u:7430": " tat saddharmāmṛtaṃ pātum upatasthuḥ samāhitāḥ // Rm_18.16{16} //",
    "XXratnml_u:7431": " tadā sa bhagavān dṛṣṭvā tān sarvān samupasthitān /",
    "XXratnml_u:7432": " ādimadhyāntakalyāṇīṃ bodhicaryāṃ samādiśat // Rm_18.17{17} //",
    "XXratnml_u:7433": " (Rm 228)",
    "XXratnml_u:7434": " tadāryadharmam ākarṇya sarve lokāḥ pramoditāḥ /",
    "XXratnml_u:7435": " tadā te dharmavaiśeṣyaṃ matvā pratinanaṃdire // Rm_18.18{18} //",
    "XXratnml_u:7436": " tadā tatra mahāpūryyāṃ vaiśālyāṃ pauriko mahān /",
    "XXratnml_u:7437": " gṛhastho dhaniko nāma śrīmān sarvaguṇī sudhīḥ // Rm_18.19{19} //",
    "XXratnml_u:7438": " śrāddho bhadrāśayo dātā śuddhaśīlo vicakṣaṇaḥ /",
    "XXratnml_u:7439": " sarvasatvahitādhānād āsīt satpuruṣottamaḥ // Rm_18.20{20} //",
    "XXratnml_u:7440": " patnī dharmasakhī tasya śīlavatyabhidhābhavat /",
    "XXratnml_u:7441": " tanayaś ca vaṃdānyākhyaḥ satyavatyabhidhā snuṣā // Rm_18.21{21} //",
    "XXratnml_u:7442": " tadā tatra dvijā sarve bhaktimanto jagadguroḥ /",
    "XXratnml_u:7443": " pūjānimaṃtraṇe cakruḥ samayaṃ saṃmatās tathā // Rm_18.22{22} //",
    "XXratnml_u:7444": " bhavanto yan munīndro 'yam atrāsmākaṃ hitechayā /",
    "XXratnml_u:7445": " saddharmaṃ samupādeṣṭuṃ sasaṃghaḥ samupāgataḥ // Rm_18.23{23} //",
    "XXratnml_u:7446": " tad asmābhir munīndro 'yaṃ pūjanīyaṃ samādarāt /",
    "XXratnml_u:7447": " ato nimaṃtraṇīyo 'tra sarvaiḥ saṃbhūya nānyathā // Rm_18.24{24} //",
    "XXratnml_u:7448": " ekaś cet kurute dravyamadād asya nimaṃtraṇaṃ /",
    "XXratnml_u:7449": " sarvair nirvāsanīyo 'sau yato 'nyadharmavighnakṛt // Rm_18.25{25} //",
    "XXratnml_u:7450": " tadā sa dhaniko 'jñātvā samayaṃ tais tathā kṛtaṃ /",
    "XXratnml_u:7451": " svayam eva munīndraṃ taṃ pūjayituṃ samichata // Rm_18.26{26} //",
    "XXratnml_u:7452": " tataḥ sa dhanikaḥ śrīmān divyasaṃpatsamṛddhimān /",
    "XXratnml_u:7453": " svayaṃ nimaṃtraṇaṃ karttuṃ sasaṃghasya muner yayau // Rm_18.27{27} //",
    "XXratnml_u:7454": " tatra sa samupāsṛtya natvā taṃ śrīghanaṃ mudā /",
    "XXratnml_u:7455": " sasaṃghaṃ tat puraḥ sthitvā prārthayad eva sāṃjaliḥ // Rm_18.28{28} //",
    "XXratnml_u:7456": " bhagavan nātha sarvajña bhagavaṃtaṃ sasāṃghikaṃ /",
    "XXratnml_u:7457": " pūjayituṃ samichāmi paśyan me 'nugrahaṃ kuru // Rm_18.29{29} //",
    "XXratnml_u:7458": " iti saṃprārthitaṃ tena bhagavān sa munīśvaraḥ /",
    "XXratnml_u:7459": " tathā hīti pratiśrutvā tūṣṇībhūtvādhyuvāsa tat // Rm_18.30{30} //",
    "XXratnml_u:7460": " tadā te brāhmaṇāḥ sarve saṃbhūya samupāgatāḥ /",
    "XXratnml_u:7461": " bhagavataś caraṇau natvā cakrur bhojyanimaṃtraṇaṃ // Rm_18.31{31} //",
    "XXratnml_u:7462": " tac chrutvā bhagavān prāha tān dṛṣṭvā bhaktimānasān /",
    "XXratnml_u:7463": " pūrvam eva sasaṃghāham anenodya nimaṃtritaḥ // Rm_18.32{32} //",
    "XXratnml_u:7464": " etad ākarṇya sarve te brāhmaṇā bheditāśayāḥ /",
    "XXratnml_u:7465": " paraṃ pratīkṣyamānāś ca śanaiḥ svasvagṛhaṃ yayuḥ // Rm_18.33{33} //",
    "XXratnml_u:7466": " tataḥ sa dhaniko matvā munīndreṇādhyuvāsitaṃ /",
    "XXratnml_u:7467": " muditas taṃ muniṃ natvā sahasā svagṛhaṃ yayau // Rm_18.34{34} //",
    "XXratnml_u:7468": " tatra sa svagṛhe gatvā vāṃdhaveṣṭajanais saha /",
    "XXratnml_u:7469": " tadarhabhojyasāmagrīṃ sahasā samasādhyayat // Rm_18.35{35} //",
    "XXratnml_u:7470": " tato bhojyasthalaṃ tatra śodhayitvā samantataḥ /",
    "XXratnml_u:7471": " ratnadhvajair vitānaiś ca sa patākair amaṇḍayat // Rm_18.36{36} //",
    "XXratnml_u:7472": " tato yathākramaṃ tatra divyaratnamayāni ca /",
    "XXratnml_u:7473": " svāsanāni samāstīryya sugaṃdhīḥ samadhūpayat // Rm_18.37{37} //",
    "XXratnml_u:7474": " (Rm 229)",
    "XXratnml_u:7475": " tataḥ sa prātar utthāya snātvā śuddhāmvarāvṛtaḥ /",
    "XXratnml_u:7476": " pūjāpādyārghasāmagrīṃ pratiṣṭhāpya pramoditaḥ // Rm_18.38{38} //",
    "XXratnml_u:7477": " savāṃdhaveṣṭajanas tatra kūṭāgāre samācarat /",
    "XXratnml_u:7478": " sāñjalis taṃ muniṃ natvā prārthayad evam ādarāt // Rm_18.39{39} //",
    "XXratnml_u:7479": " bhagavan nātha sarvajña samayo varttate 'dhunā /",
    "XXratnml_u:7480": " tat sasaṃgho mamāvāse vijayituṃ samarhasi // Rm_18.40{40} //",
    "XXratnml_u:7481": " iti saṃprārthite tena bhagavān sa sasāṃghikaḥ /",
    "XXratnml_u:7482": " khikkhirīpātram ādāya pratasthe cīvarāvṛtaḥ // Rm_18.41{41} //",
    "XXratnml_u:7483": " tatra sa bhagavān mārge kṛtvā bhadraṃ samantataḥ /",
    "XXratnml_u:7484": " prabhāsayan krameṇaivaṃ vaiśālyāṃ samupaviśat // Rm_18.42{42} //",
    "XXratnml_u:7485": " tathāyātaṃ munīndraṃ taṃ śrīghanaṃ sāṃghikānvitaṃ /",
    "XXratnml_u:7486": " dṛṣṭvā vaiśālikāḥ lokāḥ sarve 'pi samapūjayan // Rm_18.43{43} //",
    "XXratnml_u:7487": " evam abhyarcyamāno 'bhivaṃdyamāno 'bhinaṃditaḥ /",
    "XXratnml_u:7488": " bhāsayan bhadratāṃ kṛtvā saṃghaiḥ saha samācarat // Rm_18.44{44} //",
    "XXratnml_u:7489": " tatra tasya gṛhe gatvā sasaṃghaḥ sa munīśvaraḥ /",
    "XXratnml_u:7490": " tad dattaṃ pādyam ādāya svāsane samupāśrayat // Rm_18.45{45} //",
    "XXratnml_u:7491": " tatas te sāṃghikāś cāpi sarve tatra yathākramaṃ /",
    "XXratnml_u:7492": " tad dattaṃ pādyam ādāya svasvāsane samāśrayan // Rm_18.46{46} //",
    "XXratnml_u:7493": " tataḥ sa dhaniko dṛṣṭvā sasaṃghaṃ taṃ munīśvaraṃ /",
    "XXratnml_u:7494": " svasvāsane samāsīnaṃ pūjāṅgaiḥ samapūjayat // Rm_18.47{47} //",
    "XXratnml_u:7495": " tato divyopacārais taṃ bhagavantaṃ sasāṃghikaṃ /",
    "XXratnml_u:7496": " supraṇītai rasopetair bhojanaiḥ samatoṣayat // Rm_18.48{48} //",
    "XXratnml_u:7497": " tadbhojyaṃ surasaṃ bhuktvā bhagavān sa sasāṃghikaḥ /",
    "XXratnml_u:7498": " amṛtair iva saṃtuṣṭas tṛptiṃ yayau pramoditaḥ // Rm_18.49{49} //",
    "XXratnml_u:7499": " asaṃghaiḥ taṃ muniṃ tṛptaṃ dṛṣṭvā sa dhaniko mudā /",
    "XXratnml_u:7500": " tato 'panīya pātrāṇi taddhastādīny aśodhayat // Rm_18.50{50} //",
    "XXratnml_u:7501": " tataḥ śuddhauṣadhīpūgatāmvūlādi rasāyanaṃ /",
    "XXratnml_u:7502": " buddhapramukhasaṃghebhyo muditaḥ sa svayaṃ dadau // Rm_18.51{51} //",
    "XXratnml_u:7503": " tataḥ sa harṣito natvā taṃ munīndraṃ sasāṃghikaṃ /",
    "XXratnml_u:7504": " purataḥ sāñjaliḥ sthitvā prārthayad evam ādarāt // Rm_18.52{52} //",
    "XXratnml_u:7505": " bhagavan nātha sarvajña bhavatāṃ śaraṇaṃ gataḥ /",
    "XXratnml_u:7506": " bhaktyaiva bhajanaṃ kurve tat kṣamasvāparādhatāṃ // Rm_18.53{53} //",
    "XXratnml_u:7507": " sadaivaṃ kṛpayā dṛṣṭya paśyan bhavān sasāṃghikaḥ /",
    "XXratnml_u:7508": " mamānugraham ādhāya trātum arhati sarvathā // Rm_18.54{54} //",
    "XXratnml_u:7509": " tataḥ sa bhagavāñ chāstā sasāṃghiko 'numoditaḥ /",
    "XXratnml_u:7510": " dhanikaṃ taṃ samālokya naṃdayann evam ādiśat // Rm_18.55{55} //",
    "XXratnml_u:7511": " gṛhapate sadā nityam ārogyam astu vo dhruvaṃ /",
    "XXratnml_u:7512": " bodhipraṇidhisiddhiś ca bhūyād bhadraṃ ca sarvadā // Rm_18.56{56} //",
    "XXratnml_u:7513": " tatas tasya priyā bhāryā śīlavaty anumoditā /",
    "XXratnml_u:7514": " sāñjaliḥ praṇatiṃ kṛtvā prārthayat taṃ munīśvaraṃ // Rm_18.57{57} //",
    "XXratnml_u:7515": " bhagavan nātha sarvajña śvaś cātra bhavatām ahaṃ /",
    "XXratnml_u:7516": " (Rm 230)",
    "XXratnml_u:7517": " pūjāṃ kartuṃ samicche tad anugrahītum arhati // Rm_18.58{58} //",
    "XXratnml_u:7518": " tayeti prārthite dṛṣṭvā bhagavān sa tad āśayaṃ /",
    "XXratnml_u:7519": " śraddhānvitaṃ pratijñāya tuṣṇībhūtvādhyuvāsa tat // Rm_18.59{59} //",
    "XXratnml_u:7520": " tataḥ sa bhagavāñ chāstā samutthāya sasāṃghikaḥ /",
    "XXratnml_u:7521": " bhāsayaṃ bhadratāṃ kṛtvā svāśrame ca samāśrayat // Rm_18.60{60} //",
    "XXratnml_u:7522": " tataḥ paradine prātaḥ snātvā śuddhāṃvarāvṛtā /",
    "XXratnml_u:7523": " sādhitvā sarvasāmagrīṃ sā dūtaṃ preṣayan munau // Rm_18.61{61} //",
    "XXratnml_u:7524": " sa dūtaḥ sahasā gatvā vihare taṃ munīśvaraṃ /",
    "XXratnml_u:7525": " sasaṃghaṃ sāṃjalir natvā punar evaṃ nyavedayat // Rm_18.62{62} //",
    "XXratnml_u:7526": " bhagavan nātha sarvajña samayo varttate 'dhunā /",
    "XXratnml_u:7527": " tat sasaṃgho bhavāṃs tatra sahasāgantum arhati // Rm_18.63{63} //",
    "XXratnml_u:7528": " tataḥ sa bhagavānn evaṃ bhadraṃ kṛtvā sasāṃghikaḥ /",
    "XXratnml_u:7529": " dhanikasya gṛhe gatvā pādyaṃ gṛhyāsane 'viśat // Rm_18.64{64} //",
    "XXratnml_u:7530": " tatrāsane samāsīnaṃ sasaṃghaṃ taṃ munīśvaraṃ /",
    "XXratnml_u:7531": " dṛṣṭvā śīlavatī sātha yathāvidhi samarcayat // Rm_18.65{65} //",
    "XXratnml_u:7532": " tataś ca sā muditā sarvaṃ saṃghaṃ buddhādikaṃ tathā /",
    "XXratnml_u:7533": " divyopacārasaṃyuktair bhojanaiḥ samatoṣayat // Rm_18.66{66} //",
    "XXratnml_u:7534": " tataḥ saṃtarppitaṃ dṛṣṭvā śodhayitvā karādikaṃ /",
    "XXratnml_u:7535": " datvā tāmvurapūgādiṃ natvā sā samupāśrayat // Rm_18.67{67} //",
    "XXratnml_u:7536": " tataḥ sa bhagavān tasmai datvāśiṣaṃ sasāṃghikaḥ /",
    "XXratnml_u:7537": " samutthāya tataś caivaṃ svavihāre samāśrayat // Rm_18.68{68} //",
    "XXratnml_u:7538": " tathā sarve tadānyo 'pi dhanikasyātmajaḥ sudhīḥ /",
    "XXratnml_u:7539": " tat paredyu vihāraṃ taṃ gatvā natvā nyamaṃtrayat // Rm_18.69{69} //",
    "XXratnml_u:7540": " bhagavānn api tasyaivaṃ dṛṣṭvā śraddhānvitaṃ manaḥ /",
    "XXratnml_u:7541": " tatheti pratimoditvā tūṣṇībhūtvādhyuvāsa ca // Rm_18.70{70} //",
    "XXratnml_u:7542": " tataḥ sas taṃ muniṃ natvā svagṛhaṃ sahasāgataḥ /",
    "XXratnml_u:7543": " bāṃdhavaiḥ sarvasāmagrīṃ muditaḥ samasādhayat // Rm_18.71{71} //",
    "XXratnml_u:7544": " tataḥ prātaḥ samutthāya snātvā śuddhāmvārāvṛtaḥ /",
    "XXratnml_u:7545": " vihāre samupāsṛtya natvaivaṃ munim abravīt // Rm_18.72{72} //",
    "XXratnml_u:7546": " bhagavan nātha sarvajña samayo varttate 'dhunā /",
    "XXratnml_u:7547": " tat saṃgho bhavān gehe mamāgantuṃ samarhati // Rm_18.73{73} //",
    "XXratnml_u:7548": " tataḥ sasaṃgha utthāya bhagavān sa tathācarat /",
    "XXratnml_u:7549": " tadgṛhe pādyam ādāya tatrāsane samāśrayat // Rm_18.74{74} //",
    "XXratnml_u:7550": " tataḥ sa mudito buddhapramukbaṃ sarvasāṃghikaṃ /",
    "XXratnml_u:7551": " samabhyarcya tathā divyabhojanaiḥ samatoṣayat // Rm_18.75{75} //",
    "XXratnml_u:7552": " tato 'panīya pātrāṇi śodhayitvā karādikaṃ /",
    "XXratnml_u:7553": " datvā pūgādikaṃ natvā purataḥ samupāśrayat // Rm_18.76{76} //",
    "XXratnml_u:7554": " punaḥ sa sāṃjalir natvā prakṛtvā ca kṣamārthanāṃ /",
    "XXratnml_u:7555": " sasaṃghaṃ taṃ munīndraṃ tam saṃdṛṣṭvaivaṃ samupāśrayat // Rm_18.77{77} //",
    "XXratnml_u:7556": " tadā tasya snuṣā cāpi satyavatī pramoditā /",
    "XXratnml_u:7557": " bhagavaṃtaṃ sasaṃghaṃ taṃ praṇatvaivaṃ nyamaṃtrayat // Rm_18.78{78} //",
    "XXratnml_u:7558": " (Rm 231)",
    "XXratnml_u:7559": " bhagavānn api tasyāś ca dṛṣṭva śraddhānvitaṃ manaḥ /",
    "XXratnml_u:7560": " tatheti pratimoditvā tuṣṇībhūtvā radhāṃ vyadhāt // Rm_18.79{79} //",
    "XXratnml_u:7561": " tataḥ sa bhagavāṃs tasmai datvāśiṣaṃ sasāṃghikaḥ /",
    "XXratnml_u:7562": " tathā kṛtvā śubhaṃ loke gatvāśrame samāśrayat // Rm_18.80{80} //",
    "XXratnml_u:7563": " tataḥ sāpi tathā prātaḥ snātvā śuddhāmvarāvṛtā /",
    "XXratnml_u:7564": " dūtenāpi munīndraṃ taṃ sasaṃghaṃ samacodayat // Rm_18.81{81} //",
    "XXratnml_u:7565": " tathā sa bhagavāṃś cāpi sasāṃghikaḥ samutthitaḥ /",
    "XXratnml_u:7566": " pracaran bhadratāṃ kṛtvā tasyā gehe samāviśat // Rm_18.82{82} //",
    "XXratnml_u:7567": " tatra pādyārgham ādāya bhagavān sa sasāṃghikaḥ /",
    "XXratnml_u:7568": " śubhāsane samāsīnas tasthau tatra prabhāsayan // Rm_18.83{83} //",
    "XXratnml_u:7569": " tathāsthitaṃ munīndraṃ taṃ dṛṣṭvā saṃpramoditā /",
    "XXratnml_u:7570": " yathāvidhi samabhyarcya tathā bhojyair atoṣayat // Rm_18.84{84} //",
    "XXratnml_u:7571": " tātas taṃ sugataṃ tṛptaṃ sasāṃghikaṃ samīkṣya sā /",
    "XXratnml_u:7572": " tatrāpanīya pātrāṇi hastādīṃ paryaśodhayat // Rm_18.85{85} //",
    "XXratnml_u:7573": " tataḥ pūgādikaṃ datvā prārthayitvā kṣamāṃ tathā /",
    "XXratnml_u:7574": " sasaṃghaṃ taṃ muniṃ natvā sā sāñjalir upāśrayat // Rm_18.86{86} //",
    "XXratnml_u:7575": " tathā sa bhagavāṃs tasyai datvāśīṣaṃ sasāṃghikaḥ /",
    "XXratnml_u:7576": " tato vihāyasā gatvā svāśrame ca samāśrayat // Rm_18.87{87} //",
    "XXratnml_u:7577": " tathā sa dhaniko bhaktyā bhagavantaṃ sasāṃghikaṃ /",
    "XXratnml_u:7578": " divyādbhutarddhisaṃbhāraiḥ punar evaṃ nyamaṃtrayat // Rm_18.88{89!} //",
    "XXratnml_u:7579": " tatputreṇa tṛtīye 'hni caturthe snuṣayā tathā /",
    "XXratnml_u:7580": " sasaṃgho bhagavānn evaṃ divyabhogair nimaṃtritaḥ // Rm_18.89{90} //",
    "XXratnml_u:7581": " tac chrutvā tad dvijāḥ sarve vaiśālikāḥ prajā api /",
    "XXratnml_u:7582": " alabdhāvasarāḥ śāstuḥ pūjāyāṃ praticukruśuḥ // Rm_18.90{91} //",
    "XXratnml_u:7583": " tatas te saṃmataṃ kṛtvā sarve viprāḥ sapaurikāḥ /",
    "XXratnml_u:7584": " dhanikāya puraṃ kruddhāś cakrur nikāsanodyamaṃ // Rm_18.91{92} //",
    "XXratnml_u:7585": " evaṃ tat samataṃ jñātvā bhagavān sa munīśvaraḥ /",
    "XXratnml_u:7586": " dhanikaṃ taṃ samāhūya pura evam upādiśat // Rm_18.92{93} //",
    "XXratnml_u:7587": " sādho gṛhapate sarve ime vaiśālikā dvijāḥ /",
    "XXratnml_u:7588": " kruddhās te saṃghabhojye 'tra hy alabdhāvasarā mama // Rm_18.93{94} //",
    "XXratnml_u:7589": " tad atra tvaṃ kṣamāṃ kṛtvā dvijān sarvān prabodhaya /",
    "XXratnml_u:7590": " kṛtvātra vinayaṃ dharme prasādayitum arhasi // Rm_18.94{95} //",
    "XXratnml_u:7591": " ity ādiṣṭaṃ munīndreṇa śrutvā sa dhanikas tathā /",
    "XXratnml_u:7592": " ity āśrutya dvijān sarvān samupetyaivam abravīt // Rm_18.95{96} //",
    "XXratnml_u:7593": " bhavanto na mayā jñātaṃ bhavatāṃ kopakāraṇaṃ /",
    "XXratnml_u:7594": " tad atra me samākhyāta yad arthe kupyate 'dhunā // Rm_18.96{97} //",
    "XXratnml_u:7595": " iti tenoditaṃ śrutvā sarve te brāhmaṇā /",
    "XXratnml_u:7596": " kopāgniparidagdhāsyā dhanikaṃ taṃ ninindire // Rm_18.97{98} //",
    "XXratnml_u:7597": " tatraiko brāhmaṇaḥ sādhur dayāluḥ sukṛtārthavit /",
    "XXratnml_u:7598": " dhanikaṃ taṃ samāmaṃtrya bodhayituṃ samabravīt // Rm_18.98{99} //",
    "XXratnml_u:7599": " sādho gṛhapate 'smābhir yathātra samataṃ kṛtaṃ /",
    "XXratnml_u:7600": " (Rm 232)",
    "XXratnml_u:7601": " tathā tat te pravakṣyāmi śrutvā tat pratibudhyatāṃ // Rm_18.99{100} //",
    "XXratnml_u:7602": " bhavanto yan munīndro 'yam atrāsmākaṃ hitechayā /",
    "XXratnml_u:7603": " saddharmaṃ samupādeṣṭuṃ sasāṃghikaḥ samāgataḥ // Rm_18.100{1} //",
    "XXratnml_u:7604": " tad asmābhir munīndro 'yaṃ pūjanīyaḥ samādaraiḥ /",
    "XXratnml_u:7605": " ato nimaṃtraṇīyo 'tra sarvaiḥ saṃbhūya nānyathā // Rm_18.101{2} //",
    "XXratnml_u:7606": " ekaś cet kurute vittamadād asya nimaṃtraṇaṃ /",
    "XXratnml_u:7607": " sarvair nirvāsanīyo 'sau yato 'nyadharmavighnakṛt // Rm_18.102{3} //",
    "XXratnml_u:7608": " ity asmābhiḥ kṛtaṃ sādho samayaṃ sarvasaṃmataṃ /",
    "XXratnml_u:7609": " tad vilaṃghya tvayaikena śāstuḥ pūjā kṛtā sadā // Rm_18.103{4} //",
    "XXratnml_u:7610": " etad dheto ime sārve brāhmaṇā ruṣitās tathā /",
    "XXratnml_u:7611": " niṣkāsayitum ichanti tvām anyadharmavādhakaṃ // Rm_18.104{5} //",
    "XXratnml_u:7612": " kiṃ cāpi bhagavān atra sarvadā sthāsyate na hi /",
    "XXratnml_u:7613": " tat sarve bhagavatpūjāṃ kartuṃ vāṃchanti sāṃprataṃ // Rm_18.105{6} //",
    "XXratnml_u:7614": " yac cāyaṃ bhagavāñ chāstā dharmarājo munīśvaraḥ /",
    "XXratnml_u:7615": " sarvasatvahitārthāya samutpanna ihā 'dhunā // Rm_18.106{7} //",
    "XXratnml_u:7616": " tathātra sarvasatvānaṃ hitaṃ kartum upācaran /",
    "XXratnml_u:7617": " saddharmaṃ samupādiśya caraty ayaṃ samaṃtataḥ // Rm_18.107{8} //",
    "XXratnml_u:7618": " tathātrāpi hitaṃ kartum asmākaṃ samupāgataḥ /",
    "XXratnml_u:7619": " saddharmaṃ samupādiśya vijayate sasāṃghikaḥ // Rm_18.108{9} //",
    "XXratnml_u:7620": " tad atra sarvalokānāṃ triratnabhajanotsavaṃ /",
    "XXratnml_u:7621": " dātum arhasi sarveṣām api puṇyapravṛddhaye // Rm_18.109{10} //",
    "XXratnml_u:7622": " eka eva tvaṃ evaṃ tu mā kṛthā bhajanaṃ sadā /",
    "XXratnml_u:7623": " sarvaiḥ saṃbhūya te sāstuḥ karttavyaṃ bhajanaṃ sadā // Rm_18.110{11} //",
    "XXratnml_u:7624": " iti tenoditam śrutvā dhanikaḥ sa vivodhitaḥ /",
    "XXratnml_u:7625": " brāhmaṇaṃ taṃ samālokya praṇatvaivam abhāṣata // Rm_18.111{12} //",
    "XXratnml_u:7626": " mayā na jñāyate hy evaṃ bhavadbhiḥ samayaṃ kṛtaṃ /",
    "XXratnml_u:7627": " tad atra me 'parādhatvaṃ kṣantum arhanti sarvathā // Rm_18.112{13} //",
    "XXratnml_u:7628": " yadi vo vidyate śraddhā triratnabhajane sadā /",
    "XXratnml_u:7629": " kurudhvaṃ sarvadāpy atra saṃbuddhabhajanaṃ khalu // Rm_18.113{14} //",
    "XXratnml_u:7630": " yadā na vidyate pūjā saṃbuddhe 'smin sasāṃghike /",
    "XXratnml_u:7631": " tadaivāhaṃ kariṣyāmi saṃbuddhabhajanaṃ khalu // Rm_18.114{15} //",
    "XXratnml_u:7632": " iti tena samākhyātaṃ śrutvā sarve 'pi te dvijāḥ /",
    "XXratnml_u:7633": " satyam iti parijñāya vabhūvus tat prasāditāḥ // Rm_18.115{16} //",
    "XXratnml_u:7634": " tatas te brāhmaṇāḥ sarve saṃbhūya saha paurikaiḥ /",
    "XXratnml_u:7635": " bhagavataḥ sasaṃghasya nimaṃtritum upāsaran // Rm_18.116{17} //",
    "XXratnml_u:7636": " tatra te brāhmaṇāḥ sarve sametya saha paurikaiḥ /",
    "XXratnml_u:7637": " sāñjalayo munīndraṃ taṃ natvaivaṃ prārthayan mudā // Rm_18.117{18} //",
    "XXratnml_u:7638": " bhagavan nātha sarvajña trimāsyaṃ bhavatāṃ sadā /",
    "XXratnml_u:7639": " satkāraṃ kartum ichāma tvadanujñāṃ dadātu naḥ // Rm_18.118{19} //",
    "XXratnml_u:7640": " iti taiḥ prārthite sarvair dṛṣṭvā sa bhagavān muniḥ /",
    "XXratnml_u:7641": " teṣām āśayaśuddhatvaṃ tūṣṇībhūtvādhyuvāsa tat // Rm_18.119{20} //",
    "XXratnml_u:7642": " (Rm 233)",
    "XXratnml_u:7643": " tatas te brāhmaṇāḥ sarve bhagavatādhivāsitaṃ /",
    "XXratnml_u:7644": " matvā sapaurikā natvā taṃ muṇiṃ svapure 'caran // Rm_18.120{21} //",
    "XXratnml_u:7645": " tatra te paurikā viprāḥ śodhayitvā samamṭataḥ /",
    "XXratnml_u:7646": " bhojyakṣatre dhvajair uccair vitānaiḥ paryaśobhayan // Rm_18.121{22} //",
    "XXratnml_u:7647": " tatrāsanāni prajñapya sarvasāmagrasādhanaṃ /",
    "XXratnml_u:7648": " kṛtvā sarve 'pi te lokā mahotsāhaṃ pracakrire // Rm_18.122{23} //",
    "XXratnml_u:7649": " tatas te brāhmaṇāḥ prātaḥ snātvā śuddhāmvarāvṛtāḥ /",
    "XXratnml_u:7650": " tatrāśrame sametyaivaṃ natvā taṃ prārthayan muniṃ // Rm_18.123{24} //",
    "XXratnml_u:7651": " bhagavan nātha sarvajña samayo varttate 'dhunā /",
    "XXratnml_u:7652": " tat sasaṃgho bhavāṃs tatra pure āgantum arhati // Rm_18.124{25} //",
    "XXratnml_u:7653": " tataḥ sa bhagavān buddhaḥ sasaṃghaś cīvarāvṛtaḥ /",
    "XXratnml_u:7654": " khikkhiripātram ādāya saṃpratasthe prabhāsayan // Rm_18.125{26} //",
    "XXratnml_u:7655": " tatra mārgeṣu sarvatra bhagavān sa sasāṃghikaḥ /",
    "XXratnml_u:7656": " bhāsayaṃ bhadratāṃ kṛtvā pracaraṃs tatpure 'viśat // Rm_18.126{27} //",
    "XXratnml_u:7657": " tatra sa bhagavān kṣetre suśodhite sasāṃghikaḥ /",
    "XXratnml_u:7658": " tad dattaṃ pādyam ādāya svāsane samupāśrayat // Rm_18.127{28} //",
    "XXratnml_u:7659": " saṃbuddhapramukhaṃ sarvaṃ saṃghaṃ te samatoṣayat /",
    "XXratnml_u:7660": " tatas taṃ sugataṃ tṛptaṃ saṃghaṃ cāpi vilokyate // Rm_18.128{29} //",
    "XXratnml_u:7661": " tat pātrāṇy upanītvā tad dhastādīkaṃ vyaśodhayat /",
    "XXratnml_u:7662": " tataḥ sa pūgatāmbūramahauṣadhyarasāya naṃ // Rm_18.129{30} //",
    "XXratnml_u:7663": " datvā kṣamārthanaṃ kṛtvā taṃ sasaṃghaṃ praṇemire /",
    "XXratnml_u:7664": " tatas te brāhmaṇāḥ sarve paurāś cāpi pramoditāḥ /",
    "XXratnml_u:7665": " tat saddharmāmṛtaṃ pātim upātasthuḥ samāhitāḥ // Rm_18.130{31} //",
    "XXratnml_u:7666": " tatra sa bhagavān dṛṣṭvā sarvāṃs tān samupasthitān /",
    "XXratnml_u:7667": " āryyasatyaṃ samārabhya saddharmaṃ samupādiśat // Rm_18.131{32} //",
    "XXratnml_u:7668": " tato bhadrāśiṣaṃ datvā bhagavān saha saṃghikaiḥ /",
    "XXratnml_u:7669": " bhāsayaṃ bhadratāṃ kurvan gatvā svāśramam āśrayat // Rm_18.132{33} //",
    "XXratnml_u:7670": " evaṃ vaiśālikā lokās te traimāsyaṃ niraṃtaraṃ /",
    "XXratnml_u:7671": " yathārhabhojanaiḥ śāstuḥ sasaṃghasya prabhejire // Rm_18.133{34} //",
    "XXratnml_u:7672": " tato 'nte dhanikaś cāpi patnī putraḥ snuṣāpi ca /",
    "XXratnml_u:7673": " saṃbuddhapramukhaṃ saṃghaṃ divyabhogyaiḥ samārcayat // Rm_18.134{35} //",
    "XXratnml_u:7674": " bhagavānn api tathā tebhyo datvā śubhāśiṣaṃ tataḥ /",
    "XXratnml_u:7675": " samutthāya sasaṃghaś ca gatvāśrame samāśrayat // Rm_18.135{36} //",
    "XXratnml_u:7676": " tataḥ sa dhanikaḥ patnīputrasnuṣāsamanvitaḥ /",
    "XXratnml_u:7677": " dṛṣṭasatyaḥ sadā ratnatrayasevārato 'bhavat // Rm_18.136{37} //",
    "XXratnml_u:7678": " etatpuṇyānubhāvena bhūyo 'tiśrīsamṛddhimān /",
    "XXratnml_u:7679": " sarvalokahitaṃ kṛtvā pracacāra śubhe sadā // Rm_18.137{38} //",
    "XXratnml_u:7680": " tad dṛṣṭvā vismitāḥ sarve bhikṣavaḥ samupāśritāḥ /",
    "XXratnml_u:7681": " bhagavantaṃ praṇatvaivaṃ paprachus tat purākṛtaṃ // Rm_18.138{39} //",
    "XXratnml_u:7682": " bhagavan kiṃ purānena dhanikena vṛṣaṃ kṛtaṃ /",
    "XXratnml_u:7683": " kutra kathaṃ kadaitan naḥ sarvam ākhyātum arhati // Rm_18.139{40} //",
    "XXratnml_u:7684": " (Rm 234)",
    "XXratnml_u:7685": " iti tair bhikṣubhiḥ pṛṣṭe bhagavān sa munīśvaraḥ /",
    "XXratnml_u:7686": " sarvāns tāṃ saṃghikān dṛṣṭvā tadaivaṃ samupādiśat // Rm_18.140{41} //",
    "XXratnml_u:7687": " śṛṇuta bhikṣavaḥ sarve yad anena vṛṣaṃ kṛtaṃ /",
    "XXratnml_u:7688": " tat patnyā ca putreṇa snuṣayā ca tad ucyate // Rm_18.141{42} //",
    "XXratnml_u:7689": " varāṇasyām abhūt pūrvaṃ mālikaḥ kamalābhidhaḥ /",
    "XXratnml_u:7690": " durbhikṣakṣapite kāle parāṃ durgatim āgataḥ // Rm_18.142{43} //",
    "XXratnml_u:7691": " patnī patnavikā nāma putraḥ kuvaliyābhidhaḥ /",
    "XXratnml_u:7692": " pāṭalokhyā snuṣā ceti vabhūvus tasya saṃmatāḥ // Rm_18.143{44} //",
    "XXratnml_u:7693": " tadaikasmin dine tasya gṛhāntike prapuṣpite /",
    "XXratnml_u:7694": " udyāne sāyam āgatya pratyekabuddha āśrayet // Rm_18.144{45} //",
    "XXratnml_u:7695": " te sarve ekavastrā hi paryyāyena nṛpālaye /",
    "XXratnml_u:7696": " datvā puṣpāṇi prāyātāḥ svabhavane niṣīdire // Rm_18.145{46} //",
    "XXratnml_u:7697": " tadā sa ca gṛhasthās te tatrodāne jvalat prabhāṃ /",
    "XXratnml_u:7698": " dṛṣṭvā kiṃ mahojvālam udyāne iti vismitāḥ // Rm_18.146{47} //",
    "XXratnml_u:7699": " sahasā te samutthāya tatrodyāne nirīkṣituṃ /",
    "XXratnml_u:7700": " sarvagatāḥ samīkṣantaḥ dadṛśus taṃ prabhāsayaṃ // Rm_18.147{48} //",
    "XXratnml_u:7701": " tatra te samupāśritya dṛṣṭvā taṃ dhyānasaṃsthitaṃ /",
    "XXratnml_u:7702": " sāñjalayaḥ praṇatvaiva muditā svagṛhaṃ yayuḥ // Rm_18.148{49} //",
    "XXratnml_u:7703": " tatra te svagṛhāsīnāḥ prātas tatpūjanotsukāḥ /",
    "XXratnml_u:7704": " nirddhanās tad vyathāṃ prāpu lūnapakṣāḥ khagā iva // Rm_18.149{50} //",
    "XXratnml_u:7705": " tadā sa mālikas tasmai pūjāṃ kartuṃ samutsukaḥ /",
    "XXratnml_u:7706": " tad dravyaṃ svagṛhe samyag anviṣya samalokayat // Rm_18.150{51} //",
    "XXratnml_u:7707": " tatra gṛhe sa sarvatra samanviṣya samaṃtataḥ /",
    "XXratnml_u:7708": " kañci mātram api dravyam alabdhaivaṃ vyaciṃtayat // Rm_18.151{52} //",
    "XXratnml_u:7709": " aho mayā purā pāpaṃ prakṛtaṃ kiṃ yato 'dhunā /",
    "XXratnml_u:7710": " akiṃcanyo daridro 'smi kim atra jīvitena me // Rm_18.152{53} //",
    "XXratnml_u:7711": " yato na vidyate dravyaṃ kiṃ cid api gṛhe mama /",
    "XXratnml_u:7712": " tat kena kariṣyāmi pūjām asya mahātmanaḥ // Rm_18.153{54} //",
    "XXratnml_u:7713": " atrāyaṃ svayam āgatya mamodyāne samāśritaḥ /",
    "XXratnml_u:7714": " pratyekabuddha ātmajo dhyātvā tiṣṭhati bhāsayan // Rm_18.154{55} //",
    "XXratnml_u:7715": " tad asya sugatasyātra karttavyā satkṛtir mayā /",
    "XXratnml_u:7716": " kadāyaṃ puri ramyatra samāgachet svayaṃ punaḥ // Rm_18.155{56} //",
    "XXratnml_u:7717": " tat prātaḥ śūnyapātreṇa gached ito mamātmavit /",
    "XXratnml_u:7718": " tan mamātra bhave śūnyam iva janmāpi nisphalaṃ // Rm_18.156{57} //",
    "XXratnml_u:7719": " yato mānyo 'bhipūjyo yaṃ pūjyate na kathaṃ cana /",
    "XXratnml_u:7720": " tatra kiṃ jāyate bhadraṃ puṇyaṃ vāsya kathaṃ kutaḥ // Rm_18.157{58} //",
    "XXratnml_u:7721": " puṇyaṃ vinātra saṃsāre kiṃ sāraṃ janma nisphalaṃ /",
    "XXratnml_u:7722": " bhuktvāpi kiṃ sukhāny atra suciraṃ jīvite nanu // Rm_18.158{59} //",
    "XXratnml_u:7723": " puṇyārthe jīvitaṃ janma tad atra yadi naśyati /",
    "XXratnml_u:7724": " kim eva jīvitenāpi janmanā pāpasādhinā // Rm_18.159{60} //",
    "XXratnml_u:7725": " tan mṛtyur me varaṃ hy atra na mithyācirajīvitaṃ /",
    "XXratnml_u:7726": " avaśyam eva saṃsāre sarvatra maraṇaṃ dhruvaṃ // Rm_18.160{61} //",
    "XXratnml_u:7727": " kim evaṃ dehapuṣṭena bhuktvā duḥkhāṃ sarvadā /",
    "XXratnml_u:7728": " tat kenāpi pradānena pūjayeyam imaṃ jinaṃ // Rm_18.161{62} //",
    "XXratnml_u:7729": " (Rm 235)",
    "XXratnml_u:7730": " puṇyena sadgatiṃ yāyāṃ pāpena durgatiṃ sadā /",
    "XXratnml_u:7731": " tat pāpaṃ parityaktuṃ puṇyaṃ prāptu yateya hi // Rm_18.162{63} //",
    "XXratnml_u:7732": " yady atra pūjyate nāyaṃ drakṣyate ca kadā kuha /",
    "XXratnml_u:7733": " buddhapūjāṃ vinā bhadre puṇyaṃ ca lapsyate kutaḥ // Rm_18.163{64} //",
    "XXratnml_u:7734": " yāvan na prāpyate puṇyaṃ tāvad durgaticāraṇaṃ /",
    "XXratnml_u:7735": " tasmāt puṇyaṃ prayatnena karttavyaṃ sukhatāptaye // Rm_18.164{65} //",
    "XXratnml_u:7736": " tad atra śraddhayā kiṃcin mātreṇāpi svavastunā /",
    "XXratnml_u:7737": " satkṛtyainaṃ mahābhijñaṃ bhajeyaṃ samupasthitaḥ // Rm_18.165{66} //",
    "XXratnml_u:7738": " iti dhyātvā viniścitya mālikaḥ saṃpramoditaḥ /",
    "XXratnml_u:7739": " bhāryāṃ putraṃ snuṣāṃ cāpi samāmaṃtryaivam abravīt // Rm_18.166{67} //",
    "XXratnml_u:7740": " aye priye snuṣe putra yūyaṃ śṛṇuta madvacaḥ /",
    "XXratnml_u:7741": " yad atra kartum ichāmi tatra yūyaṃ prasādataḥ // Rm_18.167{68} //",
    "XXratnml_u:7742": " yad atrāyaṃ mahābhijñaḥ svayam eva samāgataḥ /",
    "XXratnml_u:7743": " asmākaṃ gṛhe dravyaṃ kiñcit mātraṃ na vidyate // Rm_18.168{69} //",
    "XXratnml_u:7744": " tat kenātra kariṣyāmaḥ pūjām asya mahātmanaḥ // Rm_18.169{69!} //",
    "XXratnml_u:7745": " yadi na pūjyate 'smābhiḥ sugato 'yaṃ munir yatiḥ /",
    "XXratnml_u:7746": " tadā puṇyaṃ vayaṃ kutra lapsyāmahe kadā kathaṃ // Rm_18.170{70} //",
    "XXratnml_u:7747": " puṇyaṃ vinātra saṃsāre nisphalaṃ janma jīvitaṃ /",
    "XXratnml_u:7748": " tad vayaṃ puṇyato prāptuṃ yatema sarvathā vayaṃ // Rm_18.171{71} //",
    "XXratnml_u:7749": " puṇyena sadgatiṃ prāpya pāpena durgatiṃ sadā /",
    "XXratnml_u:7750": " tat sadgatisukhaprāptyai puṇyaṃ kurvīmahi dhruvaṃ // Rm_18.172{72} //",
    "XXratnml_u:7751": " caturṇāṃ vidyate 'smākam ekaṃ sarvasvam amvaraṃ /",
    "XXratnml_u:7752": " anenāpy enam āchādya prabhajamahi sāṃprataṃ // Rm_18.173{73} //",
    "XXratnml_u:7753": " nādyarājakule nagnā gachāmaḥ kiṃ bhaviṣyati /",
    "XXratnml_u:7754": " etat me vacanaṃ śrutvābhyanumoditum arhatha // Rm_18.174{74} //",
    "XXratnml_u:7755": " iti tenoditaṃ śrutvā patnī putraḥ snuṣāpi te /",
    "XXratnml_u:7756": " sarve 'py abhyanumoditvā tathā kurv iti procire // Rm_18.175{76!} //",
    "XXratnml_u:7757": " ity etat samayaṃ kṛtvā sarve te śraddhayānvitāḥ /",
    "XXratnml_u:7758": " gatvā tenaikavastreṇa taṃ prāchādya samārcayan // Rm_18.176{77} //",
    "XXratnml_u:7759": " tatas te muditāḥ sarve kṛtāñjalipuṭā muneḥ /",
    "XXratnml_u:7760": " tasya pādau praṇatvaivaṃ praṇidhānaṃ pracakrire // Rm_18.177{78} //",
    "XXratnml_u:7761": " anena vastradānena vayaṃ sarve śubhāśayāḥ /",
    "XXratnml_u:7762": " bhaveyaṃ sadgatiṃ yātā divyasaṃpattihāninaḥ // Rm_18.178{79} //",
    "XXratnml_u:7763": " śāstāraṃ sugataṃ buddhaṃ samārādhya sadā bhave /",
    "XXratnml_u:7764": " triratnabhajanaṃ kṛtvā bhavema bodhicāriṇaḥ // Rm_18.179{80} //",
    "XXratnml_u:7765": " iti tair muditaiḥ sarvaiḥ praṇidhānaṃ kṛtaṃ tathā /",
    "XXratnml_u:7766": " viditvā sa mahāvijñas tathāstv iti samādiśat // Rm_18.180{81} //",
    "XXratnml_u:7767": " tatas tesāṃ manoharṣaṃ kṛtvā sa sugato muniḥ /",
    "XXratnml_u:7768": " tata uḍḍīya pakṣīva bhāsayan svāśrame yayau // Rm_18.181{82} //",
    "XXratnml_u:7769": " tad dṛṣṭvā te nanditāḥ sarve buddhadharmānuśaṃsinaḥ /",
    "XXratnml_u:7770": " triratnasmaraṇaṃ kṛtvā pracerire sukhaṃ sadā // Rm_18.182{83} //",
    "XXratnml_u:7771": " tatpuṇyapraṇidhānena dhaniko 'yaṃ sa mālikaḥ /",
    "XXratnml_u:7772": " (Rm 236)",
    "XXratnml_u:7773": " jāto divyaprabhāvarddhiḥ patnīputrasnuṣānvitaḥ // Rm_18.183{84} //",
    "XXratnml_u:7774": " manaḥśuddhividhānena dānenātiglaghīyasā /",
    "XXratnml_u:7775": " bhavanty alaghvyāḥ saṃkalpaiḥ saṃpadaḥ satvaśālināṃ // Rm_18.184{85} //",
    "XXratnml_u:7776": " buddhakṣetreṣu yat karma sukṛtaṃ duḥkṛtaṃ tathā /",
    "XXratnml_u:7777": " mahattaratvam āsādya phalaty eva sadā bhave // Rm_18.185{86} //",
    "XXratnml_u:7778": " iti matvātra saṃsāre karttavyaṃ sukṛtaṃ sadā /",
    "XXratnml_u:7779": " bauddhe satkṛtapuṇyena labhanti bodhisaṃpadaḥ // Rm_18.186{87} //",
    "XXratnml_u:7780": " iti śāstrā samādiṣṭaṃ śrutvā sarve 'pi sāṃghikāḥ /",
    "XXratnml_u:7781": " menire cittavaimalyamūlaṃ dānaphalaśriyaṃ // Rm_18.187{88} //",
    "XXratnml_u:7782": " tac chrutvā brāhmaṇās te 'pi tatpuṇyavismitā mudā /",
    "XXratnml_u:7783": " bhagavaṃtaṃ sadā smṛtvā prabhejire 'numoditāḥ // Rm_18.188{89} //",
    "XXratnml_u:7784": " tathā te brāhmaṇāś cāpi sarve 'pi paurikās tathā /",
    "XXratnml_u:7785": " tatpuṇyapariśuddhāṃśā vabhuvuḥ kuśalodyatāḥ // Rm_18.189{90} //",
    "XXratnml_u:7786": " helārpitaṃ ratnadhanaṃ tṛṇāgraṃ śraddhāvatīrṇaṃ tṛṇam apy anarghaṃ /",
    "XXratnml_u:7787": " anekaśobhānubhavaṃ hi cittaṃ cittaṃ nimittaṃ śubhasaṃbhavānāṃ //",
    "XXratnml_u:7788": " iti me guruṇādiṣṭaṃ śrutaṃ mayā tathocyate /",
    "XXratnml_u:7789": " śrutvāpy evaṃ mahārāja karttavyaṃ sukṛtaṃ sadā // Rm_18.191{92} //",
    "XXratnml_u:7790": " prajāś cāpi mahārāja bodhayitvā prayatnataḥ /",
    "XXratnml_u:7791": " kramād bodhiṃ samāsādya saṃbuddhapadam āpnuyāḥ // Rm_18.192{94} //",
    "XXratnml_u:7792": " iti tenārhatākhyātaṃ śrutvāśokaḥ sa bhūpatiḥ /",
    "XXratnml_u:7793": " tathā hīti pratijñāya prābhyanandat sapārṣadaḥ // Rm_18.193{95} //",
    "XXratnml_u:7794": " idaṃ narā ye dhanikāvadānaṃ śṛṇvanti ye cāpi niśāmayanti /",
    "XXratnml_u:7795": " sukhāni bhuktvā sa śubhe sadā te sarve 'pi śamyānti jinālayan te /",
    "XXratnml_u:7796": " ++ iti ratnāvadānatatve dhanikāvadānaṃ samāptam ++",
    "XXratnml_u:7797": " (Rm 237)",
    "XXratnml_u:7798": " XIX Raivatāvadāna athāśoko narendraḥ sa kṛtāṃjalipuṭo mudā /",
    "XXratnml_u:7799": " upaguptaṃ guruṃ natvā punar evam abhāṣata // Rm_19.1{1} //",
    "XXratnml_u:7800": " bhadanta śrotum ichāmi punar anyat subhāṣitaṃ /",
    "XXratnml_u:7801": " tadyathā guruṇākhyātaṃ tathādeṣṭum ca me 'rhati // Rm_19.2{2} //",
    "XXratnml_u:7802": " iti sāṃprārthitaṃ rājñā śrutvā so 'rhaṃ mahāmatiḥ /",
    "XXratnml_u:7803": " upagupto narendraṃ taṃ samālokyaivam ādiśat // Rm_19.3{3} //",
    "XXratnml_u:7804": " sādhu śṛṇu mahārāja yathā me guruṇoditaṃ /",
    "XXratnml_u:7805": " tathāhaṃ te pravakṣyāmi śrutvaivaṃ paribudhyatāṃ // Rm_19.4{4} //",
    "XXratnml_u:7806": " krauryeṇa dvirasanāḥ śuciveṣṭitānāṃ mithyāpavādaviṣamaṃ viṣam utsṛjanti /",
    "XXratnml_u:7807": " te pāpaśāpaparitāpaparaṃparārttās tīvravyalīkatimiravivaraṃ viśanti //",
    "XXratnml_u:7808": " tadyathābhūt purā bhikṣuḥ kāsmīre patitāśrame /",
    "XXratnml_u:7809": " raivatakābhidho bauddhaḥ sarvabhūtadayāśrayaḥ // Rm_19.6{6} //",
    "XXratnml_u:7810": " sa kadācid dhanoddeśe vivikte sughaṭāntare /",
    "XXratnml_u:7811": " tarutvacaḥ kaṣāyena cakre cīvararaṃjanaṃ // Rm_19.7{7} //",
    "XXratnml_u:7812": " tasminn avasare tatra piśunākhyadvijanmanaḥ /",
    "XXratnml_u:7813": " dhenuvatsā vane naṣṭā vabhūvur yūthanirgatāḥ // Rm_19.8{8} //",
    "XXratnml_u:7814": " tadā sa brāhmaṇo dṛṣṭvā taṃ duṣṭāśitaśaṃkitaḥ /",
    "XXratnml_u:7815": " sarvatrāpi samanviṣṭā tatrāpy anveṣituṃ yayau // Rm_19.9{9} //",
    "XXratnml_u:7816": " tatra taccīvarakvāthavāke vahnisamudgataṃ /",
    "XXratnml_u:7817": " dhūmaṃ sa dvija ālokya vatsapākam amanyata // Rm_19.10{10} //",
    "XXratnml_u:7818": " tataḥ sa brāhmaṇaḥ sārddhaṃ svajanaiḥ śastrapāṇibhiḥ /",
    "XXratnml_u:7819": " tad draṣṭuṃ śailam āruhya sahasāgāt tadantike // Rm_19.11{11} //",
    "XXratnml_u:7820": " tatra taṃ raivataṃ bhikṣuṃ dṛṣṭvā sa dvija ādarāt /",
    "XXratnml_u:7821": " upetya cūḍika-iḍyāhataṃ kumbham apaśyat // Rm_19.12{12} //",
    "XXratnml_u:7822": " tad dṛṣṭvā śaṃkitaś cāsau vinayān samupāsaran /",
    "XXratnml_u:7823": " kim etat kriyate bhikṣor iti taṃ paryapṛchata // Rm_19.13{13} //",
    "XXratnml_u:7824": " iti pṛṣṭe dvijenāsau raivato bhikṣur ādarāt /",
    "XXratnml_u:7825": " tatra cīvararāgo 'yam iti taṃ dvijam abravīt // Rm_19.14{14} //",
    "XXratnml_u:7826": " asminn avasare tasyā pūrvakarmavipākataḥ /",
    "XXratnml_u:7827": " gomāṃsaraktapāṇīyaḥ sapākaḥ samapadyata // Rm_19.15{15} //",
    "XXratnml_u:7828": " sukhaṃ duḥkhatvam ānāti śuklam apy eti kālatāṃ /",
    "XXratnml_u:7829": " vidhau vidhuratāṃ yāte dharmo 'py āyāty adharmatāṃ // Rm_19.16{16} //",
    "XXratnml_u:7830": " mithyāpāpaprakaṭatā janakopaḥ padacyutiḥ /",
    "XXratnml_u:7831": " (Rm 238)",
    "XXratnml_u:7832": " apuṇyaparipākānām etat pratyakṣalakṣaṇaṃ // Rm_19.17{17} //",
    "XXratnml_u:7833": " doṣaḥ samunmiṣati yāty aguṇaḥ prakāśaṃ kāryaṃ viparyayam upeti viśīryate dhīḥ // Rm_19.18{18}",
    "XXratnml_u:7834": " puṃsāṃ purāvihitaḥ duḥkṛtapākakāle ke ke na nāma nipatanti mahābhighātāḥ",
    "XXratnml_u:7835": " tataḥ sa brāhmaṇo 'py atra kumbhe kim iti śaṃkitaḥ /",
    "XXratnml_u:7836": " paśyāmīti viniścitya nirīkṣitum upācarat // Rm_19.20{20} //",
    "XXratnml_u:7837": " viruddhāmiṣagaṃdhena rudhireṇa ca śaṃkitaḥ /",
    "XXratnml_u:7838": " apaśyan sa dvijaḥ kumbhe māṃsapiṇḍaṃ supakvitaiḥ // Rm_19.21{21} //",
    "XXratnml_u:7839": " pratyakṣadoṣam ālokya dvijaḥ krodhito ruṣā /",
    "XXratnml_u:7840": " tam abhāṣata nirbhatsya tīvravaiśaśakaṃpitaḥ // Rm_19.22{22} //",
    "XXratnml_u:7841": " aho vata sadācāraḥ sthito 'yaṃ vijane vane /",
    "XXratnml_u:7842": " yasyedṛśāni karmāṇi na kasyacid iha paśyati // Rm_19.23{23} //",
    "XXratnml_u:7843": " pravrajyāraṃjitaḥ kāyaḥ kriyā mlechajanocitā /",
    "XXratnml_u:7844": " jānāti channapāpānāṃ kaḥ kūṭavrataśāntitāṃ // Rm_19.24{24} //",
    "XXratnml_u:7845": " ity ukte tena sākṣepaṃ sa raivato 'py aciṃtayat /",
    "XXratnml_u:7846": " doṣe pratyakṣalakṣyasmin kiṃ bravīmi niruttaraḥ // Rm_19.25{25} //",
    "XXratnml_u:7847": " mama daivāya ghāto 'yam ity ukte ko 'numanyate /",
    "XXratnml_u:7848": " hāsyāyatanatām eti pratyakṣyāpahnavī janaḥ // Rm_19.26{26} //",
    "XXratnml_u:7849": " upasthitaṃ sahe sarvaṃ maunam ālambya kevalaṃ /",
    "XXratnml_u:7850": " ayaṃ me niḥpratīkāraḥ salilād agnidutthitaḥ // Rm_19.27{27} //",
    "XXratnml_u:7851": " doṣe guṇātiśayam āśu guṇe 'pi doṣaṃ paiyūṣadhāmni viṣam apy amṛtaṃ viṣe ca",
    "XXratnml_u:7852": " saṃdarśayaty aniśam adbhutarūpam eva kālendrajālikāvadhūr bhavitavyeyaṃ //",
    "XXratnml_u:7853": " ity evaṃ manasā dhyātvā raivataḥ sa mahāmatiḥ /",
    "XXratnml_u:7854": " svadaivasmaraṇaṃ kṛtvā tasthau yogasamāhitaḥ // Rm_19.29{29} //",
    "XXratnml_u:7855": " iti dhyānaṃ samālambya sthitaṃ taṃ raivataṃ muniṃ /",
    "XXratnml_u:7856": " dṛṣṭvātiruṣitaś cāsau saṃtaryya paryabhāṣata // Rm_19.30{30} //",
    "XXratnml_u:7857": " are re durmate bhikṣo kiṃ atra durjane vane /",
    "XXratnml_u:7858": " sthitvevaṃ dāruṇaṃ pāpaṃ sādhayitvā niṣīdasi // Rm_19.31{31} //",
    "XXratnml_u:7859": " are pāpiṣṭha bhāṣasva yad arthe vālakāṃ vṛṣaṃ /",
    "XXratnml_u:7860": " hatvātra pacyate māṃsa tvayātmano pareṇa vā // Rm_19.32{32} //",
    "XXratnml_u:7861": " pareṇāpi hataṃ dṛṣṭvā tat pāpaiḥ parilipyase /",
    "XXratnml_u:7862": " tat tvayā vṛṣabhī hatvā kathaṃ pāpair na dahyase // Rm_19.33{33} //",
    "XXratnml_u:7863": " dhig dhik tvām atra rebhikṣo saṃbuddhaśāsane yataḥ /",
    "XXratnml_u:7864": " pravrajyāsaṃvaraṃ dhṛtvā nirjane vana āśrayan // Rm_19.34{34} //",
    "XXratnml_u:7865": " mahadduḥkarakarmāṇi kṛtvaivaṃ tapase 'dhunā /",
    "XXratnml_u:7866": " are re śrūyate kiṃ na tvayā saṃbuddhabhāṣitaṃ // Rm_19.35{35} //",
    "XXratnml_u:7867": " atha śrutvāpi te tatra śraddhā na vidyate khalu /",
    "XXratnml_u:7868": " kim evaṃ pātakaṃ kṛtvā pravrajyāsaṃvaraṃ caran // Rm_19.36{36} //",
    "XXratnml_u:7869": " kevalaṃ pāpakāny eva sādhayitvātra tiṣṭhase /",
    "XXratnml_u:7870": " pravrajito viraktātmā pariśuddhatrimaṃḍalaḥ // Rm_19.37{37} //",
    "XXratnml_u:7871": " sarvasatvadayādṛṣṭiś caren nityaṃ samāhitaḥ // Rm_19.38{37!} //",
    "XXratnml_u:7872": " adattaṃ kasya cid dravyaṃ gṛhīyān na kathaṃ cana /",
    "XXratnml_u:7873": " (Rm 239)",
    "XXratnml_u:7874": " dayākaruṇyayuktātmā na kuryāt prāṇipīḍinaṃ // Rm_19.39{38} //",
    "XXratnml_u:7875": " kāmabhogam adharmeṇa naiva bhuṃjyāt kadā cana /",
    "XXratnml_u:7876": " mṛṣāvādaṃ kadāpy atra naiva brūyāt kathaṃ cana // Rm_19.40{39} //",
    "XXratnml_u:7877": " pāruṣyavacanaṃ cāpi naiva brūyāt kathaṃ cana /",
    "XXratnml_u:7878": " paiśunyavacanaṃ vāpi vaden na kasya cit puraḥ // Rm_19.41{40} //",
    "XXratnml_u:7879": " saṃbhinnapralāpaṃ ca na pravadet kasya cid api /",
    "XXratnml_u:7880": " vyāpādaṃ kasya cic cāpi bhāvayen na kathaṃ cana // Rm_19.42{41} //",
    "XXratnml_u:7881": " abhidhyāṃ ca tathā naiva ciṃtayet kasya cid api // Rm_19.43{42} //",
    "XXratnml_u:7882": " mithyādṛṣṭiṃ sadā kvāpi bhāvayen na kadā cana /",
    "XXratnml_u:7883": " etāni daśapāpānāṃ mūlāni sarvathā tyajet // Rm_19.44{43} //",
    "XXratnml_u:7884": " etāni ye samālabhya pracaranti pramādataḥ /",
    "XXratnml_u:7885": " te sarve kleśasaṃtaptā bhramanti duḥkhino bhave // Rm_19.45{44} //",
    "XXratnml_u:7886": " tataḥ kleśāgnisaṃtaptāḥ pāpeṣv eva samāhitāḥ /",
    "XXratnml_u:7887": " duḥkhāny eva sadā bhuktvā narakeṣu bhramanti te // Rm_19.46{45} //",
    "XXratnml_u:7888": " iti matvātra saṃsāre tyaktvaitāni daśāpi hi /",
    "XXratnml_u:7889": " santo nityam śubheṣv eva pracaranti samāhitāḥ // Rm_19.47{46} //",
    "XXratnml_u:7890": " śubhena sadgatiṃ yānti papina durgatiṃ sadā /",
    "XXratnml_u:7891": " ity ākhyātaṃ jinaiḥ sarvaiḥ kiṃ naitac chrūyate tvayā // Rm_19.48{47} //",
    "XXratnml_u:7892": " katham etad avajñāya pravrajitas tvam ācareḥ /",
    "XXratnml_u:7893": " dhik te cittaṃ yad evaṃ me govatsaṃ bhoktum ichati // Rm_19.49{48} //",
    "XXratnml_u:7894": " pravrajito hi śuddhātmā pariśuddhas trimaṇḍalaḥ /",
    "XXratnml_u:7895": " sarvasatvadayācittaś caren nityaṃ samāhitaḥ // Rm_19.50{49} //",
    "XXratnml_u:7896": " sarvasatvahitaṃ kṛtvā brahmacaryaṃ samāhitaḥ /",
    "XXratnml_u:7897": " bhikṣānnamātrasaṃkṛṣṭaḥ suniḥspṛhaś carec chubhe // Rm_19.51{50} //",
    "XXratnml_u:7898": " samādhinirato yogī dhāraṇīparamārthabhṛt /",
    "XXratnml_u:7899": " sarvakleśān vinirjitvā sarvamāragāṇān api // Rm_19.52{51} //",
    "XXratnml_u:7900": " sarvān parigrahān tyaktvā nirvikalpo niraṃjanaḥ /",
    "XXratnml_u:7901": " sākṣād arhatvam āsādya brahmacaryaṃ samācaret // Rm_19.53{52} //",
    "XXratnml_u:7902": " evaṃ pravrajito bhikṣuś caran nityaṃ suśīlabhṛt /",
    "XXratnml_u:7903": " śivāṃ bodhiṃ samāsādya nirvṛtipadam āpnuyāt // Rm_19.54{53} //",
    "XXratnml_u:7904": " tvaṃ tu pravrajito 'py evaṃ mahaddāruṇapātakaṃ /",
    "XXratnml_u:7905": " kṛtvātra nirjane bhuktvā carase mlechacārikāṃ // Rm_19.55{54} //",
    "XXratnml_u:7906": " hā vatātra vinaṣṭo 'si yad etat pātakānvitaḥ /",
    "XXratnml_u:7907": " sahasā narake gatvā ciraṃ duḥkhāni bhokṣyasi // Rm_19.56{55} //",
    "XXratnml_u:7908": " kiṃ tvayā prakṛtaṃ pāpaṃ purā janmāntare kathaṃ /",
    "XXratnml_u:7909": " yad atra saugate dharmaṃ prāpto 'py evaṃ durāśayaḥ // Rm_19.57{56} //",
    "XXratnml_u:7910": " tac carasva samādhāya prāyaścittavrataṃ punaḥ /",
    "XXratnml_u:7911": " etatpāpābhisaṃśuddhyai punar vratasamāptaye // Rm_19.58{57} //",
    "XXratnml_u:7912": " tathā te śuddhite kāye maṃgalaṃ ca bhavet kramāt /",
    "XXratnml_u:7913": " pariśuddhas trikāyaś ca pravrajyāsaṃvaraṃ cara // Rm_19.59{58} //",
    "XXratnml_u:7914": " tadā tvaṃ sarvathā jitvā kleśān māragaṇānn api /",
    "XXratnml_u:7915": " sākṣād arhatvam āsādya brahmacārī bhaviṣyati // Rm_19.60{59} //",
    "XXratnml_u:7916": " (Rm 240)",
    "XXratnml_u:7917": " tadā tvaṃ pariśuddhātmā nirvikalpo niraṃjanaḥ /",
    "XXratnml_u:7918": " śivāṃ bodhiṃ samāsādya nirvṛtipadam āpnuyāḥ // Rm_19.61{60} //",
    "XXratnml_u:7919": " iti tenoditaṃ śrutvā raivataḥ sa prabodhitaḥ /",
    "XXratnml_u:7920": " tathāpi maunam ādhāya tathau daivābhyanusmaran // Rm_19.62{61} //",
    "XXratnml_u:7921": " evaṃ sthitaṃ tam ālokya brāhmaṇaḥ sa ruṣānvitaḥ /",
    "XXratnml_u:7922": " evaṃ dvidhā tridhāpy enaṃ paribhāṣyābhyanindayat // Rm_19.63{62} //",
    "XXratnml_u:7923": " evaṃ dvidhā tridhāpy ukte brāhmaṇena sa raivataḥ /",
    "XXratnml_u:7924": " svadaivam abhyanusmṛtvā maunenaiva nyaṣīdata // Rm_19.64{63} //",
    "XXratnml_u:7925": " svadaivacintayas tasya maunāt sa brāhmaṇo ruṣā /",
    "XXratnml_u:7926": " raivataṃ tāṃ katākṣeṇa dṛṣṭvainaṃ paryabhāṣata // Rm_19.65{64} //",
    "XXratnml_u:7927": " are re durmate bhikṣo kim evaṃ tiṣṭhase 'dhunā /",
    "XXratnml_u:7928": " uttiṣṭhātra pravaṃdhitva nayāmi tvāṃ nṛpāntike // Rm_19.66{65} //",
    "XXratnml_u:7929": " evaṃ tenodite 'py eva sthitaḥ sa raivato yatiḥ /",
    "XXratnml_u:7930": " kiṃ cin naivāvaden maunam evālambya nyaṣīdata // Rm_19.67{66} //",
    "XXratnml_u:7931": " tataḥ sa brāhmaṇas tasya maunād atiprakopitaḥ /",
    "XXratnml_u:7932": " murddhni pāpam iva sthūlaṃ laguḍaṃ marpayātayat // Rm_19.68{67} //",
    "XXratnml_u:7933": " tathābhighātyamāno 'pi raivataḥ sa samāhitaḥ /",
    "XXratnml_u:7934": " daivam evābhyanusmṛtvā tasthau niḥkaṃpitāśayaḥ // Rm_19.69{68} //",
    "XXratnml_u:7935": " tathāsthitaṃ taṃ munim ātmavidyaṃ daivaṃ smaraṃtaṃ hy akṛtāparādhaṃ /",
    "XXratnml_u:7936": " nināya paścātkṛtavāhudaṃḍaṃ sadas tadā naṃdanabhūmibhartuḥ // Rm_19.70{69}",
    "XXratnml_u:7937": " tathāsthitaṃ tam ālokya sa dvijaḥ pratiroṣitaḥ /",
    "XXratnml_u:7938": " raktākṣaṃ raivataṃ vaddhvā sahasānayan nṛpāntike // Rm_19.71{70} //",
    "XXratnml_u:7939": " tatra sa brāhmaṇo nītvā taṃ rājñaḥ sthitaḥ /",
    "XXratnml_u:7940": " tadvatsapiśitaṃ pakvam upasthāpya 'bhyadarśayat // Rm_19.72{71} //",
    "XXratnml_u:7941": " tataḥ sa brāhmaṇaḥ krūras tasya bhikṣo savistaraṃ /",
    "XXratnml_u:7942": " sarvavṛttāṃtam ākhyāya taṃ nṛpaṃ paryakopayat // Rm_19.73{72} //",
    "XXratnml_u:7943": " tad vatsamāṃsam ālokya nṛpatiḥ sa prakopitaḥ /",
    "XXratnml_u:7944": " raivataṃ taṃ yatiṃ vaddhvā cakre kārāgṛhātithiṃ // Rm_19.74{73} //",
    "XXratnml_u:7945": " nirdoṣaḥ kleśam āśnāti tambhate guptapātakaḥ /",
    "XXratnml_u:7946": " jānāti kasya kaḥ śuddhiṃ citrākāreṣv asākṣiṣu // Rm_19.75{74} //",
    "XXratnml_u:7947": " tatra sa vaṃdhanāgāre vaṃdhito 'pi sa sanmatiḥ /",
    "XXratnml_u:7948": " triratnasmaraṇaṃ kṛtvā tasthau daivānucintayan // Rm_19.76{75} //",
    "XXratnml_u:7949": " tatraivaṃ vaṃdhanāgāre tasmin bhikṣau nivandhite /",
    "XXratnml_u:7950": " kāle na visnito rājā tad vicāre 'pi nāsmarat // Rm_19.77{76} //",
    "XXratnml_u:7951": " tadānyasmin dine tatra te vatsāḥ sarva āgatāḥ /",
    "XXratnml_u:7952": " mātṛbhiḥ saha saṃsaktās tṛṇaṃ bhuktvā niṣedire // Rm_19.78{77!} //",
    "XXratnml_u:7953": " tān vatsān mātṛsaṃsaktān sarvān ālokya sa dvijaḥ /",
    "XXratnml_u:7954": " vismitaḥ punar ālokya paśyann evaṃ vyaciṃtayat // Rm_19.79{78} //",
    "XXratnml_u:7955": " aho vatsā ime sarve kutra gatvādhunāgatāḥ /",
    "XXratnml_u:7956": " (Rm 241)",
    "XXratnml_u:7957": " sarvatrānviṣyamānā hi kutrāpi nābhyadṛśyate // Rm_19.80{79} //",
    "XXratnml_u:7958": " hā mamātra mahatpāpo jāyate sāṃprataṃ kathaṃ /",
    "XXratnml_u:7959": " yan mayā sahasā bhikṣor asamīkṣyāparādhyate // Rm_19.81{80} //",
    "XXratnml_u:7960": " yathā bhikṣor ghaṭe mānsaṃ dṛṣṭvaiṣām iti cintayat /",
    "XXratnml_u:7961": " caurāyam iti taṃ bhikṣuṃ paryabhāṣaṃ ruṣābhṛtaṃ // Rm_19.82{81} //",
    "XXratnml_u:7962": " aparādhaṃ vinārhaṃtam api bhikṣuṃ pratāḍayat /",
    "XXratnml_u:7963": " vaddhvā taṃ sahasā rājñaḥ puro 'tra samupānayaṃ // Rm_19.83{82} //",
    "XXratnml_u:7964": " rājāpi mama vākyena sahasaiva nimaṃtrayan /",
    "XXratnml_u:7965": " vaddhvāśu vaṃdhanāgāre prasthāpayati sāṃprataṃ // Rm_19.84{83} //",
    "XXratnml_u:7966": " tad atra kiṃ kariṣyāmi vatsāḥ sarve ihāgatāḥ /",
    "XXratnml_u:7967": " aparādhā yater neti vadeya sāṃprataṃ kathaṃ // Rm_19.85{84} //",
    "XXratnml_u:7968": " yady avakṣyaṃ tathā rājā tadā me kupito nṛpaḥ /",
    "XXratnml_u:7969": " sarvasvam apahṛtvāpi prāhariṣyate mām iha // Rm_19.86{85} //",
    "XXratnml_u:7970": " atha yadi bhayād rājño nāvadiṣyaṃs tathā kvacit /",
    "XXratnml_u:7971": " nūnaṃ taṃ yatim arhantam api rājā haniṣyate // Rm_19.87{86} //",
    "XXratnml_u:7972": " tadāhaṃ kiṃ kariṣyāmi tadghorapātakānalaiḥ /",
    "XXratnml_u:7973": " pacyamānas sadāvīcau tiṣṭheyam atiduḥkhitaḥ // Rm_19.88{87} //",
    "XXratnml_u:7974": " tad atra kiṃ kariṣyāmi yatropāyaṃ na vidyate /",
    "XXratnml_u:7975": " sarvathāhaṃ vinaṣṭo 'smi vrajeya śaraṇaṃ kuha // Rm_19.89{88} //",
    "XXratnml_u:7976": " yad imaṃ saugataṃ bhikṣum arhantaṃ brahmacāriṇaṃ /",
    "XXratnml_u:7977": " anaparādhinaṃ hatvā kathaṃ pāpair na lepsyate // Rm_19.90{89} //",
    "XXratnml_u:7978": " etair hi pātakair ghorair ahaṃ rājā janā ime /",
    "XXratnml_u:7979": " sarve vatsyāmahe 'vīcau bhuktvā duḥkhāni sarvadā // Rm_19.91{90} //",
    "XXratnml_u:7980": " hā me daivād yateś cāpi nirjane vasato 'pi yat /",
    "XXratnml_u:7981": " ghaṭe 'bhidṛśyate vatsamānsībhūtaṃ hi cīvaraṃ // Rm_19.92{91} //",
    "XXratnml_u:7982": " avaśyaṃ bhāvino bhāvā bhavanty eva na cānyathā /",
    "XXratnml_u:7983": " tad atra kiṃ kariṣyāmi bhikṣur vā kiṃ kariṣyati // Rm_19.93{92} //",
    "XXratnml_u:7984": " tasyaiva karmadoṣeṇa māṃsībhūtaṃ hi cīvaraṃ /",
    "XXratnml_u:7985": " atha mamaiva daivena tad iti manyate na hi // Rm_19.94{93} //",
    "XXratnml_u:7986": " tad atra kiṃ vadeyāhaṃ daivaṃ hi sarvakarmakṛti /",
    "XXratnml_u:7987": " iti mamārho 'py asya dūṣaṇaṃ nātra vidyate // Rm_19.95{94} //",
    "XXratnml_u:7988": " tathapy etat pravṛttir na vaktavyaṃ kasya cid api /",
    "XXratnml_u:7989": " na gaṃtavyaṃ vahiḥ kvāpi sthātavyaṃ svagṛhe sadā // Rm_19.96{95} //",
    "XXratnml_u:7990": " kadā cit skhalitā buddhir vāṇī ca vismṛtasya me /",
    "XXratnml_u:7991": " etad dhi pātakaṃ ghoraṃ samācakṣata kutra cit // Rm_19.97{96} //",
    "XXratnml_u:7992": " tadāhaṃ niṃdyamāno 'tra sarvalokair itas tataḥ /",
    "XXratnml_u:7993": " bhratsyamānaḥ kathaṃ loke cariṣye duṣṭajaṃtuvat // Rm_19.98{97} //",
    "XXratnml_u:7994": " iti dhyātvā viniścitya brāhmaṇaḥ sa viṣāditaḥ /",
    "XXratnml_u:7995": " kasyāpy etat pravṛttāṃtaṃ noce daurjanyalajjayā // Rm_19.99{98} //",
    "XXratnml_u:7996": " tat pātakāgnisaṃtaptaḥ smṛtvārhantaṃ tam eva saḥ /",
    "XXratnml_u:7997": " prāyaścittavrataṃ kurvann iva tasthau gṛhāśritaḥ // Rm_19.100{99} //",
    "XXratnml_u:7998": " evaṃ dvādaśavarṣāṇi nṛpeṇāpi sa vismṛtaḥ /",
    "XXratnml_u:7999": " (Rm 242)",
    "XXratnml_u:8000": " raivato vaṃdhanāgāre tasthau dhyānasamāhitaḥ // Rm_19.101{100} //",
    "XXratnml_u:8001": " atha dvādaśavarṣānte tac chiṣyāḥ sarva āgatāḥ /",
    "XXratnml_u:8002": " tat pravṛttiṃ samākarṇya vismitās te 'bhavaṃs tadā // Rm_19.102{1} //",
    "XXratnml_u:8003": " tataḥ sarve 'pi te śiṣyāḥ saṃmīlya nṛpateḥ puraḥ /",
    "XXratnml_u:8004": " upetyaitat pravṛttāṃtaṃ samākhyāya nyavedayan // Rm_19.103{2} //",
    "XXratnml_u:8005": " ārogyam astu te rājan lokān dharmeṇa pālaya /",
    "XXratnml_u:8006": " yadarthe vayam āyāmas tatra bhavān prasīdatu // Rm_19.104{3} //",
    "XXratnml_u:8007": " yad asmākaṃ gurur bhikṣur aparādhaṃ vinā kathaṃ /",
    "XXratnml_u:8008": " bhavatā vaṃdhanāgāre sthāpitas tad vicāraya // Rm_19.105{4} //",
    "XXratnml_u:8009": " iti tair bhikṣubhiḥ sarvais tac chiṣyaiḥ prārthite tadā /",
    "XXratnml_u:8010": " vyomavāṇī tathākhyāya narendraṃ taṃ vyabodhayat // Rm_19.106{5} //",
    "XXratnml_u:8011": " tat khavāṇiṃ samākarṇya nṛpaḥ sa paribodhitaḥ /",
    "XXratnml_u:8012": " tac chiṣyaiḥ sārito bhikṣuṃ taṃ mumocāśu vaṃdhanāt // Rm_19.107{6} //",
    "XXratnml_u:8013": " aho grāvāgralikhitā niścalā karmasaṃtatiḥ /",
    "XXratnml_u:8014": " prāptabhijño 'pi yat prāpa krūrakleśadaśāṃ tathā // Rm_19.108{7} //",
    "XXratnml_u:8015": " taṃ yatiṃ nirgataṃ dṛṣṭvā sa rājābhyānutāpitaḥ /",
    "XXratnml_u:8016": " ninindā mandapuṇyatvaṃ pramādād dhatam ātmanaḥ // Rm_19.109{8} //",
    "XXratnml_u:8017": " tadā sa nṛpati rājā sahasā tasya pādayoḥ /",
    "XXratnml_u:8018": " sāṃjaliḥ praṇatiṃ kṛtvā samutthāyaivam abravīt // Rm_19.110{9} //",
    "XXratnml_u:8019": " bhadanto vicāryaiva pramadā yad bhavān mayā /",
    "XXratnml_u:8020": " sthāpito vaṃdhane tan me 'parādhaṃ kṣaṃtum arhati // Rm_19.111{10} //",
    "XXratnml_u:8021": " vismṛtā me sahāyāṃ ca parijñātā na kena cit /",
    "XXratnml_u:8022": " daṇḍaḥ patati śuddheṣu prāptaḥ pāpe mahīpatau // Rm_19.112{11} //",
    "XXratnml_u:8023": " ity uktaḥ kṣitipālena kṣāntiprakṣālitāśayaḥ /",
    "XXratnml_u:8024": " raivataḥ sa nareṃdraṃ taṃ samālokyaivam abravīt // Rm_19.113{12} //",
    "XXratnml_u:8025": " rājan na te 'parādhatvaṃ mamaitat karmajaṃ phalaṃ /",
    "XXratnml_u:8026": " tad atra mā kṛthāḥ kheṭaṃ saugata ātmavidyutaṃ // Rm_19.114{13} //",
    "XXratnml_u:8027": " tatas taṃ yatim arhantaṃ sa rājā sahasādarāt /",
    "XXratnml_u:8028": " cīvareṇa samāchādya piṃḍakena samārcayat // Rm_19.115{14} //",
    "XXratnml_u:8029": " tadaitad vṛttim ākarṇya brāhmaṇaḥ sa tvarānvitaḥ /",
    "XXratnml_u:8030": " āgatya tat sabhāmadhye dattāśīḥ samupācarat // Rm_19.116{15} //",
    "XXratnml_u:8031": " tatra sa samupāsṛtya rājñe datvā jayāśiṣāṃ /",
    "XXratnml_u:8032": " taṃ yatiṃ sāñjalir natvā prārthayan vinayāt kṣamāṃ // Rm_19.117{16} //",
    "XXratnml_u:8033": " bhadanta bhavatām evam aparādham akārayan /",
    "XXratnml_u:8034": " tan me 'parādhatāṃ kṣaṃtum arhati sarvathā bhavān // Rm_19.118{17} //",
    "XXratnml_u:8035": " ity ukte tena vipreṇa raivataḥ sa viśuddhadhīḥ /",
    "XXratnml_u:8036": " brāhmaṇaṃ taṃ viṣaṇṇāsyaṃ samālokyaivam abravīt // Rm_19.119{18} //",
    "XXratnml_u:8037": " na manyur vidyate vipra na tvayāpakṛtaṃ mayi /",
    "XXratnml_u:8038": " mamaiva daivayā kena māṃsībhūtaṃ hi cīvaraṃ // Rm_19.120{19} //",
    "XXratnml_u:8039": " tatrāhaṃ maunam ālambya sthito daivābhyanusmaran /",
    "XXratnml_u:8040": " tenātra kiṃ vadiṣyāmi daivā hi valavān bhave // Rm_19.121{20} //",
    "XXratnml_u:8041": " na tvayāpākṛtaṃ kiñcid vipulakleśapātitaḥ /",
    "XXratnml_u:8042": " (Rm 243)",
    "XXratnml_u:8043": " tan mamopanataṃ pāke svakarmasadṛśaṃ phalaṃ // Rm_19.122{21} //",
    "XXratnml_u:8044": " yat sautkaṇṭhatayaiva sarvavipadaḥ kurvanti kaṇṭhagrahaṃ sarvāṅgaprasabhopabhogasubhagāḥ kliśyanti yat saṃpadaḥ /",
    "XXratnml_u:8045": " yat svāchaṃdyasukhāspadaṃ viharaṇaṃ dīrghaṃ ca yad vaṃdhanaṃ tat puṃsāṃ nijakarmapākaśavalaṃ saṃsāravallīphalaṃ // Rm_19.123{22} //",
    "XXratnml_u:8046": " iti tenārhatākhyātaṃ śrutvā naṃdaḥ sa bhūpatiḥ /",
    "XXratnml_u:8047": " vismitaḥ kautukāc caivaṃ dṛṣṭvā taṃ yatim abravīt // Rm_19.124{23} //",
    "XXratnml_u:8048": " tavāpi sumate kasya phalam etat kukarmaṇaḥ /",
    "XXratnml_u:8049": " kiṃ purā prakṛtaṃ karman tat samākhyātum arhati // Rm_19.125{24} //",
    "XXratnml_u:8050": " iti pṛṣṭe narendreṇa raivataḥ sa sudhir yatiḥ /",
    "XXratnml_u:8051": " taṃ nareṃdraṃ samālokya bodhayituṃ tathāvadat // Rm_19.126{25} //",
    "XXratnml_u:8052": " sādhu śṛṇu mahārāja yan mayā prakṛtaṃ purā /",
    "XXratnml_u:8053": " tad atrāhaṃ pravakṣyāmi sarvalokaprabodhane // Rm_19.127{26} //",
    "XXratnml_u:8054": " vārāṇasyāṃ purā krūracarito 'bhūt kuthābhidhaḥ /",
    "XXratnml_u:8055": " gocauraḥ kutsikācāro gomāṃsavihitāśanaḥ // Rm_19.128{27} //",
    "XXratnml_u:8056": " kadā cit sa vane gatvā hatvā govatsam ātmanā /",
    "XXratnml_u:8057": " tad vatsamāṃsam ādāya sahasā tato viniryayau // Rm_19.129{28} //",
    "XXratnml_u:8058": " tatra gorakṣiṇo vatsanaṣṭam anviṣya sarvataḥ /",
    "XXratnml_u:8059": " dṛṣṭvā taṃ māṃsabhārārttaṃ kopāt samabhidudruvuḥ // Rm_19.130{29} //",
    "XXratnml_u:8060": " tatra sa kutha ālokya tān sarvān samupadrutān /",
    "XXratnml_u:8061": " sahasopadruto 'raṇye pradudrāva vanāṃtare // Rm_19.131{30} //",
    "XXratnml_u:8062": " tatra pratyekabuddhasya dhyānalīnasya so 'grataḥ /",
    "XXratnml_u:8063": " upanikṣipya tan māṃsaṃ tatraikānte nyalīyata // Rm_19.132{31} //",
    "XXratnml_u:8064": " te 'pi gorakṣiṇaḥ sarve sānucarām abhidrutāḥ /",
    "XXratnml_u:8065": " tatra pratyekabuddhaṃ tam ālokya samupācaran // Rm_19.133{32} //",
    "XXratnml_u:8066": " tatra sa kutha āgatya teṣāṃ gorakṣiṇāṃ puraḥ /",
    "XXratnml_u:8067": " gomāṃsaṃ darśayitvā taṃ caurāyam ity adarśayat // Rm_19.134{33} //",
    "XXratnml_u:8068": " tatra te gobhṛtaḥ sarve gomāṃsaṃ tan muneḥ puraḥ /",
    "XXratnml_u:8069": " dṛṣṭvaiva sahasā kopāt taṃ munim abhyaghātayat // Rm_19.135{34} //",
    "XXratnml_u:8070": " vadhyo 'yam iti taṃ vadhvā gopālās te prakopitāḥ /",
    "XXratnml_u:8071": " ākruśya sahasānītvā kārāgāre nyavaṃdhayat // Rm_19.136{35} //",
    "XXratnml_u:8072": " tataḥ sa kutha ākarṇya taṃ yatiṃ vaṃdhane dhṛtaṃ /",
    "XXratnml_u:8073": " paścāttāpāgnisaṃtaptas tahīty evaṃ vyaciṃtayat // Rm_19.137{36} //",
    "XXratnml_u:8074": " hā mayā pāpināpy evaṃ sādhyate pātakāni ca /",
    "XXratnml_u:8075": " avaśyaṃ vahnināvīcau kuṃhbhyāṃ pakṣye rataṃś ciraṃ // Rm_19.138{37} //",
    "XXratnml_u:8076": " yad ayaṃ nirjane dhyāto pratyekabuddha ātmavit /",
    "XXratnml_u:8077": " caurāyam iti saṃdarśya vaṃdhane sthāpitomayā // Rm_19.139{38} //",
    "XXratnml_u:8078": " etatpāpavipāke hi sarvadā narake sthitaḥ /",
    "XXratnml_u:8079": " tīvraduḥkhāgnisaṃtapta ante māṃ svakṛte phalaṃ // Rm_19.140{39} //",
    "XXratnml_u:8080": " hā mayaivaṃ mahāghoraṃ pātakaṃ durdhiyā kṛtaṃ /",
    "XXratnml_u:8081": " kadā tat pātakān mukto vrajeyaṃ sadgatiṃ kathaṃ // Rm_19.141{40} //",
    "XXratnml_u:8082": " (Rm 244)",
    "XXratnml_u:8083": " hā sarvajña namas tubhyaṃ paśya mām atipāpinaṃ /",
    "XXratnml_u:8084": " bhavānn eva jagattrātā tan me 'pi trātum arhati // Rm_19.142{41} //",
    "XXratnml_u:8085": " mayā mūḍhena duṣṭena mahāpātakam ācitaṃ /",
    "XXratnml_u:8086": " tad vimuktyām upāyaṃ me kṛpayā dātum arhati // Rm_19.143{42} //",
    "XXratnml_u:8087": " iti kuthaḥ sa cāṇḍālaḥ smṛtvā saṃbuddham ādarāt /",
    "XXratnml_u:8088": " paścāttāpābhisaṃtaptas tasthau gehe pramohitaḥ // Rm_19.144{43} //",
    "XXratnml_u:8089": " tataḥ sa cetanaṃ prāpya saṃbuddhasyānubhāvataḥ /",
    "XXratnml_u:8090": " sahasā tata utthāya tadantike upācarat // Rm_19.145{44} //",
    "XXratnml_u:8091": " tatra sa samupāsṛtya tesāṃ gorakṣiṇaṃ puraḥ /",
    "XXratnml_u:8092": " kṛtāṃjalipuṭo natvā yācitvābhayam abravīt // Rm_19.146{45} //",
    "XXratnml_u:8093": " bhavanto 'tra mayā pāpaṃ kṛtaṃ tat pratidekṣyate /",
    "XXratnml_u:8094": " tad bhavaṃtaḥ samākarṇya kṣaṃtum arhaṃti sarvathā // Rm_19.147{46} //",
    "XXratnml_u:8095": " asya pratyekabuddhasya hy aparādho na vidyate /",
    "XXratnml_u:8096": " tatra mayātiduṣṭena cauro 'yam iti darśitaḥ // Rm_19.148{47} //",
    "XXratnml_u:8097": " tad atra mucyatām eṣa pratyekasugato muniḥ /",
    "XXratnml_u:8098": " satkṛtyābhyarcya piṃḍena mānanīyo hi sarvadā // Rm_19.149{48} //",
    "XXratnml_u:8099": " atraitat pātakaṃ nāsya mamaiva mastake pacet /",
    "XXratnml_u:8100": " tad aham eva vadhyo 'tra tad ayaṃ mucyatāṃ yatiḥ // Rm_19.150{49} //",
    "XXratnml_u:8101": " iti tenoditaṃ śrutvā sarve gorakṣiṇo 'pi te /",
    "XXratnml_u:8102": " ruṣṭās taṃ sahasā vaddhvā paryyākhyāyātyatāḍayat // Rm_19.151{50} //",
    "XXratnml_u:8103": " tat tāḍanaravaṃ śrutvā sa pratyekajinaḥ sudhīḥ /",
    "XXratnml_u:8104": " gopālāṃs tān samāmaṃtrya punar evaṃ samādiśat // Rm_19.152{51} //",
    "XXratnml_u:8105": " bhavanto mucyatām eṣa māparādhe 'pi hanyatāṃ /",
    "XXratnml_u:8106": " kṣamā hi paramaṃ dharmaṃ tat kurvantu kṣamām iha // Rm_19.153{52} //",
    "XXratnml_u:8107": " tantāsādyāgano yogaṃ kartum arhanti sarvathā /",
    "XXratnml_u:8108": " kiṃ daivaṃ nihataṃ hatvā yuṣmākaṃ setsyate phalaṃ // Rm_19.154{53} //",
    "XXratnml_u:8109": " mayaitad vaṃdhanaṃ prāptaṃ mamaiva daivayogataḥ /",
    "XXratnml_u:8110": " tad asyāpy aparādho 'tra nāstīty eṣa vimucyatāṃ // Rm_19.155{54} //",
    "XXratnml_u:8111": " iti pratyekabuddhena tenādiṣṭaṃ niśamyate /",
    "XXratnml_u:8112": " tatheti pratibuddhitvā tat kopaṃ mumucus tadā // Rm_19.156{55} //",
    "XXratnml_u:8113": " atha te gobhṛtaḥ sarve śrutvā tasya muner vacaḥ /",
    "XXratnml_u:8114": " sahasā vinatiṃ kṛtvā vaṃdhanāt taṃ vyamuṃcayat // Rm_19.157{56} //",
    "XXratnml_u:8115": " tatas te gobhṛtaḥ sarve taṃ pratyekamuniṃ mudā /",
    "XXratnml_u:8116": " cīvareṇa samāchādya samabhyarcyātyatoṣayan // Rm_19.158{57} //",
    "XXratnml_u:8117": " tatra taṃ samupāśritya kṛtāṃjalipuṭo natāḥ /",
    "XXratnml_u:8118": " tad aparādhasaṃtaptāḥ prārthayann evam ādarāt // Rm_19.159{58} //",
    "XXratnml_u:8119": " bhagavañ jñāyate 'smābhir bhavato nāparādhatā /",
    "XXratnml_u:8120": " tenāsmākaṃ kṣamāṃ kartum arhaty atra bhavān api // Rm_19.160{59} //",
    "XXratnml_u:8121": " iti taiḥ prārthitaṃ śrutvā sa pratyekajinaḥ /",
    "XXratnml_u:8122": " tān sarvān gobhṛto dṛṣṭvā samāśvāsyaivam abravīt // Rm_19.161{60} //",
    "XXratnml_u:8123": " bhavanto mā viṣīdantu dūṣaṇaṃ vā na vidyate /",
    "XXratnml_u:8124": " etad vṛttiṃ vijānāmi saugatā hi bhavārthavit // Rm_19.162{61} //",
    "XXratnml_u:8125": " (Rm 245)",
    "XXratnml_u:8126": " ity ādiśya sa sarvajñaḥ pratyekabuddha utthitaḥ /",
    "XXratnml_u:8127": " tata ākāśa utplutya svāśramaṃ gate āśrayan // Rm_19.163{62} //",
    "XXratnml_u:8128": " tad dṛṣṭvā te janāḥ sarve gopālāḥ prativismitāḥ /",
    "XXratnml_u:8129": " tam eva sugataṃ smṛtvā saddharme sarvadācaran // Rm_19.164{63} //",
    "XXratnml_u:8130": " yo 'sau kuthābhidho goghnaḥ praduṣṭo 'haṃ tadābhavat /",
    "XXratnml_u:8131": " tatpāpair narakeṣv evaṃ ciraṃ duḥkhāni bhuktavān // Rm_19.165{64} //",
    "XXratnml_u:8132": " asmiñ janmany api prāptakleśadvādaśavārṣikaṃ /",
    "XXratnml_u:8133": " tad asyātrāparādhaṃ na mamaitad daivayogataḥ // Rm_19.166{65} //",
    "XXratnml_u:8134": " iti mahārāja śubhāśubhaṃ svadaivataḥ /",
    "XXratnml_u:8135": " saṃsāre 'tra sadā puṇyaṃ karttavyaṃ satsukhārthibhiḥ // Rm_19.167{66} //",
    "XXratnml_u:8136": " puṇyam evātra saṃsāre sārasarvārthasiddhidaṃ /",
    "XXratnml_u:8137": " puṇyaṃ vinā na siddhyante kṛtakarmāṇi sarvathā // Rm_19.168{67} //",
    "XXratnml_u:8138": " puṇyena jāyate svarge puṇyena yānti sadgatiṃ /",
    "XXratnml_u:8139": " puṇyena sarvadā bhadraṃ kṛtvā yāṃti jinālayaṃ // Rm_19.169{68} //",
    "XXratnml_u:8140": " daṃḍena mucyate vadhyaḥ puṇyasyaivānubhāvataḥ /",
    "XXratnml_u:8141": " daṃḍārho 'pi prahāreṇa prahārārho 'pi roṣataḥ // Rm_19.170{69} //",
    "XXratnml_u:8142": " roṣārhā romaharṣanena mucyate puṇyato nṛpa /",
    "XXratnml_u:8143": " yāvantaḥ sūkhinaḥ sarvasaṃpatsamanvitāḥ // Rm_19.171{70} //",
    "XXratnml_u:8144": " sarve te puṇyakarttāra iti jñeyā narādhipa /",
    "XXratnml_u:8145": " puṇyena śuddhyate cittaṃ śuddhāśayo bhavet sudhīḥ // Rm_19.172{71} //",
    "XXratnml_u:8146": " subuddhiḥ sarvadā nityaṃ śubheṣv eva samācaret /",
    "XXratnml_u:8147": " śubhācāro viśuddhāṃgaḥ satyavādī jitendriyaḥ // Rm_19.173{72} //",
    "XXratnml_u:8148": " pariśuddhāśayo dhīro bhavet satvahitārthabhṛt /",
    "XXratnml_u:8149": " tathaitat puṇyayuktātmā sarvavidyākalārthavit // Rm_19.174{73} //",
    "XXratnml_u:8150": " bhaved dharmārthavijñaś ca suguṇaśrīsamanvitaḥ /",
    "XXratnml_u:8151": " tato māheśvarīsaṃpatprāpto lokahitodyataḥ // Rm_19.175{74} //",
    "XXratnml_u:8152": " dānaṃ kṛtvā sadā saukhyaṃ bhuktyā nityaṃ śubhe caret /",
    "XXratnml_u:8153": " etatpuṇyavipākena pariśuddhas trimaṇḍalaḥ // Rm_19.176{75} //",
    "XXratnml_u:8154": " śubhraśīlo viśuddhātmā sadāryavratam ācaret /",
    "XXratnml_u:8155": " etatpuṇyānubhāvena kṣantidharmārthasādhakaḥ // Rm_19.177{76} //",
    "XXratnml_u:8156": " svaparātmasamābhāvī caret maitrīsukhānvitaḥ /",
    "XXratnml_u:8157": " etatpuṇyavipākena dharmotsāhaguṇānvitaḥ // Rm_19.178{77} //",
    "XXratnml_u:8158": " sarvaduṣṭagaṇāñ jitvā caret satvahite kṛtī /",
    "XXratnml_u:8159": " etatpuṇyaprabhāvaiś ca sarvakleśān vinirjayan /",
    "XXratnml_u:8160": " samādhidhāraṇīvijñaś cared dhyānaṃ samāhitaḥ // Rm_19.179{78} //",
    "XXratnml_u:8161": " etatpuṇyavipākaiś ca sarvaśāstrābdhipāragaḥ /",
    "XXratnml_u:8162": " prajñāratnaṃ samāsādya mahābhijñapadaṃ labhet // Rm_19.180{79} //",
    "XXratnml_u:8163": " etatpuṇyānubhāvaiś cia sarvopāyavidhānavit /",
    "XXratnml_u:8164": " sarvasatvahitaṃ kṛtvā śubhe nityaṃ samācaret // Rm_19.181{80} //",
    "XXratnml_u:8165": " etatpuṇyānubhāvaiś ca bodhipraṇidhimānasaḥ /",
    "XXratnml_u:8166": " sarveṣāṃ maṃgalaṃ kṛtvā bhadracaryāṃ samācaret // Rm_19.182{81} //",
    "XXratnml_u:8167": " etatpuṇyaprabhāvaiś ca daśabalasamanvitaḥ /",
    "XXratnml_u:8168": " sarvamārān vinirjitya cared bodhivrataṃ sadā // Rm_19.183{82} //",
    "XXratnml_u:8169": " etat puṇyabalenaiva saṃbodhijñānam uttamaṃ /",
    "XXratnml_u:8170": " (Rm 246)",
    "XXratnml_u:8171": " mahāratnaṃ samāsādya bhavet sarvavināyakaḥ // Rm_19.184{83} //",
    "XXratnml_u:8172": " tataḥ sarvatra lokeṣu kṛtvā bhadrāṇi sarvadā /",
    "XXratnml_u:8173": " bodhisatvo mahāsatvaḥ saṃbuddhapadam āpnuyāt // Rm_19.185{84} //",
    "XXratnml_u:8174": " etatpuṇyānubhāvaiś ca sarvāṃs traidhātukāsthitān /",
    "XXratnml_u:8175": " satvān bodhau pratisthāpya kṛtvā dharmamayaṃ jagat // Rm_19.186{85} //",
    "XXratnml_u:8176": " etatpuṇyavipākena dharmarājas tathāgataḥ /",
    "XXratnml_u:8177": " nirvṛta ālayalīno mahābuddho bhaved dhruvaṃ // Rm_19.187{86} //",
    "XXratnml_u:8178": " evaṃ matvā mahārāja nirvṛtipadalabdhaye /",
    "XXratnml_u:8179": " yadīchasi tathā puṇyam eva karttavyam ābhavaiḥ // Rm_19.188{87} //",
    "XXratnml_u:8180": " puṇyam eva mahāratnaṃ sarvatrāpi mahānugaṃ /",
    "XXratnml_u:8181": " sarvārthasiddhidaṃ bhadraṃ saṃbuddhapadasādhanaṃ // Rm_19.189{88} //",
    "XXratnml_u:8182": " iti vijñāya rājendra hitvā pāpānurāgatāṃ /",
    "XXratnml_u:8183": " puṇyāny evātra saṃsāre karttavyāni hi sarvadā // Rm_19.190{89} //",
    "XXratnml_u:8184": " pāpena sarvadāpy evaṃ durgatīṣv eva saṃgatāḥ /",
    "XXratnml_u:8185": " mūḍhā kleśāgnisaṃtaptā bhramanti bhavacārake // Rm_19.191{90} //",
    "XXratnml_u:8186": " yāvaṃto duḥkhito duṣṭā saṃsāre kleśatāpitāḥ /",
    "XXratnml_u:8187": " sarve te pāpakarttāra iti buddhaiḥ prakathyate // Rm_19.192{91} //",
    "XXratnml_u:8188": " iti matvā mahārāja sadā bhadraṃ yadīchasi /",
    "XXratnml_u:8189": " hitvā pāpānurāgatvaṃ saddharmaṃ cinu sādaraṃ // Rm_19.193{92} //",
    "XXratnml_u:8190": " saddharmaṃ saugataṃ dharmaṃ yal lokaṃ hitasādhanaṃ /",
    "XXratnml_u:8191": " tenātra sarvadharmāṇāṃ pravaram agram ucyate // Rm_19.194{93} //",
    "XXratnml_u:8192": " tad etaddharmasaṃprāptyai triratnaśaraṇaṃ gataḥ /",
    "XXratnml_u:8193": " satkṛtya śraddhayā nityaṃ bhajasva samupasthitaḥ // Rm_19.195{94} //",
    "XXratnml_u:8194": " triratne yat kṛtaṃ karmaṃ śubhaṃ vāpy aśubhaṃ tathā /",
    "XXratnml_u:8195": " tat phalam aprameyam asaṃkhyeya mahattaraṃ // Rm_19.196{95} //",
    "XXratnml_u:8196": " etatpuṇyānubhāvena sarve buddhā munīśvarāḥ /",
    "XXratnml_u:8197": " jagad dharmamayaṃ kṛtvā niḥkleśā parinirvṛtāḥ // Rm_19.197{96} //",
    "XXratnml_u:8198": " evaṃ vijñāya bhūmīndra hitvā pāparatiṃ sadā /",
    "XXratnml_u:8199": " triratnabhajanaṃ kṛtvā cara nityaṃ sadā śubhe // Rm_19.198{97} //",
    "XXratnml_u:8200": " abhuktaṃ kṣīyate naiva kvāpi karma śubhāśubhaṃ /",
    "XXratnml_u:8201": " yenaiva yat kṛtaṃ karmaṃ tenaiva bhujyate phalaṃ // Rm_19.199{98} //",
    "XXratnml_u:8202": " nāgnibhir dahyate karmaṃ dahyate deha eva hi /",
    "XXratnml_u:8203": " nodakaiḥ klidyate karmaṃ klidyate tanur eva ca // Rm_19.200{99} //",
    "XXratnml_u:8204": " nānilaiḥ śuṣyate karmaṃ kāya evābhiśuṣyate /",
    "XXratnml_u:8205": " na kṣītau kṣīyate karmaṃ kṣīyate tanur eva hi // Rm_19.201{100} //",
    "XXratnml_u:8206": " anyathāpi bhaven naiva vipāke karmaṇaḥ phalaṃ /",
    "XXratnml_u:8207": " yathaiva yat kṛtaṃ yena tenaiva bhujyate tathā // Rm_19.202{1} //",
    "XXratnml_u:8208": " kṛṣṇasya karmaṇaḥ pāke duḥkhataiva sadā bhave /",
    "XXratnml_u:8209": " śubhasya sukhatā nityaṃ miśritasyobhayaṃ tathā // Rm_19.203{2} //",
    "XXratnml_u:8210": " evaṃ karmavipākotthaṃ śubhāśubhaphalaṃ sadā /",
    "XXratnml_u:8211": " bhuktvā sarvatra saṃsāre bhramanti sarvajaṃtavaḥ // Rm_19.204{3} //",
    "XXratnml_u:8212": " evaṃ matvā mahārāja kṛṣṇāni miśritāni ca /",
    "XXratnml_u:8213": " vihāyātra śobheṣv eva caritavyaṃ sadā bhave // Rm_19.205{4} //",
    "XXratnml_u:8214": " iti tenārhatādiṣṭaṃ śrutvānaṃdaḥ sa bhūpatiḥ /",
    "XXratnml_u:8215": " (Rm 247)",
    "XXratnml_u:8216": " tatheti prativijñapya sajanaḥ prābhya naṃdataḥ // Rm_19.206{5} //",
    "XXratnml_u:8217": " tataḥ sa nṛpatir bhūyo raivataṃ taṃ mahāmatiṃ /",
    "XXratnml_u:8218": " sucīvaraiḥ samāchādya sāṃjaliḥ praṇatiṃ vyadhāt // Rm_19.207{6} //",
    "XXratnml_u:8219": " punar utthāya bhūpālas tam arhantaṃ kṛtāṃjaliḥ /",
    "XXratnml_u:8220": " praṇatvā vinayaṃ kurvan kramāc ca prārthayat tathā // Rm_19.208{7} //",
    "XXratnml_u:8221": " bhadantātra prasīdasva kṣamasva me 'parādhatāṃ /",
    "XXratnml_u:8222": " sarvadā darśanaṃ datvānugrahaṃ kartum arhasi // Rm_19.209{8} //",
    "XXratnml_u:8223": " ity ukte 'nena bhūpena raivataḥ sa prasāditaḥ /",
    "XXratnml_u:8224": " haṃsarāja ivāplutya bhāsayan khe samāyayau // Rm_19.210{9} //",
    "XXratnml_u:8225": " tatrākāśe samāsīnaḥ prātihāryaṃ pradarśayan /",
    "XXratnml_u:8226": " lokaiḥ saṃdṛśyamāno 'sau dhyātvā tasthau samujvalan // Rm_19.211{10} //",
    "XXratnml_u:8227": " tatas tair bhikṣubhiḥ śiṣyaiḥ samanvitaḥ prabhāsayan /",
    "XXratnml_u:8228": " tathākāśāś caraṃ gatvā svāśrame samupāśrayan // Rm_19.212{11} //",
    "XXratnml_u:8229": " tad dṛṣṭvā sa nṛpo lokaiḥ sahātivismayānvitaḥ /",
    "XXratnml_u:8230": " triratnabhajanaṃ kurvan pracacāra sadā mudā // Rm_19.213{12} //",
    "XXratnml_u:8231": " evaṃ hy adoṣena viśeṣayuktyā pratyakṣaṇakṣyīkṛtalakṣaṇena /",
    "XXratnml_u:8232": " alaṃkṛtaḥ sādhujanaḥ khalena nighnīkṛto 'pi na vikāram eti //",
    "XXratnml_u:8233": " evaṃ svadaivayogena jāyate hy aparādhatā /",
    "XXratnml_u:8234": " tan nānyasyāparādhatvaṃ vaktavyaṃ kena cit kva cit // Rm_19.215{14} //",
    "XXratnml_u:8235": " iti me guruṇākhyātaṃ tathātra kathyate mayā /",
    "XXratnml_u:8236": " iti matvā mahārāja sadā dharme samācara // Rm_19.216{15} //",
    "XXratnml_u:8237": " prajāś cāpi tathā rājan bodhayitvā prayatnataḥ /",
    "XXratnml_u:8238": " bodhimārge pratiṣṭhāpya pālayasva sadādarāt // Rm_19.217{16} //",
    "XXratnml_u:8239": " tathā te maṃgalaṃ nityaṃ sarvaṃ cāpi bhavet sadā /",
    "XXratnml_u:8240": " kramād bodhiṃ samāsādya saṃbuddhapadam āpnuyāḥ // Rm_19.218{17} //",
    "XXratnml_u:8241": " iti satyaṃ parijñāya triratnaśaraṇaṃ gataḥ /",
    "XXratnml_u:8242": " satkṛtya śraddhayā nityaṃ bhajasvātra samāhitaḥ // Rm_19.219{18} //",
    "XXratnml_u:8243": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:8244": " tathā hīti pratijñapya prābhyanandat sapārṣadaḥ // Rm_19.220{19} //",
    "XXratnml_u:8245": " satkṛtyedaṃ narā ye kalimatidaraṇaṃ raivatasyāvadanaṃ śṛṇvanti śrāvayanti pramuditamanaso bhaktiśraddhāprasannāḥ /",
    "XXratnml_u:8246": " te sarve 'py evam atra vimalasumanasaḥ sarvadā satsukhāni bhuktvā kṛtvā subhadraṃ jinavaranilaye saṃprayānti pramodāṃ // Rm_19.221{20} //",
    "XXratnml_u:8247": " ++ iti ratnāvadānatatve raivatāvadānaṃ samāptam ++",
    "XXratnml_u:8248": " (Rm 248)",
    "XXratnml_u:8249": " XX Mahiṣāvadāna atha sa pārthivo 'sokaḥ kṛtāñjalipuṭo mudā /",
    "XXratnml_u:8250": " upaguptaṃ guruṃ natvā punar evam abhāṣata // Rm_20.1{1} //",
    "XXratnml_u:8251": " bhadanta śrotum ichāmi punar anyat subhāṣitaṃ /",
    "XXratnml_u:8252": " tadyathā guruṇākhyātaṃ tathādeṣṭuṃ ca me 'rhati // Rm_20.2{2} //",
    "XXratnml_u:8253": " iti saṃprārthitaṃ rājñā śrutvā so 'rhan mahāmatiḥ /",
    "XXratnml_u:8254": " upagupto nareṃdraṃ taṃ samālokyaivam ādiśat // Rm_20.3{3} //",
    "XXratnml_u:8255": " sādhu śṛṇu mahārāja yathā me guruṇoditaṃ /",
    "XXratnml_u:8256": " tathāhaṃ te pravakṣyāmi sarve lokaprabodhane // Rm_20.4{4} //",
    "XXratnml_u:8257": " tadyathā bhagavān buddhaḥ śākyasiṃho munīśvaraḥ /",
    "XXratnml_u:8258": " sarvajñaḥ sugataḥ śāstā dharmarājo vināyakaḥ // Rm_20.5{5} //",
    "XXratnml_u:8259": " ṣaḍabhijño jagannātho mārajit tu tathāgataḥ /",
    "XXratnml_u:8260": " puraikasamaye sārddhaṃ bhikṣubhiḥ śrāvakaiḥ saha // Rm_20.6{6} //",
    "XXratnml_u:8261": " cailakair bhikṣuṇībhiś caivam upāsikāgaṇair api /",
    "XXratnml_u:8262": " upāsākais tathānyaiś ca saddharmaguṇavāṃchibhiḥ // Rm_20.7{7} //",
    "XXratnml_u:8263": " bodhisatvair mahāsatvair brahmendrādisurādhipaiḥ /",
    "XXratnml_u:8264": " sarve lokādhipaiś cāpi dānavendraiḥ śubhārthibhiḥ // Rm_20.8{8} //",
    "XXratnml_u:8265": " nāgendrair garuḍendraiś ca yakṣagaṃdharvakinnaraiḥ /",
    "XXratnml_u:8266": " grahai vidyādharaiś cāpi tathānyaiś ca vṛṣārthibhiḥ // Rm_20.9{9} //",
    "XXratnml_u:8267": " stūya mānārcyamānaś ca vaṃdyamāno 'bhinaṃditaḥ /",
    "XXratnml_u:8268": " sarvasatvahitārthena janapadeṣu sarvataḥ // Rm_20.10{10} //",
    "XXratnml_u:8269": " saddharmaṃ samupādiśya pracacāra sasāṃghikaḥ /",
    "XXratnml_u:8270": " tathā ca kośale rāṣṭre varaṃ dharmam upādiśat // Rm_20.11{11} //",
    "XXratnml_u:8271": " tato 'nyatrāpi saddharmam upadeṣṭuṃ tato 'carat /",
    "XXratnml_u:8272": " tatrānyasmin vane prāpto bhagavān sa sasāṃghikaḥ // Rm_20.12{12} //",
    "XXratnml_u:8273": " sarvatra maṃgalaṃ kṛtvā pracacāra śanaiḥ kramāt /",
    "XXratnml_u:8274": " tatrārāṇye mahān yūtho mahiṣīṇāṃ samācarat // Rm_20.13{13} //",
    "XXratnml_u:8275": " tatraiko mahiṣaś caṇḍo valavīryasamanvitaḥ /",
    "XXratnml_u:8276": " mahāśṛṃgo mahākāyaḥ pratyavasan madotkaṭaḥ // Rm_20.14{14} //",
    "XXratnml_u:8277": " tatrāsan paṃcamātrāṇi mahiṣapālaśatāni ca /",
    "XXratnml_u:8278": " sarve tan mahiṣīyūtham anurakṣyādhyuvāsata // Rm_20.15{15} //",
    "XXratnml_u:8279": " tadaikasmin dine tatra bhagavān sa sasaṃghikaḥ /",
    "XXratnml_u:8280": " pracaraṃs tatpradeśe taṃ mahiṣīyutham aikṣata // Rm_20.16{16} //",
    "XXratnml_u:8281": " tadā te mahiṣīpālā taṃ munīṃdraṃ sasaṃghikaṃ /",
    "XXratnml_u:8282": " samupāyātam ālokya dūrād evam aghoṣayan // Rm_20.17{17} //",
    "XXratnml_u:8283": " bhagavān mātra samāyāhi pathānyena vrajādhunā /",
    "XXratnml_u:8284": " asty atra mahiṣo duṣṭas tat sahasā carānyata // Rm_20.18{18} //",
    "XXratnml_u:8285": " (Rm 249)",
    "XXratnml_u:8286": " iti taiḥ śabditaṃ śrutvā bhagavān sa munīśvaraḥ /",
    "XXratnml_u:8287": " sasaṃghaḥ samupāśritya tāṃ dṛṣṭvaivam ahhāṣata // Rm_20.19{19} //",
    "XXratnml_u:8288": " alpotsukābhavatv atra bhagavantaḥ kiṃ kuto bhayaṃ /",
    "XXratnml_u:8289": " kālajño 'haṃ jinendro 'smi tadarthe 'tra samācare // Rm_20.20{20} //",
    "XXratnml_u:8290": " tadā sa mahiṣo duṣṭas taṃ munīndraṃ sasāṃghikaṃ /",
    "XXratnml_u:8291": " dūrād dṛṣṭvā samutthāya pradudrāva tadantike // Rm_20.21{21} //",
    "XXratnml_u:8292": " tatra tadgaṃdham āghrāya dṛṣṭvā taṃ raktacīvaraṃ /",
    "XXratnml_u:8293": " ruṣā lāṃgūlam unnāmya saṃmukhaḥ prābhyadhāvata // Rm_20.22{22} //",
    "XXratnml_u:8294": " tatra tena jinendreṇa pañcasiṃhā mahoddhatāḥ /",
    "XXratnml_u:8295": " abhinirmāya tatpṛṣṭhe sthāpitā bhīmarūpiṇaḥ // Rm_20.23{23} //",
    "XXratnml_u:8296": " tathā nirmāya tatrāgniskaṃdhau dvāv atiprojvalau /",
    "XXratnml_u:8297": " ubhayoḥ pārśvayos tasya sthāpito bhīmanisvanau // Rm_20.24{24} //",
    "XXratnml_u:8298": " tathātra kūṭasaṃkāśo nirmāya mahatī śilā /",
    "XXratnml_u:8299": " upariṣṭāt pratiṣṭhāpya darśitā tasya bhītaye // Rm_20.25{25} //",
    "XXratnml_u:8300": " tatra sa mahiṣo 'drākṣīt tān siṃhān pṛṣṭhasaṃsthitān /",
    "XXratnml_u:8301": " pārśvayor ubhayor agniskaṃdhaur uparitāṃ śilāṃ // Rm_20.26{26} //",
    "XXratnml_u:8302": " evaṃ sa mahiṣo duṣṭo mahābhayam upasthitaṃ /",
    "XXratnml_u:8303": " samantataḥ samālokya pravikheṭābhimohitaḥ // Rm_20.27{27} //",
    "XXratnml_u:8304": " tatra sa trasito dṛṣṭvā parāyituṃ caturdiśaḥ /",
    "XXratnml_u:8305": " samantato bhayād vignas tasthau trāṇanirāśrayaḥ // Rm_20.28{28} //",
    "XXratnml_u:8306": " tataḥ sa cakitas tasya munīndrasyābhisaṃmukhaṃ /",
    "XXratnml_u:8307": " upetya caraṇau natvā śaraṇaṃ samupāyayau // Rm_20.29{29} //",
    "XXratnml_u:8308": " tatra tadbhayabhinnāsyaḥ parikhinnāśayo rudan /",
    "XXratnml_u:8309": " bhagavaṃtaṃ tam ālokya tasthau 'trāṇāśrayo puraḥ // Rm_20.30{30} //",
    "XXratnml_u:8310": " tadā sa bhagavān dṛṣṭvā mahiṣyaṃ tam upasthitaṃ /",
    "XXratnml_u:8311": " śaraṇāgatam ālokya dharmam evam upādiśat // Rm_20.31{31} //",
    "XXratnml_u:8312": " bhadramukheti saṃskārāḥ sarve 'nityā bhave dhruvāḥ /",
    "XXratnml_u:8313": " sarvadharmā anātmanaḥ śāntaṃ nirvāṇam eva hi // Rm_20.32{32} //",
    "XXratnml_u:8314": " iti dharmaravam śrutvā sa tat puṇyānubhāvataḥ /",
    "XXratnml_u:8315": " pūrvajanmapravṛttāṃtaṃ smṛtvā prarurodānutāpitaḥ // Rm_20.33{33} //",
    "XXratnml_u:8316": " evaṃ taṃ ruditaṃ dṛṣṭvā bhagavān sa munīśvara /",
    "XXratnml_u:8317": " bodhayituṃ samāśvāsya punar gāthe 'bhyabhāṣata // Rm_20.34{34} //",
    "XXratnml_u:8318": " idānīṃ kiṃ kariṣyāmi tiryagyonigatasya te /",
    "XXratnml_u:8319": " akṣaṇapratipannasya kiṃ rodiṣi nirarthakaṃ // Rm_20.35{25} //",
    "XXratnml_u:8320": " sādhu prasādyatāṃ cittaṃ mayi kāruṇike jine /",
    "XXratnml_u:8321": " tiryagyoniṃ virāgyeha tataḥ svargaṃ gamiṣyasi // Rm_20.36{26} //",
    "XXratnml_u:8322": " ity ādiṣṭaṃ munīndreṇa śrutvā sa mahiṣas tadā /",
    "XXratnml_u:8323": " sarvaṃ smṛtvā purāvṛttaṃ manasaivaṃ vyaciṃtayat // Rm_20.37{27} //",
    "XXratnml_u:8324": " hā mayā durdhiyājñena tyaktvā saddharmasaṃyamaṃ /",
    "XXratnml_u:8325": " krodhāgninā svayaṃ dagdhā saṃtāpare 'pi tāpitā // Rm_20.38{28} //",
    "XXratnml_u:8326": " yenāhaṃ hā paribhraṣṭaḥ saddharmamaṇinā 'dhunā /",
    "XXratnml_u:8327": " viṣarāgāgnisaṃtaptaḥ kṛṣṇāhir iva durmatiḥ // Rm_20.39{29} //",
    "XXratnml_u:8328": " (Rm 250)",
    "XXratnml_u:8329": " tad atra kiṃ kariṣyāmi tiryakjātir ihādhunā /",
    "XXratnml_u:8330": " kiṃ mamānena kāyena duḥkhe pāpānusādhinā // Rm_20.40{30} //",
    "XXratnml_u:8331": " yatra puṇyaṃ sukhaṃ nāsti tatra kiṃ jīvitena me /",
    "XXratnml_u:8332": " varam evādya me mṛtyur na tv evaṃ cirajīvitaṃ // Rm_20.41{31} //",
    "XXratnml_u:8333": " avaśyaṃ mṛtyum āpnuyāṃ sarveṣāṃ maraṇaṃ dhruvaṃ /",
    "XXratnml_u:8334": " tad atra me śarīre kā snehatā jīvite 'pi vā // Rm_20.42{32} //",
    "XXratnml_u:8335": " dhik kāyaṃ jīvitaṃ cāpi yena puṇyaṃ na sādhyate /",
    "XXratnml_u:8336": " puṇyam eva bhave sāraṃ sarvatra satsukhapradaṃ // Rm_20.43{33} //",
    "XXratnml_u:8337": " puṇyaṃ vinātrā saṃsare kiṃ śrīsaṃpatsukhānvite /",
    "XXratnml_u:8338": " sarvaṃ vihāya gaṃtavyaṃ puṇyām ekaṃ tadānugaḥ // Rm_20.44{34} //",
    "XXratnml_u:8339": " puṇyam eva jaganmitraṃ puṇyam eva sadānugaḥ /",
    "XXratnml_u:8340": " puṇyam eva mahatsāraṃ puṇyam eva hitārthadaṃ // Rm_20.45{35} //",
    "XXratnml_u:8341": " tasmāt puṇyaṃ prayatnena sādhanīyaṃ bhave sadā /",
    "XXratnml_u:8342": " sarvatra sukhatāhetu puṇyam eveti kathyate // Rm_20.46{36} //",
    "XXratnml_u:8343": " tat puṇyaratnasaṃprāptyai buddhasya śaraṇaṃ gataḥ /",
    "XXratnml_u:8344": " sarvathā smaraṇaṃ kṛtvā bhajeyeha samāhitaḥ // Rm_20.47{37} //",
    "XXratnml_u:8345": " ity evaṃ manasā dhyātvā mahiṣaḥ sa prabodhitaḥ /",
    "XXratnml_u:8346": " taṃ buddhaṃ śrīghanaṃ natvānusmṛtvābhajān mudā // Rm_20.48{38} //",
    "XXratnml_u:8347": " tataḥ sa bhagavāns tasya dṛṣṭvāśayaviśuddhatāṃ /",
    "XXratnml_u:8348": " saddharmaṃ samupādiśya sasaṃghaḥ svāśrame yayau // Rm_20.49{39} //",
    "XXratnml_u:8349": " tatrāśrame samāsīno bhagavān sasasāṃghikaḥ /",
    "XXratnml_u:8350": " sarvasatvahitārthena saṃbodhidharmam ādiśat // Rm_20.50{40} //",
    "XXratnml_u:8351": " taddharmadeśanāṃ śrotuṃ sarve lokāḥ samāgatāḥ /",
    "XXratnml_u:8352": " brahmaśakrādayo devā lokapālāś ca dānavāḥ // Rm_20.51{41} //",
    "XXratnml_u:8353": " grahā vidyādharāḥ siddhā yakṣagaṃdharvakinnarāḥ /",
    "XXratnml_u:8354": " garuḍā nāgarājāś ca rākṣasāś ca śubhārthinaḥ // Rm_20.52{42} //",
    "XXratnml_u:8355": " ṛṣayo brāhmaṇāś cāpi nṛpā rājakumārakāḥ /",
    "XXratnml_u:8356": " vaiśyāc ca maṃtriṇo 'mātyā gṛhasthāś ca mahājanāḥ // Rm_20.53{43} //",
    "XXratnml_u:8357": " vaṇijaḥ sārthavāhāś ca śilpinaḥ paurikā api /",
    "XXratnml_u:8358": " grāmyā jānapadāś cāpi tīrthyāḥ kārpaṭikā api // Rm_20.54{44} //",
    "XXratnml_u:8359": " evam anye 'pi lokāś ca saddharmaguṇavāṃ chinaḥ /",
    "XXratnml_u:8360": " sarve te samupāgatya tatrāśrame samāviśat // Rm_20.55{45} //",
    "XXratnml_u:8361": " tatra taṃ śrīghanaṃ dṛṣṭvā bhikṣusaṃghapuraskṛtaṃ /",
    "XXratnml_u:8362": " natvā pradakṣiṇīkṛtvā samānarcur yathākramaṃ // Rm_20.56{46} //",
    "XXratnml_u:8363": " tatas te praṇatiṃ kṛtvā parivṛtya samaṃtataḥ /",
    "XXratnml_u:8364": " tat saddharmāmṛtaṃ pātum upatasthuḥ samāhitāḥ // Rm_20.57{47} //",
    "XXratnml_u:8365": " tadā sa bhagavān dṛṣṭvā tān sarvān samupasthitāṃ /",
    "XXratnml_u:8366": " ādimadhyāṃtakalyāṇaṃ saddharmaṃ samupādiśat // Rm_20.58{48} //",
    "XXratnml_u:8367": " tat saddharmāmṛtaṃ pītvā sarve te saṃprabodhitāḥ /",
    "XXratnml_u:8368": " dharmaviśeṣam ājñāya triratnaṃ sarvadābhajan // Rm_20.59{49} //",
    "XXratnml_u:8369": " tatra sa mahiṣaḥ pūrvajanmavṛttim anusmaran /",
    "XXratnml_u:8370": " tadā taddeham utsraṣṭuṃ manasaivaṃ vyaciṃtayat // Rm_20.60{50} //",
    "XXratnml_u:8371": " hā duṣṭena mayā pūrvam ācitaṃ ghorapātakaṃ /",
    "XXratnml_u:8372": " (Rm 251)",
    "XXratnml_u:8373": " tenāhaṃ mahiṣo duṣṭo bhavāmy atra yathoditaṃ // Rm_20.61{51} //",
    "XXratnml_u:8374": " tad atra kiṃ prakurvīya paśus tat pāpaśodhaṇaṃ /",
    "XXratnml_u:8375": " tat triratnam anusmṛtvā careyāham upoṣadhaṃ // Rm_20.62{52} //",
    "XXratnml_u:8376": " datvātrāham imaṃ kāyaṃ satvebhyaḥ śraddhayā 'dhunā /",
    "XXratnml_u:8377": " manasā sugataṃ dhyātvā martuṃ tiṣṭheya sāṃprataṃ // Rm_20.63{53} //",
    "XXratnml_u:8378": " tad imaṃ deham utkṛtya tvagmānsarudhirādikaṃ /",
    "XXratnml_u:8379": " asthimajjādi sarvaṃ ca bhujantu prāṇino mudā // Rm_20.64{54} //",
    "XXratnml_u:8380": " ye ye satvā imaṃ dehaṃ bhujanti surasaṃ mudā /",
    "XXratnml_u:8381": " te te sarve sadā dharmaṃ kṛtvā yāntu surālāyaṃ // Rm_20.65{55} //",
    "XXratnml_u:8382": " tathaitat puṇyapākena muktvāsmān pāpakāśrayāt /",
    "XXratnml_u:8383": " āsādya sadgatau janma bhajeyaṃ sugataṃ sadā // Rm_20.66{56} //",
    "XXratnml_u:8384": " iti dhyātvā viniścitya mahiṣaḥ sa prasannadhīḥ /",
    "XXratnml_u:8385": " tyaktvāhāraṃ tapaśvīva buddhaṃ smṛtvācarat tapaḥ // Rm_20.67{57} //",
    "XXratnml_u:8386": " tathā sa mahiṣo dhyātvā triratnaṃ cābhyanusmaran /",
    "XXratnml_u:8387": " dehaṃ tyaktvā viśuddhātmā surālayaṃ samāyayau // Rm_20.68{58} //",
    "XXratnml_u:8388": " tatra svarge sa utpanno mahāsukhasamanvitaḥ /",
    "XXratnml_u:8389": " vismitābhiprasannātmā tadaivaṃ samaciṃtayat // Rm_20.69{59} //",
    "XXratnml_u:8390": " aho hi jāyate saukhyaṃ kutaś cyutvā kuhācare /",
    "XXratnml_u:8391": " kasya puṇyavipākena mamaivaṃ jāyate śubhaṃ // Rm_20.70{60} //",
    "XXratnml_u:8392": " iti ciṃtayatas tasya mahiṣapūrviṇas tathā /",
    "XXratnml_u:8393": " vismayākrāṃtacittasya samutpannābhavan matiḥ // Rm_20.71{61} //",
    "XXratnml_u:8394": " aho tiryaggateś cyutvā devaloka ihāsare /",
    "XXratnml_u:8395": " saṃbuddhasmṛtipuṇyena devo bhavāmi sāṃprataṃ // Rm_20.72{62} //",
    "XXratnml_u:8396": " tad ahaṃ tasya munīndrasya draṣṭuṃ gacheya sāṃprataṃ /",
    "XXratnml_u:8397": " śraddhayā samupāśritya saddharmaṃ śṛṇuyāṃ punaḥ // Rm_20.73{63} //",
    "XXratnml_u:8398": " iti mahiṣapūrvī sa devaputraḥ pramoditaḥ /",
    "XXratnml_u:8399": " tatra tasya munīndrasya darśane gaṃtum aichata // Rm_20.74{64} //",
    "XXratnml_u:8400": " tataḥ sa muditaḥ snātvā śuddhadivyāṃvarāvṛtaḥ /",
    "XXratnml_u:8401": " divyagaṃdhānuliptāṃgo divyālaṃkārabhūṣitaḥ // Rm_20.75{65} //",
    "XXratnml_u:8402": " divyapūjopahārāṇi gṛhītvā devagaṇaiḥ saha /",
    "XXratnml_u:8403": " tasyāṃ rātrau munīndrasya bhāsayann āśrame yayau // Rm_20.76{66} //",
    "XXratnml_u:8404": " tatra taṃ śrīghanaṃ dṛṣṭvā muditaḥ samupāsaran /",
    "XXratnml_u:8405": " natvā pradakṣiṇīkṛtya samānarcca yathāvidhiḥ // Rm_20.77{67} //",
    "XXratnml_u:8406": " tatas tasya munīndrasya sāṃjaliḥ sa praṇamya ca /",
    "XXratnml_u:8407": " saddharmadeśanāṃ śrotuṃ purataḥ samupāśrayat // Rm_20.78{68} //",
    "XXratnml_u:8408": " tathā te tat sahāyāś ca devaputrāḥ prasāditāḥ /",
    "XXratnml_u:8409": " bhagavaṃtaṃ sāṃjalayaḥ upāśrayan // Rm_20.79{69} //",
    "XXratnml_u:8410": " tataḥ sa bhagavān dṛṣṭvā sarvāns tān samupasthitān /",
    "XXratnml_u:8411": " āryyasatyasamārabhya saddharmaṃ samupādiśat // Rm_20.80{70} //",
    "XXratnml_u:8412": " tatsaddharmāmṛtaṃ pītvā saha devaiḥ pramoditaḥ /",
    "XXratnml_u:8413": " devo mahiṣapūrvi sa dharmaviśeṣam āptavān // Rm_20.81{71} //",
    "XXratnml_u:8414": " satkāyaduṣṭibhūmīndhraṃ viṃśatiśikharodgataṃ /",
    "XXratnml_u:8415": " nirbhidya jñānavajreṇa śrotaāpattim āyayau // Rm_20.82{72} //",
    "XXratnml_u:8416": " (Rm 252)",
    "XXratnml_u:8417": " tātaḥ sa dṛṣṭasatyas taṃ bhagavantaṃ munīśvaraṃ /",
    "XXratnml_u:8418": " kṛtāṃjaliḥ puṭo natvā trir udānam udānayat // Rm_20.83{73} //",
    "XXratnml_u:8419": " bhagavann idam asmākaṃ kṛtaṃ na janakena hi /",
    "XXratnml_u:8420": " na mātrā na ca rājñāpi nānyena kena cit khalu // Rm_20.84{74} //",
    "XXratnml_u:8421": " bhavataiva yad asmākaṃ kṛtapāpaviśodhanaṃ /",
    "XXratnml_u:8422": " tenābhiśoṣitāśeṣarudhirāśrusāritpariḥ // Rm_20.85{75} //",
    "XXratnml_u:8423": " laṃghitā asthiśailāś ca pihitā pāpapaddhatiḥ /",
    "XXratnml_u:8424": " vivṛtāḥ svargamārgāś ca mokṣamārgaś ca darśitaḥ // Rm_20.86{76} //",
    "XXratnml_u:8425": " mayāptaṃ vimalaṃ cakṣuḥ śāntam āryapadaṃ tathā /",
    "XXratnml_u:8426": " duḥkhārṇavaḥ samuttīrṇo bodhimārgo 'pi dṛśyate // Rm_20.87{77} //",
    "XXratnml_u:8427": " tad bhavatāṃ kṛpādṛṣṭeḥ prasādān mama sāṃprataṃ /",
    "XXratnml_u:8428": " saṃsārajanma sāphalyaṃ buddhaputrāsmy ahaṃ yataḥ // Rm_20.88{78} //",
    "XXratnml_u:8429": " adyārabhya sadā nityaṃ bhavatāṃ śaraṇaṃ gataḥ /",
    "XXratnml_u:8430": " bodhau cittaṃ samādhāya cariṣyāmi śubhāṃ cariṃ // Rm_20.89{79} //",
    "XXratnml_u:8431": " tad atrānugrahaṃ kṛtvā bhavāñ chāstā jagaguruḥ /",
    "XXratnml_u:8432": " kṛpayā sarvadā paśyann evaṃ māṃ trātum arhati // Rm_20.90{80} //",
    "XXratnml_u:8433": " iti saṃprārthitaṃ tena suparvaṇā niśamya saḥ /",
    "XXratnml_u:8434": " śāstā tasyāśayaṃ śuddhaṃ samalokyaivam ādiśat // Rm_20.91{81} //",
    "XXratnml_u:8435": " sadho śṛṇu hitaṃ vakṣye sadā bhadraṃ yadīchasi /",
    "XXratnml_u:8436": " triratnaṃ śaraṇaṃ gatvā bhaja nityaṃ samādarāt // Rm_20.92{82} //",
    "XXratnml_u:8437": " ye buddhaśaraṇaṃ kṛtvā bhajaṃti śraddhayā sadā /",
    "XXratnml_u:8438": " māracaryābhimuktās te saṃprayāṃti jinālayaṃ // Rm_20.93{83} //",
    "XXratnml_u:8439": " ye dharmaṃ saugataṃ nityaṃ śṛṇvanti śraddhayā mudā /",
    "XXratnml_u:8440": " sarvapāpābhimuktās te saṃprayānti sukhāvatīṃ // Rm_20.94{84} //",
    "XXratnml_u:8441": " ye ca saṃghe prakurvanti satkāraṃ śraddhayādarāt /",
    "XXratnml_u:8442": " te sarve durgater muktvā saṃprayānti surālayaṃ // Rm_20.95{85} //",
    "XXratnml_u:8443": " triratnaśaraṇaṃ kṛtvā ye bhajanti sadādarāt /",
    "XXratnml_u:8444": " durgatiṃ te na gachaṃti sadā gachaṃti sadgatiṃ // Rm_20.96{86} //",
    "XXratnml_u:8445": " sadgatau te sadā sthitvā triratnaṃ śaraṇaṃ gatāḥ /",
    "XXratnml_u:8446": " kṛtvā lokahitaṃ saukhyaṃ bhuktvā ramanti sarvadā // Rm_20.97{87} //",
    "XXratnml_u:8447": " tataḥ pāramitāḥ sarvāḥ paripūrya yathākramaṃ /",
    "XXratnml_u:8448": " trividhāṃ bodhim āsadya nirvṛtiṃ samavāpnuyuḥ // Rm_20.98{88} //",
    "XXratnml_u:8449": " iti nirvāṇasatsaukhyaḥ prāptuṃ yadi samichasi /",
    "XXratnml_u:8450": " triratnaṃ śaraṇaṃ kṛtvā bhaja nityaṃ samāhitaḥ // Rm_20.99{89} //",
    "XXratnml_u:8451": " etatpuṇyānubhāvena pariśuddhas trimaṃḍalaḥ /",
    "XXratnml_u:8452": " kramād bodhiṃ samāsādya saṃbuddhapadam āpnuyāḥ // Rm_20.100{90} //",
    "XXratnml_u:8453": " ity ādiṣṭaṃ munīndreṇa śrutvā sa paribodhitāḥ /",
    "XXratnml_u:8454": " tathety abhyanumoditvā punar evam abhāṣata // Rm_20.101{91} //",
    "XXratnml_u:8455": " adya me saphalaṃ saṃpūritaṃ manorathaṃ /",
    "XXratnml_u:8456": " bodhiratnābhisaṃpanno buddhaputro 'smi sāṃprataṃ // Rm_20.102{92} //",
    "XXratnml_u:8457": " sarvadā bhavatām eva śaraṇe 'haṃ samāsthitaḥ /",
    "XXratnml_u:8458": " triratnabhajanaṃ kurvañ cariṣye bodhisaṃvaraṃ // Rm_20.103{93} //",
    "XXratnml_u:8459": " iti saṃprārthanāṃ kṛtvā devaputraḥ sa moditaḥ /",
    "XXratnml_u:8460": " (Rm 253)",
    "XXratnml_u:8461": " śrīghanaṃ taiḥ punar natvā sasahāyo divaṃ yayau // Rm_20.104{94} //",
    "XXratnml_u:8462": " tatra svarge sa saṃprāpto devaiḥ saha samāśritaḥ /",
    "XXratnml_u:8463": " triratnasmaraṇaṃ kurvan saukhyaṃ bhuktvā samācarat // Rm_20.105{95} //",
    "XXratnml_u:8464": " tasyāṃ rātrau mahatkāntiṃ prabhāṃ dṛṣṭvā savismayāḥ /",
    "XXratnml_u:8465": " sarve te mahiṣīpālā vabhūvuḥ śaṃkitāśayāḥ // Rm_20.106{96} //",
    "XXratnml_u:8466": " tataḥ prātaḥ samutthāya sarve te kautukānvitāḥ /",
    "XXratnml_u:8467": " saṃmīlya sahasā tatra buddhāśrame upācaran // Rm_20.107{97} //",
    "XXratnml_u:8468": " tatra taṃ śrīghanaṃ dṛṣṭvā sarve te pratimoditāḥ /",
    "XXratnml_u:8469": " kṛtāṃjalipuṭo natvā samupatasthur ādarāt // Rm_20.108{98} //",
    "XXratnml_u:8470": " tadā sa bhagāvān dṛṣṭvā tān sarvān samupasthitān /",
    "XXratnml_u:8471": " ādimadhyāṃtakalyāṇaṃ dideśa dharmam uttamaṃ // Rm_20.109{9!} //",
    "XXratnml_u:8472": " tat saddharmāmṛtaṃ pītvā sarve te pratibodhitāḥ /",
    "XXratnml_u:8473": " bhagavaṃtaṃ punar natvā paprachur evam ādarāt // Rm_20.110{100} //",
    "XXratnml_u:8474": " bhagavann adya rātrau ka ihāśrame prabhāsayan /",
    "XXratnml_u:8475": " bhavatāṃ samupāyātas tat samādeṣṭum arhati // Rm_20.111{1} //",
    "XXratnml_u:8476": " iti tair mahiṣīpālaiḥ paripṛṣṭe sa sarvavit /",
    "XXratnml_u:8477": " bhagavāṃs tān samālokya purāvṛttim upādiśat // Rm_20.112{2} //",
    "XXratnml_u:8478": " yo 'trāsau mahiṣo duṣṭo dṛṣṭvāsmān samupadrutaḥ /",
    "XXratnml_u:8479": " samantato bhayaṃ dṛṣṭvā trasto me śaraṇaṃ gataḥ // Rm_20.113{3} //",
    "XXratnml_u:8480": " tadā maddharmam ākarṇya pūrvajātim anusmaran /",
    "XXratnml_u:8481": " mayi cittaṃ prasādyaiva tyaktvāhārā tyajan tanuṃ // Rm_20.114{4} //",
    "XXratnml_u:8482": " tato 'smatsmṛtipuṇyena pāpamukto viśuddhadhīḥ /",
    "XXratnml_u:8483": " svargaloke samutpanno devo bhavati sāṃprataṃ // Rm_20.115{5} //",
    "XXratnml_u:8484": " sa eṣa devaputro 'dya niśāyām atra bhāsayan /",
    "XXratnml_u:8485": " devalokaiḥ sahāyāto darśanāya mamālāye // Rm_20.116{6} //",
    "XXratnml_u:8486": " matsaddharmaṃ samākarṇya dṛṣṭasatyaḥ sa harṣitaḥ /",
    "XXratnml_u:8487": " devasaṃghaiḥ saha svarge svālaye pragatas tathā // Rm_20.117{7} //",
    "XXratnml_u:8488": " ity ādiṣṭaṃ munīndreṇa śrutvātivismayoddhatāḥ /",
    "XXratnml_u:8489": " sarve te mahiṣīpālā mitha evaṃ samabruvan // Rm_20.118{8} //",
    "XXratnml_u:8490": " aho citra hi yan nāma tiryyagyonigato 'pi saḥ /",
    "XXratnml_u:8491": " buddhaṃ sadgurum āsādya dharmaṃ śrutvābhavat sudhīḥ // Rm_20.119{9} //",
    "XXratnml_u:8492": " sadgurau sugate cittaṃ prasādya viratāśanaḥ /",
    "XXratnml_u:8493": " trirātnasmaraṇaṃ kṛtvā prāṇaṃ tyaktvā divaṃ yayau // Rm_20.120{10} //",
    "XXratnml_u:8494": " tato 'pīha samāgatya saṃbuddhaṃ śaraṇaṃ gataḥ /",
    "XXratnml_u:8495": " abhyarcya dharmam ākarṇya dṛṣṭasatyo divaṃ yayau // Rm_20.121{11} //",
    "XXratnml_u:8496": " svarge 'pi tat tathā nityaṃ sadguroḥ śaraṇaṃ gataḥ /",
    "XXratnml_u:8497": " śraddhayā bhajanaṃ kurvaṃ chubhe 'carat samāhitaḥ // Rm_20.122{12} //",
    "XXratnml_u:8498": " dhanyo 'yaṃ sugataḥ śāstā sarvasatvaśubhaṃkaraḥ /",
    "XXratnml_u:8499": " yatra cittaṃ prasādyaiva paśur api divaṃ gataḥ // Rm_20.123{13} //",
    "XXratnml_u:8500": " vayaṃ tu mānavāḥ sarve katham enaṃ munīśvaraṃ /",
    "XXratnml_u:8501": " sadguruṃ samupāsādya śraddhayā na bhajemahi // Rm_20.124{14} //",
    "XXratnml_u:8502": " (Rm 254)",
    "XXratnml_u:8503": " tathā saddharmam ākarṇya prasādād asya sadguroḥ /",
    "XXratnml_u:8504": " atkṛtya sarvadā bhadraṃ na lābhema kathaṃ vayaṃ // Rm_20.125{15} //",
    "XXratnml_u:8505": " viśeṣadharmam ājñāya dṛṣṭasatyāḥ samāhitāḥ /",
    "XXratnml_u:8506": " triratnabhajanaṃ kṛtvā nūnaṃ gachema sadgatiṃ // Rm_20.126{16} //",
    "XXratnml_u:8507": " tad atra sadguror asya munīndrasyādhunā vayaṃ /",
    "XXratnml_u:8508": " sarve 'pi śraddhayābhyarcya bhajemahi samādarāt // Rm_20.127{17} //",
    "XXratnml_u:8509": " tat sāddharmaṃ samākarṇya śraddhayā samupasthitāḥ /",
    "XXratnml_u:8510": " triratnabhajanaṃ kṛtvā caremahi śubhe sadā // Rm_20.128{18} //",
    "XXratnml_u:8511": " tadādau sugatasyāsya sasaṃghasyā 'dhunā vayaṃ /",
    "XXratnml_u:8512": " yathārhabhojanenātra pūjayema prapuṣṭaye // Rm_20.129{18!} //",
    "XXratnml_u:8513": " iti saṃbhāṣaṇāṃ kṛtvā sarve te pratimoditāḥ /",
    "XXratnml_u:8514": " tatheti saṃmataṃ kṛtvā tatra buddhāśrame yayuḥ // Rm_20.130{19} //",
    "XXratnml_u:8515": " tatra taṃ śrīghanaṃ dṛṣṭvā sasaṃghaṃ taṃ pramoditāḥ /",
    "XXratnml_u:8516": " sarvasāṃjalayo natvā prārthayann evam ādarāt // Rm_20.131{20} //",
    "XXratnml_u:8517": " bhagavan nātha sarvajña bhagavaṃtaṃ sasaṃghikaṃ /",
    "XXratnml_u:8518": " pūjayituṃ samichāmas tann atrānugrahaṃ kuru // Rm_20.132{21} //",
    "XXratnml_u:8519": " iti taiḥ prārthitaṃ śrutvā bhagavān sa munīśvaraḥ /",
    "XXratnml_u:8520": " teṣāṃ puṇyābhisaṃvṛddhyai tūṣṇībhūtvādhyuvāsa tat // Rm_20.133{22} //",
    "XXratnml_u:8521": " tathādhyuvāsitaṃ matvā sarve te pariharṣitāḥ /",
    "XXratnml_u:8522": " pādau tasya munīndrasya natvā nijālayaṃ yayuḥ // Rm_20.134{23} //",
    "XXratnml_u:8523": " tatra te muditāḥ sarve dadhikṣīrodanādikaṃ /",
    "XXratnml_u:8524": " yathārhabhojyasāmagriṃ sahasā samasādhayan // Rm_20.135{24} //",
    "XXratnml_u:8525": " tatas te samaye gatvā tatra buddhāśrame mudā /",
    "XXratnml_u:8526": " sasāṃghikaṃ munīndraṃ taṃ praṇatvaivaṃ nyavedayan // Rm_20.136{25} //",
    "XXratnml_u:8527": " bhagavan nātha sarvajña samayo varttate 'dhunā /",
    "XXratnml_u:8528": " tat saṃgha bhagavān pūjāṃ pratigrahitum arhati // Rm_20.137{26} //",
    "XXratnml_u:8529": " iti taiḥ prārthite sarve bhagavān sasasāṃghikaḥ /",
    "XXratnml_u:8530": " utthāya bhojanakṣetre upācarān prabhāsayan // Rm_20.138{27} //",
    "XXratnml_u:8531": " tatra pādyaṃ samādāya saṃbuddhapramukhāḥ kramāt /",
    "XXratnml_u:8532": " sarve te sāṃghikās tatra svasvāsane samāśrayan // Rm_20.139{28} //",
    "XXratnml_u:8533": " tāṃ buddhapramukhān sarvān sāṃghikān svāsanāśritān /",
    "XXratnml_u:8534": " dṛṣṭvā te muditā sarve sāmānarcur yathākramaṃ // Rm_20.140{29} //",
    "XXratnml_u:8535": " tatas te surasair bhojyaiḥ kṣīrodanaiḥ savyaṃjanaiḥ /",
    "XXratnml_u:8536": " praṇītair bhagavaṃtaṃ taṃ sasaṃghaṃ samatoṣayan // Rm_20.141{30} //",
    "XXratnml_u:8537": " tatas taṃ sugataṃ tṛptaṃ sasāṃghikaṃ samīkṣya te /",
    "XXratnml_u:8538": " tat pātrāṇy apanīyāśu tad dhastādi samaśodhayan // Rm_20.142{31} //",
    "XXratnml_u:8539": " tataḥ sapūgatāmburāmahauṣadharasāyanaṃ /",
    "XXratnml_u:8540": " saṃbuddhapramukhebhyas te saṃghebhyaḥ pradadur mudā // Rm_20.143{32} //",
    "XXratnml_u:8541": " tatas te mahiṣīpālāḥ kṛtāṃjalipūṭā mudā /",
    "XXratnml_u:8542": " śrīghanaṃ taṃ sasaṃghaṃ ca natvā samupatasthire // Rm_20.144{33} //",
    "XXratnml_u:8543": " tathā tan samupāsīnān sarvān dṛṣṭvā sa sarvavit /",
    "XXratnml_u:8544": " (Rm 255)",
    "XXratnml_u:8545": " āryadharmaṃ samādiśya bodhimārge 'bhyayojayat // Rm_20.145{34} //",
    "XXratnml_u:8546": " tat saddharmāmṛtaṃ pītvā sarve te 'bhyanumoditāḥ /",
    "XXratnml_u:8547": " saṃbuddhaśāsane tatra pravrajituṃ samīkṣire // Rm_20.146{35} //",
    "XXratnml_u:8548": " tatās te mahiṣīpālāḥ sarve kṛtvābhisaṃmataṃ /",
    "XXratnml_u:8549": " kṛtāṃjalipuṭā natvā prārthayan taṃ munīśvaraṃ // Rm_20.147{36} //",
    "XXratnml_u:8550": " bhāgavaṃ nātha sarvajña bhavatāṃ śāsane vayaṃ /",
    "XXratnml_u:8551": " pravrajituṃ samichāmas tan no 'nvāhartum arhati // Rm_20.148{37} //",
    "XXratnml_u:8552": " iti taiḥ prārthitaṃ śrutvā bhagavān sa munīśvaraḥ /",
    "XXratnml_u:8553": " tān viśuddhāśayān sarvān samālokyaivam ādiśat // Rm_20.149{38} //",
    "XXratnml_u:8554": " mātāpitror vinānujñāṃ pravrajyāṃ na dadāmy ahaṃ /",
    "XXratnml_u:8555": " tad anujñāṃ samādāya preta dāsyāmi vas tadā // Rm_20.150{39} //",
    "XXratnml_u:8556": " ity ādiṣṭe munīndreṇa sarve te pratinaṃditāḥ /",
    "XXratnml_u:8557": " taṃ munīndraṃ praṇatvāśu svasvagehaṃ yayur mudā // Rm_20.151{40} //",
    "XXratnml_u:8558": " tatra te sahasā gatvā samātāpitṛvāṃdhavān /",
    "XXratnml_u:8559": " paribodhya prayatnena prāpyānujñāṃ samācaraṃ // Rm_20.152{41} //",
    "XXratnml_u:8560": " tatra te sahasā gatvā bhagavata upāsṛtāḥ /",
    "XXratnml_u:8561": " pādau sāṃjalayor natvā prārthayann evam ādarāt // Rm_20.153{42} //",
    "XXratnml_u:8562": " bhagavan sarvavit pitṛprāptānujñāḥ samāgatāḥ /",
    "XXratnml_u:8563": " tatrānugraham ādhāya pravrajyāṃ dātum arhati // Rm_20.154{43} //",
    "XXratnml_u:8564": " iti taiḥ prārthite śāstā bhagavān savyapāṇinā /",
    "XXratnml_u:8565": " teṣāṃ śiras susaṃspṛṣṭvā samālokyaivam ādiśat // Rm_20.155{44} //",
    "XXratnml_u:8566": " sameta bhikṣavaḥ sarve yūyaṃ śraddhāsamaṃgitāḥ /",
    "XXratnml_u:8567": " pravrajyāvratam ādhāya carata brahmacārikāṃ // Rm_20.156{45} //",
    "XXratnml_u:8568": " ity ādiṣṭe munīndreṇa sarve te muṇḍitā vabhuḥ /",
    "XXratnml_u:8569": " khikkhirīpātradharttāraḥ kākhāyacīvarāvṛtāḥ // Rm_20.157{46} //",
    "XXratnml_u:8570": " tataḥ śastuḥ prasādena sarve te vimalāśayāḥ /",
    "XXratnml_u:8571": " pralabdhabodhisaccittāḥ śuddhaśīlā jiteṃdriyāḥ // Rm_20.158{47} //",
    "XXratnml_u:8572": " bhitvāvidyāguṇāḥ samyak prāptavidyāviśāradāḥ /",
    "XXratnml_u:8573": " pratisaṃvitsusaṃprāptāḥ satyamārgasamanvitāḥ // Rm_20.159{48} //",
    "XXratnml_u:8574": " samādhidhāraṇīvidyā ghaṭamānāḥ samāhitāḥ /",
    "XXratnml_u:8575": " kṣamānvitāḥ śubhātmāno yogino bhikṣavo 'bhavan // Rm_20.160{49} //",
    "XXratnml_u:8576": " tatas te sarvasaṃsāraṃ matvānityaṃ cālācalaṃ /",
    "XXratnml_u:8577": " dṛṣṭvā ca sarvasaṃskāragatīr ahivighātinīḥ // Rm_20.161{50} //",
    "XXratnml_u:8578": " sarvakleśagaṇān hitvā jitvā māragaṇān api /",
    "XXratnml_u:8579": " sākṣād arhatvam āsādya pracerur brahmacārikāḥ // Rm_20.162{51} //",
    "XXratnml_u:8580": " tatas te bhikṣavaḥ sarve pariśuddhatrimaṃḍalāḥ /",
    "XXratnml_u:8581": " vītasaṃgā mahābhijñā nirvikalpā niraṃjanāḥ // Rm_20.163{52} //",
    "XXratnml_u:8582": " samaloṣṭakasauvarṇāḥ satkāralābhanispṛhāḥ /",
    "XXratnml_u:8583": " akāśasamacittāṅgā bhave lābhaparāṅmukhāḥ // Rm_20.164{53} //",
    "XXratnml_u:8584": " devāsurādi lokānāṃ traidhātukanivāsināṃ /",
    "XXratnml_u:8585": " pūjyā mānyāś ca vaṃdyāś ca babhūvur bodhicāriṇaḥ // Rm_20.165{54} //",
    "XXratnml_u:8586": " (Rm 256)",
    "XXratnml_u:8587": " tad dṛṣṭvā bhikṣavaḥ sarve vismayoddhatamānasāḥ /",
    "XXratnml_u:8588": " bhagavaṃtaṃ muniṃ natvā papracbus tat purākṛtaṃ // Rm_20.166{55} //",
    "XXratnml_u:8589": " bhagavan kāni karmāṇi tena mahiṣapūrviṇā /",
    "XXratnml_u:8590": " kṛtāni devaputreṇa yair asau mahiṣo 'bhavat // Rm_20.167{56} //",
    "XXratnml_u:8591": " ebhiś ca mahiṣīpālaiḥ kiṃ karma prakṛtaiḥ purā /",
    "XXratnml_u:8592": " yenārhatvaṃ samāsādya bhavaṃti brahmacāriṇaḥ // Rm_20.168{57} //",
    "XXratnml_u:8593": " etat sarvaṃ samādiśya bhavāñ chāstātra sāṃprataṃ /",
    "XXratnml_u:8594": " asmākaṃ api cetāṃsi prabodhayitum arhati // Rm_20.169{58} //",
    "XXratnml_u:8595": " iti tair bhikṣubhiḥ pṛṣṭe bhagavān sa munīśvaraḥ /",
    "XXratnml_u:8596": " tān sarvān sāṃghikān bhikṣūn samālokyaivam ādiśat // Rm_20.170{59} //",
    "XXratnml_u:8597": " śṛṇuta bhikṣavaḥ sarve tena mahiṣapūrviṇā /",
    "XXratnml_u:8598": " purā kṛtāni karmāṇi tāni vakṣyāmi sāṃprataṃ // Rm_20.171{60} //",
    "XXratnml_u:8599": " ebhiś ca mahiṣipālaiḥ purā yāni kṛtāny api /",
    "XXratnml_u:8600": " tāni sarvāṇi karmāṇi vakṣyāmi ca tathā 'dhunā // Rm_20.172{61} //",
    "XXratnml_u:8601": " tadyathābhūt purā buddhaḥ kāśyapo 'rhans tathāgataḥ /",
    "XXratnml_u:8602": " sarvajñaḥ sugataḥ śāstā dharmarājo vināyākaḥ // Rm_20.173{62} //",
    "XXratnml_u:8603": " bhagavān sa tadā pūryyāṃ varāṇasyā upāśrame /",
    "XXratnml_u:8604": " mṛgadāve samāśritya vijahāra sasāṃghikaḥ // Rm_20.174{63} //",
    "XXratnml_u:8605": " tadā tasya munīndrasya śāsane tripiṭo yatiḥ /",
    "XXratnml_u:8606": " bhikṣur eko mahāvijño niścayārthaviśāradaḥ // Rm_20.175{64} //",
    "XXratnml_u:8607": " tadaikasamaye bhikṣupaṃcaśataiḥ puraskṛtaḥ /",
    "XXratnml_u:8608": " sa sabhāyāṃ samāsīnaḥ saddharmaṃ samupādiśat // Rm_20.176{65} //",
    "XXratnml_u:8609": " tasya te bhikṣavaḥ śikṣāḥ śaikṣāś ca saṃścayānvitāḥ /",
    "XXratnml_u:8610": " tripiṭārthaṃ parijñātuṃ paprachus taṃ guruṃ muhuḥ // Rm_20.177{66} //",
    "XXratnml_u:8611": " evaṃ tair bhikṣubhiḥ pṛṣṭe sa guruḥ pratiroṣitaḥ /",
    "XXratnml_u:8612": " tān sarvāñ chrāvakāñ chiṣyāñ chaikṣāṃś ca paryabhāṣata // Rm_20.178{67} //",
    "XXratnml_u:8613": " tatas te śrāvakāḥ sarve dṛṣṭvā taṃ ruṣitaṃ guruṃ /",
    "XXratnml_u:8614": " praṇatvā vinayaṃ kṛtvā punar evam abhāsire // Rm_20.179{68} //",
    "XXratnml_u:8615": " bhavanta mā kṛthā roṣaṃ prasīdasva kṛpānidhe /",
    "XXratnml_u:8616": " vyākhyātaṃ bhavatā samyak tad asmābhi na budhyate // Rm_20.180{69} //",
    "XXratnml_u:8617": " tad bhūyo 'pi bhavān etadarthaṃ samyak suvistaraṃ /",
    "XXratnml_u:8618": " asmac cetaṃ prabodhārthaṃ samupādeṣṭum arhati // Rm_20.181{70} //",
    "XXratnml_u:8619": " iti taiḥ prārthite bhūyas tripiṭaḥ so 'tiroṣitaḥ /",
    "XXratnml_u:8620": " tathā tāñ chrāvakān sarvān paribhāṣyaivam abravīt // Rm_20.182{71} //",
    "XXratnml_u:8621": " are re mahiṣā yūyaṃ tat kiṃ jānītha madvacaḥ /",
    "XXratnml_u:8622": " tad bhūyaḥ kiṃ pravakṣyāmi yac chrutvāpi na budhyate // Rm_20.183{72} //",
    "XXratnml_u:8623": " iti tenoditaṃ śrutvā sarve te pariroṣitāḥ /",
    "XXratnml_u:8624": " taṃ guruṃ yatim arhantam api pratyavadas tathā // Rm_20.184{73} //",
    "XXratnml_u:8625": " yad vayaṃ mahiṣāḥ sarve tad bhavān mahiṣādhipaḥ /",
    "XXratnml_u:8626": " yad asmākaṃ yathā śāsta tathā bhavatu pālakaḥ // Rm_20.185{74} //",
    "XXratnml_u:8627": " iti taiḥ śrāvakaiḥ sarvaiḥ śikṣaiḥ śaikṣaṃ ca roṣitaiḥ /",
    "XXratnml_u:8628": " sadguror antike kopād yat khalaṃ pratibhāṣitaṃ // Rm_20.186{75} //",
    "XXratnml_u:8629": " etat pāpābhiśaṃkārttāḥ paścāttāpābhitāpinaḥ /",
    "XXratnml_u:8630": " (Rm 257)",
    "XXratnml_u:8631": " tam arhantaṃ guruṃ natvā punar evaṃ vabhāṣire // Rm_20.187{76} //",
    "XXratnml_u:8632": " aho mūḍhā vayaṃ sarve yat kopāt sadguror api /",
    "XXratnml_u:8633": " pratyākhyāya vayo 'smābhiḥ pratyuttaraṃ pradīyate // Rm_20.188{77} //",
    "XXratnml_u:8634": " tad etat pātakaṃ ghoraṃ kathaṃ vayaṃ śahemahi /",
    "XXratnml_u:8635": " tad bhavān kṛpayāsmākaṃ kṣaṃtum arhati sarvathā // Rm_20.189{78} //",
    "XXratnml_u:8636": " tathā janmāṃtare cāpi bhavantam eva sadguruṃ /",
    "XXratnml_u:8637": " kalyāṇamitram āsādya prāpnuyāma susaṃvaraṃ // Rm_20.190{79} //",
    "XXratnml_u:8638": " iti saṃprārthanāṃ kṛtvā sarve te bhikṣavas tathā /",
    "XXratnml_u:8639": " tasya guror upāśritya dharmaṃ śrutvābhajan sadā // Rm_20.191{80} //",
    "XXratnml_u:8640": " tatas te samaye sarve śrāvakās tripiṭo 'pi saḥ /",
    "XXratnml_u:8641": " kālaṃ gatāḥ punar janma lehire durgatau tataḥ // Rm_20.192{81} //",
    "XXratnml_u:8642": " khalavākkarmapākena paṃcajanmaśatāny api /",
    "XXratnml_u:8643": " sa tripiṭapatiḥ śāstā mahiṣo 'yaṃ sabhābhavat // Rm_20.193{82} //",
    "XXratnml_u:8644": " sarve te śrāvakāś cāpi yathā vākkarmadoṣataḥ /",
    "XXratnml_u:8645": " tatheme mahiṣīpalā vabhūvuḥ sarvadā bhave // Rm_20.194{83} //",
    "XXratnml_u:8646": " atrāpi mahiṣo duṣṭas tripiṭo 'sau bhavaty api /",
    "XXratnml_u:8647": " ime 'pi mahiṣīpālā bhavanti bhikṣavo 'pi te // Rm_20.195{84} //",
    "XXratnml_u:8648": " yac cāyaṃ mahiṣo 'py atra kāśyapakṛtapuṇyataḥ /",
    "XXratnml_u:8649": " dṛṣṭvā māṃ suprasannātmā natvā me śaraṇaṃ gataḥ // Rm_20.196{85} //",
    "XXratnml_u:8650": " etatpuṇyavipākena devaputro bhavaty ayaṃ /",
    "XXratnml_u:8651": " āryasatyaṃ samāsādya dṛṣṭasatyo sudhīr api // Rm_20.197{86} //",
    "XXratnml_u:8652": " ime 'pi mahiṣīpālāḥ kāśyapapuṇyapākātaḥ /",
    "XXratnml_u:8653": " pravrajyārhatvam āsādya bhavanti brahmacāriṇaḥ // Rm_20.198{87} //",
    "XXratnml_u:8654": " evaṃ karmavipākair hi sarve 'pi jantavo bhave /",
    "XXratnml_u:8655": " sukhaduḥkhāni bhuṃjānā bhramanti bhavacārake // Rm_20.199{88} //",
    "XXratnml_u:8656": " nāgnibhir dahyate karmaṃ vāyubhir vā na śuṣyate /",
    "XXratnml_u:8657": " klidyate nodakaiś cāpi kṣīyate nāpi bhūmiṣu // Rm_20.200{89} //",
    "XXratnml_u:8658": " abhuktaṃ kṣīyate naiva karmaṃ kvāpi kathaṃ cana /",
    "XXratnml_u:8659": " sarvatrāpi bhaven naiva karmaṇo gatir anyathā // Rm_20.201{90} //",
    "XXratnml_u:8660": " śubhasya karmaṇaḥ pāke śubhataiva sadā bhave /",
    "XXratnml_u:8661": " tathā kṛṣṇasya pāke ca duḥkhataiva sadā bhave // Rm_20.202{91} //",
    "XXratnml_u:8662": " miśritānāṃ tathā pāke miśritāni phalāny api /",
    "XXratnml_u:8663": " evaṃ matvā śubheṣv eva caritavyaṃ sadā bhave // Rm_20.203{92} //",
    "XXratnml_u:8664": " yenaiva yat kṛtaṃ karmaṃ tenaiva bhujyate phalaṃ /",
    "XXratnml_u:8665": " avaśyaṃ pariboktavyaṃ saṃsāre karmaṇaḥ phalaṃ // Rm_20.204{93} //",
    "XXratnml_u:8666": " na nasyaṃti hi karmāṇi kalpakoṭiśatair api /",
    "XXratnml_u:8667": " sāmagrīṃ prāpya kālaṃ ca phalanti prāṇināṃ khalu // Rm_20.205{94} //",
    "XXratnml_u:8668": " iti matvātra saṃsāre triratnaṃ śaraṇaṃ gatāḥ /",
    "XXratnml_u:8669": " satkṛtya śraddhayā nityaṃ bhajadhvaṃ sarvathādarāt // Rm_20.206{95} //",
    "XXratnml_u:8670": " ye bhajaṃti sadā nityaṃ triratnaṃ śaraṇaṃ gatāḥ /",
    "XXratnml_u:8671": " durgatiṃ te na gachaṃti yānty eva sadgatiṃ sadā // Rm_20.207{96} //",
    "XXratnml_u:8672": " ity ādiṣṭaiḥ munīndreṇa śrutvā te saṃghikā mudā /",
    "XXratnml_u:8673": " (Rm 258)",
    "XXratnml_u:8674": " sarve lokāś ca satkṛtya triratnaṃ sarvadābhajaṃ // Rm_20.208{97} //",
    "XXratnml_u:8675": " etan me guruṇākhyātaṃ tathā mayocyate 'dhunā /",
    "XXratnml_u:8676": " tvayāpy evaṃ mahārāja caritavyaṃ sadā śubhe // Rm_20.209{98} //",
    "XXratnml_u:8677": " prajāś cāpi sadā dhārmaṃ śrāvāyitvā prabodhayan /",
    "XXratnml_u:8678": " bodhimārge pratisthāpya pālayasva samāhitaḥ // Rm_20.210{99} //",
    "XXratnml_u:8679": " tathā te maṃgalam nityaṃ sarvatrāpi bhaved dhruvaṃ /",
    "XXratnml_u:8680": " kramād bodhiṃ samāsādya saṃbuddhapadam āpnuyāḥ // Rm_20.211{100} //",
    "XXratnml_u:8681": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:8682": " tatheti 'bhyanumoditvā prābhyanandat sapārṣadaḥ // Rm_20.212{1} //",
    "XXratnml_u:8683": " idaṃ narā ye mahiṣāvādānaṃ śṛṇvaṃti ye capi niśāmayaṃti sukhāni bhuktvā khalu te 'tra sarve samyāṃti nūnaṃ sugatālayaṃ te // Rm_20.213{2} //",
    "XXratnml_u:8684": " ++ ity avadānatatve mahiṣāvadānaṃ samāptam ++",
    "XXratnml_u:8685": " (Rm 259)",
    "XXratnml_u:8686": " XXI Nāvikāvadāna athāśoko mahinātha upaguptaṃ yatiṃ guruṃ /",
    "XXratnml_u:8687": " kṛtāṃjalipuṭo natvā punar evam abhāṣata // Rm_21.1{1} //",
    "XXratnml_u:8688": " bhadaṃta śrotum ichāmi punar anyat subhāṣitaṃ /",
    "XXratnml_u:8689": " tad yathā guruṇākhyātaṃ tathādeṣṭuṃ ca me 'rhati // Rm_21.2{2} //",
    "XXratnml_u:8690": " saṃprārthite rājñā śrutvā so 'rhan sudhīr yatiḥ /",
    "XXratnml_u:8691": " upagupto nareṃdraṃ taṃ samālokyaiyam abravīt // Rm_21.3{3} //",
    "XXratnml_u:8692": " sādhu śṛṇu mahārāja yathā me guruṇoditaṃ /",
    "XXratnml_u:8693": " tathāhaṃ te pravakṣyāmi śrutvānumodanāṃ kuru // Rm_21.4{4} //",
    "XXratnml_u:8694": " puraikasamaye buddho bhagavān sa munīśvaraḥ /",
    "XXratnml_u:8695": " sarvajñaḥ sugataḥ śastā dharmarājo vināyakaḥ // Rm_21.5{5} //",
    "XXratnml_u:8696": " sasaṃgho hāsayan tatra magadhe cārikāṃ caran /",
    "XXratnml_u:8697": " sarvatra bhadratāṃ kṛtvā gaṃgātīram upāśrayan // Rm_21.6{6} //",
    "XXratnml_u:8698": " tatra sa bhagavān sarvai bhikṣusaṃghaiḥ puraskṛtaḥ /",
    "XXratnml_u:8699": " sabhāmadhyāsanāsīno dharmam ādeṣṭum aichata // Rm_21.7{7} //",
    "XXratnml_u:8700": " tat saddharmāmṛtaṃ pātuṃ sarvalokās tadāgatāḥ /",
    "XXratnml_u:8701": " brahmaśakrādayo devā lokapālā gaṇādayaḥ // Rm_21.8{8} //",
    "XXratnml_u:8702": " daityeṃdro garuḍā nāgā yakṣagaṃdharvakiṃnarāḥ /",
    "XXratnml_u:8703": " siddhā vidyādharāś cāpi rākṣasāś ca maharddhikāḥ // Rm_21.9{9} //",
    "XXratnml_u:8704": " ṛṣayo brāhmaṇāś cāpi yogino yatayo 'pi ca /",
    "XXratnml_u:8705": " rājānaḥ kṣatriyā bhūpā rājaputrāś ca tīrthikaḥ // Rm_21.10{10} //",
    "XXratnml_u:8706": " vaiśyāś cā maṃtriṇo 'mātyāḥ śreṣṭhinaḥ paurikāḥ prajāḥ /",
    "XXratnml_u:8707": " gṛhasthāḥ sādhavo bhadrāḥ sārthavāhamahājanāḥ // Rm_21.11{11} //",
    "XXratnml_u:8708": " vaṇijāḥ śilpinaś cāpi grāmyā jānapadā api /",
    "XXratnml_u:8709": " tathānye 'pi samāyātāḥ saddharmaśravaṇārthinaḥ // Rm_21.12{12} //",
    "XXratnml_u:8710": " tatra te samupāyātā dṛṣṭvā taṃ śrīghanaṃ mudā /",
    "XXratnml_u:8711": " natvā pradakṣiṇīkṛtya samānarcur yathākramaṃ // Rm_21.13{13} //",
    "XXratnml_u:8712": " tataḥ sarve 'pi te lokāḥ parivṛtya samaṃtataḥ /",
    "XXratnml_u:8713": " samāhitāḥ samudvīkṣya dharmaṃ śrotuṃ samāśrayan // Rm_21.14{14} //",
    "XXratnml_u:8714": " tadā sa bhagavān dṛṣṭvā sarvāns tān samupasthitān /",
    "XXratnml_u:8715": " bodhicaryāṃ samārabhya saddharmaṃ samupādiśat // Rm_21.15{15} //",
    "XXratnml_u:8716": " tat saddharmāmṛtaṃ pītvā sarve lokāḥ pramoditāḥ /",
    "XXratnml_u:8717": " dharmāviśeṣam ājñāya triratnaṃ prābhajan sadā // Rm_21.16{16} //",
    "XXratnml_u:8718": " tataḥ sa bhagavān dṛṣṭvā sarvāl lokāñ chubhāśritān /",
    "XXratnml_u:8719": " tathānyatra śubhaṃ kartuṃ gaṃgātīram upācarat // Rm_21.17{17} //",
    "XXratnml_u:8720": " sasaṃgho bhagāvaṃs tatra gaṃgātīra upāsṛtaḥ /",
    "XXratnml_u:8721": " navikān samupāhūya samālokyaivam abravīt // Rm_21.18{18} //",
    "XXratnml_u:8722": " (Rm 260)",
    "XXratnml_u:8723": " nāvikā gantum ichāmi gaṃgāpāram ito 'dhunā /",
    "XXratnml_u:8724": " tan mām imāṃ nadīṃ gaṃgāṃ samuttārayata drutaṃ // Rm_21.19{19} //",
    "XXratnml_u:8725": " iti tat prārthitaṃ śrutvā sarve te nāvikā api // Rm_21.20{20} //",
    "XXratnml_u:8726": " sasāṃghikaṃ munīndraṃ tan anādṛtyaivam abruvan /",
    "XXratnml_u:8727": " tarapaṇyaṃ vināsmābhiḥ kaści diśā na tāritaḥ // Rm_21.21{21} //",
    "XXratnml_u:8728": " yadīchati bhavāns tarttuṃ tarapaṇyaṃ prayachatu /",
    "XXratnml_u:8729": " iti tair bhāṣitaṃ śrutvā bhagavān sa munīśvaraḥ // Rm_21.22{22} //",
    "XXratnml_u:8730": " tān sarvān nāvikān dṛṣṭvā punar evam abhāṣata /",
    "XXratnml_u:8731": " aham api bhavaṃto 'tra nāviko 'smi ti manyatāṃ // Rm_21.23{23} //",
    "XXratnml_u:8732": " mayā hi tārito naṃdo mahārāganadīkṛtaḥ purā /",
    "XXratnml_u:8733": " dveṣābdhipatito duṣṭo 'ṅgulimālo 'pi tāritaḥ // Rm_21.24{24} //",
    "XXratnml_u:8734": " mānavo mānakūpārapatitas tārito mayā /",
    "XXratnml_u:8735": " mohodadhinimagnaś coruvilvīkāśyapas tathā // Rm_21.25{25} //",
    "XXratnml_u:8736": " evam anye 'pi lokāś ca kleśābdhe tāritā mayā /",
    "XXratnml_u:8737": " kasya cid api satvasya tarapaṇyaṃ na kiṃ cana // Rm_21.26{26} //",
    "XXratnml_u:8738": " gṛhyate yācyate nāpi mayā kvāpi kadā cana /",
    "XXratnml_u:8739": " tathā yūyam apīhāsmān sarvān bhikṣūn nimāṃdakī // Rm_21.27{27} //",
    "XXratnml_u:8740": " agāḍhāṃ sahasā tārya pāre nayatum arhatha /",
    "XXratnml_u:8741": " evaṃ tena munīndreṇa prārthite 'pi na ke cana // Rm_21.28{28} //",
    "XXratnml_u:8742": " nāvikās te munīndraṃ taṃ tārayituṃ samīchire /",
    "XXratnml_u:8743": " atra kaścit sudhīḥ sādhur nāvikas taṃ munīśvaraṃ // Rm_21.29{29} //",
    "XXratnml_u:8744": " mahābhijñaṃ parijñāya natvovāca kṛtāṃjaliḥ /",
    "XXratnml_u:8745": " bhagavan nātha sarvajña bhavantaṃ sarvasāṃghikān // Rm_21.30{30} //",
    "XXratnml_u:8746": " apy ahaṃ tārayiṣyāmi tat prasīdatu me sadā /",
    "XXratnml_u:8747": " iti tenoditaṃ śrutvā bhagavān sa munīśvaraḥ // Rm_21.31{31} //",
    "XXratnml_u:8748": " sarvāns tān sāṃghikān bhikṣūn samālokyaivam ādiśat /",
    "XXratnml_u:8749": " bhikṣavo nāvam āruhya yūyaṃ sarve samāhitāḥ // Rm_21.32{32} //",
    "XXratnml_u:8750": " imāṃ gaṃgāṃ samuttīrya tiṣṭhata tīram āśritāḥ /",
    "XXratnml_u:8751": " ity ādiṣṭe munīndreṇa sarve te bhikṣusaṃghikāḥ // Rm_21.33{33} //",
    "XXratnml_u:8752": " sahasā nāvam āruhya saṃniṣeduḥ samāhitāḥ /",
    "XXratnml_u:8753": " tadā sa nāviko dṛṣṭvā sarvān naukāsamāśritān // Rm_21.34{34} //",
    "XXratnml_u:8754": " tāṃ nāvaṃ sahasā gaṃgāmadhye saṃprāpayan kramāt /",
    "XXratnml_u:8755": " tadā sa bhagavānn ṛddhyā vihāyasā svayaṃ caran // Rm_21.35{35} //",
    "XXratnml_u:8756": " tad agrataḥ samuttīrya tīrabhūmau samāśrayan /",
    "XXratnml_u:8757": " tad dṛṣṭvā nāvikā sarve te salokāḥ savismayāḥ /",
    "XXratnml_u:8758": " paścāttāpāgnisaṃtaptāḥ paśyanta eva tasthire // Rm_21.36{36} //",
    "XXratnml_u:8759": " so 'pi ca nāvīko dṛṣṭvā taṃ munīndraṃ vihāyasā /",
    "XXratnml_u:8760": " sahasā tīram āsadya sthitaṃ paśyan nyaṣīdat // Rm_21.37{37} //",
    "XXratnml_u:8761": " tataḥ sā niścarā naukā stambhitaiva jalāśritā /",
    "XXratnml_u:8762": " tad dṛṣṭvā nāvikaḥ so 'tivismayākulato 'bhavat // Rm_21.38{38} //",
    "XXratnml_u:8763": " tatas taiḥ śrīghanaṃ tīrasamāsīnaṃ sa nāvikaḥ /",
    "XXratnml_u:8764": " (Rm 261)",
    "XXratnml_u:8765": " dṛṣṭvā tat smṛtim ādhāya praṇanāma kṛtāṃjaliḥ // Rm_21.39{39} //",
    "XXratnml_u:8766": " tataḥ sāsaṃcarā naukā vāyusaṃpreritā drutaṃ /",
    "XXratnml_u:8767": " sahasā tīram āsādya tasthau tatra suniścarā // Rm_21.40{40} //",
    "XXratnml_u:8768": " tatas te bhikṣavaḥ sarve samuttīrya vahitrataḥ /",
    "XXratnml_u:8769": " sahasā tīram āgatya saṃbuddhāntikam āyayuḥ // Rm_21.41{41} //",
    "XXratnml_u:8770": " tatra sa bhagavān dṛṣṭvā sarvāṃs tān samupāgatān /",
    "XXratnml_u:8771": " saddharmaṃ samupādeṣṭuṃ tasthau sabhāsanāśritaḥ // Rm_21.42{42} //",
    "XXratnml_u:8772": " tataḥ sa nāvikaś cāpi dṛṣṭvā taṃ śrīghanaṃ muniṃ /",
    "XXratnml_u:8773": " bhikṣusaṃghasabhāsīnaṃ praṇatuṃ samupācaran // Rm_21.43{43} //",
    "XXratnml_u:8774": " tatra sa sāñjalir natvā sarvān tan sāṃghikān kramāt /",
    "XXratnml_u:8775": " pādāmbujau munīndrasya praṇanāma pramoditaḥ // Rm_21.44{44} //",
    "XXratnml_u:8776": " tatra te nāvikāś cāpi sarve te vismayānvitāḥ /",
    "XXratnml_u:8777": " tad dharmadeśanāṃ śrotuṃ muditāḥ samupācaran // Rm_21.45{45} //",
    "XXratnml_u:8778": " tatra taṃ śrīghanaṃ dṛṣṭvā sasaṃghaṃ saṃpramoditāḥ /",
    "XXratnml_u:8779": " natvā pradakṣiṇīkṛtya samupatasthur ādarāt // Rm_21.46{46} //",
    "XXratnml_u:8780": " tataḥ sa bhagavān dṛṣṭvā sarvāns tān samupasthitān /",
    "XXratnml_u:8781": " āryyasatyasamārabhya saddharmaṃ samupādiśat // Rm_21.47{47} //",
    "XXratnml_u:8782": " tat addharmāmṛtaṃ pītvā nāvikaḥ saṃpramoditaḥ /",
    "XXratnml_u:8783": " vijñāya dharmavaiśeṣyaṃ saddharmābhirato bhavet // Rm_21.48{48} //",
    "XXratnml_u:8784": " tataḥ satkāyabhūmīndhraṃ viṃśatiśikharodgataṃ /",
    "XXratnml_u:8785": " nirbhidya jñānavajreṇa dharmadṛṣṭi samāptavān // Rm_21.49{49} //",
    "XXratnml_u:8786": " tataḥ sa śrotaāpattiphalaprāptaḥ prasannadhīḥ /",
    "XXratnml_u:8787": " taṃ munīndraṃ samālokya trir udānam udānayat // Rm_21.50{50} //",
    "XXratnml_u:8788": " bhagavan yat mayā prāptaṃ dharmacakṣuḥ sunirmalaṃ /",
    "XXratnml_u:8789": " śāntaṃ padam āryakāntaṃ tīrṇaś cāpi bhavārṇavaḥ // Rm_21.51{51} //",
    "XXratnml_u:8790": " satkāyadṛṣṭiśailāś ca laṃghitāḥ sāṃprataṃ mayā /",
    "XXratnml_u:8791": " pihito pāpamārgo me svargamārgaḥ prakāśitaḥ // Rm_21.52{52} //",
    "XXratnml_u:8792": " mokṣamārgo 'pi saṃprāpto bhavatāṃ kṛpayā 'dhunā /",
    "XXratnml_u:8793": " tathā bhavān sadā nityaṃ māṃ paritrātum arhati // Rm_21.53{53} //",
    "XXratnml_u:8794": " evaṃ hi na kṛtaṃ mātrā nāpi pitrā kṛtaṃ mama /",
    "XXratnml_u:8795": " na suhṛdiṣṭamitraiś ca vāṃdhavaiḥ svajanair api // Rm_21.54{54} //",
    "XXratnml_u:8796": " śramaṇair brāhmaṇaiś cāpi gurubhiś ca na vā nṛpaiḥ /",
    "XXratnml_u:8797": " tathānyaiś ca mahāvijñair na kṛtam āryadeśanāṃ // Rm_21.55{55} //",
    "XXratnml_u:8798": " bhavataiva kṛtaṃ nātha satyamārgopadeśanāṃ /",
    "XXratnml_u:8799": " tadāryasatyasaṃprāpta āryamārgaṃ labhāmy ahaṃ // Rm_21.56{56} //",
    "XXratnml_u:8800": " adya me saphalaṃ janma buddhaputro 'smi sāṃprataṃ /",
    "XXratnml_u:8801": " ity uktvā sa munīndraṃ taṃ praṇatvā prābhyanaṃdata // Rm_21.57{57} //",
    "XXratnml_u:8802": " tataḥ sa nāvikas tatra triratnaṃ śaraṇaṃ gataḥ /",
    "XXratnml_u:8803": " satkṛtya samupāśritya prābhajan sarvadā mudā // Rm_21.58{58} //",
    "XXratnml_u:8804": " tat samīkṣya paraś cāpi nāviko 'tyanutāpitaḥ /",
    "XXratnml_u:8805": " (Rm 262)",
    "XXratnml_u:8806": " tatra tasya munīndrasya satkāraṃ kartum aichata // Rm_21.59{59} //",
    "XXratnml_u:8807": " tataḥ sa nāvikas tatra samutthāyānumoditaḥ /",
    "XXratnml_u:8808": " bhagavaṃtaṃ praṇatvaiva saṃprabodhayat kṛtāṃjaliḥ // Rm_21.60{60} //",
    "XXratnml_u:8809": " bhagavan yan mayā lobhapraluptadharmacetasā /",
    "XXratnml_u:8810": " tarapaṇyaṃ vinā gaṃgāṃ tārito na bhavān api // Rm_21.61{61} //",
    "XXratnml_u:8811": " tan mahān aparādho me bhavaty atrāhi jāyate /",
    "XXratnml_u:8812": " tat kṣamatāṃ jagannātha kṣamāratnākaro bhavān // Rm_21.62{62} //",
    "XXratnml_u:8813": " yac cātra bhavatāṃ pūjāṃ kartum ichāmi sāṃprataṃ /",
    "XXratnml_u:8814": " tān mamānugrahaṃ kṛtvā pratigrahītum arhati // Rm_21.63{63} //",
    "XXratnml_u:8815": " iti saṃprārthitaṃ tena śrutvā sa bhagavān muniḥ /",
    "XXratnml_u:8816": " tatheti pratimoditvā tūṣṇībhūtvādhyuvāsa tat // Rm_21.64{64} //",
    "XXratnml_u:8817": " tathādhivāśitaṃ śāstrā nāvikaḥ saṃpramoditaḥ /",
    "XXratnml_u:8818": " sa pūjābhojyasāmāgrīm sahasā samasādhaya // Rm_21.65{65} //",
    "XXratnml_u:8819": " tataḥ sa bhagavaṃtaṃ taṃ sasāṃghikaṃ yathākramaṃ /",
    "XXratnml_u:8820": " abhyarcya surasaiḥ śuddhair bhojanaiḥ samatoṣayat // Rm_21.66{66} //",
    "XXratnml_u:8821": " tatas te sāṃghikāḥ sarve saṃbuddhapramukhā api /",
    "XXratnml_u:8822": " tad bhojyaṃ surasaṃ bhuktvā samātṛptiṃ samāyayuḥ // Rm_21.67{67} //",
    "XXratnml_u:8823": " tataḥ sa nāviko dṛṣṭvā tṛptaṃ muniṃ sasāṃghikaṃ /",
    "XXratnml_u:8824": " apanīyāśu pātrāṇi tad dhastādi vyaśodhayat // Rm_21.68{68} //",
    "XXratnml_u:8825": " tataḥ pūgādi tāṃbūlamahauṣadharasāyanaṃ /",
    "XXratnml_u:8826": " datvā sa nāvikas tatra sāṃjaliḥ prārthayat kṣamāṃ // Rm_21.69{69} //",
    "XXratnml_u:8827": " tataḥ sa sāṃjalir natvā sasaṃghaṃ taṃ munīśvaraṃ /",
    "XXratnml_u:8828": " bodhicittaṃ samālamvya tat puraḥ samupāśrayat // Rm_21.70{70} //",
    "XXratnml_u:8829": " tataḥ sa bhagavāṃs tasya nāvikasya manogataṃ /",
    "XXratnml_u:8830": " bodhyabhilāṣam ālokya tadā smitaṃ vyamuṃcata // Rm_21.71{71} //",
    "XXratnml_u:8831": " tatas tasya munīṃdrasya nānāvarṇā marīcayaḥ /",
    "XXratnml_u:8832": " mukhapadmād viniryātāḥ praserur bhuvanatraye // Rm_21.72{72} //",
    "XXratnml_u:8833": " yā adhastād gatās tatra narakeṣu samaṃtataḥ /",
    "XXratnml_u:8834": " tāḥ saumyā raśmayaḥ sarvāḥ prasṛtya samahāsayan // Rm_21.73{73} //",
    "XXratnml_u:8835": " tatra tābhiḥ parispṛṣṭāḥ sarve te narakāśritāḥ /",
    "XXratnml_u:8836": " mahat saukhyaṃ samāsādya vismitā evam abruvan // Rm_21.74{74} //",
    "XXratnml_u:8837": " aho citraṃ mahat saukhyam adhunā jāyate kathaṃ /",
    "XXratnml_u:8838": " kutaś ceyaṃ prabhā jātā kasya ceha samāgatāḥ // Rm_21.75{75} //",
    "XXratnml_u:8839": " yat prabhābhiḥ parispṛṣṭā vayaṃ saukhyasamanvitāḥ /",
    "XXratnml_u:8840": " sarve duḥkhābhinirmuktās tad idaṃ mahad adbhutaṃ // Rm_21.76{76} //",
    "XXratnml_u:8841": " kiṃ nu cyutā ito 'ho svid anyatropagatā vayaṃ /",
    "XXratnml_u:8842": " yan no duḥkhāni śāṃyaṃte jāyaṃte sasukhāny api // Rm_21.77{77} //",
    "XXratnml_u:8843": " iti ciṃtāsamākrāntahṛdayās te savismayāḥ /",
    "XXratnml_u:8844": " ṣarve 'py ekatra saṃmīlya bhāṣaṃta upatasthire // Rm_21.78{78} //",
    "XXratnml_u:8845": " evaṃ sarve 'pi te satvāḥ sarvatra narakeṣv api /",
    "XXratnml_u:8846": " nirduḥkhā sukhasaṃpannā upatasthuḥ savismayāḥ // Rm_21.79{79} //",
    "XXratnml_u:8847": " tadā teṣāṃ prabodhārthaṃ nirmāya bhagavān muniṃ /",
    "XXratnml_u:8848": " (Rm 263)",
    "XXratnml_u:8849": " pratyekaṃ narākeṣv evaṃ sarvatrāpi vyasarjayat // Rm_21.80{80} //",
    "XXratnml_u:8850": " taṃ buddhaṃ nirmitaṃ dṛṣṭvā sārve te narakāśritāḥ /",
    "XXratnml_u:8851": " bhūyo 'tivismayākrāṃtahṛdayāś caivaṃ abruvan // Rm_21.81{81} //",
    "XXratnml_u:8852": " na hy evetac cyutās sarve nāpy ānyatra gatā vayaṃ /",
    "XXratnml_u:8853": " ihaiva narake sthāne sthitāḥ sarve vayaṃ khalu // Rm_21.82{82} //",
    "XXratnml_u:8854": " yad ihāyaṃ samāyātaḥ puruṣo pūrvadarśanaḥ /",
    "XXratnml_u:8855": " nūnaṃ asya prabhākāntir iyam atrābhiprasṛtā // Rm_21.83{83} //",
    "XXratnml_u:8856": " tad asmākaṃ hi duḥkhāni praśāntāṃ samaṃtataḥ /",
    "XXratnml_u:8857": " mahatsaukhyāni jayante nūnam asyānūbhāvataḥ // Rm_21.84{84} //",
    "XXratnml_u:8858": " ayaṃ hi sugato buddhaḥ sarvasatvānukaṃpakaḥ /",
    "XXratnml_u:8859": " sarvān no duḥkhitān dṛṣṭvā samuddhartum ihāgataḥ // Rm_21.85{85} //",
    "XXratnml_u:8860": " tad asya śaraṇaṃ gatvā vayaṃ sarve samādarāt /",
    "XXratnml_u:8861": " satkṛtya śraddhayā natvā yathāśakti bhajemahi // Rm_21.86{86} //",
    "XXratnml_u:8862": " iti saṃbhāṣya te sarve nārakīyās tathā mudā /",
    "XXratnml_u:8863": " sahasā taṃ purogatvā praṇatvaivaṃ vabhāṣire // Rm_21.87{87} //",
    "XXratnml_u:8864": " namas te bhagavan nātha śaraṇaṃ te vrajāmahe /",
    "XXratnml_u:8865": " evam asmān sadā dṛṣṭvā kṛpayā trātum arhasi // Rm_21.88{88} //",
    "XXratnml_u:8866": " iti saṃprārthanāṃ kṛtvā sarve te pratimoditāḥ /",
    "XXratnml_u:8867": " tasyaiva śaraṇaṃ kṛtvā prabhejire samāhitāḥ // Rm_21.89{89} //",
    "XXratnml_u:8868": " etatpuṇyaparītās te sarve vimuktapāpakāḥ /",
    "XXratnml_u:8869": " narakebhyaḥ samutthāya sahasā sadgatiṃ yayuḥ // Rm_21.90{90} //",
    "XXratnml_u:8870": " evaṃ tā rasmayaḥ sarvā narakebhyaḥ samaṃtataḥ /",
    "XXratnml_u:8871": " sarvān satvān saṃuddhṛtya pratyāyayur muneḥ puraḥ // Rm_21.91{91} //",
    "XXratnml_u:8872": " yāś cāpy urddhagatābhāsaprasṛtāḥ tāḥ samaṃtataḥ /",
    "XXratnml_u:8873": " avabhāsya diśaḥ sarvān samahārājikālayāḥ // Rm_21.92{92} //",
    "XXratnml_u:8874": " sarvān devālayān yāvad akaniṣṭhaṃ bhavālayaṃ /",
    "XXratnml_u:8875": " avabhāsyamarān sarvān gāthābhiḥ samacodayat // Rm_21.93{93} //",
    "XXratnml_u:8876": " anityaṃ khalu saṃsāre sarvaṃ śūnyam anātmakaṃ /",
    "XXratnml_u:8877": " iti matvātra saṃsāre carata sarvadā śubhe // Rm_21.94{94} //",
    "XXratnml_u:8878": " niṣkrāmatārabhadhvaṃ tad yujyadhvaṃ buddhaśāsane /",
    "XXratnml_u:8879": " dhunīta mṛtyusainyāni naḍāgāram iva dvipaḥ // Rm_21.95{95} //",
    "XXratnml_u:8880": " yo hy asmin saugate dharme cariṣyati samāhitaḥ /",
    "XXratnml_u:8881": " sa hitvā janma saṃsāre duḥkhasyāntaṃ kariṣyati // Rm_21.96{96} //",
    "XXratnml_u:8882": " iti tac chabdam ākarṇya sarve devāḥ prabodhitāḥ /",
    "XXratnml_u:8883": " triratnaśaraṇaṃ kṛtvā prabhejire samāhitāḥ // Rm_21.97{97} //",
    "XXratnml_u:8884": " evaṃ tā rasmayaḥ sarvāḥ sarvān devān samaṃtataḥ /",
    "XXratnml_u:8885": " codayitvā tatas tatra pratyāyayur muneḥ puraḥ // Rm_21.98{98} //",
    "XXratnml_u:8886": " tatra tā rasmayaḥ sarvā ekībhūtā supiṇḍitāḥ /",
    "XXratnml_u:8887": " muneḥ pradakṣiṇīkṛtya bhrumadhye 'ntarhito 'bhavat // Rm_21.99{99} //",
    "XXratnml_u:8888": " tad dṛṣṭvā te sāṃghikāḥ sarve lokāś cānye 'pi vismitāḥ /",
    "XXratnml_u:8889": " śāstā kim ādiśed dhārmam iti dhyātvā niṣedire // Rm_21.100{100} //",
    "XXratnml_u:8890": " (Rm 264)",
    "XXratnml_u:8891": " tadānaṃdaḥ samutthāya śāstāraṃ taṃ munīśvaraṃ /",
    "XXratnml_u:8892": " kṛtāṃjalipuṭo natvā paprachaivaṃ puraḥ sthitaḥ // Rm_21.101{1} //",
    "XXratnml_u:8893": " bhagavan nātha sarvajña bhavadvaktrāt sudhākarāt /",
    "XXratnml_u:8894": " nānā varṇāḥ prabhāḥ kāṃtā viniḥsṛtya prasāritāḥ // Rm_21.102{2} //",
    "XXratnml_u:8895": " sarvāṃs traidhātukānn avabhāsya samaṃtataḥ /",
    "XXratnml_u:8896": " punaḥ pratyāgātāḥ sarvā ekībhūtā supiṃḍitā // Rm_21.103{3} //",
    "XXratnml_u:8897": " tava pradakṣiṇīkṛtya bhrumadhye pravisaṃti tāḥ /",
    "XXratnml_u:8898": " nāhetupratyaye buddhā darśayanti smitaṃ kvacit // Rm_21.104{4} //",
    "XXratnml_u:8899": " tad bhavān hetunā kena smitaṃ muṃcasi sāṃprataṃ /",
    "XXratnml_u:8900": " yad dṛṣṭvā sāṃghikaḥ sarve ime lokāś ca vismitāḥ // Rm_21.105{5} //",
    "XXratnml_u:8901": " śāstā kim ādiśed dharmam iti saṃdigdhamānasāḥ /",
    "XXratnml_u:8902": " kutūhalasamākrāṃtahṛdayāḥ sadguṇārthinaḥ // Rm_21.106{6} //",
    "XXratnml_u:8903": " tvatsaddharmāmṛtaṃ pātum ichanti tṛṣitā iva /",
    "XXratnml_u:8904": " yadarthe 'tra bhavān smitaṃ darśayati sarasmikaṃ // Rm_21.107{7} //",
    "XXratnml_u:8905": " tadarthaṃ samupādiśya sarvāl lokān prabodhaya /",
    "XXratnml_u:8906": " ity ānaṃdavaca śrutvā bhagavān sa munīśvaraḥ /",
    "XXratnml_u:8907": " tam ānaṃdaṃ sabhāṃ cāpi samālokyaivam ādiśat // Rm_21.108{8} //",
    "XXratnml_u:8908": " evam etat tathānaṃda nāhetupratyayaṃ kvacit /",
    "XXratnml_u:8909": " saṃbuddhāḥ sugatāḥ sarve pravikurvanti saṃsmitaṃ // Rm_21.109{9} //",
    "XXratnml_u:8910": " yadarthe 'ham ihānaṃda smitaṃ muṃcāmi sāṃprataṃ /",
    "XXratnml_u:8911": " tadarthaṃ samupākhyāmi śṛṇuta yūyam ādarāt // Rm_21.110{10} //",
    "XXratnml_u:8912": " yad anena satānaṃda nāvikena prasādinā /",
    "XXratnml_u:8913": " sasaṃgho 'haṃ samabhyarcya vaṃdito bodhicetāsā // Rm_21.111{11} //",
    "XXratnml_u:8914": " anena kuśalenāyaṃ nāviko 'pi bhaviṣyati /",
    "XXratnml_u:8915": " saṃsārottaraṇo nāma pratyekabuddha ātmavit // Rm_21.112{12} //",
    "XXratnml_u:8916": " evaṃ matvā mahatpuṇyaṃ triratnaṃ satkṛtodbhavaṃ /",
    "XXratnml_u:8917": " satkṛtya śraddhayā nityaṃ triratnaṃ bhajatādarāt // Rm_21.113{13} //",
    "XXratnml_u:8918": " triratneṣu kṛtaṃ puṇyaṃ na kṣiṇoti kadā cana /",
    "XXratnml_u:8919": " vratapuṇyavipākena saṃbuddhapadam āpnuyāt // Rm_21.114{14} //",
    "XXratnml_u:8920": " ity ādiṣṭaṃ munīndreṇa śrutvānaṃdaḥ sasāṃghikaḥ /",
    "XXratnml_u:8921": " tathety abhyanumoditvā triratnaṃ sarvadābhajet // Rm_21.115{15} //",
    "XXratnml_u:8922": " evaṃ śāstrā munīndreṇa vyākṛtam ātmanas tadā /",
    "XXratnml_u:8923": " śrutvā sa nāviko buddhaḥ prābhyanaṃdat prasāditaḥ // Rm_21.116{16} //",
    "XXratnml_u:8924": " tadārabhya sadā nityaṃ nāvikaḥ saṃpramoditaḥ /",
    "XXratnml_u:8925": " triratnaśaraṇaṃ kṛtvā satkṛtya śraddhayābhajat // Rm_21.117{17} //",
    "XXratnml_u:8926": " sarve lokāś ca tad dṛṣṭvā saddharmaguṇavāṃchinaḥ /",
    "XXratnml_u:8927": " satkṛtya śraddhayā nityaṃ triratnaṃ prābhajan mudā // Rm_21.118{18} //",
    "XXratnml_u:8928": " tataś ca sa jagacchāstā bhagavān saha sāṃghikaiḥ /",
    "XXratnml_u:8929": " tathānyatra śubhaṃ kartuṃ pratasthe sāṃprabhāsayan // Rm_21.119{19} //",
    "XXratnml_u:8930": " iti me guruṇādiṣṭaṃ mayā pracakṣyate tava /",
    "XXratnml_u:8931": " tathātra tvaṃ mahārāja triratnaṃ sarvadā bhaja // Rm_21.120{20} //",
    "XXratnml_u:8932": " prajāś cāpi tathā dharme bodhayitvā prasādayan /",
    "XXratnml_u:8933": " (Rm 265)",
    "XXratnml_u:8934": " bodhimārge pratisthāpya pālayasva samāhitaḥ // Rm_21.121{21} //",
    "XXratnml_u:8935": " tathā te maṃgalaṃ nityaṃ sarvatrāpi bhaved dhruvaṃ /",
    "XXratnml_u:8936": " kramād bodhiṃ samāsādya saṃbuddhapadam āpnuyāḥ // Rm_21.122{22} //",
    "XXratnml_u:8937": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:8938": " tathety abhyanumoditvā prābhyanaṃdat sapārṣadaḥ // Rm_21.123{23} //",
    "XXratnml_u:8939": " yac chāstrākhyātaṃ tathedaṃ yativarakathitaṃ nāvikasyāvadānaṃ śṛṇvanti śrāvayanti pramuditamanasaḥ śraddhayā ye prasannāḥ /",
    "XXratnml_u:8940": " te sarve śuddhabhāvā jinaguṇarūcano bodhicaryā carante /",
    "XXratnml_u:8941": " bhuktvā saukhyāni nityaṃ munivaranilaye saṃprayānti pramodaṃ //",
    "XXratnml_u:8942": " ++ ity avadānatatve nāvikāvadānaṃ samaptam ++",
    "XXratnml_u:8943": " (Rm 266)",
    "XXratnml_u:8944": " XXII Gandhamādanāvadāna athāśoko mahīpālaḥ kṛtāṃjalipuṭo mudā /",
    "XXratnml_u:8945": " upaguptaṃ guruṃ natvā prārthayac caivam ādarāt // Rm_22.1{1} //",
    "XXratnml_u:8946": " bhadaṃta śrotum ichāmi punar anyat subhāṣitaṃ /",
    "XXratnml_u:8947": " tadyathā guruṇādiṣṭaṃ tathādeṣṭuṃ ca me 'rhati // Rm_22.2{2} //",
    "XXratnml_u:8948": " iti saṃprārthite rājñā śrutvā so 'rhan sudhīr yatiḥ /",
    "XXratnml_u:8949": " tam aśokam mahīpālaṃ samālokyaivam ādiśat // Rm_22.3{3} //",
    "XXratnml_u:8950": " sādhu śṛṇu mahārāja yathā me gurubhāṣitaṃ /",
    "XXratnml_u:8951": " tathāhaṃ saṃpravakṣyāmi tava puṇyavivṛddhaye // Rm_22.4{4} //",
    "XXratnml_u:8952": " puraikasmin dine tatra rājagṛhe sasāṃghikaḥ /",
    "XXratnml_u:8953": " bhagavān sa jagannāthaḥ piṇḍārthaṃ samupāviśat // Rm_22.5{5} //",
    "XXratnml_u:8954": " tadā rājagṛhe tatra gṛhapateḥ suto mahān /",
    "XXratnml_u:8955": " tasyaikā dāsikā bhadrā satyadharmānucāriṇī // Rm_22.6{6} //",
    "XXratnml_u:8956": " sā svāmyaṅgānulepārthaṃ lohitacaṃdanaṃ tadā /",
    "XXratnml_u:8957": " surabhigaṇasaṃyuktaṃ pipeṣa prastare mudā // Rm_22.7{7} //",
    "XXratnml_u:8958": " tasminn eva kṣaṇe tatra sa saṃbuddhaḥ sasāṃghikaḥ /",
    "XXratnml_u:8959": " bhāsayaṃ maṃgalaṃ kṛtvā tad gṛhaṃ nikaṣācarat // Rm_22.8{8} //",
    "XXratnml_u:8960": " tathāyātaṃ munīndraṃ taṃ śrutvā sā dārikā mudā /",
    "XXratnml_u:8961": " sahasā nirgatā gehāt tatra draṣṭum upācaran // Rm_22.9{9} //",
    "XXratnml_u:8962": " tatra sā samupāgatya prādrākṣīt taṃ munīśvaraṃ /",
    "XXratnml_u:8963": " dvātriṃśallakṣaṇāśītivyaṃjanaparibhūṣitaṃ // Rm_22.10{10} //",
    "XXratnml_u:8964": " śatasūryādhikābhāsaṃ śatacaṃdrāmṛtaprabhaṃ /",
    "XXratnml_u:8965": " vyāmaprabhāsamujvālaṃ ratnāṃgam iva jaṃgamaṃ // Rm_22.11{11} //",
    "XXratnml_u:8966": " dṛṣṭvā sā dāsikā tatra muditā vismayānvitā /",
    "XXratnml_u:8967": " suciraṃ taṃ samālokya tasthau niścalamānasī // Rm_22.12{12} //",
    "XXratnml_u:8968": " tatra sā suciraṃ dṛṣṭvā dāsikābhipramoditā /",
    "XXratnml_u:8969": " satkāraṃ karttum ichantī śāstur evaṃ vyaciṃtayat // Rm_22.13{13} //",
    "XXratnml_u:8970": " aho bhāgyaṃ munīndro 'yaṃ dṛśyate yan mayādhunā /",
    "XXratnml_u:8971": " tad asya kiṃ bhajiṣyāmi daridrā preṣikā hy ahaṃ // Rm_22.14{14} //",
    "XXratnml_u:8972": " kutra vā drakṣyate bhūyo munīndro 'yaṃ jagadguruḥ /",
    "XXratnml_u:8973": " dhig me janmāpi yenātra kiṃ cit puṇyaṃ na sādhyate // Rm_22.15{15} //",
    "XXratnml_u:8974": " kiṃ mamānena dehena yenedṛśaṃ munīśvaraṃ /",
    "XXratnml_u:8975": " prāpya kiṃ cit pradatvāpi puṇyaṃ prāptuṃ na śakyate // Rm_22.16{16} //",
    "XXratnml_u:8976": " anena jīvitenāpi kiṃ mamātra prayojanaṃ /",
    "XXratnml_u:8977": " yena duḥkhāni bhuktvaiva kiṃ cit puṇyaṃ na sādhyate // Rm_22.17{17} //",
    "XXratnml_u:8978": " puṇyaṃ vinātra saṃsāre saukhyaṃ prāptuṃ kathaṃ kuha /",
    "XXratnml_u:8979": " tat puṇyaṃ prāpyate kena vinā dānavrataḥ kvacit // Rm_22.18{18} //",
    "XXratnml_u:8980": " (Rm 267)",
    "XXratnml_u:8981": " kiṃ cātra dāsyate dānaṃ kiṃ cid dravyaṃ na me gṛhe /",
    "XXratnml_u:8982": " vrataṃ vā kiṃ kariṣyāmi parādhīnā hi dāsikā // Rm_22.19{19} //",
    "XXratnml_u:8983": " tad atra kiṃ sukhaṃ lapsye kiṃ cid dānaṃ vrataṃ vinā /",
    "XXratnml_u:8984": " sarvathāhaṃ vinaṣṭā syāṃ ko māṃ rakṣed bhavāntare // Rm_22.20{20} //",
    "XXratnml_u:8985": " puṇyena sadgatiṃ yāyāṃ pāpena durgatiṃ sadā /",
    "XXratnml_u:8986": " iti hetoḥ prakarttavyaṃ dānaṃ kiṃ cid api vrataṃ // Rm_22.21{21} //",
    "XXratnml_u:8987": " tarhy etad vidyate haste lohitacaṃdanaṃ mama /",
    "XXratnml_u:8988": " etenāpi munīndrasya bhajeyaṃ caraṇāmbujau // Rm_22.22{22} //",
    "XXratnml_u:8989": " iti dhyātvā viniścitya darikā sā prasāditā /",
    "XXratnml_u:8990": " sahasā svagṛhaṃ gatvā tac caṃdanaṃ samāgrahīt // Rm_22.23{23} //",
    "XXratnml_u:8991": " tac caṃdanaṃ samādāya dāsikā sā vyacintayat /",
    "XXratnml_u:8992": " yad idaṃ svāmino dravyaṃ tad anujñāṃ vinā kathaṃ // Rm_22.24{24} //",
    "XXratnml_u:8993": " yadi svāmi vijānāti tadā me kupito ruṣā /",
    "XXratnml_u:8994": " nirbhatsya tāḍayitvā māṃ gṛhān niṣkāsayed apl // Rm_22.25{25} //",
    "XXratnml_u:8995": " tadātra kiṃ cariṣyāmi dāsikāham nirāśrayā /",
    "XXratnml_u:8996": " avaśyaṃ bhāvino bhāvā bhavanti mahatām api // Rm_22.26{26} //",
    "XXratnml_u:8997": " yadi me kupitaḥ svāmī paratra kiṃ kariṣyati /",
    "XXratnml_u:8998": " prasanno yadi vā svāmī kalyāṇaṃ syād ihāpi me // Rm_22.27{27} //",
    "XXratnml_u:8999": " kupito va prasanno vā bhavatv atraiva me prabhuḥ /",
    "XXratnml_u:9000": " svāmī bharttānuśāstaiva paratra kiṃ kariṣyati // Rm_22.28{28} //",
    "XXratnml_u:9001": " buddhas tu jagatāṃ svāmī bharttā nātho 'nukaṃpakaḥ /",
    "XXratnml_u:9002": " prabhu dharmānuśāstā me paratrehāpy avet sadā // Rm_22.29{29} //",
    "XXratnml_u:9003": " tad atra kiṃ mamānena svāmināpi kariṣyate /",
    "XXratnml_u:9004": " tad etac caṃdanenāpi bhajeyaṃ taṃ munīśvaraṃ // Rm_22.30{30} //",
    "XXratnml_u:9005": " iti dhyātvā viniścitya dāsikā sā pramoditā /",
    "XXratnml_u:9006": " lohitacaṃdanenobhau pāṇau pralipya setvayā // Rm_22.31{31} //",
    "XXratnml_u:9007": " gṛhād vahir vinirgatvā bhagavate 'nta upāgatā /",
    "XXratnml_u:9008": " pādayor ubhayos tena caṃdanena lilepa sā // Rm_22.32{32} //",
    "XXratnml_u:9009": " tataḥ sā dārikā nārī kṛtāṃjalipuṭo mudā /",
    "XXratnml_u:9010": " pādau tasya muner natvā purataḥ samupāśrayat // Rm_22.33{33} //",
    "XXratnml_u:9011": " tatra sa bhagavān dṛṣṭvā tasyā bhaktirataṃ manaḥ /",
    "XXratnml_u:9012": " tac caṃdanasaurabhyais tat puraṃ samapūrayat // Rm_22.34{34} //",
    "XXratnml_u:9013": " tatas tad gaṃdham āghrāya sarve paurāḥ savismayāḥ /",
    "XXratnml_u:9014": " kasyedaṃ gaṃdham āyātam iti proktvā pracerire // Rm_22.35{35} //",
    "XXratnml_u:9015": " tatas tad vṛttim ājñāya sarve lokāḥ pramoditāḥ /",
    "XXratnml_u:9016": " tad draṣṭuṃ sahasā tatra bhagavato 'ntikam upāyayuḥ // Rm_22.36{36} //",
    "XXratnml_u:9017": " tatra sarve 'pi te lokā dṛṣṭvā taṃ śrīghanaṃ muniṃ /",
    "XXratnml_u:9018": " natvā pradakṣiṇīkṛtvā samupatasthur ādarāt // Rm_22.37{37} //",
    "XXratnml_u:9019": " tadā sa bhagavān dṛṣṭvā sarvāns tān samupasthitān /",
    "XXratnml_u:9020": " āryyasatyaṃ samārabhya dideśa dharmam uttamaṃ // Rm_22.38{38} //",
    "XXratnml_u:9021": " tad dhārmadeśanāṃ śrutvā sarve lokāḥ prabodhitaḥ /",
    "XXratnml_u:9022": " triratnaśaraṇaṃ kṛtvā sadā bhajitum īchire // Rm_22.39{39} //",
    "XXratnml_u:9023": " tat saddharmāmṛtaṃ pītvā dāsikā sā prabodhitā /",
    "XXratnml_u:9024": " (Rm 268)",
    "XXratnml_u:9025": " sāṃjalis taṃ muniṃ natvā praṇidhānaṃ vyadhāt tathā // Rm_22.40{40} //",
    "XXratnml_u:9026": " etatpuṇyavipākena saṃsāre 'tra punarbhave /",
    "XXratnml_u:9027": " pratyekāṃ bodhim āsādya nirvāṇapadam āpnuyāṃ // Rm_22.41{41} //",
    "XXratnml_u:9028": " evaṃ buddhapadaṃ prāptyai praṇidhānaṃ kṛtaṃ tayā /",
    "XXratnml_u:9029": " dṛṣṭvā sa bhagavāṃs tatra smitaṃ prādurvyadhāt tadā // Rm_22.42{42} //",
    "XXratnml_u:9030": " tatas tasya muner vaktrān nānāvarṇāḥ surasmayaḥ /",
    "XXratnml_u:9031": " vinirgatā diśaḥ sarvā bhāsayantaḥ praserire // Rm_22.43{43} //",
    "XXratnml_u:9032": " yā adhastād gatābhāsāḥ sarvatra narakeṣv api /",
    "XXratnml_u:9033": " avabhāsya śubhaṃ kṛtvā sarvatra saṃprasaṃsire // Rm_22.44{44} //",
    "XXratnml_u:9034": " tatra satvān parispṛśya kṛtvā sarvān sukhānvitān /",
    "XXratnml_u:9035": " saṃbuddhadarśanaṃ datvā saṃpreṣayan surālāyaṃ // Rm_22.45{45} //",
    "XXratnml_u:9036": " yāś cāpy urddhaṃ gatābhāsatāḥ sarvāṃś ca surālayan /",
    "XXratnml_u:9037": " avabhāsyāmarān sarvān samudghuṣyābhyacodayan // Rm_22.46{46} //",
    "XXratnml_u:9038": " anityaṃ khalu saṃsāraṃ sarvaṃ śūnyaṃ nirātmakaṃ /",
    "XXratnml_u:9039": " iti matvātra karttavyaṃ saṃbuddhabhajanaṃ sadā // Rm_22.47{47} //",
    "XXratnml_u:9040": " niṣkrāmata rabhadhvaṃ tat saddharmaṃ buddhaśāsane /",
    "XXratnml_u:9041": " māracaryāṃ parityajya carata bhadracārikāṃ // Rm_22.48{48} //",
    "XXratnml_u:9042": " yo 'pramattaś caraty atra saṃbuddhaśāsane vrataṃ /",
    "XXratnml_u:9043": " sa vihāya punarjātiṃ duḥkhasyāṃtaṃ kariṣyati // Rm_22.49{49} //",
    "XXratnml_u:9044": " iti matvātra saṃsāre pariśuddhatrimaṇḍalāḥ /",
    "XXratnml_u:9045": " triratnaṃ śaraṇaṃ kṛtvā bhajadhvaṃ śraddhayā sadā // Rm_22.50{50} //",
    "XXratnml_u:9046": " etad ghoṣaṃ samākarṇya sarve devāḥ pramoditāḥ /",
    "XXratnml_u:9047": " triratnasmaraṇaṃ kṛtvā prācaran sarvadā śubhe // Rm_22.51{51} //",
    "XXratnml_u:9048": " tatas te raśmayaḥ sarve bhāsayantaḥ samaṃtataḥ /",
    "XXratnml_u:9049": " pratyāgatā munīndrasya purataḥ samupāśrayan // Rm_22.52{52} //",
    "XXratnml_u:9050": " tatra te raśmayaḥ sarve 'py ekībhūtāḥ supiṇḍitāḥ /",
    "XXratnml_u:9051": " śāstuḥ pradakṣiṇīkṛtya bhruvo 'ntare tirodadhau // Rm_22.53{53} //",
    "XXratnml_u:9052": " tad dṛṣṭvā te sabhāsīnāḥ sarve lokāḥ savismayāḥ /",
    "XXratnml_u:9053": " śāstā kim ādiśed dharmam iti dhyātvā samāśrayan // Rm_22.54{54} //",
    "XXratnml_u:9054": " tatrānaṃdaḥ samālokya sarvāṃl lokān savismayān /",
    "XXratnml_u:9055": " sāṃjalis taṃ jagannāthaṃ praṇatvaivaṃ samabravīt // Rm_22.55{55} //",
    "XXratnml_u:9056": " bhagavan hetunā kena smitaṃ muṃcati sāṃprataṃ /",
    "XXratnml_u:9057": " nāhetupratyayaṃ buddhāḥ smitaṃ muṃcaṃti sarvadā // Rm_22.56{56} //",
    "XXratnml_u:9058": " yad bhavataḥ smite vaktrān nānāvarṇāḥ suraśmayaḥ /",
    "XXratnml_u:9059": " nirgatāḥ sarvalokeṣu prasṛtā avabhāsyata // Rm_22.57{57} //",
    "XXratnml_u:9060": " ime sarvatra bhadrāṇi kṛtvā satvāṃś ca bhadritān /",
    "XXratnml_u:9061": " pratyāgatā bhavadurṇāmadhye cāntardadhanti hi // Rm_22.58{58} //",
    "XXratnml_u:9062": " etad adbhutam ālokya sarve lokā ime 'dhunā /",
    "XXratnml_u:9063": " śāstā kim ādiśed dharmam iti dhyātvā samāsthitāḥ // Rm_22.59{59} //",
    "XXratnml_u:9064": " bhavaddharmāmṛtaṃ pātuṃ sarve saddharmavāṃchinaḥ /",
    "XXratnml_u:9065": " bhavantam eva saṃvīkṣya saṃtiṣṭhante samāhitāḥ // Rm_22.60{60} //",
    "XXratnml_u:9066": " (Rm 269)",
    "XXratnml_u:9067": " bhagavaṃs tad yad arthe tvaṃ smitaṃ muṃcasi sāṃprataṃ /",
    "XXratnml_u:9068": " tad arthaṃ samupādiśya sarvāl lokān prabodhaya // Rm_22.61{61} //",
    "XXratnml_u:9069": " iti saṃprārthite tena bhagavān sa munīścaraḥ /",
    "XXratnml_u:9070": " tam ānaṃdaṃ sabhāṃ cāpi samālokyaivam ādiśat // Rm_22.62{62} //",
    "XXratnml_u:9071": " evam etan mahānaṃda sarve 'pi sugatā jināḥ /",
    "XXratnml_u:9072": " nāhetupratyayaṃ kvāpi smitaṃ muṃcaṃti sarvadā // Rm_22.63{63} //",
    "XXratnml_u:9073": " yadarthe 'ham ihānaṃda smitaṃ muṃcāmi sāṃprataṃ /",
    "XXratnml_u:9074": " tadarthaṃ saṃpravakṣyāmi sarve śṛṇvaṃtu sādaraṃ // Rm_22.64{64} //",
    "XXratnml_u:9075": " paśyānaṃdānayā nāryyā dārikayā mama padoḥ /",
    "XXratnml_u:9076": " lohitacaṃdanenaivaṃ pralipya satkṛtiḥ kṛtā // Rm_22.65{65} //",
    "XXratnml_u:9077": " etatpuṇyavipākena dārikeyaṃ bhaviṣyati /",
    "XXratnml_u:9078": " pratyekasugato gandhamādano nāma sarvavit // Rm_22.66{66} //",
    "XXratnml_u:9079": " yatheyaṃ mayi saṃbuddhacittaṃ prasādya moditā /",
    "XXratnml_u:9080": " praṇidhānaṃ karoty evaṃ pratyekabodhim āpsyati // Rm_22.67{67} //",
    "XXratnml_u:9081": " evaṃ matvā mahatpuṇyaṃ saṃbuddhabhajanodbhavaṃ /",
    "XXratnml_u:9082": " satkṛtya śraddhayā nityaṃ triratnaṃ bhajam ādarāt // Rm_22.68{68} //",
    "XXratnml_u:9083": " triratnabhajanodbhūtaṃ puṇyamahattaraṃ bahu /",
    "XXratnml_u:9084": " yathechābodhisaṃbhārapūraṇaṃ nirvṛtiṃ pradaṃ // Rm_22.69{69} //",
    "XXratnml_u:9085": " ity ādiṣṭaṃ munīndreṇa śrutvā sarve 'numoditāḥ /",
    "XXratnml_u:9086": " triratnabhajanaṃ kartuṃ prābhyanandan sadāpi te // Rm_22.70{70} //",
    "XXratnml_u:9087": " tadā sā dāsikāpy evaṃ śāstrā vyākṛtam ātmanaḥ /",
    "XXratnml_u:9088": " śrutvābhinaṃditā bhūyo nanāma taṃ munīśvaraṃ // Rm_22.71{71} //",
    "XXratnml_u:9089": " tataḥ sā svāminā dattaṃ dravyam ādāya satvarā /",
    "XXratnml_u:9090": " tad arhabhojanaiḥ pūrṇaṃ pātraṃ kṛtvā mudācarat // Rm_22.72{72} //",
    "XXratnml_u:9091": " tatra sā muditā tasmai munīndrāya pradāpayat /",
    "XXratnml_u:9092": " sāṃjaliḥ praṇatiṃ kṛtvā svagehaṃ samupācarat // Rm_22.73{73} //",
    "XXratnml_u:9093": " tataḥ sa bhagavān pṛṣṭe piṇḍapātraṃ tayārcitaṃ /",
    "XXratnml_u:9094": " sasaṃghaṃ svāśrame gatvā vyaharad dharmam ādiśat // Rm_22.74{74} //",
    "XXratnml_u:9095": " tatra sā dāsikā bhadrā triratnaṃ śaraṇaṃ gatā /",
    "XXratnml_u:9096": " satkṛtya śraddhayā nityaṃ prābhajan sarvadā mudā // Rm_22.75{75} //",
    "XXratnml_u:9097": " evaṃ me guruṇākhyātaṃ śrutaṃ mayātra kathyate /",
    "XXratnml_u:9098": " tathā tvam api rājeṃdra triratnaṃ sarvadā bhaja // Rm_22.76{76} //",
    "XXratnml_u:9099": " tathā rājaṃ prajāś cāpi bodhayitvā prayatnataḥ /",
    "XXratnml_u:9100": " bodhimārge pratiṣṭhāpya pālayasva samāhitaḥ // Rm_22.77{77} //",
    "XXratnml_u:9101": " tathā taṃ maṃgalaṃ nityaṃ sarvatrāpi bhaved dhruvaṃ /",
    "XXratnml_u:9102": " kramād bodhiṃ samāsādya saṃbuddhapadam āpnuyāḥ // Rm_22.78{78} //",
    "XXratnml_u:9103": " iti tenārhatādiṣṭaṃ śrutvāśokaḥ sa bhūmipaḥ /",
    "XXratnml_u:9104": " tathety abhyanumoditvā prābhyanandat sapārṣadaḥ // Rm_22.79{79} //",
    "XXratnml_u:9105": " idaṃ narā ye ci ca gaṃdhamādanāvadānam atra prathitaṃ prasāditāḥ /",
    "XXratnml_u:9106": " śṛṇvanti ye cāpi niśāmayanti sarve sukhāḍhyāḥ pracaranti sadgatau /",
    "XXratnml_u:9107": " (Rm 270)",
    "XXratnml_u:9108": " ++ iti ratnāvadānatatve gaṃdhamādanāvadānaṃ samāpta ++",
    "XXratnml_u:9109": " (Rm 271)",
    "XXratnml_u:9110": " XXIII Pretikāyāḥ kathā athāśoko mahārājaḥ sāṃjaliḥ saṃpramoditaḥ /",
    "XXratnml_u:9111": " upaguptaṃ guruṃ natvā punar evam abhāṣata // Rm_23.1{1} //",
    "XXratnml_u:9112": " bhadanta śrotum ichāmi punar anyat subhāṣitaṃ /",
    "XXratnml_u:9113": " tadyathā guruṇākhyātaṃ tathādeṣṭuṃ ca me 'rhati // Rm_23.2{2} //",
    "XXratnml_u:9114": " iti saṃprārthite rājñā śrutvā so 'rhaṃ mahāmatiḥ /",
    "XXratnml_u:9115": " upagupto nareṃdraṃ taiḥ samālokyaivam ādiśat // Rm_23.3{3} //",
    "XXratnml_u:9116": " sādhu śṛṇu mahārāja yathā me guruṇoditaṃ /",
    "XXratnml_u:9117": " tathāhaṃ te pravakṣyāmi śrutvā buddhānumodaya // Rm_23.4{4} //",
    "XXratnml_u:9118": " purā sa bhagavān buddhaḥ śākyasiṃho munīśvaraḥ /",
    "XXratnml_u:9119": " sarvajñaḥ sugataḥ śāstā dharmarājo vināyakaḥ // Rm_23.5{5} //",
    "XXratnml_u:9120": " bhikṣubhiḥ śrāvakaiḥ sārddhaṃ bhikṣuṇībhiś ca cailakaiḥ /",
    "XXratnml_u:9121": " upāsakaiḥ śubhācārair upāsikāgaṇair api // Rm_23.6{6} //",
    "XXratnml_u:9122": " bodhisatvair mahāsatvaiḥ saṃbodhicārikodyamaiḥ /",
    "XXratnml_u:9123": " tathānyais tīrthikaiś cāpi saṃbuddhaguṇavāṃchibhiḥ // Rm_23.7{7} //",
    "XXratnml_u:9124": " rājagṛhapuropānte veṇuvane manorame /",
    "XXratnml_u:9125": " jināśrame mahodyāne karaṃdakanivāpake // Rm_23.8{8} //",
    "XXratnml_u:9126": " sarvasatvahitārthena bodhicaryāṃ prakāśayan /",
    "XXratnml_u:9127": " saddharmadeśanāṃ kurvan vijahāra virocayan // Rm_23.9{9} //",
    "XXratnml_u:9128": " tat saddharmadeśanāṃ śrotuṃ tatra sarve samāgatāḥ /",
    "XXratnml_u:9129": " devā daityāś ca nāgendrā yakṣagaṃdharvakinnarāḥ // Rm_23.10{10} //",
    "XXratnml_u:9130": " grahā vidyādharāḥ siddhā lokapālagaṇā api /",
    "XXratnml_u:9131": " ṛṣayo brāhmaṇāś cāpi rājānaḥ kṣatriyātmajāḥ // Rm_23.11{11} //",
    "XXratnml_u:9132": " vaiśyāś ca maṃtriṇo 'mātyā gṛhādhipā mahājanāḥ /",
    "XXratnml_u:9133": " paurikāḥ sārthavāhāś ca vaṇijaḥ śilpino 'pi ca // Rm_23.12{12} //",
    "XXratnml_u:9134": " grāmyā jānapadāś cāpi tathā kārpaṭikādayaḥ /",
    "XXratnml_u:9135": " sarve te samupāyātās tatrāśrame upāviśan // Rm_23.13{13} //",
    "XXratnml_u:9136": " tatra sabhāsanāsīnaṃ śrīghanaṃ taṃ munīśvaraṃ /",
    "XXratnml_u:9137": " vyāmaprabhāvirocaṃ taṃ bhikṣusaṃghaiḥ puraskṛtaṃ // Rm_23.14{14} //",
    "XXratnml_u:9138": " dṛṣṭvā te muditāḥ sarve praṇatvā samupāgatāḥ /",
    "XXratnml_u:9139": " kṛtvā pradakṣiṇāny enaṃ samānarcu yathākramaṃ // Rm_23.15{15} //",
    "XXratnml_u:9140": " tatas sarve 'pi te lokāḥ parivṛtya samaṃtataḥ /",
    "XXratnml_u:9141": " tat saddharmāmṛtaṃ pātum upatasthuḥ samāhitāḥ // Rm_23.16{16} //",
    "XXratnml_u:9142": " tadā sa bhagavān dṛṣṭvā sarvāns tān samupāśṛtān /",
    "XXratnml_u:9143": " āryyasatyaṃ samārgāṃgaṃ saddharmaṃ samupādiśan // Rm_23.17{17} //",
    "XXratnml_u:9144": " tāt saddharmāmṛtaṃ pītvā sarve te saṃprabodhitāḥ /",
    "XXratnml_u:9145": " (Rm 272)",
    "XXratnml_u:9146": " dharmaviśeṣam ājñāya bodhicaryāṃ samīchire // Rm_23.18{18} //",
    "XXratnml_u:9147": " tadaikasmin dine bhikṣur āyuṣmān nāradābhidhaḥ /",
    "XXratnml_u:9148": " bhikṣārthaṃ pātram ādāya rājagṛhapure yayau // Rm_23.19{19} //",
    "XXratnml_u:9149": " tatra sa nārado bhikṣuḥ piṃḍārthaṃ samupācaran /",
    "XXratnml_u:9150": " gṛhasthena samālokya nītvā gehe mudāsane // Rm_23.20{20} //",
    "XXratnml_u:9151": " pratisthāpya samabhyarcya supraṇītarasānvitaiḥ /",
    "XXratnml_u:9152": " tīlodanaiḥ sudhākalpaiḥ pānaiś ca pratipūjitaḥ // Rm_23.21{21} //",
    "XXratnml_u:9153": " tad bhuktvā sa yatis tuṣṭo datvā tasmai śubhāśiṣaṃ /",
    "XXratnml_u:9154": " samutthāya tato 'raṇye viharttuṃ nirjane 'carat // Rm_23.22{22} //",
    "XXratnml_u:9155": " tatra sa nārado yogī gṛdhrakūṭanagāntike /",
    "XXratnml_u:9156": " dadarśa pretikām ekāṃ rākṣasīm iva bhīṣaṇāṃ // Rm_23.23{23} //",
    "XXratnml_u:9157": " vṛkṣamūle sthitāṃ raktavinduvyāptāmvarāvṛtāṃ /",
    "XXratnml_u:9158": " asthiśakalasaṃkīrṇe pretālaye nivāsinīṃ // Rm_23.24{24} //",
    "XXratnml_u:9159": " svātmajān api bhakṣantīṃ kṣutpipāsāgnidāhināṃ /",
    "XXratnml_u:9160": " kṛśāṅgīṃ vikṛtākārāṃ karvuramuktakeśinīṃ // Rm_23.25{25} //",
    "XXratnml_u:9161": " dṛṣṭvā sa nāradas tatra samupāsṛtya tat puraḥ /",
    "XXratnml_u:9162": " pretikāṃ tāṃ samālokya paprachaivaṃ purākṛtaṃ // Rm_23.26{26} //",
    "XXratnml_u:9163": " kiṃ tvayā prakṛtaṃ ghoraṃ pātakaṃ pūrvajanmasu /",
    "XXratnml_u:9164": " yenaivaṃ duḥsaham anubhavasi sāṃprataṃ // Rm_23.27{27} //",
    "XXratnml_u:9165": " iti tenārhatā pṛṣṭe pretikā sā rudanty api /",
    "XXratnml_u:9166": " nāradaṃ taṃ yatiṃ dṛṣṭvā śanair evam abhāṣata // Rm_23.28{28} //",
    "XXratnml_u:9167": " bhadanta kiṃ mayā hy atra vakṣyate yat purākṛtaṃ /",
    "XXratnml_u:9168": " divārātrau paṃcaputrān prasūtā me prabhakṣitā // Rm_23.29{29} //",
    "XXratnml_u:9169": " tenāpi na saṃtuṣṭā bubhukṣitā pravarddhate /",
    "XXratnml_u:9170": " tad bhavāṃs taṃ jagadvijñaṃ pṛchatā matpurākṛtaṃ // Rm_23.30{30} //",
    "XXratnml_u:9171": " sa munīndro jagacchāstādiśet te 'smatpurākṛtaṃ /",
    "XXratnml_u:9172": " āditye hi samudyāte dīpena kiṃ prayojanaṃ // Rm_23.31{31} //",
    "XXratnml_u:9173": " tathāsmatprakṛtaṃ pāpaṃ śrutvānyena narādayaḥ /",
    "XXratnml_u:9174": " satvāḥ saṃtrasitā evaṃ kuryu na ke cana // Rm_23.32{32} //",
    "XXratnml_u:9175": " sarve te 'pi diśet pāpān viramya śīlasaṃvṛtāḥ /",
    "XXratnml_u:9176": " triratnaśaraṇaṃ kṛtvā prabhajeyuḥ sadādritāḥ // Rm_23.33{33} //",
    "XXratnml_u:9177": " iti tayoditaṃ śrutvā nāradaḥ sa prabodhitaḥ /",
    "XXratnml_u:9178": " tatheti sahasā gatvā tatra veṇuvane 'sarat // Rm_23.34{34} //",
    "XXratnml_u:9179": " tadā sa bhagavāṃs tatra dhyānālayāt samutthitaḥ /",
    "XXratnml_u:9180": " sabhāmadhyāsanāsīnaḥ saddharmaṃ samupādiśat // Rm_23.35{35} //",
    "XXratnml_u:9181": " tasminn avasare tatra nāradaḥ satvarānvitaḥ /",
    "XXratnml_u:9182": " dūrāt taṃ śrīghanaṃ paśyan sahasā samupācaran // Rm_23.36{36} //",
    "XXratnml_u:9183": " tam eva samupāyātaṃ nāradaṃ sa munīśvaraḥ /",
    "XXratnml_u:9184": " dṛṣṭvārāt samupāmaṃtrya punar evam abhāṣata // Rm_23.37{37} //",
    "XXratnml_u:9185": " ehi te svāgataṃ bhikṣo kutas tvaṃ samupāgataḥ /",
    "XXratnml_u:9186": " kim artham iha yenaivaṃ prāyāsi tad vadasva me // Rm_23.38{38} //",
    "XXratnml_u:9187": " ity ādiṣṭe munīndreṇa nāradaḥ sa kṛtāṃjaliḥ /",
    "XXratnml_u:9188": " samupetya munīndraṃ taṃ praṇatvaivaṃ nyavedayat // Rm_23.39{39} //",
    "XXratnml_u:9189": " (Rm 273)",
    "XXratnml_u:9190": " bhagavan bhavatāṃ pādau draṣṭum iha samācare /",
    "XXratnml_u:9191": " adyāhaṃ nirjane 'raṇye vihartuṃ samupācare // Rm_23.40{40} //",
    "XXratnml_u:9192": " tatrāhaṃ pretikām ekāṃ rākṣasīm iva bhīṣaṇāṃ /",
    "XXratnml_u:9193": " kṛśāṅgīṃ vikṛtākārāṃ raktavindu'nvitāṃvarāṃ // Rm_23.41{41} //",
    "XXratnml_u:9194": " anekā asthiṣaṃkīrṇe pretālaye iva sthitāṃ /",
    "XXratnml_u:9195": " paśyāmi tām upāsṛtya paripṛchāmi tat kṛtaṃ // Rm_23.42{42} //",
    "XXratnml_u:9196": " kiṃ tvayā prakṛtaṃ pāpaṃ pūrvajanmasu dāruṇaṃ /",
    "XXratnml_u:9197": " yenedṛg mahāduḥkham anubhavasi sāṃprataṃ // Rm_23.43{43} //",
    "XXratnml_u:9198": " iti pṛṣṭe mayāthāsau pretikā duḥkhatāpinī /",
    "XXratnml_u:9199": " rudantī māṃ samālokya śanair evam abhāṣata // Rm_23.44{44} //",
    "XXratnml_u:9200": " bhadanta kiṃ vadiṣyāmi yan mayā pātakaṃ kṛtaṃ /",
    "XXratnml_u:9201": " yenedṛśaṃ mahāduḥkham anubhavāmi sāṃprataṃ // Rm_23.45{45} //",
    "XXratnml_u:9202": " paṃcaputrān ahaṃ rātrau divā paṃca tathāparān /",
    "XXratnml_u:9203": " prasūya tāṃ prabhakṣyāmi nāsti tṛptis tathāpi me // Rm_23.46{46} //",
    "XXratnml_u:9204": " evaṃ kṣutpipāsāgnitīvratāpābhidāhitā /",
    "XXratnml_u:9205": " divārātriṃ mahadduḥkhaṃ bhuktvā tiṣṭhāmi jaṃgale // Rm_23.47{47} //",
    "XXratnml_u:9206": " tat purā kiṃ kṛtaṃ ghoraṃ pātakam atidāruṇaṃ /",
    "XXratnml_u:9207": " mayāpi jñāyate nātra paripṛcha munīśvaraṃ // Rm_23.48{148} //",
    "XXratnml_u:9208": " sarvajñas trijagacchāstā bhagavān sa munīśvaraḥ /",
    "XXratnml_u:9209": " yan mayā prakṛtaṃ pāpaṃ tat sarvam samupāviśet // Rm_23.49{49} //",
    "XXratnml_u:9210": " iti tayoditaṃ śrutvā tatheti paribodhitaḥ /",
    "XXratnml_u:9211": " bhavantam atra saṃpraṣṭuṃ samāgachāmi sāṃprataṃ // Rm_23.50{50} //",
    "XXratnml_u:9212": " kiṃ tayā prakṛtaṃ ghoraṃ pātakam atidāruṇaṃ /",
    "XXratnml_u:9213": " yenaivaṃ duḥsahaṃ duḥkhaṃ bhuktvā carati sādhunā // Rm_23.51{51} //",
    "XXratnml_u:9214": " tat sarvaṃ samupādiśya prabodhayitum arhati // Rm_23.52{52} //",
    "XXratnml_u:9215": " iti saṃprārthite tena bhagavān sa munīśvaraḥ /",
    "XXratnml_u:9216": " nāradaṃ taṃ mahābhijñaṃ samālokyaivam ādiśet // Rm_23.53{53} //",
    "XXratnml_u:9217": " nārada pretikā sātitīvrapātakasādhinī /",
    "XXratnml_u:9218": " yadīcches tat kṛtaṃ śroṭuṃ śṛṇu vakṣyāmi te 'dhunā // Rm_23.54{54} //",
    "XXratnml_u:9219": " tadyathābhūt purā puryyāṃ vārāṇasyāṃ mahājanaḥ /",
    "XXratnml_u:9220": " śreṣṭhī prāḍhyo mahacchrīmāc chrīdopamo dhanādhipaḥ // Rm_23.55{55} //",
    "XXratnml_u:9221": " sa kuladharmiṇīṃ bhāryām upayeme yathāvidhiṃ /",
    "XXratnml_u:9222": " tataḥ sa kāṃtayā sārddhaṃ tayā reme pramodayan // Rm_23.56{56} //",
    "XXratnml_u:9223": " tasyaivaṃ ramamāṇasya krīḍataḥ sucirād api /",
    "XXratnml_u:9224": " tasyām eko 'pi putro vā putrī vā nābhyajāyata // Rm_23.57{57} //",
    "XXratnml_u:9225": " tataḥ sa gṛhabhṛc chreṣṭhī santatidarśanotsukaḥ /",
    "XXratnml_u:9226": " tan nirāśābhisaṃtaptamūrchito 'bhūd yathāturaḥ // Rm_23.58{58} //",
    "XXratnml_u:9227": " kapolaṃ svabhuje sthāpya śokāgāre vyavasthitaḥ /",
    "XXratnml_u:9228": " saṃpaccintāviṣaṇṇāsyo manasaivaṃ vyaciṃtayat // Rm_23.59{59} //",
    "XXratnml_u:9229": " hā daiva kiṃ mayā pāpaṃ sukṛtaṃ duḥkṛtaṃ purā /",
    "XXratnml_u:9230": " yan mamaivaṃ vidhaṃ duḥkhaṃ sukhaṃ cātra prajāyate // Rm_23.60{60} //",
    "XXratnml_u:9231": " anekadravyasaṃpattisamuditaṃ gṛhaṃ mama /",
    "XXratnml_u:9232": " (Rm 274)",
    "XXratnml_u:9233": " tatra bhoktā tu naiko 'pi putro 'sti duhitāpi na // Rm_23.61{61} //",
    "XXratnml_u:9234": " tat sarvaṃ svāpateyaṃ hi mamātyayān narādhipaḥ /",
    "XXratnml_u:9235": " aputrakam iti kṛtvā sarvasvaṃ sarvathā haret // Rm_23.62{62} //",
    "XXratnml_u:9236": " yan mayānekayatnena sādhitaṃ rakṣitaṃ ca tat /",
    "XXratnml_u:9237": " sarvam eva nirarthena vinaṣṭaṃ me bhaviṣyati // Rm_23.63{63} //",
    "XXratnml_u:9238": " tad atra kiṃ kariṣyāmi yasyopāyaṃ na manyate /",
    "XXratnml_u:9239": " sarvathāhaṃ vinaṣṭo 'smi ko māṃ rakṣed ihādhunā // Rm_23.64{64} //",
    "XXratnml_u:9240": " evaṃ cintāviṣaṇṇāsyaṃ svāminaṃ taṃ gṛhādhipaṃ /",
    "XXratnml_u:9241": " dṛṣṭvā sā ramaṇī bhāryā samālokyaivam abravīt // Rm_23.65{65} //",
    "XXratnml_u:9242": " svāminn atra kim eva tvaṃ tiṣṭhase duḥkhacintayā /",
    "XXratnml_u:9243": " kiṃ tava jāyate duḥkhaṃ tad vadasva mamāgrataḥ // Rm_23.66{66} //",
    "XXratnml_u:9244": " iti bhāryoditaṃ śrutvā sa gṛhastho viniśvasan /",
    "XXratnml_u:9245": " taṃ bhāryāṃ ramaṇīkāntāṃ samālokyaivam abravīt // Rm_23.67{67} //",
    "XXratnml_u:9246": " priye 'tra kiṃ vadiṣyāmi yasyopāyaṃ na manyate /",
    "XXratnml_u:9247": " yan me 'sti mahatī saṃpad asyā bhoktā na vidyate // Rm_23.68{68} //",
    "XXratnml_u:9248": " nūnaṃ madatyayād rājā mamaitāḥ sarvasaṃpadaḥ /",
    "XXratnml_u:9249": " aputrasya nṛpādhīnā iti kṛtvā hariṣyati // Rm_23.69{69} //",
    "XXratnml_u:9250": " yan mamaitā mahāyatnaiḥ sādhitā vanditā api /",
    "XXratnml_u:9251": " tat sarvaṃ hi nirarthena vinakṣyati niratyayāt // Rm_23.70{70} //",
    "XXratnml_u:9252": " etan me jāyate duḥkhaṃ tad atra kiṃ vadeya hi /",
    "XXratnml_u:9253": " ko mamaitan mahac chalyaṃ hṛdaye 'tra samuddharet // Rm_23.71{71} //",
    "XXratnml_u:9254": " iti cintāviṣaṇṇātra hṛdayaṃ dahyate mama /",
    "XXratnml_u:9255": " tenaivam atra tiṣṭhāmi viṣadagdho yathāturaḥ // Rm_23.72{72} //",
    "XXratnml_u:9256": " iti bhartroditaṃ śrutvā sā bhāryā ramaṇī priyā /",
    "XXratnml_u:9257": " svāminaṃ taṃ samālokya bodhayituṃ samabravīt // Rm_23.73{73} //",
    "XXratnml_u:9258": " etadarthe viṣādatvaṃ mā kṛthāḥ sarvathā priye /",
    "XXratnml_u:9259": " upāyāṃ kuru tat prāptyai yadi saṃtatim ichasi // Rm_23.74{74} //",
    "XXratnml_u:9260": " upāyam api siddhyeta devatānāṃ prasādataḥ /",
    "XXratnml_u:9261": " tad devatāḥ samārādhya yācasva santatiṃ mudā // Rm_23.75{75} //",
    "XXratnml_u:9262": " tadā devaprasādena jayen nau santatiḥ khalu /",
    "XXratnml_u:9263": " putro vā yadi vā putrī jātā syāt saphalaṃ bhave // Rm_23.76{76} //",
    "XXratnml_u:9264": " iti me vacanam śrutvā kulasthitiṃ yadīchasi /",
    "XXratnml_u:9265": " devatārādhanaṃ kṛtvā bhajasva saṃtatīchayā // Rm_23.77{77} //",
    "XXratnml_u:9266": " iti bhāryoditaṃ śrutvā sa gṛhasthaḥ prabodhitaḥ /",
    "XXratnml_u:9267": " tathety abhyanumoditvā tathā karttuṃ samaichata // Rm_23.78{78} //",
    "XXratnml_u:9268": " tataḥ sa gṛhabhṛc chreṣṭhī bhāryayā saha moditaḥ /",
    "XXratnml_u:9269": " svakuleśaṃ samabhyarcya santānaṃ samayāca tat // Rm_23.79{79} //",
    "XXratnml_u:9270": " tathāpi śreṣṭhinas tasya bhāryābhūn naiva garbhiṇī /",
    "XXratnml_u:9271": " tataḥ sa parikhinnātmā tasthāv evaṃ nirāśayā // Rm_23.80{80} //",
    "XXratnml_u:9272": " tataḥ sā ramaṇī bhāryā nirāśākhinnamānasaṃ /",
    "XXratnml_u:9273": " svāminaṃ taṃ samālokya punar evam abhāṣata // Rm_23.81{81} //",
    "XXratnml_u:9274": " svāmin mātra viṣādatvaṃ kṛthā dhairyaṃ samāśraya /",
    "XXratnml_u:9275": " viṣādo klīyate cittaṃ kṣīṇadtto na vīryabhāk // Rm_23.82{82} //",
    "XXratnml_u:9276": " (Rm 275)",
    "XXratnml_u:9277": " vīryaṃ vinātra saṃsāre kiṃ cit kāryaṃ na siddhyate /",
    "XXratnml_u:9278": " tasmād vīryaṃ samālambya bhaja devān samāhitaḥ // Rm_23.83{83} //",
    "XXratnml_u:9279": " yadi putro na jātāḥ syāt putrī vāpi na jāyate /",
    "XXratnml_u:9280": " puṇyaṃ tu varddhyate nūnaṃ devatārādhanād api // Rm_23.84{84} //",
    "XXratnml_u:9281": " iti matvātra saṃsāre sadā saukhyaṃ yadīchasi /",
    "XXratnml_u:9282": " sarvān devān samabhyarcya bhajasvā śraddhayādarāt // Rm_23.85{85} //",
    "XXratnml_u:9283": " iti bhāryoditaṃ śrutvā bharttā śreṣṭhī sa bodhitaḥ /",
    "XXratnml_u:9284": " tatheti pratibhāṣitvā devān arcitum aichata // Rm_23.86{86} //",
    "XXratnml_u:9285": " tathā santānam ichen sa gṛhastho bharyyayā mudā /",
    "XXratnml_u:9286": " vidhiṃ sraṣṭāram ārādhya saṃtatiṃ samayācata // Rm_23.87{87} //",
    "XXratnml_u:9287": " tathāpi tasya bhāryā sā garbhiṇī no 'bhavac ciraṃ /",
    "XXratnml_u:9288": " tataś ca sa vibhagnāśas tasthau śokaviṣāditaḥ // Rm_23.88{88} //",
    "XXratnml_u:9289": " taṭo 'pi bhāryayā bhūyaḥ preryyamāṇaḥ sa bodhitaḥ /",
    "XXratnml_u:9290": " viśvaṃbharaṃ samabhyarcya yayāca saṃtatiṃ tathā // Rm_23.89{89} //",
    "XXratnml_u:9291": " tathāpi sābhavan naiva dohadalakṣaṇāṅkitā /",
    "XXratnml_u:9292": " tataś cāsau gṛhastho 'bhūn nirāśāparikheditaḥ // Rm_23.90{90} //",
    "XXratnml_u:9293": " tathā sa bhāryayā bhūyaḥ preritaḥ paribodhitaḥ /",
    "XXratnml_u:9294": " maheśvaraṃ samabhyarcya saṃtatiṃ samayācata // Rm_23.91{91} //",
    "XXratnml_u:9295": " tathendraṃ ca samārādhya prārthayat saṃtatiṃ mudā /",
    "XXratnml_u:9296": " evaṃ lokādhipān sarvān grahān sarvān ahūr api /",
    "XXratnml_u:9297": " samārādhya samabhyarcya prārthayat santatiṃ tathā // Rm_23.92{92} //",
    "XXratnml_u:9298": " tataś caivaṃ mahākālaṃ kumāraṃ ca gaṇādhipaṃ /",
    "XXratnml_u:9299": " bhairavaṃ mātṛkāś cāpi prārthayad vaṃśam arcayan // Rm_23.93{93} //",
    "XXratnml_u:9300": " evam anyān api devān vihāramaṇḍapāśrayān /",
    "XXratnml_u:9301": " maṭhasatrāśramārāmaśṛṃgāṭakapratiṣṭhitān // Rm_23.94{94} //",
    "XXratnml_u:9302": " udyānaparvatāraṇyākṣatrasīmādisaṃsthitān /",
    "XXratnml_u:9303": " sarvajalāśrayasthāṃś ca sarvān nāgādhipān api // Rm_23.95{95} //",
    "XXratnml_u:9304": " rathyācatvaramārgādipratisthitān samutsukaḥ /",
    "XXratnml_u:9305": " sarvān devān samārādhya yayācaivaṃ sa saṃtatiṃ // Rm_23.96{96} //",
    "XXratnml_u:9306": " tathāpi śreṣṭhinas tasya bhāryāyāṃ sucīrād api /",
    "XXratnml_u:9307": " tasyāṃ naivābhavat kiṃ cid dohadotpattilakṣaṇaṃ // Rm_23.97{97} //",
    "XXratnml_u:9308": " tataḥ sa gṛhabhṛc chreṣṭhī dṛṣṭvā vaṃśanirantaraṃ /",
    "XXratnml_u:9309": " nirāśāpratikhinnātmā tasthāv evaṃ yathāturaḥ // Rm_23.98{98} //",
    "XXratnml_u:9310": " etad duḥkhavibhinnāsyaṃ dṛṣṭvā sā ramaṇī priyā /",
    "XXratnml_u:9311": " svāminaṃ taṃ samīkṣantī punar evam abhāṣata // Rm_23.99{99} //",
    "XXratnml_u:9312": " svāminn atra viṣādena kiṃ cit kāryaṃ na siddhyate /",
    "XXratnml_u:9313": " iti matvā yathākāmaṃ saukhyaṃ bhuktvā samācara // Rm_23.100{100} //",
    "XXratnml_u:9314": " yad āvābhyāṃ kṛtaṃ pāpaṃ tat phalaṃ bhujyate 'dhunā /",
    "XXratnml_u:9315": " tad atra kiṃ kariṣyāvo daivaṃ hi valavān bhave // Rm_23.101{1} //",
    "XXratnml_u:9316": " yad abhāvi bhaven naiva bhāvi cen nānyathā kvacit /",
    "XXratnml_u:9317": " avaśyaṃ bhāvino bhāvā bhavanti sarvathā bhave // Rm_23.102{2} //",
    "XXratnml_u:9318": " iti matvātra saṃsāre bhuktvā saukhyaṃ yathechayā /",
    "XXratnml_u:9319": " triratnabhajanaṃ kṛtvā cara satyaṃ samāhitaḥ // Rm_23.103{3} //",
    "XXratnml_u:9320": " (Rm 276)",
    "XXratnml_u:9321": " tehaiva sarvadā bhadram ihāmutrāpi sarvataḥ /",
    "XXratnml_u:9322": " kramād bodhipadaṃ prāpya nirvṛtiṃ samavāpsyati // Rm_23.104{4} //",
    "XXratnml_u:9323": " iti bhāryāsamākhyātaṃ śrutvā śreṣṭhī sa bodhitaḥ /",
    "XXratnml_u:9324": " triratnabhajanaṃ kṛtvā kañcit kālaṃ vyalaṃghayat // Rm_23.105{5} //",
    "XXratnml_u:9325": " tatas tasya suhṛn mitram upāgatya puraḥ sthitaḥ /",
    "XXratnml_u:9326": " tat saṃtānasamutpatyai tan mitram evam abravīt // Rm_23.106{6} //",
    "XXratnml_u:9327": " bho mitra śṛṇu me vākyaṃ yat te hitaṃ mayocyate /",
    "XXratnml_u:9328": " sarvathāsyāṃ priyāyāṃ te saṃtānaṃ vidyate na hi // Rm_23.107{7} //",
    "XXratnml_u:9329": " tad upāyaṃ tu karttavyaṃ saṃtatiṃ pratipattaye /",
    "XXratnml_u:9330": " nirvaṃśasya hi saṃsāre nirarthaṃ sarvasādhanaṃ // Rm_23.108{8} //",
    "XXratnml_u:9331": " tat saṃtānasamutpatyai dvitīyaṃ putrabhāvinīṃ /",
    "XXratnml_u:9332": " aparāṃ yuvatīṃ bhāryāṃ vivaha vidhinā punaḥ // Rm_23.109{9} //",
    "XXratnml_u:9333": " kadā cit tava bhāgyena sā putraṃ janayed api /",
    "XXratnml_u:9334": " tadā te saphalaṃ janmaḥ kulasthitir bhaved api // Rm_23.110{10} //",
    "XXratnml_u:9335": " iti mitroditaṃ śrutvā sa gṛhasthaḥ prabodhitaḥ /",
    "XXratnml_u:9336": " tathā hīti pratijñāya taṃ mitram abhyamānayat // Rm_23.111{11} //",
    "XXratnml_u:9337": " tataḥ sa gṛhabhṛc chreṣṭhī nirīkṣya putrabhāvinīṃ /",
    "XXratnml_u:9338": " aparāṃ yuvatīṃ kāṃtām upayeme yathāvidhiḥ // Rm_23.112{12} //",
    "XXratnml_u:9339": " tataḥ sa kulikaḥ śreṣṭhī tayā sārddhaṃ pramoditaḥ /",
    "XXratnml_u:9340": " yathākāmaṃ sukhaṃ bhuktvā rarāma paricārayan // Rm_23.113{13} //",
    "XXratnml_u:9341": " tatas tasya gṛhasthasya yathākāmaṃ prabhuṃjataḥ /",
    "XXratnml_u:9342": " samaye sā priyā bhāryā vabhūva garbhiṇī 'cirāt // Rm_23.114{14} //",
    "XXratnml_u:9343": " tataḥ kramāt pravṛddho 'bhūd garbhas tasyā dine dine /",
    "XXratnml_u:9344": " tadā sā garbhasaṃjātaṃ parijñāyābhyanandata // Rm_23.115{15} //",
    "XXratnml_u:9345": " tataḥ sā bhadrikā kāntā svāminaṃ taṃ pramoditā /",
    "XXratnml_u:9346": " rahasi samupāmaṃtrya samālokyaivam abravīt // Rm_23.116{16} //",
    "XXratnml_u:9347": " diṣṭyāryyaputra vṛddho 'si garbhe me jāyate śiśuḥ /",
    "XXratnml_u:9348": " dakṣiṇapārśvasaṃsthāyat tad ayaṃ dārako bhavet // Rm_23.117{17} //",
    "XXratnml_u:9349": " iti bhāryoditaṃ śrutvā sa gṛhastho 'bhinaṃditaḥ /",
    "XXratnml_u:9350": " savyavāhuṃ samutsārya mudaivaṃ samudāharat // Rm_23.118{18} //",
    "XXratnml_u:9351": " hā me 'bhilaṣitaṃ siddhyet paśyeyaṃ saṃtater mukhaṃ /",
    "XXratnml_u:9352": " sāṃprataṃ nāvajāto 'smi kulasthitir bhaved api // Rm_23.119{19} //",
    "XXratnml_u:9353": " kṛtyāni me prakurvīta vibhṛyāc ca bhṛtaḥ prati /",
    "XXratnml_u:9354": " dāyādyaṃ pratipadyeta vaṃśo pi syāc cirasthitaḥ // Rm_23.120{20} //",
    "XXratnml_u:9355": " yan mayā prakṛtaṃ dānaṃ yac ca puṇyaṃ prasādhitaṃ /",
    "XXratnml_u:9356": " etad vipākakauśalyam etayor anugachatu // Rm_23.121{21} //",
    "XXratnml_u:9357": " evaṃ sa muditaḥ śreṣṭhī tāṃ bhāryāṃ bhadrikāṃ priyāṃ /",
    "XXratnml_u:9358": " supathyopacārasaṃyuktair āhāraiḥ samapoṣayat // Rm_23.122{22} //",
    "XXratnml_u:9359": " dūṣyaiś cīnāṃśukaiḥ paṭṭaiḥ komalais saurabhānvitaiḥ /",
    "XXratnml_u:9360": " nānāratnābhyalaṃkārair maṇḍayitvābhyamodayat // Rm_23.123{23} //",
    "XXratnml_u:9361": " evaṃ tāṃ bhadrikāṃ kāntāṃ pathyopacārabhūṣaṇaiḥ /",
    "XXratnml_u:9362": " poṣitāṃ maṇḍitāṃ kṛtvā prāmāṇayat prasādayan // Rm_23.124{24} //",
    "XXratnml_u:9363": " (Rm 277)",
    "XXratnml_u:9364": " evaṃ tāṃ garbhiṇīṃ bhartur bahumānābhinaṃditāṃ /",
    "XXratnml_u:9365": " dṛṣṭvā sā prathamā bhāryā bhūya evaṃ vyaciṃtāyat // Rm_23.125{25} //",
    "XXratnml_u:9366": " yady eṣā yuvatī kāṃtā janayed atisaṃtatiṃ /",
    "XXratnml_u:9367": " tad etat sarvasaṃpattir adhīnāsyā bhaved api // Rm_23.126{26} //",
    "XXratnml_u:9368": " eṣaiva hi pradhānā syāt sarvalokapramāṇikā /",
    "XXratnml_u:9369": " ko 'pi pramāṇayen naiva jaratīṃ mām aputritāṃ // Rm_23.127{27} //",
    "XXratnml_u:9370": " tad atrāsyāḥ sapatnyā me yathā syād garbhaśātanaṃ /",
    "XXratnml_u:9371": " tathopāyaṃ prakarttavyaṃ suguptena mayādhunā // Rm_23.128{28} //",
    "XXratnml_u:9372": " kāmarāgāgnitaptasya nāsti kiṃ cid dhi pātakaṃ /",
    "XXratnml_u:9373": " sarvam api prakarttavyaṃ bhoktavyaṃ sarvato 'pi ca // Rm_23.129{29} //",
    "XXratnml_u:9374": " tataḥ sā pramadā duṣṭā tasyā garbhābhiśātanaṃ /",
    "XXratnml_u:9375": " drayaṃ pānābhisaṃyuktaṃ dadau viśrambhavādinī // Rm_23.130{30} //",
    "XXratnml_u:9376": " tat sapatnyārpitaṃ pānaṃ dṛṣṭvā sā bhadrikārjavā /",
    "XXratnml_u:9377": " hastābhyāṃ sahasādāya papau tṛṣṇārditā yathā // Rm_23.131{31} //",
    "XXratnml_u:9378": " tad etat pītamātreṇa tasyā garbho vighūrṇitaḥ /",
    "XXratnml_u:9379": " sahasābhidravībhūtaḥ prasaśrāvābhyaśoṣataḥ // Rm_23.132{32} //",
    "XXratnml_u:9380": " tataḥ sā bhadrikā nārī bharttāraṃ taṃ sabāṃdhavaṃ /",
    "XXratnml_u:9381": " sahasā samupāmaṃtrya punar evaṃ nyavedayat // Rm_23.133{33} //",
    "XXratnml_u:9382": " svāmiṃs tavānayā patnyā priyayā garbhaśātanaṃ /",
    "XXratnml_u:9383": " pānam auṣadhasaṃyuktaṃ sādaraṃ me pradīyate // Rm_23.134{34} //",
    "XXratnml_u:9384": " tat tad dattaṃ saviśvāsaṃ gṛhītvā pīyate mayā /",
    "XXratnml_u:9385": " tatpānapītamātreṇa garbho me srasyate 'dhunā // Rm_23.135{35} //",
    "XXratnml_u:9386": " tad atra kiṃ kariṣyāmi yato me naśyate śiśuḥ /",
    "XXratnml_u:9387": " yad arthaṃ prakṛtaṃ dānaṃ tat sarvaṃ nisphalaṃ tava // Rm_23.136{36} //",
    "XXratnml_u:9388": " ity ākhyātaṃ tayā patnyā śrutvā śreṣṭhī sa roṣitaḥ /",
    "XXratnml_u:9389": " tāṃ sahasāhūya paribhāṣyaivam ālapat // Rm_23.137{37} //",
    "XXratnml_u:9390": " hā re re durmate duṣṭe ghorapātakasādhinī /",
    "XXratnml_u:9391": " evam api mahāghoraṃ pātakaṃ prakṛtaṃ tvayā // Rm_23.138{38} //",
    "XXratnml_u:9392": " yadarthe devatāḥ sarvās samārādhyābhiyācitāḥ /",
    "XXratnml_u:9393": " nānāvidhānayatnāni prakṛtāni mamāniśaṃ // Rm_23.139{39} //",
    "XXratnml_u:9394": " sarvāṇy etāni yatnāni tvayā vyarthīkṛtāni hi /",
    "XXratnml_u:9395": " tad atra kiṃ tvayā patnyā pāpiṣṭhayā vrajādhunā // Rm_23.140{40} //",
    "XXratnml_u:9396": " mayā tvaṃ pāpinī tyaktā mā tiṣṭheha gṛhe mama /",
    "XXratnml_u:9397": " ity uktaṃ svāminā tena śrutvā sā duritāśayā /",
    "XXratnml_u:9398": " sajñāteḥ svāminas tasya purar evam abhāṣata // Rm_23.141{41} //",
    "XXratnml_u:9399": " kim evaṃ vadase svāmin na mayedaṃ kṛtaṃ khalu /",
    "XXratnml_u:9400": " mayā na manyate nūnaṃ tad idaṃ tvaṃ vicāraya // Rm_23.142{42} //",
    "XXratnml_u:9401": " yadi dattaṃ mayā dravyam asyā garbhābhiśātanaṃ /",
    "XXratnml_u:9402": " pretībhūtātmajān putrāñ jātāṃ jātān divāniśaṃ // Rm_23.143{43} //",
    "XXratnml_u:9403": " prabhuktvaivaṃ mahadduḥkhe cireyu durgatau sadā /",
    "XXratnml_u:9404": " ity evaṃ śapathaṃ kṛtvā svāminaṃ tam abodhayat // Rm_23.144{44} //",
    "XXratnml_u:9405": " iti proktaṃ tayā patnyā śrutvā śreṣṭhī sa bodhitaḥ /",
    "XXratnml_u:9406": " (Rm 278)",
    "XXratnml_u:9407": " cirāśāparimuktātmā mṛtā pretālaye yāyau // Rm_23.145{45} //",
    "XXratnml_u:9408": " eṣaiva pretikā śreṣṭhibhāryā durāśayā /",
    "XXratnml_u:9409": " svakṛtakarmabhogyāni bhuktvaivaṃ bhramate 'dhunā // Rm_23.146{46} //",
    "XXratnml_u:9410": " yad īrṣyayā tayā tasyāḥ prakṛtaṃ garbhaśātanaṃ /",
    "XXratnml_u:9411": " tena sā duṣkṛtākārā pretībhūtā caraty api // Rm_23.147{47} //",
    "XXratnml_u:9412": " yac ca tayā mṛṣāvācā śapathaḥ prakṛtā yathā /",
    "XXratnml_u:9413": " tathā tatkarmapākena durgatau bhramate sadā // Rm_23.148{48} //",
    "XXratnml_u:9414": " paṃcaputrān divārātriṃ prasūya sā kṣudhānvitā /",
    "XXratnml_u:9415": " sarvāṃs tāṃ svātmajān vālān api bhuktvā na tṛpyate // Rm_23.149{49} //",
    "XXratnml_u:9416": " evaṃ sā pāpinī pretī jātāṃ jatāṃs tathātmajān /",
    "XXratnml_u:9417": " bhuktvā kṣudhāgnisaṃdagadhā bhramet pretālaye sadā // Rm_23.150{50} //",
    "XXratnml_u:9418": " evaṃ nārada vijñāya viramya pātakāt sadā /",
    "XXratnml_u:9419": " mṛṣāvādāc ca saddharme caritavyaṃ śubhārthibhiḥ // Rm_23.151{51} //",
    "XXratnml_u:9420": " saddharmasya vipāke hi sarvadā maṃgalaṃ bhave /",
    "XXratnml_u:9421": " pātakasya sadā duḥkhaṃ viśrite sya tathobhayaṃ // Rm_23.152{52} //",
    "XXratnml_u:9422": " iti matvā sadā yūyaṃ triratnaṃ śaraṇaṃ gatāḥ /",
    "XXratnml_u:9423": " satkṛtya śraddhayā nityaṃ prabhajadhvaṃ samāhitāḥ // Rm_23.153{53} //",
    "XXratnml_u:9424": " ye buddhaśaraṇaṃ kṛtvā bhajanti śraddhayā mudā /",
    "XXratnml_u:9425": " te sarve durgatiṃ hitvā saṃprayānti jinālaye // Rm_23.154{54} //",
    "XXratnml_u:9426": " ye ca śṛṇvanti saddharmaṃ mānayanti ca sādaraṃ /",
    "XXratnml_u:9427": " te 'pi kleśān vinirjitya saṃyāṃti saugatālaye // Rm_23.155{55} //",
    "XXratnml_u:9428": " ye saṃghaṃ śaraṇaṃ kṛtvā satkṛtya prabhajanti te /",
    "XXratnml_u:9429": " sarve 'pi durgater muktvā saṃprayānti sukhāvatīṃ // Rm_23.156{56} //",
    "XXratnml_u:9430": " evaṃ matvātra saṃsāre sarvadā śubhavāṃchibhiḥ /",
    "XXratnml_u:9431": " triratnabhajanaṃ kṛtvā caritavyaṃ śubhe sadā // Rm_23.157{57} //",
    "XXratnml_u:9432": " ity ādiṣṭaṃ munīṃdreṇa śrutvā sa nāradaḥ sudhīḥ /",
    "XXratnml_u:9433": " sasaṃghaḥ sarvadā lokāś ca tatheti pratyapadyata // Rm_23.158{58} //",
    "XXratnml_u:9434": " tataḥ sa nārado bhikṣuḥ kṛtāṃjaliḥ purogataḥ /",
    "XXratnml_u:9435": " bhagavaṃtaṃ praṇatvā ca papracha tad viśodhanaṃ // Rm_23.159{59} //",
    "XXratnml_u:9436": " bhagavan sā pāpinī pretī tataḥ pretālayāt kadā /",
    "XXratnml_u:9437": " tadghorapātakān muktā saṃyāyāt sadgatau kathaṃ // Rm_23.160{60} //",
    "XXratnml_u:9438": " tad upāyaṃ jagacchāsta samupādeṣṭum arhati /",
    "XXratnml_u:9439": " yenāsau durgāter muktā sahasā sadgatiṃ vrajet // Rm_23.161{61} //",
    "XXratnml_u:9440": " iti saṃprārthite tena nāradena sa sarvavit /",
    "XXratnml_u:9441": " bhagavāṃs taṃ sabhāṃ cāpi samālokyaivam ādiśat // Rm_23.162{62} //",
    "XXratnml_u:9442": " śṛṇu nārada tasyās tat pātakapariśodhanaṃ /",
    "XXratnml_u:9443": " upāyaṃ samayaṃ cāpi pravakṣyāmy adhunā tathā // Rm_23.163{63} //",
    "XXratnml_u:9444": " yadā lokeśvaro nāthaḥ sarvasatvānukaṃpakaḥ /",
    "XXratnml_u:9445": " bodhisatvo mahāsatvas traidhātukādhipeśvaraḥ // Rm_23.164{64} //",
    "XXratnml_u:9446": " sukhāvatyā vinirgatya sarvāl lokān prabhāsayan /",
    "XXratnml_u:9447": " sarvān satvān samuddhartuṃ pretaloke samācaret // Rm_23.165{65} //",
    "XXratnml_u:9448": " tadā tatprabhayā spṛṣṭā sātisaukhyasamanvitā /",
    "XXratnml_u:9449": " kim adya me mahatsaukhyam iti proktvābhyaciṃtayat // Rm_23.166{66} //",
    "XXratnml_u:9450": " (Rm 279)",
    "XXratnml_u:9451": " aho saukhyaṃ samutpannaṃ prabhāveyaṃ prasāritā /",
    "XXratnml_u:9452": " nūnam atra mahāsatvaḥ satvān uddhartum āgatāḥ // Rm_23.167{67} //",
    "XXratnml_u:9453": " yasyedṛk satkṛpādṛṣṭiḥ satveṣv evaṃ prasaryyati /",
    "XXratnml_u:9454": " tasyaiva śaraṇaṃ gatvā bhajeyaṃ sarvadādarāt // Rm_23.168{68} //",
    "XXratnml_u:9455": " iti dhyātvā viniścitya sā pretī prativismitā /",
    "XXratnml_u:9456": " tasyaivā smaraṇaṃ kṛtvā tiṣṭhe dṛṣṭaṃ samutsukā // Rm_23.169{69} //",
    "XXratnml_u:9457": " tadā sa bhagavāṃs tatra lokanāthaḥ kṛpāmayaḥ /",
    "XXratnml_u:9458": " pretalokān samūddhartum upācaret prābhāsayaḥ // Rm_23.170{70} //",
    "XXratnml_u:9459": " taṃ prabhāsaṃtam āyātaṃ dṛṣṭvā sarve 'pi pretakāḥ /",
    "XXratnml_u:9460": " sahasā samupetyaivaṃ prārthayeyuḥ samādarāt // Rm_23.171{71} //",
    "XXratnml_u:9461": " svāgataṃ bhagavan nātha prasīda parameśvara /",
    "XXratnml_u:9462": " kṛpayāsmān samālokya pretalokān samuddhara // Rm_23.172{72} //",
    "XXratnml_u:9463": " sarvadā bhavatām eva śaraṇaṃ saṃvrajāmahe /",
    "XXratnml_u:9464": " tat kṛtvā pariśuddhān naḥ sarvā preraya sadgatau // Rm_23.173{73} //",
    "XXratnml_u:9465": " iti tat prārthite sarve lokanāthaḥ kṛpānidhiḥ /",
    "XXratnml_u:9466": " saddharmaṃ samupādiśya punar evam upādiśet // Rm_23.174{74} //",
    "XXratnml_u:9467": " yadīchatha sadā saukhyaṃ yūyaṃ sarve samāhitāḥ /",
    "XXratnml_u:9468": " triratnaṃ smaraṇaṃ kṛtvā bhajata śraddhayā mudā // Rm_23.175{75} //",
    "XXratnml_u:9469": " tadaitat pātakair muktās sarve yūyaṃ pavitritāḥ /",
    "XXratnml_u:9470": " sahasā sadgatiṃ prāptā bhaveta bodhicāriṇaḥ // Rm_23.176{76} //",
    "XXratnml_u:9471": " ity ādiṣṭaṃ jagacchāstrā lokanāthena tena te /",
    "XXratnml_u:9472": " sarve 'pi pretikāḥ śrutvā tathā kartuṃ samīchire // Rm_23.177{77} //",
    "XXratnml_u:9473": " tadā te pretikāḥ sarve pariśuddhāśayā mudā /",
    "XXratnml_u:9474": " triratnaṃ śaraṇaṃ kṛtvā smṛtvā bhajeyur ānatāḥ // Rm_23.178{78} //",
    "XXratnml_u:9475": " tadā tatsmṛtipuṇyena sarve te pretikās tataḥ /",
    "XXratnml_u:9476": " pretalokāt samutthāya saṃyāsyanti sukhāvatīṃ // Rm_23.179{79} //",
    "XXratnml_u:9477": " tatrāmitābhanāthasya sarve te śaraṇaṃ gatāḥ /",
    "XXratnml_u:9478": " bhajanto dharmam ākarṇya cariṣyaṃti śubhācariṃ // Rm_23.180{80} //",
    "XXratnml_u:9479": " tataḥ sarve 'pi te satvā bodhisatvāḥ śubhaṃkarāḥ /",
    "XXratnml_u:9480": " kramād bodhiṃ samāsādya saṃbuddhapadam āpnuyuḥ // Rm_23.181{81} //",
    "XXratnml_u:9481": " tadā sā pāpinī pretī sarvapāpavimocitā /",
    "XXratnml_u:9482": " pretalokāt samutthāya sadgatiṃ samavāpsyati // Rm_23.182{82} //",
    "XXratnml_u:9483": " evaṃ matvātra saṃsāre sadgatiṃ sukhavāṃchibhiḥ /",
    "XXratnml_u:9484": " triratnabhajanaṃ kṛtvā caritavyaṃ sadā śubhe // Rm_23.183{83} //",
    "XXratnml_u:9485": " triratnabhajanodbhūtaṃ puṇyaṃ na kṣiṇuyāt kvacit /",
    "XXratnml_u:9486": " sarvakleśān vinirdahya prāpayet saugataṃ padaṃ // Rm_23.184{84} //",
    "XXratnml_u:9487": " ity ādiṣṭaṃ munīndreṇa śrutvā sa nārado yatiḥ /",
    "XXratnml_u:9488": " sasāṃghikasabhālokas tatheti prābhyanaṃdata // Rm_23.185{85} //",
    "XXratnml_u:9489": " iti me guruṇādiṣṭaṃ mayātra vakṣyate /",
    "XXratnml_u:9490": " matvā rājaṃs tvam apy evaṃ triratnaṃ bhaja sarvadā // Rm_23.186{86} //",
    "XXratnml_u:9491": " prajāś cāpi tathā dharmaṃ śrāvāyitvā prabodhayan /",
    "XXratnml_u:9492": " bodhimārge pratiṣṭhāpya pālayasva samāhitaḥ // Rm_23.187{87} //",
    "XXratnml_u:9493": " (Rm 280)",
    "XXratnml_u:9494": " tatas te sarvadā bhadraṃ sarvatrāpi bhaved dhruvaṃ /",
    "XXratnml_u:9495": " kramād bodhiṃ śivāṃ prāpya saṃbuddhapadaṃ āpnuyāḥ // Rm_23.188{88} //",
    "XXratnml_u:9496": " iti tenārhatādiṣṭaṃ śrutvāśoko narādhipaḥ /",
    "XXratnml_u:9497": " tathā hīti pratijñāya prābhyanandat sapārṣadaḥ // Rm_23.189{89} //",
    "XXratnml_u:9498": " ye cedaṃ pretikāyāḥ sugatakathitam idaṃ śraddhayā ye 'vadānaṃ śṛṇvaṃti śrāvayanti pramuditamanasas te narāḥ sarva evaṃ /",
    "XXratnml_u:9499": " kṛtvā ratnatrayasya prabhajanam aniśaṃ bodhicittaṃ samāpya kṛtvā lokeṣu bhadraṃ sakalaguṇabharā bauddhaloke prayānti /",
    "XXratnml_u:9500": " ++ iti ratnāvadānatatve pretikāyāḥ kathā samāptam ++",
    "XXratnml_u:9501": " (Rm 281)",
    "XXratnml_u:9502": " XXIV Pretībhūtamaharddhikāvadāna athāśoko mahīpālaḥ kṛtāṃjalipuṭo mudā /",
    "XXratnml_u:9503": " upaguptaṃ yatiṃ natvā prārthayac ca tathādarāt // Rm_24.1{1} //",
    "XXratnml_u:9504": " bhadanta śrotum ichāmi punar anyat subhāṣitaṃ /",
    "XXratnml_u:9505": " tadyathā guruṇādiṣṭaṃ tathā me samupādiśa // Rm_24.2{2} //",
    "XXratnml_u:9506": " iti saṃprārthite rājñā śrutvā so 'rhaṃ sudhīr yatiḥ /",
    "XXratnml_u:9507": " nṛpatiṃ taṃ mahīpālaṃ saṃpaśyann evam ādiśat // Rm_24.3{3} //",
    "XXratnml_u:9508": " sādhu śṛṇu mahārāja yathā me guruṇoditaṃ /",
    "XXratnml_u:9509": " tathāhaṃ saṃpravakṣyāmi tava dharmapravṛddhaye // Rm_24.4{4} //",
    "XXratnml_u:9510": " tadyathā bhagavāñ chāstā śrīghanaḥ sa munīśvaraḥ /",
    "XXratnml_u:9511": " sarvajñaḥ sugato nātho dharmarāja vināyakaḥ // Rm_24.5{5} //",
    "XXratnml_u:9512": " bhikṣubhiḥ śrāvakaiḥ sārddhaṃ bhikṣuṇībhiś ca cailakaiḥ /",
    "XXratnml_u:9513": " upāsakaiḥ śubhācārair upāsikāgaṇair api // Rm_24.6{6} //",
    "XXratnml_u:9514": " bodhisatvair mahāsatvais tathānyair bodhivāṃchibhiḥ /",
    "XXratnml_u:9515": " brahmadevāsurendraiś ca yakṣagaṃdharvakiṃnaraiḥ // Rm_24.7{7} //",
    "XXratnml_u:9516": " siddhair vidyādharaiś cāpi nāgendrai garuḍair api /",
    "XXratnml_u:9517": " sarvai lokādhipaiś cāpi tathānyaiś ca maharṣibhiḥ // Rm_24.8{8} //",
    "XXratnml_u:9518": " brāhmaṇai rājabhi rājakumāraiś ca śubhārthibhiḥ /",
    "XXratnml_u:9519": " vaiśyai maṃtrigaṇaiś cāpi tathāmātyagaṇair api // Rm_24.9{9} //",
    "XXratnml_u:9520": " śreṣṭhibhiḥ paurikaiś capi gṛhasthaiś ca mahājanaiḥ /",
    "XXratnml_u:9521": " vaṇigbhiḥ sārthavāhaiś ca tathā śilpigaṇair api // Rm_24.10{10} //",
    "XXratnml_u:9522": " grāmyai jānapadaiś cāpi kārpaṭikaiḥ satīrthikaiḥ /",
    "XXratnml_u:9523": " tathānyaiḥ sujanai vijñaiḥ saddharmaguṇavāṃchibhiḥ // Rm_24.11{11} //",
    "XXratnml_u:9524": " sevitābhyarcitas tatra veṇuvane manorame /",
    "XXratnml_u:9525": " karaṃdakanivāpākhye vihāre saugatāśrame // Rm_24.12{12} //",
    "XXratnml_u:9526": " saddharmaṃ samupādiśya vijahāra prabhāsayan /",
    "XXratnml_u:9527": " sarvasatvahitārthena ratnarāśim ivojvalan // Rm_24.13{13} //",
    "XXratnml_u:9528": " tadaiva samaye tatra rājagṛhe purottame /",
    "XXratnml_u:9529": " āsīd gṛhapate śreṣṭhī mahājano mahādhanaḥ // Rm_24.14{14} //",
    "XXratnml_u:9530": " śrimāṃ śrīdopamaḥ sarvadravyasaṃpatsamānvitaḥ /",
    "XXratnml_u:9531": " sa sadṛśāt kulā bhāryāṃ svakuladharmacāriṇīṃ // Rm_24.15{15} //",
    "XXratnml_u:9532": " subhadrāṃgāṃ samānīya vidhinodavahan mudā /",
    "XXratnml_u:9533": " tataḥ sa gṛhabhṛt kantā bhāryayā kāṃtayā tathā // Rm_24.16{16} //",
    "XXratnml_u:9534": " yathākāmaṃ ratiṃ bhuktvā cakrīḍa paricārayan /",
    "XXratnml_u:9535": " tatas tasya gṛhasthasya yathākāmaṃ prabhuṃjataḥ // Rm_24.17{17} //",
    "XXratnml_u:9536": " samaye sā priyā bhāryā babhūva garbhadhāriṇī // Rm_24.18{18} //",
    "XXratnml_u:9537": " (Rm 282)",
    "XXratnml_u:9538": " tataḥ sā samaye 'sūta dārakaṃ suṃdarāṃśikaṃ /",
    "XXratnml_u:9539": " tac chrutvā sa pitā śreṣṭhī mudā draṣṭum upācaran // Rm_24.19{19} //",
    "XXratnml_u:9540": " tatra sa samupetyāśu dārakaṃ taṃ śubhāṃśikaṃ /",
    "XXratnml_u:9541": " dṛṣṭvā saṃmuditaḥ paśyann eva tasthāv atṛptitaḥ // Rm_24.20{20} //",
    "XXratnml_u:9542": " tato jñātīn samāhūya kṛtvā jātimahaṃ śiśoḥ /",
    "XXratnml_u:9543": " asya nāmaprasiddhena kriyatām ity abhāṣata // Rm_24.21{21} //",
    "XXratnml_u:9544": " tac chrutvā jñātayaḥ sarve te kṛtvā samataṃ tathā /",
    "XXratnml_u:9545": " taṃ śreṣṭhinaṃ samāhūya pura evaṃ samabruvan // Rm_24.22{22} //",
    "XXratnml_u:9546": " yad ayaṃ dārako jāto nakṣatra uttarābhidhe /",
    "XXratnml_u:9547": " tenottara iti khyāto bhavatu bhavadātmajaḥ // Rm_24.23{23} //",
    "XXratnml_u:9548": " iti tair jñātibhiḥ khyātaṃ śrutvā sa gṛhabhṛt tathā /",
    "XXratnml_u:9549": " tenaiva nāmadheyena prākhyāpayat tam ātmajaṃ // Rm_24.24{24} //",
    "XXratnml_u:9550": " tataḥ sa dārako 'ṣṭābhi dhātribhiḥ pratipālitaḥ /",
    "XXratnml_u:9551": " dine dine pravṛddho 'bhū hradastham ambujaṃ yathā // Rm_24.25{25} //",
    "XXratnml_u:9552": " tataḥ pravarddhamānaḥ sa gurubhiḥ śikṣitaḥ kramāt /",
    "XXratnml_u:9553": " lipyādi sarvavidyānāṃ drutaṃ pāraṃ samāyayau // Rm_24.26{26} //",
    "XXratnml_u:9554": " tadā sa uttaro vijñaḥ savayobhiḥ sahānvitaḥ /",
    "XXratnml_u:9555": " caramānaḥ pure tatra lokamanoharo vabhau // Rm_24.27{27} //",
    "XXratnml_u:9556": " yadā sa uttaraḥ prauḍhayauvanamadanāśrayaḥ /",
    "XXratnml_u:9557": " tadā tasya pitā śreṣṭhī daivāt kālaṃ samāyayau // Rm_24.28{28} //",
    "XXratnml_u:9558": " tatas tasya gṛhe tatra sa uttaras tadātmajaḥ /",
    "XXratnml_u:9559": " svāmī saṃpattisaṃprāpto gṛhi lokādhipo 'bhavat // Rm_24.29{29} //",
    "XXratnml_u:9560": " tataḥ sa kulavṛttistho vyavahāravicakṣaṇaḥ /",
    "XXratnml_u:9561": " krayavikrayakāryāṇi kṛtvā dravyaṃ samarjayat // Rm_24.30{30} //",
    "XXratnml_u:9562": " sa ekasmin dine tatra veṇuvane jināśrame /",
    "XXratnml_u:9563": " saṃbuddhaṃ śrīghanaṃ draṣṭuṃ dharmārthī samupācarat // Rm_24.31{31} //",
    "XXratnml_u:9564": " tatra sa samupāsṛtyādrākṣīt tam śrīghanaṃ muniṃ /",
    "XXratnml_u:9565": " dvātriṃśallakṣaṇāśītivyaṃjanapratimaṃḍitaṃ // Rm_24.32{32} //",
    "XXratnml_u:9566": " vyāmaprabhāvirocaṃtaṃ samaṃtabhadrarūpiṇaṃ /",
    "XXratnml_u:9567": " ratnarāśim ivojvālaṃ ratnādrim iva jaṃgamaṃ // Rm_24.33{33} //",
    "XXratnml_u:9568": " sabhāmadhyāsanāsīnaṃ bhikṣusaṃghapuraskṛtaṃ /",
    "XXratnml_u:9569": " dharmāmṛtapravarṣantaṃ sarvalokair namaskṛtaṃ // Rm_24.34{34} //",
    "XXratnml_u:9570": " dṛṣṭvā sa muditas tatra sāṃjaliḥ purato vrajan /",
    "XXratnml_u:9571": " pādau tasya munīndrasya praṇatvaikānta āśrayan // Rm_24.35{35} //",
    "XXratnml_u:9572": " tatra tasyāśayaṃ śuddhaṃ dṛṣṭvā sa bhagavāṃs tathā /",
    "XXratnml_u:9573": " āryasatyaṃ samārabhya saddharmaṃ samupādiśat // Rm_24.36{36} //",
    "XXratnml_u:9574": " tat saddharmāmṛtaṃ pītvā sa uttaraḥ pramoditaḥ /",
    "XXratnml_u:9575": " punaḥ pādau muner natvā pratyāyayau svam ālayaṃ // Rm_24.37{37} //",
    "XXratnml_u:9576": " evaṃ sa uttaro vijñaḥ pratidinaṃ jagadguroḥ /",
    "XXratnml_u:9577": " draṣṭuṃ dharmāmṛtaṃ vāpi pātum nityam upācarat // Rm_24.38{38} //",
    "XXratnml_u:9578": " tathā tasya munīndrasya pītvā dharmāmṛtaṃ tadā /",
    "XXratnml_u:9579": " (Rm 283)",
    "XXratnml_u:9580": " saṃbuddhaśāsane tatra pravrajituṃ samaichata // Rm_24.39{39} //",
    "XXratnml_u:9581": " tataḥ sa uttaras tasya munīndrasya purogataḥ /",
    "XXratnml_u:9582": " pādābjau sāṃjalir natvā pravrajyāṃ samayācata // Rm_24.40{40} //",
    "XXratnml_u:9583": " bhagavan nātha sarvajña bhavatāṃ śaraṇaṃ vraje /",
    "XXratnml_u:9584": " tat pravrajyāṃ vrataṃ mahyaṃ dātum arhati sāṃprataṃ // Rm_24.41{41} //",
    "XXratnml_u:9585": " iti saṃprārthite tena bhagavān munīśvaraḥ /",
    "XXratnml_u:9586": " uttarākhyaṃ kumāraṃ taṃ samālokyaivam ādiśat // Rm_24.42{42} //",
    "XXratnml_u:9587": " kumāra śāsane bauddhe pravrajituṃ yadīchasi /",
    "XXratnml_u:9588": " anujñāṃ mātur āsādya prāgacha dāsyate tadā // Rm_24.43{43} //",
    "XXratnml_u:9589": " ity ādiṣṭe munīndreṇa sa uttaraḥ prabodhitaḥ /",
    "XXratnml_u:9590": " tatheti caraṇau tasya muner natvā gṛhaṃ yayau // Rm_24.44{44} //",
    "XXratnml_u:9591": " tatra gṛhe samāsādya sa uttaraḥ pramoditaḥ /",
    "XXratnml_u:9592": " jananyāś caraṇau natvā sāṃjalir evam abravīt // Rm_24.45{45} //",
    "XXratnml_u:9593": " mātar adya vihāre 'haṃ gachāmi saugatāśrame /",
    "XXratnml_u:9594": " tatra śāstu mukhābjottham āryadharmāmṛtaṃ pibe // Rm_24.46{46} //",
    "XXratnml_u:9595": " tat saddharmāmṛtaṃ pītvā tṛṣṇā me varddhyate punaḥ /",
    "XXratnml_u:9596": " tat saddharmaṃ samālabdhum ichāmi parituṣṭaye // Rm_24.47{47} //",
    "XXratnml_u:9597": " dhanyās te hi śubhātmānaḥ pariśuddhatrimaṃḍalāḥ /",
    "XXratnml_u:9598": " saṃbuddhaśāsane sthitvā sadā dharmaṃ pibanti ye // Rm_24.48{48} //",
    "XXratnml_u:9599": " aham api sadā tatra saṃbuddhaśāsane caran /",
    "XXratnml_u:9600": " tat saddharmāmṛtaṃ labdhum ichāmi jananī dhruvaṃ // Rm_24.49{49} //",
    "XXratnml_u:9601": " tat pravrajyāvrataṃ dhṛtvā carituṃ saugatāśrame /",
    "XXratnml_u:9602": " ichāmi sāṃprataṃ mātas tad anujñāṃ pradehi me // Rm_24.50{50} //",
    "XXratnml_u:9603": " iti putrāditaṃ śrutvā matā sā prahatāśayā /",
    "XXratnml_u:9604": " ciraṃ tam ātmajaṃ dṛṣṭvā rudantyaivam abhāṣata // Rm_24.51{51} //",
    "XXratnml_u:9605": " kim eva vadase putra maivaṃ me purato vadaḥ /",
    "XXratnml_u:9606": " kim arthaṃ svagṛhaṃ tyaktvā pravrajitu tvam ichasi // Rm_24.52{52} //",
    "XXratnml_u:9607": " kiṃ te duḥkhaṃ kuto jātaṃ mayā kiṃ cin na dṛśyate /",
    "XXratnml_u:9608": " tvayā tu dṛśyate yat tad vaktavyaṃ purato mama // Rm_24.53{53} //",
    "XXratnml_u:9609": " adyāpi tava tātasya śokādhiḥ śāmyate na me /",
    "XXratnml_u:9610": " tathāpi māṃ kathaṃ tyaktum ichasi sāṃprataṃ sute // Rm_24.54{54} //",
    "XXratnml_u:9611": " iti mātroditaṃ śrutvā sa uttaraḥ kumārakaḥ /",
    "XXratnml_u:9612": " mātaraṃ taṃ samālokya bodhayituṃ samabravīt // Rm_24.55{55} //",
    "XXratnml_u:9613": " mātas tvatkṛpayā me 'tra kiṃ cid duḥkhaṃ na vidyate /",
    "XXratnml_u:9614": " gṛhe 'pi mahatī saṃpad asti bhogyaṃ yathechayā // Rm_24.56{56} //",
    "XXratnml_u:9615": " anityaṃ khalu saṃsāraṃ kṣaṇadhvaṃsi śarīrakaṃ /",
    "XXratnml_u:9616": " anityaṃ jīvitaṃ vidyutsaṃpātam iva na dhruvaṃ // Rm_24.57{57} //",
    "XXratnml_u:9617": " saṃpac cāpi sthirā naivaṃ kasya śrī sarvadā sthirā /",
    "XXratnml_u:9618": " sarveṣām api jaṃtūnāṃ sarvatra maraṇaṃ dhruvaṃ // Rm_24.58{58} //",
    "XXratnml_u:9619": " sarve 'pi prāṇinaḥ kāle tyaktvā sarvān parigrahān /",
    "XXratnml_u:9620": " jñātivaṃdhusuhṛtmitrānn api yāṃti yamālayaiḥ // Rm_24.59{59} //",
    "XXratnml_u:9621": " (Rm 284)",
    "XXratnml_u:9622": " eko 'pi vidyate naiva mṛtyuprāpte sahānugaḥ /",
    "XXratnml_u:9623": " dharma eva tadaikaḥ syāt trātānugo yamālaye // Rm_24.60{60} //",
    "XXratnml_u:9624": " dharmeṇa rakṣyate tatra yamadūtair adhiṣṭhite /",
    "XXratnml_u:9625": " tad atra sarvathā nityaṃ karttavyaṃ dharmam eva hi // Rm_24.61{61} //",
    "XXratnml_u:9626": " dharmavānn atra saṃsāre bhramann api sadā sukhī /",
    "XXratnml_u:9627": " sarvatra satsukhāny eva prabhuktvā yāti sadgatiṃ // Rm_24.62{62} //",
    "XXratnml_u:9628": " tatrāpi sarvadā saukhyaṃ bhuktvā kṛtvā ca maṃgalaṃ /",
    "XXratnml_u:9629": " sarvasatvahitārthena saddharmāṇy eva sādhayet // Rm_24.63{63} //",
    "XXratnml_u:9630": " etatpuṇyavipākaiḥ sa sadguruṃ samupāśrayet /",
    "XXratnml_u:9631": " sadguros tu prasādena bodhicittaṃ labhet tadā // Rm_24.64{64} //",
    "XXratnml_u:9632": " tato bodhicarīṃ prāpya bodhisatvo bhavet sudhīḥ /",
    "XXratnml_u:9633": " tataḥ satvahitārthena bodhicaryāṃ samācaret // Rm_24.65{65} //",
    "XXratnml_u:9634": " tataḥ pāramitāḥ sarvāḥ paripūrya yathākramaṃ /",
    "XXratnml_u:9635": " trividhāṃ bodhim āsādya saṃbuddhapadam āpnuyāt // Rm_24.66{66} //",
    "XXratnml_u:9636": " ity ādiṣṭaṃ munīndreṇa sarvajñena hitārthinā /",
    "XXratnml_u:9637": " śrutaṃ mayā parijñāya tathā caritum ichyate // Rm_24.67{67} //",
    "XXratnml_u:9638": " etatpuṇyavibhāgatvam api prāptuṃ yadīchasi /",
    "XXratnml_u:9639": " tad anujñāṃ pradatvā me cittaṃ mātaḥ pratoṣaya // Rm_24.68{68} //",
    "XXratnml_u:9640": " iti putroditaṃ śrutvā mātā sā vihatāśayā /",
    "XXratnml_u:9641": " viyogaduḥkhasaṃkārttā vilapanty evam abravīt // Rm_24.69{69} //",
    "XXratnml_u:9642": " hā putra katham ekānte māṃ vihātuṃ tvam ichasi /",
    "XXratnml_u:9643": " nānyo me vidyate putras tvam evaiko 'sti naṃdanaḥ // Rm_24.70{70} //",
    "XXratnml_u:9644": " pitāpi tava māṃ tyajya daivād yāto yamālayaṃ /",
    "XXratnml_u:9645": " tvam api māṃ parityaktvā kutra gaṃtuṃ tathechasi // Rm_24.71{71} //",
    "XXratnml_u:9646": " hā putra katham ajño 'si kenātra tvaṃ pravaṃcyase /",
    "XXratnml_u:9647": " kiṃ paśyan hetunā kena pravrajituṃ tvam ichasi // Rm_24.72{72} //",
    "XXratnml_u:9648": " hā putra kena mūḍho 'si yad etā dravyasaṃpadaḥ /",
    "XXratnml_u:9649": " tyaktvā paragṛhe bhikṣāṃ yācitvā bhoktum ichasi // Rm_24.73{73} //",
    "XXratnml_u:9650": " hā putra tvaṃ kumāro 'si tat pravrajyāṃ careḥ kathaṃ /",
    "XXratnml_u:9651": " pravrajito gṛhaṃ tyaktvā bahir deśe sadāśrayeḥ // Rm_24.74{74} //",
    "XXratnml_u:9652": " tat kathaṃ tyaktvā bahir deśe samāśrayeḥ /",
    "XXratnml_u:9653": " śāṇakaṃṭāvṛto muṃdo mṛtvātra dhareśvaraḥ // Rm_24.75{75} //",
    "XXratnml_u:9654": " śītavātātapākrānte kathaṃ duḥkhaṃ saheḥ suta /",
    "XXratnml_u:9655": " kṣutpipāsāgnisaṃtaptaḥ duḥkhaṃ kas te 'bhiśāmayet // Rm_24.76{76} //",
    "XXratnml_u:9656": " śmaśāneṣu śavāny asyan katham ekaś careḥ suta /",
    "XXratnml_u:9657": " jaṃgale nirjane 'raṇye ekākī nivaseḥ kathaṃ // Rm_24.77{77} //",
    "XXratnml_u:9658": " tathā bhūtālaye śūnyageheva nivaseḥ kathaṃ /",
    "XXratnml_u:9659": " tathāmitreṣu deśeṣu katham ekor iva ccare // Rm_24.78{78} //",
    "XXratnml_u:9660": " jvarādi rogasaṃtapte kas tava paricārayet /",
    "XXratnml_u:9661": " ko vā te kṛpayā dadyāt pathyam āhāram auṣadhaṃ // Rm_24.79{79} //",
    "XXratnml_u:9662": " yadi daivād vipattiḥ syāt tadā kaḥ pariśodhayet /",
    "XXratnml_u:9663": " iti samīkṣya mā putra pravrajyāvrata utsaha /",
    "XXratnml_u:9664": " (Rm 285)",
    "XXratnml_u:9665": " mamātra vacanaṃ śrutvā sukhaṃ bhuktvā gṛhe vasa // Rm_24.80{80} //",
    "XXratnml_u:9666": " iti mātroditaṃ śrutvā sa putraś caivam abravīt /",
    "XXratnml_u:9667": " daivabhāvā bhavanty eva sarvatrāpi jagatsv api // Rm_24.81{81} //",
    "XXratnml_u:9668": " eko 'pi vidyate nātra suhṛnmitrasahānugaḥ /",
    "XXratnml_u:9669": " dharma eva sahāyaḥ syāt sarvatra maraṇe dhruvaṃ // Rm_24.82{82} //",
    "XXratnml_u:9670": " iti saddharmasaṃprāptyai pravrajyāvratam uttamaṃ /",
    "XXratnml_u:9671": " caritavyaṃ bhaved vijñair nirvṛtipadavāṃchibhiḥ // Rm_24.83{83} //",
    "XXratnml_u:9672": " iti tena munīndreṇa samādiṣṭaṃ niśamyate /",
    "XXratnml_u:9673": " māta tasmā tathātraitad vrataṃ caritum ichyate // Rm_24.84{84} //",
    "XXratnml_u:9674": " tad atra saugate dharme māṃ niyoktuṃ yadīchasi /",
    "XXratnml_u:9675": " tad anujñāṃ pradānaṃ me kṛpayā dātum arhati // Rm_24.85{85} //",
    "XXratnml_u:9676": " iti putrārthitaṃ śrutvā mātā sā gadgadasvarā /",
    "XXratnml_u:9677": " snehaduḥkhāgnisaṃtaptā dṛṣṭvaivaṃ sutam abravīt // Rm_24.86{86} //",
    "XXratnml_u:9678": " hā putra katham eva tvaṃ nirdayāsy atiniṣṭhuraḥ /",
    "XXratnml_u:9679": " yad vṛddhāṃ jananīṃ dṛṣṭvā kāruṇyaṃ nāsti te hṛdi // Rm_24.87{87} //",
    "XXratnml_u:9680": " tad atra yadi te putra dayāsti mayi mātari /",
    "XXratnml_u:9681": " yāvaj jīvāmy ahaṃ tāvad gṛhe vasa mayā saha // Rm_24.88{88} //",
    "XXratnml_u:9682": " yāvac caitan mahat saṃpat svagṛhe sthirā tava /",
    "XXratnml_u:9683": " tāvad yathepsitaṃ saukhyaṃ bhuktvā ramaṃ samācara // Rm_24.89{89} //",
    "XXratnml_u:9684": " avaśyaṃ maraṇaṃ yāyāṃ kasya mṛtyur bhave na hi /",
    "XXratnml_u:9685": " tadā mayi mṛtāyāṃ tu pravrajasva yathechayā // Rm_24.90{90} //",
    "XXratnml_u:9686": " saṃpac cāpi bhavet kṣīṇā kasya saṃpat sadā sthirā /",
    "XXratnml_u:9687": " tadā saṃpat parikṣīṇe bhikṣānnādo vrataṃ cara // Rm_24.91{91} //",
    "XXratnml_u:9688": " yady evaṃ prārthite 'pi tvaṃ vilaṃghya vacanaṃ mama /",
    "XXratnml_u:9689": " nirdayāniṣṭhurasvāntaḥ pravrajasi haṭhād api // Rm_24.92{92} //",
    "XXratnml_u:9690": " tadāhaṃ te purogatvā saugataśāsane 'pi hi /",
    "XXratnml_u:9691": " tyaktvāhāraṃ viṣaṃ bhuktvā yāsyāmi maraṇaṃ dhruvaṃ // Rm_24.93{93} //",
    "XXratnml_u:9692": " iti me vacanaṃ satyaṃ vijñāyeha tvam ātmaja /",
    "XXratnml_u:9693": " mayā saha gṛhe saukhyaṃ bhukṣva kutrāpi mā vraja // Rm_24.94{94} //",
    "XXratnml_u:9694": " iti me vacanaṃ śrutvā yathākāmaṃ sukhaṃ gṛhe /",
    "XXratnml_u:9695": " bhuktvā nityaṃ sadotsāhaiś caraṃ rama svam ātmaja // Rm_24.95{95} //",
    "XXratnml_u:9696": " iti mātroditaṃ śrutvā sa uttaro 'bhiśaṃkitaḥ /",
    "XXratnml_u:9697": " tatheti pratibuddhitvā tasthau gehe nirāśitaḥ // Rm_24.96{96} //",
    "XXratnml_u:9698": " tataś caikadine prātaḥ samutthāya sa uttaraḥ /",
    "XXratnml_u:9699": " saṃbuddhaṃ taṃ muniṃ draṣṭuṃ vihāre samupācarat // Rm_24.97{97} //",
    "XXratnml_u:9700": " tatra taṃ śrīghanaṃ dṛṣṭvā sa uttaraḥ pramoditaḥ /",
    "XXratnml_u:9701": " natvā pradakṣiṇīkṛtya sāṃjalis samupāśrayat // Rm_24.98{98} //",
    "XXratnml_u:9702": " tataḥ sa bhagavāṃc chāstā dṛṣṭvā tasya manogataṃ /",
    "XXratnml_u:9703": " bodhayituṃ samālokya tam evaṃ samupālapat // Rm_24.99{99} //",
    "XXratnml_u:9704": " kumāra kiṃ viṣaṇṇo 'si yan mano 'ntargataṃ tava /",
    "XXratnml_u:9705": " tan mamāgre samākhyāhi pūrayāmi yadīhitaṃ // Rm_24.100{100} //",
    "XXratnml_u:9706": " ity ādiṣṭe munīndreṇa sa uttaraḥ samutthitaḥ /",
    "XXratnml_u:9707": " pādau tasya muner natvā sāṃjalir evam abravīt // Rm_24.101{1} //",
    "XXratnml_u:9708": " (Rm 286)",
    "XXratnml_u:9709": " sarvajña bhagavañ chāstar vijānīyād bhavān mama /",
    "XXratnml_u:9710": " yan mano 'ntargataṃ sarvaṃ yathāpy ahaṃ nivedaye // Rm_24.102{2} //",
    "XXratnml_u:9711": " bhagavan nātha sarvajña na me mātā prabodhitā /",
    "XXratnml_u:9712": " tad anujñāṃ na me dātum ichati prārthitāpi sā // Rm_24.103{3} //",
    "XXratnml_u:9713": " tad bhavān me yathā yogyaṃ vrataṃ saṃbodhisādhanaṃ /",
    "XXratnml_u:9714": " anyathāpi pradatvātra prabodhayitum arhati // Rm_24.104{4} //",
    "XXratnml_u:9715": " iti saṃprārthite tena bhagavān sa munīśvaraḥ /",
    "XXratnml_u:9716": " taṃ viśuddhāśayaṃ dṛṣṭvā samāśvāsyaivam ādiśat // Rm_24.105{5} //",
    "XXratnml_u:9717": " mā kumāra viṣādatvaṃ kṛthā dhairyaṃ samāśraya /",
    "XXratnml_u:9718": " avaśyaṃ samaye prāpte brahmacārī bhaviṣyasi // Rm_24.106{6} //",
    "XXratnml_u:9719": " tāvad gṛhe sadā dānaṃ kṛtvārthibhyo yathepsitaṃ /",
    "XXratnml_u:9720": " triratnasmaraṇaṃ kṛtvā śubhe cara samāhitaḥ // Rm_24.107{7} //",
    "XXratnml_u:9721": " etatpuṇyavipākena samaye samupāgate /",
    "XXratnml_u:9722": " pravrajyāvratam āsādya nirvāṇapadam āpsyasi // Rm_24.108{8} //",
    "XXratnml_u:9723": " iti matvā kumārātra yāvaj jīvati sā prasūḥ /",
    "XXratnml_u:9724": " tāvad gṛhe sadā dānaṃ kṛtvā śubhe caran vasa // Rm_24.109{6} //",
    "XXratnml_u:9725": " ity ādiṣṭaṃ munīndreṇa śrutvā sa uttaraḥ sudhīḥ /",
    "XXratnml_u:9726": " tatheti prativijñapya prasasāda prabodhitaḥ // Rm_24.110{10} //",
    "XXratnml_u:9727": " tataḥ sa uttaro natvā sāṃjalis taṃ munīśvaraṃ /",
    "XXratnml_u:9728": " suprasannamukhāmbhojas tan manāḥ svagṛhaṃ yayau // Rm_24.111{11} //",
    "XXratnml_u:9729": " tatra sa svagṛhe sthitvā svakulavṛttisādhanaiḥ /",
    "XXratnml_u:9730": " pratisāryāpaṇaṃ tatra cakāra krayavikrayaṃ // Rm_24.112{12} //",
    "XXratnml_u:9731": " tatra mulādhikaṃ lābhaṃ yal labdhaṃ gaṇavandhanaṃ /",
    "XXratnml_u:9732": " tat sarvaṃ sa sutas tasyā mātur haste samarpayat // Rm_24.113{13} //",
    "XXratnml_u:9733": " tataḥ sa uttaraḥ putro mātaraṃ tāṃ prasādayan /",
    "XXratnml_u:9734": " tal labdhaṃ sakalaṃ dravyaṃ datvaivaṃ pratyabodhayat // Rm_24.114{14} //",
    "XXratnml_u:9735": " śṛṇu mātar mamānena dravyena svajanāṃ janān /",
    "XXratnml_u:9736": " arthinaḥ kṛpaṇān viprān mānayitvābhitoṣaya // Rm_24.115{15} //",
    "XXratnml_u:9737": " iti putroditaṃ śrutvā mātā sā atikuṃcikā /",
    "XXratnml_u:9738": " lubdhā matsarākrāṃtahṛdayaivam abhāṣata // Rm_24.116{16} //",
    "XXratnml_u:9739": " putra pitrā prayatnena saṃpadas te samarjitāḥ /",
    "XXratnml_u:9740": " tvam etāḥ saṃpadaḥ sarvā datvārthibhyo vyayiṣyasi // Rm_24.117{17} //",
    "XXratnml_u:9741": " yāvat pitrārjitaṃ dravyaṃ tāvan mayā na dāsyate /",
    "XXratnml_u:9742": " tāvat mātraṃ tavādhīnaṃ yāvat tvayā samarjitaṃ // Rm_24.118{18} //",
    "XXratnml_u:9743": " yāvaj jivāmy ahaṃ tāta na te dāsyāmi kiṃ cana /",
    "XXratnml_u:9744": " mṛtāyāṃ mayi tat sarvaṃ tavādhīnaṃ bhavet tadā // Rm_24.119{19} //",
    "XXratnml_u:9745": " ity uktvā sā prasūs tasya mātsaryyakaluṣāśayā /",
    "XXratnml_u:9746": " sarvadravyaṃ prayatnena guptīkṛtyātyarakṣata // Rm_24.120{20} //",
    "XXratnml_u:9747": " kiṃ cid arthibhyo sā kudhī dadau /",
    "XXratnml_u:9748": " guptīkṛtya prayatnena tad dravyaṃ samagopayat // Rm_24.121{21} //",
    "XXratnml_u:9749": " dṛṣṭvā ca sārthinaḥ sarvān svagṛhaṃ samupāgatān /",
    "XXratnml_u:9750": " sahasā samupāśritya paribhāṣyābhyanindayat // Rm_24.122{22} //",
    "XXratnml_u:9751": " (Rm 287)",
    "XXratnml_u:9752": " are māyā na gehe 'smiṃ yūyaṃ pretā ivāgatāḥ /",
    "XXratnml_u:9753": " nityaṃ paragṛhe piṃḍaṃ bhoktuṃ bhramatha bhūtavat // Rm_24.123{23} //",
    "XXratnml_u:9754": " evaṃ tān arthinaḥ sarvān sā nārī duritāśayā /",
    "XXratnml_u:9755": " naikadhā vipralāpena paribhāṣyābhyaniṃdayat // Rm_24.124{24} //",
    "XXratnml_u:9756": " evaṃ mātrā pratikruṣya vipralāpābhiniṃditān /",
    "XXratnml_u:9757": " śrutvā sa uttaraḥ putro mātaraṃ tām abhāṣata // Rm_24.125{25} //",
    "XXratnml_u:9758": " are māta kim eva tvam arthinaḥ paribhāṣase /",
    "XXratnml_u:9759": " dhik tvāṃ dharmaparibhraṣṭāṃ kathaṃ na narake pateḥ // Rm_24.126{26} //",
    "XXratnml_u:9760": " yadi tvaṃ vāṃchase saukhyam ihāmutrāpi sarvadā /",
    "XXratnml_u:9761": " kṛpaṇān arthinaḥ sarvān saṃpradānaiḥ pramodaya // Rm_24.127{27} //",
    "XXratnml_u:9762": " yady evaṃ kriyate mātaḥ saṃgatiḥ sarvadāvayoḥ /",
    "XXratnml_u:9763": " anyathā cet tato nau syād vibhinnabhojanāśrayaḥ // Rm_24.128{28} //",
    "XXratnml_u:9764": " yady asti te mayā sārddhaṃ sarvadā bhojane ratiḥ /",
    "XXratnml_u:9765": " yathepsitaṃ sadārthibhyo datvā cara śubhe vṛṣe // Rm_24.129{29} //",
    "XXratnml_u:9766": " iti tenātmajenāpi pratyākhyataṃ niśamya sā /",
    "XXratnml_u:9767": " mātā lajjāvibhinnāsyā tam ātmajam abhāṣata // Rm_24.130{30} //",
    "XXratnml_u:9768": " yady evaṃ nandanārthibhyaḥ sarvasvam api ditsasi /",
    "XXratnml_u:9769": " tat svadravyāṇi sarvāṇi dāsyāmi tad yathepsitaṃ // Rm_24.131{31} //",
    "XXratnml_u:9770": " ity uktvā sā prasū nārī tam ātmajaṃ mṛṣāgirā /",
    "XXratnml_u:9771": " bodhayitvā gṛhe tāni dravyāṇi samagopayet // Rm_24.132{32} //",
    "XXratnml_u:9772": " tataḥ sā pramadā duṣṭā mithyāvācā tam ātmajaṃ /",
    "XXratnml_u:9773": " adya yato 'rthino bhikṣūns toṣayāmīty abodhayat // Rm_24.133{33} //",
    "XXratnml_u:9774": " evaṃ mithyayā vācā bodhayantī tam ātmajaṃ /",
    "XXratnml_u:9775": " svayam eva prabhuktvā ca tad dravyaṃ sarvaṃ gopayat // Rm_24.134{34} //",
    "XXratnml_u:9776": " kasmai cid arthine kiṃ cid api sā na dadau kudhīḥ /",
    "XXratnml_u:9777": " sā kebhyo 'pi valiṃ dātuṃ naivotsehe kadā cana // Rm_24.135{35} //",
    "XXratnml_u:9778": " evaṃ sā durmatir lubdhā matsarākrāntacetasā /",
    "XXratnml_u:9779": " paribhāṣyārthinaḥ sarvān niṃdayanty aśubhe 'carat // Rm_24.136{36} //",
    "XXratnml_u:9780": " evaṃ kevalapāpāni prācitvā sā durāśayā /",
    "XXratnml_u:9781": " kāle nirāśayā duḥkhārttā mṛtā pretālaye yayau // Rm_24.137{37} //",
    "XXratnml_u:9782": " tatra pretagatiprāptā pretībhūtā durākṛtiḥ /",
    "XXratnml_u:9783": " svakeśapratichannāṃgā śūcīmukhā kṛśāṃgikā // Rm_24.138{38} //",
    "XXratnml_u:9784": " asthiyaṃtravad ucchrāyā parvatasaṃnibhodarā /",
    "XXratnml_u:9785": " kṣutpipāsāgnisaṃtaptā dagdhasthūṇāsamāṃgikā // Rm_24.139{39} //",
    "XXratnml_u:9786": " ārttasvarā virāvantī kraṃdantī sā samaṃtataḥ /",
    "XXratnml_u:9787": " annapāna hi mārgantī paryabhramad itas tataḥ // Rm_24.140{40} //",
    "XXratnml_u:9788": " tataḥ sa uttaro mātuḥ kṛtvāgnisaṃskṛtiṃ tadā /",
    "XXratnml_u:9789": " snānaśaucādi karmāṃ kurvañ chokaṃ vyanodayat // Rm_24.141{41} //",
    "XXratnml_u:9790": " tataḥ sa uttaro vijo mātṛśokaṃ vyanodayat /",
    "XXratnml_u:9791": " arthibhyo vāṃchitaṃ datvā bahupuṇyāṇy upārjayat // Rm_24.142{42} //",
    "XXratnml_u:9792": " tataḥ kāmaviraktaḥ sa saṃsārabhoganispṛhaḥ /",
    "XXratnml_u:9793": " (Rm 288)",
    "XXratnml_u:9794": " nirvṛtipadasaṃprātyai pravrajituṃ samaichata // Rm_24.143{43} //",
    "XXratnml_u:9795": " tataḥ sa mudito gatvā veṇuvane jināśrame /",
    "XXratnml_u:9796": " dṛṣṭvā taṃ śrīghanaṃ natvā sāṃjaliḥ samupācarat // Rm_24.144{44} //",
    "XXratnml_u:9797": " tatra pradakṣiṇīkṛtvā sasaṃghaṃ taṃ munīśvaraṃ /",
    "XXratnml_u:9798": " praṇatvā purataḥ sthitvā sāṃjalir evam abravīt // Rm_24.145{45} //",
    "XXratnml_u:9799": " bhagavan nātha sarvajña vijānīyād bhavān api /",
    "XXratnml_u:9800": " yan me sā jananī vighnā sāṃprataṃ pralayaṃ gatā // Rm_24.146{46} //",
    "XXratnml_u:9801": " tad atra bhagavac chāstar bhavatāṃ śaraṇaṃ vraje /",
    "XXratnml_u:9802": " tan me 'nugraham ādhāya pravrajyāṃ dātum arhati // Rm_24.147{47} //",
    "XXratnml_u:9803": " iti saṃprarthite tena bhagavān sa munīśvaraḥ /",
    "XXratnml_u:9804": " savyakareṇa tanmūrddhni saṃspṛśyaivaṃ samādiśat // Rm_24.148{48} //",
    "XXratnml_u:9805": " ehi cara kumārātra brahmacaryaṃ samāhitaḥ /",
    "XXratnml_u:9806": " ity uktvā bhagavāṃ chāstā sāṃghike taṃ samagrahīt // Rm_24.149{49} //",
    "XXratnml_u:9807": " ehīty ukte munīndreṇa muṃḍito 'bhūt sa uttaraḥ /",
    "XXratnml_u:9808": " khikkhirīpātrabhṛc chuddhakāṣāyacīvarāvṛtaḥ // Rm_24.150{50} //",
    "XXratnml_u:9809": " tataḥ śāstuḥ prasādāt sa pariśuddhas trimaṃḍalaḥ /",
    "XXratnml_u:9810": " niḥkleśayaviśuddhātmā saṃsāraviratotsavaḥ // Rm_24.151{51} //",
    "XXratnml_u:9811": " samādhidhāraṇīvidyāghaṭamāno vicakṣaṇaḥ /",
    "XXratnml_u:9812": " hitvāvidyāgaṇaṃ sarvavidyāguṇāntam āptavān // Rm_24.152{52} //",
    "XXratnml_u:9813": " viditvā sarvasaṃsāragatiṃ vidyutkṣaṇasthitiṃ /",
    "XXratnml_u:9814": " matvā ca sarvasaṃskāragatir 'nekavighātiniṃ // Rm_24.153{53} //",
    "XXratnml_u:9815": " sarvakleśagaṇāṃ jitvā sarvān māragaṇān api /",
    "XXratnml_u:9816": " sākṣād arhatvam āsādya śrāvakabodhim āptavān // Rm_24.154{54} //",
    "XXratnml_u:9817": " tataḥ sa suviśuddhātmā vītarāgo jiteṃdriyaḥ /",
    "XXratnml_u:9818": " ākāśanirmalasvāntaḥ sarvaloṣṭakakāṃcanaḥ // Rm_24.155{55} //",
    "XXratnml_u:9819": " vāsīcaṃdanakalpāṃśo nirvikalpo niraṃjanaḥ /",
    "XXratnml_u:9820": " sarvasatvahitādhānaḥ saṃbuddhaguṇasādhakaḥ // Rm_24.156{56} //",
    "XXratnml_u:9821": " sadevāsuralokānāṃ sarveṣāṃ prāṇinām api /",
    "XXratnml_u:9822": " vaṃdyaḥ pūjyo 'bhimānyaś ca brahmacārī babhūva saḥ // Rm_24.157{57} //",
    "XXratnml_u:9823": " tataḥ so 'rhan mahābhijño gaṃgātire śubhasthale /",
    "XXratnml_u:9824": " parṇakuṭyāṃ samāśritya tasthau dhyānasamāhitaḥ // Rm_24.158{58} //",
    "XXratnml_u:9825": " tatraikasmin dine tasya mātā sā pretikā satī /",
    "XXratnml_u:9826": " nagna svaromasaṃchannā daghasthūṇāvivarṇitā // Rm_24.159{59} //",
    "XXratnml_u:9827": " sūcīmukhāsthiyaṃtreva parvatasannibhodarā /",
    "XXratnml_u:9828": " kṣutpipāsāgnidagdhāṃgā pānāhāragaveṣinī // Rm_24.160{60} //",
    "XXratnml_u:9829": " ārtasvaraṃ virāvantī kraṃdantī samupāgatā /",
    "XXratnml_u:9830": " āyuṣmantaṃ tam arhantaṃ paśyantī samupāśrayat // Rm_24.161{61} //",
    "XXratnml_u:9831": " evaṃ tāṃ samupāsīnāṃ dṛṣṭvā sa uttaro yatiḥ /",
    "XXratnml_u:9832": " kā tvam evaṃvidhāyātā vadasvety anvapṛchata // Rm_24.162{62} //",
    "XXratnml_u:9833": " iti tenoditaṃ śrutvā sā pretī purataḥ sthitā /",
    "XXratnml_u:9834": " uttaraṃ taṃ yatiṃ putraṃ samālokyaivam abravīt // Rm_24.163{63} //",
    "XXratnml_u:9835": " ahaṃ te jananī snigdhā yayāsi janitaḥ sutaḥ /",
    "XXratnml_u:9836": " annapānaviviktāsmi pretībhūtā 'dhunā care // Rm_24.164{64} //",
    "XXratnml_u:9837": " paṃcaviṃśati varsāṇi yāṃti kālagatā hy ahaṃ /",
    "XXratnml_u:9838": " (Rm 289)",
    "XXratnml_u:9839": " nābhijānāmi pāṇīyaṃ kuto bhaktasya darśanaṃ // Rm_24.165{65} //",
    "XXratnml_u:9840": " saphalāṃ puṣpitāṃ vṛkṣaṃ dṛṣṭvā gachāmi dūrataḥ /",
    "XXratnml_u:9841": " sarve 'pi niṣphalā śuṣkā vipuṣpāś ca bhavanti te // Rm_24.166{66} //",
    "XXratnml_u:9842": " sarāṃsi cāmbupūrṇāṇi dṛṣṭvā gachāmi dūrataḥ /",
    "XXratnml_u:9843": " tāni sarvāṇi śuṣkāni bhavanti tat kṣaṇād api // Rm_24.167{67} //",
    "XXratnml_u:9844": " bhedaṃ tasya mahāsaukhyaṃ vṛkṣamūlaśritasya te /",
    "XXratnml_u:9845": " vidyate sarvadāpy atra kiṃ tvayā prakṛtaṃ śubhaṃ // Rm_24.168{68} //",
    "XXratnml_u:9846": " tad atra kṛpayā paśyan kāruṇyaṃ janayan suta /",
    "XXratnml_u:9847": " mātre tṛṣārditāyai me śītāmbu dātum arhasi // Rm_24.169{69} //",
    "XXratnml_u:9848": " iti tayārthitam śrutvā sa uttaraḥ savismayaḥ /",
    "XXratnml_u:9849": " tāṃ pretīṃ suciraṃ dṛṣṭvā śaṃkitaś caivam abravīt // Rm_24.170{70} //",
    "XXratnml_u:9850": " mātas tarhi kṣaṇaṃ prāpte tvayā pāruṣyabhūtayā /",
    "XXratnml_u:9851": " dānāni na kṛtāny eva puṇyāni vā citāni na // Rm_24.171{71} //",
    "XXratnml_u:9852": " anyakṛtāni dānāni puṇyāni bhāṣitāni ca /",
    "XXratnml_u:9853": " dṛṣṭvā śrutvāpi te citte krodhāgnir jvalitas tadā // Rm_24.172{72} //",
    "XXratnml_u:9854": " kiṃ cin nāpi śubhaṃ karma kṛtvāpuṇyaṃ tvayārjitaṃ /",
    "XXratnml_u:9855": " pareṇāpi kṛtaṃ dṛṣṭvā śrutvāpi nānumoditaṃ // Rm_24.173{73} //",
    "XXratnml_u:9856": " etatkarmavipākena jananī tvaṃ mṛtādhunā /",
    "XXratnml_u:9857": " pretībhūtānnapānena viyuktā bhramase bhave // Rm_24.174{74} //",
    "XXratnml_u:9858": " idāniṃ kiṃ kariṣyāmi tvaṃ cātra kiṃ kariṣyasi /",
    "XXratnml_u:9859": " tadā sarvāhitaṃ proktaṃ tvayā tatra śrutaṃ na tat // Rm_24.175{75} //",
    "XXratnml_u:9860": " iti tenātmajenoktaṃ śrutvā sā pratibodhitā /",
    "XXratnml_u:9861": " vigaladaśrurukṣākṣā taṃ putram evam abravīt // Rm_24.176{76} //",
    "XXratnml_u:9862": " na mayā hi kṛtaṃ dānaṃ puṇyaṃ na cābhisādhitaṃ /",
    "XXratnml_u:9863": " dṛṣṭvānumoditaṃ nāpi mātsaryaparibhūtayā // Rm_24.177{77} //",
    "XXratnml_u:9864": " yad yad dravyaṃ tvayā putra mama haste samarpitaṃ /",
    "XXratnml_u:9865": " tat tat sarvaṃ mayā vaṃdhikhadāyāṃ parigopitaṃ // Rm_24.178{78} //",
    "XXratnml_u:9866": " tad idāniṃ samuddhṛtya jñātihaste samarpaya /",
    "XXratnml_u:9867": " tena taṃ sugataṃ buddhaṃ sasaṃghaṃ bhojayātmaja // Rm_24.179{79} //",
    "XXratnml_u:9868": " dakṣiṇādeśanāṃ cāpi mama nāmnābhikāraya /",
    "XXratnml_u:9869": " tadā pretagater muktā yāyām ahaṃ surālayaṃ // Rm_24.180{80} //",
    "XXratnml_u:9870": " iti tayoditaṃ śrutvā sa uttaro 'nubodhitaḥ /",
    "XXratnml_u:9871": " evam astv iti saṃśrutya punas tām evam abravīt // Rm_24.181{81} //",
    "XXratnml_u:9872": " sasaṃghaṃ sugataṃ tena bhojayiṣyāmi sāṃprataṃ /",
    "XXratnml_u:9873": " kiṃ tu tvayāmva tatrāpi sthātavyaṃ sugatāṃtike // Rm_24.182{82} //",
    "XXratnml_u:9874": " iti tenoditaṃ śrutvā sā pretī lajjayānvitā /",
    "XXratnml_u:9875": " tam arhantaṃ samālokya pura evam abhāṣata // Rm_24.183{83} //",
    "XXratnml_u:9876": " yad ahaṃ putra nagnāsmi pretī vibhransitākṛtī /",
    "XXratnml_u:9877": " tat kathaṃ samupāśritya sthāsyāmi śrīghanāṃtike // Rm_24.184{84} //",
    "XXratnml_u:9878": " iti tayoditaṃ śrutvā sa uttaro mahāmatiḥ /",
    "XXratnml_u:9879": " tāṃ pretīṃ samupālokya punar evam abhāṣata // Rm_24.185{85} //",
    "XXratnml_u:9880": " kriyamāne yadā pāpe lajjā nāsti tadā tava /",
    "XXratnml_u:9881": " phalabhojanakāle 'tra kim evaṃ lajjase 'dhunā // Rm_24.186{86} //",
    "XXratnml_u:9882": " iti tad vacanaṃ śrutvā sā pretī pratibodhitā /",
    "XXratnml_u:9883": " (Rm 290)",
    "XXratnml_u:9884": " tathā gamiṣyāmīti proktva tvaritaṃ vijñālayaṃ yayau // Rm_24.187{87} //",
    "XXratnml_u:9885": " tataḥ sa uttaro gatvā jñātīn āhūya tad vṛtiṃ /",
    "XXratnml_u:9886": " yathāmātroditaṃ khyāya sarvam eva nyavedayat // Rm_24.188{88} //",
    "XXratnml_u:9887": " tac chrutvā jñātivargās te sarva 'tivismayānvitāḥ /",
    "XXratnml_u:9888": " tathā tad dravyam ādāya sarvaṃ tasyān upāharan // Rm_24.189{89} //",
    "XXratnml_u:9889": " tad dravyaṃ sarvam ālokya sa uttaraḥ pramoditaḥ /",
    "XXratnml_u:9890": " sarveṣām api gotrāṇāṃ punar evaṃ samabravīt // Rm_24.190{90} //",
    "XXratnml_u:9891": " bhavanto jñātayaḥ sarve dravyenaitena sāṃprataṃ /",
    "XXratnml_u:9892": " sasāṃghikaṃ munīndraṃ taṃ bhojayiṣyāmi pūjayan // Rm_24.191{91} //",
    "XXratnml_u:9893": " tad etat sarvam ādāya yadā prakaṃpitāśayāḥ /",
    "XXratnml_u:9894": " saṃghabhojyārhasāmagrīṃ sādhayitvā pradatta me // Rm_24.192{92} //",
    "XXratnml_u:9895": " iti saṃprārthitaṃ śrutvā sarve te jñātayas tathā /",
    "XXratnml_u:9896": " saṃghabhojyārhasāmagrīṃ sarvadravyair asādhayat // Rm_24.193{93} //",
    "XXratnml_u:9897": " tad dṛṣṭvā muditaḥ so 'rhan uttaraḥ saṃprasannadhīḥ /",
    "XXratnml_u:9898": " śāstur nimaṃtraṇaṃ kartuṃ vihāre samupācarat // Rm_24.194{94} //",
    "XXratnml_u:9899": " tatra sa samupāśritya taṃ munīndraṃ sasāṃghikaiḥ /",
    "XXratnml_u:9900": " praṇatvā sāñjalis tatra puraḥ sthitvā nyamaṃtrayat // Rm_24.195{95} //",
    "XXratnml_u:9901": " bhagavan nātha sarvajña bhagavaṃtaṃ sasāṃghikaṃ /",
    "XXratnml_u:9902": " pūjayituṃ samichāmi śvo 'nugṛhītum arhati // Rm_24.196{96} //",
    "XXratnml_u:9903": " iti saṃprārthite tena bhagavān sa munīśvaraḥ /",
    "XXratnml_u:9904": " tam uttaraṃ samālokya tūṣṇībhūtvādhyuvāsa tat // Rm_24.197{97} //",
    "XXratnml_u:9905": " tataḥ sa uttaro matvā bhagavatādhivāsitaṃ /",
    "XXratnml_u:9906": " taṃ munīndraṃ punar natvā jñātīnāṃ purato yayau // Rm_24.198{98} //",
    "XXratnml_u:9907": " tatra sa uttaras teṣāṃ ca nimaṃtraṇaṃ /",
    "XXratnml_u:9908": " kṛtvā tatra punas teṣāṃ pura evam abhāṣata // Rm_24.199{99} //",
    "XXratnml_u:9909": " saṃghabhojye pravṛtte 'tra yūyaṃ sarve samāgatāḥ /",
    "XXratnml_u:9910": " pretībhūtāṃ mamāmbāṃ tām avalokitum arhatha // Rm_24.200{100} //",
    "XXratnml_u:9911": " ity uktvā svāśramaṃ gatvā sa uttaraḥ prasāditaḥ /",
    "XXratnml_u:9912": " dhyānāgārasamāsīnas tasthau dhyānasamāhitaḥ // Rm_24.201{1} //",
    "XXratnml_u:9913": " tataḥ prātaḥ samutthāya jñātīnāṃ purato gataḥ /",
    "XXratnml_u:9914": " pūjopacārasāmagrīṃ sahasā samasādhayat // Rm_24.202{2} //",
    "XXratnml_u:9915": " tataḥ sa uttaraḥ prāhne vihāre samupāsaran /",
    "XXratnml_u:9916": " bhagavaṃtaṃ munīndraṃ taṃ praṇatvaivam abhāṣata // Rm_24.203{3} //",
    "XXratnml_u:9917": " bhagavan sarvavic chāstaḥ samayo varttate 'dhunā /",
    "XXratnml_u:9918": " tat sasaṃgho bhavān atra vijayituṃ samarhati // Rm_24.204{4} //",
    "XXratnml_u:9919": " iti saṃprārthite tena gaṃḍīm ākoṭayan muniḥ /",
    "XXratnml_u:9920": " tac chabdacoditās tatra sa ca saṃghā upāsaran // Rm_24.205{5} //",
    "XXratnml_u:9921": " tatra te jñātayaḥ sarve lokā anye 'pi harṣitāḥ /",
    "XXratnml_u:9922": " tatra pretāṃ samāyātāṃ tāṃ draṣṭuṃ samupāgatāḥ // Rm_24.206{6} //",
    "XXratnml_u:9923": " tadā sa bhagavāṃs tatra sasāṃghikaḥ samāgatāḥ /",
    "XXratnml_u:9924": " tad dattaṃ pādyam ādāya śuddhāsane samāśrayat // Rm_24.207{7} //",
    "XXratnml_u:9925": " (Rm 291)",
    "XXratnml_u:9926": " tāṃ dṛṣṭvā jñātayaḥ sarve lokā anye 'pi kheṭitāḥ /",
    "XXratnml_u:9927": " hā pāpam iti bhāṣante tasthuḥ saddharmavāṃchayā // Rm_24.208{8} //",
    "XXratnml_u:9928": " tadā te jñātayaḥ sarve bhagavaṃtaṃ sasāṃghikaṃ /",
    "XXratnml_u:9929": " yathākramaṃ samabhyarcya bhojanaiḥ samatoṣayat // Rm_24.209{9} //",
    "XXratnml_u:9930": " tatas te sāṃghikāḥ sarve saṃbuddhapramukhā api /",
    "XXratnml_u:9931": " tat praṇītarasaṃ bhojyaṃ bhuktvā tṛptiṃ samāyayuḥ // Rm_24.210{10} //",
    "XXratnml_u:9932": " tato 'panīya pātrāṇi śodhayitvā bhujādikaṃ /",
    "XXratnml_u:9933": " teṣāṃ pūgādi tāmbūlagaṇaṃ te pradadur mudā // Rm_24.211{11} //",
    "XXratnml_u:9934": " tatra sa uttaro bhikṣur jñātibhis tai sahānvitaḥ /",
    "XXratnml_u:9935": " bhagavaṃtaṃ sasaṃghaṃ taṃ praṇatvā samupāśrayat // Rm_24.212{12} //",
    "XXratnml_u:9936": " tatra sa bhagavān dṛṣṭvā tam uttaram upāśritaṃ /",
    "XXratnml_u:9937": " dākṣiṇādeśanāṃ tasyāḥ pretyā nāmnā samādiśat // Rm_24.213{13} //",
    "XXratnml_u:9938": " ito dānād dhi yat puṇyaṃ tat pretīm upagachatu /",
    "XXratnml_u:9939": " uttiṣṭhatām iyaṃ pretī pretalokāt tato drutaṃ // Rm_24.214{14} //",
    "XXratnml_u:9940": " iti śubhāśiṣaṃ datvā bhagavān sa munīśvaraḥ /",
    "XXratnml_u:9941": " āryyasatyaṃ samārabhya saddharmaṃ ca samādiśat // Rm_24.215{15} //",
    "XXratnml_u:9942": " tad āryyadharmam ākarṇya sarve lokāḥ prabodhitāḥ /",
    "XXratnml_u:9943": " dharmaviśeṣam ājñāya babhūvuḥ satyadarśinaḥ // Rm_24.216{16} //",
    "XXratnml_u:9944": " sāpi pretī samānīya tat saddharmāmṛtaṃ mudā /",
    "XXratnml_u:9945": " suprasannāśayā smṛtvā triratnaṃ śaraṇaṃ yayau // Rm_24.217{17} //",
    "XXratnml_u:9946": " tataḥ sā bhūtaloke 'bhūj jātā bhūtamaharddhikā /",
    "XXratnml_u:9947": " tatrāpi sābhavad duṣṭā mātsaryyarukṣitāśayā // Rm_24.218{18} //",
    "XXratnml_u:9948": " tataḥ sa bhagavāṃs tasmāt sasāṃghikaḥ prabhāsayan /",
    "XXratnml_u:9949": " gatvā svāśramam āśritya tasthau dharmam upādiśan // Rm_24.219{19} //",
    "XXratnml_u:9950": " tataḥ sa buddhimān vijña āyuṣmān yatir uttaraḥ /",
    "XXratnml_u:9951": " kutrāsau jāyate mātādhuneti samapaśyata // Rm_24.220{20} //",
    "XXratnml_u:9952": " evaṃ sa uttaro vijñaḥ samabhīkṣya samaṃtataḥ /",
    "XXratnml_u:9953": " dadarśa tāṃ saṃprajātāṃ bhūtamaharddhikālaye // Rm_24.221{21} //",
    "XXratnml_u:9954": " dṛṣṭvā sa uttaraḥ putro mātaraṃ tāṃ ca bhautikāṃ /",
    "XXratnml_u:9955": " sahasā samupāśritya samāmaṃtryaivam abravīt // Rm_24.222{22} //",
    "XXratnml_u:9956": " kim ambāsti tvayā śaktir api dāneṣu sāṃprataṃ /",
    "XXratnml_u:9957": " yadīchasi sadā bhadraṃ kuru dānam ihādhunā // Rm_24.223{23} //",
    "XXratnml_u:9958": " iti tenoditaṃ śrutvā sā ca bhūtamaharddhikā /",
    "XXratnml_u:9959": " uttaraṃ taṃ sutaṃ dṛṣṭvā punar evam abhāṣata // Rm_24.224{24} //",
    "XXratnml_u:9960": " nādyāpi vidyate dāne 'bhilāṣaṃ mama naṃdana /",
    "XXratnml_u:9961": " tat kiṃ cid api vā dravyaṃ pradātuṃ nāham utsahe // Rm_24.225{25} //",
    "XXratnml_u:9962": " iti tenoditaṃ śrutvāyuṣmān sa uttaro yatiḥ /",
    "XXratnml_u:9963": " dṛṣṭvā tāṃ mātaraṃ bhūtamaharddhikām abhāṣata // Rm_24.226{26} //",
    "XXratnml_u:9964": " adyāpi te tiṣṭhati tac charīraṃ vivṛddhanirmānsatvagasthicarmā lobhāṃdhakārāvṛtalocanāyā nivartitaṃ yat tava pretaloke /",
    "XXratnml_u:9965": " dhik tvāṃ praduṣṭām iha kiṃ vadeyam adyāpi yat tvaṃ duritāśayāsi /",
    "XXratnml_u:9966": " (Rm 292)",
    "XXratnml_u:9967": " kenātra te pāpanimagnacittaṃ saṃśodhitaṃ puṇyakaroddhṛtaṃ syāt //",
    "XXratnml_u:9968": " sadāpi caivaṃ narake nivāsā bhavet kadā tvaṃ parimokṣyase 'taḥ /",
    "XXratnml_u:9969": " aho hi durbuddhidurāśayānāṃ mano na kenāpi viśuddhyate vai //",
    "XXratnml_u:9970": " evaṃ bahuprakāreṇa paribhāṣyottaraḥ sa tāṃ /",
    "XXratnml_u:9971": " tadaṅgāt yamalīm ekām ākṛṣyāpaharad valāt // Rm_24.229{29} //",
    "XXratnml_u:9972": " tatas tāṃ yamalīṃ so 'rhaṃ saṃghāya samakalpayat /",
    "XXratnml_u:9973": " tatra mūlyena tāṃ krītvā bhikṣumānavake nyaset // Rm_24.230{30} //",
    "XXratnml_u:9974": " tatrāpi niśi sā gatvā yamalīṃ tām upāharat /",
    "XXratnml_u:9975": " tathāpahṛtāṃ bhikṣur uttarāya nyavedayat // Rm_24.231{31} //",
    "XXratnml_u:9976": " tac chrutvā cottaro gatvā paribhāṣya valena tāṃ /",
    "XXratnml_u:9977": " apahṛtya punas tasmai bhikṣave samakalpayat // Rm_24.232{32} //",
    "XXratnml_u:9978": " bhūyo 'pi niśi sā gatvā yamalīṃ tām upāharat /",
    "XXratnml_u:9979": " tathā sa uttaraś cāpi tasyāś ca tām apāharat // Rm_24.233{33} //",
    "XXratnml_u:9980": " evaṃ tridhā niśāyāṃ sā tatra gatvāharac ca tāṃ /",
    "XXratnml_u:9981": " uttaraś cāpahṛtyaiva tāṃ tasmai bhikṣave dadau // Rm_24.234{34} //",
    "XXratnml_u:9982": " tenāpi bhikṣuṇādāya catudiksāṃghikāya sā /",
    "XXratnml_u:9983": " pādyalepānikāyāṃ saṃsīvitvā pratipāditā // Rm_24.235{35} //",
    "XXratnml_u:9984": " tatra tāṃ sīvitāṃ dṛṣṭvā sā ca bhūtamaharddhitā /",
    "XXratnml_u:9985": " apahṛtavibhagnāśā rudantī svālayaṃ yayau // Rm_24.236{36} //",
    "XXratnml_u:9986": " taccittāgniprataptā sā smṛtvā taṃ sutam uttaraṃ /",
    "XXratnml_u:9987": " kālaṃ gatā tato 'nyatra yakṣaloke 'labhaj januḥ // Rm_24.237{37} //",
    "XXratnml_u:9988": " evaṃ matvā mahatpāpamūlaṃ mātsaryyam eva hi /",
    "XXratnml_u:9989": " tat mātsaryaṃ parityajya karttavyaṃ dānam ādarāt // Rm_24.238{38} //",
    "XXratnml_u:9990": " dānena śuddhyate cittaḥ śuddhacittaḥ sudhīkṛtiḥ /",
    "XXratnml_u:9991": " kramād bodhicariṃ dhṛtvā saṃbuddhapadam āpnuyāt // Rm_24.239{39} //",
    "XXratnml_u:9992": " evaṃ vijñāya sarvatra yadīchanti sadā śubhaṃ /",
    "XXratnml_u:9993": " mātsaryaṃ viṣavat tyaktvā caritavyaṃ sadā śubhe // Rm_24.240{40} //",
    "XXratnml_u:9994": " iti me guruṇākhyātaṃ śrutaṃ tathā mayocyate /",
    "XXratnml_u:9995": " tvaṃ cāpy evaṃ parijñāya caritavyam śubhe sadā // Rm_24.241{41} //",
    "XXratnml_u:9996": " prajāś cāpi mahārāja bodhayitvā prayatnataḥ /",
    "XXratnml_u:9997": " bodhimārge pratiṣṭhāpya pālayituṃ sadārhasi // Rm_24.242{42} //",
    "XXratnml_u:9998": " tathā te maṃgalaṃ nityaṃ sarvatrāpi bhaved dhruvaṃ /",
    "XXratnml_u:9999": " kramād bodhiṃ samāsādya saṃbuddhapadam āpnuyāḥ // Rm_24.243{43} //",
    "XXratnml_u:10000": " iti tenārhatākhyātaṃ śrutvāśokaḥ sa bhūpatiḥ /",
    "XXratnml_u:10001": " tatheti pratibhāṣitvā prābhyanaṃdat sapārṣadaḥ // Rm_24.244{44} //",
    "XXratnml_u:10002": " idaṃ narā ye muditāś ca bhūtamaharddhikāyānuvadānam atra /",
    "XXratnml_u:10003": " mudā niśamya pratimodayante prayāṃti te śrīghanasaṃnivāse // Rm_24.245{45}",
    "XXratnml_u:10004": " ++ iti ratnāvadānatve pretībhūtamaharddhikāvadānaṃ samāptam ++",
    "XXratnml_u:10005": " (Rm 293)",
    "XXratnml_u:10006": " XXV Dūtāvadāna athāśoko mahīpālaḥ kṛtāṃjalipuṭo mudā /",
    "XXratnml_u:10007": " upaguptaṃ guruṃ natvā punar evam avocat // Rm_25.1{1} //",
    "XXratnml_u:10008": " bhadanta śrotum ichāmi punar anyat subhāṣitaṃ /",
    "XXratnml_u:10009": " tadyathā guruṇākhyātaṃ tathādeṣṭuṃ ca me 'rhati // Rm_25.2{2} //",
    "XXratnml_u:10010": " iti saṃprārthitaṃ rājñā śrutvā so 'rhan mahāmatiḥ /",
    "XXratnml_u:10011": " upagupto nareṃdraṃ taṃ samāmaṃtryaivam ādiśat // Rm_25.3{3} //",
    "XXratnml_u:10012": " śṛṇu rājan mahābhāga yathā me gurubhāṣitaṃ /",
    "XXratnml_u:10013": " tathāhaṃ te pravakṣyāmi śrutvā cātrānumodaya // Rm_25.4{4} //",
    "XXratnml_u:10014": " tadyathā bhagavān buddhaḥ śrīghanaḥ sa munīśvaraḥ /",
    "XXratnml_u:10015": " sarvajñaḥ sugataḥ śāstā dharmarājo vināyakaḥ // Rm_25.5{5} //",
    "XXratnml_u:10016": " bhikṣubhiḥ śrāvakaiḥ sārddhaṃ bhikṣuṇībhiś ca celakaiḥ /",
    "XXratnml_u:10017": " upāsakagaṇaiś cāpi tathā copāsikāgaṇaiḥ // Rm_25.6{6} //",
    "XXratnml_u:10018": " rājagṛhapuropānte gṛddhakūṭe nagottame /",
    "XXratnml_u:10019": " veṇuvane mahodyāne karaṃdakanivāpake // Rm_25.7{7} //",
    "XXratnml_u:10020": " sarvasatvahitārthena bodhicaryāṃ prakāśayan /",
    "XXratnml_u:10021": " saddharmaṃ samupādiśya vijahāra prabhāsayan // Rm_25.8{8} //",
    "XXratnml_u:10022": " tat saddharmāmṛtaṃ pātuṃ sarve lokā upāgatāḥ /",
    "XXratnml_u:10023": " devā daityāś ca nāgāś ca yakṣagaṃdharvakinnarāḥ // Rm_25.9{9} //",
    "XXratnml_u:10024": " grahā vidyādharāḥ siddhā rākṣasā garuḍā api /",
    "XXratnml_u:10025": " lokapālagaṇāś cāpi tīrthikāś ca maharṣayaḥ // Rm_25.10{10} //",
    "XXratnml_u:10026": " brāhmaṇāḥ kṣatriyā bhūpā vaiśyāś ca māṃtriṇo 'pi ca /",
    "XXratnml_u:10027": " amātyāḥ śreṣṭhinaś cāpi gṛhasthāś ca mahājanāḥ // Rm_25.11{11} //",
    "XXratnml_u:10028": " vaṇijaḥ sārthavāhāś ca śilpinaḥ paurikās tathā /",
    "XXratnml_u:10029": " grāmyā jānapadāś cāpi tathā kārpaṭikā api // Rm_25.12{12} //",
    "XXratnml_u:10030": " tathānye 'pi janāś caivaṃ sarve tatra samāgatāḥ /",
    "XXratnml_u:10031": " dṛṣṭvā taṃ śrīghanaṃ natvā samabhyarcya yathākramaṃ // Rm_25.13{13} //",
    "XXratnml_u:10032": " kṛtāṃjalipuṭāḥ sarve parivṛtyopatasthire /",
    "XXratnml_u:10033": " tataḥ sa bhagavāṃ dṛṣṭvā sarvāṃs tāṃ samupasthitān /",
    "XXratnml_u:10034": " ādimadhyāṃtakalyāṇaṃ saddharmaṃ samupādiśat // Rm_25.14{14} //",
    "XXratnml_u:10035": " tat saddharmāmṛtaṃ pītvā sarve lokāḥ prabodhitāḥ /",
    "XXratnml_u:10036": " dharmavaiśeṣam ājñāya babhūvur bodhisādhinaḥ // Rm_25.15{15} //",
    "XXratnml_u:10037": " evaṃ sa bhagavāṃs tatra nityaṃ saddharmam ādiśan /",
    "XXratnml_u:10038": " varṣāsu vyaharal lokahitaṃ kṛtvā sasāṃghikaḥ // Rm_25.16{16} //",
    "XXratnml_u:10039": " tasmiṃs tu samaye tatra śrāvastyāṃ puri sattamaḥ /",
    "XXratnml_u:10040": " anāthapiṃḍadaḥ śreṣṭhī gṛhapatir mahājanaḥ // Rm_25.17{17} //",
    "XXratnml_u:10041": " triratnabhaktimān dātā saṃbuddhadarśanotsukaḥ /",
    "XXratnml_u:10042": " prasenajin mahīpālaṃ praṇatvā prārthayat tathā // Rm_25.18{18} //",
    "XXratnml_u:10043": " jaya deva mahāraja jānīyāt tad bhavān api /",
    "XXratnml_u:10044": " (Rm 294)",
    "XXratnml_u:10045": " yad asmābhi munīndro 'sau suciraṃ nābhidṛśyate // Rm_25.19{19} //",
    "XXratnml_u:10046": " tat tasmātra munīndrasya darśane tṛṣitā vayaṃ /",
    "XXratnml_u:10047": " bhagavaṃtaṃ munīndraṃ taṃ draṣṭum ichāmahe 'dhunā // Rm_25.20{20} //",
    "XXratnml_u:10048": " tad bhavān samupāmaṃtrya bhagavaṃtaṃ jagadguruṃ /",
    "XXratnml_u:10049": " atra lokahitārthāya vijayituṃ samarhati // Rm_25.21{21} //",
    "XXratnml_u:10050": " iti saṃprārthitaṃ tena gṛhādhipatinā sadā /",
    "XXratnml_u:10051": " śrutvā sa bhūpatī rājā taṃ gṛhapatim abravīt // Rm_25.22{22} //",
    "XXratnml_u:10052": " kiṃ tvayā śrūyate sādho bhagavān sa munīśvaraḥ /",
    "XXratnml_u:10053": " etarhi tiṣṭhate kutra varṣāsu saha sāṃghikaiḥ // Rm_25.23{22!} //",
    "XXratnml_u:10054": " iti rājñoditaṃ śrutvā so 'nāthapiṇḍado gṛhī /",
    "XXratnml_u:10055": " taṃ nareṃdraṃ samālokya punar evam abhāṣata // Rm_25.24{23} //",
    "XXratnml_u:10056": " śrutaṃ mayā mahārāja bhagavān sa sasāṃghikaṃ /",
    "XXratnml_u:10057": " rājagṛhe 'dhunā prāvṛtsamaye 'py avatiṣṭhate // Rm_25.25{24} //",
    "XXratnml_u:10058": " iti tena samākhyātaṃ śrutvā sa nṛpatis tataḥ /",
    "XXratnml_u:10059": " dūtam ekaṃ samāhūya pura evam upālapat // Rm_25.26{25} //",
    "XXratnml_u:10060": " ehi tvaṃ bho mahāsādho śrutvā me vacanaṃ drutaṃ /",
    "XXratnml_u:10061": " tatra rājagṛhe gatvā bhagavata upācara // Rm_25.27{26} //",
    "XXratnml_u:10062": " asmākaṃ vacanais tasya śāstuḥ pādāmbuje namaḥ /",
    "XXratnml_u:10063": " natvā dehādi sarvatra kauśalyaṃ paripṛcha ca // Rm_25.28{27} //",
    "XXratnml_u:10064": " evaṃ cāpi munes tasya puro vijñāpayādarāt /",
    "XXratnml_u:10065": " kauśalye nṛpatī rājā bhagavaṃtaṃ draṣṭum ichati // Rm_25.29{28} //",
    "XXratnml_u:10066": " tathā sarve 'pi lokāś ca śrāvastyāyāś ca paurikāḥ /",
    "XXratnml_u:10067": " triratnadarśanaṃ kartum abhivāṃchanti sāṃprataṃ // Rm_25.30{29} //",
    "XXratnml_u:10068": " bhavaddharmāmṛtaṃ cāpi pātum ichaṃti sarvavit /",
    "XXratnml_u:10069": " tat sasaṃgho bhavāṃs tatra kṛpayāgaṃtum arhati // Rm_25.31{30} //",
    "XXratnml_u:10070": " iti rajñoditaṃ śrutvā tatheti pratimoditaḥ /",
    "XXratnml_u:10071": " taṃ nṛpaṃ sāṃjalir natvā drutaṃ rājagṛhaṃ yayau // Rm_25.32{31} //",
    "XXratnml_u:10072": " tatra rājagṛhe gatvā sa dūtaḥ pratinaṃditaḥ /",
    "XXratnml_u:10073": " vilokya suprasannātmā gṛdhrakūṭe upācarat // Rm_25.33{32} //",
    "XXratnml_u:10074": " tatra sa dūrato dṛṣṭvā bhagavaṃtaṃ pramoditaḥ /",
    "XXratnml_u:10075": " upetya sāṃjalir natvā prārthayad evam ādarāt // Rm_25.34{33} //",
    "XXratnml_u:10076": " bhagavan nātha sarvajña vaṃde te caraṇāmbuje /",
    "XXratnml_u:10077": " yadarthe 'ham ihāyāmi taj jānīyād bhavāṃ jinaḥ // Rm_25.35{34} //",
    "XXratnml_u:10078": " tathāpy ahaṃ jagacchāstuḥ puro vijñāpayāmi tat /",
    "XXratnml_u:10079": " bhagava sarvavid rājā prasenajit sukauśalaḥ // Rm_25.36{35} //",
    "XXratnml_u:10080": " bhavatāṃ vaṃdate pādau kuśalaṃ cāpi pṛchate /",
    "XXratnml_u:10081": " tathā ca bhagavan sarve śrāvastyeyāś ca paurikāḥ // Rm_25.37{36} //",
    "XXratnml_u:10082": " vaṃdaṃte bhavatāṃ pādau pṛchaṃte cāpi kauśalaṃ /",
    "XXratnml_u:10083": " nṛpādi sarvalokāś ca bhavatāṃ darśanotsukāḥ // Rm_25.38{37} //",
    "XXratnml_u:10084": " triratnaṃ draṣṭum ichāma ity evaṃ pravadanti te /",
    "XXratnml_u:10085": " bhavaddharmāmṛtaṃ cāpi pātum ichaṃti te 'dhunā // Rm_25.39{38} //",
    "XXratnml_u:10086": " nṛpatipramukhāḥ sarve tṛṣṇārditā ivāmṛtaṃ /",
    "XXratnml_u:10087": " tat sādhu bhagavāṃs tatra śrāvastyāṃ puri sāṃprataṃ /",
    "XXratnml_u:10088": " (Rm 295)",
    "XXratnml_u:10089": " anukampām upādāya vijayatāṃ sasāṃghikaḥ // Rm_25.40{39} //",
    "XXratnml_u:10090": " ity ukte tena dūtena bhagavān sa munīśvaraḥ /",
    "XXratnml_u:10091": " taṃ dūtaṃ puruṣaṃ dṛṣṭvā samāmaṃtryevam ādiśat // Rm_25.41{40} //",
    "XXratnml_u:10092": " bho puruṣa mahārājo bimbisāro nṛpādhipaḥ /",
    "XXratnml_u:10093": " yady anujñāṃ dadāty atra tadā yāsyāmy ahaṃ dhruvaṃ // Rm_25.42{41} //",
    "XXratnml_u:10094": " tat sādhu nṛpates tasya bimbisārasya bhūbhṛtaḥ /",
    "XXratnml_u:10095": " anujñāprārthanāṃ kṛtvā gachāyāsyāmy ahaṃ tadā // Rm_25.43{42} //",
    "XXratnml_u:10096": " ity ādiṣṭaṃ munīndreṇa śrutvā sa dūta ādarāt /",
    "XXratnml_u:10097": " tatheti taṃ muniṃ natvā rājño 'ntikam upācarat // Rm_25.44{43} //",
    "XXratnml_u:10098": " tatra sa samupāśritya bimbisāraṃ narādhipaṃ /",
    "XXratnml_u:10099": " sāṃjaliḥ purato gatvā praṇatvaivaṃ nyavedayat // Rm_25.45{44} //",
    "XXratnml_u:10100": " jaya deva mahārāja prasīdānugrahaṃ kuru /",
    "XXratnml_u:10101": " prasenajinmahībhartur dūto 'haṃ samupāgataḥ // Rm_25.46{45} //",
    "XXratnml_u:10102": " mahārāja mahīpāla prasenajit sa kauśalaḥ /",
    "XXratnml_u:10103": " bhagavato munīndrasya darśanam abhivāṃchati // Rm_25.47{46} //",
    "XXratnml_u:10104": " tathā sarve 'pi lokāś ca śrāvastryeyāḥ sapaurikāḥ /",
    "XXratnml_u:10105": " triratnasya jagadbhartuḥ praṣṭum ichanti sāṃprataṃ // Rm_25.48{47} //",
    "XXratnml_u:10106": " tad asya trijagacchāstur bhagavato bhavān prabho /",
    "XXratnml_u:10107": " tatrānugamane 'nujñāṃ kṛpayā dātum arhati // Rm_25.49{48} //",
    "XXratnml_u:10108": " iti tenārthitaṃ śrutvā bimbisāraḥ sa bhūpatiḥ /",
    "XXratnml_u:10109": " taṃ dūtaṃ samupālokya cireṇaivam abhāṣata // Rm_25.50{49} //",
    "XXratnml_u:10110": " sadho sa bhagavāns tatra yadi gaṃtuṃ samichati /",
    "XXratnml_u:10111": " tad atra kiṃ vadiṣyāmi yatrechet tatra gachatu // Rm_25.51{50} //",
    "XXratnml_u:10112": " iti rājñā samādiṣṭaṃ śrutvā dūtaḥ sa moditaḥ /",
    "XXratnml_u:10113": " bimbisāraṃ nareṃdraṃ taṃ natvā yayau jināntike // Rm_25.52{51} //",
    "XXratnml_u:10114": " tatra sa sahasā gatvā śrīghanaṃ taṃ munīśvaraṃ /",
    "XXratnml_u:10115": " kṛtāṃjalipuṭo natvā prārthayad evam ādarāt // Rm_25.53{52} //",
    "XXratnml_u:10116": " bhagavaṃs tena bhūpena hy anujñāto 'si sāṃprataṃ /",
    "XXratnml_u:10117": " tat sasaṃgho bhagavāṃs tatra vijayituṃ samarhati // Rm_25.54{53} //",
    "XXratnml_u:10118": " iti tenoditaṃ śrutvā bhagavān sa munīśvaraḥ /",
    "XXratnml_u:10119": " enaṃ dūtaṃ samālokya tūṣṇībhūtvādhyuvāsa tat // Rm_25.55{54} //",
    "XXratnml_u:10120": " tataḥ sa bhagavān varṣātrimāsānta sasāṃghikaḥ /",
    "XXratnml_u:10121": " sarvatra maṃgalaṃ kṛtvā pratasthe saṃprabhāsayan // Rm_25.56{55} //",
    "XXratnml_u:10122": " tadā sa puruṣo dūtas tadvihārād vinirgataḥ /",
    "XXratnml_u:10123": " sahasā ratham āruhya saṃpratasthe puraḥ pathi // Rm_25.57{56} //",
    "XXratnml_u:10124": " tatra sa bhagavaṃtaṃ padbhyāṃ saṃprasthitaṃ pathi /",
    "XXratnml_u:10125": " dṛṣṭvaiva sahasā tasmād rathāt svayam avātarat // Rm_25.58{57} //",
    "XXratnml_u:10126": " tatra sa sahasopetya bhagavantaṃ munīśvaraṃ /",
    "XXratnml_u:10127": " sāṃjaliḥ purato gatvā praṇatvaivam avocata // Rm_25.59{58} //",
    "XXratnml_u:10128": " prasīdatu jagannātha mamānukampayā bhavān /",
    "XXratnml_u:10129": " idaṃ rathaṃ samāruhya vijayatāṃ sasāṃghikaḥ // Rm_25.60{59} //",
    "XXratnml_u:10130": " iti tenoditaṃ śrutvā bhagavān sa jagadguruḥ /",
    "XXratnml_u:10131": " taṃ dūtaṃ puruṣaṃ dṛṣṭvā tatraivaṃ samupādiśat // Rm_25.61{60} //",
    "XXratnml_u:10132": " ṛddhipādarathenāhaṃ samyagvyāyāmavarttinā /",
    "XXratnml_u:10133": " (Rm 296)",
    "XXratnml_u:10134": " pracarāmi mahīṃ kṛtsnām akṣataḥ kleśakaṣṭakaiḥ // Rm_25.62{61} //",
    "XXratnml_u:10135": " ity ādiṣṭaṃ munīndreṇa sa dūtaḥ pratibodhitaḥ /",
    "XXratnml_u:10136": " bhūyo 'pi sāṃjalir natvā prārthayat taṃ munīśvaraṃ // Rm_25.63{62} //",
    "XXratnml_u:10137": " yady api bhagavān ṛddhiyānayāyī tathāpi tu /",
    "XXratnml_u:10138": " mamānugraham ādhātuṃ gṛhyatām anukampayā // Rm_25.64{63} //",
    "XXratnml_u:10139": " iti tenārthitaṃ śrutvā bhagavān sasāṃghikaḥ /",
    "XXratnml_u:10140": " ṛddhyā rathopari sthitvā saṃpratasthe prabhāsayan // Rm_25.65{64} //",
    "XXratnml_u:10141": " tatra mārgeṣu sarvatra bhagavān sasāṃghikaḥ /",
    "XXratnml_u:10142": " bhāsayan maṃgalaṃ kṛtvā śrāvastīpuram āyayau // Rm_25.66{65} //",
    "XXratnml_u:10143": " tatra sa puruṣo dūtaḥ sahasā pracaran puraḥ /",
    "XXratnml_u:10144": " prasenajinnarendrasya gatvaivaṃ saṃnyavedayat // Rm_25.67{66} //",
    "XXratnml_u:10145": " jaya deva mahārāja diṣṭyā varddhasva sāṃprataṃ /",
    "XXratnml_u:10146": " yad asau bhagavāṃc chāstā sasaṃgho 'tra samāgataḥ // Rm_25.68{67} //",
    "XXratnml_u:10147": " iti tenoditaṃ śrutvā prasenajit sa bhūpatiḥ /",
    "XXratnml_u:10148": " tatra sarvatra mārgeṣu śodhayitvābhyaśodhayat // Rm_25.69{68} //",
    "XXratnml_u:10149": " chatradhvajavitānaiś ca samaṃtato 'bhyamaṃḍayat /",
    "XXratnml_u:10150": " tataḥ sa nṛpati rājā tūryasaṃgītivādanaiḥ /",
    "XXratnml_u:10151": " sajano bhagavantaṃ taṃ pratyudyayau mahotsavaiḥ // Rm_25.70{69} //",
    "XXratnml_u:10152": " tatra samudito rājā samaṃtrijanapaurikaḥ /",
    "XXratnml_u:10153": " dūrāt taṃ śrīghanaṃ dṛṣṭvā padbhyāṃ carann upācarat // Rm_25.71{70} //",
    "XXratnml_u:10154": " tatropetya sa bhūpālaḥ sasaṃghan taṃ munīśvaraṃ /",
    "XXratnml_u:10155": " praṇatvā sāṃjaliḥ sthitvā puro dṛṣṭvaivam abravīt // Rm_25.72{71} //",
    "XXratnml_u:10156": " bhagavan nātha sārvajña kaccic ca kuśalaṃ tanau /",
    "XXratnml_u:10157": " bhavatāṃ viṣaye hy atra viharasva sasāṃghikaḥ // Rm_25.73{72} //",
    "XXratnml_u:10158": " tathā sarve 'pi lokāś ca samaṃtrijanapaurikāḥ /",
    "XXratnml_u:10159": " sāṃjalayaḥ praṇatvaivaṃ prārthayaṃs taṃ munīśvaraṃ // Rm_25.74{73} //",
    "XXratnml_u:10160": " svāgataṃ bhagavaṃc chāsta vijayasva kṛpānidhe /",
    "XXratnml_u:10161": " sadātra svāśrame sthitvā viharasvānukampayā // Rm_25.75{74} //",
    "XXratnml_u:10162": " ity uktvā sarvalokās te nṛpatipramukhā mudā /",
    "XXratnml_u:10163": " pūjādi maṃgalotsāhaiḥ prāveśayaṃs tataḥ pure // Rm_25.76{75} //",
    "XXratnml_u:10164": " tataḥ sa bhagavān dṛṣṭvā sarvāṃs tān saṃpramoditān /",
    "XXratnml_u:10165": " nṛpatipramukhān datvā bhadrāśiṣaṃ samācarat // Rm_25.77{76} //",
    "XXratnml_u:10166": " tatra sa bhagavāṃs tasyāḥ śrāvastyā gopurāntike /",
    "XXratnml_u:10167": " avatīrya yathā padbhyāṃ pracakrāma sasāṃghikaḥ // Rm_25.78{77} //",
    "XXratnml_u:10168": " tatra sa śrīghano nāthaḥ prabhāsayan samaṃtataḥ /",
    "XXratnml_u:10169": " sarveṣāṃ bhadratāṃ kurvan praviveśa sasāṃghikaḥ // Rm_25.79{78} //",
    "XXratnml_u:10170": " praviṣṭe nagare tatra saṃbuddhe sugate jine /",
    "XXratnml_u:10171": " tatpuṇyasuprabhāvyāpte sarvatrāpy abhavac chubhaṃ // Rm_25.80{79} //",
    "XXratnml_u:10172": " aṃdhā rūpāṇi prādrākṣur vadhirāḥ śuśruvu ravaṃ /",
    "XXratnml_u:10173": " ye ca hīneṃdriyās te 'pi sarve pūrṇendriyā vabhuḥ // Rm_25.81{80} //",
    "XXratnml_u:10174": " kṣudhāgniparitaptāṃgās te 'bhavan paritṛptitāḥ /",
    "XXratnml_u:10175": " pipāsāparidagdhāṃgās te 'py āsan saṃpratarpitāḥ // Rm_25.82{81} //",
    "XXratnml_u:10176": " kucelā durbhagāṃśā ye śuddhāṃśukāḥ śubhāṃśikāḥ /",
    "XXratnml_u:10177": " (Rm 297)",
    "XXratnml_u:10178": " cirarogāturā yena nīrogā valino 'bhavan // Rm_25.83{82} //",
    "XXratnml_u:10179": " unmattāḥ smṛtimaṃtaś ca daridrā dhanino 'bhavan /",
    "XXratnml_u:10180": " ciravairānuvaddhā ye te 'py āsan maitrabhāvinaḥ // Rm_25.84{83} //",
    "XXratnml_u:10181": " caṃḍālāś ca dayāvantaḥ krodhinaḥ kṣāntibhāvinaḥ /",
    "XXratnml_u:10182": " labdhāś ca niḥspṛhā āsan īrṣyālavaś ca sādhavaḥ // Rm_25.85{84} //",
    "XXratnml_u:10183": " matsariṇaś ca dātāraḥ kṛpaṇāḥ saṃtoṣitāśayāḥ /",
    "XXratnml_u:10184": " adharmakāmasaṃraktās te dharmakāmasādhinaḥ // Rm_25.86{85} //",
    "XXratnml_u:10185": " mṛṣāvādaratā ye ca te 'py āsan satyabhāṣiṇaḥ /",
    "XXratnml_u:10186": " paiśunyābhiratā ye ca te 'pi viśrambhabhojanāḥ // Rm_25.87{86} //",
    "XXratnml_u:10187": " saṃbhinnalāpino duṣṭās te 'pi saṃtaḥ samārjavāḥ /",
    "XXratnml_u:10188": " pāruṣyaṃvādinaḥ krūrās te āsan priyavādinaḥ // Rm_25.88{87} //",
    "XXratnml_u:10189": " ye 'bhidhyālavas te 'pi sajjanā kīrtimāninaḥ /",
    "XXratnml_u:10190": " vyāpādaniratā ye ca te 'pi satvahitārthinaḥ // Rm_25.89{88} //",
    "XXratnml_u:10191": " mithyādṛṣṭicarā ye ca te dharmasatyadṛṣṭayaḥ /",
    "XXratnml_u:10192": " bodhicaryāsamutsāhāḥ sarve puṇyārthino 'bhavan // Rm_25.90{89} //",
    "XXratnml_u:10193": " evam anye 'pi ye satvā duḥkhinaḥ pāpasaṃratāḥ /",
    "XXratnml_u:10194": " sarve te sukhinaḥ saṃtaḥ saddharmavāṃchino 'bhavan // Rm_25.91{90} //",
    "XXratnml_u:10195": " sugaṃdhinaḥ sukhasparśāḥ śītalā vāyavo vavuḥ /",
    "XXratnml_u:10196": " prasedire diśaḥ sarvāḥ puṣpāṇi vavṛṣur ghanāḥ // Rm_25.92{91} //",
    "XXratnml_u:10197": " suraduṃdubhayo neduḥ prasasāra mahodadhiḥ /",
    "XXratnml_u:10198": " pracacāra mahī ṣaḍdhā prajujvaluḥ śubhāgnayaḥ // Rm_25.93{92} //",
    "XXratnml_u:10199": " babhūvuḥ pādapāḥ sarve phalapuṣpābharānattāḥ /",
    "XXratnml_u:10200": " aṣṭāṃgaguṇayuktāmbuparipūrṇajalāśrayāḥ // Rm_25.94{93} //",
    "XXratnml_u:10201": " anekadhāturatnādi nidhayaḥ pracakāsire /",
    "XXratnml_u:10202": " nispannaśasyasaṃpannā bahhūva vasudhā tadā // Rm_25.95{94} //",
    "XXratnml_u:10203": " bahukṣīrapradā gāva auṣadhayo guṇānvitāḥ /",
    "XXratnml_u:10204": " rasāś ca suguṇā āsan phalāni surasāni ca // Rm_25.96{95} //",
    "XXratnml_u:10205": " evaṃ tatra subhadrāṇi sarvatrāpy abhavaṃs tadā /",
    "XXratnml_u:10206": " upadravāś ca sarve 'pi sarvatra vilayaṃ gatāḥ // Rm_25.97{96} //",
    "XXratnml_u:10207": " sarve vighnagaṇā duṣṭā te 'py atra vilayaṃ yayuḥ /",
    "XXratnml_u:10208": " sarve satvāḥ sukhāḍhyāś ca pracerire praharṣitāḥ // Rm_25.98{97} //",
    "XXratnml_u:10209": " evaṃ tadā munīndrasya prabhāvena samaṃtataḥ /",
    "XXratnml_u:10210": " saddharmamaṃgalotsāhaṃ babhūva nirupadravaṃ // Rm_25.99{98} //",
    "XXratnml_u:10211": " evaṃ sa bhagavāṃs tatra kṛtvā bhadraṃ prabhāsayan /",
    "XXratnml_u:10212": " pradakṣiṇakrameṇaivaṃ pracakrāma nṛpālaye // Rm_25.100{99} //",
    "XXratnml_u:10213": " tatra śodhāntare ramye prāsāde pariśodhite /",
    "XXratnml_u:10214": " chatradhvajavitānaiś ca maṇḍite visṛtāsane // Rm_25.101{100} //",
    "XXratnml_u:10215": " praviśya pādyam ādāya nṛpadattaṃ sasāṃghikaḥ /",
    "XXratnml_u:10216": " bhagavān bhāsayaṃs tatra śuddhāsane samāśrayan // Rm_25.102{1} //",
    "XXratnml_u:10217": " tathā te sāṃghikāś cāpi sarve dattaṃ mahībhujā /",
    "XXratnml_u:10218": " svayaṃ samādāya svasvāsane samāśrayat // Rm_25.103{2} //",
    "XXratnml_u:10219": " evaṃ tatra samāsīnaṃ śrīghanaṃ taṃ sasāṃghikaṃ /",
    "XXratnml_u:10220": " nṛpatipramukhāḥ sarve lokā dṛṣṭvā pramoditāḥ // Rm_25.104{3} //",
    "XXratnml_u:10221": " (Rm 298)",
    "XXratnml_u:10222": " sarvapūjopahārāṃgaiḥ samabhyarcya yathāvidhiḥ /",
    "XXratnml_u:10223": " yathārhabhojanaiś cāpi praṇītaiḥ samatoṣayan // Rm_25.105{4} //",
    "XXratnml_u:10224": " tatas taṃ sugataṃ tṛptaṃ sasamahaṃ sa narādhipaḥ /",
    "XXratnml_u:10225": " dṛṣṭvāpanīya pātrāṇi tad dhastādīn aśodhayat // Rm_25.106{5} //",
    "XXratnml_u:10226": " tataḥ kramukatāmbūlamahauṣaddhirasāyanaṃ /",
    "XXratnml_u:10227": " datvā kṣamārthanāṃ kṛtvā nanāma taṃ sasāṃghikaṃ // Rm_25.107{6} //",
    "XXratnml_u:10228": " tatra samudito rājā tasya śāstur jagadguroḥ /",
    "XXratnml_u:10229": " puro nīcāsanāsīno tasthau śrotuṃ vṛṣaṃ mudā // Rm_25.108{7} //",
    "XXratnml_u:10230": " tathā maṃtrijanādyāś ca sarve lokāḥ pramoditāḥ /",
    "XXratnml_u:10231": " natvā taṃ śrīghanaṃ tatra dharmam śrotum upāśrayan // Rm_25.109{8} //",
    "XXratnml_u:10232": " tataḥ sa bhagavāṃ dṛṣṭvā sarvāṃs tān samupāśritān /",
    "XXratnml_u:10233": " nṛpatiṃ taṃ samāmaṃtrya saddharmaṃ samupādiśat // Rm_25.110{9} //",
    "XXratnml_u:10234": " śṛṇu rājan mahābhāga sarvadārogyam astu vaḥ /",
    "XXratnml_u:10235": " sarve satvāś ca saddharmaniratā santu sarvadā // Rm_25.111{10} //",
    "XXratnml_u:10236": " evaṃ tvaṃ bho mahārāja sādhayitvā prayatnataḥ /",
    "XXratnml_u:10237": " sarvāṃ satvāṃ śubhe dharme yojayitvābhipālaya // Rm_25.112{11} //",
    "XXratnml_u:10238": " evaṃ loke śubhaṃ kṛtvā bodhicaryāṃ samāhitaḥ /",
    "XXratnml_u:10239": " triratnabhajanaṃ kṛtvā cinu dharmaṃ samādarāt // Rm_25.113{12} //",
    "XXratnml_u:10240": " anityaṃ khalu saṃsāraṃ kṣaṇadhvaṃsi śarīrakaṃ /",
    "XXratnml_u:10241": " jīvitaṃ ca kṣaṇasthāyi dharma eva sahānugaḥ // Rm_25.114{13} //",
    "XXratnml_u:10242": " iti matvā mahārāja kleśān durjayān valaiḥ /",
    "XXratnml_u:10243": " jitvā satvāṃc chubhe sthāpya pālaya sadvṛṣaṃ cinuḥ // Rm_25.115{14} //",
    "XXratnml_u:10244": " dharmeṇa sadgatiṃ yāyāḥ sadgatau sarvadā sukhaṃ /",
    "XXratnml_u:10245": " bhuktvā bodhicariṃ dhṛtvā caraṃ bodhim avāpnuyāḥ // Rm_25.116{15} //",
    "XXratnml_u:10246": " evaṃ vijñāya rājeṃdra svayaṃ dharme samāhitaḥ /",
    "XXratnml_u:10247": " sarvasatvahitaṃ kṛtvā cara nityaṃ samāhitaḥ // Rm_25.117{16} //",
    "XXratnml_u:10248": " ity ādiśya nareṃdrāya salokāya śubhāśiṣaṃ /",
    "XXratnml_u:10249": " sasaṃgho bhagavān buddhaḥ svāśrame gaṃtum utthitaḥ // Rm_25.118{17} //",
    "XXratnml_u:10250": " bhāsayaṃ sakalāṃl lokāṃ bhadraṃ kṛtvā samaṃtataḥ /",
    "XXratnml_u:10251": " svāśramābhimukhas tasmāt pratasthe kramataḥ purāt // Rm_25.119{18} //",
    "XXratnml_u:10252": " tatra sarve 'pi lokā nṛpatipramukhā api /",
    "XXratnml_u:10253": " śāstus tasya sasaṃghasya prānuyayuḥ sahotsavaiḥ // Rm_25.120{19} //",
    "XXratnml_u:10254": " tathā sa bhagavān gatvā sasāṃghiko nṛpādibhiḥ /",
    "XXratnml_u:10255": " lokaiḥ saha mahotsāhaiḥ svāśramaṃ samupāyayau // Rm_25.121{20} //",
    "XXratnml_u:10256": " tatra jetavanodyāne vihāre samupāśritaḥ /",
    "XXratnml_u:10257": " sasāṃghikaḥ sabhāsīnaḥ sa śāstā dharmam ādiśat // Rm_25.122{21} //",
    "XXratnml_u:10258": " tad dharmadeśanāṃ śrutvā tatraiva te nṛpādayaḥ /",
    "XXratnml_u:10259": " sarve lokāḥ pramodanto rātrau nyūṣuḥ sahotsavaiḥ // Rm_25.123{22} //",
    "XXratnml_u:10260": " tasyām eva niśāyāṃ sa dūto 'lpāyūr jvarānvitaḥ /",
    "XXratnml_u:10261": " triratnasmaraṇaṃ kurvan dehaṃ tyaktvā divaṃ yayau // Rm_25.124{23} //",
    "XXratnml_u:10262": " (Rm 299)",
    "XXratnml_u:10263": " tatra svarge samutpannaḥ sa dūto vismayānvitaḥ /",
    "XXratnml_u:10264": " kutaś cyutaḥ kuhotpannaḥ katham iti vyaciṃtayat // Rm_25.125{24} //",
    "XXratnml_u:10265": " tadā sa manasādrākṣīn manuṣyebhyaś cyutāsmy ahaṃ /",
    "XXratnml_u:10266": " iha svarge samutpannaḥ saṃbuddhabhajanād iti // Rm_25.126{25} //",
    "XXratnml_u:10267": " atha sa dūtapūrvī sa devaputraḥ prasāditaḥ /",
    "XXratnml_u:10268": " saṃbuddhasya guṇān smṛtvā punar evaṃ vyaciṃtayat // Rm_25.127{26} //",
    "XXratnml_u:10269": " aho hy ahaṃ munīndrasya prasādād divi sāṃprataṃ /",
    "XXratnml_u:10270": " jāto 'smi tan munīndrasya kuryāṃ saṃdarśanaṃ punaḥ // Rm_25.128{27} //",
    "XXratnml_u:10271": " iti hi dūtapurvī sa devaputro viciṃtayan /",
    "XXratnml_u:10272": " snātvā sugaṃdhiliptāṃgaṃ śuddhāmvarāvṛtaḥ sudhīḥ // Rm_25.129{28} //",
    "XXratnml_u:10273": " maulikuṇḍalamālādi divyālaṃkārabhūṣitaḥ /",
    "XXratnml_u:10274": " divyapūjopacārāṃ dhṛtvā devaṃ sahācarat // Rm_25.130{29} //",
    "XXratnml_u:10275": " tasyām eva niśāyāṃ sa devaputraḥ suraiḥ saha /",
    "XXratnml_u:10276": " avabhāsya prabhās tasmij jetāraṇye upācarat // Rm_25.131{30} //",
    "XXratnml_u:10277": " tatrodyāne vihāre taṃ bhagavaṃtaṃ munīśvaraṃ /",
    "XXratnml_u:10278": " ālokya sāṃjalir natvā purataḥ samupācarat // Rm_25.132{31} //",
    "XXratnml_u:10279": " tatas taṃ śrīghanaṃ nāthaṃ samabhyarcya yathāvidhiḥ /",
    "XXratnml_u:10280": " natvā pradakṣiṇīkṛtya sāṃjaliḥ samupāśrayat // Rm_25.133{32} //",
    "XXratnml_u:10281": " atha sa bhagavāṃs tasya dṛṣṭvā cittaṃ viśodhitaṃ /",
    "XXratnml_u:10282": " āryyasatyaṃ samārabhya saddharmaṃ samupādiśat // Rm_25.134{33} //",
    "XXratnml_u:10283": " tad āryyadharmam ākarṇya devaputraḥ sa bodhitaḥ /",
    "XXratnml_u:10284": " dharmaviśeṣam ājñāya dṛṣṭasatyo 'bhavaṃs tataḥ // Rm_25.135{34} //",
    "XXratnml_u:10285": " satkāyadṛṣṭibhūmīndhraṃ viṃśatiśikharodgataṃ /",
    "XXratnml_u:10286": " prabhitvā jñānavajreṇa saddharmaṃ sādhanotsukaḥ // Rm_25.136{35} //",
    "XXratnml_u:10287": " pariśuddhāśayaḥ śrotaāpattiphalam āptavān /",
    "XXratnml_u:10288": " śāstus tasya padau natvā sāṃjalir evam abravīt // Rm_25.137{36} //",
    "XXratnml_u:10289": " bhagavann idam asmākaṃ gurubhir na kṛtaṃ khalu /",
    "XXratnml_u:10290": " na mātrā nāpi pitrā vā na jñātimitravāṃdhavaiḥ // Rm_25.138{37} //",
    "XXratnml_u:10291": " na ceṣṭair brāhmaṇair vāpi na cāpi pūrvapretakaiḥ /",
    "XXratnml_u:10292": " na rājñā śramaṇaiś cānyair devair api kṛtaṃ khalu // Rm_25.139{38} //",
    "XXratnml_u:10293": " yad asmākaṃ kṛtaṃ bhadraṃ bhavatāsthiśiroccayāḥ /",
    "XXratnml_u:10294": " laṃghitā rudhirā cābdhir uchoṣitāś ca sāṃprataṃ // Rm_25.140{39} //",
    "XXratnml_u:10295": " pihito pāpamārgaś ca svargamārgaś ca vaivṛtaḥ /",
    "XXratnml_u:10296": " darśito mokṣamārgo 'pi tīrṇo duḥkhārṇavāpi ca // Rm_25.141{40} //",
    "XXratnml_u:10297": " prasādād bhavatām adya prāptaṃ śuddheṃdriyaṃ mayā /",
    "XXratnml_u:10298": " śāntam āryapadaṃ kāṃtaṃ saṃbodhiguṇasādhanaṃ // Rm_25.142{41} //",
    "XXratnml_u:10299": " adya me saphalaṃ janma bhavatāṃ darśanād iha /",
    "XXratnml_u:10300": " saddharmaśravaṇād adya buddhaputro 'smi sāṃprataṃ // Rm_25.143{42} //",
    "XXratnml_u:10301": " ity uktvā dūtapurvī sa devaputraḥ pramoditaḥ /",
    "XXratnml_u:10302": " tasya śāstur jagadvaṃdhoḥ pādau natvā kṛtāṃjaliḥ // Rm_25.144{43} //",
    "XXratnml_u:10303": " tridhā pradakṣiṇīkṛtya samabhinaṃditāśayaḥ /",
    "XXratnml_u:10304": " tato 'nujñāṃ samāsādya suraiḥ saha divaṃ yayau // Rm_25.145{44} //",
    "XXratnml_u:10305": " (Rm 300)",
    "XXratnml_u:10306": " tatra svarge sa samyātaḥ suramye svālaye sthitaḥ /",
    "XXratnml_u:10307": " triratnabhajanaṃ kṛtvāramaṃ devaiḥ sahāvasat // Rm_25.146{45} //",
    "XXratnml_u:10308": " tatra dṛṣṭvāvabhāsaṃ taṃ prasenajit sa kauśalaḥ /",
    "XXratnml_u:10309": " vismitaḥ prātar utthāya vihāre samupācarat // Rm_25.147{56!} //",
    "XXratnml_u:10310": " tatra taṃ śrīghanaṃ dṛṣṭvā nṛpatiḥ sa pramoditaḥ /",
    "XXratnml_u:10311": " natvā pradakṣiṇīkṛtya sāṃjaliḥ samupāśritaḥ // Rm_25.148{57} //",
    "XXratnml_u:10312": " tataḥ sa nṛpa utthāya sūttarāsaṅgam udvahan /",
    "XXratnml_u:10313": " jānubhyāṃ bhuvi saṃsthitvā prārthayat taṃ munīśvaraṃ // Rm_25.149{58} //",
    "XXratnml_u:10314": " bhagavann atra niśāyāṃ ko bhavatāṃ samupāgataḥ /",
    "XXratnml_u:10315": " tad bhavatāṃ samupādiśyā māṃ bodhayitum arhati // Rm_25.150{59} //",
    "XXratnml_u:10316": " iti saṃprārthite rājñā bhagavān sa munīśvaraḥ /",
    "XXratnml_u:10317": " nṛpatiṃ taṃ mahīpālaṃ samālokyaivam ādiśat // Rm_25.151{60} //",
    "XXratnml_u:10318": " anyo na hi sa rājeṃdra yo 'dya rātrāv ihāgātaḥ /",
    "XXratnml_u:10319": " api tu tāvako dūto devabhūtaḥ sa āgataḥ // Rm_25.152{61} //",
    "XXratnml_u:10320": " ity ādiṣṭe munīndreṇa nṛpatiḥ sa savismayaḥ /",
    "XXratnml_u:10321": " bhagavaṃtaṃ punar natvā tat karma paryapṛchataḥ // Rm_25.153{62} //",
    "XXratnml_u:10322": " bhavan kiṃ kadā tena dūtena sukṛtaṃ kṛtaṃ /",
    "XXratnml_u:10323": " yenāsau divi saṃjāto dṛṣṭasatyo bhavaty api // Rm_25.154{63} //",
    "XXratnml_u:10324": " tad bhavān bhagavaṃc chāsta yat tena sukṛtaṃ kṛtaṃ /",
    "XXratnml_u:10325": " tat sarvaṃ samupākhyāya bodhayitum anāśayaṃ // Rm_25.155{64} //",
    "XXratnml_u:10326": " iti saṃprārthite rājñā bhagavān sa jagadguruḥ /",
    "XXratnml_u:10327": " kauśalaṃ taṃ mahārājaṃ samālokyaivam ādiśat // Rm_25.156{65} //",
    "XXratnml_u:10328": " śṛṇu rājan mahābhāga tena devena yat kṛtaṃ /",
    "XXratnml_u:10329": " tad atra saṃpravakṣyāmi tava cittaprabodhane // Rm_25.157{66} //",
    "XXratnml_u:10330": " yat tvayā preṣito dūto mayi rājagṛhe sthite /",
    "XXratnml_u:10331": " yena saṃprārthitaṃ śrutvā tathā hy ahaṃ samāgataḥ // Rm_25.158{67} //",
    "XXratnml_u:10332": " sa sādhus tāvako dūto mayā sārddham ihāgataḥ /",
    "XXratnml_u:10333": " saddharmadeśanāṃ śrutvā śraddhābhaktisamanvitaḥ // Rm_25.159{68} //",
    "XXratnml_u:10334": " triratnabhajanaṃ kṛtvā prācarac chāsane mama /",
    "XXratnml_u:10335": " ālpāyuṣko hy asau bhadrī vihāre 'tra nivāsitaḥ // Rm_25.160{69} //",
    "XXratnml_u:10336": " kāladharmābhisaṃyukte tyaktvā dehaṃ divaṃ yayau // Rm_25.161{70} //",
    "XXratnml_u:10337": " sa hy asau tāvako dūto rātrāv adyeha bhāsayan /",
    "XXratnml_u:10338": " mama saṃdarśanaṃ kartuṃ devalokaiḥ sahāgataḥ // Rm_25.162{71} //",
    "XXratnml_u:10339": " mama pūjāṃ vidhāyāsau kṛtvā cāpi pradakṣiṇāṃ /",
    "XXratnml_u:10340": " natvā sādaram āśritya saddharmaṃ śraddhayāśṛṇot // Rm_25.163{72} //",
    "XXratnml_u:10341": " matsaddharmāmṛtaṃ pītvā dṛṣṭasatyaḥ pramoditaḥ /",
    "XXratnml_u:10342": " natvā māṃ sa punaḥ svarge devalokaiḥ sahācarat // Rm_25.164{73} //",
    "XXratnml_u:10343": " tatra sa svālaye ramye sthitvā devaiḥ sahāraman /",
    "XXratnml_u:10344": " triratnabhajanaṃ kurvan prācaraṃ vasate sukhaṃ // Rm_25.165{74} //",
    "XXratnml_u:10345": " etatpuṇyavipākena dūtaḥ sa tāvakaḥ kṛtī /",
    "XXratnml_u:10346": " svarge saukhyaṃ ciraṃ bhuktvā kramād bodhim avāpsyati // Rm_25.166{75} //",
    "XXratnml_u:10347": " (Rm 301)",
    "XXratnml_u:10348": " evaṃ vijñāya rājeṃdra saṃsāre 'tra mahatsukhaṃ /",
    "XXratnml_u:10349": " yadīchasi sadā bhadre caritavyaṃ tvayādarāt // Rm_25.167{76} //",
    "XXratnml_u:10350": " bhadraṃ tu jāyate śīghraṃ triratnabhajanodyamāt /",
    "XXratnml_u:10351": " tat triratnam upāśritya bhaja nityaṃ samāhitaḥ // Rm_25.168{77} //",
    "XXratnml_u:10352": " triratne yat kṛtaṃ karmaṃ tan naiva kṣiṇuyā kvacit /",
    "XXratnml_u:10353": " yāvad bodhipadaṃ dadyā evaṃ mahattaraṃ vṛṣaṃ // Rm_25.169{78} //",
    "XXratnml_u:10354": " ye triratnaṃ bhajanty atra na te gachanti durgatiṃ /",
    "XXratnml_u:10355": " sadaiva sadgatiṃ yānti bodhiṃ ca samavāpnuyuḥ // Rm_25.170{79} //",
    "XXratnml_u:10356": " tisro hīmāḥ samākhyātā agrāḥ prajñaptayo nṛpa /",
    "XXratnml_u:10357": " yatra kiṃ cit kṛtaṃ karma tadvipāko mahān smṛtāḥ // Rm_25.171{80} //",
    "XXratnml_u:10358": " tadyathā katamās tisro agrāḥ prajñaptayaḥ smṛtāḥ /",
    "XXratnml_u:10359": " triratne prakṛtā yās tā agrāḥ prajñaptayaḥ smṛtāḥ // Rm_25.172{81} //",
    "XXratnml_u:10360": " tadyathā sarvasatvānāṃ traidhātukanivāsināṃ /",
    "XXratnml_u:10361": " buddha eva mahān agro jyeṣṭhaḥ śreṣṭho varottamaḥ // Rm_25.173{82} //",
    "XXratnml_u:10362": " ye buddhaśraddhayā bhaktyā prabhajaṃti prasāditāḥ /",
    "XXratnml_u:10363": " sarve 'tyagraprasannās te jyeṣṭhāḥ śreṣṭhā varottamāḥ // Rm_25.174{83} //",
    "XXratnml_u:10364": " tadagrābhiprasannānāṃ vipāko 'py agra uttamaḥ /",
    "XXratnml_u:10365": " tathā dharmāś ca ye sarve saṃskṛtā vāpy asaṃkṛtāḥ // Rm_25.175{84} //",
    "XXratnml_u:10366": " teṣām api ca sarveṣāṃ buddhadharmāgra ucyate /",
    "XXratnml_u:10367": " tatra dharme prasannā ye te 'gre hi saṃprasannitāḥ /",
    "XXratnml_u:10368": " tad agrābhiprasannānāṃ vipāko 'py agra ucyate // Rm_25.176{85} //",
    "XXratnml_u:10369": " ye ca saṃghā gaṇās teṣāṃ buddhasaṃgho 'gra ucyate /",
    "XXratnml_u:10370": " tatra saṃghe prasannā ye te 'gre 'bhisaṃprasādinaḥ // Rm_25.177{86} //",
    "XXratnml_u:10371": " teṣām agraprasannānāṃ vipāko 'py agra ucyate /",
    "XXratnml_u:10372": " etāḥ prajñaptayas tisro hy agrāḥ khyāto munīśvaraiḥ // Rm_25.178{87} //",
    "XXratnml_u:10373": " tad atra śraddhayā rāja triratne saṃprasannadhīḥ /",
    "XXratnml_u:10374": " satkāraiḥ samupāśritya bhaja nityaṃ samādarāt // Rm_25.179{88} //",
    "XXratnml_u:10375": " etatpuṇyam asaṃkhyeyam aprameyaṃ mahattaraṃ /",
    "XXratnml_u:10376": " sarvasatvamahāsaukhyaguṇasaṃpattidāyakaṃ // Rm_25.180{89} //",
    "XXratnml_u:10377": " evaṃ matvā mahatpuṇyaṃ sarvān satvān prabodhayat /",
    "XXratnml_u:10378": " triratnabhajanotsāhaiś cārayasva śubhe nṛpa // Rm_25.181{90} //",
    "XXratnml_u:10379": " evaṃ te sarvadā bhadraṃ sarvatrāpi bhaved dhruvaṃ /",
    "XXratnml_u:10380": " kramād bodhiṃ samāsādya saṃbuddhapadam āpnuyāḥ // Rm_25.182{91} //",
    "XXratnml_u:10381": " ity ādiṣṭaṃ munīndreṇa śrutvā sa nṛpatir mudā /",
    "XXratnml_u:10382": " tatheti hi pratijñāya prābhyanaṃdat prasāditaḥ // Rm_25.183{92} //",
    "XXratnml_u:10383": " tataḥ sa nṛpa utthāya natvā taṃ jagadīśvaraṃ /",
    "XXratnml_u:10384": " mahānaṃdamahotsāhaiḥ svapuraṃ sajano yayau // Rm_25.184{93} //",
    "XXratnml_u:10385": " tatra sa nṛpatī rājā prāsādatalam āśritaḥ /",
    "XXratnml_u:10386": " sa maṃtripaurikān sarvān samāmaṃtryaivam ādiśat // Rm_25.185{94} //",
    "XXratnml_u:10387": " maṃtriṇaḥ paurikāḥ sarve śṛṇudhvaṃ vacanaṃ mama /",
    "XXratnml_u:10388": " (Rm 302)",
    "XXratnml_u:10389": " yadi vāṃchāsti vo bhadre triratnaṃ bhajatādarat // Rm_25.186{95} //",
    "XXratnml_u:10390": " yavad ayaṃ jagacchāstā viharaty atra sāṃghikaḥ /",
    "XXratnml_u:10391": " tāvad asya munīndrasya bhajata sarvadotsavaiḥ // Rm_25.187{96} //",
    "XXratnml_u:10392": " vihāre sarvadā gatvā śraddhayā samupāśritāḥ /",
    "XXratnml_u:10393": " tat saddharmāmṛtaṃ pītvā mudā carata sadvṛtau // Rm_25.188{97} //",
    "XXratnml_u:10394": " sarvāṃś ca saugatān bhikṣūn sarvopakaraṇair api /",
    "XXratnml_u:10395": " satkṛtya śraddhayāmaṃtrya mānayadhvaṃ sadādarāt // Rm_25.189{98} //",
    "XXratnml_u:10396": " etan me vacanaṃ śrutvā triratnaśaraṇaṃ gatāḥ /",
    "XXratnml_u:10397": " saṃbodhipraṇidhānena carata bodhicārikāṃ // Rm_25.190{99} //",
    "XXratnml_u:10398": " tathā te maṃgalaṃ nityaṃ sarvatrāpi bhaved dhruvaṃ /",
    "XXratnml_u:10399": " kramād bodhiṃ samāsādya labhata saugatiṃ gatiṃ // Rm_25.191{100} //",
    "XXratnml_u:10400": " ity ādiṣṭaṃ munīndreṇa śrutvā te maṃtriṇo janāḥ /",
    "XXratnml_u:10401": " sarve vīrādayo lokās tatheti pratiśuśruvuḥ // Rm_25.192{1} //",
    "XXratnml_u:10402": " tadā sarve 'pi te lokāḥ saddharmasādhanodyatāḥ /",
    "XXratnml_u:10403": " triratnabhajanaṃ kṛtvā pracerire samoditāḥ // Rm_25.193{2} //",
    "XXratnml_u:10404": " tadārabhya sadā tatra maṃgalaṃ nirupadravaṃ /",
    "XXratnml_u:10405": " sarvatra sarvadāpy āsīt triratnasyānubhāvataḥ // Rm_25.194{3} //",
    "XXratnml_u:10406": " iti me guruṇādiṣṭaṃ tathā te kathyate mayā /",
    "XXratnml_u:10407": " tvam apy evaṃ sadā rājan triratnaṃ śaraṇaṃ gataḥ // Rm_25.195{4} //",
    "XXratnml_u:10408": " saddharmaṃ samupāśritya cara nityaṃ sadā śubhe /",
    "XXratnml_u:10409": " lokāś cāpi mahārāja bodhayitvā prayatnataḥ /",
    "XXratnml_u:10410": " triratnaśaraṇe sthāpya pālanīyāḥ sadā tvayā // Rm_25.196{5} //",
    "XXratnml_u:10411": " evaṃ te maṃgalaṃ nityaṃ sarvatrāpi bhaved dhruvaṃ /",
    "XXratnml_u:10412": " kramād bodhiṃ samāsādya saṃbuddhapadam āpnuyāḥ // Rm_25.197{6} //",
    "XXratnml_u:10413": " iti tenārhatādiṣṭaṃ śrutvāśokaḥ sa bhūmipaḥ /",
    "XXratnml_u:10414": " tathety abhyanumoditvā prābhyanaṃdat sapārṣadaḥ // Rm_25.198{7} //",
    "XXratnml_u:10415": " dūtāvadānaṃ yad idaṃ mudā ye śṛṇvaṃti ye cāpi niśāmayanti /",
    "XXratnml_u:10416": " te sarva evaṃ tridive vrajanti saṃbuddhaloke 'pi saranti cānte //",
    "XXratnml_u:10417": " ++ iti śriratnāvadānatatve dūtāvadānaṃ samāptam ++",
    "XXratnml_u:10418": " (Rm 303)",
    "XXratnml_u:10419": " XXVI Tairthikāvadāna athāśoko mahīpālaḥ kṛtāṃjalipuṭo mudā /",
    "XXratnml_u:10420": " upaguptaṃ tam arhantaṃ praṇatvaivam abravīt // Rm_26.1{1} //",
    "XXratnml_u:10421": " bhadanta śrotum ichāmi punar anyat subhāṣitaṃ /",
    "XXratnml_u:10422": " tadyathā guruṇādiṣṭaṃ tathādeṣṭuṃ ca me 'rhati // Rm_26.2{2} //",
    "XXratnml_u:10423": " iti saṃprārthitaṃ rājñā śrutvā sa sugatātmajaḥ /",
    "XXratnml_u:10424": " upagupto nareṃdraṃ taṃ samāmaṃtryaivam ādiśat // Rm_26.3{3} //",
    "XXratnml_u:10425": " sādhu śṛṇu mahārāja yathā me guruṇoditaṃ /",
    "XXratnml_u:10426": " tathātrāhaṃ pravakṣyāmi śrutvānumodanāṃ kuru // Rm_26.4{4} //",
    "XXratnml_u:10427": " tadyathā bhagavāṃc chāstā śrīghano 'rhan munīśvaraḥ /",
    "XXratnml_u:10428": " sarvajñaḥ sugato nātho dharmarājo vināyakaḥ // Rm_26.5{5} //",
    "XXratnml_u:10429": " bhikṣubhiḥ śrāvakaiḥ sārddhaṃ tathā sarvaiś ca sāṃghikaiḥ /",
    "XXratnml_u:10430": " tatraiva jetakodyāne vihāre vyaharat purā // Rm_26.6{6} //",
    "XXratnml_u:10431": " tad dharmadeśanāṃ śrotuṃ sarve lokaiḥ samāgataiḥ /",
    "XXratnml_u:10432": " devadānavagaṃdharvair yakṣakinnararākṣasaiḥ // Rm_26.7{7} //",
    "XXratnml_u:10433": " siddhair vidyādharaiś cāpi nāgendrair garuḍair api /",
    "XXratnml_u:10434": " lokapālaiḥ sasainyaiś ca brāhmaṇaiś ca maharṣibhiḥ // Rm_26.8{8} //",
    "XXratnml_u:10435": " yogibhir yatibhiś cāpi nirgranthibhiś ca tāpasaiḥ /",
    "XXratnml_u:10436": " rājabhiḥ kṣatriyaiś cāpi tathā rājakumārakaiḥ // Rm_26.9{9} //",
    "XXratnml_u:10437": " vaiśyaiś ca maṃtribhiḥ śreṣṭhair gṛhasthaiś ca mahājanaiḥ /",
    "XXratnml_u:10438": " vaṇigbhiḥ sārthavāhaiś ca śilpibhiḥ paurikair api // Rm_26.10{10} //",
    "XXratnml_u:10439": " grāmyair jānapadaiś cāpi kārpaṭikais tathāparaiḥ /",
    "XXratnml_u:10440": " triratnadarśanotsāhaiḥ saddharmaguṇavāṃchibhiḥ // Rm_26.11{11} //",
    "XXratnml_u:10441": " satkṛto mānito nityaṃ pūjyamāno 'bhivaṃditaḥ /",
    "XXratnml_u:10442": " sarvasatvahitārthena varṣaṃ dharmāmṛtaṃ sadā // Rm_26.12{12} //",
    "XXratnml_u:10443": " tadā tatra pure rājā prasenajin nṛpādhipaḥ /",
    "XXratnml_u:10444": " saṃbuddhaśāsanaṃ dhṛtvā triratnam abhajan mudā // Rm_26.13{13} //",
    "XXratnml_u:10445": " tad dṛṣṭvā tīrthikāḥ sarve īrṣyāroṣāhatāśayāḥ /",
    "XXratnml_u:10446": " saṃmīlya saugataṃ dharmaṃ pratikṣipyaivam abruvan // Rm_26.14{14} //",
    "XXratnml_u:10447": " bhavanto yad ayaṃ buddhaḥ sarvajña ṛddhimān kṛtī /",
    "XXratnml_u:10448": " tatsarvān imāṃ lokān svaṃ dharme saṃniyojayet // Rm_26.15{15} //",
    "XXratnml_u:10449": " tadāsmadvacanaṃ śrotum apīchen nātra kaścana /",
    "XXratnml_u:10450": " sarve naḥ śrāvakāś cāpi bhajeyuḥ sugataṃ jinaṃ // Rm_26.16{16} //",
    "XXratnml_u:10451": " tadā sarve vayaṃ lokai niṃdyamānaḥ samaṃtataḥ /",
    "XXratnml_u:10452": " katham atra cariṣyāmas tad anyatra caremahi // Rm_26.17{17} //",
    "XXratnml_u:10453": " iti sarvair api prokte tīrthikopāsako dvijaḥ /",
    "XXratnml_u:10454": " sarvāns tāns tīrthikaṃ dṛṣṭvā punar evam abhāṣata // Rm_26.18{18} //",
    "XXratnml_u:10455": " (Rm 304)",
    "XXratnml_u:10456": " bhavaṃto ma viṣīdatvaṃ kartuṃ arhati sarvathā /",
    "XXratnml_u:10457": " tad upāyaṃ kariṣyāmi yenānyatra carej jinaḥ // Rm_26.19{19} //",
    "XXratnml_u:10458": " iti tāns tīrthikān sarvān bodhayitvā sa durmatiḥ /",
    "XXratnml_u:10459": " nṛpater antike gatvā sādaram evam abravīt // Rm_26.20{20} //",
    "XXratnml_u:10460": " śṛṇu rājan mahābhāga yad dhitaṃ te tad ucyate /",
    "XXratnml_u:10461": " tathā tvayā samādhāya caritavyaṃ sadādarāt // Rm_26.21{21} //",
    "XXratnml_u:10462": " yad ayaṃ muṇḍito bhikṣuḥ kuladharmavināśakṛt /",
    "XXratnml_u:10463": " jātidharmaparibhraṣṭaḥ saṃsāravṛttiniṃdakaḥ // Rm_26.22{22} //",
    "XXratnml_u:10464": " māyāvī kutsitācāro duḥśīlo lokavaṃcakaḥ /",
    "XXratnml_u:10465": " svayaṃ naṣṭaḥ parāṃś cāpi nāśayitum ihāgataḥ // Rm_26.23{23} //",
    "XXratnml_u:10466": " tad asya darśanaṃ rājaṃ karttavyaṃ na kadā cana /",
    "XXratnml_u:10467": " grahītavyaṃ na nāmāpi śrotavyaṃ nāpi tad vacaḥ // Rm_26.24{24} //",
    "XXratnml_u:10468": " satkāraṃ na ca karttavyaṃ dātavyaṃ nāpi kiṃ cana /",
    "XXratnml_u:10469": " āśrame 'pi na gantavyaṃ sthātavyaṃ na tadantike // Rm_26.25{25} //",
    "XXratnml_u:10470": " darśanaṃ ye prakurvanti tasya bhikṣor durātmanaḥ /",
    "XXratnml_u:10471": " te sarve narake yāyuḥ sadgatiṃ na kadā cana // Rm_26.26{26} //",
    "XXratnml_u:10472": " ye ca śṛṇvanti tad vākyaṃ sarve te nilayaṃ gatāḥ /",
    "XXratnml_u:10473": " tīvraduḥkhābhisaṃtaptā vaseyur anutāpitāḥ // Rm_26.27{27} //",
    "XXratnml_u:10474": " satkāraṃ ye ca kurvaṃti sarve te vilayaṃ gatāḥ /",
    "XXratnml_u:10475": " daridrā durgatiṃ gatvā bhrameyur nihatāśayāḥ // Rm_26.28{28} //",
    "XXratnml_u:10476": " ye ca dānaṃ prakurvanti tatrāśirluhitāśayāḥ /",
    "XXratnml_u:10477": " te 'pi ca narake yātā duḥkhāny evam avāpnuyuḥ // Rm_26.29{29} //",
    "XXratnml_u:10478": " tadāśrame ca gachaṃti sarve te duritāṅkitāḥ /",
    "XXratnml_u:10479": " kuṣṭhādi rogasaṃtaptā yāyuś ca niraye 'cirāt // Rm_26.30{30} //",
    "XXratnml_u:10480": " ye ca taiḥ saha tiṣṭhanti te sarve pāpasaṃgitāḥ /",
    "XXratnml_u:10481": " tīvraduḥkhāgnisaṃdagdhā careyu niraye sadā // Rm_26.31{31} //",
    "XXratnml_u:10482": " gṛhnanti ye ca mannāma teṣāṃ geheṣu sarvadā /",
    "XXratnml_u:10483": " lakṣmīr maiva śrayet tatra nairṛtir eva saṃśrayet // Rm_26.32{32} //",
    "XXratnml_u:10484": " ye buddhaṃ bhajanty atra te te sarve 'py adharmiṇaḥ /",
    "XXratnml_u:10485": " kadāpi sadgatiṃ naiva yāṃti dūragatim eva hi // Rm_26.33{33} //",
    "XXratnml_u:10486": " iti matvā mahārāja sadā bhadraṃ yadīchasi /",
    "XXratnml_u:10487": " satkāraṃ darśanaṃ tasya karttavyaṃ naiva ke cana // Rm_26.34{34} //",
    "XXratnml_u:10488": " kiṃ dharmaṃ saugataṃ dharmaṃ yan mithyā parikalpitaṃ /",
    "XXratnml_u:10489": " tat tasya duryater dharmaṃ śrotavyaṃ naiva kena cit // Rm_26.35{35} //",
    "XXratnml_u:10490": " yasya dharmo hi sarvatra vedaśāstre na gaṇyate /",
    "XXratnml_u:10491": " sa kiṃ dharmātmako buddhas tat tatra maṃgalaṃ na hi // Rm_26.36{36} //",
    "XXratnml_u:10492": " iti tenoditaṃ śrutvā sa paribodhitaḥ /",
    "XXratnml_u:10493": " triratnabhajanotsāhaśaithilyakṣubhito 'bhavat // Rm_26.37{37} //",
    "XXratnml_u:10494": " tatas tasya vacaḥ śrutvā tīrthikopāsakasya saḥ /",
    "XXratnml_u:10495": " nṛpatis tairthike dharme 'bhilalāṣa prasāditaḥ // Rm_26.38{38} //",
    "XXratnml_u:10496": " (Rm 305)",
    "XXratnml_u:10497": " tatraiko gṛhabhṛc chreṣṭhī saṃbuddhopāsakaḥ sudhīḥ /",
    "XXratnml_u:10498": " taṃ tīrthyopāsakaṃ dṛṣṭvā bodhayitum abhāṣata // Rm_26.39{39} //",
    "XXratnml_u:10499": " kim evaṃ durmate buddho dharmarājo 'pi niṃdyate /",
    "XXratnml_u:10500": " mā maivaṃ vadatām atra tvam eva narakaṃ vrajeḥ // Rm_26.40{40} //",
    "XXratnml_u:10501": " yo loke samutpannaḥ sarvakleśān vinirjayan /",
    "XXratnml_u:10502": " jitvā māragaṇān sarvān saṃbodhijñānam āptavān // Rm_26.41{41} //",
    "XXratnml_u:10503": " sarvai brahmādibhir lokaiḥ saṃstuto vaṃdito 'rcitaḥ /",
    "XXratnml_u:10504": " mānitaḥ satkṛto buddhas tvayaiva niṃdyate kathaṃ // Rm_26.42{42} //",
    "XXratnml_u:10505": " yenaiva trijagallokāṃ putravat pratipālitaṃ /",
    "XXratnml_u:10506": " pūjanīyaḥ kathaṃ nāthaṃ dharmarājo munīśvaraḥ // Rm_26.43{43} //",
    "XXratnml_u:10507": " buddha eva jagannātho dayāluḥ sadguṇākaraḥ /",
    "XXratnml_u:10508": " sarvasatvahitādhāno 'dvayavādī vināyakaḥ // Rm_26.44{44} //",
    "XXratnml_u:10509": " sarvajñaḥ sugato bhadrarūpaḥ sarvahitārthabhṛt /",
    "XXratnml_u:10510": " sarvavidyādhipaḥ śāstā saṃbodhimārgadeśakaḥ // Rm_26.45{45} //",
    "XXratnml_u:10511": " nirjitakleśa ātmajñaḥ ṣaḍabhijño jagadguruḥ /",
    "XXratnml_u:10512": " saṃbuddho 'rhañ jinas trāyī dharmarājo munīśvaraḥ // Rm_26.46{46} //",
    "XXratnml_u:10513": " tataḥ sa bhagavānn eva sarvatraidhātukeṣv api /",
    "XXratnml_u:10514": " agraḥ śreṣṭho mahāñ jeṣṭho nānyaḥ kaścid ato 'dhikaḥ // Rm_26.47{47} //",
    "XXratnml_u:10515": " tasmād asya munīndrasya satkāraṃ śraddhayā sadā /",
    "XXratnml_u:10516": " śaraṇagamanaṃ kṛtvā śrotavyaṃ dharmam ādarāt // Rm_26.48{48} //",
    "XXratnml_u:10517": " ye buddhe śaraṇaṃ yānti na te gachaṃti durgatiṃ /",
    "XXratnml_u:10518": " sarvadā sadgatau saukhyaṃ bhuktvā yānti jinālaye // Rm_26.49{49} //",
    "XXratnml_u:10519": " śṛṇvanti ye ca tad dharmaṃ te 'pi no yānti durgatiṃ /",
    "XXratnml_u:10520": " sadā svarge sukhaṃ bhuktvā yāyuś cānte sunirvṛtiṃ // Rm_26.50{50} //",
    "XXratnml_u:10521": " bhajanti ye ca saṃgheṣu te 'pi na yānti durgatiṃ /",
    "XXratnml_u:10522": " sadā dharmaratāḥ saukhyaṃ bhuktvā yānti sukhāvatiṃ // Rm_26.51{51} //",
    "XXratnml_u:10523": " evaṃ ye ye triratnānāṃ sarvadā śaraṇaṃ gatāḥ /",
    "XXratnml_u:10524": " satkṛtya śraddhayā nityaṃ bhajanti bodhimānasāḥ // Rm_26.52{52} //",
    "XXratnml_u:10525": " sarve te sadguṇādhārāḥ sarvasatvahitārthinaḥ /",
    "XXratnml_u:10526": " kramād bodhicarīḥ pūrya saṃbuddhapadam āpnuyuḥ // Rm_26.53{53} //",
    "XXratnml_u:10527": " tenāyaṃ bhagavānn eva jagannātho jagadguruḥ /",
    "XXratnml_u:10528": " dharmarājo jagadbharttā jagattrāyī vināyakaḥ // Rm_26.54{54} //",
    "XXratnml_u:10529": " tenāsya sadguroḥ śāstuḥ śraddhayā śaraṇaṃ gatāḥ /",
    "XXratnml_u:10530": " saddharmaṃ sarvadā śrutvā kartum arhati satkṛtiṃ // Rm_26.55{55} //",
    "XXratnml_u:10531": " ye cāpy asya munīndrasya pratikṣipanti śāsanaṃ /",
    "XXratnml_u:10532": " sadgatiṃ naiva te yānti durgatim eva sarvadā // Rm_26.56{56} //",
    "XXratnml_u:10533": " iti matvā na karttavyā buddhe niṃdā kathaṃ cana /",
    "XXratnml_u:10534": " triratnabhajanāny eva karttavyāni śubhārthibhiḥ // Rm_26.57{57} //",
    "XXratnml_u:10535": " ye triratnaṃ bhajanty atra sarve te bodhibhāginaḥ /",
    "XXratnml_u:10536": " bodhisatvā mahāsatvā bhaveyuḥ sugatātmajāḥ // Rm_26.58{58} //",
    "XXratnml_u:10537": " tena te 'pi mahāsatvās triratnopāsakā api /",
    "XXratnml_u:10538": " śraddhayā praṇatiṃ tesāṃ karttum arhanti sarvadā // Rm_26.59{59} //",
    "XXratnml_u:10539": " iti tenoditaṃ śrutvā tīrthikopāsakaś ca saḥ /",
    "XXratnml_u:10540": " (Rm 306)",
    "XXratnml_u:10541": " taṃ buddhopāsakaṃ dṛṣṭvā punar evam abhāṣata // Rm_26.60{60} //",
    "XXratnml_u:10542": " ā kim evaṃ tvayā proktaṃ kiṃ buddho 'tāpasā 'yatiḥ /",
    "XXratnml_u:10543": " pūraṇo brahmavijñas tapasvī saṃyamī sudhīḥ // Rm_26.61{61} //",
    "XXratnml_u:10544": " tat tasya pūraṇasyāgre buddhaḥ kiṃ vaktum utsahet /",
    "XXratnml_u:10545": " bālakān eva vañcitvā hy asaddharmme yunakti saḥ // Rm_26.62{62} //",
    "XXratnml_u:10546": " pūraṇa eva sarveṣāṃ yatīnāṃ brahmacāriṇāṃ /",
    "XXratnml_u:10547": " ṛddhimatāṃ mahān agro mātraikaś cit tato 'dhikaḥ // Rm_26.63{63} //",
    "XXratnml_u:10548": " iti tenoditaṃ śrutvā sa buddhopāsakas tataḥ /",
    "XXratnml_u:10549": " tīrthikopāsikaṃ dṛṣṭvā punar eva tam abravīt // Rm_26.64{64} //",
    "XXratnml_u:10550": " are kiṃ jñāyate tasya saṃbuddhasya guṇas tvayā /",
    "XXratnml_u:10551": " yenaiva kṛpayā dṛṣṭvā pālitaṃ putravaj jagat // Rm_26.65{65} //",
    "XXratnml_u:10552": " yasya loke dayā nāsti tena kiṃ pālyate jagat /",
    "XXratnml_u:10553": " kevalalobhasatkāraṃ hetunādombhiko hi saḥ // Rm_26.66{66} //",
    "XXratnml_u:10554": " tapasvī yogavit prājña ṛddhimān siddhimān api /",
    "XXratnml_u:10555": " yasya nāsti dayā satve sa kim śāstā jagadguruḥ // Rm_26.67{67} //",
    "XXratnml_u:10556": " yo dṛṣṭvā sakalān satvān kṛpayā saṃprabodhayan /",
    "XXratnml_u:10557": " saddharme yojayaty atra sa eva jagatāṃ guruḥ // Rm_26.68{68} //",
    "XXratnml_u:10558": " tasmād atra jagacchāstā sarvasatvahitārthabhṛt /",
    "XXratnml_u:10559": " buddha eva jagannātho jagattrāyī jagadguruḥ // Rm_26.69{69} //",
    "XXratnml_u:10560": " nāsti buddhasamaḥ kaś cit sarvasatvahitaṃkaraḥ /",
    "XXratnml_u:10561": " tena brahmādidevaiḥ sa vaṃdanīyo munīśvaraḥ // Rm_26.70{70} //",
    "XXratnml_u:10562": " yato 'yaṃ śrīghanaḥ trāyī ṣaḍabhijño vināyakaḥ /",
    "XXratnml_u:10563": " munīndro 'rhaṃ subhadrāṃśas tena tasyādhiko hi kaḥ // Rm_26.71{71} //",
    "XXratnml_u:10564": " tenāyaṃ sugato buddho dharmarājas tathāgataḥ /",
    "XXratnml_u:10565": " satkṛtya śraddhayā sarve bhajanīyaḥ śubhechubhiḥ // Rm_26.72{72} //",
    "XXratnml_u:10566": " iti tenoditaṃ śrutvā tīrthikopāsako 'tha saḥ /",
    "XXratnml_u:10567": " roṣāgniparidagdhāsyas taṃ bauddham evam abravīt // Rm_26.73{73} //",
    "XXratnml_u:10568": " ā evam ucyate ko 'tra pūraṇāt para uttamaḥ /",
    "XXratnml_u:10569": " yatīr vijño mahābhijñaḥ sa eva trijagadguruḥ // Rm_26.74{74} //",
    "XXratnml_u:10570": " iti tenoditaṃ śrutvā saṃbuddhopāsako 'pi saḥ /",
    "XXratnml_u:10571": " sāṃjaliḥ praṇatiṃ kṛtvā bhūmāv evaṃ tam abravīt // Rm_26.75{75} //",
    "XXratnml_u:10572": " buddhād anyo viśiṣṭaḥ kas traidhātubhuvaneṣv api /",
    "XXratnml_u:10573": " bahudhā kiṃ pravādena buddha eva jagatprabhuḥ // Rm_26.76{76} //",
    "XXratnml_u:10574": " tenety ukte sa ruṣṭātmā tīrthikopāsakas tadā /",
    "XXratnml_u:10575": " kopāgniparidagdhāṃgas taṃ buddham evam abravīt // Rm_26.77{77} //",
    "XXratnml_u:10576": " yadi buddho viśiṣṭaḥ syāt pūraṇād arhato yateḥ /",
    "XXratnml_u:10577": " sarvasvaṃ me tavādhīnaṃ dāsaś cāpi bhavāmy ahaṃ // Rm_26.78{78} //",
    "XXratnml_u:10578": " yadi buddhād viśiṣṭo hi pūraṇo 'rhaṃ mahāmatiḥ /",
    "XXratnml_u:10579": " sarvasvaṃ te mamādhīnaṃ dāsaś cāpi bhaveḥ khalu // Rm_26.79{79} //",
    "XXratnml_u:10580": " iti tenodite tatra saṃbuddhopāsako 'pi saḥ /",
    "XXratnml_u:10581": " tatheti vaṃdhanikṣepaṃ kṛtvā svīkaraṇaṃ vyadhāt // Rm_26.80{80} //",
    "XXratnml_u:10582": " tayor etat pravādatvaṃ prasenajin narādhipaḥ /",
    "XXratnml_u:10583": " (Rm 307)",
    "XXratnml_u:10584": " matvāmātyān samāhūya purar evam abhāṣata // Rm_26.81{81} //",
    "XXratnml_u:10585": " gachadhvaṃ maṃtriṇaḥ sarve buddhatairthikayor api /",
    "XXratnml_u:10586": " nirṇayitvā vivādatve mimāṃsā kriyatām iha // Rm_26.82{82} //",
    "XXratnml_u:10587": " iti rājñā samādiṣṭaṃ śrutvā te maṃtriṇo janāḥ /",
    "XXratnml_u:10588": " sahasā taj janān sarvān samāhūyaivam ādiśat // Rm_26.83{83} //",
    "XXratnml_u:10589": " bhavanto nṛpater evam ājñāṃ śrutvā samāhitāḥ /",
    "XXratnml_u:10590": " sarvatra vijite ghaṇṭānādaiś codaya tad drutaṃ // Rm_26.84{84} //",
    "XXratnml_u:10591": " iti tair maṃtribhiḥ proktaiḥ śrutvā te sajanās tathā /",
    "XXratnml_u:10592": " ghaṇṭāvaghoṣanaṃ kṛtvā sarvatraivaṃ ghoṣayan // Rm_26.85{85} //",
    "XXratnml_u:10593": " śṛṇvantu paurikāḥ sarve ito 'hni saptame 'hani /",
    "XXratnml_u:10594": " bauddhatairthikasaṃvāde mimāṃsātra bhaviṣyati // Rm_26.86{86} //",
    "XXratnml_u:10595": " ye ye 'tra draṣṭum ichanti sarve te samupāgatāḥ /",
    "XXratnml_u:10596": " buddhasya tīrthikasyāpi prabhāvaṃ draṣṭum arhata // Rm_26.87{87} //",
    "XXratnml_u:10597": " evaṃ te vijite tatra sarvatra viṣayeṣv api /",
    "XXratnml_u:10598": " ghaṇṭāvaghoṣaṇaṃ kṛtvā maṃtriṇāṃ pura āyayuḥ // Rm_26.88{88} //",
    "XXratnml_u:10599": " tatas te sajanāḥ sarve rājño 'ntikam upāgatāḥ /",
    "XXratnml_u:10600": " praṇatvaitat pravṛttāṃtaṃ purataḥ saṃnyavedayan // Rm_26.89{89} //",
    "XXratnml_u:10601": " tato 'hni saptame prāpte sarve lokāḥ samāgatāḥ /",
    "XXratnml_u:10602": " vistīrṇe bhūtale ramye tad draṣṭum upatasthire // Rm_26.90{90} //",
    "XXratnml_u:10603": " tathā devā aneke ca taddarśanakutūhalāḥ /",
    "XXratnml_u:10604": " antarīkṣe samāśritya saṃtasthuḥ pratimoditāḥ // Rm_26.91{91} //",
    "XXratnml_u:10605": " evaṃ sarveṣu lokeṣu nṛpamaṃtrijanādiṣu /",
    "XXratnml_u:10606": " naikaśatasahasreṣu sannipāteṣu sarvataḥ // Rm_26.92{92} //",
    "XXratnml_u:10607": " tīrthikopāsakas tatra sa gomaye praleṣite /",
    "XXratnml_u:10608": " maṃḍale gaṃdhapuṣpādipūjāṃgaiḥ samapūjayat // Rm_26.93{93} //",
    "XXratnml_u:10609": " tataḥ sa sāṃjalir natvā jānubhyāṃ bhuvi saṃsthitaḥ /",
    "XXratnml_u:10610": " udvahann uttarāsaṃgaṃ prārthayad evam ādarāt // Rm_26.94{94} //",
    "XXratnml_u:10611": " yena satyena ṣaḍvijñāḥ śāstāraḥ pūraṇādayaḥ /",
    "XXratnml_u:10612": " bhagavaṃto mahābhijñā arhanto brahmacāriṇaḥ // Rm_26.95{95} //",
    "XXratnml_u:10613": " anena satyabhāvena sarvān etān yatīśvarān /",
    "XXratnml_u:10614": " etatpūjopahārāṇi prānugaṃchaṃtu saṃmukhaṃ // Rm_26.96{96} //",
    "XXratnml_u:10615": " evaṃ saṃprārthanāṃ kṛtvā tīrthikopāsako mudā /",
    "XXratnml_u:10616": " tāni paṃcopahārāṇi prādāya gagaṇe 'kṣipat // Rm_26.97{97} //",
    "XXratnml_u:10617": " tena kṣiprakṣiptamātrāṇi tāni sarvāṇi bhūtale /",
    "XXratnml_u:10618": " patitāny astaṃgatāny eva sahasādarśane yayuḥ // Rm_26.98{98} //",
    "XXratnml_u:10619": " tad dṛṣṭvā sasurā lokāḥ sarve te bhūmipādayaḥ /",
    "XXratnml_u:10620": " uccair nādair hasantas taṃ tairthikam eva menire // Rm_26.99{99} //",
    "XXratnml_u:10621": " tad dṛṣṭvā dhikpravādaṃ ca śrutvā sa tairthiko 'patat /",
    "XXratnml_u:10622": " tataś cirāt samutthāya lajjābhinnamukhāśayaḥ // Rm_26.100{100} //",
    "XXratnml_u:10623": " trasito 'dhomukhodraṣṭo niṣprabhaḥ parikaṃpitaḥ /",
    "XXratnml_u:10624": " bhrastaskaṃdhaḥ kare kaṇḍaṃ sthāpya tasthau vimurchitaḥ // Rm_26.101{1} //",
    "XXratnml_u:10625": " tad dṛṣṭvā sa prasannātmā buddhopāsako mudā /",
    "XXratnml_u:10626": " prakṛtvā maṇḍalaṃ tatra gomayapratilepite // Rm_26.102{2} //",
    "XXratnml_u:10627": " (Rm 308)",
    "XXratnml_u:10628": " paṃcopahārapūjaṃgaiḥ samabhyarcya yathāvidhiḥ /",
    "XXratnml_u:10629": " udvahann uttarāsaṅgaṃ jānubhyāṃ bhuvi saṃsthitaḥ // Rm_26.103{3} //",
    "XXratnml_u:10630": " sāṃjaliḥ purataḥ sthitvā saṃbuddhaṃ taṃ munīśvaraṃ /",
    "XXratnml_u:10631": " smṛtvā natvā tathā satyaṃ prārthayad evam ādarāt // Rm_26.104{4} //",
    "XXratnml_u:10632": " yato 'yaṃ bhagavān buddhaḥ sarvalokavināyakaḥ /",
    "XXratnml_u:10633": " tena satyena sarvāṇi puṣpāṇīmāni sūdakaṃ // Rm_26.105{5} //",
    "XXratnml_u:10634": " idaṃ saurabhyadhūpaṃ ca bhagavantaṃ munīśvaraṃ /",
    "XXratnml_u:10635": " saṃbuddhaṃ śrīghanaṃ nāthaṃ prābhiyāntu vihāyasā // Rm_26.106{6} //",
    "XXratnml_u:10636": " iti saṃprārthanāṃ kṛtvā sa buddhopāsako mudā /",
    "XXratnml_u:10637": " tāni sarvopahārāṇi prādāya gagaṇe 'kṣipat // Rm_26.107{7} //",
    "XXratnml_u:10638": " tāni tena prakṣiptāni sarvāṇi gagaṇe 'saran /",
    "XXratnml_u:10639": " tāni sarvāṇi puṣpāṇi chatrībhūtvācaran kramāt // Rm_26.108{8} //",
    "XXratnml_u:10640": " dhūpo meghavad ambho 'pi vaiḍūryyavat tadācarat /",
    "XXratnml_u:10641": " tad dṛṣṭvā janatā sarvā mahāścaryyaṃ pralehire // Rm_26.109{9} //",
    "XXratnml_u:10642": " krameṇa tāni sarvāṇi pracaranti vihāyasā /",
    "XXratnml_u:10643": " jhaṭiti jetakāraṇye vihāre saṃmukhaṃ yayuḥ // Rm_26.110{10} //",
    "XXratnml_u:10644": " dṛṣṭvā sajanakāyo 'pi pratihāryaṃ tad adbhutaṃ /",
    "XXratnml_u:10645": " jayaśabdaṃ prakurvantaḥ paśyanto 'nuyayur mudā // Rm_26.111{11} //",
    "XXratnml_u:10646": " tatra sarvāṇi puṣpāṇi chatrībhūtvā jagadguroḥ /",
    "XXratnml_u:10647": " saṃbuddhasya jagacchāstur upari samupāśrayan // Rm_26.112{12} //",
    "XXratnml_u:10648": " tad dhūpam agratas tasya tasthau kṛtvā pradakṣiṇāṃ /",
    "XXratnml_u:10649": " padāmbujaṃ tad ambho 'pi papāta viyataḥ sarat // Rm_26.113{13} //",
    "XXratnml_u:10650": " tat samālokya sarve te dvijādi paurikā janāḥ /",
    "XXratnml_u:10651": " prasāditā munīndrasya sabhāyāṃ samupācaran // Rm_26.114{14} //",
    "XXratnml_u:10652": " sarve pradakṣiṇīkṛtya kṛtāṃjalipuṭā mudā /",
    "XXratnml_u:10653": " bhagāvantaṃ muniṃ natvā sarve te samupāśrayan // Rm_26.115{15} //",
    "XXratnml_u:10654": " sa buddhopāsakaś cāpi natvā taṃ śrīghanaṃ mudā /",
    "XXratnml_u:10655": " tat saddharmāmṛtaṃ pātum upatasthau kṛtāṃjaliḥ // Rm_26.116{16} //",
    "XXratnml_u:10656": " tīrthikopāsakaḥ so 'pi tad dṛṣṭvā vismayānvitāḥ /",
    "XXratnml_u:10657": " mahad buddhānubhāvatvaṃ matvā draṣṭum upāśrayat // Rm_26.117{17} //",
    "XXratnml_u:10658": " tataḥ sa bhagavān dṛṣṭvā sarvāns tān samupasthitān /",
    "XXratnml_u:10659": " āryasatyam upādiśya punar evam upādiśat // Rm_26.118{18} //",
    "XXratnml_u:10660": " śṛṇudhvaṃ sādhavaḥ sarve āryadharmaṃ samucyate /",
    "XXratnml_u:10661": " yat triratnaṃ samākhyātaṃ tat trilokye mahattaraṃ // Rm_26.119{19} //",
    "XXratnml_u:10662": " tadyathā sarvalokānāṃ traidhātukanivāsināṃ /",
    "XXratnml_u:10663": " sarveṣām api bhadrārthaṃ saddharmaṃ saṃprakāśaye // Rm_26.120{20} //",
    "XXratnml_u:10664": " sa saṃbuddho jagacchāstā sarvasatvahitaṃkaraḥ /",
    "XXratnml_u:10665": " jagannātho jagattrātā buddharatnam idaṃ varaṃ // Rm_26.121{21} //",
    "XXratnml_u:10666": " atra yaiḥ śraddhayā karmaṃ dānādi sukṛtaṃ kṛtaṃ /",
    "XXratnml_u:10667": " teṣām agraprasannānāṃ vipākaiḥ phalam uttamaṃ // Rm_26.122{22} //",
    "XXratnml_u:10668": " aprameyam asaṃkhyeyaṃ saṃbodhipadadāyakaṃ /",
    "XXratnml_u:10669": " (Rm 309)",
    "XXratnml_u:10670": " evaṃ matvātra saṃbuddhaṃ bhajata sarvadā mudā // Rm_26.123{23} //",
    "XXratnml_u:10671": " yāvataś cātra saṃsāre saṃskṛtā vāpy asaṃskṛtāḥ /",
    "XXratnml_u:10672": " dharmās teṣāṃ mahān agro virāgo dharmaṃ uttamaḥ // Rm_26.124{24} //",
    "XXratnml_u:10673": " dharmaratnam idaṃ ye 'tra prabhajanti prasāditāḥ /",
    "XXratnml_u:10674": " teṣām agraprasannānāṃ vipāke phalam uttamaṃ // Rm_26.125{12} //",
    "XXratnml_u:10675": " aprameyam asaṃkhyeyaṃ saṃbodhijñānadāyakaṃ /",
    "XXratnml_u:10676": " tad etat saugataṃ dharmaṃ śrutvā bhajaṃti saṃvaraṃ // Rm_26.126{13} //",
    "XXratnml_u:10677": " yāvantaś cātra trailokye saṃghāḥ pūgā gaṇāḥ smṛtāḥ /",
    "XXratnml_u:10678": " teṣām agro mahān khyāto buddhasaṃgho jagadvaraḥ // Rm_26.127{14} //",
    "XXratnml_u:10679": " saṃgharatnam idaṃ ye 'tra bhajanti śraddhayā mudā /",
    "XXratnml_u:10680": " teṣām agraprasannānāṃ vipāke phalam uttamaṃ // Rm_26.128{15} //",
    "XXratnml_u:10681": " aprameyam asaṃkhyeyaṃ saṃbodhimārgacālakaṃ /",
    "XXratnml_u:10682": " tad atra saugate saṃghe bhajata śraddhayādarāt // Rm_26.129{16} //",
    "XXratnml_u:10683": " idaṃ ratnatrayaṃ khyātaṃ sarvasatvaśubhaṃkaraṃ /",
    "XXratnml_u:10684": " vāñchitārthapradaṃ siddhaṃ saṃbodhijñānadāyakaṃ // Rm_26.130{17} //",
    "XXratnml_u:10685": " tad etat tritayaṃ ratnaṃ saṃbodhipadavāṃchibhiḥ /",
    "XXratnml_u:10686": " satkṛtya śraddhayā nityaṃ pūjanīyaṃ samādarāt // Rm_26.131{18} //",
    "XXratnml_u:10687": " ye triratnaṃ sadā nityaṃ pūjayanti prasāditāḥ /",
    "XXratnml_u:10688": " na te māravaśaṃ yātā bhavaṃti bodhilābhinaḥ // Rm_26.132{19} //",
    "XXratnml_u:10689": " iti matvā triratnaṃ tad dṛṣṭvā kṛtvānumodanāṃ /",
    "XXratnml_u:10690": " sāñjalipraṇatiṃ kṛtvā dūrād vanditum arhatha // Rm_26.133{20} //",
    "XXratnml_u:10691": " ity ādiṣṭaṃ munīndreṇa śrutvā te brāhmaṇādayaḥ /",
    "XXratnml_u:10692": " sarve lokāḥ prasīdantas triratnaśaraṇaṃ yayuḥ // Rm_26.134{21} //",
    "XXratnml_u:10693": " tatra ke cij janā bhadrāḥ saṃbuddhaśaraṇaṃ gatāḥ /",
    "XXratnml_u:10694": " śikṣāpadaṃ samādāya prācarat saugataṃ vrataṃ // Rm_26.135{22} //",
    "XXratnml_u:10695": " ke cid bhadrāśayā vijñā saṃbuddhaśaraṇaṃ gatāḥ /",
    "XXratnml_u:10696": " pravrajyāvratam ādāya prācarad brahmacārikāṃ // Rm_26.136{23} //",
    "XXratnml_u:10697": " tataḥ kleśān vinirjitya saṃsārabhogyanispṛhāḥ /",
    "XXratnml_u:10698": " sākṣād arhatpadaṃ prāpya babhūva brahmacāriṇaḥ // Rm_26.137{24} //",
    "XXratnml_u:10699": " etat sarvaṃ samālokya tīrthikopāsako 'pi saḥ /",
    "XXratnml_u:10700": " vismitaḥ suprasannātmā triratnaṃ śaraṇaṃ yayau // Rm_26.138{25} //",
    "XXratnml_u:10701": " tataḥ sa tairthikas tasya munīndrasya padāmbuje /",
    "XXratnml_u:10702": " sāñjalipraṇataś caivaṃ praṇidhānaṃ vyadhān mudā // Rm_26.139{26} //",
    "XXratnml_u:10703": " adyārabhya sadāpy asya munīndrasya jagadguroḥ /",
    "XXratnml_u:10704": " saddharmaṃ samupāśritya triratnopāsako bhave // Rm_26.140{27} //",
    "XXratnml_u:10705": " etatpuṇyavipākena loke 'ndhe 'parināyake /",
    "XXratnml_u:10706": " saṃbodhijñānam āsādya bhaveyaṃ sugato jinaḥ // Rm_26.141{28} //",
    "XXratnml_u:10707": " atīrṇāṃ tārayiṣyāmi mocayiṣyāmy amocitān /",
    "XXratnml_u:10708": " sarvān āśvāsayiṣyāmi hy anāśvastān suduḥkhinaḥ // Rm_26.142{29} //",
    "XXratnml_u:10709": " satvān nirvāpayiṣyāmi bhavālayād anirvṛtān /",
    "XXratnml_u:10710": " kariṣyāmi sadā bhadraṃ traidhātubhuvaneṣv api // Rm_26.143{30} //",
    "XXratnml_u:10711": " (Rm 310)",
    "XXratnml_u:10712": " iti tena kṛtaṃ bodhipraṇidhānaṃ svacetasā /",
    "XXratnml_u:10713": " matvā sa bhagavān smitaṃ visasarja saraśmikaṃ // Rm_26.144{31} //",
    "XXratnml_u:10714": " tadā tā raśmayaḥ paṃcavarṇāḥ sarvāḥ samaṃtataḥ /",
    "XXratnml_u:10715": " lokeṣu prasṛtā bhadraṃ saukhyaṃ kṛtvā praserire // Rm_26.145{32} //",
    "XXratnml_u:10716": " yā adhastād gatābhāso sarvatra narakeṣu tāḥ /",
    "XXratnml_u:10717": " prasṛtā avabhāsyaivaṃ bhadrasaukhyaṃ pracakrire // Rm_26.146{33} //",
    "XXratnml_u:10718": " tatprabhābhiḥ parispṛṣṭā sarve te narakāśritāḥ /",
    "XXratnml_u:10719": " nirduḥkhā saukhyam āsādya vismayaṃ samupāyayuḥ // Rm_26.147{34} //",
    "XXratnml_u:10720": " tatas te nārakāḥ satvāḥ sarve te narake sthitāḥ /",
    "XXratnml_u:10721": " ekaikanarakeṣv evaṃ saṃmīlya saṃvabhāṣire // Rm_26.148{35} //",
    "XXratnml_u:10722": " aho citraṃ kim adyaivaṃ mahat saukhyaṃ prajāyate /",
    "XXratnml_u:10723": " itaś cyutāḥ kim anyatra samutpannā vayaṃ khalu // Rm_26.149{36} //",
    "XXratnml_u:10724": " iti saṃvādināṃ tesāṃ sarveṣāṃ saṃprabodhane /",
    "XXratnml_u:10725": " bhagavān nirmitaṃ buddhaṃ prerayan narake prati // Rm_26.150{37} //",
    "XXratnml_u:10726": " taṃ dṛṣṭvā nārakāḥ sarve vismitāḥ saṃprasāditāḥ /",
    "XXratnml_u:10727": " bhūya ekatra saṃmīlya mitha evaṃ vabhāṣire // Rm_26.151{38} //",
    "XXratnml_u:10728": " aho vayam itaś cyutvā naivānyatra gatāḥ khalu /",
    "XXratnml_u:10729": " kiṃ tv asyāpūrvarūpasya prabhāvān naḥ śubhāyate // Rm_26.152{39} //",
    "XXratnml_u:10730": " nūnam ayaṃ jagannātho buddho 'smān duḥkhapīḍitān /",
    "XXratnml_u:10731": " samīkṣya kṛpayā dṛṣṭyā samuddharttum ihāgataḥ // Rm_26.153{40} //",
    "XXratnml_u:10732": " tad asyātra vayaṃ sarve satkṛtya śraddhayādarāt /",
    "XXratnml_u:10733": " sarvadā śaraṇaṃ gatvā bhaktum arhāmahe 'dhunā // Rm_26.154{41} //",
    "XXratnml_u:10734": " iti saṃbhāṣaṇāṃ kṛtvā sarve te saṃprasāditāḥ /",
    "XXratnml_u:10735": " asyaiva śaraṇaṃ gatvā praṇatvā saṃprabhejire // Rm_26.155{41!} //",
    "XXratnml_u:10736": " tatas te nārakāḥ sarve tatpāpaparimocitāḥ /",
    "XXratnml_u:10737": " pariśuddhāḥ śubhātmānaḥ sadgatiṃ sahasā yayuḥ // Rm_26.156{42} //",
    "XXratnml_u:10738": " evaṃ tān nārakān sarvāḥ samuddhṛtya prabhāś ca tāḥ /",
    "XXratnml_u:10739": " sarvāḥ pratyāgatās tatra saṃbuddhasya puro 'saran // Rm_26.157{43} //",
    "XXratnml_u:10740": " evam ūrddhaṃ gatāyāś ca raśmayas tāḥ samaṃtataḥ /",
    "XXratnml_u:10741": " sarvān devālayāṃ lokān avabhāsya praserire // Rm_26.158{44} //",
    "XXratnml_u:10742": " yāvad bhavāgraparyantam avabhāsya samaṃtataḥ /",
    "XXratnml_u:10743": " prasāritāḥ tato gāthā nisṛtāḥ samacodayan // Rm_26.159{45} //",
    "XXratnml_u:10744": " anityaṃ khalu saṃsāraṃ duḥkhaṃ śūnyam anātmakaṃ /",
    "XXratnml_u:10745": " puṇyam eva jagatsāraṃ tat puṇyaṃ cinutādarāt // Rm_26.160{46} //",
    "XXratnml_u:10746": " niṣkrāmatārabhadhvaṃ tad yujyadhvaṃ buddhaśāsane /",
    "XXratnml_u:10747": " dhunīta mṛtyusainyāni carata saugataṃ vrataṃ // Rm_26.161{47} //",
    "XXratnml_u:10748": " yo hy asmin saugate dharme cariṣyati samāhitaḥ /",
    "XXratnml_u:10749": " sa hitvā janma saṃsāre duḥkhasyāntaṃ kariṣyati // Rm_26.162{48} //",
    "XXratnml_u:10750": " tat triratnaṃ sadā yūyaṃ saṃsmṛtvā śaraṇaṃ gatāḥ /",
    "XXratnml_u:10751": " satkṛtya śraddhayā nityaṃ bhajata bodhiprāptaye // Rm_26.163{49} //",
    "XXratnml_u:10752": " evaṃ tad ghoṣam ākarṇya sarvadevāḥ prabodhitāḥ /",
    "XXratnml_u:10753": " triratnaṃ śaraṇaṃ kṛtvā prabhejire sadādarāt // Rm_26.164{50} //",
    "XXratnml_u:10754": " (Rm 311)",
    "XXratnml_u:10755": " evaṃ tā raśmayo devāñ codayitvā samaṃtataḥ /",
    "XXratnml_u:10756": " punaḥ pratyāgatās tatra buddhāntikam upāyayuḥ // Rm_26.165{51} //",
    "XXratnml_u:10757": " tatra tā raśmayaḥ sarvā ekībhūtvābhipiṇḍitāḥ /",
    "XXratnml_u:10758": " tridhā pradakṣiṇīkṛtya sūṣṇīṣe 'ntardadhur muneḥ // Rm_26.166{52} //",
    "XXratnml_u:10759": " taddṛṣṭvā sasabhālokāḥ sarve te vismayānvitāḥ /",
    "XXratnml_u:10760": " śāstā kim ādiśed dharmam iti dhyātvā niṣedire // Rm_26.167{53} //",
    "XXratnml_u:10761": " athāyuṣmān mahānando matvā tal lokaciṃtitaṃ /",
    "XXratnml_u:10762": " utthāya sāṃjālir natvā papracha taṃ munīśvaraṃ // Rm_26.168{54} //",
    "XXratnml_u:10763": " vigatoddhavā dainyamadaprahīṇā buddhā jagaty uttamahetubhūtāḥ /",
    "XXratnml_u:10764": " nākāraṇe śaṃkhamṛṇālagauraṃ smitam upadeśayanti jinā jitārayaḥ //",
    "XXratnml_u:10765": " tat kālaṃ svayam evam adhigamya dhīra buddhyā śrotṝṇāṃ śramaṇa jineṃdra kāṅkṣitānāṃ dhīrabhir",
    "XXratnml_u:10766": " munivṛṣa vāgbhir uttamābhir utpannaṃ vyapanaya saṃśayaṃ śubhābhiḥ //",
    "XXratnml_u:10767": " nākasmāl lavaṇajalādrirājadhairyāḥ saṃbuddhāḥ smitam upadarśayanti nāthāḥ",
    "XXratnml_u:10768": " yasyārthe smitam upadarśayaṃti dhīrās taṃ śrotuṃ samabhilaṣanti janoghāḥ // Rm_26.171{57}",
    "XXratnml_u:10769": " tad bhavān sarvasatvānāṃ cittābhiparibodhane /",
    "XXratnml_u:10770": " yad abhilaṣitaṃ kāryaṃ tad upadeṣṭum arhati // Rm_26.172{58} //",
    "XXratnml_u:10771": " iti saṃprārthite tena bhagavān sa munīśvaraḥ /",
    "XXratnml_u:10772": " āyuṣmantaṃ tam ānaṃdaṃ samālokyaivam ādiśat // Rm_26.173{59} //",
    "XXratnml_u:10773": " evam etan mahānaṃda nāhetupratyayaṃ jināḥ /",
    "XXratnml_u:10774": " saṃbuddhāḥ sugatāḥ sarve darśayanti smitaṃ kvacit // Rm_26.174{60} //",
    "XXratnml_u:10775": " śṛṇv ānaṃda yadarthe 'haṃ smitaṃ muñcāmi sāṃprataṃ /",
    "XXratnml_u:10776": " tadarthaṃ saṃpravakṣyāmi sarvasatvaprabodhane // Rm_26.175{61} //",
    "XXratnml_u:10777": " paśyasi yad ayaṃ śreṣṭhī tīrthikopāsako mudā /",
    "XXratnml_u:10778": " mamātra śaraṇaṃ gatvā praṇidhānaṃ karoti hi // Rm_26.176{62} //",
    "XXratnml_u:10779": " etatpuṇyavipākena trikalpāntam anātmavit /",
    "XXratnml_u:10780": " kramād bodhicārīḥ sarvāḥ paripūrya bhavet sudhīḥ // Rm_26.177{63} //",
    "XXratnml_u:10781": " tataḥ kleśagaṇāñ jitvā sarvān māragaṇān api /",
    "XXratnml_u:10782": " bodhiṃ prāpyācalo nāma tathāgato bhaviṣyati // Rm_26.178{64} //",
    "XXratnml_u:10783": " ity ādiṣṭaṃ munīndreṇa śrutvānaṃdādi bhikṣavaḥ /",
    "XXratnml_u:10784": " sarve te suprasannāsyāḥ prābhyanandan savismayāḥ // Rm_26.179{65} //",
    "XXratnml_u:10785": " tathā tena munīndreṇa vyākhyātaṃ sa tairthikaḥ /",
    "XXratnml_u:10786": " śrutvānumodanāṃ kṛtvā prābhyanandan savismayaḥ // Rm_26.180{66} //",
    "XXratnml_u:10787": " tataḥ sa sarvadā nityaṃ satkṛtya śraddhayā mudā /",
    "XXratnml_u:10788": " triratnabhajānaṃ kṛtvā prācarat saugataṃ vrataṃ // Rm_26.181{67} //",
    "XXratnml_u:10789": " iti me guruṇākhyātaṃ śrutaṃ mayā tathocyate /",
    "XXratnml_u:10790": " tvam apy evaṃ mahārāja triratnasevako bhava // Rm_26.182{68} //",
    "XXratnml_u:10791": " prajāś cāpi tathā rājaṃ bodhayitvā prayatnataḥ /",
    "XXratnml_u:10792": " triratnabhajanotsāhe saṃcārayitum arhasi // Rm_26.183{69} //",
    "XXratnml_u:10793": " tathā te sarvadā nityaṃ sarvatrāpi śubhaṃ bhavet /",
    "XXratnml_u:10794": " (Rm 312)",
    "XXratnml_u:10795": " kramād bodhiṃ samāsādya saṃbuddhapadam āpnuyāt // Rm_26.184{70} //",
    "XXratnml_u:10796": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:10797": " satyam iti pratijñāya prābhyanāndat sa pārthikaḥ // Rm_26.185{71} //",
    "XXratnml_u:10798": " śṛṇvantīdaṃ narā ye munivarakathitaṃ tairthikasyāvadānaṃ ye cāpi śrāvayanti pramuditamānasaḥ śraddhayā bhaktiyuktāḥ /",
    "XXratnml_u:10799": " te sarve bodhisatvāḥ sakalaguṇabharā bhadracaryā caranto bhuktvā satsaukhyabhadraṃ jinavaranilaye saṃprayānti pramodāḥ // Rm_26.186{72} //",
    "XXratnml_u:10800": " ++ iti śrīratnāvadānatatve tairthikāvadānaṃ samāptam ++",
    "XXratnml_u:10801": " (Rm 313)",
    "XXratnml_u:10802": " XXVII Mālikāvadāna athāśoko mahīnāthaḥ kṛtāṃjalipuṭo mudā /",
    "XXratnml_u:10803": " upaguptaṃ tam arhantaṃ praṇatvā prārthayat punaḥ // Rm_27.1{1} //",
    "XXratnml_u:10804": " bhadanta śrotum ichāmi punar anyat subhāṣitaṃ /",
    "XXratnml_u:10805": " tadyathā guruṇādiṣṭaṃ tathādeṣṭuṃ tvaṃ arhati // Rm_27.2{2} //",
    "XXratnml_u:10806": " iti tena narendreṇa prārthitaṃ sa yatīśvaraḥ /",
    "XXratnml_u:10807": " upagupto narendran taṃ samālokyaivaṃ ādiśat // Rm_27.3{3} //",
    "XXratnml_u:10808": " śṛṇu sādhu mahārāja yathā me guruṇoditaṃ /",
    "XXratnml_u:10809": " tathāhaṃ tat pravakṣyāmi tava puṇyavivṛddhaye // Rm_27.4{4} //",
    "XXratnml_u:10810": " tadyathā bhagavān buddhaḥ śākyasiṃho jagadguruḥ /",
    "XXratnml_u:10811": " sarvajñaḥ sugataḥ śāstā dharmarājo munīśvaraḥ // Rm_27.5{5} //",
    "XXratnml_u:10812": " ekasmin samaye tatra śrāvastyā upakaṇṭhike /",
    "XXratnml_u:10813": " jetāraṇye mahodyāne vihāre śrāvakaiḥ saha // Rm_27.6{6} //",
    "XXratnml_u:10814": " bhikṣubhiś cailakaiś cāpi bhikṣuṇībhir upāsakaiḥ /",
    "XXratnml_u:10815": " upāsikābhir anyaiś ca bodhisatvagaṇair api // Rm_27.7{7} //",
    "XXratnml_u:10816": " sarvasatvahitārthena bodhicaryaṃ prakāśayan /",
    "XXratnml_u:10817": " saddharmaṃ samupādiśya vijahāra prabhāsayan // Rm_27.8{8} //",
    "XXratnml_u:10818": " tat saddharmāmṛtaṃ pātuṃ sarve lokāḥ samāgatāḥ /",
    "XXratnml_u:10819": " śakrādayo 'pi devendrā brahmādilokapālakāḥ // Rm_27.9{9} //",
    "XXratnml_u:10820": " daityeṃdrā garuḍā nāgā yakṣagaṃdharvakiṃnarāḥ /",
    "XXratnml_u:10821": " siddhā vidyādharāś cāpi rākṣasāś ca maharddhikāḥ // Rm_27.10{10} //",
    "XXratnml_u:10822": " ṛṣayo brāhmaṇā cāpi kṣatriyāś ca narādhipāḥ /",
    "XXratnml_u:10823": " vaiśyā rājakumārāś ca maṃtriṇo 'mātyakā janāḥ // Rm_27.11{11} //",
    "XXratnml_u:10824": " gṛhasthāḥ sārthavāhāś ca vaṇijaḥ śilpino 'pi ca /",
    "XXratnml_u:10825": " paurā jānapadā grāmyā anye kārpaṭikā api // Rm_27.12{12} //",
    "XXratnml_u:10826": " sarve te samupāgatya tatra taṃ śrīghanaṃ muniṃ /",
    "XXratnml_u:10827": " dṛṣṭvā pradakṣiṇīkṛtya praṇatvā samupācaran // Rm_27.13{13} //",
    "XXratnml_u:10828": " yathākramaṃ samabhyarcya natvā sāṃjalayo mudā /",
    "XXratnml_u:10829": " parivṛtya puraskṛtya sarve te samupāśrayan // Rm_27.14{14} //",
    "XXratnml_u:10830": " tān sarvān samupāsīnāṃ dṛṣṭvā sa bhagavān muniḥ /",
    "XXratnml_u:10831": " āryasatyaṃ samārabhya dideśa dharmam uttamaṃ // Rm_27.15{15} //",
    "XXratnml_u:10832": " tad dharmaṃ samupākarṇya sarve te saṃprabodhitāḥ /",
    "XXratnml_u:10833": " dharmavaiśeṣam ājñāya babhuvur bodhivāṃchitāḥ // Rm_27.16{16} //",
    "XXratnml_u:10834": " tadā tatra pure rājā prasenajit kauśalaḥ /",
    "XXratnml_u:10835": " yadā na sugatas tatra tadā tīrthikabhāg abhūt // Rm_27.17{17} //",
    "XXratnml_u:10836": " yadā tu sugatas tatra sasāṃghikaḥ samāgataḥ /",
    "XXratnml_u:10837": " tadā sa nṛpatir nityaṃ śrīghanaṃ taṃ sadābhajat // Rm_27.18{18} //",
    "XXratnml_u:10838": " tasmiṃś ca samaye tatra kaścid ārāmiko vanāt /",
    "XXratnml_u:10839": " (Rm 314)",
    "XXratnml_u:10840": " navaṃ padmaiḥ samādāya rājñe dātuṃ pure 'viśat // Rm_27.19{19} //",
    "XXratnml_u:10841": " tatraikapathi taṃ dṛṣṭvā tīrthikopāsiko mudā /",
    "XXratnml_u:10842": " sahasā tasya puro gatvā prārthayat taṃ saroruhaṃ // Rm_27.20{20} //",
    "XXratnml_u:10843": " bho mālinn idaṃ padmaṃ yadi vikretum ichasi /",
    "XXratnml_u:10844": " ucitaṃ mūlyam ādāya mahyaṃ dātuṃ tvam arhasi // Rm_27.21{21} //",
    "XXratnml_u:10845": " iti tenārthitaṃ śrutvā mālikaḥ lubhitāśayaḥ /",
    "XXratnml_u:10846": " yadīchati bhavān dadyām iti taṃ dātum aichata // Rm_27.22{22} //",
    "XXratnml_u:10847": " tasminn eva kṣaṇe tatra gṛhastho 'nāthapiṇḍadaḥ /",
    "XXratnml_u:10848": " puṣpārthī samupāyāto mālikaṃ tam apṛchata // Rm_27.23{22} //",
    "XXratnml_u:10849": " bho mālinn idaṃ padmaṃ yadi vikretum ichati /",
    "XXratnml_u:10850": " dviguṇaṃ mūlyam ādāya bhavān me dātum arhati // Rm_27.24{23} //",
    "XXratnml_u:10851": " iti tenoditaṃ śrutvā tīrthikopāsako 'pi saḥ /",
    "XXratnml_u:10852": " taddviguṇena mūlyena tad padmaṃ samayācata // Rm_27.25{24} //",
    "XXratnml_u:10853": " iti tenārthitaṃ śrutvā sa cāpy anāthapiṇḍadaḥ /",
    "XXratnml_u:10854": " taddvaiguṇyena mūlyena kamalaṃ tam ayācata // Rm_27.26{25} //",
    "XXratnml_u:10855": " tac chrutvā tairthikaḥ so 'pi madadarpābhimāninaḥ /",
    "XXratnml_u:10856": " tattriguṇamūlyena gṛhītuṃ taṃ samaichata // Rm_27.27{26} //",
    "XXratnml_u:10857": " tad dṛṣṭvā sa gṛhastheṇānāthapiṇḍadotsahī /",
    "XXratnml_u:10858": " caturguṇena mūlyena padmaṃ tam abhyayācata // Rm_27.28{27} //",
    "XXratnml_u:10859": " evaṃ tau gṛhapatī so tha yāvac chatasaharsrakaiḥ /",
    "XXratnml_u:10860": " mūlya taṃ padmam ādāya mālinaṃ taṃ yayācatuḥ // Rm_27.29{28} //",
    "XXratnml_u:10861": " tad dṛṣṭvārāmikaḥ sa 'pi pravarddhayan parasparaṃ /",
    "XXratnml_u:10862": " tayor dvayor adatvaiva manasaivaṃ vyaciṃtayat // Rm_27.30{29} //",
    "XXratnml_u:10863": " ayaṃ gṛhapatiḥ śreṣṭho hy anāthapiṇḍadaḥ sudhīḥ /",
    "XXratnml_u:10864": " acapalo mahādhīraḥ sthirasatvo vicakṣaṇaḥ // Rm_27.31{30} //",
    "XXratnml_u:10865": " kasyārthe nv idaṃ padmam iyan mūlyena yācate /",
    "XXratnml_u:10866": " nūnam atra mahaddhetur bhaviṣyati na saṃśayaḥ // Rm_27.32{31} //",
    "XXratnml_u:10867": " tad etat paripṛchāva dāsyāmi sadguṇārthine // Rm_27.33{32} //",
    "XXratnml_u:10868": " iti dhyātvā svacittena sa ārāmika utsukaḥ /",
    "XXratnml_u:10869": " tairthikaṃ taṃ samālokya paprachaivaṃ samādarāt // Rm_27.34{33} //",
    "XXratnml_u:10870": " bho puruṣa bhavān kasya kāryasyārthe idaṃ kajaṃ /",
    "XXratnml_u:10871": " iyanmūlyena vikretum ichati tad vadasva me // Rm_27.35{34} //",
    "XXratnml_u:10872": " iti tenoditaṃ śrutvā sa tairthikaḥ pramoditaḥ /",
    "XXratnml_u:10873": " ārāmikaṃ tam ālokya prabodhayitum abravīt // Rm_27.36{35} //",
    "XXratnml_u:10874": " yaḥ śrīpatir jagadbharttā nārāyano janārdanaḥ /",
    "XXratnml_u:10875": " tasya pūjāṃ kariṣyāmi tad idaṃ dehi me 'mbujaṃ // Rm_27.37{36} //",
    "XXratnml_u:10876": " iti tenoditaṃ śrutvārāmiko sānubodhitaḥ /",
    "XXratnml_u:10877": " anāthapiṇḍadaṃ taṃ ca dṛṣṭvā kāryam apṛchata // Rm_27.38{37} //",
    "XXratnml_u:10878": " bho sādho bhavaṃś cāpi kim artham idam ambujaṃ /",
    "XXratnml_u:10879": " bahumūlyaiva samāharttum ichati tad vadasva me // Rm_27.39{38} //",
    "XXratnml_u:10880": " iti tad vacanaṃ śrutvā so 'nāthapiṇḍadaḥ sudhīḥ /",
    "XXratnml_u:10881": " ārāmikaṃ tam ālokya prabodhayitum abravīt // Rm_27.40{39} //",
    "XXratnml_u:10882": " sādhu sādhu mahābhāga yad idaṃ te saroruhaṃ /",
    "XXratnml_u:10883": " bahumūlyena vāṃchāmi tad arthaṃ kathyate śṛṇu // Rm_27.41{40} //",
    "XXratnml_u:10884": " (Rm 315)",
    "XXratnml_u:10885": " yo 'tra śauddhodanī rājā cakravarttī nṛpādhipaḥ /",
    "XXratnml_u:10886": " sarvasatvahitārthena saṃbodhisādhanodyataḥ // Rm_27.42{41} //",
    "XXratnml_u:10887": " sarvatra bhuvane loke kleśākulāsamāhite /",
    "XXratnml_u:10888": " bodhicaryāvihīne 'tra mlechadharmapravarttate // Rm_27.43{42} //",
    "XXratnml_u:10889": " bodhicaryāṃ svayaṃ dhṛtvā prakāśayitum udyataḥ /",
    "XXratnml_u:10890": " sarvarājyaṃ parityajya sarvāṃś cāpi parigrahān // Rm_27.44{43} //",
    "XXratnml_u:10891": " vairāgyadharmam āśritya saṃsārabhoganispṛhaḥ /",
    "XXratnml_u:10892": " gayāśīrṣe nage gatvā kṛtvā tapaḥ suduṣkaraṃ // Rm_27.45{44} //",
    "XXratnml_u:10893": " tato loke hitaṃ kartuṃ samutthāya samāhitaḥ /",
    "XXratnml_u:10894": " bodhivṛkṣatalāsīnas tasthau dhyānasamāhitaḥ // Rm_27.46{45} //",
    "XXratnml_u:10895": " tatra māragaṇān sarvāñ jitvā kleśagaṇān api /",
    "XXratnml_u:10896": " saṃbodhijñānaṃ āsādya buddho bhavati sāṃprataṃ // Rm_27.47{46} //",
    "XXratnml_u:10897": " so 'yaṃ buddho jagacchāstā jagannātho jagadguruḥ /",
    "XXratnml_u:10898": " jagadbharttā jagattrāyī dharmarājā munīśvaraḥ // Rm_27.48{47} //",
    "XXratnml_u:10899": " sarvajñaḥ sugataḥ śrimān ṣaḍabhijño vināyakaḥ /",
    "XXratnml_u:10900": " satyavādī mahādhīraḥ satyadharmaśubhārthabhṛt // Rm_27.49{48} //",
    "XXratnml_u:10901": " samantabhadrarūpāṃśaḥ saumyarūpo jiteṃdriyaḥ /",
    "XXratnml_u:10902": " dvātriṃśallakṣaṇāśītivyaṃjanapratimaṃḍitaḥ // Rm_27.50{49} //",
    "XXratnml_u:10903": " bhagavāñ chrīghano brahmavihāriko guṇākaraḥ /",
    "XXratnml_u:10904": " sarvatraidhātukādhīśaḥsarvaduṣṭapraśāntakṛt // Rm_27.51{50} //",
    "XXratnml_u:10905": " sarvamāravijetārhaṃ saṃbodhimārgadeśakaḥ /",
    "XXratnml_u:10906": " vāñchitārthapradātāraś ciṃtāmaṇiguṇādhikaḥ // Rm_27.52{51} //",
    "XXratnml_u:10907": " śuddhaśīlaḥ śubhācāraḥ kṣāntivratadharaḥ sudhīḥ /",
    "XXratnml_u:10908": " sarvasatvahitodyogī niḥkleśaḥ sarvajit kṛtī // Rm_27.53{52} //",
    "XXratnml_u:10909": " samādhidhyānasaṃraktaḥ saṃbodhidharmabhāskaraḥ /",
    "XXratnml_u:10910": " prajñānidhir mahāvijñaḥ sarvavidyāviśāradaḥ // Rm_27.54{53} //",
    "XXratnml_u:10911": " sarvopāyavidhānajñaḥ praṇidhipāratārakaḥ /",
    "XXratnml_u:10912": " trailokavijayī vīraḥ saṃbodhikāryapūrakaḥ // Rm_27.55{54} //",
    "XXratnml_u:10913": " vijñānormisamādhisthaḥ saṃbodhijñānaratnabhṛt /",
    "XXratnml_u:10914": " sarvasatvaśubhaṃkārī sarvākārasvarūpikaḥ // Rm_27.56{55} //",
    "XXratnml_u:10915": " śākyamunir mahābuddho jineśvaras tathāgataḥ /",
    "XXratnml_u:10916": " sarvasatvahitārthena sarvatra samupācaran // Rm_27.57{56} //",
    "XXratnml_u:10917": " bhāsayan sakalān lokān bhadraṃ kṛtvā samaṃtataḥ /",
    "XXratnml_u:10918": " ihāpi sarvasatvānāṃ bhadraṃ kartuṃ samāgataḥ // Rm_27.58{57} //",
    "XXratnml_u:10919": " sāṃprataṃ jetakārāme vihāre saha sāṃghikaiḥ /",
    "XXratnml_u:10920": " saddharmam ādiśan nityaṃ viharati prabhāsayan // Rm_27.59{58} //",
    "XXratnml_u:10921": " tasya pūjām ahaṃ kartum ichāmi sāṃprataṃ khalu /",
    "XXratnml_u:10922": " tadarthe bahumūlyena yācāmīdaṃ saroruhaṃ // Rm_27.60{59} //",
    "XXratnml_u:10923": " tad bhavān mūlyam ādāya dehi me idam ambujaṃ /",
    "XXratnml_u:10924": " yathābhilaṣitaṃ dravyaṃ dāsyāmi te prasāṇayan // Rm_27.61{60} //",
    "XXratnml_u:10925": " śraddhayedaṃ pradattaṃ cet tvayāhaṃ saṃpramoditaḥ /",
    "XXratnml_u:10926": " etatpuṇyavipākena bodhicittam avāpsyasi // Rm_27.62{61} //",
    "XXratnml_u:10927": " sarvadā sadgatiṃ yāyād durgatiṃ na kadā cana /",
    "XXratnml_u:10928": " kramād bodhicarīḥ pūrya saṃbodhim api prāpnuyāḥ // Rm_27.63{62} //",
    "XXratnml_u:10929": " (Rm 316)",
    "XXratnml_u:10930": " evaṃ matvā bhavān sādho yadi saṃbodhim ichati /",
    "XXratnml_u:10931": " yathābhilaṣitaṃ dravyam ādāyedaṃ pradehi me // Rm_27.64{63} //",
    "XXratnml_u:10932": " iti tenārthitaṃ śrutvā sa mālikaḥ pramoditaḥ /",
    "XXratnml_u:10933": " taṃ gṛhastham anāthānāṃ bharttāram evam abravīt // Rm_27.65{64} //",
    "XXratnml_u:10934": " aho buddho mahābhijño dṛśyate na kadā cana /",
    "XXratnml_u:10935": " īdṛg mahad guṇaṃ cāpi śruyate na kvacin mayā // Rm_27.66{65} //",
    "XXratnml_u:10936": " tad ahaṃ taṃ jagannāthaṃ draṣṭum ichāmi sāṃprataṃ /",
    "XXratnml_u:10937": " tat saddharmāmṛtaṃ pātuṃ vāṃchā me jāyate khalu // Rm_27.67{66} //",
    "XXratnml_u:10938": " tasmāt tatra svayaṃ gatvā saṃbuddhaṃ taṃ munīśvaraṃ /",
    "XXratnml_u:10939": " anena puṇḍarīkena pūjayiṣye 'ham ādarāt // Rm_27.68{67} //",
    "XXratnml_u:10940": " tad bhavān kṛpayā sādho saṃbuddhasya jagadguroḥ /",
    "XXratnml_u:10941": " nītvā mām āśrame tatra saddharme yoktum arhati // Rm_27.69{68} //",
    "XXratnml_u:10942": " iti tenārthitaṃ śrutvā so 'nāthapiṇḍado mudā /",
    "XXratnml_u:10943": " mālikaṃ taṃ samālokya punar evam abhāṣata // Rm_27.70{67} //",
    "XXratnml_u:10944": " sādhu sādhu mahābhāga kuruṣvevaṃ yadīchasi /",
    "XXratnml_u:10945": " prāgacha tvaṃ mayā sārddhaṃ pūjaye taṃ munīśvaraṃ // Rm_27.71{68} //",
    "XXratnml_u:10946": " ity uktvā mālikaṃ taṃ sa gṛhapatiḥ prasādayan /",
    "XXratnml_u:10947": " ādāya jetakārāme vihāre samudācarat // Rm_27.72{69} //",
    "XXratnml_u:10948": " tatra tena sahāyebhya so 'nāthapiṇḍado gṛhī /",
    "XXratnml_u:10949": " sāṃjalis taṃ jagannāthaṃ natvaikānte samāśrayat // Rm_27.73{70} //",
    "XXratnml_u:10950": " tataḥ sa māliko drākṣīc chrīghanaṃ taṃ munīśvaraiḥ /",
    "XXratnml_u:10951": " sabhāmadhyāsanāsīnaṃ bhikṣusaṃghapuraskṛtaṃ // Rm_27.74{71} //",
    "XXratnml_u:10952": " dvātriṃśallakṣaṇāśītivyāṃjanapratimaṇḍitaṃ /",
    "XXratnml_u:10953": " ratnarāśim ivojvālaṃ vyomaprabhābhyalaṃkṛtaṃ // Rm_27.75{72} //",
    "XXratnml_u:10954": " samaṃtabhadrarūpāṃśaṃ saumyarūpaṃ śubhendriyaṃ /",
    "XXratnml_u:10955": " dṛṣṭvā sa mudito natvā kṛtvā tridhā pradakṣiṇaṃ // Rm_27.76{73} //",
    "XXratnml_u:10956": " tat padmaṃ purataḥ kṣiptvā kṛtāṃjaliḥ puro mudā /",
    "XXratnml_u:10957": " natvā pādau munes tasya tatraikānte samāśrayat // Rm_27.77{74} //",
    "XXratnml_u:10958": " kṣiptamātraṃ ca tatpadmaṃ sahasākāśaṃ saṃsaran /",
    "XXratnml_u:10959": " chatrībhūtvā mune mūrddhnar uparisthaṃ vyarājata // Rm_27.78{75} //",
    "XXratnml_u:10960": " tad dṛṣṭvā te sabhālokaḥ sarve te vismayānvitāḥ /",
    "XXratnml_u:10961": " aho buddhasya māhātmyam iti proktvā prasedire // Rm_27.79{76} //",
    "XXratnml_u:10962": " tad dṛṣṭvā mālikaḥ sa 'tivismayānaṃditāśayaḥ /",
    "XXratnml_u:10963": " utthāya sahasā śastuḥ pādayo nyapatan nataḥ // Rm_27.80{77} //",
    "XXratnml_u:10964": " tataḥ sa sāṃjalir natvā pādābjavor jagadguroḥ /",
    "XXratnml_u:10965": " saṃbuddhapadalābhāya praṇidhānaṃ vyadhād dhṛdo // Rm_27.81{78} //",
    "XXratnml_u:10966": " etatpuṇyavipākena loke 'ndhe 'parināyake /",
    "XXratnml_u:10967": " kleśākule vinaṣṭe 'haṃ bhūyāsaṃ sugato jinaḥ // Rm_27.82{79} //",
    "XXratnml_u:10968": " svayaṃ tarttum aśaktānaṃ tārayitā bhavodadhiṃ /",
    "XXratnml_u:10969": " tathā kleśābdhimagnānāṃ samuddharttā vimocākāḥ // Rm_27.83{80} //",
    "XXratnml_u:10970": " dharme 'nāśvasitānaṃ ca sādāśvāsayitāpi vai /",
    "XXratnml_u:10971": " adṛṣṭabodhimārgānāṃ darśayitā bhaveya hi // Rm_27.84{81} //",
    "XXratnml_u:10972": " (Rm 317)",
    "XXratnml_u:10973": " iti tena kṛtaṃ matvā praṇidhānam sa sarvavit /",
    "XXratnml_u:10974": " bhagavān muditaḥ prāvirakārṣīt sa smitaṃ tadā // Rm_27.85{82} //",
    "XXratnml_u:10975": " tatra smite munīndrasya mukhapadmād vinirgatāḥ /",
    "XXratnml_u:10976": " suraśmayaḥ paṃcavarṇāḥ prasesrus trijagatsv api // Rm_27.86{83} //",
    "XXratnml_u:10977": " yā adhastād gatābhāsas tā sarvanarakeṣv api /",
    "XXratnml_u:10978": " avabhāsya śubhaṃ kṛtvā pracakru duḥkhanāśaṇaṃ // Rm_27.87{84} //",
    "XXratnml_u:10979": " tatprabhābhiḥ parispṛṣṭvā sarve te narakāśritāḥ /",
    "XXratnml_u:10980": " duḥkhamuktā sukhaspṛṣṭā vismitā evam abruvan // Rm_27.88{85} //",
    "XXratnml_u:10981": " aho kiṃ nu mahāsaukhyam asmākaṃ jāyate 'dhunā /",
    "XXratnml_u:10982": " itaś cyutāḥ kuhānyatra samutpannā vayaṃ nu kiṃ // Rm_27.89{86} //",
    "XXratnml_u:10983": " iti cintāparitānāṃ teṣāṃ cittaprabodhane /",
    "XXratnml_u:10984": " bhagavān nirmitaṃ buddhaṃ preṣayat prati nairayaṃ // Rm_27.90{87} //",
    "XXratnml_u:10985": " tad dṛṣṭvā narakasthās te sarve 'tivismayānvitāḥ /",
    "XXratnml_u:10986": " parasparaṃ samālokya punar evaṃ vabhāṣire // Rm_27.91{88} //",
    "XXratnml_u:10987": " bhavanto no itaś cyutvā nānyatra saṃgatā vayaṃ /",
    "XXratnml_u:10988": " ihaiva narake sthāḥ sma kutrāpi calitā na hi // Rm_27.92{89} //",
    "XXratnml_u:10989": " kiṃ tv ayaṃ samupāyātā hy apūrvadarśanaḥ pumān /",
    "XXratnml_u:10990": " nūnam asyānubhāvena jāyate śubhatā 'dhunā // Rm_27.93{90} //",
    "XXratnml_u:10991": " nūnam ayaṃ mahāsatvo dṛṣṭvāsmān duḥkhapīḍitān /",
    "XXratnml_u:10992": " kṛpayā sarvathoddharttuṃ narake 'tra samāgataḥ // Rm_27.94{91} //",
    "XXratnml_u:10993": " tad asya samupāśritya prakṛtvā śaraṇaṃ sadā /",
    "XXratnml_u:10994": " praṇatvā śraddhayā nityaṃ bhajemahi samādarāt // Rm_27.95{92} //",
    "XXratnml_u:10995": " iti saṃbhāṣya te sarve nārakīyāḥ prabodhitāḥ /",
    "XXratnml_u:10996": " taṃ buddhaṃ śaraṇaṃ gatvā praṇatvā prābhajan mudā // Rm_27.96{93} //",
    "XXratnml_u:10997": " tadbhajanodbhavaiḥ puṇyaiḥ sarve te narakotthitāḥ /",
    "XXratnml_u:10998": " sahasā sadgatiṃ yātā babhūvur dharmabhājanāḥ // Rm_27.97{94} //",
    "XXratnml_u:10999": " evaṃ tā raśmayaḥ sarvāḥ sarvāṃs tān narakāśritān /",
    "XXratnml_u:11000": " samuddhṛtya punas tatra jagacchāstur upāyayuḥ // Rm_27.98{95} //",
    "XXratnml_u:11001": " yā cāpy ūrddhvaṃ gatābhāsas tāvabhāsya diśo 'ṣṭa ca /",
    "XXratnml_u:11002": " yāvad bhavāgraparyantam avabhāsyābhiprāsaran // Rm_27.99{96} //",
    "XXratnml_u:11003": " gāthābhiś ca surān sarvān divyakāyasukhāratān /",
    "XXratnml_u:11004": " samantato mahacchabdaṃ ruccair evam acodayan // Rm_27.100{97} //",
    "XXratnml_u:11005": " anityaṃ sarvasaṃsāraṃ duḥkhaṃ śūnyam anātmakaṃ /",
    "XXratnml_u:11006": " iti matvā śubhe dharmaṃ sarvadā caratādarāt // Rm_27.101{98} //",
    "XXratnml_u:11007": " niṣkrāmatārabhadhvaṃ tad yujyadhvaṃ buddhaśāsane /",
    "XXratnml_u:11008": " triratnaśaraṇaṃ kṛtvā bhajadhvaṃ sarvadādarāt // Rm_27.102{99} //",
    "XXratnml_u:11009": " yo hy asmiṃ saugate dharme cariṣyati samāhitaḥ /",
    "XXratnml_u:11010": " sa hitvā janma saṃsāre duḥkhasyāntaṃ kariṣyati // Rm_27.103{100} //",
    "XXratnml_u:11011": " etac chabdaṃ samākarṇya sarve devāḥ prabodhitāḥ /",
    "XXratnml_u:11012": " triratnaśaraṇaṃ kṛtvā prabhejire samāhitāḥ // Rm_27.104{1} //",
    "XXratnml_u:11013": " evaṃ tāḥ raśmayaḥ paṃcaḥ sarvāṃl lokān surān api /",
    "XXratnml_u:11014": " triratnaśaraṇe sthāpya punar muner upāyayuḥ // Rm_27.105{2} //",
    "XXratnml_u:11015": " tatra tā raśmayaḥ sarvā ekībhūtā ca piṇḍitāḥ /",
    "XXratnml_u:11016": " (Rm 318)",
    "XXratnml_u:11017": " jinaṃ pradakṣiṇīkṛtya tad uṣṇīṣe viśet punaḥ // Rm_27.106{3} //",
    "XXratnml_u:11018": " tad dṛṣṭvā te sabhālokāḥ sarve te vismayānvitāḥ /",
    "XXratnml_u:11019": " kim ādeśen munīndro 'yam iti dhyātvā niṣedire // Rm_27.107{2} //",
    "XXratnml_u:11020": " athā yuṣmān sa ānando matvā teṣāṃ vitarkitaṃ /",
    "XXratnml_u:11021": " utthāya sāṃjalir natvā bhagavantaṃ tam abravīt // Rm_27.108{5} //",
    "XXratnml_u:11022": " bhagavan bhavatā kena hetunā sṛjyate smitaṃ /",
    "XXratnml_u:11023": " nāhetu sugatāḥ sarve vihasanti kadā cana // Rm_27.109{6} //",
    "XXratnml_u:11024": " yadarthe hetunā smitaṃ bhavān muṃcati sāṃprataṃ /",
    "XXratnml_u:11025": " tadarthaṃ śrotum ichanti sarve lokā ime khalu // Rm_27.110{7} //",
    "XXratnml_u:11026": " yadarthena bhavān smitaṃ prakaroti jagadguro /",
    "XXratnml_u:11027": " tadarthaṃ samupādiśya sarvān lokān prabodhaya // Rm_27.111{8} //",
    "XXratnml_u:11028": " ity ānandoditaṃ śrutvā bhagavān sa munīśvaraḥ /",
    "XXratnml_u:11029": " sarvān lokān samālokya tam ānaṃdaṃ cābravīt // Rm_27.112{9} //",
    "XXratnml_u:11030": " evam etan mahānaṃda nāhetupratyayaṃ kvacit /",
    "XXratnml_u:11031": " sarvabuddhāḥ pramuṃcanti smitaṃ kiṃcit kadā cana // Rm_27.113{10} //",
    "XXratnml_u:11032": " paśya tvaṃ yad ayaṃ sādhu ārāmikaḥ prasāditaḥ /",
    "XXratnml_u:11033": " mamaivaṃ śraddhayā pūjāṃ karoti śraddhayā mudā // Rm_27.114{11} //",
    "XXratnml_u:11034": " etatpuṇyavipākena māliko 'yaṃ subuddhimān /",
    "XXratnml_u:11035": " bodhicittaṃ samāsādya bodhicaryāṃ caran kramāt // Rm_27.115{12} //",
    "XXratnml_u:11036": " sarvāḥ pāramitāḥ pūryya sarvān māragaṇān vinijayan /",
    "XXratnml_u:11037": " samyakṣaṃbodhim āsādya niḥkleśo 'rhan munīśvaraḥ // Rm_27.116{13} //",
    "XXratnml_u:11038": " daśabalo jagannāthaḥ sarvasatvahitārthabhṛt /",
    "XXratnml_u:11039": " padmottamo 'bhidho buddhas tathāgato bhaviṣyati // Rm_27.117{14} //",
    "XXratnml_u:11040": " yad ayaṃ mama saddharmasādhane 'bhiprasāditaḥ /",
    "XXratnml_u:11041": " saṃbodhipraṇidhiṃ dhṛtvā karoti śraddhayārcanāṃ // Rm_27.118{15} //",
    "XXratnml_u:11042": " evaṃ ye śraddhayā nityaṃ triratnaṃ śaraṇaṃ gatāḥ /",
    "XXratnml_u:11043": " bhajanti te janāḥ sarve bhaveyuḥ sugatātmajāḥ // Rm_27.119{16} //",
    "XXratnml_u:11044": " tatas te sarvasatvānāṃ hitārtheṣu samudyatāḥ /",
    "XXratnml_u:11045": " bodhisatvā mahāsatvā bhaviṣyaṃti guṇākarāḥ // Rm_27.120{17} //",
    "XXratnml_u:11046": " tataḥ pāramitāḥ sarvāḥ paripūrya yathākramaṃ /",
    "XXratnml_u:11047": " tataḥ saṃbodhim āsādya bhaveyuḥ sugatā api // Rm_27.121{18} //",
    "XXratnml_u:11048": " evaṃ matvātra saṃsāre saṃbodhijñānavāṃchibhiḥ /",
    "XXratnml_u:11049": " triratnabhajanaṃ kṛtvā caritavyaṃ sadā śubhe // Rm_27.122{19} //",
    "XXratnml_u:11050": " ity ādiṣṭaṃ munīndreṇa śrutvānaṃdādayo 'pi te /",
    "XXratnml_u:11051": " bhikṣavaḥ sāṃghikāḥ sarve prābhyanandan prabodhitāḥ // Rm_27.123{20} //",
    "XXratnml_u:11052": " sarve lokāś ca te sarve śrutvaivaṃ śrīghanoditaṃ /",
    "XXratnml_u:11053": " triratnaśaraṇaṃ kṛtvā prabhejire 'numoditāḥ // Rm_27.124{21} //",
    "XXratnml_u:11054": " evaṃ śāstrā munīndreṇa vyākṛtaṃ svayam ātmanaḥ /",
    "XXratnml_u:11055": " śrutvā sabhāntikaś cāpi prābhyanandat pramoditaḥ // Rm_27.125{22} //",
    "XXratnml_u:11056": " tadārabhya sadā nityaṃ mālikaḥ so 'numoditaḥ /",
    "XXratnml_u:11057": " triratnabhajanaṃ kṛtvā prācarad bodhicārikāṃ // Rm_27.126{23} //",
    "XXratnml_u:11058": " tataḥ sānāthapiṇḍo 'pi tena saha pramoditaḥ /",
    "XXratnml_u:11059": " sāṃjalis taṃ jagannāthaṃ natvā sve nilaye yayau // Rm_27.127{24} //",
    "XXratnml_u:11060": " (Rm 319)",
    "XXratnml_u:11061": " tatra sa māliko gehe bhāryayā saha moditaḥ /",
    "XXratnml_u:11062": " triratnaśaraṇaṃ kṛtvā prācarat sarvadā śubhaṃ // Rm_27.128{25} //",
    "XXratnml_u:11063": " tatas taṃ saugate dharme 'nucarantaṃ niśamya saḥ /",
    "XXratnml_u:11064": " tīrthikopāsiko ruṣṭo upetya paryabhāṣata // Rm_27.129{26} //",
    "XXratnml_u:11065": " are re durmate pāpin kim evaṃ carase 'śubhe /",
    "XXratnml_u:11066": " sarvathā tvaṃ paribhraṣṭo narake duḥkham āpsyasi // Rm_27.130{27} //",
    "XXratnml_u:11067": " yad apātre durācāre mithyādharmābhibhāṣinī /",
    "XXratnml_u:11068": " upetya bhajanaṃ kṛtvā vinoṣi kilviṣaṃ mahat // Rm_27.131{28} //",
    "XXratnml_u:11069": " bhajante ye narā buddhaṃ na te gachanti sadgatiṃ /",
    "XXratnml_u:11070": " durgatim eva te yātāś caranty aśubhe sadā // Rm_27.132{29} //",
    "XXratnml_u:11071": " kadā cid api tad gehe bhadraṃ na jāyate kvacit /",
    "XXratnml_u:11072": " lakṣmīś cāpi vasen naiva yato dharmo vinaśyate // Rm_27.133{30} //",
    "XXratnml_u:11073": " kiṃ cin nāsti śubhācāraṃ tasya bhikṣāśino 'yateḥ /",
    "XXratnml_u:11074": " kim evaṃ śraddhayā nityaṃ bhajase sadguror iva // Rm_27.134{31} //",
    "XXratnml_u:11075": " kṛpaṇo yaḥ svayaṃ bhraṣṭaḥ parāṃś ca bhraṃśayed iha /",
    "XXratnml_u:11076": " adharme ye 'pi saddharmam ity ākhyāyābhivaṃcate // Rm_27.135{32} //",
    "XXratnml_u:11077": " sa kiṃ śāstā sudhīr vijño dharmarājo munīśvaraḥ /",
    "XXratnml_u:11078": " sadbhir na pūjanīyo 'sau niṃdanīyo hi durgatiḥ // Rm_27.136{33} //",
    "XXratnml_u:11079": " iti satyaṃ mayākhyātaṃ hitārthaṃ te śubhārthinaḥ /",
    "XXratnml_u:11080": " yadi dharme 'sti te vāṃchā śrutvāsmadvacanaṃ cara // Rm_27.137{34} //",
    "XXratnml_u:11081": " tad buddhasaṃgatiṃ tyaktvā tīrthe snātvā samāhitaḥ /",
    "XXratnml_u:11082": " brahmaṇaṃ viṣṇum īśānaṃ bhaja nityaṃ yathāvidhiṃ // Rm_27.138{35} //",
    "XXratnml_u:11083": " brāhmaṇaṃ ye bhajaṃty atra sarve te brahmacāriṇaḥ /",
    "XXratnml_u:11084": " pariśuddhāśayā bhadrā saṃprayānti surālayaṃ // Rm_27.139{31} //",
    "XXratnml_u:11085": " ye bhajanti sadā viṣṇuṃ na te gachaṃti durgatiṃ /",
    "XXratnml_u:11086": " sadgatiṃ sarvadā yātā bhavanti manujādhipāḥ // Rm_27.140{32} //",
    "XXratnml_u:11087": " ye bhajanti mahārudraṃ na te gachanti nārake /",
    "XXratnml_u:11088": " sarvasaukhyāni saṃbhuktvā yānti cānte śivālayaṃ // Rm_27.141{33} //",
    "XXratnml_u:11089": " evaṃ matvātra saṃsāre yadi saukhyaṃ sadechasi /",
    "XXratnml_u:11090": " tad etāṇ trijagannāthān bhaja nityaṃ prapūjayan // Rm_27.142{34} //",
    "XXratnml_u:11091": " etan me vacanaiḥ śrutvā bhaja tān sadgurūn yatīn /",
    "XXratnml_u:11092": " teṣāṃ saddharmam ākarṇya cara nityaṃ śubhe vrate // Rm_27.143{35} //",
    "XXratnml_u:11093": " tathā te maṃgalaṃ nityaṃ sarvadātra bhaved dhruvaṃ /",
    "XXratnml_u:11094": " ante pāpavinirmuktāḥ prayānti tridaśālayaṃ // Rm_27.144{36} //",
    "XXratnml_u:11095": " iti tenoditaṃ śrutvā mālikaḥ sa viroṣitaḥ /",
    "XXratnml_u:11096": " tairthikaṃ taṃ samārabhya paribhāṣyaivam abravīt // Rm_27.145{37} //",
    "XXratnml_u:11097": " ā kim evaṃ vadasy atra mā maivaṃ vadathāḥ punaḥ /",
    "XXratnml_u:11098": " tvam eva narakaṃ yāyā nindase yan munīśvaraṃ // Rm_27.146{38} //",
    "XXratnml_u:11099": " śṛṇv atrāhaṃ pravakṣyāmi saṃbuddhe guṇam alpakaṃ /",
    "XXratnml_u:11100": " vistareṇa kathaṃ vaktuṃ śakyate 'lpaśiyā mayā // Rm_27.147{39} //",
    "XXratnml_u:11101": " tathāpi kathyate 'lpatvāt tavābhibodhane mayā /",
    "XXratnml_u:11102": " (Rm 320)",
    "XXratnml_u:11103": " śrutvā tvayā vicāryaiva sad asac ca parīkṣyatāṃ // Rm_27.148{40} //",
    "XXratnml_u:11104": " saṃbuddha eva bhagavān suguṇī na viṣṇuḥ saṃśasyate na hiraṇyagarbhaḥ /",
    "XXratnml_u:11105": " teṣāṃ subhadracaritātiśayaprabhāvāñ chrutvā vicārayata ko guṇavān na veti // Rm_27.149{41}",
    "XXratnml_u:11106": " viṣṇuḥ samudyatataho vighṛṇaiḥ pramāyī rudro vibhūtyajakayoladharaḥ pramattaḥ /",
    "XXratnml_u:11107": " ekāntaśāntacaritāśayas tu buddhaḥ kaṃ pūjayemahi suśāntam aśāntarūpaṃ // Rm_27.150{36!} //",
    "XXratnml_u:11108": " duryodhanādi nṛpanāśakaraḥ sa cakrī haras tripūranāśakaḥ pinākī /",
    "XXratnml_u:11109": " krauṃcaṃ guho 'pi dṛḍhaśakti hate cakāra buddhastokavalamayas tu jagatāṃ",
    "XXratnml_u:11110": " hiteṣī // Rm_27.151{67} //",
    "XXratnml_u:11111": " pīḍyāmamāyamayam eva tu rakṣaṇīyo vadhyo yam ity api surottamanītir eṣā /",
    "XXratnml_u:11112": " niḥśreyasātyudayasaukhyahitaikabuddhir buddhasya naivaridavonahivaṃ //",
    "XXratnml_u:11113": " rāgādi doṣajanitāni vacānsi viṣṇor unmattaceṣṭitakarāṇi ca yāni śambhoḥ /",
    "XXratnml_u:11114": " niḥśeṣadoṣaśamakāritatathāgatasya vaṃdyatvam arhati ca ko 'tra",
    "XXratnml_u:11115": " vicārayadhvaṃ // Rm_27.153{69} //",
    "XXratnml_u:11116": " yaś codyataḥ parivadhāya ghṛṇāṃ vihāya trāṇāya yaś ca jagataḥ kṛpayā pravṛttaḥ /",
    "XXratnml_u:11117": " rāgī ca yo bhavati yaś ca vimuktarāgaḥ pūjyaṃs tayoḥ ka iha taṃ vadatānucintya // Rm_27.154{70}",
    "XXratnml_u:11118": " śakraṃ vajradharaṃ balaṃ haladharaṃ kṛṣṇaṃ ca cakrāyudhaṃ skaṃdaṃ śaktidharaṃ śmaśānavilayaṃ rudraṃ triśūlāyudhaṃ /",
    "XXratnml_u:11119": " etān duḥkhabhayāṅkitān gataghṛṇān bālān vicitrāyudhān nityaṃ prāṇivadhodyute praharaṇān kas tān namasyed budhaḥ // Rm_27.155{71} //",
    "XXratnml_u:11120": " na yaḥ śūlaṃ dhatte na ca suratim aṅke suvadanāṃ na cakraṃ śaktiṃ vā na ca kuliśam ugraṃ rava halaṃ vinirmuktaṃ kleśaiḥ parahitavidhānādyatadhiyaṃ /",
    "XXratnml_u:11121": " śaraṇyaṃ lokānaṃ tam ṛṣim upayātāsmi śaraṇaṃ // Rm_27.156{72} //",
    "XXratnml_u:11122": " rudro rāgavaśāt striyaṃ vahati yo hiṃsyā hriyā varjitā viṣṇuḥ krūrataraḥ kṛtaghnacaritaḥ skaṃdhaḥ svayaṃjñāti ha /",
    "XXratnml_u:11123": " krūrāsyā mahiṣāntakṛn naravaśā mānsāśinī pārvatī pānepsī ca vināyako daśabalo srasto hy adoṣaḥ suhṛt // Rm_27.157{73} //",
    "XXratnml_u:11124": " vaṃdhur nabhe sa bhagavān na ripur na cānyaḥ śāstā trilokagurur ekatamo 'pi dhīraḥ śrutvā vacaḥsucaritātiśayaprabhāvaṃ buddhaṃ guṇātiśayalobhatayāśritāḥ smaḥ // Rm_27.158{74} //",
    "XXratnml_u:11125": " nāsmākaṃ sugataḥ pitā na ripavas tīrthyāṃdhanaṃ naiva te /",
    "XXratnml_u:11126": " dattaṃ tena tathāgatena ca hṛtaṃ kiṃcit kaṇādādibhiḥ /",
    "XXratnml_u:11127": " kiṃ tv ekāṃtajagaddhitaḥ sa bhagavān buddho yataś cāmalaṃ vākyaṃ sarvamalāpahārica yatas tad bhiktavaṃto vayaṃ // Rm_27.159{75} //",
    "XXratnml_u:11128": " hiteṣī yo nityaṃ satatam upakārīva jagataḥ kṛtaṃ yena svāsthyaṃ bahuvidharujārttasya jagataḥ",
    "XXratnml_u:11129": " (Rm 321)",
    "XXratnml_u:11130": " gūḍhaṃ yaś ca jñe bhayaṃ karatalam ivāvaiti sakalaṃ prapadyadhvaṃ santas temṛṣivaradaraṃ bhaktimanasaḥ asarvabhāvena yadṛcchayā vā parānuvṛtya vicikitsayā vā /",
    "XXratnml_u:11131": " ye taṃ namasyanti munīndracaṃdraṃ te 'py āmarīsaṃpadam āpnuvaṃti //",
    "XXratnml_u:11132": " paurāṇīśrutineṣa lokamahito buddhaḥ kilāyaṃ harir dṛṣṭvā janmajarāvipattivaśagaṃ lokaṃ kṛpābhyudyataḥ",
    "XXratnml_u:11133": " jātaḥ śākyakulenduracyutamatis trātā nṛṇāṃ gautamaḥ śāstāraṃ hitam eva kas tam adhunā nāvaiti mūḍho janaḥ // Rm_27.162{78} //",
    "XXratnml_u:11134": " yadā rāgadveṣād asurasuradārāpaharaṇaṃ kṛtaṃ māyādvitvaṃ dharaṇiharaṇāśaktamatinā /",
    "XXratnml_u:11135": " tadā pūjyo vandyo harir aparimukto 'budhatayā vinirmuktaṃ buddhaṃ na",
    "XXratnml_u:11136": " namati jano māhavahulaḥ // Rm_27.163{79} //",
    "XXratnml_u:11137": " caturjaladhimekhalākuratambabhārālasāṃ mahīṃ mahatīṃ visṛjya harayevāpakaṣṭāṃ valiḥ /",
    "XXratnml_u:11138": " pradāya munaye tu pāṃśulavam apy aśoko nṛpaḥ kṣitiṃ sakalacaṃdramaṇḍalatarāñ ca saṃprāptavān yakṣapāto na me buddhena dveṣaṭakapilādiṣu /",
    "XXratnml_u:11139": " muktimac ca vaco yasya kāryas tasya parigrahaḥ // Rm_27.165{81} //",
    "XXratnml_u:11140": " avaśyam eṣāṃ katamo 'pi sarvavit jagarddhitaikāntaviśālasāraḥ /",
    "XXratnml_u:11141": " sa eva mṛgyo hy atisūkṣmacetasā janena śeṣaiḥ kim anarthapaṇḍitaiḥ //",
    "XXratnml_u:11142": " yasyāpi kiñcin na hi doṣaleśaṃ śaradguṇāḥ santi jagaddhitārthe /",
    "XXratnml_u:11143": " brahmāpi viṣṇutiriṇo harir vā samehi śāstā śubhakārimitraṃ //",
    "XXratnml_u:11144": " yasya na vidyate doṣo vidyante sakalā guṇāḥ /",
    "XXratnml_u:11145": " sarvajñaḥ sa jagacchāstā tam ahaṃ śaraṇaṃ vraje // Rm_27.168{84} //",
    "XXratnml_u:11146": " yo 'smin sudṛṣṭyāt saṃrakṣyati jagacchubhe /",
    "XXratnml_u:11147": " tasyāhaṃ śaraṇaṃ gatvā bhajāmi satataṃ mudā // Rm_27.169{85} //",
    "XXratnml_u:11148": " yaṃ dṛṣṭvā suprasannās te bhavanti nirmalāśayāḥ /",
    "XXratnml_u:11149": " tam eva sugataṃ nāthaṃ bhajāmi śaraṇaṃ gataḥ // Rm_27.170{86} //",
    "XXratnml_u:11150": " yenaiva trijagallokaṃ putravat pratipālitaṃ /",
    "XXratnml_u:11151": " tam eva trijagannāthaṃ bhajāmi śaraṇaṃ tataḥ // Rm_27.171{87} //",
    "XXratnml_u:11152": " yasmai suśraddhayā dattaṃ tat phalaṃ bodhisādhanaṃ /",
    "XXratnml_u:11153": " tam eva śrīghanaṃ bhaktyā bhajāmi śaraṇaṃ gataḥ // Rm_27.172{88} //",
    "XXratnml_u:11154": " yasmād dharmāmṛtaṃ pītvā sarve satvāḥ pramodinaḥ /",
    "XXratnml_u:11155": " tam eva saṃti sarve 'pi duḥkhachedanasadguṇāḥ /",
    "XXratnml_u:11156": " tam eva śrīpradātāraṃ bhajāmi śraddhayādarāt // Rm_27.173{89} //",
    "XXratnml_u:11157": " buddha eva jagacchāstā buddha eva jagadguruḥ /",
    "XXratnml_u:11158": " buddha eva jagannātho buddha eva munīśvaraḥ // Rm_27.174{90} //",
    "XXratnml_u:11159": " tad ahaṃ sarvabhāvena buddhasya śaraṇaṃ gataḥ /",
    "XXratnml_u:11160": " śraddhayā dharmam āsādya bhajāmi bodhiprāptaye // Rm_27.175{91} //",
    "XXratnml_u:11161": " ye buddhaṃ śaraṇaṃ yānti na te gachanti durgatiṃ /",
    "XXratnml_u:11162": " nirmuktapāpakāḥ saukhyaṃ bhuktvā yāṃti jinālayaṃ // Rm_27.176{92} //",
    "XXratnml_u:11163": " (Rm 322)",
    "XXratnml_u:11164": " śṛṇvanti saugataṃ vākyaṃ ye te na yānti durgatiṃ /",
    "XXratnml_u:11165": " samantabhadrasaukhyāni bhuktvā yāṃti sukhāvatiṃ // Rm_27.177{93} //",
    "XXratnml_u:11166": " bhajanti lokanāthaṃ ye te 'pi na yānti durgatiṃ /",
    "XXratnml_u:11167": " pāpamuktāḥ sukhāny eva bhuktvā yāṃti surālayaṃ // Rm_27.178{94} //",
    "XXratnml_u:11168": " etad ratnatrayaṃ loke utpannaṃ sadguṇākaraṃ /",
    "XXratnml_u:11169": " tad ahaṃ śaraṇaṃ gatvā bhajāmi samupāsikaḥ // Rm_27.179{95} //",
    "XXratnml_u:11170": " etatpuṇyavipākena sarvasatvahitārthakaḥ /",
    "XXratnml_u:11171": " kramād bodhicarāḥ pūrya saṃbuddhapadam āpnuyāt // Rm_27.180{96} //",
    "XXratnml_u:11172": " tadāhaṃ sugato bhūtvā sarvasatvaśubhārthabhṛt /",
    "XXratnml_u:11173": " satvān bodhau pratiṣṭhāpya nirvṛtiṃ samavāpnuyāt // Rm_27.181{97} //",
    "XXratnml_u:11174": " evaṃ vijñāya saddharmaṃ yadīchati bhavān api /",
    "XXratnml_u:11175": " triratnaśaraṇaṃ gatvā bhaja nityaṃ samādarāt // Rm_27.182{98} //",
    "XXratnml_u:11176": " etatpuṇyavipākena sadā tvaṃ sadgatiṃ tataḥ /",
    "XXratnml_u:11177": " bodhiṃ cāpi samāsādya saṃbuddhapadam āpnuyāḥ // Rm_27.183{99} //",
    "XXratnml_u:11178": " iti tena samākhyātaṃ śrutvā sa paribodhitaḥ /",
    "XXratnml_u:11179": " tairthyadharmaṃ pratikṣipya saṃbuddhaśrāvako 'bhavat // Rm_27.184{100} //",
    "XXratnml_u:11180": " tadārabhya sadā nityaṃ saddharmaśravaṇotsukaḥ /",
    "XXratnml_u:11181": " vihāre samupāśritya prābhajat taṃ munīśvaraṃ // Rm_27.185{1} //",
    "XXratnml_u:11182": " iti me guruṇādiṣṭaṃ śrutaṃ mayā tathocyate /",
    "XXratnml_u:11183": " tvaṃ cāpy evaṃ mahārāja triratnaṃ sarvadā bhaja // Rm_27.186{2} //",
    "XXratnml_u:11184": " prajāś cāpi mahārāja bodhayitvā prayatnataḥ /",
    "XXratnml_u:11185": " bodhimārge pratiṣṭhāpya pālayasva samāhitaḥ // Rm_27.187{3} //",
    "XXratnml_u:11186": " etatpuṇyavipākena sadā te maṃgalaṃ bhavet /",
    "XXratnml_u:11187": " kramād bodhicarīḥ pūrya saṃbuddhapadam āpnuyāḥ // Rm_27.188{4} //",
    "XXratnml_u:11188": " iti tenārhatādiṣṭaṃ śrutvāśokaḥ sa bhūmipaḥ /",
    "XXratnml_u:11189": " tatheti prativijñapya prābhyanandat sapārṣadaḥ // Rm_27.189{5} //",
    "XXratnml_u:11190": " śṛṇvantīdaṃ mudā ye jinavarakathitaṃ mālikasyāvadānaṃ ye cāpi śrāvayanti pramuditamanasaḥ śraddhayā bhadrakāmāḥ /",
    "XXratnml_u:11191": " te sarve lokanāthās trimalakalijitā bodhisatvā maheśā bhuktvā saukhyaṃ sadānte jinavaranilaye saṃprayānti prasannāḥ /",
    "XXratnml_u:11192": " ++ iti ratnāvadānatatve mālikāvadānaṃ samāptam ++",
    "XXratnml_u:11193": " (Rm 323)",
    "XXratnml_u:11194": " XXVIII Pāñcālarājāvadāna athāśoko mahīpālaḥ kṛtāṃjalipuṭo mudā /",
    "XXratnml_u:11195": " upaguptaṃ guruṃ bhikṣuṃ natvaivaṃ punar abravīt // Rm_28.1{1} //",
    "XXratnml_u:11196": " bhadanta śrotum ichāmi punar anyat subhāṣitaṃ /",
    "XXratnml_u:11197": " tadyathā guruṇākhyātaṃ tathādeṣṭuṃ ca me 'rhati // Rm_28.2{2} //",
    "XXratnml_u:11198": " iti saṃprārthite rājñā sa upagupta ātmavit /",
    "XXratnml_u:11199": " tam aśokaṃ mahīpālaṃ samāmaṃtryaivam abravīt // Rm_28.3{3} //",
    "XXratnml_u:11200": " sādhu śṛṇu mahārāja yathā me guruṇoditaṃ /",
    "XXratnml_u:11201": " tathāhaṃ te pravakṣyāmi śrutvānumodanāṃ kuru // Rm_28.4{4} //",
    "XXratnml_u:11202": " tadyathāsau jagacchāstā śākyasiṃhas tathāgataḥ /",
    "XXratnml_u:11203": " sarvajñaḥ sugato nātho dharmarājā munīśvaraḥ // Rm_28.5{5} //",
    "XXratnml_u:11204": " ekasmin samaye tatra śrāvastyā bahir āśrame /",
    "XXratnml_u:11205": " vihāre jetakodyāne vijahāra sasāṃghikaḥ // Rm_28.6{6} //",
    "XXratnml_u:11206": " tadā sa bhagavāṃs tatra bhikṣusaṃghaiḥ puraskṛtaḥ /",
    "XXratnml_u:11207": " sabhāmadhyāsanāsīno dharmam ādeṣṭum ārabhat // Rm_28.7{7} //",
    "XXratnml_u:11208": " tad dharmadeśanāṃ śrotuṃ sarve lokāḥ samāgatāḥ /",
    "XXratnml_u:11209": " devā daityāś ca nāgāś ca yakṣagaṃdharvakinnarāḥ // Rm_28.8{8} //",
    "XXratnml_u:11210": " siddhā vidyādharāś cāpi garuḍā rākṣasā api /",
    "XXratnml_u:11211": " ṛṣayo brāhmaṇā vijñā rājānaḥ kṣatriyā api // Rm_28.9{9} //",
    "XXratnml_u:11212": " vaiśyā rājakumārāś ca maṃtriṇaś ca mahājanāḥ /",
    "XXratnml_u:11213": " vaṇijaḥ sārthavāhāś ca gṛhasthāḥ śilpino 'pi ca // Rm_28.10{10} //",
    "XXratnml_u:11214": " grāmyā jānapadāś cāpi kārpaṭikādayo 'pi ca /",
    "XXratnml_u:11215": " tīrthikā api te sarve jetārāme upāgatāḥ // Rm_28.11{11} //",
    "XXratnml_u:11216": " vihāre taṃ jagannāthaṃ dṛṣṭvā sāṃjalayo mudā /",
    "XXratnml_u:11217": " natvā pradakṣiṇīkṛtya samabhyarcya yathākramaṃ // Rm_28.12{12} //",
    "XXratnml_u:11218": " tatas te muditāḥ sarve parivṛtya samaṃtataḥ /",
    "XXratnml_u:11219": " tat saddharmāmṛtaṃ patum upatasthuḥ samāhitāḥ // Rm_28.13{13} //",
    "XXratnml_u:11220": " tadā sa bhagavān dṛṣṭvā sarvāns tān samupasthitān /",
    "XXratnml_u:11221": " ādimadhyāntakalyāṇaṃ dideśa dharmam uttamaṃ // Rm_28.14{14} //",
    "XXratnml_u:11222": " tat saddharmāmṛtaṃ pītvā sarve lokāḥ prabodhitāḥ /",
    "XXratnml_u:11223": " saṃbuddhaṃ śaraṇaṃ kṛtvā pracerur bodhisaṃvaraṃ // Rm_28.15{15} //",
    "XXratnml_u:11224": " tasminn avasare tatra paṃcāla uttarādhipaḥ /",
    "XXratnml_u:11225": " dakṣiṇādhipapaṃcālaṃ parājetum upākramat // Rm_28.16{16} //",
    "XXratnml_u:11226": " tayoḥ paṃcālayo rājño viruddhāsy abhimāninoḥ /",
    "XXratnml_u:11227": " mahāyuddham abhūn nityaṃ parasparavighātanaṃ // Rm_28.17{17} //",
    "XXratnml_u:11228": " pravarttite sadā yuddhe tayo rājño hi māninoḥ /",
    "XXratnml_u:11229": " durbhikṣam api tatrābhūd bahulokavighātanaṃ // Rm_28.18{18} //",
    "XXratnml_u:11230": " (Rm 324)",
    "XXratnml_u:11231": " tadā tau kṣatriyau krūrau parasparavighātinau /",
    "XXratnml_u:11232": " viruddhamānasau vīrau vairaśāmyaṃ na jagmataḥ // Rm_28.19{19} //",
    "XXratnml_u:11233": " tad dṛṣṭvā nṛpatī rājā prasenajin sa kauśalaḥ /",
    "XXratnml_u:11234": " tad vairaśamanopāyaṃ ciraṃ dhyātvā vyaciṃtayat // Rm_28.20{20} //",
    "XXratnml_u:11235": " yad etau nṛpatī vīrau nityaṃ yuddhābhikāṃkṣiṇau /",
    "XXratnml_u:11236": " saṃbodhisādhanaṃ dharmaṃ śrotuṃ naivābhivāṃchata // Rm_28.21{21} //",
    "XXratnml_u:11237": " sarve 'pi maṃtriṇo 'mātyāḥ sarve lokāś ca yodhinaḥ /",
    "XXratnml_u:11238": " saṃbuddhadarśane cāpi nātrāgachanti ke cana // Rm_28.22{22} //",
    "XXratnml_u:11239": " evaṃ teṣāṃ sadā nityaṃ hiṃsākarmābhirāgiṇāṃ /",
    "XXratnml_u:11240": " saddharme śravaṇe vāpi gocaraṃ naiva vidyate // Rm_28.23{23} //",
    "XXratnml_u:11241": " dharmaṃ vinātra saṃsāre kiṃ sāraṃ janma mānuṣe /",
    "XXratnml_u:11242": " parasparaṃ nihatyaiva yāsyaṃti narake dhruvaṃ // Rm_28.24{24} //",
    "XXratnml_u:11243": " dhig janma mānuṣe teṣāṃ kevalaṃ pāpasādhanaṃ /",
    "XXratnml_u:11244": " ye kleśamānadarpyāndhā na paśyaṃti munīśvaraṃ // Rm_28.25{25} //",
    "XXratnml_u:11245": " ye cātra saugataṃ dharmaṃ na śṛṇvanti kadā cana /",
    "XXratnml_u:11246": " kathaṃ te bhadracaryāyāṃ gocaraṃ samavāpnuyuḥ // Rm_28.26{26} //",
    "XXratnml_u:11247": " sadā te māracaryāyāṃ sthitvā kleśābhimāninaḥ /",
    "XXratnml_u:11248": " bodhicaryāṃ pratikṣipya careyuḥ kāmacāriṇaḥ // Rm_28.27{27} //",
    "XXratnml_u:11249": " tataḥ svayaṃ paribhraṣṭā bhraṃśayantaḥ parān api /",
    "XXratnml_u:11250": " yathechayā carantas te cinuyur bahupātakaṃ // Rm_28.28{28} //",
    "XXratnml_u:11251": " tatas te kleśasaṃtaptāḥ svaparārthābhighātinaḥ /",
    "XXratnml_u:11252": " tīvraduḥkhāgnisaṃtaptāḥ pateyur narake dhruvaṃ // Rm_28.29{29} //",
    "XXratnml_u:11253": " narakeṣu bhramantas te sadā duḥkhābhibhojinaḥ /",
    "XXratnml_u:11254": " paścāttāpāgnisaṃtaptāś careyur ābhavaṃ tathā // Rm_28.30{30} //",
    "XXratnml_u:11255": " tad eṣāṃ sarvalokānāṃ bhadrārthaṃ hitakāraṇaṃ /",
    "XXratnml_u:11256": " sarvathopāyam ādhātum arhāmi sāṃprataṃ drutaṃ // Rm_28.31{31} //",
    "XXratnml_u:11257": " yāvad etau nṛpau vīrau viruddhau nopaśāmyataḥ /",
    "XXratnml_u:11258": " tāvad atra bhuvi kvāpi maṃgalaṃ na bhavet sadā // Rm_28.32{32} //",
    "XXratnml_u:11259": " tad etau nṛpatī tāvad bodhayitvā prayatnataḥ /",
    "XXratnml_u:11260": " maitrasnehasaṃbaddhau kuryāṃ nirvairabhāvinau // Rm_28.33{33} //",
    "XXratnml_u:11261": " etau hi kṣatriyau vīrau pāṃcālau mānagarvitau /",
    "XXratnml_u:11262": " anayor mitravaṃdhaṃ ko bodhayitvā kariṣyati // Rm_28.34{34} //",
    "XXratnml_u:11263": " buddha eva jagacchāstā dharmarājaḥ prabodhayan /",
    "XXratnml_u:11264": " anayoś ciravairyāgniṃ śamayituṃ praśaknuyāt // Rm_28.35{35} //",
    "XXratnml_u:11265": " tad atra sahasā gatvā prārthayeyaṃ munīśvaraṃ /",
    "XXratnml_u:11266": " nūnaṃ buddhānubhāvāt tau nṛpau mitratvam āpsyataḥ // Rm_28.36{36} //",
    "XXratnml_u:11267": " iti niścitya rājā sa prasenajit samutthitaḥ /",
    "XXratnml_u:11268": " vihāre sahasā gatvā nanāma taṃ munīśvaraṃ // Rm_28.37{37} //",
    "XXratnml_u:11269": " tatra sa purato gatvā sāṃjaliḥ samupāśrayan /",
    "XXratnml_u:11270": " etat sarvapravṛttāṃtaṃ nivedyaivam abhāṣata // Rm_28.38{38} //",
    "XXratnml_u:11271": " bhagavan nātha sarvajña vijānīyād bhavān api /",
    "XXratnml_u:11272": " yat tau pāṃcālabhūpālau viruddhau bhavato 'dhunā // Rm_28.39{39} //",
    "XXratnml_u:11273": " yad etayor viruddhe ta sarve lokā virodhitāḥ /",
    "XXratnml_u:11274": " tad atra sarvadā yuddhaṃ pravarttate divāniśaṃ // Rm_28.40{40} //",
    "XXratnml_u:11275": " (Rm 325)",
    "XXratnml_u:11276": " tat tesāṃ sarvalokānāṃ saddharme gocaraṃ kadā /",
    "XXratnml_u:11277": " sadā yuddhābhisaktās te sādhayeyuḥ śubhaṃ kathaṃ // Rm_28.41{41} //",
    "XXratnml_u:11278": " tad atra bhagavāñc chāstā bodhayaṃs tau narādhipau /",
    "XXratnml_u:11279": " saṃbodhimārgam ādiśya śubhe cārayitum arhati // Rm_28.42{42} //",
    "XXratnml_u:11280": " iti saṃprārthite tena rājñā sa bhagavān muniḥ /",
    "XXratnml_u:11281": " tasya rājñe nareṃdrasya tūṣṇībhūtvādhyuvāsa tat // Rm_28.43{43} //",
    "XXratnml_u:11282": " tataḥ sa nṛpatī rājā matvā śāstrādhivāsitaṃ /",
    "XXratnml_u:11283": " sāṃjalis taṃ muniṃ natvā muditaḥ svālayaṃ yayau // Rm_28.44{44} //",
    "XXratnml_u:11284": " tataḥ sa bhagavān pātram ādāya cīvarāvṛtaḥ /",
    "XXratnml_u:11285": " bhāsayan bhadratāṃ kurvan pratasthe saha sāṃghikaiḥ // Rm_28.45{45} //",
    "XXratnml_u:11286": " evaṃ sarvatra mārgeṣu bhāsayaṃ sa munīśvaraḥ /",
    "XXratnml_u:11287": " kṛtvā bhadraṃ krameṇaivaṃ vārāṇasīm upācarat // Rm_28.46{46} //",
    "XXratnml_u:11288": " tatra sa bhagavāṃ prāpto bhābhiḥ saṃbhāsayan kramāt /",
    "XXratnml_u:11289": " caraṃ kṛtvā subhadratvaṃ mṛgadāve upācarat // Rm_28.47{47} //",
    "XXratnml_u:11290": " tatra sa bhagavān prātaḥ sasaṃghaḥ saugatāśrame /",
    "XXratnml_u:11291": " sabhāmadhyāsanāsīnaḥ saddharmaṃ samupādiśat // Rm_28.48{48} //",
    "XXratnml_u:11292": " tat saddharmāmṛtaṃ pītvā sarve lokāḥ pramoditāḥ /",
    "XXratnml_u:11293": " triratnaṃ śaraṇaṃ kṛtvā prabhejire samādarāt // Rm_28.49{49} //",
    "XXratnml_u:11294": " tadā dakṣiṇapāṃcālanṛpatiḥ sa pramoditaḥ /",
    "XXratnml_u:11295": " saṃbuddhadarśanaṃ kartuṃ mṛgadāve upācarat // Rm_28.50{50} //",
    "XXratnml_u:11296": " tatra taṃ śrīghanaṃ dṛṣṭvā nṛpatiḥ sa pramoditaḥ /",
    "XXratnml_u:11297": " sāṃjaliḥ purato gatvā natvaikānte upāśrayat // Rm_28.51{51} //",
    "XXratnml_u:11298": " tasminn avasare tatra mṛgadāve samāśritaḥ /",
    "XXratnml_u:11299": " bhagavānn iti śuśrāva pāṃcālauttarādhipaḥ // Rm_28.52{52} //",
    "XXratnml_u:11300": " sa uttarapāṃcālo nṛpatiḥ pratiroṣitaḥ /",
    "XXratnml_u:11301": " taṃ nṛpaṃ yāmyapāṃcālaṃ parājetum upācarat // Rm_28.53{53} //",
    "XXratnml_u:11302": " tatra sa nṛpatir vīraś caturaṃgavalaiḥ saha /",
    "XXratnml_u:11303": " jayavādyamahotsāhaiḥ sahasā samupācarat // Rm_28.54{54} //",
    "XXratnml_u:11304": " tatra sa yāmyapāṃcālarājā taṃ ripum āgataṃ /",
    "XXratnml_u:11305": " niśamya sahasotthāya natvā ha taṃ munīśvaraṃ // Rm_28.55{55} //",
    "XXratnml_u:11306": " bhagavan nātha sarvajña sa me vairā ihāgataḥ /",
    "XXratnml_u:11307": " tad atra kiṃ kariṣyāmi tad anujñāṃ dadātu me // Rm_28.56{56} //",
    "XXratnml_u:11308": " iti tena narendreṇa prārthite sa jineśvaraḥ /",
    "XXratnml_u:11309": " dṛṣṭvā taṃ yāmyapāṃcālaṃ samāśvāsyaivam ādiśat // Rm_28.57{57} //",
    "XXratnml_u:11310": " nṛpate mā vibheṣī tvaṃ dhairyyam ālambya tiṣṭhata /",
    "XXratnml_u:11311": " tad upāyaṃ kariṣyāmi yenāsau te vaśe caret // Rm_28.58{58} //",
    "XXratnml_u:11312": " ity ādiśya sa sarvajñaś caturaṅgabalānvitaṃ /",
    "XXratnml_u:11313": " mahatsainyādhipaṃ vīraṃ nirmāya 'preṣayat tataḥ // Rm_28.59{59} //",
    "XXratnml_u:11314": " sa sainyādhipatir vīraś caturaṅgabalaiḥ saha /",
    "XXratnml_u:11315": " carann uttarapāṃcālam abhiyoddhum upācarat // Rm_28.60{60} //",
    "XXratnml_u:11316": " tan mahatsainyaṃ āyātaṃ samālokyābhyupadrutaṃ /",
    "XXratnml_u:11317": " sarva uttarapāṃcālasainyā bhītāḥ parāyayuḥ // Rm_28.61{61} //",
    "XXratnml_u:11318": " tad dṛṣṭvottarapāṃcālanṛpatiś cāpi kheṭitaḥ /",
    "XXratnml_u:11319": " ekākī ratham āruhya bhagavatsaṃmukhe 'carat // Rm_28.62{62} //",
    "XXratnml_u:11320": " (Rm 326)",
    "XXratnml_u:11321": " tatra sa dūrato dṛṣṭvā śrīghanaṃ taṃ sabhāśritaṃ /",
    "XXratnml_u:11322": " avatīrya rathāt tatra mṛgadāve upācarat // Rm_28.63{63} //",
    "XXratnml_u:11323": " tatra sa nṛpati rājā samupetya kṛtāṃjaliḥ /",
    "XXratnml_u:11324": " tridhā pradakṣiṇīkṛtya nanāma śaraṇaṃ gataḥ // Rm_28.64{64} //",
    "XXratnml_u:11325": " tataś cirāt samutthāpya sa pāṃcalo narādhipaḥ /",
    "XXratnml_u:11326": " tat saddharmāmṛtaṃ pātuṃ tatraikānte samāśrayat // Rm_28.65{65} //",
    "XXratnml_u:11327": " tadā sa bhagavān dṛṣṭvā nṛpatiṃ taṃ samāśritaṃ /",
    "XXratnml_u:11328": " āryyasatyaṃ samārabhya dideśa dharmam uttamaṃ // Rm_28.66{66} //",
    "XXratnml_u:11329": " tad āryasatyam ākarṇya nṛpatiḥ so 'bhibodhitaḥ /",
    "XXratnml_u:11330": " saṃsārasādhanaṃ dharmaṃ punaḥ śrotuṃ samaichata // Rm_28.67{67} //",
    "XXratnml_u:11331": " tataḥ sa nṛpatī rājā samutthāya kṛtāṃjaliḥ /",
    "XXratnml_u:11332": " praṇatvā bhagavaṃtaṃ taṃ prārthayad evam ādarāt // Rm_28.68{68} //",
    "XXratnml_u:11333": " bhagavan nātha sarvajña bhavatāṃ śaraṇaṃ vraje /",
    "XXratnml_u:11334": " tan me 'trānugrahaṃ kṛtvā samyag ādeṣṭum arhati // Rm_28.69{69} //",
    "XXratnml_u:11335": " yad atra bhagavan satvāḥ pravarttanto bhavodadhau /",
    "XXratnml_u:11336": " sukhaduḥkhābhibhuṃjāno bhramaṃte ṣaḍgatau kathaṃ // Rm_28.70{70} //",
    "XXratnml_u:11337": " karmaṇā kena devāḥ syur mānuṣāḥ kena karmaṇā /",
    "XXratnml_u:11338": " daityāś ca karmaṇā kena tat samyak samupādiśa // Rm_28.71{71} //",
    "XXratnml_u:11339": " tiryañcaḥ karmaṇā kena pretāś ca kena karmaṇā /",
    "XXratnml_u:11340": " nārakāḥ karmaṇā kena tat sarvaṃ samupādiśa // Rm_28.72{72} //",
    "XXratnml_u:11341": " tatrāpy anekarūpāś ca sarve bhinnāśayā api /",
    "XXratnml_u:11342": " nihīnamadhyamotkṛṣṭāḥ sukhaduḥkhānvitā api // Rm_28.73{73} //",
    "XXratnml_u:11343": " etat sarvaṃ samākhyāya bhavāñ chāstā jagad guruḥ /",
    "XXratnml_u:11344": " saṃsāragatisaṃcāraṃ prabodhayitum arhati // Rm_28.74{74} //",
    "XXratnml_u:11345": " iti saṃprārthite tena rājñā sa bhagavān sudhīḥ /",
    "XXratnml_u:11346": " taṃ viśuddhāśayaṃ bhūpaṃ dṛṣṭvaivaṃ samupādiśat // Rm_28.75{75} //",
    "XXratnml_u:11347": " sādhu śṛṇu mahārāja saṃsāragaticāraṇaṃ /",
    "XXratnml_u:11348": " samyag dharmaṃ pravakṣyāmi yuṣmākaṃ paribodhane // Rm_28.76{76} //",
    "XXratnml_u:11349": " kāyavāgmānasaṃ karmakṛtaṃ yac ca śubhāśubhaṃ /",
    "XXratnml_u:11350": " lokas tasya phalaṃ bhukte karttā nānyo 'sti kasya cit // Rm_28.77{77} //",
    "XXratnml_u:11351": " iti sarve kṛpāviṣṭās trailokye guravo jināḥ /",
    "XXratnml_u:11352": " uktavantas tathā tad dhi karmaṇo yasya yat phalaṃ // Rm_28.78{78} //",
    "XXratnml_u:11353": " karmaṃ kartuṃ vihātuṃ ca sadasadgatihetukaṃ /",
    "XXratnml_u:11354": " lobhamohabhayakrodhā ye narā naraghātinaḥ // Rm_28.79{79} //",
    "XXratnml_u:11355": " saṃvaddhyānyāñ ca hi santi saṃjīvaṃ yānti te dhruvaṃ /",
    "XXratnml_u:11356": " saṃvatsarasahasrāṇi bahūny api hatāhatāḥ // Rm_28.80{80} //",
    "XXratnml_u:11357": " saṃjīvanti yatas tatra tena saṃjīva ucyate // Rm_28.81{81!} //",
    "XXratnml_u:11358": " mātāpitṛsuhṛdvaṃdhumitradrohakarāś ca ye /",
    "XXratnml_u:11359": " paiśunyānṛtavattāraḥ kālasūtrābhigāminaḥ // Rm_28.82{82} //",
    "XXratnml_u:11360": " kālasūtreṇa saṃsūḍya pāṭyante dāruvad yataḥ /",
    "XXratnml_u:11361": " jvaladbhiḥ krakacais tatra kālasūtras tataḥ smṛtaḥ // Rm_28.83{83} //",
    "XXratnml_u:11362": " dāvādau dahanair dāhaṃ dehināṃ vidadhāti ye /",
    "XXratnml_u:11363": " sa tīvrajvalanair jantus tapyate tapane raṭan // Rm_28.84{84} //",
    "XXratnml_u:11364": " (Rm 327)",
    "XXratnml_u:11365": " tīvraṃ tapanasaṃtāpaṃ tanoty eva niraṃtaraṃ /",
    "XXratnml_u:11366": " yat tato 'nvartham āloke khyātas tapanasaṃjñayā // Rm_28.85{85} //",
    "XXratnml_u:11367": " dharmādharmaviparyāsaṃ nāstiko yaḥ prakāśayan /",
    "XXratnml_u:11368": " saṃtāpayati cānyāṃś ca tapyate sa pratāpane // Rm_28.86{86} //",
    "XXratnml_u:11369": " pratāpayati tatrasthān satvāns tīvreṇa vahninā /",
    "XXratnml_u:11370": " tapanātiśayano 'sau proktas tasmāt pratāpanaḥ // Rm_28.87{87} //",
    "XXratnml_u:11371": " ajaiḍakaśṛgālāṃś ca śaśākhumṛgāsukarān /",
    "XXratnml_u:11372": " anyāṃś ca prāṇino ghnaṃti saṃghātaṃ yānti te narāḥ // Rm_28.88{88} //",
    "XXratnml_u:11373": " saṃhatās tatra ghātyaṃte samyagvāhaiva vaṃyayaḥ /",
    "XXratnml_u:11374": " tasmāt saṃghāta ity evaṃ vikhyāto 'nvarthasaṃjñayā // Rm_28.89{89} //",
    "XXratnml_u:11375": " kāyavāgmānasaṃ tāpaṃ ye kurvantīha dehināṃ /",
    "XXratnml_u:11376": " kaṭukyapaṭikā ye ca rauravaṃ yānti te nārāḥ // Rm_28.90{90} //",
    "XXratnml_u:11377": " tīvreṇa vahninā tatra dahyamānā niraṃtaraṃ /",
    "XXratnml_u:11378": " raudraṃ ravaṃ vimuṃcanti yatas tasmāt sa rauravaṃ // Rm_28.91{91} //",
    "XXratnml_u:11379": " devadvijaguror dravyaṃ hṛtaṃ yair duḥkhinām iha /",
    "XXratnml_u:11380": " te mahārauravaṃ yānti ye cānyasvāpahāriṇaḥ // Rm_28.92{92} //",
    "XXratnml_u:11381": " raudratvād vahnidāhasya ravasya ca mahattayā /",
    "XXratnml_u:11382": " rauravo hi mahāṃs tasya mantva rauravād api // Rm_28.93{93} //",
    "XXratnml_u:11383": " kṛtvā guṇādhike tīvram apakāraṃ nihatya ca /",
    "XXratnml_u:11384": " mātāpitṛgurun kalpam avīcau pacyate dhruvaṃ // Rm_28.94{94} //",
    "XXratnml_u:11385": " asthīny api viśīryyante raudrāgnau tatra dehināṃ /",
    "XXratnml_u:11386": " yato na vīciḥ saukhyasya nāvīcir udāhṛtaḥ // Rm_28.95{95} //",
    "XXratnml_u:11387": " mithodroharatā ye traṇe ghnantīva dehinaḥ /",
    "XXratnml_u:11388": " pāpād asinakhās te tu jāyante duḥkhabhāginaḥ // Rm_28.96{96} //",
    "XXratnml_u:11389": " nakhā evāsayas teṣām āyasā jvalitāḥ kharāḥ /",
    "XXratnml_u:11390": " tair anyonyaṃ nikṛntanti yat tenāsinakhāḥ smṛtāḥ // Rm_28.97{97} //",
    "XXratnml_u:11391": " lohajvalitatīkṣṇāgrāḥ ṣoḍaśāṅgulakaṇṭakāḥ /",
    "XXratnml_u:11392": " balād ārohyata hraṃdan śālmalīḥ pāladārikaḥ // Rm_28.98{98} //",
    "XXratnml_u:11393": " lohadamṣṭrā mahākāyā jvalitās tīvrabhairavāḥ /",
    "XXratnml_u:11394": " aśliṣya bhakṣayanty enaṃ paradāropahāriṇaṃ // Rm_28.99{99} //",
    "XXratnml_u:11395": " āraṭanto 'pi khādyante śvagṛdhrolūkavāyasaiḥ /",
    "XXratnml_u:11396": " aśivaṃ kurvate chinnā viśvāsaghāṭino narāḥ // Rm_28.100{100} //",
    "XXratnml_u:11397": " ayoguḍāni bhujyante prataptāni punaḥ punaḥ /",
    "XXratnml_u:11398": " yāpyante kvathitaṃ tāmraṃ ye parasvāpahāriṇaḥ // Rm_28.101{1} //",
    "XXratnml_u:11399": " krūraiḥ śvabhir ayodraṃṣṭraiḥ kṛtyante vivaśā bhṛśaṃ /",
    "XXratnml_u:11400": " varṣakoṭi raṭanto 'pi ye narāḥ kheṭake ratāḥ // Rm_28.102{2} //",
    "XXratnml_u:11401": " matsyādīñ jalajān hatvā jvalanty amradravodakāṃ /",
    "XXratnml_u:11402": " yāti vaitaraṇīṃ śaśvad vahninā dahyate naraḥ // Rm_28.103{3} //",
    "XXratnml_u:11403": " ye svārthalavasaṃmūḍho vyavahāram adhārmikaṃ /",
    "XXratnml_u:11404": " karoti narake kradan sa cakreṇābhipīḍyate // Rm_28.104{4} //",
    "XXratnml_u:11405": " pīḍā vahubhir ākāraiḥ kṛtā yair duḥkhinām iha /",
    "XXratnml_u:11406": " pīḍyante te ciraṃ taptair yatra mudgaraparvataiḥ // Rm_28.105{5} //",
    "XXratnml_u:11407": " bhedakā dharmasetūnāṃ ye cāsan mārgavāhinaḥ /",
    "XXratnml_u:11408": " (Rm 328)",
    "XXratnml_u:11409": " kṣuradhārācitaṃ mārgaṃ gatvā krāmanti te narāḥ // Rm_28.106{6} //",
    "XXratnml_u:11410": " nakhaiḥ saṃcūrṇya yūkādīñ cūrṇyante meṣaparvatai /",
    "XXratnml_u:11411": " bhūyo bhūyo mahākāyāḥ krandantas te śaracchataṃ // Rm_28.107{7} //",
    "XXratnml_u:11412": " vrataṃ yas tu samāśritya saṃpanno parirakṣati /",
    "XXratnml_u:11413": " śīryamānamānsāsthiḥ kukuṃle pacyate dhruvaṃ // Rm_28.108{8} //",
    "XXratnml_u:11414": " aṇunāpi hi yaḥ kaścin mithyājīvena jīvati /",
    "XXratnml_u:11415": " bhakṣyate krimibhiś caṇḍaiḥ saṃmagno gūthamṛttike // Rm_28.109{9} //",
    "XXratnml_u:11416": " dṛṣṭvāpi vrīhimadhyasthān prāṇinaś cūrṇayanti ye /",
    "XXratnml_u:11417": " āyasai mukhalais taptaiḥ kṣobhyante te punaḥ punaḥ // Rm_28.110{10} //",
    "XXratnml_u:11418": " atyantakrodhanāḥ krūrāḥ śaṭhāḥ pāpābhikāṃkṣiṇaḥ /",
    "XXratnml_u:11419": " paravyasanakṛṣṭvā ca jāyante yamarākṣasāḥ // Rm_28.111{11} //",
    "XXratnml_u:11420": " sarveṣām eva duḥkhānāṃ vījaṃ mṛd vābhibhedataḥ /",
    "XXratnml_u:11421": " kāyavāgmānasaṃ karma pāpaṃ yat tad aṇv api varttayet /",
    "XXratnml_u:11422": " ++ narakakāṇḍaṃ samāptam ++",
    "XXratnml_u:11423": " haṃsapārāvatādīnaṃ kharāṇām api rāgiṇāṃ /",
    "XXratnml_u:11424": " yena rāgeṇa jāyante mūḍhāḥ kīṭādiyoniṣu // Rm_28.112{1} //",
    "XXratnml_u:11425": " sarppāḥ krodhopanāhābhyāṃ mārastabdhā mṛgādhipāḥ /",
    "XXratnml_u:11426": " abhimānena jāyante gadāmāśvādiyoniṣu // Rm_28.113{2} //",
    "XXratnml_u:11427": " mātsaryerṣyādi doṣeṇa vānarāḥ pretadehinaḥ /",
    "XXratnml_u:11428": " jāyante mukharā dhṛṣṭāś capalātmānaś ca vāyasāḥ // Rm_28.114{3} //",
    "XXratnml_u:11429": " vadhavaṃdhanamātsaryair gavāśvādiṣu dehinaḥ /",
    "XXratnml_u:11430": " jāyante krūrakarmāṇo lūtāḥ kharjjūravṛścikaḥ // Rm_28.115{4} //",
    "XXratnml_u:11431": " vyāghramārjāragomāyuṛkṣagṛdhravṛgādāyaḥ /",
    "XXratnml_u:11432": " jāyante pretamansādoḥ krodhanā matsarā narāḥ // Rm_28.116{5} //",
    "XXratnml_u:11433": " dātāraḥ krodhanāḥ krūrā narā nāgamaharddhikāḥ /",
    "XXratnml_u:11434": " bhavāntatyāgino darppāt krodhāc ca garuḍeśvarāḥ // Rm_28.117{6} //",
    "XXratnml_u:11435": " kṛtaṃ yat pāpakaṃ karma svayaṃ vākkāyamānasaṃ /",
    "XXratnml_u:11436": " tiryañcas tena jāyante tan manogatim ākṛthāḥ // Rm_28.118{7} //",
    "XXratnml_u:11437": " ++ iti tiryakkāṇḍaṃ samāptam ++",
    "XXratnml_u:11438": " bhakṣyabhojyāpahartāro ye kṣudrā dānavarji /",
    "XXratnml_u:11439": " bhavanti kuṇapāhārāḥ pretās te kaṭapūtanāḥ // Rm_28.119{1} //",
    "XXratnml_u:11440": " viheṭhayanti ye bālā vaṃcayanty api tṛṣṇayā /",
    "XXratnml_u:11441": " te 'pi garbhamalāhārā jāyante kaṭapūtanāḥ // Rm_28.120{2} //",
    "XXratnml_u:11442": " hīnācārātidīnāś ca matsarā nityakāṃkṣiṇaḥ /",
    "XXratnml_u:11443": " jāyaṃte ye narāḥ pretā 'ṣṭās te galagaṇḍakāḥ // Rm_28.121{3} //",
    "XXratnml_u:11444": " dānaṃ nivārayaty eva na hi kiṃ tid dadāti yaḥ /",
    "XXratnml_u:11445": " kṣutkṣāmāsau mahākukṣiḥ pretaḥ śūcimukho bhavet // Rm_28.122{4} //",
    "XXratnml_u:11446": " dhanaṃ rakṣati vaṃśārthe na bhuṃkte na dadāti yaḥ /",
    "XXratnml_u:11447": " dattādāyī tataḥ pretaḥ śrāddhabhoktā sa jāyate // Rm_28.123{5} //",
    "XXratnml_u:11448": " yaḥ parasvāpahārepsur datvā caivānutapyate /",
    "XXratnml_u:11449": " bhoktā viṭśleṣmavāntānāṃ pretya pretaḥ sa jāyate // Rm_28.124{6} //",
    "XXratnml_u:11450": " apriyaṃ vakti yaḥ krodhād vākyaṃ marmavibhedataṃ /",
    "XXratnml_u:11451": " bbavanty ulkāmukhaḥ pretaḥ suciraṃ tena karmaṇā // Rm_28.125{7} //",
    "XXratnml_u:11452": " (Rm 329)",
    "XXratnml_u:11453": " kurute kalahaṃ yas tu niṣkṛpaḥ krūramānasaḥ /",
    "XXratnml_u:11454": " krimikīṭapataṅgādeḥ prete 'sau jyotiko bhavet // Rm_28.126{8} //",
    "XXratnml_u:11455": " grāmakūṭau dadāty eva yo janaṃ pīḍayanty api /",
    "XXratnml_u:11456": " kumbhāṇḍo vikṛtākāraḥ pūyāhāraś ca jāyate // Rm_28.127{9} //",
    "XXratnml_u:11457": " nirdayāḥ prāṇino ghnanti bhakṣyārthaṃ ye dadanty api /",
    "XXratnml_u:11458": " māṃsāhārāś ca te 'vaśyaṃ bhavanti pretarākṣasāḥ // Rm_28.128{10} //",
    "XXratnml_u:11459": " gaṃdhamālāratā nityaṃ maṃdakrodhāḥ pradāyakāḥ /",
    "XXratnml_u:11460": " gaṃdharvāḥ pretya jāyante devānāṃ ratihetavaḥ // Rm_28.129{11} //",
    "XXratnml_u:11461": " krodhanāḥ piśunaḥ kiñcidarthārthaṃ yaḥ prayachati /",
    "XXratnml_u:11462": " sa piśācaṃ praduṣṭātmā jāyate vikṛtānanaḥ // Rm_28.130{12} //",
    "XXratnml_u:11463": " nityapraduṣṭāś capalāḥ parapīḍākarā narāḥ /",
    "XXratnml_u:11464": " saṃpradānaratā nityaṃ bhūtāḥ pretya bhavanti te // Rm_28.131{13} //",
    "XXratnml_u:11465": " krūrāḥ krūddhāḥ pradātāraḥ priyā sarvasurā ca ye /",
    "XXratnml_u:11466": " jāyante pretya yakṣās tu krūrātmānaḥ surāpriyāḥ // Rm_28.132{14} //",
    "XXratnml_u:11467": " mātāpitṛgurūn yānair ye nayanti yathepsitaṃ /",
    "XXratnml_u:11468": " vimānacāriṇo yakṣā jāyaṃte susukhānvitāḥ // Rm_28.133{15} //",
    "XXratnml_u:11469": " tṛṣṇāmātsaryadoṣeṇa pretā bhavanty amī sadā /",
    "XXratnml_u:11470": " yakṣādayaḥ śubhaiḥ kliṣṭair atas tān parivarjayet // Rm_28.134{16} //",
    "XXratnml_u:11471": " ++ iti pretakāṇḍaṃ samāptam ++",
    "XXratnml_u:11472": " devāsuramanuṣyeṣu dīrgham āyur ahiṃsayā /",
    "XXratnml_u:11473": " jāyate hinsayā svalpām ato hiṃsāṃ vivarjayet // Rm_28.135{1} //",
    "XXratnml_u:11474": " kuṣṭharogajvaronmādā ye cānye vyādhayo nṛṇāṃ /",
    "XXratnml_u:11475": " bhavanti bhūtaprayuktes te vadhavaṃdhanatāḍanaiḥ // Rm_28.136{2} //",
    "XXratnml_u:11476": " yo na harttā parasvānāṃ na vañcavit prayachati /",
    "XXratnml_u:11477": " mahatāpi prayatnena sa dravyaṃ nādhigachati // Rm_28.137{3} //",
    "XXratnml_u:11478": " adattaṃ vittam ādāya dānāni ca dadāti yaḥ /",
    "XXratnml_u:11479": " sa pretya dravyavān bhūtvā bhūyo bhavati nirdhanaḥ // Rm_28.138{4} //",
    "XXratnml_u:11480": " yo na harttā na dātā ca na cātikṛpaṇo naraḥ /",
    "XXratnml_u:11481": " kṛtsnena mahatā dravyaṃ sthiraṃ sa labhate dhruvaṃ // Rm_28.139{5} //",
    "XXratnml_u:11482": " na harttā yaḥ parasvānāṃ tyāgavān vītamatsaraḥ /",
    "XXratnml_u:11483": " ahāryaṃ vipulaṃ vittam iṣṭam ca labhate naraḥ // Rm_28.140{6} //",
    "XXratnml_u:11484": " āyurvarṇavalopetaḥ śrīmān rogavivarjitaḥ /",
    "XXratnml_u:11485": " sukhī ca sa labhen nityaṃ yo dadātīha bhojanaṃ // Rm_28.141{7} //",
    "XXratnml_u:11486": " salajjo rūpavān bhogī suchāyaḥ prāṇināṃ priyaḥ /",
    "XXratnml_u:11487": " sa bhaved vastralābhī ca yo vāsānsi prayachati // Rm_28.142{8} //",
    "XXratnml_u:11488": " āvāsaṃ yo dadātīha suprasannena cetasā /",
    "XXratnml_u:11489": " prāsādāḥ sarvakāmāś ca jāyante tasya dehinaḥ // Rm_28.143{9} //",
    "XXratnml_u:11490": " upānatsaṃkramādīni ye prayachanti mānavāḥ /",
    "XXratnml_u:11491": " bhavanti sukhino nityaṃ yānāni ca labhanti te // Rm_28.144{10} //",
    "XXratnml_u:11492": " vāpīkūpataḍāgādīn kārayitvā jalāśrayān /",
    "XXratnml_u:11493": " sukhinas tyaktasaṃtāpā niḥpipāsā bhavanti te // Rm_28.145{11} //",
    "XXratnml_u:11494": " puṣpair abhyarcitaḥ śrīmān śaraṇyaḥ sarvadehināṃ /",
    "XXratnml_u:11495": " samṛddhitaḥ sa syād ārāmaṃ yaḥ prayachati // Rm_28.146{12} //",
    "XXratnml_u:11496": " vidyādānena paṇḍityaṃ prajñābhyāsena cāpyate /",
    "XXratnml_u:11497": " bhaiṣajyābhayadānena rogamuktas tu jāyate // Rm_28.147{13} //",
    "XXratnml_u:11498": " (Rm 330)",
    "XXratnml_u:11499": " dīpadānena cakṣuṣmān vādyadānena susvaraḥ /",
    "XXratnml_u:11500": " śayanāsanadānena sukhī bhavati mānavaḥ // Rm_28.148{14} //",
    "XXratnml_u:11501": " gavādīnn yo dadātīha bhojyaṃ rasasamanvitaṃ /",
    "XXratnml_u:11502": " balavān varṇavān bhogī dīrghāyuḥ sa bhaven naraḥ // Rm_28.149{15} //",
    "XXratnml_u:11503": " kanyādānena samānyāṃ lābhī syāt parivāravān /",
    "XXratnml_u:11504": " dhanadhānyasamṛddhas tu bhūmidānena jāyate // Rm_28.150{16} //",
    "XXratnml_u:11505": " patraṃ puṣpaṃ phalaṃ toyam abhayaṃ vacanaṃ priyaṃ /",
    "XXratnml_u:11506": " yad yad evepsitaṃ śaktyā dātavyaṃ tat tad arthinaḥ // Rm_28.151{17} //",
    "XXratnml_u:11507": " kleśayitvā dadātīha svakārthaṃ vā ha yena vā /",
    "XXratnml_u:11508": " yaśaḥsaukhyābhilākhād vā sa kliṣṭaṃ labhate phalaṃ // Rm_28.152{18} //",
    "XXratnml_u:11509": " svakāryaṃ nirapekṣeṇa kṛpāviṣṭena cetasā /",
    "XXratnml_u:11510": " parārthaṃ yo dadātīha so 'kliṣṭaṃ phalam aśnute // Rm_28.153{19} //",
    "XXratnml_u:11511": " yat kiñcid dīyate 'nyasmai yathākālaṃ yathāvidhiṃ /",
    "XXratnml_u:11512": " tena tena prakāreṇa tat sarvam upatiṣṭhate // Rm_28.154{20} //",
    "XXratnml_u:11513": " parān anvapahaty evaṃ sarvakālaṃ yathepsitaṃ /",
    "XXratnml_u:11514": " akleśayitvā dātavyaṃ hitaṃ dharmāvirodhiyat // Rm_28.155{21} //",
    "XXratnml_u:11515": " evaṃ hi dīyamānasya dānasyaiva phalādayaḥ /",
    "XXratnml_u:11516": " dānaṃ hi sarvasaukhyānām ananyat kāraṇaṃ mataṃ // Rm_28.156{22} //",
    "XXratnml_u:11517": " virajaḥ paradārebhyo dārān iṣṭān avāpnuyāt /",
    "XXratnml_u:11518": " svebhyo 'py adeśakālau ca varjayet puṃstvam archati // Rm_28.157{23} //",
    "XXratnml_u:11519": " paradāreṣu saṃsaktaṃ cittaṃ yo na niyachati /",
    "XXratnml_u:11520": " anaṃgeṣu cakṣyeta sa pumāṃ strītvam archati // Rm_28.158{24} //",
    "XXratnml_u:11521": " strītvaṃ jugupsate yā tu suśīlamandarāgiṇī /",
    "XXratnml_u:11522": " puṃstvam ākāṃkṣate nityaṃ sā nārī naratāṃ vrajet // Rm_28.159{25} //",
    "XXratnml_u:11523": " yas tu samyagnirātaṅkaṃ brahmacaryaṃ niṣevate /",
    "XXratnml_u:11524": " tejasvī sadguṇaḥ śrīmān devair api sa lakṣyate // Rm_28.160{26} //",
    "XXratnml_u:11525": " dṛḍhasmṛtir asaṃmūḍho maghavāno niṣevanāt /",
    "XXratnml_u:11526": " jāyate satyavādī ca yaśaḥsaukhyānvitaḥ pumān // Rm_28.161{27} //",
    "XXratnml_u:11527": " bhinnānām api satvānāṃ bhedaṃ naiva karoti yaḥ /",
    "XXratnml_u:11528": " abhedyaparivāro 'sau jāyate sthiramānasaḥ // Rm_28.162{28} //",
    "XXratnml_u:11529": " yas tv ājñāṃ kurute nityaṃ gurūṇāṃ hṛṣṭamānasaḥ /",
    "XXratnml_u:11530": " hitāhitābhidhāyī ca sa syād ādeyavākkṛtī // Rm_28.163{29} //",
    "XXratnml_u:11531": " nīcāparāyamānena viparyāsena codgataḥ /",
    "XXratnml_u:11532": " bhavanti sukhinaḥ saukhyaṃ duḥkhaṃ datvā ca duḥkhinaḥ // Rm_28.164{30} //",
    "XXratnml_u:11533": " paraprapañcābhiratāḥ śaṭhāś cānṛtavādinaḥ /",
    "XXratnml_u:11534": " kubjavāmanatāṃ yānti ye ca rūpābhimāninaḥ // Rm_28.165{31} //",
    "XXratnml_u:11535": " jaḍo vijñānamātsaryād bhaven mūkaḥ priyāpriyaḥ /",
    "XXratnml_u:11536": " vādhiryaṃ yāti mūḍhātmā hitavākyābhigūḍhakaḥ // Rm_28.166{32} //",
    "XXratnml_u:11537": " duḥkham pāpasya puṇyasya sukhaṃ miśrasya miśritaṃ /",
    "XXratnml_u:11538": " sarvaṃ sādṛśyaniḥsyandam abhyuhyaṃ karmaṇaḥ phalaṃ // Rm_28.167{33} //",
    "XXratnml_u:11539": " ++iti manuṣya kāṃdaṃ samāptam ++",
    "XXratnml_u:11540": " śaṭhyena māyayā nityaṃ caraty akṛtakilbiṣaḥ /",
    "XXratnml_u:11541": " kalipriyaḥ pradātā ca sa bhaved asureśvaraḥ // Rm_28.168{1} //",
    "XXratnml_u:11542": " (Rm 331)",
    "XXratnml_u:11543": " ++ ity asurakāṇḍam ++",
    "XXratnml_u:11544": " nātmanā yaḥ sukhākāṃkṣī na ca kṛvyeta parigrahaṃ /",
    "XXratnml_u:11545": " grahāṇām agraṇī cāsau mahārājikatāṃ vrajet // Rm_28.169{1} //",
    "XXratnml_u:11546": " mātāpitṛkulajyeṣṭhapūjakasyāgavān kṛtī /",
    "XXratnml_u:11547": " hṛṣyame yo na kalahais tridaśeṣu sa jāyate // Rm_28.170{2} //",
    "XXratnml_u:11548": " na vigrahe ratā naiva kalahe hṛṣṭamānasāḥ /",
    "XXratnml_u:11549": " ekāntakuśalodyuktā ye ca moyāpagās tu te // Rm_28.171{3} //",
    "XXratnml_u:11550": " bahuśrutā dharmadharāḥ suprajñā mokṣakāṃkṣiṇaḥ guṇair /",
    "XXratnml_u:11551": " ye parihṛṣṇāś ca narās te tuṣitopagāḥ // Rm_28.172{4} //",
    "XXratnml_u:11552": " śīlapradānavinaye pravṛttā ye svayaṃ narāḥ /",
    "XXratnml_u:11553": " mahotsāhāś ca te 'vaśyaṃ nirmāṇaratigāminaḥ // Rm_28.173{5} //",
    "XXratnml_u:11554": " adīnasatvā me śreṣṭhāḥ pradāne damasaṃyamaiḥ /",
    "XXratnml_u:11555": " guṇādhikāś ca ye yānti paranirmitatāṃ dhruvaṃ // Rm_28.174{6} //",
    "XXratnml_u:11556": " śīlena svargam āpnoti dhyānena ca viśeṣataḥ /",
    "XXratnml_u:11557": " yathābhūtaparijñānāt paryante vo punarbhavaḥ // Rm_28.175{7} //",
    "XXratnml_u:11558": " śubhāśubhaphalaṃ karma yad etat kathitaṃ sphuṭaṃ /",
    "XXratnml_u:11559": " śubhena labhyate saukhyaṃ duḥkhaṃ tv aśubhasaṃbhavaṃ // Rm_28.176{8} //",
    "XXratnml_u:11560": " mṛtyur vyādhir jarā caiva cintanīyam idaṃ trayaṃ /",
    "XXratnml_u:11561": " viprayogā priyaiḥ sārddhaṃ karmaṇāṃ ca svakaṃ phalaṃ // Rm_28.177{9} //",
    "XXratnml_u:11562": " evaṃ virāgam āpnoti viviktaḥ puṇyam archati /",
    "XXratnml_u:11563": " pāpaṃ ca nārjayed evaṃ tac ca saṃkṣepataḥ śṛṇu // Rm_28.178{10} //",
    "XXratnml_u:11564": " samyakparārthakaraṇaṃ parānarthavivarjanaṃ /",
    "XXratnml_u:11565": " puṇyaṃ viparyayāt pāpabhuktam eva munīśvaraiḥ // Rm_28.179{11} //",
    "XXratnml_u:11566": " ++ iti devakāṇḍaṃ samāptam ++",
    "XXratnml_u:11567": " evaṃ matvā mahārāja ṣaḍgatikārikāṃ bhave /",
    "XXratnml_u:11568": " saṃbodhidharmam ādhāya caritavyaṃ sadā śubhe // Rm_28.180{1} //",
    "XXratnml_u:11569": " ye saṃbodhivrataṃ dhṛtvā pracaranti samāhitāḥ /",
    "XXratnml_u:11570": " sarvasatvahitārthena bodhisatvā bhavanti te // Rm_28.181{2} //",
    "XXratnml_u:11571": " evaṃ vijñāya rājendra sadā bhadraṃ yadīchasi /",
    "XXratnml_u:11572": " triratnaṃ śaraṇaṃ kṛtvā bhaja nityaṃ samādarāt // Rm_28.182{3} //",
    "XXratnml_u:11573": " etatpuṇyavipākena sarvakleśan vinirjayan /",
    "XXratnml_u:11574": " kramād bodhiṃ samāsādya saṃbuddhapadam āpnuyāḥ // Rm_28.183{4} //",
    "XXratnml_u:11575": " iti tena munīndreṇa samākhyātaṃ niśamya saḥ /",
    "XXratnml_u:11576": " rājāpy uttarapāṃcālaḥ pravrajituṃ samaichata // Rm_28.184{5} //",
    "XXratnml_u:11577": " tataḥ sa nṛpatī rājā samutthāya kṛtāṃjaliḥ /",
    "XXratnml_u:11578": " bhagavantam ānatvā prārthayad evam ādarāt // Rm_28.185{6} //",
    "XXratnml_u:11579": " bhagavan nātha sarvajña bhavatāṃ śaraṇaṃ gataḥ /",
    "XXratnml_u:11580": " saṃbodhivratam ādhāya prechāmi carituṃ sadā // Rm_28.186{7} //",
    "XXratnml_u:11581": " yad bhavāñ jagatāṃ śāstā saṃbodhidharmadeśikaḥ /",
    "XXratnml_u:11582": " tan me 'nugrahatāṃ kṛtvā pravrajyāṃ dātum arhati // Rm_28.187{8} //",
    "XXratnml_u:11583": " iti saṃprārthite tena rājñā sa bhagavān sudhīḥ /",
    "XXratnml_u:11584": " tasya rājño manaḥśuddhaṃ vijñāyaivam upādiśat // Rm_28.188{9} //",
    "XXratnml_u:11585": " sādhu rājan mahābhāga yadīchasi śubhāṃ gatiṃ /",
    "XXratnml_u:11586": " ehi cara samādhāya cara me śāsane vrataṃ // Rm_28.189{10} //",
    "XXratnml_u:11587": " ity ādiśya munīndro 'sau pāṇinā tac chiraḥ spṛśan /",
    "XXratnml_u:11588": " (Rm 332)",
    "XXratnml_u:11589": " saṃbuddhe śāsane dharme taṃ nareṃdraṃ samagrahīt // Rm_28.190{11} //",
    "XXratnml_u:11590": " ehīti tena śāstrokte nṛpatiḥ sa prabodhitaḥ /",
    "XXratnml_u:11591": " khikkhirīpātradharo bhikṣu 'bhūc cīvarāvṛtaḥ // Rm_28.191{12} //",
    "XXratnml_u:11592": " tataḥ sa bhūpatiś cāpi virakto bhogyanispṛhaḥ /",
    "XXratnml_u:11593": " niḥkleśaḥ pariśuddhātmā babhūva vijiteṃdriyaḥ // Rm_28.192{13} //",
    "XXratnml_u:11594": " sākṣād arhatvam āsādya brahmacārī niraṃjanaḥ /",
    "XXratnml_u:11595": " saṃbodhipadam āsādya saṃbuddhaḥ śrāvako 'bhavat // Rm_28.193{14} //",
    "XXratnml_u:11596": " tataḥ sa brahmavid yogī traidhātuvāsinām api /",
    "XXratnml_u:11597": " sadevāsuralokānāṃ vandyo mānyo 'bhavad guruḥ // Rm_28.194{15} //",
    "XXratnml_u:11598": " tato dakṣiṇapāṃcālarājā sa pratimoditaḥ /",
    "XXratnml_u:11599": " utthāya sāṃjalir natvā prārthyat taṃ munīśvaraṃ // Rm_28.195{16} //",
    "XXratnml_u:11600": " bhagavan nātha sarvajña kṛpayā me prasīdatu /",
    "XXratnml_u:11601": " traimāsyaṃ bhaktum ichāmi tat kurutām anugrahaṃ // Rm_28.196{17} //",
    "XXratnml_u:11602": " iti saṃprārthite rājñā bhagavān sa munīśvaraḥ /",
    "XXratnml_u:11603": " nṛpatiṃ taṃ samālokya tūṣṇībhūtvādhyuvāsa tat // Rm_28.197{18} //",
    "XXratnml_u:11604": " tataḥ sa nṛpatī rājā bhagavatādhyuvāsitaṃ /",
    "XXratnml_u:11605": " viditvā sarvasāmagrīṃ sahasā samasādhayat // Rm_28.198{19} //",
    "XXratnml_u:11606": " tataḥ sa rājā bhagavaṃtaṃ sasāṃghikaṃ /",
    "XXratnml_u:11607": " yathārhabhojanair nityaṃ samabhyarcya 'bhyatoṣayat // Rm_28.199{20} //",
    "XXratnml_u:11608": " vicitracīvaraiś cāpi śrīghanaṃ taṃ sasāṃghikaṃ /",
    "XXratnml_u:11609": " āchādya sāṃjalir natvā praṇidhānaṃ mudā vyadhāt // Rm_28.200{21} //",
    "XXratnml_u:11610": " etatpuṇyavipākena loke 'ṃdhe 'parināyake /",
    "XXratnml_u:11611": " saddharmabhāskaraḥ śāstā saṃbuddho 'rhaṃ bhaveya hi // Rm_28.201{22} //",
    "XXratnml_u:11612": " evaṃ tena narendreṇa praṇidhānaṃ kṛtaṃ mudā /",
    "XXratnml_u:11613": " matvā sa bhagavān smitaṃ prāmuñcac chubharociṣaṃ // Rm_28.202{23} //",
    "XXratnml_u:11614": " tat smitasamutpannāḥ paṃcavarṇāḥ suraśmayaḥ /",
    "XXratnml_u:11615": " prasāritās trilokeṣu bhāsayantyaḥ pracerire // Rm_28.203{24} //",
    "XXratnml_u:11616": " tadrasmisaṃparispṛṣṭāḥ sarve 'pi nārakāśritāḥ /",
    "XXratnml_u:11617": " nirmuktavedanākhedā mahatsaukhyaṃ pralebhire // Rm_28.204{25} //",
    "XXratnml_u:11618": " tadā te vismitāḥ sarve nārakīyāḥ pramoditāḥ /",
    "XXratnml_u:11619": " kim evaṃ jāyate saukhyam iti dhyātvā niṣedire // Rm_28.205{26} //",
    "XXratnml_u:11620": " tataḥ sa bhagavāṃs teṣāṃ vismayākrāṃtacetasāṃ /",
    "XXratnml_u:11621": " manāṃsi paribodhārthaṃ praiṣayat tatra nairmitaṃ // Rm_28.206{27} //",
    "XXratnml_u:11622": " tadā te nārakāḥ sarve dṛṣṭvā taṃ sugataṃ mudā /",
    "XXratnml_u:11623": " upetya praṇatiṃ kṛtvā prābhajañ charaṇaṃ gatāḥ // Rm_28.207{28} //",
    "XXratnml_u:11624": " tatas tat puṇyaliptās te sarve vimuktapāpakāḥ /",
    "XXratnml_u:11625": " pariśuddhāḥ śubhātmānaḥ sadgatiṃ samupāyayuḥ // Rm_28.208{29} //",
    "XXratnml_u:11626": " tatas tā raśmayaḥ sarvā avabhāsya samaṃtataḥ /",
    "XXratnml_u:11627": " akaniṣṭhālayaṃ yāvat prasṛtāḥ samabhāsayan // Rm_28.209{30} //",
    "XXratnml_u:11628": " gāthāghoṣaiś ca sarvatra sarvān devān pramodinaḥ /",
    "XXratnml_u:11629": " bodhayitvā śubhe dharme pratiṣṭhāpya pacerire // Rm_28.210{31} //",
    "XXratnml_u:11630": " tatas tā raśmayaḥ sarvā piṇḍībhūtā muneḥ puraḥ /",
    "XXratnml_u:11631": " tridhā pradakṣiṇīkṛtvā mahoṣṇīṣe samāviśat // Rm_28.211{32} //",
    "XXratnml_u:11632": " tad dṛṣṭvā te sabhālokāḥ sarve 'tivismayoddhatāḥ /",
    "XXratnml_u:11633": " (Rm 333)",
    "XXratnml_u:11634": " śāstā kim ādiśed dharmam iti dhyātvā niṣedire // Rm_28.212{33} //",
    "XXratnml_u:11635": " iti teṣāṃ manastarkaṃ matvānaṃdaḥ samutthitaḥ /",
    "XXratnml_u:11636": " upetya sāṃjalir natvā prārthayet taṃ munīśvaraṃ // Rm_28.213{34} //",
    "XXratnml_u:11637": " bhagavan hetunā kena smitaṃ muṃcati sāṃprataṃ /",
    "XXratnml_u:11638": " nāhetvapratyayaṃ smitaṃ na muṃcaṃti munīśvarāḥ // Rm_28.214{35} //",
    "XXratnml_u:11639": " tad yadarthe bhavān smitaṃ muṃcatīme sabhājanāḥ /",
    "XXratnml_u:11640": " śrotum ichaṃti sarve tad artham ādeṣṭum arhati // Rm_28.215{36} //",
    "XXratnml_u:11641": " ity ānaṃdoditaṃ śrutvā bhagavān sa jagadguruḥ /",
    "XXratnml_u:11642": " sarvāṃl lokān samālokya tam ānaṃdaṃ samabravīt // Rm_28.216{37} //",
    "XXratnml_u:11643": " evam eva sadānaṃda sarve buddhā munīśvarāḥ /",
    "XXratnml_u:11644": " nāhetupratyayaṃ smitaṃ vimuṃcanti kadā cana // Rm_28.217{38} //",
    "XXratnml_u:11645": " paśyatām ayam ānaṃda rājātisaṃprasāditaḥ /",
    "XXratnml_u:11646": " satkṛtya śraddhayāsmākaṃ traimāsyaṃ bhajate mudā // Rm_28.218{39} //",
    "XXratnml_u:11647": " etatpuṇyavipākena rājāyaṃ sadguṇākaraḥ /",
    "XXratnml_u:11648": " kramāt pāramitāḥ sarvāḥ paripūrya balānvitaḥ // Rm_28.219{40} //",
    "XXratnml_u:11649": " sarvakleśagaṇāñ jitvā mārāñ cāpi vinirjayan /",
    "XXratnml_u:11650": " bodhim āsādya sarvajñas tathāgato munīśvaraḥ // Rm_28.220{41} //",
    "XXratnml_u:11651": " sarvavidyādhipaḥ śāstā dharmarājo vināyakaḥ /",
    "XXratnml_u:11652": " vijayo nāma saṃbuddho bhaviṣyati bhavāntare // Rm_28.221{42} //",
    "XXratnml_u:11653": " evam ānaṃda vijñāya buddhakṣetraśubhaṃkṛtaṃ /",
    "XXratnml_u:11654": " tadvipāke mahatsaukhyaṃ bhadraṃ saṃbodhisādhanaṃ // Rm_28.222{43} //",
    "XXratnml_u:11655": " triratnaśaraṇaṃ kṛtvā satkāraiḥ śraddhayā sadā /",
    "XXratnml_u:11656": " saṃbodhivāñchibhir lokaiś caritavyaṃ śubhe mudā // Rm_28.223{44} //",
    "XXratnml_u:11657": " ity ādiṣṭaṃ munīndreṇa śrutvānaṃdādayo 'pi te /",
    "XXratnml_u:11658": " sarve lokās tathety uktvā prābhyanandan prasāditāḥ // Rm_28.224{45} //",
    "XXratnml_u:11659": " so 'pi dakṣiṇapāṃcālo rājā śrutvā pramoditaḥ /",
    "XXratnml_u:11660": " triratnabhajanaṃ kṛtvā pracacāra śubhe sadā // Rm_28.225{46} //",
    "XXratnml_u:11661": " tadārabhya sadā tatra maṃgalaṃ nirupadravaṃ /",
    "XXratnml_u:11662": " samaṃtato mahotsāhaṃ kṛtayuga ivābhavat // Rm_28.226{47} //",
    "XXratnml_u:11663": " iti me guruṇākhyātaṃ śrutaṃ mayā tathā 'dhunā /",
    "XXratnml_u:11664": " kathyate 'tra tvayāpy evaṃ caritavyaṃ śubhe sadā // Rm_28.227{48} //",
    "XXratnml_u:11665": " prajāś cāpi mahārāja bodhayitvā prayatnataḥ /",
    "XXratnml_u:11666": " bodhimārge pratiṣṭhāpya pālanīyāḥ sadā tvayā // Rm_28.228{49} //",
    "XXratnml_u:11667": " tathā te sarvadā bhadraṃ sarvatrāpi bhaved dhruvaṃ /",
    "XXratnml_u:11668": " kramād bodhiṃ samāsādya saṃbuddhapadam āpnuyāḥ // Rm_28.229{50} //",
    "XXratnml_u:11669": " iti tenārhatādiṣṭaṃ śrutvāśokaḥ sa bhūmipaḥ /",
    "XXratnml_u:11670": " tathety abhyanumoditvā prābhyanandat sapārṣadaḥ // Rm_28.230{51} //",
    "XXratnml_u:11671": " rājño pāñcālayor yan munikathitam idaṃ tat prasiddhāvadānaṃ /",
    "XXratnml_u:11672": " śṛṇvanti śrāvayanti pramuditamanasaḥ śraddhayā ye prasannāḥ /",
    "XXratnml_u:11673": " sarve te bodhisatvāḥ sakalaguṇadharāḥ sarvasaṃpatsukhāḍhyāḥ /",
    "XXratnml_u:11674": " kṛtvā lokeṣu bhaddraṃ munivaranilaye saṃprayānti pramodāḥ // Rm_28.231{52}",
    "XXratnml_u:11675": " (Rm 334)",
    "XXratnml_u:11676": " ++ iti ratnāvadānatatve pāṃcālarājāvadanaṃ samāptam ++",
    "XXratnml_u:11677": " (Rm 335)",
    "XXratnml_u:11678": " XXIX Upapādukāvadāna athāśoko mahīpālaḥ samupetya kṛtāṃjaliḥ /",
    "XXratnml_u:11679": " upaguptaṃ yatiṃ natvā prārthayad evam ādarāt // Rm_29.1{1} //",
    "XXratnml_u:11680": " bhadanta śrotum ichāmi punar anyat subhāṣitaṃ /",
    "XXratnml_u:11681": " tadyathā guruṇādiṣṭaṃ tathākhyātuṃ ca me 'rhati // Rm_29.2{2} //",
    "XXratnml_u:11682": " iti saṃprarthitaṃ rājñā śrutvā so 'rhan mahāmatiḥ /",
    "XXratnml_u:11683": " upagupto nareṃdraṃ taṃ samālokyaivam ādiśat // Rm_29.3{3} //",
    "XXratnml_u:11684": " sādhu śṛṇu maharāja yathā me guruṇoditaṃ /",
    "XXratnml_u:11685": " tathāhaṃ te pravakṣyāmi śrutvā cāpy anumodaya // Rm_29.4{4} //",
    "XXratnml_u:11686": " tadyathā bhagavān buddhā śākyasiṃho munīśvaraḥ /",
    "XXratnml_u:11687": " sarvajñaḥ sugataḥ śāstā dharmarājo vināyakaḥ // Rm_29.5{5} //",
    "XXratnml_u:11688": " ekasmin samaye mātur māyādevyā hitechayā /",
    "XXratnml_u:11689": " saddharmaṃ samupādeṣṭuṃ prācarat tridaśālaye // Rm_29.6{6} //",
    "XXratnml_u:11690": " tatra sa bhagavān gatvā suramye naṃdane vane /",
    "XXratnml_u:11691": " pārijātatale pāṇḍusacchilāyām upāśrayat // Rm_29.7{7} //",
    "XXratnml_u:11692": " tatra śakrādayo devāḥ sarve taṃ sadguṇākaraṃ /",
    "XXratnml_u:11693": " śākyamuniṃ samālokya muditāḥ samupācaran // Rm_29.8{8} //",
    "XXratnml_u:11694": " tatra taṃ śrīghanaṃ dṛṣṭvā sarve devāḥ pramoditāḥ /",
    "XXratnml_u:11695": " tridhā pradakṣiṇīkṛtya sāñjalayaḥ praṇemire // Rm_29.9{9} //",
    "XXratnml_u:11696": " tato devādhipaḥ śakro divyaratnamayāsanaṃ /",
    "XXratnml_u:11697": " saṃbuddhasya jagacchāstuḥ prājñāpayac chubhojjvalaṃ // Rm_29.10{10} //",
    "XXratnml_u:11698": " tatra sa bhagavān dṛṣṭvā divyaratnamahojvale /",
    "XXratnml_u:11699": " āruhya samupāśritya samātasthau prabhāsayan // Rm_29.11{11} //",
    "XXratnml_u:11700": " tadā sā jananī mātā māyādevī samāgatā /",
    "XXratnml_u:11701": " tam ātmajaṃ jagannāthaṃ saṃdṛṣṭvā samupācarat // Rm_29.12{12} //",
    "XXratnml_u:11702": " tatra sa bhagavān dṛṣṭvā mātaraṃ tāṃ samāgatāṃ /",
    "XXratnml_u:11703": " utthāya samupāsṛtya praṇatvaivam abhāṣata // Rm_29.13{13} //",
    "XXratnml_u:11704": " svāgataṃ kuśalaṃ mātar ārogyam astu te sadā /",
    "XXratnml_u:11705": " tvatmukhaṃ draṣṭum āyāmi tat prasāditum arhasi // Rm_29.14{14} //",
    "XXratnml_u:11706": " atrāsane samāśritya niṣīdaikāgramānasā /",
    "XXratnml_u:11707": " upadikṣyāmi saddharmaṃ tac chṛṇuṣva samāhitā // Rm_29.15{15} //",
    "XXratnml_u:11708": " ity ādiṣṭaṃ munīndreṇa śrutvā sā jananī satī /",
    "XXratnml_u:11709": " māyādevī samālokya tam ātmajaṃ samavrāvīt // Rm_29.16{16} //",
    "XXratnml_u:11710": " prāyāmi te mukhaṃ draṣṭuṃ kuśalaṃ te sadātmaja /",
    "XXratnml_u:11711": " tan mamānugrahārthena dharmam ādeṣṭum arhasi // Rm_29.17{17} //",
    "XXratnml_u:11712": " ity uktvā sā satī māyādevī mātā jagadguroḥ /",
    "XXratnml_u:11713": " upāsanaṃ samāśritya nisasāda samāhitā // Rm_29.18{18} //",
    "XXratnml_u:11714": " tataḥ śakrādayo devāḥ sarve te saṃpraharṣitāḥ /",
    "XXratnml_u:11715": " (Rm 336)",
    "XXratnml_u:11716": " pūjāṃgais taṃ jagannāthaṃ māyādevīṃ ca prārcayan // Rm_29.19{19} //",
    "XXratnml_u:11717": " tataḥ pādāns tayor natvā kṛtvā ca tripradakṣiṇaṃ /",
    "XXratnml_u:11718": " parivṛtya puraskṛtvā dharmaṃ śrotum upāśrayan // Rm_29.20{20} //",
    "XXratnml_u:11719": " tatas ta bhagavān dṛṣṭvā tān devān samupasthitān /",
    "XXratnml_u:11720": " āryasatyaṃ samārabhya saddharmaṃ samupādiśat // Rm_29.21{21} //",
    "XXratnml_u:11721": " tataś ca bhagavāṃs teṣāṃ devānāṃ sukhamāninaṃ /",
    "XXratnml_u:11722": " saṃbodhisādhanaṃ punar evam upādiśat // Rm_29.22{22} //",
    "XXratnml_u:11723": " anityaṃ khalu saṃsāre duḥkhaṃ śūnyaṃ hy anātmakaṃ /",
    "XXratnml_u:11724": " kāme kiṃcit sukhaṃ nātra kleśasaṃghe samākule // Rm_29.23{23} //",
    "XXratnml_u:11725": " iti matvātra saṃsāre sadā saukhyaṃ yadīchatha /",
    "XXratnml_u:11726": " bodhicaryāvrataṃ dhṛtvā saṃcaradhvaṃ sadā śubhaṃ // Rm_29.24{24} //",
    "XXratnml_u:11727": " niṣkrāmatārabhadhvaṃ ca yujyadhvaṃ buddhaśāsane /",
    "XXratnml_u:11728": " māracaryyāṃ parityajya caradhvaṃ bodhicārikāṃ // Rm_29.25{25} //",
    "XXratnml_u:11729": " yaḥ satvahitārthena bodhicaryāṃ cariṣyati /",
    "XXratnml_u:11730": " sa samyag bodhim āsādya saṃbuddhapadam āpsyati // Rm_29.26{25} //",
    "XXratnml_u:11731": " evaṃ matvātra saṃsāre sarve yūyaṃ samāhitāḥ /",
    "XXratnml_u:11732": " triratnabhajanaṃ kṛtvā caradhvaṃ bodhisaṃvaraṃ // Rm_29.27{26} //",
    "XXratnml_u:11733": " ye triratnaṃ bhajanty atra na te gachaṃti durgatiṃ /",
    "XXratnml_u:11734": " sadā sadgatisaṃyātāḥ kramād bodhim avāpnuyuḥ // Rm_29.28{27} //",
    "XXratnml_u:11735": " ity ādiṣṭaṃ munīndreṇa śrutvā sarve 'pi te 'marāḥ /",
    "XXratnml_u:11736": " satyam eva parijñāya prābhyanandan prabodhitāḥ // Rm_29.29{28} //",
    "XXratnml_u:11737": " tataḥ śakraḥ samutthāya kṛtāṃjaliḥ /",
    "XXratnml_u:11738": " bhagavaṃtaṃ tam ānamya prārthayad evam ādarāt // Rm_29.30{29} //",
    "XXratnml_u:11739": " bhagavan nātha sarvajña sarvadeha surālaye /",
    "XXratnml_u:11740": " saddharmaṃ naḥ samādiśya bhavan vihartum arhati // Rm_29.31{30} //",
    "XXratnml_u:11741": " vayaṃ sarve surā nityaṃ bhavatāṃ śaraṇaṃ gatāḥ /",
    "XXratnml_u:11742": " saddharmaṃ sarvadākarṇya cariṣyāmaḥ śubhāṃ cariṃ // Rm_29.32{31} //",
    "XXratnml_u:11743": " tataḥ sāpi mahāmāyādevi mātā samutthitā /",
    "XXratnml_u:11744": " upetya sāṃjalir natvā bhagavantaṃ tam abravīt // Rm_29.33{32} //",
    "XXratnml_u:11745": " dhanyo 'si yat tvayā putra pratijñātaṃ yathāpurā /",
    "XXratnml_u:11746": " tathā tvaṃ pūryate sarvaṃ sarvārthasiddhir astu te // Rm_29.34{33} //",
    "XXratnml_u:11747": " sadātra devalokānāṃ hitārthe ca prabodhayan /",
    "XXratnml_u:11748": " saddharmaṃ samupādiśya vihara saṃprabhāsayan // Rm_29.35{34} //",
    "XXratnml_u:11749": " iti mātrārthitaṃ śrutvā bhagavān sa jagadguruḥ /",
    "XXratnml_u:11750": " jananīṃ tāṃ sabhāṃ cāpi samālokyaivam ādiśat // Rm_29.36{35} //",
    "XXratnml_u:11751": " mātar naikahitārthenabodhicaryāṃ dadhāmi hi /",
    "XXratnml_u:11752": " sarveṣām api satvānāṃ hitārthe 'haṃ jino bhave // Rm_29.37{36} //",
    "XXratnml_u:11753": " tad atra sarvadā naivaṃ tiṣṭheyaṃ tridaśaiḥ saha /",
    "XXratnml_u:11754": " varṣā māsatrayaṃ sthātum ichāmi dharmam ādiśan // Rm_29.38{37} //",
    "XXratnml_u:11755": " ity ādiṣṭaṃ munīndreṇa śrutvā sā jananī mudā /",
    "XXratnml_u:11756": " tathāstv iti prabhāṣitvā prābhyanaṃdat prabodhitā // Rm_29.39{38} //",
    "XXratnml_u:11757": " tathā sa bhagavāns tatra bodhicaryāṃ prakāśayan /",
    "XXratnml_u:11758": " saddharmaṃ samupādiśya tasthau māsatrayaṃ divi // Rm_29.40{39} //",
    "XXratnml_u:11759": " (Rm 337)",
    "XXratnml_u:11760": " sarvaśakrādayo devās triratnaśaraṇaṃ gatāḥ /",
    "XXratnml_u:11761": " satkṛtya śraddhayā nityaṃ dharmaṃ śrutvā prabhejire // Rm_29.41{40} //",
    "XXratnml_u:11762": " tadā tatra sadā svarge maṃgalaṃ nirupadravaṃ /",
    "XXratnml_u:11763": " saddharmasādhanotsāhaṃ prāvarttate samaṃtataḥ // Rm_29.42{41} //",
    "XXratnml_u:11764": " tasmiṃś cā samaye tatra srāvastyā vahir āśrame /",
    "XXratnml_u:11765": " jetodyāne vihāre sa maudgalyāyana āśrayat // Rm_29.43{42} //",
    "XXratnml_u:11766": " tadā te sāṃghikāḥ sarve taṃ maudgalyāyanaṃ yatiṃ /",
    "XXratnml_u:11767": " vihāre saṃsthitaṃ dṛṣṭvā dharmaṃ śrotuṃ samīchire // Rm_29.44{43} //",
    "XXratnml_u:11768": " tatas te sāṃghikāḥ sarve lokāś cānye 'pi sajjanāḥ /",
    "XXratnml_u:11769": " tat saddharmadeśanāṃ śrotuṃ muditāḥ samupācaran // Rm_29.45{44} //",
    "XXratnml_u:11770": " tatra sarve 'pi te lokās taṃ maudgalyāyanaṃ guruṃ /",
    "XXratnml_u:11771": " samabhyarcya samānamya dharmaṃ śrotu]m upāśrayan // Rm_29.46{45} //",
    "XXratnml_u:11772": " tān dṛṣṭvā samupāsīnān sa maudgalyo jinātmajaḥ /",
    "XXratnml_u:11773": " ādimadhyāṃtakalyāṇaṃ dideśa dharmam uttamaṃ // Rm_29.47{46} //",
    "XXratnml_u:11774": " tat saddharmāmṛtaṃ pītvā sarve lokāś ca sāṃghikāḥ /",
    "XXratnml_u:11775": " saddharmmasādhanodyuktā vabhūvuḥ paribodhitāḥ // Rm_29.48{47} //",
    "XXratnml_u:11776": " atha te bhikṣavaḥ sarve kṛtāṃjaliḥ puṭo mudā /",
    "XXratnml_u:11777": " taṃ maudgalyāyanaṃ natvā paprachur evam ādarāt // Rm_29.49{48} //",
    "XXratnml_u:11778": " bhadanta bhagavaṃ chāstā kutredānīṃ samāśritaḥ /",
    "XXratnml_u:11779": " saddharmaṃ samupādiśya viharati na manyate // Rm_29.50{49} //",
    "XXratnml_u:11780": " tad asmākaṃ manānsy atra bhagavāñ chāstā yataḥ sthitaḥ /",
    "XXratnml_u:11781": " tat satyaṃ samupādiśya prabodhayitum arhati // Rm_29.51{50} //",
    "XXratnml_u:11782": " iti taiḥ prārthitaṃ śrutvā sa maudgalyāyanaḥ sudhīḥ /",
    "XXratnml_u:11783": " sarvāns tān saṃghikān bhikṣūn samālokyaivam abravīt // Rm_29.52{51} //",
    "XXratnml_u:11784": " śrutaṃ mayā bhavanto 'sau bhagavāñ chāstā 'dhunā divi /",
    "XXratnml_u:11785": " tato mātuḥ surāṇāṃ cā tiṣṭhate dharmam ādiśat // Rm_29.53{52} //",
    "XXratnml_u:11786": " tato varṣātrimāsānte bhagavān sa jagadguruḥ /",
    "XXratnml_u:11787": " atra lokahitaṃ kartum avataret svayaṃ khalu // Rm_29.54{53} //",
    "XXratnml_u:11788": " iti tenārhatākhyātaṃ śrutvā te sāṃghikā janāḥ /",
    "XXratnml_u:11789": " sarve 'py 'bhyanumodantaḥ svasvālayaṃ samācaran // Rm_29.55{54} //",
    "XXratnml_u:11790": " sadā te sāṃghikās tasya maudgalyasya mahāmateḥ /",
    "XXratnml_u:11791": " saddharmaṃ sarvadākarṇya bhajantaḥ samupāśrayan // Rm_29.56{55} //",
    "XXratnml_u:11792": " tato varṣātrimāsānte sarve te sāṃghikā janāḥ /",
    "XXratnml_u:11793": " api taṃ maudgalyam ānatvā prārthayad evam ādarāt // Rm_29.57{56} //",
    "XXratnml_u:11794": " bhavantātra bhavāñ chāstā vijānīyāj jagadguroḥ /",
    "XXratnml_u:11795": " draṣṭum ichāmahe śāstuḥ saddharmaṃ tṛṣitā vayaṃ // Rm_29.58{57} //",
    "XXratnml_u:11796": " ciradṛṣṭo yad asmābhir bhagavāṃ sa munīśvaraḥ /",
    "XXratnml_u:11797": " tad asyāgramunīndrasya darśanaṃ dātum arhati // Rm_29.59{58} //",
    "XXratnml_u:11798": " tad asmadanukampārthaṃ bhavan ṛddhiprabhāvataḥ /",
    "XXratnml_u:11799": " gatvā svarge munīndrasya sahasā samupakramet // Rm_29.60{59} //",
    "XXratnml_u:11800": " tatra gatvā bhavāc chāstur munīndrasya jagadguroḥ /",
    "XXratnml_u:11801": " asmākaṃ vacanaiś cāpi vaṃdatāṃ caraṇāmbujau // Rm_29.61{60} //",
    "XXratnml_u:11802": " (Rm 338)",
    "XXratnml_u:11803": " dehe ca kauśalaṃ saukhyaṃ pṛchatāṃ vacanaiś ca naḥ /",
    "XXratnml_u:11804": " evaṃ cāpi puraḥ śāstur nivedituṃ samarhati // Rm_29.62{61} //",
    "XXratnml_u:11805": " bhagavaṃ nātha sarvajña te jāmbūdvīpikā narāḥ /",
    "XXratnml_u:11806": " bhavantaṃ draṣṭum ichanti saddharmāmṛtalālasāḥ // Rm_29.63{62} //",
    "XXratnml_u:11807": " yad bhavān sarvasatvānāṃ hitaṃ kartuṃ samudyataḥ /",
    "XXratnml_u:11808": " tad bhagavān manuṣyāṇāṃ dharmam ādeṣṭum arhati // Rm_29.64{63} //",
    "XXratnml_u:11809": " narāḥ svarge samāgaṃtuṃ śaknuvanti na ke cana /",
    "XXratnml_u:11810": " devās tu sarvalokeṣu pracaranti yathechayā // Rm_29.65{64} //",
    "XXratnml_u:11811": " tad bhagavān manuṣyāṇāṃ hitārthāyānukampayā /",
    "XXratnml_u:11812": " saddharmaṃ samupādeṣṭuṃ jambudvīpam avātaret // Rm_29.66{65} //",
    "XXratnml_u:11813": " vayaṃ sarve sadā nityaṃ bhavatāṃ śaraṇaṃ gatāḥ /",
    "XXratnml_u:11814": " satkṛtya śraddhayā dharmmaṃ śrutvā saṃprabhajemahi // Rm_29.67{66} //",
    "XXratnml_u:11815": " evaṃ śāstar mahāvijña gatvā tatra surālaye /",
    "XXratnml_u:11816": " bhagavaṃtaṃ jagannāthaṃ saṃprārthyeha samānaya // Rm_29.68{67} //",
    "XXratnml_u:11817": " iti taiḥ prārthitaiḥ śrutvā sa maudgalyo mahārddhimān /",
    "XXratnml_u:11818": " evam iti pratijñāya tūṣṇībhūtvādhyuvāsa tat // Rm_29.69{68} //",
    "XXratnml_u:11819": " atha te sāṃghikāḥ sarve lokāś cāpi mahātmanā /",
    "XXratnml_u:11820": " tenādhivāsitaṃ matvā muditāḥ svasvālayaṃ yayuḥ // Rm_29.70{69} //",
    "XXratnml_u:11821": " atha so 'rhaṃ mahābhijño maudgalyana ātmavit /",
    "XXratnml_u:11822": " svarge gaṃtuṃ samādhāya samādhiṃ vidadhe kṣaṇaṃ // Rm_29.71{70} //",
    "XXratnml_u:11823": " tataḥ sa ṛddhivīryeṇa suparṇa iva khe 'gamat /",
    "XXratnml_u:11824": " bhāsayan sahasā gatvā divi śāstur upācarat // Rm_29.72{71} //",
    "XXratnml_u:11825": " tatra taṃ samupāyātaṃ dṛṣṭvā sa bhagavān mudā /",
    "XXratnml_u:11826": " svāgataṃ prehi maudgalya niṣīdeti samabravīt // Rm_29.73{72} //",
    "XXratnml_u:11827": " ity ādiṣṭe munīndreṇa sa maudgalyaḥ pramoditaḥ /",
    "XXratnml_u:11828": " sāñjaliḥ pādayoḥ śāstuḥ praṇatvaivaṃ samabravīt // Rm_29.74{73} //",
    "XXratnml_u:11829": " bhagavan nātha sarvajña prāgato 'haṃ mudā divi /",
    "XXratnml_u:11830": " bhavatāṃ darśanaṃ kartuṃ tat prasīda dayānidhe // Rm_29.75{74} //",
    "XXratnml_u:11831": " kaccit te kuśalaṃ śāstaḥ kiñcid vādhāpi naiva hi /",
    "XXratnml_u:11832": " yātrā sukhaṃ valaṃ vīryaṃ kaccit kāye na cānyathā // Rm_29.76{75} //",
    "XXratnml_u:11833": " bhavān api vijānīyād yadarthe 'ham ihāgataḥ /",
    "XXratnml_u:11834": " tathāpi bhagavann atra vijñāpayeya sarvathā // Rm_29.77{76} //",
    "XXratnml_u:11835": " bhavatāṃ sāṃghikaiḥ sarvair lokaiś cāpi mahājanaiḥ /",
    "XXratnml_u:11836": " bhavantaṃ draṣṭum ichadbhiḥ preṣito 'ham ihāgataḥ // Rm_29.78{77} //",
    "XXratnml_u:11837": " te sarve sāṃghikā lokā bhavatāṃ caraṇāmbuje /",
    "XXratnml_u:11838": " vandanti kauśalaṃ kāye paripṛchanti cādarāt // Rm_29.79{78} //",
    "XXratnml_u:11839": " evaṃ cāpi vadante te sarve lokāś ca sāṃghikāḥ /",
    "XXratnml_u:11840": " saddharmaśravaṇotsāharahitā vikalāśayāḥ // Rm_29.80{79} //",
    "XXratnml_u:11841": " bhagavān sarvasatvānāṃ hitārthe bodhim āptavān /",
    "XXratnml_u:11842": " tat tathātra manuṣyāṇāṃ dharmam ādeṣṭum arhati // Rm_29.81{80} //",
    "XXratnml_u:11843": " tataḥ svarge samāgaṃtuṃ śaknuvanti na ke cana /",
    "XXratnml_u:11844": " devās tu sarvalokeṣu pracaranti yathechayā // Rm_29.82{81} //",
    "XXratnml_u:11845": " tad bhagavān manuṣyānāṃ hitārthāyānukampayā /",
    "XXratnml_u:11846": " (Rm 339)",
    "XXratnml_u:11847": " saddharmaṃ samupādeṣṭuṃ jambūdvīpam avātaret // Rm_29.83{82} //",
    "XXratnml_u:11848": " vayaṃ sarve sadā nityaṃ bhavatāṃ śaraṇaṃ gatāḥ /",
    "XXratnml_u:11849": " satkṛtya śraddhayā dharmaṃ śrutvā saṃprabhajemahi // Rm_29.84{83} //",
    "XXratnml_u:11850": " evam asmadvacobhis tvaṃ gatvā tatra surālaye /",
    "XXratnml_u:11851": " bhagavaṃtaṃ jagannāthaṃ saṃprārthyeha samānaya // Rm_29.85{84} //",
    "XXratnml_u:11852": " iti taiḥ prārthyamāne 'haṃ tatheti pratibodhitaḥ /",
    "XXratnml_u:11853": " bhavatāṃ vijñāpanāṃ kartuṃ sahasā samupācare // Rm_29.86{85} //",
    "XXratnml_u:11854": " tad bhagavan manuṣyāṇāṃ hitānukampayādhunā /",
    "XXratnml_u:11855": " saddharmaṃ samupādeṣṭuṃ bhuvy eva tarttum arhati // Rm_29.87{86} //",
    "XXratnml_u:11856": " iti tenārthitaṃ śrutvā bhagavān sa munīśvaraḥ /",
    "XXratnml_u:11857": " taṃ maudgalyāyanaṃ dṛṣṭvā tūṣṇībhūtvādhyuvāsa tat // Rm_29.88{87} //",
    "XXratnml_u:11858": " tasmiṃś ca samaye tatra sarve śakrādayo 'marāḥ /",
    "XXratnml_u:11859": " saddharmam śravaṇotsāhāḥ samāgātāḥ samaṃtataḥ // Rm_29.89{88} //",
    "XXratnml_u:11860": " kṛtvā pūjāṃ munīndrasya praṇatvā caraṇāmbuje /",
    "XXratnml_u:11861": " parivṛtya puraskṛtya dharmaṃ śrotum upāśrayan // Rm_29.90{89} //",
    "XXratnml_u:11862": " tadā sa bhagavān dṛṣṭvā tān sarvan samupāśritān /",
    "XXratnml_u:11863": " āryasatyaṃ samārabhya saddharmaṃ samupādiśat // Rm_29.91{90} //",
    "XXratnml_u:11864": " tat saddharmāmṛtaṃ pītvā sarve śakrādayo 'pi te /",
    "XXratnml_u:11865": " devāḥ saṃharṣitā bodhicaryābhivāñchito 'bhavan // Rm_29.92{91} //",
    "XXratnml_u:11866": " tat samīkṣya sa maudgalyaḥ kiñcid vihasito mudā /",
    "XXratnml_u:11867": " bhagavaṃtaṃ munīndraṃ taṃ dṛṣṭvaivaṃ samaciṃtayat // Rm_29.93{92} //",
    "XXratnml_u:11868": " ihāpi bhagavānn evaṃ samākīrṇasabhāśritaḥ /",
    "XXratnml_u:11869": " saddharmaṃ samupādiśya viharati yathābhuvi // Rm_29.94{93} //",
    "XXratnml_u:11870": " atha sa bhagavāṃs tasya maudgalyasya mahāmateḥ /",
    "XXratnml_u:11871": " manaścintitam ājñāya taṃ maudgalyaṃ samabravīt // Rm_29.95{94} //",
    "XXratnml_u:11872": " na me maudgalya satkāravaṃdhitaṃ bhavate manaḥ /",
    "XXratnml_u:11873": " api tv ahaṃ yathechāmi tathā sarvaṃ samṛddhyati // Rm_29.96{95} //",
    "XXratnml_u:11874": " āyāntv ihāmarāḥ sarve iti mayā yadecchyate /",
    "XXratnml_u:11875": " tadā sarva ime devā āgachaṃti samaṃtataḥ // Rm_29.97{96} //",
    "XXratnml_u:11876": " gachantu ca surāḥ sarve iti mayā yadehyate /",
    "XXratnml_u:11877": " tadā sarva ime devā gachaṃti ca svam ālayaṃ // Rm_29.98{97} //",
    "XXratnml_u:11878": " evaṃ me sarvakāryeṣu mano 'bhilaṣitaṃ yathā /",
    "XXratnml_u:11879": " tathātra sarvakāryāṇi siddhyaṃte hi sadā tadā // Rm_29.99{98} //",
    "XXratnml_u:11880": " ity ādiṣṭaṃ munīndreṇa śrutvā maudgalya ātmavit /",
    "XXratnml_u:11881": " śāstuḥ pādāmbujau natvā sāṃjaliḥ samupāśrayat // Rm_29.100{99} //",
    "XXratnml_u:11882": " tataḥ sabhāṃ surāṃ kīrṇāṃ sa maudgalyāyano yatiḥ /",
    "XXratnml_u:11883": " tāra sarvāṃ saṃnirīkṣyaivaṃ bhagavantam abhāṣata // Rm_29.101{100} //",
    "XXratnml_u:11884": " vicitrā bhagavan devāparṣad iyaṃ virājate /",
    "XXratnml_u:11885": " nūnam ime surāḥ sarve saṃbuddhapadalābhinaḥ // Rm_29.102{1} //",
    "XXratnml_u:11886": " santi hy asyāṃ sabhāyāṃ ye saṃbuddhe saṃprasāditāḥ /",
    "XXratnml_u:11887": " kāyabhedād ihotpannās te saṃbodhilābhinaḥ // Rm_29.103{2} //",
    "XXratnml_u:11888": " santi dharme prasannā ye āryaśīlaiḥ samanvitāḥ /",
    "XXratnml_u:11889": " kāyabhedād ihotpannās te 'pi saṃbodhilābhinaḥ // Rm_29.104{3} //",
    "XXratnml_u:11890": " (Rm 340)",
    "XXratnml_u:11891": " santi saṃghe prasannā ye āryadharmānucāriṇaḥ /",
    "XXratnml_u:11892": " kāyabhedād ihotpannās te 'pi saṃbodhilābhinaḥ // Rm_29.105{4} //",
    "XXratnml_u:11893": " iti maudgalyasaṃproktaṃ śrutvā sa bhagavāṃs tathā /",
    "XXratnml_u:11894": " taṃ maudgalyāyanaṃ dṛṣṭvānuvarṇayan sāmādiśat // Rm_29.106{5} //",
    "XXratnml_u:11895": " evam etad dhi maudgalya vicitreyaṃ mahāsabhā /",
    "XXratnml_u:11896": " surendrapramukhā devā yatra santi pramoditāḥ // Rm_29.107{6} //",
    "XXratnml_u:11897": " santi buddhe prasannā ye saṃbodhisādhanotsahāḥ /",
    "XXratnml_u:11898": " kāyabhedād ihotpannās te saṃbodhipadonmukhāḥ // Rm_29.108{7} //",
    "XXratnml_u:11899": " santi dharme prasannā ye āryaśīlasamācarāḥ /",
    "XXratnml_u:11900": " kāyabhedād ihotpannās te 'pi saṃbodhigāminaḥ // Rm_29.109{8} //",
    "XXratnml_u:11901": " saṃti saṃghe prasannā ye āryasatyasamanvitāḥ /",
    "XXratnml_u:11902": " kāyabhedād ihotpannās te 'pi saṃbodhilābhinaḥ // Rm_29.110{9} //",
    "XXratnml_u:11903": " evaṃ śāstrā samākhyātaṃ śrutvā devādhipo 'pi saḥ /",
    "XXratnml_u:11904": " bhagavaṃtaṃ samālokya maudgalyaṃ ca tathābravīt // Rm_29.111{10} //",
    "XXratnml_u:11905": " vicitrā bhagavan devaparṣad iyaṃ virājate /",
    "XXratnml_u:11906": " yatra santi mahāsatvāḥ saṃbodhisādhanodyatāḥ // Rm_29.112{11} //",
    "XXratnml_u:11907": " santi buddhe prasannā ye śraddhayā śaraṇaṃ gatāḥ /",
    "XXratnml_u:11908": " kāyabhedād ihotpannās te saṃbuddhapadalābhinaḥ // Rm_29.113{12} //",
    "XXratnml_u:11909": " saṃti dharme prasannā ye śraddhayā śaraṇaṃ gatāḥ /",
    "XXratnml_u:11910": " kāyabhedād ihotpannās te saṃbuddhapadalābhinaḥ // Rm_29.114{13} //",
    "XXratnml_u:11911": " santi dharme prasannā ye śraddhayā śaraṇaṃ gatāḥ /",
    "XXratnml_u:11912": " kāyabhedād ihotpannās te 'pi saṃbodhilābhinaḥ // Rm_29.115{14} //",
    "XXratnml_u:11913": " saṃti saṃghe prasannā ye śraddhayā śaraṇaṃ gatāḥ /",
    "XXratnml_u:11914": " kāyabhedād ihotpannās te 'pi saṃbodhilābhinaḥ // Rm_29.116{15} //",
    "XXratnml_u:11915": " iti devādhipākhyātaṃ śrutvānyāpi surātmajaḥ /",
    "XXratnml_u:11916": " maudgalyaṃ śrīghanaṃ cāpi śakraṃ caikṣyaivam abravīt // Rm_29.117{16} //",
    "XXratnml_u:11917": " vicitreyaṃ mahāsatva devasabhā virājate /",
    "XXratnml_u:11918": " santi yatra mahātmānaḥ saṃbodhisādhodyatāḥ // Rm_29.118{17} //",
    "XXratnml_u:11919": " santi saṃghe prasannā ye satkṛtya prabhajanti te /",
    "XXratnml_u:11920": " dehabhedād ihotpannā bhavaṃti bodhilābhinaḥ // Rm_29.119{18} //",
    "XXratnml_u:11921": " santi dharme prasannā ye bhajanti śraddhayā mudā /",
    "XXratnml_u:11922": " dehabhedād ihotpannās te 'pi saṃbodhilābhinaḥ // Rm_29.120{19} //",
    "XXratnml_u:11923": " santi buddhe prasannā ye bhajaṃti śaraṇaṃ gatāḥ /",
    "XXratnml_u:11924": " dehabhedād ihotpannās te 'pi saṃbodhilābhinaḥ // Rm_29.121{20} //",
    "XXratnml_u:11925": " evam etat samākhyātaṃ maudgalyena mahātmanā /",
    "XXratnml_u:11926": " munīndraśakradevaiś ca śrutvā sarve surā mudā // Rm_29.122{21} //",
    "XXratnml_u:11927": " prabodhitāḥ parijñāya saṃbuddhaśaraṇaṃ yayuḥ /",
    "XXratnml_u:11928": " tatra sarve 'pi te devās triratnabhajanodyatāḥ // Rm_29.123{22} //",
    "XXratnml_u:11929": " tatpuṇyaiḥ śrotaāpattiphalaṃ sākṣāt samāyayuḥ // Rm_29.124{23!} //",
    "XXratnml_u:11930": " tatas tāṃ śrīghanaṃ nātvā maudgalyaṃ ca prasāditāḥ /",
    "XXratnml_u:11931": " te śakrādayo devāḥ sarve svasvālayāṃ yayuḥ // Rm_29.125{24} //",
    "XXratnml_u:11932": " atha so 'rhan mahābhijño maudgalyāyana ātmavit /",
    "XXratnml_u:11933": " bhagavantaṃ tam ānamya sāṃjalir evam abravīt // Rm_29.126{25} //",
    "XXratnml_u:11934": " bhagavan nātha sarvajña bhavatkāryyaṃ prasiddhyati /",
    "XXratnml_u:11935": " (Rm 341)",
    "XXratnml_u:11936": " atra sarve surā bhadraiś caranti bodhimānasāḥ // Rm_29.127{26} //",
    "XXratnml_u:11937": " tat tatrāpi manuṣyāṇāṃ hitāya bhagavān api /",
    "XXratnml_u:11938": " jambudvīpe 'dhunā śāstaḥ samavatarttum arhati // Rm_29.128{27} //",
    "XXratnml_u:11939": " iti saṃprārthite tena maudgalyena mahātmanā /",
    "XXratnml_u:11940": " bhagavāṃs taṃ mahāsatvaṃ maudgalyam evam ādiśat // Rm_29.129{28} //",
    "XXratnml_u:11941": " sādhu gachādhunā tatra jambudvīpe nijāśrame /",
    "XXratnml_u:11942": " gatvā lokasabhāmadhye sthitvaivaṃ saṃprabodhaya // Rm_29.130{29} //",
    "XXratnml_u:11943": " avatarej jagadvandhur ito 'hni saptame divaḥ /",
    "XXratnml_u:11944": " sāṃkāśe nagare hy āpajjure vana udumvare // Rm_29.131{30} //",
    "XXratnml_u:11945": " ity ādiṣṭaṃ munīndreṇa śrutvā maudgalya ātmavit /",
    "XXratnml_u:11946": " tatheti prativijñapya tathā kartuṃ samaichata // Rm_29.132{31} //",
    "XXratnml_u:11947": " atha sa ṛddhimān yogī maudgalyāyana ātmavit /",
    "XXratnml_u:11948": " sāṃjalis taṃ muniṃ natvā samādhiṃ vidadhe tadā // Rm_29.133{32} //",
    "XXratnml_u:11949": " tataḥ so 'rhaṃ mahābhijño maudgalyo 'ntarhito divi /",
    "XXratnml_u:11950": " kṣaṇāt pakṣī yathākāśāj jambudvīpam avātarat // Rm_29.134{33} //",
    "XXratnml_u:11951": " tatra jetāśrame so 'rhann avatārya nijāśrame /",
    "XXratnml_u:11952": " śubhāsanasamāsīnaḥ prabhāsayan nyaṣīdata // Rm_29.135{34} //",
    "XXratnml_u:11953": " taṃ dṛṣṭvāsana āsīnaṃ maudgalyaṃ samupāgataṃ /",
    "XXratnml_u:11954": " matvā te sāṃghikāḥ sarve muditāḥ samupācaran // Rm_29.136{35} //",
    "XXratnml_u:11955": " tac chrutvā muditāḥ sarve lokāś cāpi nṛpādayaḥ /",
    "XXratnml_u:11956": " vihāre jetakārāme sahasā samupācaran // Rm_29.137{36} //",
    "XXratnml_u:11957": " tatrāsanasamāsīnaṃ maudgalyaṃ taṃ maharddhikaṃ /",
    "XXratnml_u:11958": " dṛṣṭvā sarve 'pi te natvā parivṛtyopatasthire // Rm_29.138{37} //",
    "XXratnml_u:11959": " tatas te bhikṣavaḥ sarve maudgalyaṃ taṃ maharddhikaṃ /",
    "XXratnml_u:11960": " kṛtāṃjalipuṭā natvā paprachur evam ādarāt // Rm_29.139{38} //",
    "XXratnml_u:11961": " bhadanta kuśalaṃ kaccid bhavato 'pi jagadguroḥ /",
    "XXratnml_u:11962": " kutra sa bhagavān dharmam ādiśaṃs tiṣṭhate divi // Rm_29.140{39} //",
    "XXratnml_u:11963": " kadā sa bhagavāṃc chāstā svargād iha samācaret /",
    "XXratnml_u:11964": " kathaṃ cāpi samākhyāti tat sarvaṃ samupādiśa // Rm_29.141{40} //",
    "XXratnml_u:11965": " iti taiḥ prārthitaṃ śrutvā sa maudgalyāyano yatiḥ /",
    "XXratnml_u:11966": " tāṃ sarvān saṃghikāl lokāṃś cāpi dṛṣṭvaivam abravīt // Rm_29.142{41} //",
    "XXratnml_u:11967": " bhavantaḥ kuśalaṃ śāstu munīndrasya mamāpi ca /",
    "XXratnml_u:11968": " yuṣmākam api nāmno 'ham avandaṃ taṃ munīśvaraṃ // Rm_29.143{42} //",
    "XXratnml_u:11969": " parijātam upāśritya sendradevaiḥ samarcitaḥ /",
    "XXratnml_u:11970": " mātuḥ sa bhagavān dharmam ādiśaṃs tiṣṭhate divi // Rm_29.144{43} //",
    "XXratnml_u:11971": " yathā yuṣmābhir ākhyātaṃ tathā niveditaṃ mayā /",
    "XXratnml_u:11972": " śrutvā sa bhagavāṃc chāstā mamaivaṃ samupādiśat // Rm_29.145{44} //",
    "XXratnml_u:11973": " ito 'hni saptame svargād avatareya bhūtale /",
    "XXratnml_u:11974": " sāṃkāśanagaropāpajjure vane udumvare // Rm_29.146{45} //",
    "XXratnml_u:11975": " ity ādiśya munīndreṇa preṣito 'ham ihācare /",
    "XXratnml_u:11976": " etad yūyaṃ parijñāya prābhyanandata sāṃprataṃ // Rm_29.147{46} //",
    "XXratnml_u:11977": " iti tenārhatākhyātaṃ śrutvā te saṃghikā mudā /",
    "XXratnml_u:11978": " sevaṃ nṛpādi lokāś ca prābhyanandan pramoditāḥ // Rm_29.148{47} //",
    "XXratnml_u:11979": " (Rm 342)",
    "XXratnml_u:11980": " tatas te sāṃghikāḥ sarve lokā bhūpādayo 'pi ca /",
    "XXratnml_u:11981": " sāṃkāśanagaropāpajjure vane upācaran // Rm_29.149{48} //",
    "XXratnml_u:11982": " tadā sa bhagavāṃs tatra svarge sendrān surān api /",
    "XXratnml_u:11983": " mātaraṃ samupāmaṃtrya pura evam upādiśat // Rm_29.150{49} //",
    "XXratnml_u:11984": " mātaḥ sendrādi devāś ca yūyaṃ sarve samādarāt /",
    "XXratnml_u:11985": " triratnabhajanaṃ kṛtvā pracaradhvaṃ sadā śubhe // Rm_29.151{50} //",
    "XXratnml_u:11986": " gacheyaṃ sāṃprataṃ dharmam upadeṣṭuṃ mahītale /",
    "XXratnml_u:11987": " nṛṇām api hitārthena gantum ichāmi nānyathā // Rm_29.152{51} //",
    "XXratnml_u:11988": " ity ādiṣṭaṃ munīndreṇa sarve sendrāḥ surā api /",
    "XXratnml_u:11989": " mātāpi sāṃjalir natvā prārthayat taṃ munīśvaraṃ // Rm_29.153{52} //",
    "XXratnml_u:11990": " bhagavan nātha sarvajña ko 'smākaṃ dharmam ādiśet /",
    "XXratnml_u:11991": " tad atra kṛpayā dharmam ādeṣṭuṃ sthātum arhati // Rm_29.154{53} //",
    "XXratnml_u:11992": " iti taiḥ prārthite bhūyo bhagavān sa munīśvaraḥ /",
    "XXratnml_u:11993": " mātaraṃ tān surān sarvān dṛṣṭvaivaṃ ca samādiśat // Rm_29.155{54} //",
    "XXratnml_u:11994": " mātar nāhaṃ sadaikatra tiṣṭheyaṃ dharmam ādiśan /",
    "XXratnml_u:11995": " sarvasatvahitārthena saṃbuddho 'smi jagadguruḥ // Rm_29.156{55} //",
    "XXratnml_u:11996": " tan mātar aham ālokya martyānāṃ hitakāmpayā /",
    "XXratnml_u:11997": " saddharmāmṛtasaṃdānaṃ dātuṃ gachāmi sāṃprataṃ // Rm_29.157{56} //",
    "XXratnml_u:11998": " ity ādiṣṭaṃ munīndreṇa śrutvā mātā surā api /",
    "XXratnml_u:11999": " sendrāḥ sarve 'pi te śāstuḥ pādāmbuje praṇemire // Rm_29.158{57} //",
    "XXratnml_u:12000": " tatas te tridaśāḥ sarve mātāpi tasya tāyinaḥ /",
    "XXratnml_u:12001": " tridhā pradakṣiṇīkṛtya natvā svasvālayaṃ yayuḥ // Rm_29.159{58} //",
    "XXratnml_u:12002": " tataḥ sa bhagavāṃs tatra devālaye samāhitaḥ /",
    "XXratnml_u:12003": " tat samādhiṃ samādhāya kṣaṇād antarhito 'carat // Rm_29.160{59} //",
    "XXratnml_u:12004": " tataḥ sa bhagavāṃs tatra jambudvīpe prabhāsayan /",
    "XXratnml_u:12005": " sāṃkāśanagaropāpajjure dāve udumvare // Rm_29.161{60} //",
    "XXratnml_u:12006": " avatīrya kṣaṇāt tatra śuddhāsane surāstṛte /",
    "XXratnml_u:12007": " samādhāya samāsīnas tasthau dhyānasamāhitaḥ // Rm_29.162{61} //",
    "XXratnml_u:12008": " taṃ dṛṣṭvā svāsanāsīnaṃ śrīghanaṃ samupāgataṃ /",
    "XXratnml_u:12009": " sarve te sāṃghikā lokā bhūpādayo 'py upācaran // Rm_29.163{62} //",
    "XXratnml_u:12010": " tatra taṃ śrīghanaṃ natvā sarve te saṃpramoditāḥ /",
    "XXratnml_u:12011": " tridhā pradakṣiṇīkṛtya samabhyarcyopatasthire // Rm_29.164{63} //",
    "XXratnml_u:12012": " brahmaśakrādi devāś ca yakṣagaṃdharvakinnarāḥ /",
    "XXratnml_u:12013": " daityā vidyādharā nāgā garuḍāḥ siddhādayo 'pi ca // Rm_29.165{64} //",
    "XXratnml_u:12014": " śrīghanaṃ samāyātaṃ draṣṭuṃ sarve samāgatāḥ /",
    "XXratnml_u:12015": " natvā pradakṣiṇīkṛtya samabhyarcyopatasthire // Rm_29.166{65} //",
    "XXratnml_u:12016": " tatropapāduko bhikṣur bhagavantaṃ sasāṃghikaṃ /",
    "XXratnml_u:12017": " devādi sarvalokāṃś ca bhojayituṃ nyamaṃtrayat // Rm_29.167{66} //",
    "XXratnml_u:12018": " bhagavān api devādi lokāḥ sarve prasāditāḥ /",
    "XXratnml_u:12019": " tasyānugraham ādhātuṃ tatheti pratyamodayan // Rm_29.168{67} //",
    "XXratnml_u:12020": " atha sa bhagavāṃs tatra bhojanasamayāgate /",
    "XXratnml_u:12021": " saṃghamelāpane gaṇḍīm ākoṭayan pranādinīṃ // Rm_29.169{68} //",
    "XXratnml_u:12022": " tadgaṇḍīdeśanākāle tasya bhikṣor yathehitaṃ /",
    "XXratnml_u:12023": " tathāsanāṃ vastrāṇi divyāni rucirāni ca // Rm_29.170{69} //",
    "XXratnml_u:12024": " (Rm 343)",
    "XXratnml_u:12025": " pūjāṅgāny api divyāni bhojyapānāmṛtāny api /",
    "XXratnml_u:12026": " sarvāṇy upacāravastūni punaḥ prādurbabhūvire // Rm_29.171{70} //",
    "XXratnml_u:12027": " tadā sa bhikṣur ālokya sarvasāmagrasaṃyutaṃ /",
    "XXratnml_u:12028": " bhagavaṃtaṃ sasaṃghaṃ taṃ natvaivaṃ prārthayan mudā // Rm_29.172{71} //",
    "XXratnml_u:12029": " bhagavan bhojanasyātra samayo varttate 'dhunā /",
    "XXratnml_u:12030": " tat sasaṃgho bhavān atra svasvāsane niṣīdatu // Rm_29.173{72} //",
    "XXratnml_u:12031": " tataḥ sa bhagavāṃs tatra pādyaṃ gṛhya sasāṃghikaḥ /",
    "XXratnml_u:12032": " svasvāsane samāruhya samāśrayad yathākramaṃ // Rm_29.174{73} //",
    "XXratnml_u:12033": " tathā devādi lokāś ca sarvasvasvāsaneṣu tat /",
    "XXratnml_u:12034": " yathākramaṃ samāśritya saṃniṣeduḥ prasāditāḥ // Rm_29.175{74} //",
    "XXratnml_u:12035": " tān buddhapramukhān sarvān svasvāsanasamāśritān /",
    "XXratnml_u:12036": " dṛṣṭvā sa mudito bhikṣur yathāvidhiṃ samarcayat // Rm_29.176{75} //",
    "XXratnml_u:12037": " tato divyopacārais tair bhojyapānāmṛtādibhiḥ /",
    "XXratnml_u:12038": " tān buddhapramukhān sarvan yathechaiḥ samatoṣayat // Rm_29.177{76} //",
    "XXratnml_u:12039": " saṃbuddhapramukhāḥ sarve saṃghā lokāḥ surādayaḥ /",
    "XXratnml_u:12040": " tad divyabhojanaṃ bhuktvā vismitās tṛptim āyayuḥ // Rm_29.178{77} //",
    "XXratnml_u:12041": " tataḥ sa bhikṣur ālokya sarvāns tān saṃpratoṣitān /",
    "XXratnml_u:12042": " tatpātrāṇy apanītvā taddhastādīn samaśodhayat // Rm_29.179{78} //",
    "XXratnml_u:12043": " tataḥ sa bhikṣur oṣadhyatāmbūlādi rasāyanaiḥ /",
    "XXratnml_u:12044": " tān buddhapramukhān sarvān saṃmoditān akārayat // Rm_29.180{79} //",
    "XXratnml_u:12045": " tatropapāduko bhikṣuḥ sāṃjaliḥ saṃpramoditaḥ /",
    "XXratnml_u:12046": " sasāṃghikaṃ munīndraṃ taṃ natvā tatpura āśrayat // Rm_29.181{80} //",
    "XXratnml_u:12047": " tataḥ sa bhagavāṃs tasya bhikṣor matvā śubhāśayaṃ /",
    "XXratnml_u:12048": " āryasatyaṃ samārabhya dideśa dharmam uttamaṃ // Rm_29.182{81} //",
    "XXratnml_u:12049": " taddharmadeśanāṃ śrutvā sa upapāduko yatiḥ /",
    "XXratnml_u:12050": " bhitvā 'vidyāgaṇaṃ prāptavidyābhijñāpado bhavan // Rm_29.183{82} //",
    "XXratnml_u:12051": " paṃcagaṇḍamayaṃ dehaṃ saṃsāram aticañcalaṃ /",
    "XXratnml_u:12052": " viditvā sarvasaṃskāragatīś cāpi vighātinīḥ // Rm_29.184{83} //",
    "XXratnml_u:12053": " kleśān māragaṇāñ cāpi jitvārhatvam avāptavān /",
    "XXratnml_u:12054": " tataḥ so 'rhaṃ mahābhijñaḥ pariśuddhatrimaṃḍalaḥ // Rm_29.185{84} //",
    "XXratnml_u:12055": " jiteṃdriyo viśuddhātmā nirvikalpo niraṃjanaḥ /",
    "XXratnml_u:12056": " saṃsāralābhasatkāranispṛhas trijagatsv api // Rm_29.186{85} //",
    "XXratnml_u:12057": " vaṃdyaḥ pūjyo 'bhimānyo 'bhūd brahmacārī jinātmajaḥ // Rm_29.187{86} //",
    "XXratnml_u:12058": " tad dṛṣṭvā bhikṣavaḥ sarve vismayākulitāśayaḥ /",
    "XXratnml_u:12059": " bhagavaṃtaṃ tam ānamya paprachus tat purākṛtaṃ // Rm_29.188{87} //",
    "XXratnml_u:12060": " bhagavan kiṃ purānena bhikṣuṇā sukṛtaṃ kṛtaṃ /",
    "XXratnml_u:12061": " yenopapāduko 'rhaṃ ca bhavaty ayaṃ mahāsudhīḥ // Rm_29.189{88} //",
    "XXratnml_u:12062": " yac cāpy asya yater bhikṣoḥ prārthitaṃ tat samṛdhyati /",
    "XXratnml_u:12063": " etat sarvaṃ samākhyāya sarvān asmān prabodhaya // Rm_29.190{89} //",
    "XXratnml_u:12064": " evaṃ tair bhikṣubhiḥ prārthite sa munīśvaraḥ /",
    "XXratnml_u:12065": " tān sarvān sāṃghikāl lokān samālokyaivam ādiśat // Rm_29.191{90} //",
    "XXratnml_u:12066": " śṛṇudhvaṃ bhikṣavānena bhikṣuṇā yat purākṛtaṃ /",
    "XXratnml_u:12067": " tat sarvaṃ saṃpravakṣyāmi yuṣmaccittaprabodhane // Rm_29.192{91} //",
    "XXratnml_u:12068": " (Rm 344)",
    "XXratnml_u:12069": " purāsīn bhagavān buddho vipaścī nāma sarvavit /",
    "XXratnml_u:12070": " dharmarājo jagacchāstā tathāgato munīśvaraḥ // Rm_29.193{92} //",
    "XXratnml_u:12071": " sa saṃbuddho jagannātho vandhumato mahīpateḥ /",
    "XXratnml_u:12072": " vandhumatyā mahāpūryyā rājadhānyā upāśraye // Rm_29.194{93} //",
    "XXratnml_u:12073": " jināśrame mahodyāne sarvasatvahitechayā /",
    "XXratnml_u:12074": " saddharmaṃ samupādiśya vijahāra sasāṃghikaḥ // Rm_29.195{94} //",
    "XXratnml_u:12075": " tasya vipaścinaḥ śāstuḥ sāṃghikāḥ paṃcabhikṣavaḥ /",
    "XXratnml_u:12076": " anyasmin mahodyāne varṣāsu vyaharans tadā // Rm_29.196{95} //",
    "XXratnml_u:12077": " tatraikabhikṣuṇā teṣāṃ caturṇāṃ brahmacāriṇāṃ /",
    "XXratnml_u:12078": " vaiyāvṛtyakṛtaṃ karma suprasannānucāriṇā // Rm_29.197{96} //",
    "XXratnml_u:12079": " tatas te bhikṣavas sarve catvāras tatprasādhanāt /",
    "XXratnml_u:12080": " sarvavidyāsamudyuktāḥ samādhisādhanodyatāḥ // Rm_29.198{97} //",
    "XXratnml_u:12081": " klesān māragaṇāñ jitvā pariśuddhatrimaṇḍalāḥ /",
    "XXratnml_u:12082": " sākṣād arhattvasaṃprāptā babhūvu brahmavittamāḥ // Rm_29.199{98} //",
    "XXratnml_u:12083": " tān arhato mahābhijñān dṛṣṭvā sa paṃcamo yatiḥ /",
    "XXratnml_u:12084": " muditas taccaraṇān natvā praṇidhānaṃ tathā vyadhāt // Rm_29.200{99} //",
    "XXratnml_u:12085": " yad etebhir mamāgamya sākṣād arhattvam āgataṃ /",
    "XXratnml_u:12086": " etaddharmavipākena pravrajyārhattvam āpnuyāṃ // Rm_29.201{100} //",
    "XXratnml_u:12087": " sarvopakaraṇair dravyair avaikalyaṃ yathehitaṃ /",
    "XXratnml_u:12088": " tat tathā sarvam apy eva sarvatrāpi samṛddhyatu // Rm_29.202{1} //",
    "XXratnml_u:12089": " etatpuṇyavipākena sa bhikṣuḥ paṃcamaḥ sudhīḥ /",
    "XXratnml_u:12090": " ayam eva mahābhijño bhavati hīti manyatāṃ // Rm_29.203{2} //",
    "XXratnml_u:12091": " punar api bhavaty atra yenāyam upapādukaḥ /",
    "XXratnml_u:12092": " tat karmaṃ pravakṣyāmi śṛṇuta yūyam ādarāt // Rm_29.204{3} //",
    "XXratnml_u:12093": " purāsīd bhagavān buddhaḥ kāśyapo nāma sarvavit /",
    "XXratnml_u:12094": " arhan nātho jagacchāstā dharmarājas tathāgataḥ // Rm_29.205{4} //",
    "XXratnml_u:12095": " sa saṃbuddho mahāpūryā vārāṇasyā upāśrame /",
    "XXratnml_u:12096": " mṛgadāve 'diśad dharmaṃ vijahāra sasāṃghikaḥ // Rm_29.206{5} //",
    "XXratnml_u:12097": " tasmiṃś ca samaye tatra vārāṇasyaṃ gṛhādhipaḥ /",
    "XXratnml_u:12098": " āsīt tasya priyā bhāryyā garbhiṇī garbhapīḍitā // Rm_29.207{6} //",
    "XXratnml_u:12099": " prasūtisamaye 'krandad ārttasvarā vilāpitā /",
    "XXratnml_u:12100": " tasyā ārttaravaṃ śrutvā sa bharttā karuṇārditaḥ /",
    "XXratnml_u:12101": " śokālaye samudvignaḥ niśrityaivaṃ vyaciṃtayat // Rm_29.208{7} //",
    "XXratnml_u:12102": " hā duḥkhaṃ garbbhapīḍāsyā jāyate kiṃ kariṣyate /",
    "XXratnml_u:12103": " evaṃ duḥkhaṃ hi saṃsāre rogiṇāṃ bhavacāriṇāṃ // Rm_29.209{8} //",
    "XXratnml_u:12104": " mātur evaṃ mahad duḥkhaṃ garbbhasthasya śiśor na kiṃ /",
    "XXratnml_u:12105": " etad duḥkham ahaṃ soḍhuṃ na śaknuyāṃ kathaṃ cana // Rm_29.210{9} //",
    "XXratnml_u:12106": " tad atra kāśyapasyāhaṃ śāsane śaraṇaṃ gataḥ /",
    "XXratnml_u:12107": " pravrajya saṃvaraṃ dhṛtvā careyaṃ saṃvṛtiṃ sadā // Rm_29.211{10} //",
    "XXratnml_u:12108": " iti niścitya sa śreṣṭhī gatvā kāśyapaśāsane /",
    "XXratnml_u:12109": " pravrajya saṃvaraṃ dhṛtvā cacāra saṃvṛtiṃ sadā // Rm_29.212{11} //",
    "XXratnml_u:12110": " tataḥ kāle samāghrāte śreṣṭhī sa parikheditaḥ /",
    "XXratnml_u:12111": " triratnasmaraṇaṃ kṛtvā praṇidhānaṃ vyadhāt tadā // Rm_29.213{12} //",
    "XXratnml_u:12112": " etatpuṇyavipākena sarvadātra punarbhave /",
    "XXratnml_u:12113": " (Rm 345)",
    "XXratnml_u:12114": " mātur garbhe hy ajāyeyaṃ bhaveyam upapādukaḥ // Rm_29.214{13} //",
    "XXratnml_u:12115": " etena praṇidhānena kāśyapaśaraṇaṃ gataḥ /",
    "XXratnml_u:12116": " triratnabhajanaiḥ kṛtvā pracacāra samāhitaḥ // Rm_29.215{14} //",
    "XXratnml_u:12117": " etatpuṇyavipākena sārthavāhaḥ sa sanmatiḥ /",
    "XXratnml_u:12118": " bhavaty ayaṃ mahābhijñaḥ sāṃpratam upapādukaḥ // Rm_29.216{15} //",
    "XXratnml_u:12119": " yathānena tadā tatra praṇidhānaṃ kṛtaṃ mudā /",
    "XXratnml_u:12120": " tathātra śāsane bauddhe pravrajyārhattvam āpyate // Rm_29.217{16} //",
    "XXratnml_u:12121": " evaṃ hi manyatāṃ sarve saṃsāre karma yat kṛtaṃ /",
    "XXratnml_u:12122": " tat phalaṃ bhujyate nūnaṃ yathehitaṃ tathā dhruvaṃ // Rm_29.218{17} //",
    "XXratnml_u:12123": " yenaiva yat kṛtaṃ karmaṃ tenaiva bhujyate phalaṃ /",
    "XXratnml_u:12124": " abhuktaṃ kṣīyate naiva kṛtakarmaphalaṃ kvacit // Rm_29.219{18} //",
    "XXratnml_u:12125": " nāgnibhir dahyate karmaṃ kriyate nāpi codakaiḥ /",
    "XXratnml_u:12126": " vāyubhiḥ śuṣyate nāpi kṣīyate naiva bhūmiṣu // Rm_29.220{19} //",
    "XXratnml_u:12127": " anyāthāpi bhaven naiva yat kṛtaṃ tat phalaṃ khalu /",
    "XXratnml_u:12128": " sarvatra bhujyate sarvair jantubhir bhavacāribhiḥ // Rm_29.221{20} //",
    "XXratnml_u:12129": " kṛṣṇasya karmaṇaḥ pāke duḥkhataiva sadā bhave /",
    "XXratnml_u:12130": " śubhasya sukhatā nityaṃ miśritasyāpi miśritaṃ // Rm_29.222{21} //",
    "XXratnml_u:12131": " evaṃ matvātra saṃsāre sarvadā sukhavāṃchibhiḥ /",
    "XXratnml_u:12132": " triratnabhajanaṃ kṛtvā caritavyaṃ śubhe sadā // Rm_29.223{22} //",
    "XXratnml_u:12133": " ity ādiṣṭaṃ munīndreṇa śrutvā te bhikṣavas tathā /",
    "XXratnml_u:12134": " satyam iti parijñāya prābhyanandan prabodhitāḥ // Rm_29.224{23} //",
    "XXratnml_u:12135": " so 'pi bhikṣuḥ parijñāya śrutvaivaṃ sugatoditaṃ /",
    "XXratnml_u:12136": " prabodhitaḥ prasannātmā prācaran sarvadā śubhe // Rm_29.225{24} //",
    "XXratnml_u:12137": " iti me guruṇādiṣṭaṃ śrutaṃ mayā tathocyate /",
    "XXratnml_u:12138": " śrutvā rājans tvayāpy evaṃ caritavyaṃ śubhe sadā // Rm_29.226{25} //",
    "XXratnml_u:12139": " prajāś cāpi mahārāja bodhayitvā prayatnataḥ /",
    "XXratnml_u:12140": " prerayitvā śubhe dharme pālanīyās tvayādarāt // Rm_29.227{26} //",
    "XXratnml_u:12141": " evaṃ te sarvadā rājan sarvatrāpi śubhaṃ bhavet /",
    "XXratnml_u:12142": " krameṇa bodhim āsadya saṃbuddhapadam āpnuyāḥ // Rm_29.228{27} //",
    "XXratnml_u:12143": " iti tenārhatākhyātaṃ śrutvāśokaḥ sa bhūpatiḥ /",
    "XXratnml_u:12144": " tatheti prativijñapya prābhyanaṃdat sapārṣadaḥ // Rm_29.229{28} //",
    "XXratnml_u:12145": " yadāvadānaṃ hy upapādukasya śṛṇvaṃti ye cāpi niśāmayaṃti /",
    "XXratnml_u:12146": " sarve 'pi te kleśavimuktadehā bhuktvā sukhaṃ yānti jinālayaṃ te //",
    "XXratnml_u:12147": " ++ iti śrīratnāvadānatatve upapādukāvadānaṃ samāptam ++",
    "XXratnml_u:12148": " (Rm 346)",
    "XXratnml_u:12149": " XXX Anityatāsūtra athāśoko mahīpālaḥ kṛtāṃjaliḥ purogataḥ /",
    "XXratnml_u:12150": " upaguptaṃ yatiṃ natvā punar evam abhāṣata // Rm_30.1{1} //",
    "XXratnml_u:12151": " bhadanta śrotum ichāmi punar anyat subhāṣitaṃ /",
    "XXratnml_u:12152": " tadyathā guruṇādiṣṭaṃ tathādeṣṭuṃ ca me 'rhati // Rm_30.2{2} //",
    "XXratnml_u:12153": " iti saṃprārthitaṃ rājñā śrutvā so 'rhaṃ sudhīr yatiḥ /",
    "XXratnml_u:12154": " upagupto nareṃdraṃ taṃ samāmaṃtryaivam abravīt // Rm_30.3{3} //",
    "XXratnml_u:12155": " sādhu śṛṇu mahārāja tava puṇyapravṛddhaye /",
    "XXratnml_u:12156": " yāthā me guruṇākhyātaṃ tathā mayā pravakṣyate // Rm_30.4{4} //",
    "XXratnml_u:12157": " tadyathā bhagavān buddhaḥ śākyasiṃho mahāmuniḥ /",
    "XXratnml_u:12158": " ekasmin samaye tatra śrāvastyā bahir āśrame // Rm_30.5{5} //",
    "XXratnml_u:12159": " jetodyāne manoramye vihāre maṇimaṇḍite /",
    "XXratnml_u:12160": " sarvalokahitārthena vijahāra sasāṃghikaḥ // Rm_30.6{6} //",
    "XXratnml_u:12161": " tatra sa bhagavāṃc chāstā sabhāsthitaḥ prabhāsayan /",
    "XXratnml_u:12162": " tāṃ sarvān sāṃghikān dṛṣṭvā samāmaṃtryaivam ādiśat // Rm_30.7{7} //",
    "XXratnml_u:12163": " anityā bhikṣavaḥ sarve saṃskārā adhruvāḥ kṣaṇāḥ /",
    "XXratnml_u:12164": " vipariṇāmadharmāṇo 'sthirā nāsvāsikā api // Rm_30.8{8} //",
    "XXratnml_u:12165": " yāvanto bhikṣavaḥ satvāś caturyonisamudbhavāḥ /",
    "XXratnml_u:12166": " bhautikāḥ prāṇinaḥ sarve jaṃgamā acalā api // Rm_30.9{9} //",
    "XXratnml_u:12167": " ete 'pi prāṇinaḥ sarve saṃskārabhavacāriṇaḥ /",
    "XXratnml_u:12168": " svakṛtakarmabhuṃjāno bhramanti ṣaḍgatiṣv api // Rm_30.10{10} //",
    "XXratnml_u:12169": " yāvantaḥ prāṇinaḥ satvāḥ sarveṣu narakeṣv api /",
    "XXratnml_u:12170": " svakṛtakarmabhuṃjāno bhramaṃti duḥkhapīḍitāḥ // Rm_30.11{11} //",
    "XXratnml_u:12171": " te sarve 'pi svadaivāṃtte kāle mṛtyuṃ vrajanty api /",
    "XXratnml_u:12172": " kṛtakarmānusāreṇa punarbhave bhramaṃti te // Rm_30.12{12} //",
    "XXratnml_u:12173": " kasya na janma mṛtyuś ca maraṇāṃtaṃ hi jīvitaṃ /",
    "XXratnml_u:12174": " yāvaṃtaḥ pretikāḥ satvāḥ sarve pretālayeṣv api // Rm_30.13{13} //",
    "XXratnml_u:12175": " svakṛtakarmabhuṃjāno bhramaṃti duḥkhapīḍitāḥ /",
    "XXratnml_u:12176": " te ca sarve 'pi karmāṃte kāle mṛtyuṃ prayāṃty api // Rm_30.14{14} //",
    "XXratnml_u:12177": " kṛtakarmānusāreṇa punarjanma labhaṃti te /",
    "XXratnml_u:12178": " sarveṣām api jantūnāṃ saṃskāragaticāriṇāṃ // Rm_30.15{14!} //",
    "XXratnml_u:12179": " kasya na janma mṛtyuś ca maraṇāṃtaṃ hi jīvitaṃ /",
    "XXratnml_u:12180": " tiryaggatiṣu yāvaṃtas tiryañcuḥ prāṇinaś ca te // Rm_30.16{15} //",
    "XXratnml_u:12181": " sarve 'pi karmabhuṃjāno bhramaṃti svakṛtānugāḥ /",
    "XXratnml_u:12182": " te ca sarve 'pi karmānte kāle mṛtyuṃ vrajaṃty api // Rm_30.17{16} //",
    "XXratnml_u:12183": " te ca karmānusāreṇa punarjanma labhanty api /",
    "XXratnml_u:12184": " (Rm 347)",
    "XXratnml_u:12185": " sarveṣām api jaṃtūnāṃ saṃskāragaticāriṇāṃ // Rm_30.18{17} //",
    "XXratnml_u:12186": " kasya na janma mṛtyuś ca maranāṃtaṃ hi jīvitaṃ /",
    "XXratnml_u:12187": " yāvanto manujāḥ satvā martyalokeṣu bhūmiṣu /",
    "XXratnml_u:12188": " svakṛtakarmabhuṃjānā bhramaṃti sukhaduḥkhitāḥ // Rm_30.19{18} //",
    "XXratnml_u:12189": " te ca sarve 'pi karmānte kāle mṛtyuṃ prayāṃty api /",
    "XXratnml_u:12190": " te ca karmānusāreṇa punarjanma labhaṃty api // Rm_30.20{19} //",
    "XXratnml_u:12191": " ye cāpi brāhmaṇā dhīrāḥ sarve śāstravicakṣaṇāḥ /",
    "XXratnml_u:12192": " ṣaṭkarmaniratā vijñāś caturbrahmavihāriṇaḥ // Rm_30.21{20} //",
    "XXratnml_u:12193": " te 'pi sarve svakarmānubhuṃjāno bhavacāriṇaḥ /",
    "XXratnml_u:12194": " prayāṃti samaye mṛtyuṃ kasya mṛtyur bhave na hi // Rm_30.22{21} //",
    "XXratnml_u:12195": " yāvanto ṛṣayo dhīrāḥ paṃcābhijñāguṇābdhayaḥ /",
    "XXratnml_u:12196": " te sarve samaye mṛtyuṃ prayāṃti bhavacāriṇaḥ // Rm_30.23{22} //",
    "XXratnml_u:12197": " ye cāpi tīrthikā dhīrā mahatkaṣṭatapodharāḥ /",
    "XXratnml_u:12198": " te 'pi ca samaye mṛtyuṃ gachaṃti bhavagāminaḥ // Rm_30.24{23} //",
    "XXratnml_u:12199": " ye dhīrā yoginaś cāpi yogadhyānasamāhitāḥ /",
    "XXratnml_u:12200": " te 'pi sarve prayāṃty eva samaye maraṇaṃ dhruvaṃ // Rm_30.25{24} //",
    "XXratnml_u:12201": " ye cāpy upāsakā dhīrāḥ śuddhaśīlā vrataṃdharāḥ /",
    "XXratnml_u:12202": " te cāpi samaye sarve prayāṃti maraṇaṃ dhruvaṃ // Rm_30.26{25} //",
    "XXratnml_u:12203": " ye cāpi kṣatriyā vīrā rājāno lokapālakāḥ /",
    "XXratnml_u:12204": " te 'pi sarve prayāṃty eva samaye maraṇaṃ dhruvaṃ // Rm_30.27{26} //",
    "XXratnml_u:12205": " ye cāpi maṃtriṇo vijñā hitārthaṃ maṃtradeśakāḥ /",
    "XXratnml_u:12206": " te 'pi sarve prayāṃty eva samaye maraṇaṃ dhruvaṃ // Rm_30.28{27} //",
    "XXratnml_u:12207": " ye cāpy evaṃ mahāmātyā rājyapālanatatparāḥ /",
    "XXratnml_u:12208": " te sarve prayānty eva samaye maraṇaṃ dhruvaṃ // Rm_30.29{28} //",
    "XXratnml_u:12209": " ye ca bhaṭṭā mahāvīrā duṣṭamardanatatparāḥ /",
    "XXratnml_u:12210": " te 'pi sarve prayānty eva samaye maraṇaṃ dhruvaṃ // Rm_30.30{29} //",
    "XXratnml_u:12211": " ye cāpi dhaninaḥ śreṣṭhāḥ sādhavo bhadrakārakāḥ /",
    "XXratnml_u:12212": " te 'pi sarve prayānty eva samaye maraṇaṃ dhruvaṃ // Rm_30.31{30} //",
    "XXratnml_u:12213": " ye cāpi vaṇijo dhīrāḥ sārthavāhā dhanādhipāḥ /",
    "XXratnml_u:12214": " te 'pi sarve prayānty eva samaye maraṇaṃ dhruvaṃ // Rm_30.32{31} //",
    "XXratnml_u:12215": " ye cāpi śilpino vijñā hitārthaṃ guṇasādhakāḥ /",
    "XXratnml_u:12216": " te 'pi sarve pragachaṃti samaye maraṇaṃ dhruvaṃ // Rm_30.33{32} //",
    "XXratnml_u:12217": " ye cāpi kṛṣikarttāraḥ prāṇahitārthasādhakāḥ /",
    "XXratnml_u:12218": " te 'pi sarve vrajanty eva maraṇaṃ samaye dhruvaṃ // Rm_30.34{33} //",
    "XXratnml_u:12219": " ye ca vaiśyāḥ prajānāthāḥ sarvadravyahitaṃkarāḥ /",
    "XXratnml_u:12220": " te 'pi sarve vrajanty eva samaye maraṇaṃ dhruvaṃ // Rm_30.35{34} //",
    "XXratnml_u:12221": " ye cāpi sadguṇādhānā daivajñā vidhivittamāḥ /",
    "XXratnml_u:12222": " te cāpi samaye sarve prayāṃti maraṇaṃ dhruvaṃ // Rm_30.36{35} //",
    "XXratnml_u:12223": " ye ca vaidyā mahāvijñāḥ sarvarogaśamaṃkarāḥ /",
    "XXratnml_u:12224": " te 'pi sarve vrajanty eva maraṇaṃ samaye dhruvaṃ // Rm_30.37{36} //",
    "XXratnml_u:12225": " ye capi bhautikā vijñāḥ sarvabhūtapraśāṃtakāḥ /",
    "XXratnml_u:12226": " (Rm 348)",
    "XXratnml_u:12227": " te 'pi sarve visaṃyogād vrajaṃti maraṇaṃ dhruvaṃ // Rm_30.38{37} //",
    "XXratnml_u:12228": " ye cāpi maṃtriṇo vīrāḥ sarve karmārthasādhakāḥ /",
    "XXratnml_u:12229": " te 'pi sarve visaṃyogāt prayāṃti maraṇaṃ dhruvaṃ // Rm_30.39{38} //",
    "XXratnml_u:12230": " evam anye 'pi lokāś ca nihīnamadhyamottamāḥ /",
    "XXratnml_u:12231": " sarve mṛtyuṃ prayānty eva kasya mṛtyur vaśe khalu // Rm_30.40{39} //",
    "XXratnml_u:12232": " gaṃdharvāś ca mahāvīrā devādhikā maharddhikāḥ /",
    "XXratnml_u:12233": " te 'pi sarve vrajanty eva nissārā maraṇaṃ dhruvaṃ // Rm_30.41{40} //",
    "XXratnml_u:12234": " kumbhāṇḍāś ca mahāvīrā mahābhīmā mahāvalāḥ /",
    "XXratnml_u:12235": " te 'pi kāle prayānty eva sarvatra maraṇaṃ dhruvaṃ // Rm_30.42{41} //",
    "XXratnml_u:12236": " nāgāś cāpi mahābhimā garuḍāś cā maharddhikāḥ /",
    "XXratnml_u:12237": " te 'pi sarve prayānty eva kāle mṛtyuṃ bhaved dhruvaṃ // Rm_30.43{42} //",
    "XXratnml_u:12238": " yakṣāś cāpi mahāvīrā devāsuramaharddhikāḥ /",
    "XXratnml_u:12239": " te 'pi sarve prayānty eva kāle mṛtyuṃ nirudyamāḥ // Rm_30.44{43} //",
    "XXratnml_u:12240": " kinnarāś ca mahāvīrāḥ khagāmino maharddhikāḥ /",
    "XXratnml_u:12241": " te 'pi sarve nirutsāhāḥ kāle yānti yamālayaṃ // Rm_30.45{44} //",
    "XXratnml_u:12242": " siddhāś cāpi mahāvīrāḥ sarvakāryārthasādhakāḥ /",
    "XXratnml_u:12243": " te 'pi sarve vrajanty eva kāle mṛtyuṃ nirudyamāḥ // Rm_30.46{45} //",
    "XXratnml_u:12244": " sādhyāś cāpi mahādhīraḥ sarvahitārthasādhakāḥ /",
    "XXratnml_u:12245": " te 'pi sarve prayānty eva maraṇaṃ sarvadā dhruvaṃ // Rm_30.47{46} //",
    "XXratnml_u:12246": " rākṣasāś ca mahābhīmā mahāvīryaparākramāḥ /",
    "XXratnml_u:12247": " te 'pi sarve prayānty eva nivīryā maraṇaṃ dhruvaṃ // Rm_30.48{47} //",
    "XXratnml_u:12248": " evam anye 'pi satvāś ca siṃhavyāghrādi jaṃtavaḥ /",
    "XXratnml_u:12249": " paśavaḥ pakṣiṇaś cāpi krimikīṭādayo 'pi ca // Rm_30.49{48} //",
    "XXratnml_u:12250": " aṇḍajāḥ svedajāś caiva sarve 'pi prāṇino 'pi te /",
    "XXratnml_u:12251": " kāle daivānubhoktāro vrajanti maraṇaṃ dhruvaṃ // Rm_30.50{49} //",
    "XXratnml_u:12252": " daityāś cāpi mahāvīrā māhāvīryā maharddhikāḥ /",
    "XXratnml_u:12253": " te 'pi sarve prayāṃty evaṃ samaye maraṇaṃ dhruvaṃ // Rm_30.51{50} //",
    "XXratnml_u:12254": " śakrādayo 'pi devendrāḥ sārve devāḥ sudhāṃśinaḥ /",
    "XXratnml_u:12255": " te 'pi kāle divaś cyutvā bhramaṃti ṣaḍgatiṣv api // Rm_30.52{51} //",
    "XXratnml_u:12256": " apsaraso 'pi divyāṃgā yathākāma sukhaṃcarāḥ /",
    "XXratnml_u:12257": " tāś cāpi samaye sarvāś cyutvā yāṃti yamālayaṃ // Rm_30.53{52} //",
    "XXratnml_u:12258": " vidyādharā mahābhijñā yathechā sukhacāriṇaḥ /",
    "XXratnml_u:12259": " te 'pi sarve nirutsāhāḥ kāle yāṃti yamāntike // Rm_30.54{53} //",
    "XXratnml_u:12260": " evam anye 'pi lokāś ca janmino bhavacāriṇaḥ /",
    "XXratnml_u:12261": " sarve 'pi karmabhuṃjānaḥ kāle mṛtyuṃ vrajanty api // Rm_30.55{54} //",
    "XXratnml_u:12262": " rasātalacarā ye svakṛtakarmabhojinaḥ /",
    "XXratnml_u:12263": " teṣāṃ api ca sarveṣāṃ maranāṃtaṃ hi jīvitaṃ // Rm_30.56{55} //",
    "XXratnml_u:12264": " kāmadhātucarā ye ca svakṛte karmacāriṇaḥ /",
    "XXratnml_u:12265": " teṣām api ca sarveṣāṃ maraṇāṃtaṃ hi jīvitaṃ // Rm_30.57{56} //",
    "XXratnml_u:12266": " rūpadhātugatā ye cā dhyānabhogasamāhitāḥ /",
    "XXratnml_u:12267": " teṣām api ca sarveṣāṃ maraṇāṃtaṃ hi jīvitaṃ // Rm_30.58{57} //",
    "XXratnml_u:12268": " ye cāpy ārūpiṇo devā nirālokyā niraṃjanāḥ /",
    "XXratnml_u:12269": " teṣām api ca sarveṣāṃ maranāṃtaṃ hi jīvitaṃ // Rm_30.59{58} //",
    "XXratnml_u:12270": " ye cāpi bhikṣavo 'rhanto vītakleśā jiteṃdriyāḥ /",
    "XXratnml_u:12271": " (Rm 349)",
    "XXratnml_u:12272": " māracaryāvinirmuktā nirvikalpā niraṃjanāḥ // Rm_30.60{59} //",
    "XXratnml_u:12273": " teṣām api ca sarveṣāṃ maraṇāṃtaṃ hi jīvitaṃ /",
    "XXratnml_u:12274": " kasya mṛtyur bhave nāsti janmino maraṇaṃ dhruvaṃ // Rm_30.61{60} //",
    "XXratnml_u:12275": " pratyekasugatā ye ca niḥkleśā vijiteṃdriyāḥ /",
    "XXratnml_u:12276": " nirvikalpā nirāsaṃgā ekāṃtadhyānacāriṇaḥ // Rm_30.62{61} //",
    "XXratnml_u:12277": " teṣām api ca sarveṣāṃ maraṇāṃtaṃ hi jīvitaṃ /",
    "XXratnml_u:12278": " kasya nāsti bhave mṛtyur jātasya maraṇaṃ dhruvaṃ // Rm_30.63{62} //",
    "XXratnml_u:12279": " bodhisatvā mahāsatvāḥ sarvasatvahitaṃkarāḥ /",
    "XXratnml_u:12280": " mahābhijñā mahādhīrāś caturbrahmavihāriṇaḥ // Rm_30.64{63} //",
    "XXratnml_u:12281": " daśabhūmīśvarā nāthā daśapāramitāratāḥ /",
    "XXratnml_u:12282": " satvārthavaśitāprāptā dhāraṇībalasaṃyutāḥ // Rm_30.65{67} //",
    "XXratnml_u:12283": " teṣām api ca sarveṣāṃ maranāṃtaṃ hi jīvitaṃ /",
    "XXratnml_u:12284": " kasya nāsti bhave mṛtyur janmino maraṇaṃ dhruvaṃ // Rm_30.66{68} //",
    "XXratnml_u:12285": " tathāgatāś ca saṃbuddhāḥ sarvajñāḥ sugatā jināḥ /",
    "XXratnml_u:12286": " mārajito jagannāthāḥ ṣaḍabhijñā munīśvarāḥ // Rm_30.67{69} //",
    "XXratnml_u:12287": " dharmarājāḥ suśāstāro daśavalā vināyakāḥ /",
    "XXratnml_u:12288": " samaṃtabhadrakarttāraś caturbrahmavihāriṇaḥ // Rm_30.68{70} //",
    "XXratnml_u:12289": " te sarve bhagavanto 'pi traidhātubhuvaneṣv api /",
    "XXratnml_u:12290": " bodhicaryāṃ kṛtvā samādiśya saddharmaṃ ca samaṃtataḥ // Rm_30.69{71} //",
    "XXratnml_u:12291": " sarvatra maṃgalaṃ kṛtvā kṛtvā dharmamayaṃ jagat /",
    "XXratnml_u:12292": " bodhimārge pratiṣṭhāpya sarvasatvāñ chubhānvitān // Rm_30.70{72} //",
    "XXratnml_u:12293": " sarvasaṃbuddhakāryāṇi samāpya parinivṛtāḥ /",
    "XXratnml_u:12294": " supariśuddhanirvāṇaṃ samaye saṃvrajanty api // Rm_30.71{73} //",
    "XXratnml_u:12295": " evaṃ matvātra saṃsāre sarveṣāṃ maraṇaṃ dhruvaṃ /",
    "XXratnml_u:12296": " sarvān saṃskārajān duḥkhāns tyaktuṃ prārabhatodyamaṃ // Rm_30.72{74} //",
    "XXratnml_u:12297": " anityā vata saṃskārā avidyākalpanodbhavāḥ /",
    "XXratnml_u:12298": " kleśāśrayā mahāduḥkhamūlā vidhvaṃsino 'śubhāḥ // Rm_30.73{75} //",
    "XXratnml_u:12299": " tasmāt saṃsāraduḥkhāni tyaktum ichaṃti ye narāḥ /",
    "XXratnml_u:12300": " te māyāsaṃratiṃ tyaktvā caraṃtu buddhaśāsane // Rm_30.74{76} //",
    "XXratnml_u:12301": " ye buddhaśāsane bhaktyā triratnaṃ śaraṇaṃ gatāḥ /",
    "XXratnml_u:12302": " saṃbodhisaṃvaraṃ dhṛtvā saṃcaraṃte samāhitāḥ // Rm_30.75{77} //",
    "XXratnml_u:12303": " te sarve śubhātmāno niḥkleśā vimalāśayāḥ /",
    "XXratnml_u:12304": " bodhicaryāṃ samāsādya kuryus satvahitaṃ sadā // Rm_30.76{78} //",
    "XXratnml_u:12305": " tataḥ pāramitāḥ sarvāḥ paripūrya yathākramaṃ /",
    "XXratnml_u:12306": " samyakṣaṃbodhim āsādya bhaveyuḥ sugatā jināḥ // Rm_30.77{79} //",
    "XXratnml_u:12307": " tataḥ sarvatra lokeṣu kṛtvā loke subhadratāṃ /",
    "XXratnml_u:12308": " bodhimārge jagallokaṃ pratiṣṭhāpya prayatnataḥ // Rm_30.78{80} //",
    "XXratnml_u:12309": " tato nirvāṇam āsādya nirviśeraṃ jinālaye /",
    "XXratnml_u:12310": " tadā te vimalātmāno nilīnāḥ syu nijālaye // Rm_30.79{81} //",
    "XXratnml_u:12311": " evaṃ matvā nijānaṃdaṃ prāptuṃ saṃbodhisādhane /",
    "XXratnml_u:12312": " trikāye vīryam utthāpya carantu buddhaśāsane // Rm_30.80{82} //",
    "XXratnml_u:12313": " (Rm 350)",
    "XXratnml_u:12314": " kiṃ kāyena vinā dharmaṃ vācāpi kiṃ vinā guṇaṃ /",
    "XXratnml_u:12315": " manaso kiṃ vinā vīryyaṃ kiṃ vīryaṃ saṃvaraṃ vinā // Rm_30.81{83} //",
    "XXratnml_u:12316": " yathā puṣpaṃ tathā dehaṃ yathā pakvaphalaṃ tanuḥ /",
    "XXratnml_u:12317": " kṣaṇāc cyutvāyate bhumau tathā kiṃ śobhate tanuḥ // Rm_30.82{84} //",
    "XXratnml_u:12318": " kumbhakārakṛtaṃ yadvan mṛnmayaṃ māmabhājanaṃ /",
    "XXratnml_u:12319": " tadvad dehaṃ kṣaṇadhvaṃsi matvā carantu saṃvaraṃ // Rm_30.83{85} //",
    "XXratnml_u:12320": " kadalīstambhasaṃkāśaṃ nissāraṃ bhedano sahaṃ /",
    "XXratnml_u:12321": " matvā dehaṃ samutthāya carantu saugataṃ vṛsaṃ // Rm_30.84{86} //",
    "XXratnml_u:12322": " phenapiṇḍopamaṃ kāyaṃ nirguṇaṃ kṣaṇabhaṃguraṃ /",
    "XXratnml_u:12323": " matvā vīryamahotsāhaṃ dhṛtvā caraṃtu saṃvaraṃ // Rm_30.85{87} //",
    "XXratnml_u:12324": " āyurdehe sthiraṃ naiva tṛṇaṃ patragatāmbuvat /",
    "XXratnml_u:12325": " matvā saṃbodhisaṃprāptyai carantu saugataṃ vrataṃ // Rm_30.86{88} //",
    "XXratnml_u:12326": " ye saugatavrataṃ dhṛtvā caraṃti bodhilabdhaye /",
    "XXratnml_u:12327": " durgatiṃ na gachaṃti gachaṃti sadgatiṃ sadā // Rm_30.87{89} //",
    "XXratnml_u:12328": " tasmād ichaṃti ye bhadraṃ saṃsāre bodhisādhanaṃ /",
    "XXratnml_u:12329": " te triratnaṃ sadā bhaktyā bhajaṃtu śaraṇaṃ gatāḥ // Rm_30.88{90} //",
    "XXratnml_u:12330": " triratnabhajanotpannaṃ puṇyaṃ na kṣiṇute kvacit /",
    "XXratnml_u:12331": " etatpuṇyabalenaiva jīyate sarvapātakaṃ // Rm_30.89{91} //",
    "XXratnml_u:12332": " puṇyam eva jaganmitraṃ pāpa eva jagadripuḥ /",
    "XXratnml_u:12333": " tat puṇyamitram ārādhya jayaṃtu pāpakaṃ ripuṃ // Rm_30.90{92} //",
    "XXratnml_u:12334": " puṇyavān puruṣaḥ śreṣṭhaḥ sarvatra jagate sadā /",
    "XXratnml_u:12335": " yathābhilaṣitaṃ saukhyaṃ bhuktvā yāṃti sukhāvatiṃ // Rm_30.91{93} //",
    "XXratnml_u:12336": " ity evaṃ bhagavān āha śrutvā te sarvasāṃghikāḥ /",
    "XXratnml_u:12337": " satyam iti paribuddhvā praceruḥ saugataṃ vrataṃ // Rm_30.92{94} //",
    "XXratnml_u:12338": " etan me guruṇākhyātaṃ tathā tatra mayocyate /",
    "XXratnml_u:12339": " tvayāpy evaṃ mahārāja caritavyaṃ śubhe vṛṣe // Rm_30.93{95} //",
    "XXratnml_u:12340": " prajāś cāpi mahārāja bodhayitvā prayatnataḥ /",
    "XXratnml_u:12341": " śubhe dharme pratiṣṭhāpya pālanīyāḥ sadādarāt // Rm_30.94{96} //",
    "XXratnml_u:12342": " tathā te maṃgalaṃ nityaṃ sarvatrāpi bhavet sadā /",
    "XXratnml_u:12343": " kramād bodhiṃ samāsādya saṃbuddhapadam āpnuyāḥ // Rm_30.95{97} //",
    "XXratnml_u:12344": " iti tenārhatādiṣṭaṃ śrutvāśokaḥ sa bhūmipaḥ /",
    "XXratnml_u:12345": " tathety uktvā praṇatvā ca prābhyanadat sapārṣadaḥ // Rm_30.96{98} //",
    "XXratnml_u:12346": " anityatāsūtram idaṃ subhāṣyaṃ śṛṇvanti ye cāpi narāḥ prasannāḥ /",
    "XXratnml_u:12347": " sukhāni bhuktvā śubhadharmaraktāḥ samyāṃti cānte sugatālaye te //",
    "XXratnml_u:12348": " ++ iti śrīratnāvadānatatve 'nityatāsūtraṃ parisamāptam ++",
    "XXratnml_u:12349": " (Rm 351)",
    "XXratnml_u:12350": " XXXI Pretībhūtāvadāna athāśoko mahīpālaḥ kṛtāṃjaliḥ puraḥsthitaḥ /",
    "XXratnml_u:12351": " upaguptaṃ tam ānamya mudaivaṃ punar abravīt // Rm_31.1{1} //",
    "XXratnml_u:12352": " bhadanta śrotum ichāmi punar anyat subhāṣitaṃ /",
    "XXratnml_u:12353": " tadyathā guruṇākhyātaṃ tathādeṣṭuṃ ca me 'rhati // Rm_31.2{2} //",
    "XXratnml_u:12354": " iti saṃprārthite rājñā sa yatīśaḥ prasannadhīḥ /",
    "XXratnml_u:12355": " tam aśokaṃ mahārājaṃ samālokyaivam ādiśat // Rm_31.3{3} //",
    "XXratnml_u:12356": " śṛṇu sādhu mahārāja yathā me guruṇoditaṃ /",
    "XXratnml_u:12357": " tathāhaṃ te pravakṣyāmi śrutvānumodanāṃ kuru // Rm_31.4{4} //",
    "XXratnml_u:12358": " tadyathā bhagavān buddhaḥ śākyasiṃho munīśvaraḥ /",
    "XXratnml_u:12359": " sarvajño 'rhañ jagacchāstā dharmarājas tathāgataḥ // Rm_31.5{5} //",
    "XXratnml_u:12360": " puraikasamaye tatra śrāvastyā bahir āśrame /",
    "XXratnml_u:12361": " jetavane mahodyāne vihāre maṇimaṃḍite // Rm_31.6{6} //",
    "XXratnml_u:12362": " sarvasatvahitārthena bodhicaryāṃ prakāśayan /",
    "XXratnml_u:12363": " saddharmaṃ samupādiśya vijahāra sasāṃghikaḥ // Rm_31.7{7} //",
    "XXratnml_u:12364": " tatra te bhikṣavo 'rhantaḥ sāṃghikāś cailakā api /",
    "XXratnml_u:12365": " bodhisatvā mahāsatvāḥ sarvasatvahitārthinaḥ // Rm_31.8{8} //",
    "XXratnml_u:12366": " bhikṣuṇyaḥ śuddhaśīlāś ca vratinaś ca śubhāśayāḥ /",
    "XXratnml_u:12367": " triratnasevakāḥ śrāddhā upāsakā upāsikāḥ // Rm_31.9{9} //",
    "XXratnml_u:12368": " sarve 'pi sāṃghikās tatra saddharmaṃ śrotum āgatāḥ /",
    "XXratnml_u:12369": " kramāt taṃ śrīghanaṃ natvā kṛtvā tridhā pradakṣiṇāṃ // Rm_31.10{10} //",
    "XXratnml_u:12370": " tat sabhāyāṃ krameṇaiva puraskṛtya samaṃtataḥ /",
    "XXratnml_u:12371": " kṛtāṃjalipuṭo dṛṣṭvā samupatasthur ādarāt // Rm_31.11{11} //",
    "XXratnml_u:12372": " tadā tatra sureṃdrāś ca saśakrojamaheśvaraḥ /",
    "XXratnml_u:12373": " sarve 'pi lokapālāś ca sasainyabalavāhanaḥ // Rm_31.12{12} //",
    "XXratnml_u:12374": " asurendrāḥ sasainyāś ca yakṣagaṃdharvakiṃnarāḥ /",
    "XXratnml_u:12375": " rākṣasā garuḍā nāgāḥ siddhā vidyādharādayaḥ // Rm_31.13{13} //",
    "XXratnml_u:12376": " evam anye 'pi lokāś ca brāhmaṇāś ca maharṣayaḥ /",
    "XXratnml_u:12377": " yatayo yoginaś cāpi tīrthikāś ca tapaśvinaḥ // Rm_31.14{14} //",
    "XXratnml_u:12378": " rājānaḥ kṣatriyāś cāpi nṛpo rājakumārakāḥ /",
    "XXratnml_u:12379": " vaiśyāś ca maṃtriṇaḥ śreṣṭhā amātyāś ca mahājanāḥ // Rm_31.15{15} //",
    "XXratnml_u:12380": " senānyaḥ sabalāś cāpi gṛhasthāḥ paurikā janāḥ /",
    "XXratnml_u:12381": " vaṇijaḥ sārthavāhāś ca dhaninaḥ śilpino 'pi ca // Rm_31.16{16} //",
    "XXratnml_u:12382": " anye jānapadāś cāpi grāmyāḥ kārpaṭikā api /",
    "XXratnml_u:12383": " evam anye 'pi lokāś ca saddharmaguṇavāṃchinaḥ // Rm_31.17{17} //",
    "XXratnml_u:12384": " sarve tatra samāyātā dṛṣṭvā taṃ śrīghanaṃ muniṃ /",
    "XXratnml_u:12385": " natvā pradakṣiṇīkṛtya samabhyarcya kramān mudā // Rm_31.18{18} //",
    "XXratnml_u:12386": " tataḥ sarve 'pi te natvā puraskṛtya samaṃtataḥ /",
    "XXratnml_u:12387": " tat saddharmāmṛtaṃ pātum upatasthuḥ samāhitāḥ // Rm_31.19{19} //",
    "XXratnml_u:12388": " tadā sa bhagavān dṛṣṭvā tān sarvān samupasthitān /",
    "XXratnml_u:12389": " (Rm 352)",
    "XXratnml_u:12390": " bodhicaryāṃ samārabhya dideśa dharmam uttamaṃ // Rm_31.20{20} //",
    "XXratnml_u:12391": " tat saddharmāmṛtaṃ pītvā sarve lokāḥ prabodhitāḥ /",
    "XXratnml_u:12392": " saṃbodhisādhanotsāhaṃ labdhvā saṃmumudur bhṛśaṃ // Rm_31.21{21} //",
    "XXratnml_u:12393": " tasmiṃś ca samaye tatra śrāvastye yo gṛhādhipaḥ /",
    "XXratnml_u:12394": " āḍhyo mahādhanaḥ śrāddhaḥ śrīmāñc chrīdopamaḥ kṛtī // Rm_31.22{22} //",
    "XXratnml_u:12395": " sa tadā tatra saṃbuddhaṃ śrīghanaṃ taṃ munīśvaraṃ /",
    "XXratnml_u:12396": " draṣṭuṃ jetāśrame ramye vihāre samupācarat // Rm_31.23{23} //",
    "XXratnml_u:12397": " tatra sabhāsamāsīnaṃ śrīghanaṃ taṃ munīśvaraṃ /",
    "XXratnml_u:12398": " dṛṣṭvā sa muditaḥ śreṣṭhī praṇatvā samupācarat // Rm_31.24{24} //",
    "XXratnml_u:12399": " tatra pradakṣiṇīkṛtvā praṇatvā sāṃjalir mudā /",
    "XXratnml_u:12400": " tat saddharmāmṛtaṃ pātuṃ purataḥ samupāśrayat // Rm_31.25{25} //",
    "XXratnml_u:12401": " taṃ dṛṣṭvā samupāsīnaṃ bhagavān sa munīśvaraḥ /",
    "XXratnml_u:12402": " matvā tasyāśayaṃ śuddham āryasatyam upādiśat // Rm_31.26{26} //",
    "XXratnml_u:12403": " tadāryasatyam ākarṇya sa śreṣṭhī pratibodhitaḥ /",
    "XXratnml_u:12404": " saṃsāraviratas tatra pravrajituṃ samaichata // Rm_31.27{27} //",
    "XXratnml_u:12405": " tatra sa suprasannātmā śreṣṭhī mudā samutthitaḥ /",
    "XXratnml_u:12406": " sāṃjalis taṃ muniṃ natvā pravrajyāṃ samayācata // Rm_31.28{28} //",
    "XXratnml_u:12407": " bhagavan nātha sarvajña bhavatāṃ śaraṇaṃ vraje /",
    "XXratnml_u:12408": " tat pravrajyāṃ vrataṃ mahyaṃ kṛpayā dātum arhati // Rm_31.29{29} //",
    "XXratnml_u:12409": " iti saṃprārthite tena dṛṣṭvā sa bhagavān muniḥ /",
    "XXratnml_u:12410": " tasyāśayaṃ viśuddhatvaṃ samālokyaivam ādiśat // Rm_31.30{30} //",
    "XXratnml_u:12411": " yadi śrāddhāsti te vatsa saugataśāsane vrate /",
    "XXratnml_u:12412": " ehi cara samādhāya brahmacaryaṃ vratottamaṃ // Rm_31.31{31} //",
    "XXratnml_u:12413": " ity uktvā sa jagacchāstā savyahastena tac chiraḥ /",
    "XXratnml_u:12414": " saṃspṛṣṭvā śāsane bauddhe śreṣṭhinaṃ taṃ samagrahīt // Rm_31.32{32} //",
    "XXratnml_u:12415": " tatra pravrajitas tena munīndreṇa sa muṇḍitaḥ /",
    "XXratnml_u:12416": " khikkhirīpātradhṛg bhikṣu rarāja cīvarāvṛtaḥ // Rm_31.33{33} //",
    "XXratnml_u:12417": " tataḥ sa bhikṣur ātmajño lābhī lokābhipūjitaḥ /",
    "XXratnml_u:12418": " āgṛhītapariṣkārā labdhadravyaṃ samācinot // Rm_31.34{34} //",
    "XXratnml_u:12419": " tallabdhaṃ saṃcitaṃ dravyaṃ sa saha brahmacāribhiḥ /",
    "XXratnml_u:12420": " saṃvibhāgaṃ guroḥ kiṃcid apy akarot kadā cana // Rm_31.35{35} //",
    "XXratnml_u:12421": " tathā sa matsarākrāntahṛdayo duritāśayaḥ /",
    "XXratnml_u:12422": " svayam eva prabhuṃjānaḥ kiṃcin naiva dadau kvacit // Rm_31.36{36} //",
    "XXratnml_u:12423": " tataḥ sa samaye kāladharmayukto rujāturaḥ /",
    "XXratnml_u:12424": " tad dravyasaṃcayaṃ smṛtvā nitaḥ pretālayaṃ yayau // Rm_31.37{37} //",
    "XXratnml_u:12425": " pretībhūto 'pi sa smṛtvā tad dravyasaṃcayaṃ punaḥ /",
    "XXratnml_u:12426": " svakoṣṭhālaya āgatya tasthau svāsana āśrayan // Rm_31.38{38} //",
    "XXratnml_u:12427": " tatas te bhikṣavaḥ sarve tatkoṣṭhe taṃ mṛtakaṃ yatiṃ /",
    "XXratnml_u:12428": " dṛṣṭvā gaṇḍīṃ parāhatya saṃskārtuṃ vidhi cārcayan // Rm_31.39{39} //",
    "XXratnml_u:12429": " tato nītvā bahirdeśe saṃskṛtya vahnināpitaṃ /",
    "XXratnml_u:12430": " tataḥ pratyāgatāḥ sarve tat koṣṭhadvāram āyayuḥ // Rm_31.40{40} //",
    "XXratnml_u:12431": " tatas tal layanadvāraṃ vimucya pātracīvaraṃ /",
    "XXratnml_u:12432": " pratyaveksitum ālabdhās taṃ pretaṃ samapaśyata // Rm_31.41{41} //",
    "XXratnml_u:12433": " (Rm 353)",
    "XXratnml_u:12434": " taṃ pretaṃ vikṛtaṃ pātraṃ dhṛtaṃ cīvaraprāvṛtaṃ /",
    "XXratnml_u:12435": " dṛṣṭvā te bhikṣavaḥ sarve samudvignā vicerire // Rm_31.42{42} //",
    "XXratnml_u:12436": " tatas te bhikṣavaḥ sarve bhagavataḥ purogatāḥ /",
    "XXratnml_u:12437": " etat sarvapravṛttāṃtaṃ praṇatvā saṃnyavedayat // Rm_31.43{43} //",
    "XXratnml_u:12438": " tac chrutvā bhagavāṃs tasya pretasyānugrahārthataḥ /",
    "XXratnml_u:12439": " sa lokodvejanārthaṃ ca tad deśaṃ samupācarat // Rm_31.44{44} //",
    "XXratnml_u:12440": " tatrāsau preta ārāt taṃ bhagavaṃtam upāgataṃ /",
    "XXratnml_u:12441": " dvātriṃsallakṣaṇāśītivyaṃjanapratimaṇḍitaṃ // Rm_31.45{45} //",
    "XXratnml_u:12442": " śatasūryyādhikodbhāsaṃ vyāmābhāsam alaṃkṛtaṃ /",
    "XXratnml_u:12443": " ratnāṃgam iva bhadrāṃśaṃ dadarśa śrīghanaṃ muniṃ // Rm_31.46{46} //",
    "XXratnml_u:12444": " tatra sa preta ālokya lajjāvibheditāśayaḥ /",
    "XXratnml_u:12445": " prarudan sāṃjalir natvā tasthau prasāditāśayaḥ // Rm_31.47{47} //",
    "XXratnml_u:12446": " tataḥ sa bhagavān dṛṣṭvā taṃ pretaṃ saṃprasāditaṃ /",
    "XXratnml_u:12447": " brahmagambhīranirghoṣavacasā paryabhāṣata // Rm_31.48{48} //",
    "XXratnml_u:12448": " bhadramukha tvayaivaitad ātmavadhāya durdhiyā /",
    "XXratnml_u:12449": " pātracīvaram ādhāya caritaṃ saṃvaraṃ vṛthā // Rm_31.49{49} //",
    "XXratnml_u:12450": " yenāpāyasamutpannaḥ pretībhūto durākṛtiḥ /",
    "XXratnml_u:12451": " kim idānīṃ ruditvātra svakṛtaṃ paribhuktavān // Rm_31.50{50} //",
    "XXratnml_u:12452": " sādhv atra sāṃprataṃ cittaṃ prasādaya mamāntike /",
    "XXratnml_u:12453": " asmāc cāpi pariṣkāradravyāc cittaṃ virāgaya // Rm_31.51{51} //",
    "XXratnml_u:12454": " mā haivetaḥ punaḥ kālaṃ kṛtvā yāsyasi nairaye /",
    "XXratnml_u:12455": " tat saṃghe śaraṇaṃ gaccha tena tvaṃ sadgatiṃ vraje // Rm_31.52{52} //",
    "XXratnml_u:12456": " ity ādiṣṭaṃ munīndreṇa śrutvā sa preta utthitaḥ /",
    "XXratnml_u:12457": " sa pātracīvaraṃ dravyaṃ saṃghebhyo nirayātayat // Rm_31.53{53} //",
    "XXratnml_u:12458": " tataḥ saṃghān praṇatvaiva bhagavatpādayo pure /",
    "XXratnml_u:12459": " nipatya svakṛtaṃ pāpaṃ dideśa sāṃjalir mudā // Rm_31.54{54} //",
    "XXratnml_u:12460": " bhagavan nātha sarvajña yat pāpaṃ prakṛtaṃ mayā /",
    "XXratnml_u:12461": " mātsaryākrāntacittena mahāmūḍhena durdhiyā // Rm_31.55{55} //",
    "XXratnml_u:12462": " tat sarvaṃ sāṃprataṃ śāstar darśayāmi bhavatpuraḥ /",
    "XXratnml_u:12463": " tat kṣamasvāparādhaṃ me prasīdatu bhavān guruḥ // Rm_31.56{56} //",
    "XXratnml_u:12464": " iti saṃprārthite tena bhagavān sa kṛpānvitaḥ /",
    "XXratnml_u:12465": " tat pretaṃ sudṛśālokya samapaśyac ciraṃ mudā // Rm_31.57{57} //",
    "XXratnml_u:12466": " tataś ca bhagavāṃs tasya tadupāyavimuktaye /",
    "XXratnml_u:12467": " sadgatipreraṇārthena dakṣiṇām evam ādiśat // Rm_31.58{58} //",
    "XXratnml_u:12468": " etaddānād dhi yat puṇyaṃ tat puṇyaṃ tvam avāpnuyāḥ /",
    "XXratnml_u:12469": " uttiṣṭha kṣipram etasmāt pretalokāt sudāruṇāt // Rm_31.59{59} //",
    "XXratnml_u:12470": " ity ādiṣṭaṃ munīndreṇa śrutvā pretaḥ sa moditaḥ /",
    "XXratnml_u:12471": " tatheti pratinaṃditvā natvānumodito 'bhavat // Rm_31.60{60} //",
    "XXratnml_u:12472": " tataḥ sa bhagavāṃs tasya pretasya śubhasādhanaṃ /",
    "XXratnml_u:12473": " saddharmaṃ samupādiśya sasaṃghaḥ svāśraye yathā // Rm_31.61{61} //",
    "XXratnml_u:12474": " tathā sa preta ākarṇya saddharmaṃ taj jinoditaṃ /",
    "XXratnml_u:12475": " triratnaśaraṇaṃ kṛtvā bheje nityaṃ prabodhitaḥ // Rm_31.62{62} //",
    "XXratnml_u:12476": " tataḥ kāle samāghrātaḥ ca preto jvaradāhitaḥ /",
    "XXratnml_u:12477": " (Rm 354)",
    "XXratnml_u:12478": " triratnasmaraṇaṃ kṛtvā mṛto yayau yamālayaṃ // Rm_31.63{63} //",
    "XXratnml_u:12479": " tataḥ pretaḥ sa satpuṇyais triratnasmaraṇodbhavaṃ /",
    "XXratnml_u:12480": " yamena preritas tasmāt pretamaharddhike yāyau // Rm_31.64{64} //",
    "XXratnml_u:12481": " tatrāpi sa samutpanne vismitas taṃ munīśvaraṃ /",
    "XXratnml_u:12482": " smṛtvā nityaṃ sadā bheje śraddhayā śaraṇaṃ gataḥ // Rm_31.65{65} //",
    "XXratnml_u:12483": " tataḥ so cintayed evaṃ kutaḥ kutrāham āgataḥ /",
    "XXratnml_u:12484": " kena puṇyānubhāvena mahatsaukhyaṃ labhe nv iti // Rm_31.66{66} //",
    "XXratnml_u:12485": " iti ciṃtāhate tasya cittapuṇyānubhāvataḥ /",
    "XXratnml_u:12486": " triratnasmaraṇāt puṇyād iti mene sa puṇyabhāk // Rm_31.67{67} //",
    "XXratnml_u:12487": " tataś cāsau parijñāya triratnabhajanotsukaḥ /",
    "XXratnml_u:12488": " saṃbuddhadarśanaṃ karttuṃ manasaivaṃ vyaciṃtayat // Rm_31.68{68} //",
    "XXratnml_u:12489": " aho mayā sukhaṃ labdhaṃ tat saṃbuddhaprasādataḥ /",
    "XXratnml_u:12490": " tad idāniṃ munīṃdraṃ taṃ draṣṭum arhāmi sarvathā // Rm_31.69{69} //",
    "XXratnml_u:12491": " ity evaṃ manasā dhyātvā so 'pi pretamaharddhikaḥ /",
    "XXratnml_u:12492": " snātva śuddhāmvaro divyaratnālaṃkārabhūṣitaḥ // Rm_31.70{70} //",
    "XXratnml_u:12493": " paṃcagaṃdhaviliptāṃgaṃ pariśuddhāśayaḥ śuciḥ /",
    "XXratnml_u:12494": " pūjāpaṃcopahārāṇi dhṛtvā jetāśrame 'sarat // Rm_31.71{71} //",
    "XXratnml_u:12495": " tatra jetāśrame bhābhir avabhāsya samaṃtataḥ /",
    "XXratnml_u:12496": " vihāre śrīghanaṃ draṣṭuṃ muditaḥ samudācarat // Rm_31.72{72} //",
    "XXratnml_u:12497": " tatra taṃ śrīghanaṃ dṛṣṭvānaṃditaḥ sa kṛtāṃjaliḥ /",
    "XXratnml_u:12498": " natvā pradakṣiṇīkṛtya purataḥ samupācarat // Rm_31.73{73} //",
    "XXratnml_u:12499": " tatas taṃ sugataṃ nāthaṃ samabhyarcya pramoditaḥ /",
    "XXratnml_u:12500": " natvā sa sāṃjalir dharmaṃ śrotum ekāṃta āśrayat // Rm_31.74{74} //",
    "XXratnml_u:12501": " tataḥ sa bhagavāṃs tasya dṛṣṭvā cittaṃ viśodhitaṃ /",
    "XXratnml_u:12502": " bodhicaryāṃ samārabhya saddharmam evam ādiśat // Rm_31.75{75} //",
    "XXratnml_u:12503": " śṛṇu sādho 'tra saṃsāre sukhaduḥkhārthakāraṇaṃ /",
    "XXratnml_u:12504": " vakṣyāmy etat parijñāya samādhāya śubhe cara // Rm_31.76{76} //",
    "XXratnml_u:12505": " yaḥ pumān atra saṃsāre satsaukhyaṃ sarvadechati /",
    "XXratnml_u:12506": " sa ādau śraddhayā bhaktyā triratnaśaraṇaṃ gataḥ // Rm_31.77{77} //",
    "XXratnml_u:12507": " sarvasatvahitārthena dānaṃ dadyād yathepsitaṃ /",
    "XXratnml_u:12508": " etatpuṇyavipākaṃ saṃbodhau me pariṇāmayet // Rm_31.78{78} //",
    "XXratnml_u:12509": " itthaṃ kṛtaṃ pradānaṃ yat tad vipāke mahat phalaṃ /",
    "XXratnml_u:12510": " kramād vṛddhitaraṃ yāyān na kṣiṇuyāt kadā cana // Rm_31.79{79} //",
    "XXratnml_u:12511": " etat puṇyaparītātmā cakravarttī narādhipaḥ /",
    "XXratnml_u:12512": " śāstā dharmādhipo rājā bodhisatvaḥ sudhīr bhavet // Rm_31.80{80} //",
    "XXratnml_u:12513": " tadāpi sa mahādātā sarvasatvahitechayā /",
    "XXratnml_u:12514": " triratnabhajaṇaṃ kṛtvā dadyād dānaṃ yathepsitaṃ // Rm_31.81{81} //",
    "XXratnml_u:12515": " etatpuṇyavipākena sa viśuddhāśayaḥ sudhīḥ /",
    "XXratnml_u:12516": " suśīlasaṃvaraṃ dhṛtvā triratnaṃ sarvadā bhajan // Rm_31.82{82} //",
    "XXratnml_u:12517": " etatpuṇyavipākena sa bhavet tridaśādhipaḥ /",
    "XXratnml_u:12518": " tatrāpi śraddhayā nityaṃ triratnaṃ sarvadā bhajan // Rm_31.83{83} //",
    "XXratnml_u:12519": " sarvasatvahitārthena śīlapāramitā caran /",
    "XXratnml_u:12520": " tatpuṇyaṃ bodhisaṃprāptyai manasā pariṇāmayet // Rm_31.84{84} //",
    "XXratnml_u:12521": " etatpuṇyavipākena sa suyāmādhipo bhavet /",
    "XXratnml_u:12522": " (Rm 355)",
    "XXratnml_u:12523": " tatrāpi śraddhayā nityaṃ triratnabhajanodyataḥ // Rm_31.85{85} //",
    "XXratnml_u:12524": " sarvasatvahitārthena kṣāṃtipāramitā caran /",
    "XXratnml_u:12525": " saṃbodhipadalābhāya tatpuṇyaṃ pariṇāmayet // Rm_31.86{86} //",
    "XXratnml_u:12526": " etatpuṇyavipākena sa bhavet tuṣitādhipaḥ /",
    "XXratnml_u:12527": " tatrāpi śraddhayā nityaṃ triratnaśaraṇaṃ gataḥ // Rm_31.87{87} //",
    "XXratnml_u:12528": " sarvasatvahitārthena vīryyapāramitodyataḥ /",
    "XXratnml_u:12529": " saṃbodhipadasaṃprāptyai tatpuṇyaṃ pariṇāmayet // Rm_31.88{81!} //",
    "XXratnml_u:12530": " etatpuṇyavipākaiḥ sa nirmāṇaratiyo bhavet /",
    "XXratnml_u:12531": " tatrāpi śraddhayā nityaṃ triratnabhajanodyatat // Rm_31.89{82} //",
    "XXratnml_u:12532": " sarvasatvahitārthena dhyānapāramitārataḥ /",
    "XXratnml_u:12533": " saṃbodhijñānasaṃprāptyai tatpuṇyaṃ pariṇāmayet // Rm_31.90{83} //",
    "XXratnml_u:12534": " etatpuṇyavipākaiḥ sa vaśavartīśvaro bhavet /",
    "XXratnml_u:12535": " tatrāpi śraddhayā nityaṃ triratnabhajano rataḥ // Rm_31.91{84} //",
    "XXratnml_u:12536": " sarvasatvahitārthena prajñāpāramitārataḥ /",
    "XXratnml_u:12537": " tatpuṇyaṃ bodhisaṃprāptyai manasā pariṇāmayet // Rm_31.92{85} //",
    "XXratnml_u:12538": " etatpuṇyavipākena sa brahmādhipatir bhavet /",
    "XXratnml_u:12539": " tatrāpi śraddhayā nityaṃ triratnārāgaṇodyataḥ // Rm_31.93{86} //",
    "XXratnml_u:12540": " sarvasatvahitārthāya samupāyavidhānadhṛk /",
    "XXratnml_u:12541": " tatpuṇyaṃ bodhisaṃprāptyai cetasā pariṇāmayet // Rm_31.94{87} //",
    "XXratnml_u:12542": " etatpuṇyavipākena mahābrahmādhipo bhavet /",
    "XXratnml_u:12543": " tatrāpi śraddhayā nityaṃ triratnārādhanodyataḥ // Rm_31.95{88} //",
    "XXratnml_u:12544": " sarvasatvahitārthāya praṇidhānasamāhitaḥ /",
    "XXratnml_u:12545": " tatpuṇyaṃ bodhisaṃprāptyai sarvathā pariṇāmayet // Rm_31.96{89} //",
    "XXratnml_u:12546": " etatpuṇyavipākena sa maheśādhipo bhavet /",
    "XXratnml_u:12547": " tatrāpi śraddhayā nityaṃ triratnabhajanodyataḥ // Rm_31.97{90} //",
    "XXratnml_u:12548": " sarvasatvahitārthena balapāramitodyataḥ /",
    "XXratnml_u:12549": " tatpuṇyaṃ bodhisaṃprāptyai pradhyānaṃ pariṇāmayet // Rm_31.98{91} //",
    "XXratnml_u:12550": " etatpuṇyavipākena bodhisatvādhipo bhavet /",
    "XXratnml_u:12551": " tatrāpi śraddhayā nityaṃ triratnasaṃprasāditaḥ // Rm_31.99{92} //",
    "XXratnml_u:12552": " sarvasatvahitārthasya jñānapāramitārataḥ /",
    "XXratnml_u:12553": " tatpuṇyair bodhisaṃprāpto dharmarājo jino bhavet // Rm_31.100{93} //",
    "XXratnml_u:12554": " tataḥ sa sugataḥ śāstā jagannātho vināyakaḥ /",
    "XXratnml_u:12555": " sarvajño 'rhan mahābhijñas tathāgato munīśvaraḥ // Rm_31.101{94} //",
    "XXratnml_u:12556": " tato māragaṇāñ jitvā bodhicaryāṃ prakāśayan /",
    "XXratnml_u:12557": " sarvasatvāñ chubhe sthāpya nirvṛtaḥ saugatiṃ vrajet // Rm_31.102{95} //",
    "XXratnml_u:12558": " evaṃ matvātra saṃsāre ya ichati śivāṃ gatiṃ /",
    "XXratnml_u:12559": " sa evaṃ śraddhayā nityaṃ triratnabhajanodyataḥ // Rm_31.103{96} //",
    "XXratnml_u:12560": " sarvasatvahitārthena karotu dānam ādarāt /",
    "XXratnml_u:12561": " tataḥ kramāt sa tatpuṇyaiḥ sarvāḥ pāramitā api // Rm_31.104{97} //",
    "XXratnml_u:12562": " paripūrya mahābhijñā prāpto bodhim avāpnuyāt /",
    "XXratnml_u:12563": " iti matvā śubhe nityaṃ caritavyaṃ śubhārthibhiḥ // Rm_31.105{98} //",
    "XXratnml_u:12564": " śubhena sadgatiṃ yāyā pāpena durgatīṃ vrajet /",
    "XXratnml_u:12565": " pāpas tu jāyate lobhāt mātsaryamalināśrayāt // Rm_31.106{99} //",
    "XXratnml_u:12566": " vopakārāṃ sukhecho 'pi na kiṃ cit sukham āpnuyāt /",
    "XXratnml_u:12567": " sarvadā durmatir duṣṭo durgatinirayāśrayaḥ // Rm_31.107{100} //",
    "XXratnml_u:12568": " (Rm 356)",
    "XXratnml_u:12569": " saddharmmanindako mūḍho pāpakarmarato bhavet /",
    "XXratnml_u:12570": " tasmāt mātsaryyam utsṛjya sarvasatvahitārthabhṛt /",
    "XXratnml_u:12571": " saṃbodhipraṇidhiṃ kṛtvā caren nityaṃ susaṃvare // Rm_31.108{1} //",
    "XXratnml_u:12572": " etatpuṇyavipākena saṃsārasukhabhāk sadā /",
    "XXratnml_u:12573": " triratnabhajanotsāhī bodhicaryārato bhavet // Rm_31.109{2} //",
    "XXratnml_u:12574": " tataḥ pāramitāḥ sarvāḥ paripūrya yathākramaṃ /",
    "XXratnml_u:12575": " śivāṃ bodhiṃ samāsādya saṃbuddhapadam āpnuyāt // Rm_31.110{3} //",
    "XXratnml_u:12576": " evaṃ tvaṃ vā parijñāya triratnaśaraṇaṃ gataḥ /",
    "XXratnml_u:12577": " bodhicittaṃ samādhāya cara nityaṃ susaṃvare // Rm_31.111{4} //",
    "XXratnml_u:12578": " tathā te sarvadā bhadraṃ bhaven nityaṃ samantataḥ /",
    "XXratnml_u:12579": " kramād bodhiṃ samāsādya saṃbuddhapadam āpnuyāḥ // Rm_31.112{5} //",
    "XXratnml_u:12580": " ity ādiṣṭaṃ munīndreṇa śrutvā sa paribodhitaḥ /",
    "XXratnml_u:12581": " tatheti hi pratiśrutvā prābhyanaṃdat prasāditaḥ // Rm_31.113{6} //",
    "XXratnml_u:12582": " tataḥ sa taṃ jagannāthaṃ praṇatvā sāṃjalir mudā /",
    "XXratnml_u:12583": " tridhā pradakṣiṇīkṛtvā praṇatvā svālaye 'carat // Rm_31.114{7} //",
    "XXratnml_u:12584": " tatra prāptaḥ prasannātmā so 'pi pretamaharddhikaḥ /",
    "XXratnml_u:12585": " triratnaṃ śaraṇaṃ kṛtvā pracaran sarvadā mudā // Rm_31.115{8} //",
    "XXratnml_u:12586": " tad rātrau tatprabhāṃ dṛṣṭvā bhikṣavo vismayānvitāḥ /",
    "XXratnml_u:12587": " sarve te prātar utthāya natvāpṛchan munīśvaraṃ // Rm_31.116{9} //",
    "XXratnml_u:12588": " bhagavan nātha sarvajña ko 'dya rātrāv ihāgataḥ /",
    "XXratnml_u:12589": " etad vṛttaṃ samākhyāya sarvān naḥ paribodhaya // Rm_31.117{10} //",
    "XXratnml_u:12590": " iti tair bhikṣubhiḥ pṛṣṭe bhagavān sa munīśvaraḥ /",
    "XXratnml_u:12591": " tān sarvān sāṃghikān dṛṣṭvā bodhayitum upādiśat // Rm_31.118{11} //",
    "XXratnml_u:12592": " śṛṇuta bhikṣavaḥ sarve yo 'dya rātrāv ihāgataḥ /",
    "XXratnml_u:12593": " etat sarvaṃ pravṛttāṃtaṃ pravakṣyāmi suvistaraṃ // Rm_31.119{12} //",
    "XXratnml_u:12594": " yo 'sau śreṣṭhī mahāśrāddhaḥ saugate śāsane mudā /",
    "XXratnml_u:12595": " śraddhayā pravrajitvātra brahmacaryaṃ mudā caran // Rm_31.120{13} //",
    "XXratnml_u:12596": " pravrajitaḥ sa mātsaryaparibhūto durāśayaḥ /",
    "XXratnml_u:12597": " labdhadravyaṃ na kasmai cid dadau kiñcit kadā cana // Rm_31.121{14} //",
    "XXratnml_u:12598": " kevalaṃ saṃcayaṃ kṛtvā koṣṭhāgāre nidhāya tat /",
    "XXratnml_u:12599": " guptīkṛtvā prayatnena vyabhajan naiva kiṃ cana // Rm_31.122{15} //",
    "XXratnml_u:12600": " tataḥ kāle samāghrāte dhyātvā tad dravyasaṃcayaṃ /",
    "XXratnml_u:12601": " mṛtaḥ pretālayotpannaḥ pretodbhavad bhayānakaḥ // Rm_31.123{16} //",
    "XXratnml_u:12602": " tad dravyasaṃcayaṃ smṛtvā mātsaryākulitāśayaḥ /",
    "XXratnml_u:12603": " punaḥ pratyāgatas tatra svālaye saṃnyaṣīdata // Rm_31.124{17} //",
    "XXratnml_u:12604": " tatra taṃ saṃsthitaṃ pretaṃ dṛṣṭvāhaṃ samupācaran /",
    "XXratnml_u:12605": " āryadharmam upādiśya prābodhayaṃ prasādayan // Rm_31.125{18} //",
    "XXratnml_u:12606": " tataḥ sa suprasannātmā sasaṃghasya mamāṃtike /",
    "XXratnml_u:12607": " sa pātracīvaraṃ sarvaṃ taddravyaṃ nirayātayat // Rm_31.126{19} //",
    "XXratnml_u:12608": " etatpuṇyānubhāvena triratnaśaraṇaṃ gataḥ /",
    "XXratnml_u:12609": " kāle tataḥ paricyutvā pretamaharddhiko 'bhavat // Rm_31.127{20} //",
    "XXratnml_u:12610": " tatra sa suprasannātmā smṛtvā ratnatrayaṃ mudā /",
    "XXratnml_u:12611": " matsaddharmāmṛtaṃ pātum iha rātrau samāgataḥ // Rm_31.128{21} //",
    "XXratnml_u:12612": " (Rm 357)",
    "XXratnml_u:12613": " sa saddharmāmṛtaṃ pītvā mamāntike prasāditaḥ /",
    "XXratnml_u:12614": " saṃbodhisādhanotsāhī muditaḥ svālaye 'carat // Rm_31.129{22} //",
    "XXratnml_u:12615": " yo 'yaṃ śreṣṭhī na cānyo hi rātrāv iha samāgataḥ /",
    "XXratnml_u:12616": " yat sa mṛto 'bhavat pretas mātsaryaduritāśrayāt // Rm_31.130{23} //",
    "XXratnml_u:12617": " tasmāt mātsaryam uddhṛtya tyajantu śubhavāṃchinaḥ /",
    "XXratnml_u:12618": " mātsaryaṃ hi trilokeṣu pāpamūlaṃ nigadyate // Rm_31.131{24} //",
    "XXratnml_u:12619": " evaṃ matvātra saṃsāre duḥkhākaraṃ sukhāṃtakaṃ /",
    "XXratnml_u:12620": " mātsaryaṃ sumaduṣṭaṃ ripuṃ jayata sarvathā // Rm_31.132{25} //",
    "XXratnml_u:12621": " mātsaryaṃ jīyate yair hi samuddhṛtya svamānasāt /",
    "XXratnml_u:12622": " te eva mānino vīrāḥ śūrāḥ prājñā vicakṣaṇāḥ // Rm_31.133{26} //",
    "XXratnml_u:12623": " ye ca jetuṃ na mātsaryaṃ śaknuvaṃti kathaṃ cana /",
    "XXratnml_u:12624": " kiṃ te śūrā vijetāro virā na kleśabhojinaḥ // Rm_31.134{27} //",
    "XXratnml_u:12625": " yeṣāṃ na jāyate citte mātsaryan duḥkṛtākaraṃ /",
    "XXratnml_u:12626": " te eva sukhino virā jayinaḥ kleśaghātakāḥ // Rm_31.135{28} //",
    "XXratnml_u:12627": " yāvan na jīyate citte mātsaryaṃ duritāśayaṃ /",
    "XXratnml_u:12628": " tāvat kiṃ te suvīrā vā kṣaṇāt kleśānucāriṇaḥ // Rm_31.136{29} //",
    "XXratnml_u:12629": " ye ca kleśavaśā vīrā na te dhīrā vicakṣaṇāḥ /",
    "XXratnml_u:12630": " kṣaṇāt kiṃ cin nimitteti careyur vikṛtāśayāḥ // Rm_31.137{30} //",
    "XXratnml_u:12631": " tatas te kleśasaṃtaptā mūḍhā rāgāgnidāhitāḥ /",
    "XXratnml_u:12632": " duṣṭāḥ krodhāgnisaṃdagdhāḥ saṃpaśyeyur na kiṃ cana // Rm_31.138{31} //",
    "XXratnml_u:12633": " tatas te 'ndhā ivāloke careyur na ca satpathe /",
    "XXratnml_u:12634": " kumārga eva saṃraktāḥ pracareyuḥ pramāditāḥ // Rm_31.139{32} //",
    "XXratnml_u:12635": " tato durjanasaṃraktā māracaryānucāriṇaḥ /",
    "XXratnml_u:12636": " asanmitropadeśena pracareyur mṛṣādṛśaḥ // Rm_31.140{33} //",
    "XXratnml_u:12637": " tataḥ saddharmanindāṃ kṛtvā dānādi saṃcare /",
    "XXratnml_u:12638": " vighnaṃ kartuṃ samudyogaṃ kuryur nityaṃ samāhitāḥ // Rm_31.141{34} //",
    "XXratnml_u:12639": " tatas te pāpino duṣṭā unmattā iva tāyinaḥ /",
    "XXratnml_u:12640": " svayaṃ naṣṭāḥ parāṃś cāpi nāśayeyuḥ pravaṃcakāḥ // Rm_31.142{35} //",
    "XXratnml_u:12641": " tatas te kleśasaṃtaptā mahopāyānurāgiṇaḥ /",
    "XXratnml_u:12642": " sughorāṇi pāpāni kuryāttiḥ śaṃkitāśayāḥ // Rm_31.143{36} //",
    "XXratnml_u:12643": " tato bhakṣam apīchaṃtaṃ bhuktvāgamye 'pi saṃratāḥ /",
    "XXratnml_u:12644": " viparītasamācārāḥ pracāreyur virodhitāḥ // Rm_31.144{37} //",
    "XXratnml_u:12645": " tatas te pātakālīḍhā mahāduḥkhābhighātitāḥ /",
    "XXratnml_u:12646": " tīvrātivedanāghrātā mṛtā yāyur yamālayaṃ // Rm_31.145{38} //",
    "XXratnml_u:12647": " tatra yamo mahārājā dṛṣṭvā taṃ duritāśayaṃ /",
    "XXratnml_u:12648": " sahasā karmaśāsibhyaḥ samarpya saṃpracodayan // Rm_31.146{39} //",
    "XXratnml_u:12649": " tatra tair yamadūtās tāṃ gṛhītvā sahasā balāt /",
    "XXratnml_u:12650": " yathā karmānusāreṇa śāsayeyur yathāvidhiṃ // Rm_31.147{40} //",
    "XXratnml_u:12651": " tatra te daivabhogyāṃ bhuktvā bhoktuṃ samaṃtataḥ /",
    "XXratnml_u:12652": " coditā yamadūtaiś ca bhrameyur narakeṣv api // Rm_31.148{41} //",
    "XXratnml_u:12653": " tatra te daivabhogyāni bhuktvātitīvraduḥkhitāḥ /",
    "XXratnml_u:12654": " asahyavedanākrāṃtā niṣīdeyuḥ prakheṭitāḥ // Rm_31.149{42} //",
    "XXratnml_u:12655": " evaṃ te daivabhogyāṃ bhuktvā tathā ciraṃ sadā /",
    "XXratnml_u:12656": " (Rm 358)",
    "XXratnml_u:12657": " narakān narake gatvā duḥkhāny evāśnuyu vabha // Rm_31.150{43} //",
    "XXratnml_u:12658": " yadā te daivayogānte tīvrātivedanāhatāḥ /",
    "XXratnml_u:12659": " triratnasaṃsmṛtiṃ kṛtvā praṇameyuḥ samānatāḥ // Rm_31.151{44} //",
    "XXratnml_u:12660": " tadā tān sugatān dṛṣṭvā kṛpayā saṃpracoditāḥ /",
    "XXratnml_u:12661": " dṛkprabhābhiḥ samuddhṛtya preṣayeyuḥ surālaye // Rm_31.152{45} //",
    "XXratnml_u:12662": " tatra te sukhasaṃpannāḥ smṛtvā ratnatrayaṃ mudā /",
    "XXratnml_u:12663": " sarvadā śaraṇaṃ kṛtvā pracareyuḥ samāhitāḥ // Rm_31.153{46} //",
    "XXratnml_u:12664": " tathaitatpuṇyapākena saṃbuddhaśāsane gatāḥ /",
    "XXratnml_u:12665": " śraddhayā satkṛtiṃ kṛtvā śṛṇuyur dharmam ādarāt // Rm_31.154{47} //",
    "XXratnml_u:12666": " tat saddharmāmṛtāsvādaṃ labdhvā te parimoditāḥ /",
    "XXratnml_u:12667": " bodhicittaṃ samāsādya prakuryu dānam ādarāt // Rm_31.155{48} //",
    "XXratnml_u:12668": " tatas tatpuṇyapākena suśīlāḥ saṃvarodyatāḥ /",
    "XXratnml_u:12669": " sarvasatvahitaṃ kṛtvā sādhayeyuḥ śubhāṃ cariṃ // Rm_31.156{49} //",
    "XXratnml_u:12670": " tato vīryabalenaiva jitvā kleśagaṇān ripūn /",
    "XXratnml_u:12671": " tatas te vimalātmāno dhyātvā yogasamāhitāḥ // Rm_31.157{50} //",
    "XXratnml_u:12672": " prajñābdhipāram āsādya jñānaratnam avāpnuyuḥ /",
    "XXratnml_u:12673": " tato māragaṇāṃ jitvā pariśuddhās trimaṇḍalāḥ // Rm_31.158{51} //",
    "XXratnml_u:12674": " samyakṣaṃbodhim āsādya saṃbuddhapadam āpnuyuḥ // Rm_31.159{52} //",
    "XXratnml_u:12675": " evaṃ matvātra saṃsāre mātsaryaṃ mūlam enasāṃ /",
    "XXratnml_u:12676": " bodhicittāsinochitvā caritavyaṃ śubhe sadā // Rm_31.160{53} //",
    "XXratnml_u:12677": " tato vo maṃgalaṃ nityaṃ bhaved bhave samaṃtataḥ /",
    "XXratnml_u:12678": " kramād bodhiṃ samāsādya saṃbuddhapadam āpsyatha // Rm_31.161{54} //",
    "XXratnml_u:12679": " ity ādiṣṭaṃ munīndreṇa śrutvā te sāṃghikā mudā /",
    "XXratnml_u:12680": " sarve 'pi pratibuddhitvā prābhyanaṃdan prasāditāḥ // Rm_31.162{55} //",
    "XXratnml_u:12681": " iti me guruṇādiṣṭaṃ śrutaṃ mayā tathocyate /",
    "XXratnml_u:12682": " evaṃ tvaṃ nṛpa mātsaryyaṃ tyaktvā cara śubhe sadā // Rm_31.163{56} //",
    "XXratnml_u:12683": " prajāś cāpi tvayā rājan bodhayitvā prayatnataḥ /",
    "XXratnml_u:12684": " bodhicaryāśayāḥ kṛtvā pratiṣṭhāpyāḥ śubhe sadā // Rm_31.164{57} //",
    "XXratnml_u:12685": " evaṃ te sarvadā bhadraṃ bhaved bhave samaṃtataḥ /",
    "XXratnml_u:12686": " kramād bodhiṃ samāsādya saṃbuddhapadam āpnuyāḥ // Rm_31.165{58} //",
    "XXratnml_u:12687": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:12688": " tatheti prativijñapya prābhyanandat sapārṣadaḥ // Rm_31.166{89!} //",
    "XXratnml_u:12689": " pretībhūtāvadānaṃ duritahṛtamataiḥ śreṣṭhino lobhino ye śṛṇvaṃti śravayaṃti pramuditamanasaḥ śraddhayedaṃ manuṣyāḥ /",
    "XXratnml_u:12690": " mātsaryaṃ te vihāya trimaṇiśaraṇagāḥ sarvasatvānurāgā dānaṃ datvā prasannāḥ satataśubhacarā yānti buddhālayaṃ te // Rm_31.167{60} //",
    "XXratnml_u:12691": " ++ iti śrīratnāvadānatatve pretībhūtāvadānaṃ samāptam ++",
    "XXratnml_u:12692": " (Rm 359)",
    "XXratnml_u:12693": " XXXII Virūpāvadāna athāśoko maharājaḥ kṛtāṃjalipuṭo mudā /",
    "XXratnml_u:12694": " upaguptaṃ yatiṃ natvā prārthayec caivam ādarāt // Rm_32.1{1} //",
    "XXratnml_u:12695": " bhadanta śrotum ichāmi punar anyat subhāṣitaṃ /",
    "XXratnml_u:12696": " tad yathā guruṇādiṣṭaṃ tathādeṣṭuṃ ca me 'rhati // Rm_32.2{2} //",
    "XXratnml_u:12697": " iti saṃprārthite rājñā śrutvā so 'rhan sudhīr yatiḥ /",
    "XXratnml_u:12698": " tam aśokaṃ mahārājaṃ samālokyaivam ādiśat // Rm_32.3{3} //",
    "XXratnml_u:12699": " sādhu śṛṇu mahārāja yathā me guruṇoditaṃ /",
    "XXratnml_u:12700": " tathāhaṃ te pravakṣyāmi tava dharmapravṛddhaye // Rm_32.4{4} //",
    "XXratnml_u:12701": " tad yathaivaṃ puraikasmin samaye sa munīśvaraḥ /",
    "XXratnml_u:12702": " bhagavāṃ trijagacchāstā dharmarājas tathāgataḥ // Rm_32.5{5} //",
    "XXratnml_u:12703": " sarvajñaḥ sākyasiṃho 'rhaṃ chrāvstyā bahir āśrame /",
    "XXratnml_u:12704": " jetodyāne vihāre 'smin vijahāra sasāṃghikaḥ // Rm_32.6{6} //",
    "XXratnml_u:12705": " tadā tatra sabhāmadhye siṃhāsane sumaṃḍite /",
    "XXratnml_u:12706": " sarvasatvahitārthena dharmam ādeṣṭum āśrayat // Rm_32.7{7} //",
    "XXratnml_u:12707": " tatra te bhikṣavaḥ sarve bhikṣuṇyo 'pi samāgatāḥ /",
    "XXratnml_u:12708": " yatinaś cailakāś caivam upāsakā upāsikāḥ // Rm_32.8{8} //",
    "XXratnml_u:12709": " vratino bodhisatvāś ca saṃbodhiguṇalālasāḥ /",
    "XXratnml_u:12710": " nirgranthās tīrthikāś cāpi tāpasāś ca maharṣayaḥ // Rm_32.9{9} //",
    "XXratnml_u:12711": " brahmaśakrādayo devā lokapālā maharddhikāḥ /",
    "XXratnml_u:12712": " daityā yakṣāś ca gaṃdharvāḥ kinnarāś cāpi rākṣasāḥ // Rm_32.10{10} //",
    "XXratnml_u:12713": " siddhā vidyādharāś cāpi nāgāś ca garuḍā api /",
    "XXratnml_u:12714": " sādhyā grahāḥ satārāś ca vasavaś cāpsarogaṇāḥ // Rm_32.11{11} //",
    "XXratnml_u:12715": " brāhmaṇāḥ kṣatriyāś cāpi nṛpā rājakumārakāḥ /",
    "XXratnml_u:12716": " vaiśyāś ca maṃtriṇo 'mātyāḥ śreṣṭhinaś ca mahājanāḥ // Rm_32.12{12} //",
    "XXratnml_u:12717": " gṛhasthā vaṇijaḥ sārthavāhāś ca dhanino 'pi ca /",
    "XXratnml_u:12718": " śilpinaḥ paurikāś cāpi jānapadāś ca nairgamāḥ // Rm_32.13{13} //",
    "XXratnml_u:12719": " grāmyāḥ kārpaṭikāś cāpi saddharmaśravaṇārthinaḥ /",
    "XXratnml_u:12720": " sarve te samupāgatya vihāre samupāviśan // Rm_32.14{14} //",
    "XXratnml_u:12721": " tatra taṃ śrīghanaṃ dṛṣṭvā sarve te saṃprasāditāḥ /",
    "XXratnml_u:12722": " natvā pradakṣiṇīkṛtya purataḥ samupācaran // Rm_32.15{15} //",
    "XXratnml_u:12723": " tatra sarve 'pi te lokāḥ samabhyarcya yathākramaṃ /",
    "XXratnml_u:12724": " taṃ munīndraṃ praṇatvaiva dharmaṃ śrotum upāśrayan // Rm_32.16{16} //",
    "XXratnml_u:12725": " tataḥ sa bhagavān dṛṣṭvā tān sarvān samupāśritān /",
    "XXratnml_u:12726": " bodhicaryāṃ samārabhya saddharmaṃ samupādiśat // Rm_32.17{17} //",
    "XXratnml_u:12727": " tat saddharmāmṛtaṃ pītvā sarve te tridaśādayaḥ /",
    "XXratnml_u:12728": " lokāḥ satyam iti jñātvā prābhyanandan prabodhitāḥ // Rm_32.18{18} //",
    "XXratnml_u:12729": " (Rm 360)",
    "XXratnml_u:12730": " tasminn avasare tatra śrāvastyāḥ pauriko gṛhī /",
    "XXratnml_u:12731": " āsīn mahādhanaḥ śrīmāñ chṛdopamo mahājanaḥ // Rm_32.19{19} //",
    "XXratnml_u:12732": " sa svakulasamārāmāṃ svakuladharmacāriṇīṃ /",
    "XXratnml_u:12733": " kāṃtāṃ bhāryyāṃ samānīya samyakvyūhe yathāvidhiḥ // Rm_32.20{20} //",
    "XXratnml_u:12734": " tataḥ sa kāmasaṃraktaḥ sukāminyā tayā saha /",
    "XXratnml_u:12735": " yathechayā sukhaṃ bhuktvā reme nityaṃ pracoditaḥ // Rm_32.21{21} //",
    "XXratnml_u:12736": " tatas tasya gṛhasthasya yathākāmaṃ prabhuṃjataḥ /",
    "XXratnml_u:12737": " samaye sā satī bhārya garbhitābhūt kṛśāṃgikā // Rm_32.22{22} //",
    "XXratnml_u:12738": " tataḥ sā samaye 'sūta dārakaṃ durbhagākṛtiṃ /",
    "XXratnml_u:12739": " durvarṇaṃ duritākāraṃ virūpaṃ vikṛtāśrayaṃ // Rm_32.23{23} //",
    "XXratnml_u:12740": " dṛṣṭvā taṃ dārakaṃ mātā bhinnāśayā viṣeditāḥ /",
    "XXratnml_u:12741": " kiṃ īdṛg ātmajenāpi dhig mām iti vyaciṃtayat // Rm_32.24{24} //",
    "XXratnml_u:12742": " tataḥ sa janakaḥ śrutvā taṃ jātaṃ vikṛtāśrayaṃ /",
    "XXratnml_u:12743": " virūpaṃ durbhagākāram ity evaṃ samaciṃtayat // Rm_32.25{25} //",
    "XXratnml_u:12744": " aho kiṃ prakṛtaṃ pāpaṃ janmāṃtare purā mayā /",
    "XXratnml_u:12745": " yenāyaṃ durbhagākāro virūpo jāyate sutaḥ // Rm_32.26{26} //",
    "XXratnml_u:12746": " tad atra kiṃ mayopāyaṃ karttavyaṃ nāpi manyate /",
    "XXratnml_u:12747": " dhig māṃ yena sute jāte lajjayā me sukhaṃ hṛtaṃ // Rm_32.27{27} //",
    "XXratnml_u:12748": " tathāpi kiṃ kariṣyāmi daivāt me jāyate hy ayaṃ /",
    "XXratnml_u:12749": " tad virūpo 'pi putro 'yaṃ pālanīyo mayātmajaḥ // Rm_32.28{28} //",
    "XXratnml_u:12750": " iti bhartroditaṃ śrutvā sā bhāryyāpy evam abravīt /",
    "XXratnml_u:12751": " yad ābhyāṃ prakṛtaṃ pāpaṃ tatphalaṃ bhujyate khalu // Rm_32.29{29} //",
    "XXratnml_u:12752": " yad abhāvi na tad bhogyaṃ bhāvi cen na tad anyathā /",
    "XXratnml_u:12753": " sarvatra bhāvino bhogyaṃ bhuṃjate sarvajaṃtavaḥ // Rm_32.30{30} //",
    "XXratnml_u:12754": " tad atrāham imaṃ bālaṃ pālayeyaṃ prayatnataḥ /",
    "XXratnml_u:12755": " ity uktvā sā vibhinnāsyā nārī tasthau pralajjitā // Rm_32.31{31} //",
    "XXratnml_u:12756": " taṃ virūpaṃ sutaṃ jātaṃ vīkṣya sa janako 'pi ca /",
    "XXratnml_u:12757": " lajjāvidīrṇacitto 'bhūn nirutsāhaviṣāditaḥ // Rm_32.32{32} //",
    "XXratnml_u:12758": " hā mayā kiṃ kṛtaṃ pāpaṃ manyate na bhavāṃtare /",
    "XXratnml_u:12759": " yato 'yaṃ dārako jāto virūpo durbhagākṛtiḥ // Rm_32.33{33} //",
    "XXratnml_u:12760": " tathāpi kiṃ kariṣyāmi daivān no jāyate hy ayaṃ /",
    "XXratnml_u:12761": " daivabhogyaṃ prabhoktavyaṃ sarvair api hi jaṃtubhiḥ // Rm_32.34{34} //",
    "XXratnml_u:12762": " avaśyaṃ bhāvino bhavanti sarvadehināṃ /",
    "XXratnml_u:12763": " tad ayaṃ svātmajo bālaḥ pālanīyotmayā mayā // Rm_32.35{35} //",
    "XXratnml_u:12764": " iti dhyātvā pitā so 'thadṛṣṭvā tasya śiśor mukhaṃ /",
    "XXratnml_u:12765": " lajjayā pratibhinnāsyas tasthau daivānucintayan // Rm_32.36{36} //",
    "XXratnml_u:12766": " tato jñātīn samāhūya kṛtvā jātimahaṃ sa ca /",
    "XXratnml_u:12767": " pitāsya nāma vikhyāte kuruteti samabravīt // Rm_32.37{37} //",
    "XXratnml_u:12768": " tatas te jñātayaḥ sarve saṃkṛtvā samataṃ tathā /",
    "XXratnml_u:12769": " tad gṛhasthaṃ samāmaṃtrya pura evam upādiśan // Rm_32.38{38} //",
    "XXratnml_u:12770": " gṛhapate virūpo 'yaṃ putro yat tava jāyate /",
    "XXratnml_u:12771": " tasmād bhavatun āmnāyaṃ prasiddho bālako bhuvi // Rm_32.39{39} //",
    "XXratnml_u:12772": " (Rm 361)",
    "XXratnml_u:12773": " tataḥ snehād virūpo 'sau mātrā yatnena pālitaḥ /",
    "XXratnml_u:12774": " krāmāt puṣṭo vivṛddhābhūd hradastham iva paṃkajaṃ // Rm_32.40{40} //",
    "XXratnml_u:12775": " tadā yadā kumāratvaṃ prāptaḥ sa vikṛtāśrayaṃ /",
    "XXratnml_u:12776": " svarūpaṃ darppaṇe dṛṣṭvā virūpo lajjito 'bhavat // Rm_32.41{41} //",
    "XXratnml_u:12777": " tato jehrīyamāno 'sau virūpaḥ parimohitaḥ /",
    "XXratnml_u:12778": " pāpaciṃtāparitātmā manasaivaṃ vyaciṃtayat // Rm_32.42{42} //",
    "XXratnml_u:12779": " hā mayā kiṃ kṛtaṃ pāpaṃ yenāhaṃ duritākṛtiḥ /",
    "XXratnml_u:12780": " kiṃ mamānena kāyena mṛtyuṃ me 'tra varaṃ dhruvaṃ // Rm_32.43{43} //",
    "XXratnml_u:12781": " kiṃ kariṣye virūpo 'haṃ kva yāsyāmi durākṛtiḥ /",
    "XXratnml_u:12782": " kiṃ mamānena jīvena kevalaṃ duḥkhabhoginā // Rm_32.44{44} //",
    "XXratnml_u:12783": " tad atrāhaṃ gṛhaṃ tyaktvā vanodyāne samāśrayan /",
    "XXratnml_u:12784": " saṃbuddhaṃ sugataṃ dhyātvā mṛtyuṃ gaccheya muktaye // Rm_32.45{45} //",
    "XXratnml_u:12785": " avaśyam eva sarveṣāṃ jaṃtūnaṃ maraṇaṃ bhave /",
    "XXratnml_u:12786": " tan mamedṛg virūpo 'smin śarīre jīvite spṛhā // Rm_32.46{46} //",
    "XXratnml_u:12787": " yady atrāhaṃ ciraṃ jīvī nindito duḥkham āpnuyāṃ /",
    "XXratnml_u:12788": " tad buddhaṃ sugataṃ dhyātvā tiṣṭheyaṃ prāṇamuktaye // Rm_32.47{47} //",
    "XXratnml_u:12789": " tat saṃbuddhaṃ jinaṃ dhyātvā mṛto 'haṃ yadi sāṃprataṃ /",
    "XXratnml_u:12790": " tat puṇyaḥ paritātmā sugatiṃ gacheya sarvathā // Rm_32.48{48} //",
    "XXratnml_u:12791": " ye buddhaṃ sugataṃ smṛtvā gachanti mṛtyum ātmanā /",
    "XXratnml_u:12792": " durgatiṃ te na gachanti samyānty eva sukhāvatīṃ // Rm_32.49{49} //",
    "XXratnml_u:12793": " tasmāt te sudhiyaḥ santaḥ tyaktvā yāyāt kulaṃ gṛhaṃ /",
    "XXratnml_u:12794": " saṃbuddhasmaraṇaṃ dhyātvā tiṣṭhanti nirjane vane // Rm_32.50{50} //",
    "XXratnml_u:12795": " tathāhaṃ tat samālokya saṃbuddhaṃ śaraṇaṃ gataḥ /",
    "XXratnml_u:12796": " samādhāya sadā smṛtvā vaseyaṃ vijane vane // Rm_32.51{51} //",
    "XXratnml_u:12797": " ity evaṃ manasā dhyātvā virūpaḥ sa prasannadhīḥ /",
    "XXratnml_u:12798": " sa saṃpadaṃ gṛhaṃ tyaktvā jīrṇodyānaṃ samāśrayat // Rm_32.52{52} //",
    "XXratnml_u:12799": " tatrodyāne vivikte sa parṇakuṭṭiṃ samāśrayan /",
    "XXratnml_u:12800": " bhagavantam anusmṛtvā tasthau dhyānasamāhitaḥ // Rm_32.53{53} //",
    "XXratnml_u:12801": " tadā sa bhagavāñ chāstā taṃ tathā sthitaṃ /",
    "XXratnml_u:12802": " viśuddhāśayam ālokya samuddhartuṃ samudyataḥ // Rm_32.54{54} //",
    "XXratnml_u:12803": " tataḥ sa bhagavān nātho bhikṣusaṃghasamanvitaḥ /",
    "XXratnml_u:12804": " tatrodyāne virūpaṃ taṃ paśyan bhāsvān upācarat // Rm_32.55{55} //",
    "XXratnml_u:12805": " tatprabhāparispṛṣṭo 'sau virūpaḥ satsukhānvitaḥ /",
    "XXratnml_u:12806": " vismitas taṃ samāyātaṃ sasāṃghikam apaśyata // Rm_32.56{56} //",
    "XXratnml_u:12807": " taṃ munīṃdraṃ samālokya virūpaḥ sa vimohitaḥ /",
    "XXratnml_u:12808": " jehrīyamāna utthāya parāyituṃ tato 'carat // Rm_32.57{57} //",
    "XXratnml_u:12809": " tatra sa bhagavān dṛṣṭvā virūpaṃ taṃ parāyitaṃ /",
    "XXratnml_u:12810": " sahasarddhyā diśo mārge nirudhyābhyatiṣṭhata // Rm_32.58{58} //",
    "XXratnml_u:12811": " tathā nirudhyamānaḥ sa virūpas tena śāsinā /",
    "XXratnml_u:12812": " parāyituṃ prayatnena na śaśāka kathaṃ cana // Rm_32.59{59} //",
    "XXratnml_u:12813": " sa parikhinnātmā virūpo lajjitāśayaḥ /",
    "XXratnml_u:12814": " parṇakuṭṭisamāsīnaṃs tasthau bhīto divāndhavat // Rm_32.60{60} //",
    "XXratnml_u:12815": " tatra sa bhagavān dṛṣṭvā nilīnaṃ lajjayāsane /",
    "XXratnml_u:12816": " (Rm 362)",
    "XXratnml_u:12817": " saṃnirodhasamāpattiṃ samādhiṃ vidadhe tadā // Rm_32.61{61} //",
    "XXratnml_u:12818": " tataḥ sa bhagavañ chāstā tat samādheḥ samutthitaḥ /",
    "XXratnml_u:12819": " svayaṃ virūpam ātmānaṃ nirmāya vikṛtāśrayaṃ // Rm_32.62{62} //",
    "XXratnml_u:12820": " bhojanapūrṇam ādāya śarāvaṃ mṛnmayaṃ tataḥ /",
    "XXratnml_u:12821": " śanais tasya virūpasya parṇakuṭṭyantike 'carat // Rm_32.63{63} //",
    "XXratnml_u:12822": " tatra taṃ samupāyātaṃ virūpaṃ vikṛtāśrayaṃ /",
    "XXratnml_u:12823": " sa virūpaḥ samālokya harṣita evam abravīt // Rm_32.64{64} //",
    "XXratnml_u:12824": " svāgataṃ bho sahāye hi kutra gantum ihāgataḥ /",
    "XXratnml_u:12825": " tiṣṭhātrāvāṃ sadāvāse vatsyāvahe sukhānvitā // Rm_32.65{65} //",
    "XXratnml_u:12826": " iti tenoditaṃ śrutvā bhagavān sa virūpadhṛk /",
    "XXratnml_u:12827": " tvāṃ draṣṭum ihāyāmi proktveti samupāśrayet // Rm_32.66{66} //",
    "XXratnml_u:12828": " tatra sthitaḥ kathāṃ kṛtvā bhagavān sa virūpadhṛk /",
    "XXratnml_u:12829": " dadau tasmai virūpāya surasāmṛtabhojanaṃ // Rm_32.67{67} //",
    "XXratnml_u:12830": " tat pradattaṃ prabhuktvānnaṃ sa virūpaḥ sa moditaḥ /",
    "XXratnml_u:12831": " tatkṣaṇāt paripuṣṭāṅgo babhūva prīṇitendriyaḥ // Rm_32.68{68} //",
    "XXratnml_u:12832": " tataḥ sa bhagavāñ chāstā dṛṣṭvā taṃ saṃpramoditaṃ /",
    "XXratnml_u:12833": " svarūpeṇa sthitas tatra vyarājat saṃprabhāsayan // Rm_32.69{69} //",
    "XXratnml_u:12834": " taṃ saumyabhadrarūpāṅgaṃ śrīghanaṃ śubhiteṃdriyaṃ /",
    "XXratnml_u:12835": " sa virūpaḥ samālokya vismitaś caivam abravīt // Rm_32.70{70} //",
    "XXratnml_u:12836": " aho kathaṃ bhavaty evam abhirūpataro bhavān /",
    "XXratnml_u:12837": " kasya puṇyavipākān tad vaktum arhati me puraḥ // Rm_32.71{71} //",
    "XXratnml_u:12838": " iti saṃprārthite tena bhagavān sa munīśvaraḥ /",
    "XXratnml_u:12839": " bodhayituṃ virūpaṃ taṃ samālokyaivam ādiśat // Rm_32.72{72} //",
    "XXratnml_u:12840": " mahāvidyāsti me sādho saṃbodhisādhanottamā /",
    "XXratnml_u:12841": " cittaprasādasaṃjātajananyākhyā mahebalaḥ // Rm_32.73{73} //",
    "XXratnml_u:12842": " tasyā eva prabhāvena bhavāmy ahaṃ śubheṃdriyaḥ /",
    "XXratnml_u:12843": " samaṃtabhadrarūpāṅgaḥ sarvasatvamanoharaḥ // Rm_32.74{74} //",
    "XXratnml_u:12844": " ity ādiśya munīndraḥ sa bhagavāṃs tatra śubhāsane /",
    "XXratnml_u:12845": " saddharmaṃ samupādestuṃ samāśrayat prabhāsayan // Rm_32.75{75} //",
    "XXratnml_u:12846": " tatas te sāṃghikāḥ sarve saumyarūpāḥ śubheṃdriyāḥ /",
    "XXratnml_u:12847": " parivṛtya munīndraṃ taṃ puraskṛtyopatasthire // Rm_32.76{76} //",
    "XXratnml_u:12848": " tān sarvān samupāsīnān saumyarūpāñ chubhendriyān /",
    "XXratnml_u:12849": " dṛṣṭvā taṃ sugataṃ matvā babhūva vismayānvitaḥ // Rm_32.77{77} //",
    "XXratnml_u:12850": " aho bhāgya mayā labdhaṃ mahatpuṇyam ihādhunā /",
    "XXratnml_u:12851": " yan mamārthe munīndro 'yaṃ sasāṃghika upāgataḥ // Rm_32.78{78} //",
    "XXratnml_u:12852": " nūnam atra munīndro 'yaṃ matkarmaparicoditaḥ /",
    "XXratnml_u:12853": " saddharmaṃ samupādeṣṭuṃ sasaṃghaḥ kṛpayāgataḥ // Rm_32.79{79} //",
    "XXratnml_u:12854": " tad aham asya munīndrasya śraddhayā śaraṇaṃ gataḥ /",
    "XXratnml_u:12855": " satkṛtya saugataṃ dharmaṃ śrotum arhe samāhitaḥ // Rm_32.80{80} //",
    "XXratnml_u:12856": " ity evaṃ manasā dhyātvā virūpaḥ sa pramoditaḥ /",
    "XXratnml_u:12857": " upetya sāṃjalir natvā taṃ munīndram upāśrayat // Rm_32.81{81} //",
    "XXratnml_u:12858": " tadā tasya virūpasya buddhapuṇyānubhāvataḥ /",
    "XXratnml_u:12859": " lakṣmī prādurabhūt tatra divyabhogapradāyinī // Rm_32.82{82} //",
    "XXratnml_u:12860": " (Rm 363)",
    "XXratnml_u:12861": " tadā so 'bhūd virūpo 'pi divyābhirūpasundaraḥ /",
    "XXratnml_u:12862": " pariśuddhatrikāyo 'pi sadguṇārtho śubhāṃśikaḥ // Rm_32.83{83} //",
    "XXratnml_u:12863": " tataḥ so 'tiprasannātmā dṛṣṭvaitat mahad adbhutaṃ /",
    "XXratnml_u:12864": " mudā tasya muneḥ pādau vavande sa kṛtāṃjaliḥ // Rm_32.84{84} //",
    "XXratnml_u:12865": " tataḥ utthāya taṃ nāthaṃ bhagavaṃtaṃ sasāṃghikaṃ /",
    "XXratnml_u:12866": " samālokya prasannātmā prārthayat sa samādarāt // Rm_32.85{85} //",
    "XXratnml_u:12867": " bhagavan bhavatā śāstaḥ kṛpādṛṣṭiprasādataḥ /",
    "XXratnml_u:12868": " prādurbhūtātra me lakṣmī bhavāmi yātisuṃdaraḥ // Rm_32.86{86} //",
    "XXratnml_u:12869": " tad etan mahad āścaryaṃ dṛṣṭvā me rocate manaḥ /",
    "XXratnml_u:12870": " bhavatāṃ śaraṇe sthitvā carituṃ saṃvaraṃ sadā // Rm_32.87{87} //",
    "XXratnml_u:12871": " tad atra bhagavan nātha kṛpayā buddhaśāsane /",
    "XXratnml_u:12872": " anvāhṛtya śubhe dharme niyoktuṃ māṃ samarhati // Rm_32.88{88} //",
    "XXratnml_u:12873": " śraddhayāhaṃ jagannātha bhavatāṃ śaraṇaṃ gataḥ /",
    "XXratnml_u:12874": " pravrajya saṃvaraṃ dhṛtvā cariṣye 'tra samāhitaḥ // Rm_32.89{89} //",
    "XXratnml_u:12875": " iti tat saṃprārthitaṃ śrutvā bhagavān sa munīśvaraḥ /",
    "XXratnml_u:12876": " tasya śuddhāśayam ālokya samāmaṃtryaivam ādiśat // Rm_32.90{90} //",
    "XXratnml_u:12877": " yadi vāṃchāsti te vatsa carituṃ saugataṃ vrataṃ /",
    "XXratnml_u:12878": " pitur ājñāṃ samāsādya prāgacha dāsyate tadā // Rm_32.91{91} //",
    "XXratnml_u:12879": " ity ādiṣṭaṃ munīndreṇa śrutvā sa pratiharṣitaḥ /",
    "XXratnml_u:12880": " mudā tasya muneḥ pādau praṇatvaiva tato 'carat // Rm_32.92{92} //",
    "XXratnml_u:12881": " tatra sa svagṛhe gatvā pādau pituḥ kṛtāṃjaliḥ /",
    "XXratnml_u:12882": " praṇatvā purataḥ sthitvā prāvadad evam ādarāt // Rm_32.93{93} //",
    "XXratnml_u:12883": " tatodyāne virūpo 'ham iti lajjāviṣāditaḥ /",
    "XXratnml_u:12884": " parṇakuṭyāṃ samāsīno dhyatvā vasāmi yogavit // Rm_32.94{94} //",
    "XXratnml_u:12885": " tatra sa bhagavān buddhaḥ sasaṃghaḥ svayam āgataḥ /",
    "XXratnml_u:12886": " bodhayitvāmṛtaṃ bhogyaṃ dadāti samupāyavit // Rm_32.95{95} //",
    "XXratnml_u:12887": " tad dattam amṛtaṃ bhuktvā bhavāmi suṃdarākṛtiḥ /",
    "XXratnml_u:12888": " lakṣmīś cāpi samudbhūtā mamaivaṃ jāyate śubhaṃ // Rm_32.96{96} //",
    "XXratnml_u:12889": " etat sarvaṃ munīndrasya kṛpādṛṣṭiprasādataḥ /",
    "XXratnml_u:12890": " nānyathā hīti vijñāya prasīda sugate sadā // Rm_32.97{97} //",
    "XXratnml_u:12891": " evam etat mahaccitraṃ dṛṣṭvā me saṃprasāditaṃ /",
    "XXratnml_u:12892": " mano 'dya śāsane bauddhe carituṃ rocate vrataṃ // Rm_32.98{98} //",
    "XXratnml_u:12893": " etatsaṃprārthanāṃ kartum ihāhaṃ prāgato mudā /",
    "XXratnml_u:12894": " tad atra kṛpayā tāta tad anujñāṃ pradehi me // Rm_32.99{99} //",
    "XXratnml_u:12895": " etatpuṇyavibhāgena tvaṃ cāpi sugatīṃ vrajeḥ /",
    "XXratnml_u:12896": " tatra ca sarvadā saukhyaṃ bhuktvā yāyāj jinālayaṃ // Rm_32.100{100} //",
    "XXratnml_u:12897": " iti matvā prasīdātra mā kuruṣva mano 'nyathā /",
    "XXratnml_u:12898": " śraddhayānugrahaṃ kṛtvā tad anujñāṃ pradehi me // Rm_32.101{1} //",
    "XXratnml_u:12899": " iti saṃprārthitaṃ śrutvā sa gṛhasthaḥ savismayaḥ /",
    "XXratnml_u:12900": " pitā taṃ svātmajaṃ dṛṣṭvā sucirād evam abravīt // Rm_32.102{2} //",
    "XXratnml_u:12901": " aho hi bhāgyavān putra puṇyavāñchābhi sāṃprataṃ /",
    "XXratnml_u:12902": " yato 'sau kṛpayopetya buddhat tvām abhirakṣati // Rm_32.103{3} //",
    "XXratnml_u:12903": " tat te 'sti yadi vāñchati carituṃ saugataṃ vrataṃ /",
    "XXratnml_u:12904": " taṃ buddhaśaraṇaṃ gatvā vrataṃ cara samāhitaḥ // Rm_32.104{4} //",
    "XXratnml_u:12905": " (Rm 364)",
    "XXratnml_u:12906": " iti pitroditaṃ śrutvā sa virūpaḥ prasāditaḥ /",
    "XXratnml_u:12907": " pādau pitroḥ praṇatvaiva sahasā prācarad gṛhāt // Rm_32.105{5} //",
    "XXratnml_u:12908": " tato jetāśrame gatvā sa virūpaḥ pramoditaḥ /",
    "XXratnml_u:12909": " pādau tasya muner natvā prārthayed evam ādarāt // Rm_32.106{6} //",
    "XXratnml_u:12910": " bhagavan nātha sarvajña labdhānujñaḥ sāmāgatāḥ /",
    "XXratnml_u:12911": " tad bhavān kṛpayā mahyaṃ saṃvaraṃ dātum arhati // Rm_32.107{7} //",
    "XXratnml_u:12912": " iti saṃprārthite tena bhagavāṃs tasya mastake /",
    "XXratnml_u:12913": " savyahastena saṃspṛṣṭvā śāsane taṃ samagrahīt // Rm_32.108{8} //",
    "XXratnml_u:12914": " tatra sa vrājitaḥ sāstrā virūpo muṇḍito 'pi saḥ /",
    "XXratnml_u:12915": " khikkhiripātrabhṛc cīvaraprāvṛto vabhau // Rm_32.109{9} //",
    "XXratnml_u:12916": " tataḥ sa bhikṣur ātmajñaḥ saṃyamī vijiteṃdriyaḥ /",
    "XXratnml_u:12917": " matvā saṃsārasaṃskāragatīḥ kṣaṇavighātinīḥ // Rm_32.110{10!} //",
    "XXratnml_u:12918": " bhitvāvidyāgaṇān bodhipakṣe dharmeṣu prodyataḥ // Rm_32.111{10!} //",
    "XXratnml_u:12919": " tataḥ sa dhāraṇīvidyāsamādhinirato yatiḥ /",
    "XXratnml_u:12920": " sarvakleśagaṇāñ jitvā sākṣād arhatvam āptavān // Rm_32.112{11} //",
    "XXratnml_u:12921": " saṃsāralābhasatkāraniḥspṛho nirmalāśayaḥ /",
    "XXratnml_u:12922": " pariśuddhatrikāyaś ca nirvikalpo niraṃjanaḥ // Rm_32.113{12} //",
    "XXratnml_u:12923": " sa devāsuralokānām api traidhātucāriṇāṃ /",
    "XXratnml_u:12924": " mānyaḥ pūjyo 'bhivandyo 'bhūd brahmacarī sa yogavit // Rm_32.114{13} //",
    "XXratnml_u:12925": " tadā te bhikṣavaḥ sarve dṛṣṭvā taṃ yatim uttamaṃ /",
    "XXratnml_u:12926": " vismitās taṃ muniṃ natvā paprachus tat purākṛtaṃ // Rm_32.115{14} //",
    "XXratnml_u:12927": " bhagavann arhatānena kiṃ karma prakṛtaṃ purā /",
    "XXratnml_u:12928": " yenāyaṃ duritākāro virūpo jāyate 'dhunā // Rm_32.116{15} //",
    "XXratnml_u:12929": " yac cāyaṃ bhagavāc chāsta bhavatā saṃprasāditaḥ /",
    "XXratnml_u:12930": " lakṣmīvān abhirūpaś ca bhavati sadguṇārataḥ // Rm_32.117{16} //",
    "XXratnml_u:12931": " yac cāyaṃ śāsane bauddhe śraddhayā śaraṇaṃ gataḥ /",
    "XXratnml_u:12932": " sahasā kleśasaṃghārīñ jitvārhattvaṃ samāptavān // Rm_32.118{17} //",
    "XXratnml_u:12933": " tad asya sarvavṛttāṃtaṃ yad anena purākṛtaṃ /",
    "XXratnml_u:12934": " suvistaraṃ samākhyāya sarvān naḥ paribodhaya // Rm_32.119{18} //",
    "XXratnml_u:12935": " iti tair bhikṣubhiḥ sarvaiḥ prārthite sa munīśvaraḥ /",
    "XXratnml_u:12936": " sarvāṃs tān sāṃghikān bhikṣūn samālokyaivam ādiśat // Rm_32.120{19} //",
    "XXratnml_u:12937": " śṛṇuta bhikṣavaḥ sarve yad anena purākṛtaṃ /",
    "XXratnml_u:12938": " tat sarvaiḥ karma vakṣyāmi sarvalokaprabodhane // Rm_32.121{20} //",
    "XXratnml_u:12939": " yathābhūt purā buddhaḥ puṣyābhidhas tathāgataḥ /",
    "XXratnml_u:12940": " sarvajño 'rhañ jagacchāstā dharmarājo munīśvaraḥ // Rm_32.122{21} //",
    "XXratnml_u:12941": " sa bhagavāñ jagannāthaḥ kṛtvā bhadraṃ samaṃtataḥ /",
    "XXratnml_u:12942": " sarvatra saugataṃ dharmam upadeṣṭum upācarat // Rm_32.123{22} //",
    "XXratnml_u:12943": " evaṃ sarvatra lokeṣu sasāṃghikaḥ sa mārajit /",
    "XXratnml_u:12944": " pūrvottaradiśo bhāge rājadhānīm upāśrayat // Rm_32.124{23} //",
    "XXratnml_u:12945": " tatra sa bhagavāñ chāstā sarvasatvahitārthabhṛt /",
    "XXratnml_u:12946": " ādimadhyāntakalyāṇam āryadharmam upādiśat // Rm_32.125{24} //",
    "XXratnml_u:12947": " tat saddharmāmṛtaṃ pītvā sarve lokaḥ prabodhitaḥ /",
    "XXratnml_u:12948": " triratnabhajanaṃ kṛtvā pracerire śubhe sadā // Rm_32.126{25} //",
    "XXratnml_u:12949": " (Rm 365)",
    "XXratnml_u:12950": " tatra sa bhagavān puṣyo buddhadṛṣṭya samaṃtataḥ /",
    "XXratnml_u:12951": " loke paśyan hitaṃ kartuṃ dadarśa dvau jinātmajau // Rm_32.127{26} //",
    "XXratnml_u:12952": " ekaḥ śākyamunir nāma maitreyaś cāparaḥ sudhīḥ /",
    "XXratnml_u:12953": " tasmin kāle ubhav etau bodhisatvau jinātmajau // Rm_32.128{27} //",
    "XXratnml_u:12954": " maitreyasya subuddheḥ svasaṃtatiḥ paripākitā /",
    "XXratnml_u:12955": " tasya śāstuś ca vaineyāḥ satvā na paripācitāḥ // Rm_32.129{28} //",
    "XXratnml_u:12956": " śākyamunes tu vaineyāḥ paripakvā na saṃtatiḥ /",
    "XXratnml_u:12957": " evaṃ sa sugataḥ puṣyo dṛṣṭvaivaṃ samaciṃtayat // Rm_32.130{29} //",
    "XXratnml_u:12958": " aho śākyamuner na svasantatiḥ paripācitā /",
    "XXratnml_u:12959": " tatsvasantatipākārthaṃ careyāhaṃ tadantike // Rm_32.131{30} //",
    "XXratnml_u:12960": " iti vicintya puṣyaḥ sa tathāgataḥ sasāṃghikaḥ /",
    "XXratnml_u:12961": " himavaṃtaṃ giriṃ gatvā pracakrāma prabhāsayan // Rm_32.132{31} //",
    "XXratnml_u:12962": " tatra ratnaguhāyāṃ sa praviśya sa munīśvaraḥ /",
    "XXratnml_u:12963": " tejodhātusamāpanno dhyātvā tasthau śubhāsane // Rm_32.133{32} //",
    "XXratnml_u:12964": " tasmiṃś ca samaye tatra śākyamuniḥ sa sanmatiḥ /",
    "XXratnml_u:12965": " phalamūlasamāhartuṃ tadantikam upācarat // Rm_32.134{33} //",
    "XXratnml_u:12966": " tatra ratnaguhāyāṃ taṃ puṣyaṃ tathāgataṃ muniṃ /",
    "XXratnml_u:12967": " suparyaṅkasamāsīnaṃ dhyānalīnaṃ prabhāsitaṃ // Rm_32.135{34} //",
    "XXratnml_u:12968": " dvātriṃśallakṣaṇāśītivyaṃjanaiḥ paribhūṣitaṃ /",
    "XXratnml_u:12969": " ratnāvalim ivojvālaṃ śatasūryyādhikaprabhaṃ // Rm_32.136{35} //",
    "XXratnml_u:12970": " saumyaṃ divyātiriktābhaṃ samaṃtabhadrarūpiṇaṃ /",
    "XXratnml_u:12971": " suprasannamukhāmbhojaṃ dharmarājaṃ samaikṣata // Rm_32.137{36} //",
    "XXratnml_u:12972": " tatra taṃ sugataṃ dṛṣṭvā śākyamuniḥ sa moditaḥ /",
    "XXratnml_u:12973": " sahasā sāṃjalir natvā pūjāṃgainārcayan mudā // Rm_32.138{37} //",
    "XXratnml_u:12974": " tataḥ sa ekapādena sthitvā saptaniśāṃ mudā /",
    "XXratnml_u:12975": " sāṃjaliḥ praṇatiṃ kṛtvā tuṣṭāva gāthayānayā // Rm_32.139{38} //",
    "XXratnml_u:12976": " na divi bhuvi vā nāsmil loke na vaiśravaṇālaye /",
    "XXratnml_u:12977": " na marubhavane divye sthāne na dikṣu vidikṣu vā // Rm_32.140{39} //",
    "XXratnml_u:12978": " caratu vasudhāṃ sphītāṃ kṛtsnāṃ saparvatakānanāṃ /",
    "XXratnml_u:12979": " puruṣavṛṣabhasya tulyānyo mahāśramaṇaḥ kutaḥ // Rm_32.141{40} //",
    "XXratnml_u:12980": " etayo gāthayā stutvā taṃ puṣyaṃ sugataṃ muniṃ /",
    "XXratnml_u:12981": " sa śākyamunir utsāhāt saptarātriṃ mudā bhajan // Rm_32.142{41} //",
    "XXratnml_u:12982": " tataḥ saptadinānte sa puṣyathāgato mudā /",
    "XXratnml_u:12983": " paristutas tam ālokya śākyamunim abhāṣata // Rm_32.143{42} //",
    "XXratnml_u:12984": " sādhu sādhu mahāsatva tvam evaṃ yat samudyataḥ /",
    "XXratnml_u:12985": " anena balavīryeṇa saṃpannena dvijottama // Rm_32.144{43} //",
    "XXratnml_u:12986": " navakalpāḥ parāvṛttāḥ saṃstutyādya tathāgataṃ /",
    "XXratnml_u:12987": " kramāt pāramitāḥ pūrya saṃbodhiṃ samavāpnuyāḥ // Rm_32.145{44} //",
    "XXratnml_u:12988": " ity ādiśya munīndro 'sau puṣyo dharmādhipo jinaḥ /",
    "XXratnml_u:12989": " parivṛtto maheśākhyais tatra dhyānārato 'bhasat // Rm_32.146{45} //",
    "XXratnml_u:12990": " so 'pi śākyamunir bodhisatvo dvijottamaḥ sudhīḥ /",
    "XXratnml_u:12991": " tasya puṣyasya sadbhaktya śaraṇasthaḥ sadābhajat // Rm_32.147{46} //",
    "XXratnml_u:12992": " tatra tasmin sthite buddhe devī guhānivāsinī /",
    "XXratnml_u:12993": " (Rm 366)",
    "XXratnml_u:12994": " tadguhāyāṃ praveṣṭum 'sau na śaśāka kathaṃ cana // Rm_32.148{47} //",
    "XXratnml_u:12995": " tataḥ sātivirūpākṣā vikṛtāṃśā durākṛtiḥ /",
    "XXratnml_u:12996": " bhūtvā taṃ sugataṃ puṣyaṃ dhyānālīnam abhīṣapat // Rm_32.149{48} //",
    "XXratnml_u:12997": " tathā sā sucireṇāpi bhīṣapītvāpi durmatiḥ /",
    "XXratnml_u:12998": " kiñcit tasya muneś cittaṃ cārayituṃ śaśāka na // Rm_32.150{49} //",
    "XXratnml_u:12999": " tadā sā śaṃkitākhinnā vismayāhatamānasā /",
    "XXratnml_u:13000": " svarūpeṇaiva taṃ draṣṭuṃ praṇatā samupācarat // Rm_32.151{50} //",
    "XXratnml_u:13001": " tatra taṃ sugataṃ puṣyaṃ tathāgatam munīśvaraṃ /",
    "XXratnml_u:13002": " dvātriṃśallakṣaṇāśītivyaṃjanaiḥ parimaṇḍitaṃ // Rm_32.152{51} //",
    "XXratnml_u:13003": " sarvātikrāṃtasaumyābhaṃ śatasūryādhikaprabhaṃ /",
    "XXratnml_u:13004": " śāntarūpaṃ subhadrāṃgaṃ dhyānālīnam apaśyata // Rm_32.153{52} //",
    "XXratnml_u:13005": " dṛṣṭvaiva sā prasādantī puṇyātmāyaṃ susiddhimān /",
    "XXratnml_u:13006": " iti dhyātvā surūpeṇa tadantikam upācarat // Rm_32.154{53} //",
    "XXratnml_u:13007": " tatra sā sāṃjalir natvā pādau tasya muneḥ puraḥ /",
    "XXratnml_u:13008": " sthitvā kṣamārthanāṃ karttuṃ prārthayad evam ānatā // Rm_32.155{54} //",
    "XXratnml_u:13009": " bhagavan nātha sarvajña yan mayā prakṛtaṃ tvayi /",
    "XXratnml_u:13010": " tat kṣamasva jagannātha kṣāntidharmādhipo 'si hi // Rm_32.156{55} //",
    "XXratnml_u:13011": " tad atrāhaṃ jagacchāstar bhavatāṃ śaraṇaṃ gatā /",
    "XXratnml_u:13012": " sarvadā samupāśritya bhajeyaṃ śraddhayā mudā // Rm_32.157{56} //",
    "XXratnml_u:13013": " yad atra te sasaṃghasya yathāvidhi samarcituṃ /",
    "XXratnml_u:13014": " ichāmy ahaṃ jagannātha tad adhyuṣitum arhati // Rm_32.158{57} //",
    "XXratnml_u:13015": " iti tenārthite puṣyo bhagavān sa munīśvaraḥ /",
    "XXratnml_u:13016": " tāṃ viśuddhāśayāṃ dṛṣṭvā tūṣṇībhūtvādhyuvāsa tat // Rm_32.159{58} //",
    "XXratnml_u:13017": " tathādhivāsitaṃ śāstrā matvā sābhyanumoditā /",
    "XXratnml_u:13018": " āśu tadbhojyasāmagrīṃ sahasā samasādhayat // Rm_32.160{59} //",
    "XXratnml_u:13019": " tataḥ sā muditopetya pūjāṃgais taṃ munīśvaraṃ /",
    "XXratnml_u:13020": " abhyarcya bhojanair divyaiḥ sasaṃghaṃ samatoṣayat // Rm_32.161{60} //",
    "XXratnml_u:13021": " tataḥ sā bhojanānte 'pi praṇatvā sāñjalir mudā /",
    "XXratnml_u:13022": " bhūtvā kṣamāpayitvā ca prārthayad evam ānatā // Rm_32.162{61} //",
    "XXratnml_u:13023": " bhagavan nātha sarvajña bhavatāṃ śaraṇe sthitā /",
    "XXratnml_u:13024": " sadopasthānam ādhāya bhajiṣyāmi samāhitā // Rm_32.163{62} //",
    "XXratnml_u:13025": " tat kṣamasva jagannātha yan mayāpakṛtaṃ vṛthā /",
    "XXratnml_u:13026": " prasīdatu bhavāñ chāstā saṃbuddho hi kṣamākaraḥ // Rm_32.164{63} //",
    "XXratnml_u:13027": " iti tayārthitaṃ śrutvā puṣyaḥ sa bhagavān muniḥ /",
    "XXratnml_u:13028": " devatāṃ tāṃ samālokya saddharmaṃ samupādiśat // Rm_32.165{64} //",
    "XXratnml_u:13029": " śṛṇuṣva devate dharmam ihāmutra śubhāptaye /",
    "XXratnml_u:13030": " dharmeṇa rakṣitā loke sarvatrāpi sukhī bhavet // Rm_32.166{65} //",
    "XXratnml_u:13031": " tad ādau śraddhayā dharmaṃ śrotavyaṃ saugataṃ varaṃ /",
    "XXratnml_u:13032": " tatas triratnam abhyarcya dātavyaṃ dānam arthine // Rm_32.167{66} //",
    "XXratnml_u:13033": " tataḥ śuddhatrikāyaḥ syāc chuddhaśīlaḥ śubhāśayaḥ /",
    "XXratnml_u:13034": " tataḥ satyasamādhānaḥ sarvasatvakṣamākaraḥ // Rm_32.168{67} //",
    "XXratnml_u:13035": " saṃbodhisādhanodyogāt sarvakleśān vinirjayet /",
    "XXratnml_u:13036": " tato dhyānasamādhisthaḥ prajñāratnam avāpnuyāt // Rm_32.169{68} //",
    "XXratnml_u:13037": " (Rm 367)",
    "XXratnml_u:13038": " tat suratnānubhāvena sarvamārān vinirjayan /",
    "XXratnml_u:13039": " sarvasatvahitārthena saṃbuddhapadam āpnuyāt // Rm_32.170{69} //",
    "XXratnml_u:13040": " evaṃ matvātra saṃsāre sarvadā śubhavāñchibhiḥ /",
    "XXratnml_u:13041": " dharmaṃ śrutvā sadā dānaṃ prakarttavyaṃ yathepsitaṃ // Rm_32.171{70} //",
    "XXratnml_u:13042": " tvaṃ cāpy evaṃ sadā saukhyaṃ yadīchasi śubhānvitaṃ /",
    "XXratnml_u:13043": " triratnaṃ bhajanaṃ kṛtvā kuru dānaṃ yathepsitaṃ // Rm_32.172{71} //",
    "XXratnml_u:13044": " etat puṇyaṃ tu saṃbodhiprāptaye pariṇāmaya /",
    "XXratnml_u:13045": " etatpuṇyavipākena nūnaṃ bodhiṃ samāpnuyāḥ // Rm_32.173{72} //",
    "XXratnml_u:13046": " ity ādiṣṭaṃ munīndreṇa śrutvā sā devatā mudā /",
    "XXratnml_u:13047": " tathā hītipratijñāya prābhyanandat prabodhitā // Rm_32.174{73} //",
    "XXratnml_u:13048": " tataḥ sa sugataḥ puṣyas tathāgataḥ sasāṃghikaḥ /",
    "XXratnml_u:13049": " prabhāsayan samutthāya svāśrame samupāśrayat // Rm_32.175{74} //",
    "XXratnml_u:13050": " eṣa hy ayaṃ virūpo 'sau devatā yā guhāśritā /",
    "XXratnml_u:13051": " yuṣmābhiḥ satyam eveti manyatāṃ nānyathā khalu // Rm_32.176{75} //",
    "XXratnml_u:13052": " evaṃ matvātra saṃsāre sarvadā sukhavāñchibhiḥ /",
    "XXratnml_u:13053": " triratnabhajanaṃ kṛtvā caritavyaṃ śubhe sadā // Rm_32.177{76} //",
    "XXratnml_u:13054": " śubhasya karmaṇaḥ pāke śubhataivaṃ sadā bhave /",
    "XXratnml_u:13055": " kṛṣṇasya duḥkhataivaṃ hi miśritasyāpi miśritaṃ // Rm_32.178{77} //",
    "XXratnml_u:13056": " abhuktaṃ kṣīyate naiva karma kvāpi kadā cana /",
    "XXratnml_u:13057": " yenaiva yat kṛtaṃ karma tenaiva bhujyate phalaṃ // Rm_32.179{78} //",
    "XXratnml_u:13058": " nāgnibhir dahyate karma klidyate nāpi codakaiḥ /",
    "XXratnml_u:13059": " śuṣyate vāyubhir naiva kṣīyate ca na bhūmiṣu // Rm_32.180{79} //",
    "XXratnml_u:13060": " nānyathāpi bhave naiva karma kvāpi kathaṃ cana /",
    "XXratnml_u:13061": " yad yathā prakṛtaṃ karmaṃ tat tathaiva kuled dhruvaṃ // Rm_32.181{80} //",
    "XXratnml_u:13062": " yad asau devatā tatra guhāśritā durāśayā /",
    "XXratnml_u:13063": " vikṛtāṅgā virūpākṣā bhūtvā puṣyaṃ vyabhīṣapat // Rm_32.182{81} //",
    "XXratnml_u:13064": " etatpāpavipākena paṃcajanmaśatāny api /",
    "XXratnml_u:13065": " vikṛtāṅgo virūpākṣo babhūvāyaṃ bhave sadā // Rm_32.183{82} //",
    "XXratnml_u:13066": " etatpāpāvimukto 'yaṃ virūpo vikṛtākṛtiḥ /",
    "XXratnml_u:13067": " vibhransyo durbhagākāro bhavaty atrāpi sāṃprataṃ // Rm_32.184{83} //",
    "XXratnml_u:13068": " yac cāsau devatā paścāttāpasaṃtapitāśayā /",
    "XXratnml_u:13069": " tasya puṣyasya buddhasya prasannā śaraṇaṃ gatā // Rm_32.185{84} //",
    "XXratnml_u:13070": " śraddhayā bhojanair divyaiḥ satkṛtya prābhajan mudā /",
    "XXratnml_u:13071": " etatpuṇyavipākena lebhe 'nantaṃ sukhaṃ bhave // Rm_32.186{85} //",
    "XXratnml_u:13072": " atrāpi śāsane bauddhe śraddhayā samupāgataḥ /",
    "XXratnml_u:13073": " pravrajyāsaṃvaraprāptaḥ sākṣād arhatvam āptavān // Rm_32.187{86} //",
    "XXratnml_u:13074": " iti yūyaṃ parijñāya caradhvaṃ sarvadā śubhe /",
    "XXratnml_u:13075": " tato bodhiṃ samāsādya saṃbuddhapadam āpnuyuḥ // Rm_32.188{87} //",
    "XXratnml_u:13076": " ity ādiṣṭaṃ munīndreṇa sarve te sāṃghikā api /",
    "XXratnml_u:13077": " śrutvānumoditāḥ satyam ity uktvā parimenire // Rm_32.189{88} //",
    "XXratnml_u:13078": " iti me guruṇādiṣṭaṃ mayātra kathyate /",
    "XXratnml_u:13079": " tvayāpy evaṃ mahārāja caritavyaṃ śubhe sadā // Rm_32.190{89} //",
    "XXratnml_u:13080": " prajāś cāpi tathā rājan bodhayitvā prayatnataḥ /",
    "XXratnml_u:13081": " bodhimārge pratiṣṭhāpya pālanīyaḥ sadādarāt // Rm_32.191{90} //",
    "XXratnml_u:13082": " tena te sarvadā nityaṃ sarvatrāpi śubhaṃ bhavet /",
    "XXratnml_u:13083": " (Rm 368)",
    "XXratnml_u:13084": " kramād bodhiṃ samāsādya saṃbuddhapadam āpnuyāḥ // Rm_32.192{91} //",
    "XXratnml_u:13085": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:13086": " tathā hīti pratijñāya prābhyanandat prabodhitaḥ // Rm_32.193{92} //",
    "XXratnml_u:13087": " śāstrādiṣṭaṃ prasannā idam api manuja ye virūpāvadānaṃ śṛṇvanti śrāvayanti pramuditamanaso ye ca puṇyābhirāgāḥ /",
    "XXratnml_u:13088": " sarve te śrīsametāḥ sakalaguṇadharāḥ satsukhāni prabhuktvā saṃbuddhabhaktiraktāḥ sugatavaragṛhe saṃprayānti pramodaṃ // Rm_32.194{93}",
    "XXratnml_u:13089": " ++ iti ratnāvadānatatve virūpāvadānaṃ samāptam ++",
    "XXratnml_u:13090": " (Rm 369)",
    "XXratnml_u:13091": " XXXIṃ Kṣemāvadāna athāśoko mahārājaḥ kṛtāṃjaliḥ puraḥ sthitaḥ /",
    "XXratnml_u:13092": " upaguptaṃ yatiṃ natvā punar evam abhāṣata // Rm_33.1{1} //",
    "XXratnml_u:13093": " bhadanta śrotum ichāmi punar anyat subhāṣitaṃ /",
    "XXratnml_u:13094": " tadyathā guruṇākhyātaṃ tathādeṣṭuṃ samarhasi // Rm_33.2{2} //",
    "XXratnml_u:13095": " iti saṃprārthite rājñā śrutvā so 'rhan sudhīr yatiḥ /",
    "XXratnml_u:13096": " aśokaṃ taṃ mahīpālaṃ samālokyaivam abravīt // Rm_33.3{3} //",
    "XXratnml_u:13097": " śṛṇu rājan mahābhāga yathā me guruṇoditaṃ /",
    "XXratnml_u:13098": " tathāhaṃ tat pravakṣyāmi tava dharmavivṛddhaye // Rm_33.4{4} //",
    "XXratnml_u:13099": " tadyathābhūt purā pūryyāṃ śrāvastyāṃ kauśalādhipaḥ /",
    "XXratnml_u:13100": " prasenajid iti khyāto mahārājā mahīpatiḥ // Rm_33.5{5} //",
    "XXratnml_u:13101": " vārāṇasyāṃ tadācāro brahmadattābhidho nṛpaḥ /",
    "XXratnml_u:13102": " mahārājo mahīpālanṛpādhipas tadābhavat // Rm_33.6{6} //",
    "XXratnml_u:13103": " tadā tayor mahībhoktroḥ parasparaviruddhayoḥ /",
    "XXratnml_u:13104": " mahāhavasamāraṃbhād babhūva kṣubhitāśayaṃ // Rm_33.7{7} //",
    "XXratnml_u:13105": " tatra sa kṣatriyo rājā prasenajin narādhipaḥ /",
    "XXratnml_u:13106": " svastyayanavidhiṃ kṛtvā sarvāntaḥpurikānvitaḥ // Rm_33.8{8} //",
    "XXratnml_u:13107": " caturaṃgavalaiḥ sārddhaṃ mahotsāhaṃ praṇādayan /",
    "XXratnml_u:13108": " vaijayantīṃ samucchrāya kośalāviṣayāntataḥ // Rm_33.9{9} //",
    "XXratnml_u:13109": " paryante sahasā gatvā vīryotsāhasamanvitaḥ /",
    "XXratnml_u:13110": " vadhvā kāṣṭapaṭaṃ tatra prāvatasthe pure yathā // Rm_33.10{10} //",
    "XXratnml_u:13111": " tac chrutvā brahmadatto 'pi kṣatriyo bhūpatir nṛpaḥ /",
    "XXratnml_u:13112": " svastyayanavidhiṃ dhṛtvā svāntaḥpurasamanvitaḥ // Rm_33.11{11} //",
    "XXratnml_u:13113": " caturaṃgavalaiḥ sārddhaṃ jayotsāhaṃ ninādayan /",
    "XXratnml_u:13114": " vaijayantīṃ samucchrāya nadyā tīram upācarat // Rm_33.12{12} //",
    "XXratnml_u:13115": " tatraiva samupāśritya vīryotsāhasamanvitaḥ /",
    "XXratnml_u:13116": " vadhvā kāṣṭapaṭaṃ tatra saṃtasthe nagare yathā // Rm_33.13{13} //",
    "XXratnml_u:13117": " tatra sa bhūpatī rājā brahmadatto narādhipaḥ /",
    "XXratnml_u:13118": " agrarājñyā sahāraktaḥ saṃreme paricārayan // Rm_33.14{14} //",
    "XXratnml_u:13119": " tadā sa mahiṣī rājñā saha krīḍāratā satī /",
    "XXratnml_u:13120": " svalpāhāraratā gaurā dohadalakṣaṇaṃ dadhau // Rm_33.15{15} //",
    "XXratnml_u:13121": " tathā tasmin kṣaṇe so 'pi prasenajin narādhipaḥ /",
    "XXratnml_u:13122": " mahiṣyā saha saṃraktaḥ prareme paricārayan // Rm_33.16{16} //",
    "XXratnml_u:13123": " tadā sāpi mahārājñī svāmikrīḍānucāriṇī /",
    "XXratnml_u:13124": " svalpāhārotsahā gaurā dadhau dohadalakṣaṇaṃ // Rm_33.17{17} //",
    "XXratnml_u:13125": " kramāt to 'pi mahārājñyāṃ pravṛddhagarbhahārite /",
    "XXratnml_u:13126": " pīnastane haridrābhavarṇe 'bhūtāṃ kṛśāṅgike // Rm_33.18{18} //",
    "XXratnml_u:13127": " (Rm 370)",
    "XXratnml_u:13128": " tato 'gramahiṣī rājño brahmadattasya bhūpateḥ /",
    "XXratnml_u:13129": " sā sūta samaye putraṃ divyāṃśam atisuṃdaraṃ // Rm_33.19{19} //",
    "XXratnml_u:13130": " tac chrutvā sa bhūpālo brahmadattaḥ pramoditaḥ /",
    "XXratnml_u:13131": " sahasopetya taṃ putraṃ dṛṣṭvā na tṛptim āyayau // Rm_33.20{20} //",
    "XXratnml_u:13132": " tasminn eva dine tasya prasenajin mahīpateḥ /",
    "XXratnml_u:13133": " bhāryāpi samaye sūta sutāṃ divyātisuṃdarīṃ // Rm_33.21{21} //",
    "XXratnml_u:13134": " strīratnalakṣaṇopetaṃ subhadrāṃgīmanoharāṃ /",
    "XXratnml_u:13135": " ramopamaṃ śubhākārāṃ manāpāṃ ratisaṃnibhāṃ // Rm_33.22{22} //",
    "XXratnml_u:13136": " tac chrutvā sa mahīpālaḥ prasenajit prasāditaḥ /",
    "XXratnml_u:13137": " sahasopetya tāṃ putrīṃ dadarsātipramoditaḥ // Rm_33.23{23} //",
    "XXratnml_u:13138": " tāṃ dṛṣṭvā sa nareṃdro 'pi me vabhūva samāgataḥ /",
    "XXratnml_u:13139": " tām eva suciraṃ paśyann avatasthe suniścalaḥ // Rm_33.24{24} //",
    "XXratnml_u:13140": " tayor apy ubhayo rājñoḥ skaṃdhācārāḥ pravarttitāḥ /",
    "XXratnml_u:13141": " ye nityaṃ tatpravṛttāṃtaṃ svaprabhor upahārakāḥ // Rm_33.25{25} //",
    "XXratnml_u:13142": " ye prasenajitaś cārā brahmadattasya bhūpateḥ /",
    "XXratnml_u:13143": " putro jāta iti śrutvā parijñāya prasedire // Rm_33.26{26} //",
    "XXratnml_u:13144": " te prasenajito rājñaḥ sahasā samupāgatāḥ /",
    "XXratnml_u:13145": " kṛtāṃjalipuṭo natvā pura evaṃ nyavedayan // Rm_33.27{27} //",
    "XXratnml_u:13146": " jaya deva mahārāja śṛṇu tatra pravarttitaṃ /",
    "XXratnml_u:13147": " brahmadattasya bhūpasya putro jāto 'dhunā khalu // Rm_33.28{28} //",
    "XXratnml_u:13148": " sāṃprataṃ tatra rājendraśubhotsāhaṃ pravarttate /",
    "XXratnml_u:13149": " tat tvayā saha saṃvaṃdhaṃ kṛtvā sa svapuraṃ vrajet // Rm_33.29{29} //",
    "XXratnml_u:13150": " tat prasīda mahārāja mā vibhaiṣīḥ śubhaṃ bhavet /",
    "XXratnml_u:13151": " tena saṃdhiṃ bhavān kṛtvā viharatāṃ yathāsukhaṃ // Rm_33.30{30} //",
    "XXratnml_u:13152": " iti taiḥ kathitaṃ śrutvā sa prasenajin narādhipaḥ /",
    "XXratnml_u:13153": " satyam etad iti jñātvā prasasāda 'viśaṃkitaḥ // Rm_33.31{31} //",
    "XXratnml_u:13154": " tathā ye brahmadattasya gūḍhacārāḥ pravarttitāḥ /",
    "XXratnml_u:13155": " te prasenajitaḥ putrī jāteti śuśruvus tadā // Rm_33.32{31} //",
    "XXratnml_u:13156": " tatas te sahasā tatra brahmadattasya bhūpateḥ /",
    "XXratnml_u:13157": " purataḥ samupāśritya praṇatvaivaṃ nyavedayan // Rm_33.33{33} //",
    "XXratnml_u:13158": " jaya deva mahārāja śṛṇu tatra pravarttitaṃ /",
    "XXratnml_u:13159": " prasenajinmahīpasya putrī jātā 'dhunā khalu // Rm_33.34{34} //",
    "XXratnml_u:13160": " dārikā sā subhadrāṃgī divyakāmā ramopamā /",
    "XXratnml_u:13161": " sarvalakṣaṇasaṃpannā suṃdarī ratisaṃnibhā // Rm_33.35{35} //",
    "XXratnml_u:13162": " tena tatra śubhotsāhaṃ pravarttate 'dhunā prabho /",
    "XXratnml_u:13163": " tena sahātra saṃvaṃdhaṃ karttum arhati sarvathā // Rm_33.36{36} //",
    "XXratnml_u:13164": " iti taiḥ kathitaṃ śrutvā brahmadatto narādhipaḥ /",
    "XXratnml_u:13165": " bhadram iti parijñāya tatraivaṃ samaciṃtayat // Rm_33.37{37} //",
    "XXratnml_u:13166": " aho citra mahotsāho bhadram ekasmin divase yataḥ /",
    "XXratnml_u:13167": " jāto me 'tra suto bhadras tasyāpi jāyate sutā // Rm_33.38{38} //",
    "XXratnml_u:13168": " tat tāṃ bhadrāṃ ramākārāṃ taṃ prasenajitam ādarat /",
    "XXratnml_u:13169": " prārthayitvātra putrāya sandhiṃ kṛtvā carevahi // Rm_33.39{39} //",
    "XXratnml_u:13170": " iti niścitya sa brahmadatto rājā prasāditaḥ /",
    "XXratnml_u:13171": " (Rm 371)",
    "XXratnml_u:13172": " sujanaṃ dūtam āmaṃtrya pura evaṃ samabravīt // Rm_33.40{40} //",
    "XXratnml_u:13173": " gacha dūta mahīpālaṃ taṃ prasenajitam ādarāt /",
    "XXratnml_u:13174": " mamaivaṃ vacasopetya prārthayasva prabodhayan // Rm_33.41{41} //",
    "XXratnml_u:13175": " brahmadatto mahīpālo vadaty evaṃ samādarāt /",
    "XXratnml_u:13176": " bhavatā saha saṃvaṃdhaṃ karttum ichāmi sāṃprataṃ // Rm_33.42{42} //",
    "XXratnml_u:13177": " yad ekasmin dine jātau dārakāv āvayor api /",
    "XXratnml_u:13178": " sutā te bhadrikā khyātā mama putro 'pi bhadrikaḥ // Rm_33.43{43} //",
    "XXratnml_u:13179": " tad etayor hi saṃvaṃdhaṃ karttum arhāvahe dhruvaṃ /",
    "XXratnml_u:13180": " tad bhavān mama putrāya svātmajāṃ dātum arhati // Rm_33.44{44} //",
    "XXratnml_u:13181": " evaṃ kṛte 'pi saṃvaṃdhe yāvajjīvaṃ sadāvayoḥ /",
    "XXratnml_u:13182": " vairotsargo bhaven nūnaṃ prītisaṃdhir na bhetsyati // Rm_33.45{45} //",
    "XXratnml_u:13183": " tadāvayoḥ sadā bhadraṃ viṣayeṣu samaṃtataḥ /",
    "XXratnml_u:13184": " nirītikaṃ śubhotsāhaṃ bhaviṣyati na saṃśayaḥ // Rm_33.46{46} //",
    "XXratnml_u:13185": " iti me vacasā rājā prasenajit sa kauśalaḥ /",
    "XXratnml_u:13186": " prārthanīyas tvayā sādho gachāstu te sumaṃgalaṃ // Rm_33.47{47} //",
    "XXratnml_u:13187": " ity ādiṣṭaṃ narendreṇa śrutvā dūtaḥ sa bodhitaḥ /",
    "XXratnml_u:13188": " tathety uktvā nṛpaṃ natvā samutthāya tato 'carat // Rm_33.48{48} //",
    "XXratnml_u:13189": " tatra sa sahasā gatvā taṃ prasenajitaṃ nṛpaṃ /",
    "XXratnml_u:13190": " upetya sāṃjalir natvā purastha evam abravīt // Rm_33.49{49} //",
    "XXratnml_u:13191": " jaya deva mahārāja yadarthe 'ham ihāgataḥ /",
    "XXratnml_u:13192": " tadarthaṃ saṃpravakṣyāmi bhavāṃ śrotuṃ samarhati // Rm_33.50{50} //",
    "XXratnml_u:13193": " brahmadatto mahārājo bhavatāṃ kuśalaṃ mudā /",
    "XXratnml_u:13194": " pṛchati sarvadā nityaṃ sarvatra viṣayeṣv api // Rm_33.51{51} //",
    "XXratnml_u:13195": " punar evaṃ sa bhūpālo brahmadatto bravīty api /",
    "XXratnml_u:13196": " bhavatā saha saṃvaṃdhaṃ kartum ichāmi sāṃprataṃ // Rm_33.52{52} //",
    "XXratnml_u:13197": " yad ekasmin dine jātau dārakāv āvayor iha /",
    "XXratnml_u:13198": " sutā te bhadrikā khyāto mama putro 'pi bhadrikaḥ // Rm_33.53{53} //",
    "XXratnml_u:13199": " tad etayor hi saṃvaṃdhaṃ kartum arhāmahe dhruvaṃ /",
    "XXratnml_u:13200": " tad bhavān mama putrāya svātmajāṃ dātum arhati // Rm_33.54{54} //",
    "XXratnml_u:13201": " evaṃ kṛte 'pi saṃvaṃdhe yāvajjīvaṃ sadāvayoḥ /",
    "XXratnml_u:13202": " vairotsargo bhaven nūnaṃ prītisaṃdhir na bhetsyate // Rm_33.55{55} //",
    "XXratnml_u:13203": " tadāvayoḥ sadā bhadraṃ viṣayeṣu samaṃtataḥ /",
    "XXratnml_u:13204": " nirītikaṃ śubhotsāhaṃ bhaved eva na saṃśayaḥ // Rm_33.56{56} //",
    "XXratnml_u:13205": " iti me vacasā rājā prasenajit sa kauśalaḥ /",
    "XXratnml_u:13206": " prārthanīyas tvayā sādho gachāstu tvaṃ samāhitaḥ // Rm_33.57{57} //",
    "XXratnml_u:13207": " ity ādiśya narendreṇa brahmadattena bhūrbhujā /",
    "XXratnml_u:13208": " preṣito 'haṃ mahārāja bhavatām aṃtike khalu // Rm_33.58{58} //",
    "XXratnml_u:13209": " tat tena bhūpatīśena yathādiṣṭaṃ narādhipa /",
    "XXratnml_u:13210": " bhavān api tathā kartum arhaty edan na nānyathā // Rm_33.59{59} //",
    "XXratnml_u:13211": " evaṃ hi bhavatāṃ bhadraṃ yāvājjīvaṃ sukhaiḥ sadā /",
    "XXratnml_u:13212": " sarvatra maṅgalotsāhaṃ bhaven nūnaṃ na saṃśayaḥ // Rm_33.60{60} //",
    "XXratnml_u:13213": " tad bhavān api rājendra brahmadattasya bhūpateḥ /",
    "XXratnml_u:13214": " putrāya svātmajāṃ bhadrāṃ saṃpradātum ihārhati // Rm_33.61{61} //",
    "XXratnml_u:13215": " (Rm 372)",
    "XXratnml_u:13216": " iti tena samākhyātaṃ śrutvā sa kośalādhipaḥ /",
    "XXratnml_u:13217": " tuṣṇībhūtvā kṣaṇaṃ tatra manasaivaṃ vyaciṃtayet // Rm_33.62{62} //",
    "XXratnml_u:13218": " aho me jāyate kṣemaṃ yad asau kṣatriyādhipaḥ /",
    "XXratnml_u:13219": " vairaṃ vihāya saṃvandhaṃ karttum ichati sāṃprataṃ // Rm_33.63{63} //",
    "XXratnml_u:13220": " tad ahaṃ tena bhūpena yathādiṣṭaṃ tathā 'dhunā /",
    "XXratnml_u:13221": " datvaināṃ svātmajāṃ bhadrāṃ saṃdhiṃ kuryāṃ śubhāptaye // Rm_33.64{64} //",
    "XXratnml_u:13222": " evaṃ kṛte sadā kṣemaṃ sarvatra viṣayeṣv api /",
    "XXratnml_u:13223": " mama tasyāpi bhūpasya bhaven nūnaṃ na cānyathā // Rm_33.65{65} //",
    "XXratnml_u:13224": " iti dhyātvā viniścitya prasenajit sa kauśalaḥ /",
    "XXratnml_u:13225": " taṃ dūtaṃ samupāmaṃtrya samālokyaivam abravīt // Rm_33.66{66} //",
    "XXratnml_u:13226": " sādho tena narendreṇa yathādiṣṭaṃ tathādarāt /",
    "XXratnml_u:13227": " ājñāṃ śirasā dhṛtivā kariṣyāmi sadāpy ahaṃ // Rm_33.67{67} //",
    "XXratnml_u:13228": " evaṃ me vacasā sādho sarvam etat suvistaraṃ /",
    "XXratnml_u:13229": " samākhyāya narendraṃ taṃ prasādayitum arhasi // Rm_33.68{68} //",
    "XXratnml_u:13230": " iti tena narendreṇa samākhyātaṃ niśamya saḥ /",
    "XXratnml_u:13231": " dūtas tatheti vijñapya prābhyanandat prasāditaḥ // Rm_33.69{69} //",
    "XXratnml_u:13232": " tataḥ sa dūtas taṃ bhūpaṃ kośalādhipatiṃ mudā /",
    "XXratnml_u:13233": " natvā dṛṣṭvā samāmaṃtrya tato 'carat pramoditaḥ // Rm_33.70{70} //",
    "XXratnml_u:13234": " tataḥ sa sahasā gatvā brahmadattasya bhūpateḥ /",
    "XXratnml_u:13235": " upetya sāṃjaliḥ pādau praṇatvevam abhāṣata // Rm_33.71{71} //",
    "XXratnml_u:13236": " jaya deva mahārāja diṣṭyā varddhasva sāṃprataṃ /",
    "XXratnml_u:13237": " yathābhilaṣitaṃ sarvaṃ tat siddham iti manyatāṃ // Rm_33.72{72} //",
    "XXratnml_u:13238": " tad yathā bhavatādiṣṭaṃ tathā vijñāpitaṃ mayā /",
    "XXratnml_u:13239": " tac chrutvānena bhūpena pramoditvādhyuvāsitaṃ // Rm_33.73{73} //",
    "XXratnml_u:13240": " iti satyaṃ samādhāya pālayasva yathoditaṃ /",
    "XXratnml_u:13241": " sarvadā te bhaved bhadraṃ sarvatra viṣayeṣv api // Rm_33.74{74} //",
    "XXratnml_u:13242": " iti tenoditaṃ śrutvā brahmadattaḥ sa bhūpatiḥ /",
    "XXratnml_u:13243": " prabodhito 'numoditvā prābhyanaṃdat prasāditaḥ // Rm_33.75{75} //",
    "XXratnml_u:13244": " tataḥ sa bhūpatī rājā brahmadatto mahotsavaiḥ /",
    "XXratnml_u:13245": " caturaṃgavalaiḥ sārddhaṃ jayavādyaṃ pravādayan // Rm_33.76{76} //",
    "XXratnml_u:13246": " tataḥ saṃprasthito lokaiḥ stūyamānaḥ surair api /",
    "XXratnml_u:13247": " pracaran sahasā tatra svapuraṃ samupāyayau // Rm_33.77{77} //",
    "XXratnml_u:13248": " tataḥ so 'pi mahīpālaḥ prasenajit pramoditaḥ /",
    "XXratnml_u:13249": " caturaṃgavalaiḥ sārddhaṃ jayotsāhaṃ praṇādayan // Rm_33.78{78} //",
    "XXratnml_u:13250": " tataḥ pratyāgato lokai stūyamāno 'marair api /",
    "XXratnml_u:13251": " pracaran sa nṛpo tatra śrāvastyāṃ samupācarat // Rm_33.79{79} //",
    "XXratnml_u:13252": " tatra svanagare prāptaḥ prasenajit sa kauśalaḥ /",
    "XXratnml_u:13253": " svaprāsādatalāsīnaḥ sarvāntapurikānvitaḥ // Rm_33.80{80} //",
    "XXratnml_u:13254": " tāṃ bhadarikāṃ sutāṃ dṛṣṭvā suprasannāśayo mudā /",
    "XXratnml_u:13255": " aho kṣemaṃ prajātaṃ me ity evaṃ muhur abravīt // Rm_33.81{81} //",
    "XXratnml_u:13256": " tatas tasyāḥ sutāyāḥ sa kṛtvā jātimahaṃ mudā /",
    "XXratnml_u:13257": " sarvañ jñātīn samāhūya pura evam upādiśat // Rm_33.82{82} //",
    "XXratnml_u:13258": " (Rm 373)",
    "XXratnml_u:13259": " bhadantaḥ śrūyatām asyā bhadrāyā duhitur mama /",
    "XXratnml_u:13260": " yathāyuktaṃ nāmadheyaṃ sthāpayata prasiddhitaṃ // Rm_33.83{83} //",
    "XXratnml_u:13261": " iti tena narendreṇa samādiṣṭaṃ niśamyate /",
    "XXratnml_u:13262": " saṃpaśyañ jñātayas tatra saṃmīlyaivaṃ samabruvan // Rm_33.84{84} //",
    "XXratnml_u:13263": " yasmin dine prajāteyaṃ tasminn eva dine yataḥ /",
    "XXratnml_u:13264": " kṣemaṃ no jāyate tasmāt kṣemābhidhā bhavantv iyaṃ // Rm_33.85{85} //",
    "XXratnml_u:13265": " iti te jñātayaḥ sarve kṛtvaivaṃ saṃmataṃ tataḥ /",
    "XXratnml_u:13266": " kauśalendraṃ tam āmaṃtrya praṇatvaivaṃ samabruvan // Rm_33.86{86} //",
    "XXratnml_u:13267": " śṛṇu rājan yad asmākam abhiprāyaṃ pracakṣyate /",
    "XXratnml_u:13268": " tad asyā nāmadheyaṃ karotu bhuvi viśrutaṃ // Rm_33.87{87} //",
    "XXratnml_u:13269": " yasmin dine prajāteyaṃ kṣemaṃ bhavati sarvataḥ /",
    "XXratnml_u:13270": " tenāsyā kriyatāṃ nāma kṣemeti viśrutaṃ bhuvi // Rm_33.88{88} //",
    "XXratnml_u:13271": " tathā tair gaditaṃ śrutvā rājā sa janako mudā /",
    "XXratnml_u:13272": " tasyāḥ putryās tathā nāma kṣemeti prārthitaṃ vyadhāt // Rm_33.89{89} //",
    "XXratnml_u:13273": " tataḥ sā dārikāṣṭābhir dhātribhiḥ pratipālitā /",
    "XXratnml_u:13274": " paripuṣṭā pravṛddhābhūd dhradastham iva paṃkajaṃ // Rm_33.90{90} //",
    "XXratnml_u:13275": " tathā sa brahmadatto 'pi rājā svāntargṛhe gataḥ /",
    "XXratnml_u:13276": " taṃ putrāṃ muhur ālokya prābhyanaṃdat pramoditaḥ // Rm_33.91{91} //",
    "XXratnml_u:13277": " tatra tasya śiśo rājā kṛtvā jātimahaṃ pitā /",
    "XXratnml_u:13278": " sarvāñ jñātīn samāhūya pura evam abhāṣata // Rm_33.92{92} //",
    "XXratnml_u:13279": " bhavaṃto dārakasyāsya putrasya me śubhākṛteḥ /",
    "XXratnml_u:13280": " kriyatāṃ nāmadheyan sanmaṃgalākṣarasaṃyutaṃ // Rm_33.93{93} //",
    "XXratnml_u:13281": " ity ādiṣṭaṃ narendreṇa śrutvā te jñātayo mudā /",
    "XXratnml_u:13282": " sarve 'py ekatra saṃgamya mithar evaṃ samabruvan // Rm_33.94{94} //",
    "XXratnml_u:13283": " yad ayaṃ jātamātro 'pi kṣemaṃ karoti sarvataḥ /",
    "XXratnml_u:13284": " tathāsya bhavatu kṣemaṃkara ity āhvayaṃ dhruvaṃ // Rm_33.95{95} //",
    "XXratnml_u:13285": " iti te jñātayaḥ sarve brahmadattasya bhūpateḥ /",
    "XXratnml_u:13286": " purataḥ samupāsṛtya praṇatvaivaṃ nyavedayan // Rm_33.96{96} //",
    "XXratnml_u:13287": " śṛṇu rājan yad asmābhir nāmāsya kriyate śiśoḥ /",
    "XXratnml_u:13288": " tan nāma kṣemasaṃpannaṃ prathayatu bhāvān bhuvi // Rm_33.97{97} //",
    "XXratnml_u:13289": " yad ayaṃ jātamātro 'pi kṣemaṃ karoti sarvataḥ /",
    "XXratnml_u:13290": " tena kṣemaṃkarākhyo 'yaṃ bhavaṃtu lokanaṃdanaḥ // Rm_33.98{98} //",
    "XXratnml_u:13291": " etat taiḥ kathitam śrutvā brahmadattaḥ sa bhūpatiḥ /",
    "XXratnml_u:13292": " tad eva nāme putrasya tasyākarot pravisṛtaṃ // Rm_33.99{99} //",
    "XXratnml_u:13293": " tataḥ sa dārako 'ṣṭābhi dhātribhiḥ pratipālitaḥ /",
    "XXratnml_u:13294": " paripuṣṭaḥ pravṛddho 'bhūd dhradasthaṃ kamalaṃ yathā // Rm_33.100{100} //",
    "XXratnml_u:13295": " tataḥ kramāt kumāratvam āptavān sa nṛpātmajaḥ /",
    "XXratnml_u:13296": " gurūṇāṃ samupāśritya lipī kramād aśikṣat // Rm_33.101{1} //",
    "XXratnml_u:13297": " yathākramam adhītyevaṃ kṣemaṃkaraḥ sa buddhimān /",
    "XXratnml_u:13298": " sarvaśāstrakalāsv ādi vidyāparaṃ yayau laghu // Rm_33.102{2} //",
    "XXratnml_u:13299": " tataḥ sa daharaḥ kāntaḥ kumāro ratilālitaḥ /",
    "XXratnml_u:13300": " (Rm 374)",
    "XXratnml_u:13301": " savayeḥsacivaiḥ sārddhaṃ reme pure paribhraman // Rm_33.103{3} //",
    "XXratnml_u:13302": " tadā sa dārikā kṣemā prasenajitsutāpi ca /",
    "XXratnml_u:13303": " kramād abhūt kumārītvaprāptā kāntābhisuṃdarī // Rm_33.104{4} //",
    "XXratnml_u:13304": " tataḥ sā bhadrikā kanyā sumatir guṇalālasāḥ /",
    "XXratnml_u:13305": " gurūṇāṃ samupāśritya kramāl lipir aśikṣata // Rm_33.105{5} //",
    "XXratnml_u:13306": " yathākramam adhītyaivaṃ sā subuddhimatī satī /",
    "XXratnml_u:13307": " sarvaśāstrakalāvidyāpāraṃ yayau vicakṣaṇā // Rm_33.106{6} //",
    "XXratnml_u:13308": " tadā sā bhāvinī kṣemā svasakhībhiḥ samanvitā /",
    "XXratnml_u:13309": " saṃbuddhabhāṣitaṃ dharmam anuśrutvā mudānamat // Rm_33.107{7} //",
    "XXratnml_u:13310": " tadā sa brahmadattasya kumāro 'tivicakṣaṇaḥ /",
    "XXratnml_u:13311": " tāṃ kṣemāṃ suṃdarīṃ draṣṭuṃ samaichad ratilālasaḥ // Rm_33.108{8} //",
    "XXratnml_u:13312": " tataḥ sa dūtam āhūya bodhayitvā prasādayan /",
    "XXratnml_u:13313": " datvā suratnamālāṃ taṃ kṣemāyāḥ preṣayet svayaṃ // Rm_33.109{9} //",
    "XXratnml_u:13314": " tataḥ sa dūta ādāya tāṃ mālāṃ sahasā caran /",
    "XXratnml_u:13315": " śrāvastyāḥ puri saṃprāptaḥ kṣemāyāḥ sadane 'carat // Rm_33.110{10} //",
    "XXratnml_u:13316": " tatra sa dūta ālokya sakhīm ekām upāgatāṃ /",
    "XXratnml_u:13317": " tām upetya samāmaṃtrya suguptam evam abravīt // Rm_33.111{11} //",
    "XXratnml_u:13318": " kṣemaṃkarakumāreṇa kṣemāye prahitām imāṃ /",
    "XXratnml_u:13319": " ratnamālāṃ tvam ādāya bhadre tasyai samarpaya // Rm_33.112{12} //",
    "XXratnml_u:13320": " ity uktvā ratnamālāṃ tāṃ kṣemāsakhīkare rahaḥ /",
    "XXratnml_u:13321": " datvā sa dūta āmaṃtrya sahasā svapuraṃ yayau // Rm_33.113{13} //",
    "XXratnml_u:13322": " tatra sāpi sakhī tasyāḥ kṣemāyāḥ purato gatā /",
    "XXratnml_u:13323": " prābhṛtaṃ tam upasthāpya rahasy evaṃ nyavedayat // Rm_33.114{14} //",
    "XXratnml_u:13324": " ayi bhadram imaṃ paśya prahitaṃ svāminā tava /",
    "XXratnml_u:13325": " tad idaṃ tvaṃ samāśliṣya patim iva vibhāvaya // Rm_33.115{15} //",
    "XXratnml_u:13326": " iti tayoditaṃ śrutvā sā kṣemā lajjitāśayā /",
    "XXratnml_u:13327": " kāmaviṣāgnisaṃtrastā tasthau dinam adhomukhā // Rm_33.116{16} //",
    "XXratnml_u:13328": " tataḥ sā kanyakā kṣemā tāṃ sakhīṃ purataḥ sthitāṃ /",
    "XXratnml_u:13329": " sucirāt samupārabhya hartsayanty evam abravīt // Rm_33.117{17} //",
    "XXratnml_u:13330": " are re kiṃ vadasy evaṃ svāmī me kātra vidyate /",
    "XXratnml_u:13331": " nilajje vada tat kena prahitaṃ prābhṛtaṃ tava // Rm_33.118{18} //",
    "XXratnml_u:13332": " ity uktaṃ sā sakhī śrutvā kṣemāyā durituḥ prabhoḥ /",
    "XXratnml_u:13333": " ājanme sarvavṛttāṃtaṃ vistareṇa nyavedayat // Rm_33.119{19} //",
    "XXratnml_u:13334": " evaṃ sakhyā samākhyātaṃ śrutvā sā nṛpanaṃdinī /",
    "XXratnml_u:13335": " kṣemā saṃsārasaṃcārasamudvignāśayābhavat // Rm_33.120{20} //",
    "XXratnml_u:13336": " tata utthāya sā kṣemā kanyāpi sahasā pituḥ /",
    "XXratnml_u:13337": " upetya caraṇau natvā sāṃjalir evam abravīt // Rm_33.121{21} //",
    "XXratnml_u:13338": " tāta kāmārthinī nāham api tu sadguṇārthinī /",
    "XXratnml_u:13339": " sadguṇāṃ sādhayiṣyāmi tad anujñāṃ dadātu me // Rm_33.122{22} //",
    "XXratnml_u:13340": " yad ahaṃ śāsane bauddhe pravrajitvā samāhita /",
    "XXratnml_u:13341": " brahmacaryaṃ samādhāya prechāmi carituṃ prabho // Rm_33.123{23} //",
    "XXratnml_u:13342": " tad bhavāṃ kṛpayā tāta saṃbodhivratasādhane /",
    "XXratnml_u:13343": " anujñāṃ saṃpradatv me sarvathānugrahaṃ kuru // Rm_33.124{24} //",
    "XXratnml_u:13344": " (Rm 375)",
    "XXratnml_u:13345": " ity arthitaṃ tayā putryā śrutvā sa kośalādhipaḥ /",
    "XXratnml_u:13346": " tāṃ kumārīṃ samālokya tasthau saṃdigdhamānasaḥ // Rm_33.125{25} //",
    "XXratnml_u:13347": " tataḥ sa janako rājā tāṃ kṣemāṃ svātmajāṃ priyāṃ /",
    "XXratnml_u:13348": " bodhayituṃ samāmaṃtrya samālokyaivam abravīt // Rm_33.126{26} //",
    "XXratnml_u:13349": " naivaṃ putri mayā kartuṃ śakyate tat kṣamasva me /",
    "XXratnml_u:13350": " yat te janmani me rāṣṭre kṣemam evaṃ prajāyate // Rm_33.127{27} //",
    "XXratnml_u:13351": " tadāpi tvaṃ pratijñaya brahmadattasya bhūpateḥ /",
    "XXratnml_u:13352": " kṣemaṃkarāya putrāya saṃkalpitā mayātmaje // Rm_33.128{28} //",
    "XXratnml_u:13353": " tad yathā me pratijñātaṃ vacanaṃ pūrayātmaje /",
    "XXratnml_u:13354": " mā kṛthāḥ sarvathā kṣeme pravrajyāsādhane mama // Rm_33.129{29} //",
    "XXratnml_u:13355": " yathā mayā pratijñātaṃ kariṣye na tad anyathā /",
    "XXratnml_u:13356": " matveti me vacaḥ śrutvā kuladharme carātmaje // Rm_33.130{30} //",
    "XXratnml_u:13357": " evaṃ pitroditaṃ śrutvā sā kṣemā prahatāśayā /",
    "XXratnml_u:13358": " utthāya svālaye gatvā tūṣṇībhūtā nyaṣīdata // Rm_33.131{31} //",
    "XXratnml_u:13359": " tadā sa janako rājā dūtam āhūya sādaraṃ /",
    "XXratnml_u:13360": " sarvam etat pravṛttāṃtaṃ samākhyāyaivam abravīt // Rm_33.132{32} //",
    "XXratnml_u:13361": " gacha sādho narendrasya brahmadattasya bhūpateḥ /",
    "XXratnml_u:13362": " pura etat pravṛttāṃtaṃ nivedyaivaṃ prabodhaya // Rm_33.133{33} //",
    "XXratnml_u:13363": " yad iyaṃ me sutā kṣemā pravrajituṃ samichati /",
    "XXratnml_u:13364": " tad imāṃ sahasāgatvā bhavān ādātum arhati // Rm_33.134{34} //",
    "XXratnml_u:13365": " iti rājñā samādiṣṭaṃ śrutvā puraḥ sa sādaraṃ /",
    "XXratnml_u:13366": " tatheti saṃpratijñāya praṇatvā taṃ tato 'carat // Rm_33.135{35} //",
    "XXratnml_u:13367": " tatra sa sahasā gatvā brahmadattasya bhūpateḥ /",
    "XXratnml_u:13368": " upetya sāṃjalir natvā pura evaṃ nyavedayat // Rm_33.136{36} //",
    "XXratnml_u:13369": " jaya eva yadarthe 'haṃ preṣito 'tra mahībhṛtā /",
    "XXratnml_u:13370": " kośalendreṇa tad bhavāṃ śṛṇotv evaṃ bravīti saḥ // Rm_33.137{37} //",
    "XXratnml_u:13371": " yad iyaṃ me sutā kṣemā pravrajituṃ samichati /",
    "XXratnml_u:13372": " tad imāṃ sahasāgatvā bhavān āhartum arhati // Rm_33.138{38} //",
    "XXratnml_u:13373": " yathā mayā pratijñātaṃ karttuṃ na śakyate 'nyathā /",
    "XXratnml_u:13374": " tad ahaṃ te kumārāya dāsyāmi svātmajām imāṃ // Rm_33.139{39} //",
    "XXratnml_u:13375": " evaṃ tena nareṃdreṇa samākhyāya bhavatpuraḥ /",
    "XXratnml_u:13376": " preṣito 'ham iti jñātvā tat tatrāgaṃtum arhati // Rm_33.140{40} //",
    "XXratnml_u:13377": " iti tenoditaṃ śrutvā brahmadattaḥ sa bhūpatiḥ /",
    "XXratnml_u:13378": " taṃ dūtaṃ sahasāmaṃtrya pura evam abhāṣata // Rm_33.141{41} //",
    "XXratnml_u:13379": " evaṃ ced āgamiṣyāmi saputraḥ saptame 'haṃ /",
    "XXratnml_u:13380": " yat tat kṛtyaṃ hi tat sarvaṃ karttavyam iti kathyatāṃ // Rm_33.142{42} //",
    "XXratnml_u:13381": " ity ādiṣṭaṃ nareṃdreṇa brahmadattena sāṃjaliḥ /",
    "XXratnml_u:13382": " natvā tatheti vijñapya samutthāya tato 'carat // Rm_33.143{43} //",
    "XXratnml_u:13383": " tatra sa sahasā gatvā svapuraṃ samupācaran /",
    "XXratnml_u:13384": " nṛpatiṃ sāṃjalir natvā pura evaṃ nyavedayat // Rm_33.144{44} //",
    "XXratnml_u:13385": " jaya deva yathādiṣṭaṃ brahmadattasya bhūpateḥ /",
    "XXratnml_u:13386": " tathā vijñāpitaṃ sarvaṃ tad uktaṃ yācyate śṛṇu // Rm_33.145{45} //",
    "XXratnml_u:13387": " (Rm 376)",
    "XXratnml_u:13388": " evaṃ ced āgamiṣyāmi saputraḥ saptame 'hani /",
    "XXratnml_u:13389": " tad yat kṛtyaṃ hi tat sarvaṃ sādhayituṃ tvam arhasi // Rm_33.146{46} //",
    "XXratnml_u:13390": " iti tena narendreṇa pratijñāya nideśitaṃ /",
    "XXratnml_u:13391": " iti satyaṃ parijñāya sarvaṃ kṛtyaṃ prakāraya // Rm_33.147{47} //",
    "XXratnml_u:13392": " iti tenoditaṃ śrutvā prasenajit sa bhūpatiḥ /",
    "XXratnml_u:13393": " tadarhasarvasāmagrīṃ sahasā samasādhayat // Rm_33.148{48} //",
    "XXratnml_u:13394": " tadaitat sarvavṛttāṃtaṃ śrutvā cā dārikā sudhīḥ /",
    "XXratnml_u:13395": " udvignamānasā kṣemā manasaivaṃ vyaciṃtayat // Rm_33.149{49} //",
    "XXratnml_u:13396": " hā kiṃ mayātra karttavyaṃ vivāhāṃ me bhave yataḥ /",
    "XXratnml_u:13397": " kāmabhogaṃ parityajya vāṃchāmi saugatavrataṃ // Rm_33.150{50} //",
    "XXratnml_u:13398": " kāmā hi garhyate sadbhi varṇyate saugataṃ vrataṃ /",
    "XXratnml_u:13399": " tad atra kiṃ kariṣyāmi yan me na gocaraṃ vrate // Rm_33.151{51} //",
    "XXratnml_u:13400": " dhig janma tasya saṃsāre yasya na gocaraṃ vrate /",
    "XXratnml_u:13401": " vrataṃ vinātra kiṃ sāraṃ kāmabhogyai guṇair api // Rm_33.152{52} //",
    "XXratnml_u:13402": " tad atra kva gamiṣyāmi nimagnā kāmapaṃkile /",
    "XXratnml_u:13403": " ko me trātā bhaved atra saṃbuddhād aparaḥ kṛtī // Rm_33.153{53} //",
    "XXratnml_u:13404": " tad atra taṃ jagannāthaṃ sarvajñaṃ sarvatāyinaṃ /",
    "XXratnml_u:13405": " saṃsmṛtvā śaraṇaṃ gatvā prārthaye sādhunādarāt // Rm_33.154{54} //",
    "XXratnml_u:13406": " nūnaṃ buddho jagannātho jagacchāstā munīśvaraḥ /",
    "XXratnml_u:13407": " kṛpayā māṃ samālokya buddhavrate niyojayet // Rm_33.155{55} //",
    "XXratnml_u:13408": " yadi me daivayogena vrataṃ naiva labheya hi /",
    "XXratnml_u:13409": " saṃbuddhaśaraṇodbhūtaṃ puṇyaṃ tu labhyate dhruvaṃ // Rm_33.156{56} //",
    "XXratnml_u:13410": " saṃbuddhasmṛtijaṃ puṇyaṃ na kṣiṇoti kadā cana /",
    "XXratnml_u:13411": " saṃbuddhasaṃvaraṃ dadyād iti prajñair nigadyate // Rm_33.157{57} //",
    "XXratnml_u:13412": " tad ahaṃ taṃ jagannāthaṃ smṛtvātra maraṇaṃ varaṃ /",
    "XXratnml_u:13413": " na tu kāmaviṣaṃ bhokṣye bhojye puṇyāmṛtaṃ dhruvaṃ // Rm_33.158{58} //",
    "XXratnml_u:13414": " iti niścitya sā kṣemā snātvā śuddhāmvarāvṛtā /",
    "XXratnml_u:13415": " śaraṇapṛṣṭham āruhya abhavad dinmukhā sthitā // Rm_33.159{59} //",
    "XXratnml_u:13416": " jānubhyāṃ bhuvi saṃsthitā kṛtāṃjalipuṭā mudā /",
    "XXratnml_u:13417": " bhagavantam anusmṛtvā natvaivaṃ prārthayat tridhā // Rm_33.160{60} //",
    "XXratnml_u:13418": " bhagavan nātha sarvajña sarvasatvānukaṃpaka /",
    "XXratnml_u:13419": " brahmacārin mahābhijña maharṣe duritāntakaḥ // Rm_33.161{61} //",
    "XXratnml_u:13420": " praśamopāyavid vijña śānta citta mahāmune /",
    "XXratnml_u:13421": " tvam eva hi jagannātha tat te 'haṃ śaraṇaṃ vraje // Rm_33.162{62} //",
    "XXratnml_u:13422": " tan māṃ bhavodadhau magnāṃ kṛpayoddhartum arhati /",
    "XXratnml_u:13423": " iti saṃprārthite satyo kanyayā kṣemayā tayā /",
    "XXratnml_u:13424": " bhagavān kṛpayā dṛṣṭyā dadarśa tāṃ śubhāśayāṃ // Rm_33.163{63} //",
    "XXratnml_u:13425": " tataḥ sa bhagavān dṛṣṭvā tāṃ kṣemāṃ bodhibhāvinīṃ /",
    "XXratnml_u:13426": " ṛddhyākaśāt samāgatya tatra kṣemāntike yayau // Rm_33.164{64} //",
    "XXratnml_u:13427": " tatra taṃ śrīghanaṃ dṛṣṭvā sā kṣemā sahasotthitā /",
    "XXratnml_u:13428": " prajñapya svāsanaṃ natvā sāṃjalir evam abravīt // Rm_33.165{65} //",
    "XXratnml_u:13429": " bhagavan nātha saṃbuddha praviśātrāsane śubhe /",
    "XXratnml_u:13430": " prasīda kṛpayapāyān māṃ samuddhartuṃ arhasi // Rm_33.166{66} //",
    "XXratnml_u:13431": " (Rm 377)",
    "XXratnml_u:13432": " iti tasyārthitaṃ śrutvā bhagavān sa munīśvaraḥ /",
    "XXratnml_u:13433": " tāṃ kṣemāṃ bhadrikāṃ kanyāṃ samālokyaivam ādiśat // Rm_33.167{67} //",
    "XXratnml_u:13434": " mā bhaiṣi bhadrike kanye tvadīhitaṃ samṛdhyati /",
    "XXratnml_u:13435": " tathā me śaraṇaṃ gatvā cara śubhe samāhitā // Rm_33.168{68} //",
    "XXratnml_u:13436": " ity ādiśya punas tasyāḥ saṃbodhipadasādhanaṃ /",
    "XXratnml_u:13437": " āryyasatyaṃ samārabhya saddharmaṃ samupādiśat // Rm_33.169{69} //",
    "XXratnml_u:13438": " tad āryyadharmam ākarṇya kṣemā paribodhitā /",
    "XXratnml_u:13439": " anāgāmiphalaṃ prāptā labdhābhijñābhavat tadā // Rm_33.170{70} //",
    "XXratnml_u:13440": " tataḥ sā muditā kanyā dṛṣṭasatyā prasāditā /",
    "XXratnml_u:13441": " sāṃjalis taṃ muniṃ natvā prārthayac caivam ādarāt // Rm_33.171{71} //",
    "XXratnml_u:13442": " bhagavan sarvavin nātha sadaivaṃ kṛpayā bhavān /",
    "XXratnml_u:13443": " dṛṣṭvā māṃ saugate dharme niyojya trātum arhati // Rm_33.172{72} //",
    "XXratnml_u:13444": " ity arthitaṃ tayā śrutvā bhagavān sa munīśvaraḥ /",
    "XXratnml_u:13445": " tathā hīti pratijñāya tathārddhyā cāśrame yayau // Rm_33.173{73} //",
    "XXratnml_u:13446": " tadā sā kanyakā kṣemā saṃbuddhaśaraṇaṃ gatā /",
    "XXratnml_u:13447": " saṃsmṛtya śraddhayā nityaṃ prācaran muditā śubhe // Rm_33.174{74} //",
    "XXratnml_u:13448": " tadā sa brahmadatto 'pi putrapurohitādibhiḥ /",
    "XXratnml_u:13449": " svajanaiḥ sahasotsāhaiḥ śrāvastyāṃ samupācarat // Rm_33.175{75} //",
    "XXratnml_u:13450": " tadāgatam samākarṇya prasenajit sa bhūpatiḥ /",
    "XXratnml_u:13451": " sahasā maṃgalotsāhaiḥ pratyudyayau tam ādarāt // Rm_33.176{76} //",
    "XXratnml_u:13452": " tatra sa kośaleśas taṃ brahmadattaṃ narādhipaṃ /",
    "XXratnml_u:13453": " upetya kuśalaṃ dṛṣṭvā svapure saṃnyaveśayat // Rm_33.177{77} //",
    "XXratnml_u:13454": " tatrānekāḥ samāyātā lokāḥ sarve pramoditāḥ /",
    "XXratnml_u:13455": " tadvivāhamahotsāhaṃ draṣṭuṃ samupatasthire // Rm_33.178{78} //",
    "XXratnml_u:13456": " tataḥ sa kauśalo rājā tadvivāhadine śubhe /",
    "XXratnml_u:13457": " sādhitasarvasāmagrīṃ hotuḥ samatyaḍhaukayat // Rm_33.179{79} //",
    "XXratnml_u:13458": " tadā kṣemā kumārī sā sarvālaṃkārabhūṣitā /",
    "XXratnml_u:13459": " mātrā saha samāgatya tatrāsane samāśrayat // Rm_33.180{80} //",
    "XXratnml_u:13460": " kṣemaṃkarakumāro 'pi sarvālaṃkārabhūṣitaḥ /",
    "XXratnml_u:13461": " pitrā saha samāgatya tatrāsane upāviśat // Rm_33.181{81} //",
    "XXratnml_u:13462": " tataḥ sa vidhivid dhotā śuddhāsane samāśrayan /",
    "XXratnml_u:13463": " vidhināgniṃ samāvāhya sa havyaiḥ samatarpayat // Rm_33.182{82} //",
    "XXratnml_u:13464": " tataḥ purohito vipras tadvelā samupāgate /",
    "XXratnml_u:13465": " kṣemaṃkarāya tāṃ kṣemāṃ saṃkalpayitum ārabhat // Rm_33.183{83} //",
    "XXratnml_u:13466": " yathāvidhi samārabhya brāhmaṇaḥ sa purohitaḥ /",
    "XXratnml_u:13467": " kṣemāyā hastam ādāya kumārasyāsya prāgrahīt // Rm_33.184{84} //",
    "XXratnml_u:13468": " tasminn eva kṣaṇe tatra sā kṣemā sahasodgatā /",
    "XXratnml_u:13469": " pakṣivat khaṃ samāśritya tasthau dhyātvā munīśvaraṃ // Rm_33.185{85} //",
    "XXratnml_u:13470": " tātra sā bhāsayanty eva sthitā ciraṃ samāhitā /",
    "XXratnml_u:13471": " prātihāryāṇi citrāṇi vividhāny abhyadarśayat // Rm_33.186{86} //",
    "XXratnml_u:13472": " tad dṛṣṭvā kauśalo rājā prasenajit pitāpi saḥ /",
    "XXratnml_u:13473": " brahmadatto narendro 'pi purohito dvijo 'pi saḥ // Rm_33.187{87} //",
    "XXratnml_u:13474": " kṣemaṃkaraḥ kumāro 'pi sarve 'pi brāhmaṇāś ca te /",
    "XXratnml_u:13475": " amātyā maṃtriṇaś cāpi sarve sainyagaṇā api // Rm_33.188{88} //",
    "XXratnml_u:13476": " (Rm 378)",
    "XXratnml_u:13477": " paurāś cāpi striyo 'nye 'pi dārakā dārikā api /",
    "XXratnml_u:13478": " sarve 'tivismayākrāṃtahṛdayā avatasthire // Rm_33.189{89} //",
    "XXratnml_u:13479": " tatra kṣemaṃkaro rājakumāro brāhmaṇaiḥ saha /",
    "XXratnml_u:13480": " tāṃ kṣemāṃ sāṃjalir natvā prārthayad evam ādarāt // Rm_33.190{90} //",
    "XXratnml_u:13481": " namas te bhagini kṣeme yat te 'haṃ kāmalālasāḥ /",
    "XXratnml_u:13482": " pāṇiṃ grahītum ichāmi tat kṣamasva dayānidhe // Rm_33.191{91} //",
    "XXratnml_u:13483": " yad evaṃ tvaṃ mahābhijñāpadaprāptā maharddhikā /",
    "XXratnml_u:13484": " yat kāmān paribhuṃjīthā ity asthānam eva hi // Rm_33.192{92} //",
    "XXratnml_u:13485": " tat kṣamasva tvam ākāśād avatīrya mahītale /",
    "XXratnml_u:13486": " sarvalokābhibodhārthaṃ saddharmaṃ samupādiśa // Rm_33.193{93} //",
    "XXratnml_u:13487": " iti saṃprārthitaṃ tena kumāreṇa niśamya sā /",
    "XXratnml_u:13488": " kṣemā prasannāsyā tatrākāśād avātarat // Rm_33.194{94} //",
    "XXratnml_u:13489": " tatra sā samupāgatya janakāye sabhāsane /",
    "XXratnml_u:13490": " sthitvāryasatyam ārabhya saddharmaṃ samupādiśat // Rm_33.195{95} //",
    "XXratnml_u:13491": " tat saddharmāmṛtaṃ pītvā sarve lokāḥ prabodhitāḥ /",
    "XXratnml_u:13492": " satyam iti parijñāya prābhyanandan prasāditāḥ // Rm_33.196{96} //",
    "XXratnml_u:13493": " tataḥ kṣemaṃkaraḥ pitrā saha taṃ kośalādhipaṃ /",
    "XXratnml_u:13494": " āmaṃtrya tadguṇāhṛṣṭamanāḥ svaṃ nagaraṃ yayau // Rm_33.197{97} //",
    "XXratnml_u:13495": " tataḥ sā kanyakā kṣemā sāñjaliḥ purato gatā /",
    "XXratnml_u:13496": " pituḥ pādāmbuje natvā prārthayed evam ādarāt // Rm_33.198{93} //",
    "XXratnml_u:13497": " nāhaṃ kāmārthinī tāta saṃbuddhaśaraṇārthinī /",
    "XXratnml_u:13498": " tad itaḥ śāsane bauddhe gantum ichāmi sāṃprataṃ // Rm_33.199{99} //",
    "XXratnml_u:13499": " tad yadi te mayi prītir asti dhārme 'pi vā ruciḥ /",
    "XXratnml_u:13500": " tad atra kṛpayānujñāṃ dātum arhati me pita // Rm_33.200{100} //",
    "XXratnml_u:13501": " iti saṃprārthitaṃ putryā śrutvā sa kauśalādhipaḥ /",
    "XXratnml_u:13502": " tāṃ kṣemāṃ svātmajāṃ kanyāṃ ciraṃ dṛṣṭvaivam abravīt // Rm_33.201{1} //",
    "XXratnml_u:13503": " kimetra vakṣyate putri yat tvaṃ saddharmavāṃchinī /",
    "XXratnml_u:13504": " kiṃ cāpy asi mahābhijñāvatī prajñāvatī sudhīḥ // Rm_33.202{1} //",
    "XXratnml_u:13505": " kiṃ tu tvaṃ dārikā kanyā śītavātātapāhatā /",
    "XXratnml_u:13506": " tat pravrajyāvrataṃ vālye carituṃ śaknuyāḥ kathaṃ // Rm_33.203{3} //",
    "XXratnml_u:13507": " saddharma yadi te vāṃchā gṛhe sthitvā samāhitā /",
    "XXratnml_u:13508": " triratnabhajanaṃ kṛtvā saddharmaṃ sādhayātmaje // Rm_33.204{4} //",
    "XXratnml_u:13509": " triratnabhajanodbhūtaṃ puṇyaṃ saddharmasādhanaṃ /",
    "XXratnml_u:13510": " tena saṃbodhim āsādya saṃbuddhapadam āpnuyāḥ // Rm_33.205{5} //",
    "XXratnml_u:13511": " evaṃ matvā svagehe tvaṃ śuddhaśīlavratāvṛtā /",
    "XXratnml_u:13512": " triratnabhajanaṃ kṛtvā cara nityaṃ śubhe sadā // Rm_33.206{6} //",
    "XXratnml_u:13513": " iti pitroditaṃ śrutvā śā kṣemā kāmaniḥspṛhā /",
    "XXratnml_u:13514": " pitaraṃ taṃ samālokya punar evam abhāṣata // Rm_33.207{7} //",
    "XXratnml_u:13515": " na me tāta gṛhāvāse kleśamāragaṇākule /",
    "XXratnml_u:13516": " kṣaṇaṃ sthātuṃ manas tena vāṃchati saugataṃ vrataṃ // Rm_33.208{8} //",
    "XXratnml_u:13517": " sarve 'pi saugataḥ santo vihāre sugatāśrame /",
    "XXratnml_u:13518": " sadā dharmāmṛtaṃ bhuktvā vasanti sadguṇodyatāḥ // Rm_33.209{9} //",
    "XXratnml_u:13519": " (Rm 379)",
    "XXratnml_u:13520": " ta eva sadguṇādhārā bodhisatvāḥ sukhānvitāḥ /",
    "XXratnml_u:13521": " yāvajjīvaṃ vrataṃ dhṛtvā yānti cānte jinālayaṃ // Rm_33.210{10} //",
    "XXratnml_u:13522": " iti dṛṣṭvāham ichāmi pravrajituṃ jināśrame /",
    "XXratnml_u:13523": " tad bhavān kṛpayānujñāṃ dātum arhati me prabho // Rm_33.211{11} //",
    "XXratnml_u:13524": " iti saṃprārthitaṃ putryā śrutvā sa bodhitaḥ pitā /",
    "XXratnml_u:13525": " tathānumodanāṃ kṛtvā tāṃ kṣemām evam abravīt // Rm_33.212{12} //",
    "XXratnml_u:13526": " kiṃ mayā vakṣyate vatse tvam evaṃ satsubhārthinī /",
    "XXratnml_u:13527": " tad vraja śāsane bauddhe vrataṃ cara samāhitā // Rm_33.213{13} //",
    "XXratnml_u:13528": " iti pitrābhyanujñātaṃ śrutvā sā muditāśayā /",
    "XXratnml_u:13529": " kṣemā tasya pituḥ pādau natvaiva niryayau tataḥ // Rm_33.214{14} //",
    "XXratnml_u:13530": " tataḥ sā muditā kṣemā sahasā tatra jināśrame /",
    "XXratnml_u:13531": " gatā taṃ śrīghanaṃ dṛṣṭvā muditā samupācarat // Rm_33.215{15} //",
    "XXratnml_u:13532": " tatra sā sāñjalir natvā sāstāraṃ taṃ munīśvaraṃ /",
    "XXratnml_u:13533": " purataḥ samupāsīnā prārthayad evam ādarāt // Rm_33.216{16} //",
    "XXratnml_u:13534": " bhagavan nātha sarvajña bhavatāṃ śaraṇaṃ vraje /",
    "XXratnml_u:13535": " tat pravrajyāvrataṃ datvā sadā me 'nugrahaṃ kuru // Rm_33.217{17} //",
    "XXratnml_u:13536": " ity arthitaṃ tayā śrutvā bhagavān sa munīśvaraḥ /",
    "XXratnml_u:13537": " tac chiro dakṣahastena pṛṣṭvā tām evam abravīt // Rm_33.218{18} //",
    "XXratnml_u:13538": " ehi vatse pragacha tvaṃ gautamyāḥ śaraṇaṃ vraja /",
    "XXratnml_u:13539": " sā mātā bhikṣuṇīśāstā pravrajyāṃ te pradāsyati // Rm_33.219{19} //",
    "XXratnml_u:13540": " ity ādiṣṭaṃ munīndreṇa śrutvā sā muditāśayā /",
    "XXratnml_u:13541": " kṣemā tasyā jaganmātur gautamyāḥ samupācarat // Rm_33.220{20} //",
    "XXratnml_u:13542": " tatra sā samupāsṛtya dṛṣṭvā tāṃ gautamīṃ mudā /",
    "XXratnml_u:13543": " kṛtāñjalipuṭo natvā prārthayad evam ādarāt // Rm_33.221{21} //",
    "XXratnml_u:13544": " jaganmātar ahaṃ kṣemā bhavatyāḥ śaraṇaṃ vraje /",
    "XXratnml_u:13545": " tan pravrajyāvrataṃ mahyaṃ bhavantī dātum arhati // Rm_33.222{22} //",
    "XXratnml_u:13546": " ity arthitaṃ tayā śrutvā gautāmī sā prasāditā /",
    "XXratnml_u:13547": " tac chiro dakṣahastena pṛṣṭvaivaṃ tām abhāṣata // Rm_33.223{23} //",
    "XXratnml_u:13548": " ehi bhikṣuṇi vatse śāsane saugate śubhe /",
    "XXratnml_u:13549": " pravrajyāsaṃvaraṃ dhṛtvā brahmacaryaṃ samācara // Rm_33.224{24} //",
    "XXratnml_u:13550": " ehīti samādiṣṭe gautamyāsya śubhāśayā /",
    "XXratnml_u:13551": " kṣemābhūn muṇḍitā pātradharā sucīvarāvṛtā // Rm_33.225{25} //",
    "XXratnml_u:13552": " tataḥ sā bhikṣuṇī kṣemā saumyarūpā jitendriyā /",
    "XXratnml_u:13553": " bhitvā 'vidyāgaṇān duṣṭān prāptavidyāgaṇāñ chubhān // Rm_33.226{26} //",
    "XXratnml_u:13554": " samādhidhāraṇīvidyā ghaṭamānā samudyatā /",
    "XXratnml_u:13555": " mahābhijñāpadaprāptā saṃbodhipadasādhinī // Rm_33.227{27} //",
    "XXratnml_u:13556": " tataḥ sā sumatīr matvā bhavacakraṃ calācalaṃ /",
    "XXratnml_u:13557": " matvā ca sarvasaṃskāragatiś cāpi vighātinīḥ // Rm_33.228{28} //",
    "XXratnml_u:13558": " sarvakleśagaṇān hitvā jitvā māragaṇān api /",
    "XXratnml_u:13559": " sākṣād arhatpadaṃ prāpya babhūva brahmacāriṇī // Rm_33.229{29} //",
    "XXratnml_u:13560": " tataḥ sākāśasādṛśyā nirvikalpā niraṃjanā /",
    "XXratnml_u:13561": " vāsicaṃdanakalpāṃśā pariśuddhatrimaṃḍalā // Rm_33.230{30} //",
    "XXratnml_u:13562": " saṃsāralābhasatkāraniḥspṛhā sarvadehināṃ /",
    "XXratnml_u:13563": " (Rm 380)",
    "XXratnml_u:13564": " sa devāsuralokānāṃ vaṃdyā pūjyābhavat satī // Rm_33.231{31} //",
    "XXratnml_u:13565": " tataḥ sa bhagavāñ chāstā sarvajño 'rhan munīśvaraḥ /",
    "XXratnml_u:13566": " sarvāns tāṃ śrāvakāṃ bhikṣūn samāmaṃtryaivam ādiśat // Rm_33.232{32} //",
    "XXratnml_u:13567": " eṣāgrā bhikṣavaḥ sarvabhikṣūṇīnāṃ mamāśrame /",
    "XXratnml_u:13568": " abhijñāpratibhāṇasatprajñānāṃ yad iyaṃ sudhīḥ // Rm_33.233{33} //",
    "XXratnml_u:13569": " kṣemākhyā bhikṣuṇī satyavādinī brahmacāriṇī /",
    "XXratnml_u:13570": " saty advayaparijñātā saṃbodhipadagāminī // Rm_33.234{34} //",
    "XXratnml_u:13571": " ity ādiṣṭe munīndreṇa sarve te sāṃghikā api /",
    "XXratnml_u:13572": " vismitās taṃ muniṃ natvā paprachus tat purākṛtaṃ // Rm_33.235{35} //",
    "XXratnml_u:13573": " bhagavann anayā karma kiṃ purā sukṛtaṃ kṛtaṃ /",
    "XXratnml_u:13574": " yeneyaṃ bhadrikā kṣemā prajñāvatī maharddhikā // Rm_33.236{36} //",
    "XXratnml_u:13575": " mahāprajñāvatīnāṃ ca sarvāsām api saddhiyāṃ /",
    "XXratnml_u:13576": " maharddhipratibhāṇānām agrā nirdiśyate tvayā // Rm_33.237{37} //",
    "XXratnml_u:13577": " tad ime sāṃghikāḥ sarve śrotum ichaṃti sāṃprataṃ /",
    "XXratnml_u:13578": " tat sarvaṃ samupādiśya sarvāl lokān prabodhaya // Rm_33.238{38} //",
    "XXratnml_u:13579": " iti taiḥ prārthitaṃ śrutvā bhagavān sa munīśvaraḥ /",
    "XXratnml_u:13580": " sarvāns tān sāṃghikān bhikṣūn samālokyaivam ādiśat // Rm_33.239{39} //",
    "XXratnml_u:13581": " śṛṇuta bhikṣavaḥ sarve purā yad anayā kṛtaṃ /",
    "XXratnml_u:13582": " tad ahaṃ saṃpravakṣyāmi sarvalokābhibodhane // Rm_33.240{40} //",
    "XXratnml_u:13583": " purābhūt kāśyapo nāma tathāgato munīśvaraḥ /",
    "XXratnml_u:13584": " sarvajño 'rhañ jagacchāstā sugato dharmādhipo jinaḥ // Rm_33.241{41} //",
    "XXratnml_u:13585": " vārāṇasyām upāraṇye mṛgadāve jināśrame /",
    "XXratnml_u:13586": " saddharmaṃ samupādiśya vijahāra sasāṃghikaḥ // Rm_33.242{42} //",
    "XXratnml_u:13587": " tac chāsane tadā śreṣṭhiduhitā śaraṇaṃ gatā /",
    "XXratnml_u:13588": " pravrajyāvratam ādāya pracacāra samāhitā // Rm_33.243{43} //",
    "XXratnml_u:13589": " sā tatra śāsane bauddhe dadau dānaṃ samādarāt /",
    "XXratnml_u:13590": " dvādaśābda sahasrāṇi brahmacaryaṃ cacāra ca // Rm_33.244{44} //",
    "XXratnml_u:13591": " na kesmiṃ viguṇe 'bhyāsaṃ cakāra sā nirudyamā /",
    "XXratnml_u:13592": " kevalaṃ saṃvaraṃ dhṛtvā triratnaṃ sarvadābhajat // Rm_33.245{45} //",
    "XXratnml_u:13593": " tasyāyābhūd upādhyāyā bhikṣuṇī brahmacāriṇī /",
    "XXratnml_u:13594": " sā kāśyapena nirdiṣṭā prajñāvatīgaṇāgragā // Rm_33.246{46} //",
    "XXratnml_u:13595": " tat samākarṇya sā sādhvī bhikṣuṇī cānumoditā /",
    "XXratnml_u:13596": " manasaivaṃ samādhāya praṇidhānaṃ vyadhān mudā // Rm_33.247{47} //",
    "XXratnml_u:13597": " yathāyam uttaro vipro vyākṛtas tena tāyinā /",
    "XXratnml_u:13598": " kalau śākyamunir nāma tathāgato bhaved iṭi // Rm_33.248{48} //",
    "XXratnml_u:13599": " tadā tasya munīndrasya śāsane śaraṇaṃ gatā /",
    "XXratnml_u:13600": " pravrajyāsaṃvaraṃ dhṛtvā careyaṃ brahmacārikāṃ // Rm_33.249{49} //",
    "XXratnml_u:13601": " aham api tayā tatra prajñāvatīgaṇādhipā /",
    "XXratnml_u:13602": " bhaveya hi yathāpīyam upādhyāyā mamādhunā // Rm_33.250{50} //",
    "XXratnml_u:13603": " sadaitatpraṇidhānena caraṃti sā śubhāśayā /",
    "XXratnml_u:13604": " triratnasmaraṇaṃ kṛtvā samaye maraṇaṃ yayau // Rm_33.251{51} //",
    "XXratnml_u:13605": " yāsau śreṣṭhisutā hy eṣā kṣemā rājasutādhunā /",
    "XXratnml_u:13606": " yānmeti bhikṣavo yūyaṃ manyadhvaṃ vratam eva hi // Rm_33.252{52} //",
    "XXratnml_u:13607": " (Rm 381)",
    "XXratnml_u:13608": " yat tadā prakṛtaṃ dānaṃ kāśyapaśāsane 'nayā /",
    "XXratnml_u:13609": " etaddharmavipākena bhavatīyaṃ nṛpātmajā // Rm_33.253{53} //",
    "XXratnml_u:13610": " yac cāpi hy anayā tatra brahmacaryaṃ supālitaṃ /",
    "XXratnml_u:13611": " etatpuṇyair ihārhantī bhavatīyaṃ kilā 'dhunā // Rm_33.254{54} //",
    "XXratnml_u:13612": " yadyāpi hy anayā tatra praṇidhānaṃ kṛtaṃ yathā /",
    "XXratnml_u:13613": " tatheyaṃ bhavati hy atra prajñāvatīgaṇādhipā // Rm_33.255{55} //",
    "XXratnml_u:13614": " evaṃ hi yat kṛtaṃ yena tenaiva bhujyate phalaṃ /",
    "XXratnml_u:13615": " abhuktaṃ kṣīyate naiva karma kvāpi kadā cana // Rm_33.256{56} //",
    "XXratnml_u:13616": " nāgnibhir dahyate karma klidyate nodakair api /",
    "XXratnml_u:13617": " vāyubhiḥ śuṣyate naiva kṣīyate nāpi bhūmiṣu // Rm_33.257{57} //",
    "XXratnml_u:13618": " na praṇaśyaṃti karmāṇi janmakalpaśatair api /",
    "XXratnml_u:13619": " sāmāgrīṃ prāpya kāle hi phalanti prāṇināṃ khalu // Rm_33.258{58} //",
    "XXratnml_u:13620": " anyathāpi bhaven naiva kṛtakarmaphalaṃ kvacit /",
    "XXratnml_u:13621": " kṛṣṇakarmavipāke hi duḥkhataiva sadā bhave // Rm_33.259{59} //",
    "XXratnml_u:13622": " śubhakarmavipāke tu sukhataiva sadā bhavet /",
    "XXratnml_u:13623": " miśritakarmapākena miśritatā sadaiva hi // Rm_33.260{60} //",
    "XXratnml_u:13624": " yathaiva yat kṛtaṃ karma tathaiva tat phalaṃ dhruvaṃ /",
    "XXratnml_u:13625": " evaṃ matvātra saṃsāre sarvadā śubhavāṃchibhiḥ // Rm_33.261{61} //",
    "XXratnml_u:13626": " triratnabhajanaṃ kṛtvā caritavyaṃ sadā śubhe // Rm_33.262{62} //",
    "XXratnml_u:13627": " ity ādiṣṭaṃ munīndreṇa śrutvā te sarvasāṃghikāḥ /",
    "XXratnml_u:13628": " tatheti prativijñapya prābhyanandan prabodhitāḥ // Rm_33.263{63} //",
    "XXratnml_u:13629": " etan me guruṇādiṣṭaṃ śrutaṃ mayā tathocyate /",
    "XXratnml_u:13630": " tvaṃ cāpy evaṃ mahārāja cara nityaṃ śubhe sadā // Rm_33.264{64} //",
    "XXratnml_u:13631": " prajāś cāpi tathā rājan bodhayitvā prayatnataḥ /",
    "XXratnml_u:13632": " bodhimārge pratiṣṭhāpya pālayasva samāhitaḥ // Rm_33.265{65} //",
    "XXratnml_u:13633": " tena te sarvadā nityaṃ sarvatrāpi śubhaṃ bhavet /",
    "XXratnml_u:13634": " kramād bodhiṃ ca saṃprāpya saṃbuddhapadam āpnuyāḥ // Rm_33.266{66} //",
    "XXratnml_u:13635": " iti tenārhatādiṣṭaṃ śrutvā 'śokaḥ sa bhūpatiḥ /",
    "XXratnml_u:13636": " tatheti prativijñapya prābhyanandat sapārṣadaḥ // Rm_33.267{67} //",
    "XXratnml_u:13637": " kṣemāvadānaṃ manujā idaṃ ye śṛṇvaṃti cāpi niśāmayanti /",
    "XXratnml_u:13638": " te sarva evaṃ satataṃ sukhāni bhuktvā prayānty eva jinālayan te //",
    "XXratnml_u:13639": " ++ iti ratnāvadānatatve kṣemāvadānaṃ samāptam ++",
    "XXratnml_u:13640": " (Rm 382)",
    "XXratnml_u:13641": " XXXIV Ārāmikāvadāna athāśoko mahīpālaḥ kṛtāñjaliḥ pramoditaḥ /",
    "XXratnml_u:13642": " upaguptaṃ yatiṃ natvā punar evam abhāṣata // Rm_34.1{1} //",
    "XXratnml_u:13643": " bhadanta śrotum ichāmi punar anyat subhāṣitaṃ /",
    "XXratnml_u:13644": " tadyathā guruṇādiṣṭaṃ tathādeṣṭuñ ca me 'rhati // Rm_34.2{2} //",
    "XXratnml_u:13645": " iti saṃprārthitaṃ rājñā śrutvā so 'rhan mahāmatiḥ /",
    "XXratnml_u:13646": " tam aśokaṃ mahārājaṃ samālokyaivam ādiśat // Rm_34.3{3} //",
    "XXratnml_u:13647": " śṛṇu sādhu mahārāja yathā me guruṇoditaṃ /",
    "XXratnml_u:13648": " tathātrāhaṃ pravakṣyāmi tava dharmapravṛddhaye // Rm_34.4{4} //",
    "XXratnml_u:13649": " tadyathā bhagavān buddhaḥ śākyasiṃho munīśvaraḥ /",
    "XXratnml_u:13650": " sarvajñaḥ sugato śāstā dharmarājas tathāgataḥ // Rm_34.5{5} //",
    "XXratnml_u:13651": " śrāvakair bhikṣubhiḥ sārddhaṃ bhikṣuṇībhir upāsakaiḥ /",
    "XXratnml_u:13652": " upāsikāgaṇaiś cāpi cailakaiś cāpi tīrthikaṃ // Rm_34.6{6} //",
    "XXratnml_u:13653": " bodhisatvair mahāsatvaiḥ sarvasatvahitaṃkaraṃ /",
    "XXratnml_u:13654": " ṛṣibhir yogibhiś cāpi yatibhir brahmacāribhiḥ // Rm_34.7{7} //",
    "XXratnml_u:13655": " śrāvastyā bahir udyāne jetāraṇye jināśrame /",
    "XXratnml_u:13656": " vihāre vyaharal lokahitārthaṃ dharmam ādiśan // Rm_34.8{8} //",
    "XXratnml_u:13657": " tat saddharmāmṛtaṃ pātuṃ sarve satvāḥ pramoditāḥ /",
    "XXratnml_u:13658": " śakrabrahmādayo devāḥ sarvalokādhipā api // Rm_34.9{9} //",
    "XXratnml_u:13659": " nagendrā asurendrāś ca yakṣagaṃdharvakinnarāḥ /",
    "XXratnml_u:13660": " siddhā vidyādharāḥ sādhyā garuḍā rākṣasā api // Rm_34.10{10} //",
    "XXratnml_u:13661": " brāhmaṇāḥ kṣatriyā bhūpā rājaputrāś ca maṃtriṇaḥ /",
    "XXratnml_u:13662": " amātyāḥ śreṣṭhinaḥ paura gṛhādhipā mahājanāḥ // Rm_34.11{11} //",
    "XXratnml_u:13663": " vaṇijaḥ sārthavāhāś ca śilpino 'pi śubhārthinaḥ /",
    "XXratnml_u:13664": " grāmyā jānapadāś cānyalokāḥ kārpaṭikādayaḥ // Rm_34.12{12} //",
    "XXratnml_u:13665": " sarve te samupāśritya vihāre taṃ munīśvaraṃ /",
    "XXratnml_u:13666": " dṛṣṭvā sāñjalayo natvā muditāḥ samunpāviśan // Rm_34.13{13} //",
    "XXratnml_u:13667": " tatra sarve 'pi te nāthaṃ tam abhyarcya yathākramaṃ /",
    "XXratnml_u:13668": " tridhā pradakṣiṇīkṛtya praṇatvā samupāśrayan // Rm_34.14{14} //",
    "XXratnml_u:13669": " tadā tān samupāsīnāṃ dṛṣṭvā sa bhagavāñ jinaḥ /",
    "XXratnml_u:13670": " āryasatyaṃ samārabhya saddharmaṃ samupādiśat // Rm_34.15{15} //",
    "XXratnml_u:13671": " tat saddharmāmṛtaṃ pītva sarve brahmādayo 'pi te /",
    "XXratnml_u:13672": " lokāḥ satyam iti matvā prābhyanandan prabodhitāḥ // Rm_34.16{16} //",
    "XXratnml_u:13673": " tasminn avasare kaścit'sau 'tha āramikaḥ sudhīḥ /",
    "XXratnml_u:13674": " dantakāṣṭhaṃ samādāya śrāvastyāṃ samupāviśat // Rm_34.17{17} //",
    "XXratnml_u:13675": " tatra naimittiko dvāre 'vasthitas tam āgataṃ /",
    "XXratnml_u:13676": " dṛṣṭvā tad dantakāṣṭhaṃ ca samālokyaivam upāgamat // Rm_34.18{18} //",
    "XXratnml_u:13677": " (Rm 383)",
    "XXratnml_u:13678": " vataitad dantakāṣṭhaṃ yo bhakṣayiṣyati mānavaḥ /",
    "XXratnml_u:13679": " nūnam ṇataraṇaṃ bhogyaṃ prabhokṣyati sa bhāgyavān // Rm_34.19{19} //",
    "XXratnml_u:13680": " etat tenoditaṃ śrutvā sa āramika unmukhaḥ /",
    "XXratnml_u:13681": " tatraiva kṣaṇam āśritya manasaivaṃ vyacintayat // Rm_34.20{20} //",
    "XXratnml_u:13682": " kasmāy etad ahaṃ dadyāṃ saṃmāno yena me bhavet /",
    "XXratnml_u:13683": " evaṃ dhyātvā punas tatra manasaivaṃ vyacintayat // Rm_34.21{21} //",
    "XXratnml_u:13684": " yad ayaṃ bhagavān buddhaḥ sarvatraidhātukādhipaḥ /",
    "XXratnml_u:13685": " jagacchāstā jagannātho dharmarājo munīśvaraḥ // Rm_34.22{22} //",
    "XXratnml_u:13686": " yad asmai dīyate kiñcid api tat phalam uttamaṃ /",
    "XXratnml_u:13687": " aprameyam asaṃkhyeyaṃ mahatkhyātaṃ śrutaṃ mayā // Rm_34.23{23} //",
    "XXratnml_u:13688": " tad asmai dharmarājāya buddhāya sarvatāyine /",
    "XXratnml_u:13689": " jagacchāstre munīndrāya dadyāṃ kāṣṭham idaṃ nv ahaṃ // Rm_34.24{24} //",
    "XXratnml_u:13690": " iti dhyātvā viniścitya sa āramika ādarāt /",
    "XXratnml_u:13691": " dantakāṣṭhaṃ tad ādāya jetodyāne upācarat // Rm_34.25{25} //",
    "XXratnml_u:13692": " tatra taṃ śrīghanaṃ dṛṣṭvā bhikṣusaṃghapuraskṛtaṃ /",
    "XXratnml_u:13693": " vihāre sa prasannāsyāḥ praviṣṭaḥ samupācarat // Rm_34.26{26} //",
    "XXratnml_u:13694": " tatra tasya munīndrasya dantakāṣṭhaṃ tad ādarāt /",
    "XXratnml_u:13695": " upasthāpya praṇatvā sa sāṃjalir evam abravīt // Rm_34.27{27} //",
    "XXratnml_u:13696": " bhagavan nātha sarvajña mamānugrahakāraṇāt /",
    "XXratnml_u:13697": " dantakāṣṭham imaṃ śāstā bhavān ādātum arhati // Rm_34.28{28} //",
    "XXratnml_u:13698": " evaṃ saṃprārthite tena bhagavān sa munīśvaraḥ /",
    "XXratnml_u:13699": " dṛṣṭvā tat kāṣṭham ādāya tasyāgrato vyasṛjata // Rm_34.29{29} //",
    "XXratnml_u:13700": " tadā tat kāṣṭham ādāya sa udyānapālako mudā /",
    "XXratnml_u:13701": " tatraiva saugatārāme nikhanya nidadhe bhuvi // Rm_34.30{30} //",
    "XXratnml_u:13702": " tatra nihitamātraṃ tat kāṣṭhaṃ mūlapratiṣṭhitaṃ /",
    "XXratnml_u:13703": " mahacchākhāharitpatrapuṣpaphalasamṛddhitaḥ // Rm_34.31{31} //",
    "XXratnml_u:13704": " tatkṣaṇena mahān vṛkṣo nyagrodhaḥ parimaṇḍalaḥ /",
    "XXratnml_u:13705": " sarvasatvamanohārī mahāmegha ivābhavat // Rm_34.32{32} //",
    "XXratnml_u:13706": " tatra sa bhagavān gatvā tacchāyāṃ samupāśrayan /",
    "XXratnml_u:13707": " sabhāmadhyāsanāsīnaḥ saddhārmaṃ samupādiśat // Rm_34.33{33} //",
    "XXratnml_u:13708": " etad adbhutam ālokya sarve lokāḥ savismayāḥ /",
    "XXratnml_u:13709": " tat saddharmāmṛtaṃ pītvā prābhyanandan pramoditāḥ // Rm_34.34{34} //",
    "XXratnml_u:13710": " tadā tatra mahātmā sa gṛhīśo 'nāthapiṇḍadaḥ /",
    "XXratnml_u:13711": " samāgatya munīndraṃ taṃ natvaivaṃ prārthayan mudā // Rm_34.35{35} //",
    "XXratnml_u:13712": " bhagavann aham adyeha bhagavantaṃ sasāṃghikaṃ /",
    "XXratnml_u:13713": " pūjayituṃ samichāmi tan mamānugrahaṃ kuru // Rm_34.36{36} //",
    "XXratnml_u:13714": " iti tat prārthitaṃ śrutvā bhagavān sa munīśvaraḥ /",
    "XXratnml_u:13715": " tatheti taṃ samālokya tūṣṇīṃ bhūtvādhyuvāsa tat // Rm_34.37{37} //",
    "XXratnml_u:13716": " tad adhivāsitaṃ śāstra matvā so 'nāthapiṇḍadaḥ /",
    "XXratnml_u:13717": " tatrāsanāni prajñapya tat sāmagrīṃ samānayat // Rm_34.38{38} //",
    "XXratnml_u:13718": " tadā sa bhagavāns tatra sasāṃghikaḥ samutthitaḥ /",
    "XXratnml_u:13719": " tad dattaṃ pādyam ādāya svasvāsane samāśrayat // Rm_34.39{39} //",
    "XXratnml_u:13720": " tatrāsanasamāsīnaṃ taṃ munīndraṃ sasāṃghikaṃ /",
    "XXratnml_u:13721": " (Rm 384)",
    "XXratnml_u:13722": " dṛṣṭvā sa muditaḥ śreṣṭhī yathākramaṃ samarcayet // Rm_34.40{40} //",
    "XXratnml_u:13723": " tataḥ śatarasai bhojyaiḥ supraṇītaiḥ sa dīnabhṛt /",
    "XXratnml_u:13724": " saṃbuddhapramukhaṃ sarvasaṃghaṃ taṃ samatarpayat // Rm_34.41{41} //",
    "XXratnml_u:13725": " tataḥ sa śrīghanaṃ sarvasaṃghaṃ ca parituṣṭitaṃ /",
    "XXratnml_u:13726": " matvā panīyapātrāṇi tad dhastādīṃ vyaśodhayat // Rm_34.42{42} //",
    "XXratnml_u:13727": " tataḥ kramukatāmbūlagaṇauṣadhīrasāyanaṃ /",
    "XXratnml_u:13728": " datvā sa sāṃjalir natvā sasaṃghaṃ tam upāśrayat // Rm_34.43{43} //",
    "XXratnml_u:13729": " tataḥ sa bhagavān dṛṣṭvā taṃ gṛhastham upasthitaṃ /",
    "XXratnml_u:13730": " ādimadhyāmṭakalyāṇaṃ sāśiṣaṃ dharmam ādiśat // Rm_34.44{44} //",
    "XXratnml_u:13731": " tad dṛṣṭva samahotsāham āramikaḥ sa mohitaḥ /",
    "XXratnml_u:13732": " naimittikasamākhyātaṃ satyaṃ matvābhyanaṃdata // Rm_34.45{45} //",
    "XXratnml_u:13733": " tataḥ sa suprasannātmā ārāmikaḥ pramoditaḥ /",
    "XXratnml_u:13734": " samutthāya munīndrasya purataḥ samupācarat // Rm_34.46{46} //",
    "XXratnml_u:13735": " tatra tasya munīndrasya pādayoḥ sa kṛtāñjaliḥ /",
    "XXratnml_u:13736": " praṇatvā manasā bodhipraṇidhānaṃ vyadhān mudā // Rm_34.47{47} //",
    "XXratnml_u:13737": " yad asmai dharmarājāya jagacchāstrai jagadbhute /",
    "XXratnml_u:13738": " mayātra śraddhayā dattakāṣṭhamātraṃ samarppitaṃ // Rm_34.48{48} //",
    "XXratnml_u:13739": " etatpuṇyavipākena caritvāhaṃ śubhe sadā /",
    "XXratnml_u:13740": " pratyekāṃ bodhim āsādya nirvṛtipadam āpnuyāṃ // Rm_34.49{49} //",
    "XXratnml_u:13741": " iti tena sucittena praṇidhānam kṛtaṃ sadā /",
    "XXratnml_u:13742": " matvā sa bhagavān smitaṃ visasarja saraśmikaṃ // Rm_34.50{50} //",
    "XXratnml_u:13743": " tatas te raśmayaḥ sarvā munimukhābjaniḥsṛtāḥ /",
    "XXratnml_u:13744": " nānā varṇāḥ samanteṣu bhuvaneṣu sa bhāsayan // Rm_34.51{51} //",
    "XXratnml_u:13745": " ye cādho bhuvane yātāḥ sarvatra narakeṣu te /",
    "XXratnml_u:13746": " avabhāsya sukhīkṛtya nārakīyān pracerire // Rm_34.52{52} //",
    "XXratnml_u:13747": " tadraśmisaṃparispṛṣṭāḥ sarve te narakasthitāḥ /",
    "XXratnml_u:13748": " nirduḥkhāḥ sukhasaṃpannā vismitā evam ūcire // Rm_34.53{53} //",
    "XXratnml_u:13749": " aho citraṃ kathaṃ duḥkhaṃ prasrabdhaṃ jāyate sukhaṃ /",
    "XXratnml_u:13750": " itaś cyutāḥ kuhānyatra saṃprāptāḥ sāṃprataṃ vayaṃ // Rm_34.54{54} //",
    "XXratnml_u:13751": " iti saṃdigdhacittānāṃ teṣāṃ narakavāsināṃ /",
    "XXratnml_u:13752": " bodhārthaṃ nirmitaṃ buddhaṃ bhagavān vyasṛjat tadā // Rm_34.55{55} //",
    "XXratnml_u:13753": " tan nirmitaṃ muniṃ dṛṣṭvā sarve te narakasthititāḥ /",
    "XXratnml_u:13754": " mahaccitrasamākrāntahṛdayāś caivam ūśire // Rm_34.56{56} //",
    "XXratnml_u:13755": " naivānyatra gatā sarve ihaiva saṃsthitā vayaṃ /",
    "XXratnml_u:13756": " kintv ayaṃ puruṣo 'pūrvadarśanaḥ samupāgataḥ // Rm_34.57{57} //",
    "XXratnml_u:13757": " nūnam ayaṃ mahāsattvaḥ samīkṣyāsmān suduḥkhinaḥ /",
    "XXratnml_u:13758": " kṛpayā coditaḥ sarvān samuddharttum ihāgataḥ // Rm_34.58{58} //",
    "XXratnml_u:13759": " tad asya puruṣasyātra sarvair asmābhir ādarāt /",
    "XXratnml_u:13760": " śraddhayā śaraṇaṃ gatvā karttavyaṃ bhajanaṃ mudā // Rm_34.59{59} //",
    "XXratnml_u:13761": " iti saṃbhāṣya te sarve nārakīyā prasāditāḥ /",
    "XXratnml_u:13762": " tasya nirmitabuddhasya prābhajañ charaṇaṃ gatāḥ // Rm_34.60{60} //",
    "XXratnml_u:13763": " (Rm 385)",
    "XXratnml_u:13764": " tadaitadbhajanotpannaiḥ puṇyais te narakotthitāḥ /",
    "XXratnml_u:13765": " nirmuktapātakāḥ sarve śuddhakāyā divaṃ yayuḥ // Rm_34.61{61} //",
    "XXratnml_u:13766": " evaṃ te raśmayaḥ sarve sarvāns tān nirayāśṛtān /",
    "XXratnml_u:13767": " avabhāsya samuddhṛtya pratyāyayur muneḥ puraḥ // Rm_34.62{62} //",
    "XXratnml_u:13768": " evam urddhagatā ye ca raśmayas te prasāritāḥ /",
    "XXratnml_u:13769": " avabhāsya diśaḥ sarvāḥ saṃprasusruḥ surālayān // Rm_34.63{63} //",
    "XXratnml_u:13770": " sarvān devālayāṃś caivam avabhāsya samantataḥ /",
    "XXratnml_u:13771": " gatvākaniṣṭhaparyantaṃ sarvān devān acodayan // Rm_34.64{64} //",
    "XXratnml_u:13772": " anityaṃ khalu saṃsāraṃ duḥkhaśūnyam anātmakaṃ /",
    "XXratnml_u:13773": " puṇyam eva jagatsāraṃ matvā tac cinutādarāt // Rm_34.65{65} //",
    "XXratnml_u:13774": " niṣkrāmatārabhadhvaṃ tad yujyadhvaṃ buddhaśāsane /",
    "XXratnml_u:13775": " mārasainyān vinirjitya caradhvaṃ saṃvare sadā // Rm_34.66{66} //",
    "XXratnml_u:13776": " yo 'pramatto munīndrasya śāsane saṃcariṣyate /",
    "XXratnml_u:13777": " sa hitvā janma saṃsāre duḥkhasyāntaṃ kariṣyati // Rm_34.67{67} //",
    "XXratnml_u:13778": " ity udghoṣaiḥ surān sarvāñ codayitvā samantataḥ /",
    "XXratnml_u:13779": " sarve te raśmayas tatra puraḥ pratyāyayur muneḥ // Rm_34.68{68} //",
    "XXratnml_u:13780": " tatra te raśmayaḥ sarve 'py ekībhūtāś ca piṇḍitāḥ /",
    "XXratnml_u:13781": " muniṃ pradakṣiṇīkṛtya tad ūrṇāyāṃ samāviśan // Rm_34.69{69} //",
    "XXratnml_u:13782": " tad dṛṣṭvā sabhāsīnāḥ sarve lokāḥ savismayāḥ /",
    "XXratnml_u:13783": " kiṃ śāstehādiśed dharmam ity evaṃ samacintayat // Rm_34.70{70} //",
    "XXratnml_u:13784": " athānaṃdaḥ samutthāya kṛtāṃjaliḥ savismayaḥ /",
    "XXratnml_u:13785": " bhagavantaṃ tam ānamya prārthayad evam ādarāt // Rm_34.71{71} //",
    "XXratnml_u:13786": " nāhetupratyayaṃ śāstar hasanti sugatāḥ kvacit /",
    "XXratnml_u:13787": " tat kim arthañ jagannātha bhavān hasati sāṃprataṃ // Rm_34.72{72} //",
    "XXratnml_u:13788": " yad bhavataḥ smitaṃ dṛṣṭvā sarve ime sabhājanāḥ /",
    "XXratnml_u:13789": " vismayasamupākrāntacittās tiṣṭhanti sarvavit // Rm_34.73{73} //",
    "XXratnml_u:13790": " tad yad arthe bhavān smitaṃ muṃcati taj jagadguro /",
    "XXratnml_u:13791": " samupādiśya sarveṣāṃ saṃśayaṃ chetum arhati // Rm_34.74{74} //",
    "XXratnml_u:13792": " ity ānandoditaṃ śrutvā bhagavān munīśvaraḥ /",
    "XXratnml_u:13793": " tam ānandaṃ sabhāṃ cāpi samālokyaivam ādiśat // Rm_34.75{75} //",
    "XXratnml_u:13794": " evam etat tathānaṃda yathākhyātaṃ tvayā kila /",
    "XXratnml_u:13795": " nāhetupratyayaṃ buddhā muñcaṃti hi smitaṃ kva cit // Rm_34.76{76} //",
    "XXratnml_u:13796": " yadarthe 'ham ihānanda smitaṃ muñcāmi sāṃprataṃ /",
    "XXratnml_u:13797": " tat satyaṃ saṃpravakṣyāmi śṛṇuta yūyam ādarāt // Rm_34.77{77} //",
    "XXratnml_u:13798": " yad ayaṃ śraddhayānanda sudhīr udyānapālakaḥ /",
    "XXratnml_u:13799": " dantakāṣṭham upasthāpya satkāraṃ kurute mama // Rm_34.78{78} //",
    "XXratnml_u:13800": " etatpuṇyavipākena kalpāny api trayodaśa /",
    "XXratnml_u:13801": " vinipātam ayaṃ kvāpi gamiṣyati kadā cana // Rm_34.79{79} //",
    "XXratnml_u:13802": " sarvadāyaṃ mahāsatvaḥ saddharmasādhanodyataḥ /",
    "XXratnml_u:13803": " sadguṇī sukhasaṃbhoktā bodhisatvo bhaviṣyati // Rm_34.80{80} //",
    "XXratnml_u:13804": " tato 'nte 'yaṃ mahābhijñaḥ pariśuddhatrimaṇḍalaḥ /",
    "XXratnml_u:13805": " pratyekaṃ bodhim āsādya pratyekasugato jinaḥ // Rm_34.81{81} //",
    "XXratnml_u:13806": " vimalo nāma satvānāṃ hitakarī śubhaṃkaraḥ /",
    "XXratnml_u:13807": " (Rm 386)",
    "XXratnml_u:13808": " brahmacārī viśuddhātmā lokanātho bhaviṣyati // Rm_34.82{82} //",
    "XXratnml_u:13809": " evam ānaṃda vijñāya saṃbuddhaśāsane kvacit /",
    "XXratnml_u:13810": " kiñcid vāpi pradātavyaṃ tat phalaṃ syān mahattaraṃ // Rm_34.83{83} //",
    "XXratnml_u:13811": " ity ādiṣṭaṃ munīndreṇa śrutvā te sāṃghikādayaḥ /",
    "XXratnml_u:13812": " sarve lokāḥ sabhāsīnāḥ prābhyanandan prabodhitāḥ // Rm_34.84{84} //",
    "XXratnml_u:13813": " so 'pi cārāmikaḥ śrutvā vyākṛtaṃ sugatena tat /",
    "XXratnml_u:13814": " triratnabhajanaṃ kartuṃ samaichan muditaḥ sadā // Rm_34.85{85} //",
    "XXratnml_u:13815": " tac chrutvā sa mahādātā gṛhastho 'nāthapiṇḍadaḥ /",
    "XXratnml_u:13816": " sāñjalis taṃ jinaṃ natvā muditaḥ svagṛhaṃ yayau // Rm_34.86{86} //",
    "XXratnml_u:13817": " tataḥ sa bhagavāṃc chāstā samutthāya sasāṃghikaḥ /",
    "XXratnml_u:13818": " svāsanasamupāsīnas tasthau dhyānasamāhitaḥ // Rm_34.87{87} //",
    "XXratnml_u:13819": " tataḥ āramikaḥ so 'pi sarvādā saṃpramoditaḥ /",
    "XXratnml_u:13820": " triratnabhajanaṃ kurvan prācarat samupasthitaḥ // Rm_34.88{88} //",
    "XXratnml_u:13821": " iti me guruṇādiṣṭaṃ śrutaṃ mayā tathocyate /",
    "XXratnml_u:13822": " tvayāpy evaṃ mahārāja bhaja ratnatrayaṃ sadā // Rm_34.89{89} //",
    "XXratnml_u:13823": " lokāś cāpi tathā rājaṃ bodhayitvā prayatnataḥ /",
    "XXratnml_u:13824": " triratnabhajanotsāhe yojanīyās tvayā sadā // Rm_34.90{90} //",
    "XXratnml_u:13825": " tena te maṅgalaṃ nityaṃ sarvatrāpi bhavet sadā /",
    "XXratnml_u:13826": " kramād bodhiṃ samāsādya saṃbuddhapadam āpnuyāḥ // Rm_34.91{91} //",
    "XXratnml_u:13827": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:13828": " tatheti prativijñapya prābhyanandat sapārṣadaḥ // Rm_34.92{92} //",
    "XXratnml_u:13829": " āramikasyedam ihāvadānaṃ śṛṇvanti ye ye ca niśāmayanti /",
    "XXratnml_u:13830": " te sarvam evaṃ śubhasatsukhāni bhuktvā prayaāsyanti jinālayan te //",
    "XXratnml_u:13831": " ++ iti ratnāvadānatatve āramikāvadānaṃ samāptam ++",
    "XXratnml_u:13832": " (Rm 387)",
    "XXratnml_u:13833": " XXXV śobhitāvadāna athāśoko mahārājaḥ kṛtāṃjalipuṭo mudā /",
    "XXratnml_u:13834": " upaguptaṃ yatiṃ natvā prārthayec caivam ādarāt // Rm_35.1{1} //",
    "XXratnml_u:13835": " bhadanta śrotum ichāmi punar anyat subhāṣitaṃ /",
    "XXratnml_u:13836": " tadyathā guruṇādiṣṭaṃ tathākhyātuṃ ca me 'rhati // Rm_35.2{2} //",
    "XXratnml_u:13837": " iti saṃprārthitaṃ tena śrutvā so 'rhaṃ sudhīr yatiḥ /",
    "XXratnml_u:13838": " upagupto nareṃdraṃ taṃ samālokyaivam abravīt // Rm_35.3{3} //",
    "XXratnml_u:13839": " śṛṇu rājan mahābhāga yathā me gurubhāṣitaṃ /",
    "XXratnml_u:13840": " tathātra hi pravakṣyāmi tava cittābhibodhane // Rm_35.4{4} //",
    "XXratnml_u:13841": " tadyathā bhagavāc chāstā śākyasiṃho munīśvaraḥ /",
    "XXratnml_u:13842": " sarvajño 'rhañ jagannātho dharmarājas tathāgataḥ // Rm_35.5{5} //",
    "XXratnml_u:13843": " saṃbuddhaḥ sa tathā tatra pure kapilavastuni /",
    "XXratnml_u:13844": " nyagrodharucirārāme vijahāra sasāṃghikaḥ // Rm_35.6{6} //",
    "XXratnml_u:13845": " tasmiṃś ca samaye tatra pure kapilavastuni /",
    "XXratnml_u:13846": " śākya āsīn mahāsādhuḥ śrīmān yakṣādhipopamaḥ // Rm_35.7{7} //",
    "XXratnml_u:13847": " sarvalokapradhānākhyaḥ sarvadravyasamṛddhimān /",
    "XXratnml_u:13848": " tasya bhāryā surūpākhyā suṃdarī ratisaṃnibhā // Rm_35.8{8} //",
    "XXratnml_u:13849": " subhāvinī ramā kāntā svakuladharmacāriṇī /",
    "XXratnml_u:13850": " tayā saha samāraktaḥ sa śrīmān paricārayan // Rm_35.9{9} //",
    "XXratnml_u:13851": " yathākāmaṃ sukhaṃ bhuktvā rarāma saṃpramoditaḥ /",
    "XXratnml_u:13852": " tataḥ svāpannasatvābhūt sā surūpā pragarbhitā /",
    "XXratnml_u:13853": " kramād vṛddhodarā pāṇḍuvarṇā svalpāśinī kṛśā // Rm_35.10{10} //",
    "XXratnml_u:13854": " tataḥ sā samaye sūta dārakaṃ divyasuṃdaraṃ /",
    "XXratnml_u:13855": " darśanīyaṃ subhadrāṅgaṃ prāsādikaṃ manoharaṃ // Rm_35.11{11} //",
    "XXratnml_u:13856": " tasya janmany anekāni mahāścaryakarāṇy api /",
    "XXratnml_u:13857": " prādurbhūtāni taiḥ sarvaṃ nagaraṃ pariśobhitaṃ // Rm_35.12{12} //",
    "XXratnml_u:13858": " tam abhiśobhitaṃ jātam śrutvā sa janako mudā /",
    "XXratnml_u:13859": " sahasopetya saṃpaśyans tasthau citrānvitāśayaḥ // Rm_35.13{13} //",
    "XXratnml_u:13860": " tataḥ sa mudito jñātīn āhūya saha vāṃdhavaiḥ /",
    "XXratnml_u:13861": " kṛtva jātimahaṃ tasya nāmā hi khyātum abravīt // Rm_35.14{14} //",
    "XXratnml_u:13862": " bhavanto jñātayaḥ sarve dṛṣṭvāsya lakṣaṇaṃ yathā /",
    "XXratnml_u:13863": " tathā nāmaprasiddhena vyavasthāpitum arhatha // Rm_35.15{15} //",
    "XXratnml_u:13864": " iti tenoditaiḥ śrutvā sarve te jñātayas tathā /",
    "XXratnml_u:13865": " tasya nimittam ālokya taṃ śākyam evam abruvan // Rm_35.16{16} //",
    "XXratnml_u:13866": " sādho yaj jāyate ātmābhaiḥ śobhayati puraṃ tataḥ /",
    "XXratnml_u:13867": " śobhita iti nāmāsya bhavatu prathitaṃ bhuvi // Rm_35.17{17} //",
    "XXratnml_u:13868": " iti tai jñātibhiḥ sarve samākhyātaṃ niśamya saḥ /",
    "XXratnml_u:13869": " tathā tenābhidhānena prākhyāpayat tam ātmajaṃ // Rm_35.18{18} //",
    "XXratnml_u:13870": " (Rm 388)",
    "XXratnml_u:13871": " tataḥ śobhito 'ṣṭābhir dhātrībhiḥ prātipālitaḥ /",
    "XXratnml_u:13872": " paripuṣṭo 'bhivṛddho 'bhū hradāruhāmbujaṃ yathā // Rm_35.19{19} //",
    "XXratnml_u:13873": " yadā so dārakaḥ prauḍhaḥ kumāratvam avāptavān /",
    "XXratnml_u:13874": " tadā pitrā sa vidyārthī guruhaste samarppitaḥ // Rm_35.20{20} //",
    "XXratnml_u:13875": " tataḥ sa guruṇā śāstrā kramāl lipir aśiṣyate /",
    "XXratnml_u:13876": " tathābhiśiṣyamāṇaḥ sa sarvavidyāntam āyayau // Rm_35.21{21} //",
    "XXratnml_u:13877": " tataḥ sa śobhito dhīmān sarvavidyāṃ vicaksaṇaḥ /",
    "XXratnml_u:13878": " tīrthikavādasaṃrakto virakto 'bhūd gṛhāśrame // Rm_35.22{22} //",
    "XXratnml_u:13879": " sadā sa tīrthikārāme gatvā sa tīrthikaiḥ saha /",
    "XXratnml_u:13880": " śāstrasaṃcodanotsāhai reme jayan pravādinaḥ // Rm_35.23{23} //",
    "XXratnml_u:13881": " tasmiṃś ca samaye tatra nyagrodharucirāśramaṃ /",
    "XXratnml_u:13882": " sa bhagavān sabhāsīno dharmam ādeṣṭum ārabhat // Rm_35.24{24} //",
    "XXratnml_u:13883": " tadā te bhikṣavaḥ sarve bhikṣuṇyo 'pi samāgatāḥ /",
    "XXratnml_u:13884": " vratinaś cailakāś cānye upāsakā upāsikāḥ // Rm_35.25{25} //",
    "XXratnml_u:13885": " bodhisatvā mahāsatvās tathānye śrāvakā api /",
    "XXratnml_u:13886": " tat saddharmāmṛtaṃ pātuṃ sarve te samupācaran // Rm_35.26{26} //",
    "XXratnml_u:13887": " tatra taṃ śrīghanaṃ natvā parivṛtya samaṃtataḥ /",
    "XXratnml_u:13888": " puraskṛtya samālokya sarve te upatasthire // Rm_35.27{27} //",
    "XXratnml_u:13889": " tadānye 'pi samāyātā brahmaśakrādayaḥ surāḥ /",
    "XXratnml_u:13890": " catvāro lokapālāś ca sarve lokādhipā api // Rm_35.28{28} //",
    "XXratnml_u:13891": " siddhā vidyādharāś cāpi yakṣagaṃdharvakinnarāḥ /",
    "XXratnml_u:13892": " rakṣasā garuḍā nāgās tathānye 'pi maharddhikāḥ // Rm_35.29{29} //",
    "XXratnml_u:13893": " yatayo yoginaś cāpi nirgranthās tīrthikā api /",
    "XXratnml_u:13894": " ṛṣayo brāhmaṇāś cāpi tāpasā brahmacāriṇaḥ // Rm_35.30{30} //",
    "XXratnml_u:13895": " rājānaḥ kṣatriyā vaiśyā amātyā maṃtriṇo janāḥ /",
    "XXratnml_u:13896": " śreṣṭhino dhaninaḥ paurāḥ sārthavāhā mahājanāḥ // Rm_35.31{31} //",
    "XXratnml_u:13897": " vaṇijaḥ śilpinaś cāpi tathānyadeśavāśinaḥ /",
    "XXratnml_u:13898": " grāmyā jānapadāś cāpi tathā kārpaṭikā api // Rm_35.32{32} //",
    "XXratnml_u:13899": " sarve te samupāgatya dṛṣṭvā taṃ śrīghanaṃ mudā /",
    "XXratnml_u:13900": " yathākramaṃ samabhyarcya natvā kṛtvā pradakṣiṇāṃ // Rm_35.33{33} //",
    "XXratnml_u:13901": " sāṃjalayaḥ punar natvā parivṛtyā samaṃtataḥ /",
    "XXratnml_u:13902": " tat saddharmāmṛtaṃ pātum upatasthuḥ samāhitāḥ // Rm_35.34{34} //",
    "XXratnml_u:13903": " tataḥ sa śobhitaś cāpi tac chrutvā kauṭukānvitaḥ /",
    "XXratnml_u:13904": " tatra tāṃ parṣadaṃ draṣṭuṃ sahasā samupācarat // Rm_35.35{35} //",
    "XXratnml_u:13905": " tatra sa sahasopetya prādrakṣīt taṃ munīśvaraṃ /",
    "XXratnml_u:13906": " sarvalokasabhāmadhyasamāsīnaṃ prabhāsvaraṃ // Rm_35.36{36} //",
    "XXratnml_u:13907": " dvātriṃśallakṣaṇāśītivyaṃjanaparibhūṣitaṃ /",
    "XXratnml_u:13908": " vyāmaprabhāsamudbhāsaṃ śatasūryādhikaprabhaṃ /",
    "XXratnml_u:13909": " saumyaṃ śāntendriyaṃ kāntaṃ samaṃtabhadrarūpikaṃ /",
    "XXratnml_u:13910": " dṛṣṭvā sa suprasannātmā natvā kṛtvā pradakṣiṇāṃ // Rm_35.37{37} //",
    "XXratnml_u:13911": " taddharmadeśanāṃ śrotuṃ tatraikānte upāśrayat /",
    "XXratnml_u:13912": " tadā sa bhagavān dṛṣṭvā tāṃ sarvāṃ samupasthitān // Rm_35.38{38} //",
    "XXratnml_u:13913": " āryasatyaṃ samārabhya saddharmaṃ samupādiśat /",
    "XXratnml_u:13914": " tadāryadharmam ākarṇya sarve te sa surādayaḥ // Rm_35.39{39} //",
    "XXratnml_u:13915": " (Rm 389)",
    "XXratnml_u:13916": " lokā dharmaviśeṣatvam ājñāya pratibodhitāḥ /",
    "XXratnml_u:13917": " bodhicittaṃ samādhāya triratnabhajanodyatāḥ // Rm_35.40{40} //",
    "XXratnml_u:13918": " sarvasatvahitārthena babhūvur bodhicāriṇaḥ /",
    "XXratnml_u:13919": " tadā sa śobhitaś cāpi śrutvāryasatyam uttamaṃ // Rm_35.41{41} //",
    "XXratnml_u:13920": " prabodhitaḥ prasannātmā saṃsāravirato bhavān /",
    "XXratnml_u:13921": " satkāyadṛṣṭibhūmīndhraṃ viṃsatiśikharodgamaṃ // Rm_35.42{42} //",
    "XXratnml_u:13922": " hitvā jñānāsinā śrotaāpattiphalam āptavān // Rm_35.43{43} //",
    "XXratnml_u:13923": " dṛṣṭasatyo viśuddhātmā saddharmaguṇalālasaḥ /",
    "XXratnml_u:13924": " saṃbuddhapadasaṃprāptyai pravrajituṃ samaichata // Rm_35.44{44} //",
    "XXratnml_u:13925": " tataḥ sa samupāśritya kṛtāṃjalipurogataḥ /",
    "XXratnml_u:13926": " taṃ munīndraṃ jagannāthaṃ svaivaṃ prārthayan mudā // Rm_35.45{45} //",
    "XXratnml_u:13927": " bhagavan nātha sarvajña bhavatāṃ śaraṇaṃ gataḥ /",
    "XXratnml_u:13928": " pravrajituṃ samichāmi tatkṛpayā prasīdatu // Rm_35.46{46} //",
    "XXratnml_u:13929": " iti tenārthitaṃ śrutvā bhagavān sa munīśvaraḥ /",
    "XXratnml_u:13930": " śobhitaṃ taṃ samālokya samāmaṃtryaivam ādiśat // Rm_35.47{47} //",
    "XXratnml_u:13931": " yadi tvaṃ śāsane bauddhe pravrajituṃ samichasi /",
    "XXratnml_u:13932": " pitur ājñāṃ samāsādya prehi dāsyāmi te vrataṃ // Rm_35.48{48} //",
    "XXratnml_u:13933": " ity ādiṣṭaṃ munīndreṇa śrutvā sa śobhito mudā /",
    "XXratnml_u:13934": " pādau tasya muner natvā sahasā niryayau tataḥ // Rm_35.49{49} //",
    "XXratnml_u:13935": " tatra sa svagṛhe gatvā pādau natvā puraḥ sthitaḥ /",
    "XXratnml_u:13936": " pitror etat samākhyāya prārthayad evam ādarāt // Rm_35.50{50} //",
    "XXratnml_u:13937": " tātāham adya gachāmi nyagrodharucire vane /",
    "XXratnml_u:13938": " tatra taṃ śrīghanaṃ buddhaṃ paśyāmi parṣadāśritaṃ // Rm_35.51{51} //",
    "XXratnml_u:13939": " dhanyās te śrāvakāḥ sarve bhikṣavo bhadrikāśikāḥ /",
    "XXratnml_u:13940": " śāṃteṃdriyāḥ samācārā arhanto brahmacāriṇaḥ // Rm_35.52{52} //",
    "XXratnml_u:13941": " teṣām eva hi saṃsāre sāphalyaṃ janma mānuṣe /",
    "XXratnml_u:13942": " ye bhajanti munīndrasya śāsane śaraṇaṃ gatāḥ // Rm_35.53{53} //",
    "XXratnml_u:13943": " teṣāṃ caivaṃ susāraṃ syān saṃsāre bhavacāraṇe /",
    "XXratnml_u:13944": " ye saddharmaṃ munīndrasya śrutvā caraṃti saṃvaraṃ // Rm_35.54{54} //",
    "XXratnml_u:13945": " teṣāṃ cāpi bhave sāraṃ janmadravyaguṇārjanaṃ /",
    "XXratnml_u:13946": " satkāraiḥ sāṃghike sevāṃ kṛtvā caranti ye vrataṃ // Rm_35.55{55} //",
    "XXratnml_u:13947": " kiṃ teṣāṃ mānuṣe janma nisphalaṃ sarvasādhanaṃ /",
    "XXratnml_u:13948": " ye dhyātvāpi jinaṃ smṛtvā bhajaṃti na kadā cana // Rm_35.56{56} //",
    "XXratnml_u:13949": " teṣāṃ ca kiṃ bhave janma kevalaṃ pāpasādhanaṃ /",
    "XXratnml_u:13950": " ye na śṛṇvaṃti saddharmaṃ saṃbuddhabhāṣitaṃ kva cit // Rm_35.57{57} //",
    "XXratnml_u:13951": " teṣāṃ ca nisphalaṃ janma mānuṣye duḥkhasādhanaṃ /",
    "XXratnml_u:13952": " ye na kurvanti satkāraṃ sāṃghikeṣu kadā cana // Rm_35.58{58} //",
    "XXratnml_u:13953": " evaṃ ye paśuvad gehe bhogyaṃ bhuktvā vasaṃti vai /",
    "XXratnml_u:13954": " teṣāṃ kiṃ janma saṃsāre pāpaduḥkhārtham eva hi // Rm_35.59{59} //",
    "XXratnml_u:13955": " evaṃ te prāṇinaḥ sarve bhramaṃti bhavasāgare /",
    "XXratnml_u:13956": " yato yair dṛśyate kvāpi triratnaṃ na kadā cana // Rm_35.60{60} //",
    "XXratnml_u:13957": " tathāsmākam api cātra saṃsāre janma nisphalaṃ /",
    "XXratnml_u:13958": " saṃpado 'pi nirarthā hi triratnabhajanaṃ vinā // Rm_35.61{61} //",
    "XXratnml_u:13959": " (Rm 390)",
    "XXratnml_u:13960": " dharmārthajanmasaṃsāre yadi dharmo na labhyate /",
    "XXratnml_u:13961": " kim evaṃ jīvitenāpi kevalāśubhasādhinā // Rm_35.62{62} //",
    "XXratnml_u:13962": " tad varaṃ mṛtyur adyevaṃ vinā dhārmārthasādhanaṃ /",
    "XXratnml_u:13963": " kiṃ tena jīvitenāpi yan mithyāduḥkhasādhanaṃ // Rm_35.63{63} //",
    "XXratnml_u:13964": " na prāptaṃ bhagavatpūjā mahotsāhaṃ kadāpi yaiḥ /",
    "XXratnml_u:13965": " dharmo 'pi na śrutaḥ kaścin na kārāḥ sāṃghike kṛtāḥ // Rm_35.64{64} //",
    "XXratnml_u:13966": " bhītebhyo nābhayaṃ dattaṃ daridrāśā na pūritā /",
    "XXratnml_u:13967": " duḥkhāya kevalaṃ mātur gatās te garbhaśalyatāṃ // Rm_35.65{65} //",
    "XXratnml_u:13968": " dhanyās te sukhino loke subhadrāḥ śubhabhāvinaḥ /",
    "XXratnml_u:13969": " satpuruṣā mahātmānaḥ śrīmaṃtaḥ sadguṇāśrayāḥ // Rm_35.66{66} //",
    "XXratnml_u:13970": " ye buddhe śaraṇaṃ gatvā dhyātvā smṛtvā samāhitāḥ /",
    "XXratnml_u:13971": " saddharmāmṛtam āpīya carantaḥ saugataṃ vrataṃ // Rm_35.67{67} //",
    "XXratnml_u:13972": " sarve satvahitārthaṃ ca dānaṃ datvā yathepsitaṃ /",
    "XXratnml_u:13973": " dayālavaḥ susaumyāṃśāḥ sarvasatvahitāśayāḥ // Rm_35.68{68} //",
    "XXratnml_u:13974": " saṃbodhisādhanotsāhasarvasatvahitodyatāḥ /",
    "XXratnml_u:13975": " niḥkleśā vimalātmānaḥ samādhiniścalāśayāḥ // Rm_35.69{69} //",
    "XXratnml_u:13976": " prajñāvaṃto mahādhīrāḥ saṃbodhiratnalābhinaḥ /",
    "XXratnml_u:13977": " pravrajyāvratinārhanto nirvikalpā niraṃjanāḥ // Rm_35.70{70} //",
    "XXratnml_u:13978": " bhikṣāhārā nirātaṃkā niḥśaṃkā damiteṃdriyāḥ /",
    "XXratnml_u:13979": " niḥśeṣanirjitāvidyāḥ prāptavidyā viśāradāḥ // Rm_35.71{71} //",
    "XXratnml_u:13980": " svachaṃdacāriṇaḥ santaḥ sarvasatvātmabhāvinaḥ /",
    "XXratnml_u:13981": " niḥspṛhā viratotsāhā nirdainyaḥ kṣubhitāśayāḥ // Rm_35.72{72} //",
    "XXratnml_u:13982": " nirmadā nirahaṃkārā āryā nirabhimāninaḥ /",
    "XXratnml_u:13983": " nirmāyā nirmamākhaḍgā niḥsaṃgā niḥparigrahāḥ // Rm_35.73{73} //",
    "XXratnml_u:13984": " muṇḍitā khikkhirīpātradadhānāś cīvarāvṛtāḥ /",
    "XXratnml_u:13985": " yatinaḥ sugatākārās triyānamokṣadeśakāḥ // Rm_35.74{74} //",
    "XXratnml_u:13986": " svaparātmahitārthena saṃbodhimārgadeśakāḥ /",
    "XXratnml_u:13987": " vaṃdyāḥ pūjyāḥ pramānyāś ca caturbrahmavihāriṇaḥ // Rm_35.75{75} //",
    "XXratnml_u:13988": " te eva sugatiṃ yāṃti yāṃti cānte jinālaye /",
    "XXratnml_u:13989": " saṃbodhiṃ ca samāsādya bhaveyuḥ sugatā api // Rm_35.76{76} //",
    "XXratnml_u:13990": " iti satyaṃ munīndreṇa samādiṣṭaṃ niśamya me /",
    "XXratnml_u:13991": " mano 'tra bhavasaṃcāre carituṃ nābhivāṃchati // Rm_35.77{77} //",
    "XXratnml_u:13992": " triratnaśaraṇaṃ kṛtvā saṃbuddhaśāsane śubhe /",
    "XXratnml_u:13993": " pravrajyāsaṃvaraṃ dhṛtvā caritum ichati sāṃprataṃ // Rm_35.78{78} //",
    "XXratnml_u:13994": " kiṃ ca me janmakāle yad idaṃ yuḥ śobhitāruṣā /",
    "XXratnml_u:13995": " saṃpado 'pi pravarddhante divyābhisuṃdarāsmi ca // Rm_35.79{79} //",
    "XXratnml_u:13996": " tat sarvaṃ me purā bhadrakarmadharmavipākataḥ /",
    "XXratnml_u:13997": " saṃpadyate 'dhunā nūnaṃ viddhi mā tv anyathā pita // Rm_35.80{80} //",
    "XXratnml_u:13998": " etan nūnam iti matvā bhūyo 'pi me manas tathā /",
    "XXratnml_u:13999": " saddharmasādhanaṃ kartum ichati saugataṃ vrataṃ // Rm_35.81{81} //",
    "XXratnml_u:14000": " etad dhetor ahaṃ tāta prārthayāmy evam ādarāt /",
    "XXratnml_u:14001": " tad anujñāṃ pradattaṃ me yadi vāṃchāsti vā śubhe // Rm_35.82{82} //",
    "XXratnml_u:14002": " etatpuṇyavibhāgena yūyam api surālayaṃ /",
    "XXratnml_u:14003": " gatvā divyasukhāny eva bhuktvā ciraṃ nivatsyatha // Rm_35.83{83} //",
    "XXratnml_u:14004": " (Rm 391)",
    "XXratnml_u:14005": " tataḥ kāle divaś cyutvā martyaloka ihāgatāḥ /",
    "XXratnml_u:14006": " triratnabhajanaṃ kṛtvā cariṣyatha śubhe sadā // Rm_35.84{84} //",
    "XXratnml_u:14007": " tac chubhapuṇyapākena śuddhāśayāḥ śubhāvinaḥ /",
    "XXratnml_u:14008": " saṃbuddhaśāsane gatvā saddharmaṃ śroṣyathādarāt // Rm_35.85{85} //",
    "XXratnml_u:14009": " tatas tat puṇyapākena saṃghānāṃ śaraṇaṃ gatāḥ /",
    "XXratnml_u:14010": " satkāraiḥ samupasthitvā bhajiṣyatha samādarāt // Rm_35.86{86} //",
    "XXratnml_u:14011": " tatas tat puṇyapākena bodhicittam avāpsyatha /",
    "XXratnml_u:14012": " tato lokahitārtheṣu bodhicaryāṃ cariṣyatha // Rm_35.87{87} //",
    "XXratnml_u:14013": " tataḥ pāramitāḥ sarvāḥ pūrayitvā yathākramaṃ /",
    "XXratnml_u:14014": " tato bodhiṃ samāsādya saṃbuddhapadam āpsyatha // Rm_35.88{88} //",
    "XXratnml_u:14015": " evaṃ vijñāya saṃbuddhapadasaṃpratipattaye /",
    "XXratnml_u:14016": " tad anujñāṃ pradattaṃ me saṃbuddhapadavāṃchire // Rm_35.89{89} //",
    "XXratnml_u:14017": " anityaṃ khalu samṣāraṃ jīvitaṃ kṣaṇabhaṃguraṃ /",
    "XXratnml_u:14018": " kṣaṇabhaṃgiśarīraṃ ca sarveṣāṃ bhavacāriṇāṃ // Rm_35.90{90} //",
    "XXratnml_u:14019": " saṃpado 'pi sthirā naiva satkṣaṇaṃ ca sudurlabhaṃ /",
    "XXratnml_u:14020": " mānuṣye sarvadā janma labhyate na sudurllabhaṃ // Rm_35.91{91} //",
    "XXratnml_u:14021": " tatrāpi durlabhā dharme matir jātāpi na sthirāḥ /",
    "XXratnml_u:14022": " dharmaṃ tu saugataiḥ śreṣṭhaṃ yat saṃbodhipadasādhanaṃ // Rm_35.92{92} //",
    "XXratnml_u:14023": " tat saṃbodhipadaprāptyai dharmaṃ ichāmi saugataṃ /",
    "XXratnml_u:14024": " tad anujñāṃ pradatvā me mano harṣayata drutaṃ // Rm_35.93{93} //",
    "XXratnml_u:14025": " dharmaṃ vinātra kiṃ sāraṃ bhogyair arthair guṇair api /",
    "XXratnml_u:14026": " kiṃ kāmasukhaṃ bhuktvā sthitvā ca paśuvad gṛhe // Rm_35.94{94} //",
    "XXratnml_u:14027": " tad anujñāṃ na datyaśyen sthāsyāmi na gṛhe 'py ahaṃ /",
    "XXratnml_u:14028": " sarvān parigrahāns tyaktvā gamiṣyāmi tapovanaṃ // Rm_35.95{95} //",
    "XXratnml_u:14029": " tatra ko nirjane sthitvā caritvā duṣkaraṃ tapaḥ /",
    "XXratnml_u:14030": " anāhāro mariṣye 'haṃ sarvatra maraṇaṃ dhruvaṃ // Rm_35.96{96} //",
    "XXratnml_u:14031": " kasya mṛtyu bhave nāsti kutra mṛtyor bhayaṃ na hi /",
    "XXratnml_u:14032": " sarvalokān grasen mṛtyur eko 'pi sa mahāvaliḥ // Rm_35.97{97} //",
    "XXratnml_u:14033": " tad atra kiṃ viṣādena yad damopāyam atra na /",
    "XXratnml_u:14034": " avaśyaṃ bhāvino bhāvā bhavanti mahatām api // Rm_35.98{98} //",
    "XXratnml_u:14035": " mṛtyukāle sahāyo 'pi ko 'pi nāsti sahānugaḥ /",
    "XXratnml_u:14036": " dharma eva tadaiko hi sahāyaḥ syāt sahānugaḥ // Rm_35.99{99} //",
    "XXratnml_u:14037": " evaṃ matvātra saṃsāre sthātuṃ nechanti sajjanāḥ /",
    "XXratnml_u:14038": " sarvān parigrahāns tyaktvā pravrajanti śubhārthinaḥ // Rm_35.100{100} //",
    "XXratnml_u:14039": " tathāham api tan mṛtyubhayaṃ dṛṣṭvābhiśaṃkitaḥ /",
    "XXratnml_u:14040": " saṃbuddhaśaraṇaṃ gatvā carituṃ vratam utsahe // Rm_35.101{1} //",
    "XXratnml_u:14041": " iti dharme nidheddhaṃ mā kiṃ cid vā vaktum arhatha /",
    "XXratnml_u:14042": " suprasannādhiyānujñāṃ pradātum eva me 'rhati // Rm_35.102{2} //",
    "XXratnml_u:14043": " iti tenātmajenaivaṃ saṃprārthitaṃ niśamya tau /",
    "XXratnml_u:14044": " pitarau vismayākrāṃtacittau taṣṭhatur mūrchitau // Rm_35.103{3} //",
    "XXratnml_u:14045": " tatas tau dhairyam ālambya tam eva svātmajaṃ cirāt /",
    "XXratnml_u:14046": " dṛṣṭvā viyogaduḥkhārttau taṣṭhatur likhitāv iva // Rm_35.104{4} //",
    "XXratnml_u:14047": " (Rm 392)",
    "XXratnml_u:14048": " tataḥ sa janakaḥ śākyas taduktaparibodhitaḥ /",
    "XXratnml_u:14049": " galadaśrumukho dṛṣṭvā taṃ putram evam abravīt // Rm_35.105{5} //",
    "XXratnml_u:14050": " hā putra kiṃ atrāhaṃ vadeya sāṃprataṃ khalu /",
    "XXratnml_u:14051": " yat tvam eva sudhīr vijñaḥ paṇḍito 'si vicakṣaṇaḥ // Rm_35.106{6} //",
    "XXratnml_u:14052": " yat tvaṃ śāsane bauddhe pravrajituṃ samichasi /",
    "XXratnml_u:14053": " tac chāstuḥ śaraṇaṃ kṛtvā vrataṃ cara samāhitaḥ // Rm_35.107{7} //",
    "XXratnml_u:14054": " iti pitroditaṃ śrutvā sa sobhitaḥ pramoditaḥ /",
    "XXratnml_u:14055": " pitroḥ pādān praṇatvaiva sahasā niryayau gṛhāt // Rm_35.108{8} //",
    "XXratnml_u:14056": " tataḥ sa sahasā gatvā nyagrodhatarumaṇḍite /",
    "XXratnml_u:14057": " vihāre sugatārame praviśya samupācarat // Rm_35.109{9} //",
    "XXratnml_u:14058": " yatra sa purato gatvā kṛtāṃjalipuṭo mudā /",
    "XXratnml_u:14059": " praṇatvā taṃ jagannāthaṃ prārthayad evam ādarāt // Rm_35.110{10} //",
    "XXratnml_u:14060": " bhagavan nātha sarvajña prāpyānujñāṃ samāvraje /",
    "XXratnml_u:14061": " tad bhavān sāṃprataṃ mahyaṃ pravrajyāṃ dātum arhati // Rm_35.111{11} //",
    "XXratnml_u:14062": " bhavatāṃ śaraṇe sthitvā pravrajya saugataṃvrataṃ /",
    "XXratnml_u:14063": " dhṛtvā sadā samādāya cariṣye bodhicārikāṃ // Rm_35.112{12} //",
    "XXratnml_u:14064": " iti saṃprārthitaṃ tena bhagavān sa munīśvaraḥ /",
    "XXratnml_u:14065": " savyena pāṇinā tasya śiraḥ spṛṣṭvaivam ādiśat // Rm_35.113{13} //",
    "XXratnml_u:14066": " ehi ca vatsa samādhāya vrataṃ carasva saugataṃ /",
    "XXratnml_u:14067": " ity uktvā sa munīndraḥ svasāṃghike taṃ samagrahīt // Rm_35.114{14} //",
    "XXratnml_u:14068": " ehīty ukte munīṃdreṇa śobhito 'bhūt sa muṇḍitaḥ /",
    "XXratnml_u:14069": " khikkhirīpātravibhrāṇaḥ kākhāyacīvarī yatiḥ // Rm_35.115{15} //",
    "XXratnml_u:14070": " tataḥ sa sumatir bhikṣuḥ saṃsāragatinispṛhaḥ /",
    "XXratnml_u:14071": " bhitvāvidyāgaṇān sarvān prāptavidyā viśāradaḥ // Rm_35.116{16} //",
    "XXratnml_u:14072": " sarvakleśagaṇāṃ jitvā sākṣād arhatvam āptavān // Rm_35.117{17!} //",
    "XXratnml_u:14073": " tataḥ so 'rhan mahābhijñaḥ pariśuddhatrimaṇḍalaḥ /",
    "XXratnml_u:14074": " nikleśaḥ suviśuddhātmā śuddhendriyo jināṃśabhṛt // Rm_35.118{18} //",
    "XXratnml_u:14075": " nirvikalpaḥ samākāro brahmacārī niraṃjanaḥ /",
    "XXratnml_u:14076": " saṃsāralābhasatkāraniḥspṛhaḥ khasamāśayaḥ // Rm_35.119{19} //",
    "XXratnml_u:14077": " sa devāsuralokānāṃ sarveṣāṃ bhavacāriṇāṃ /",
    "XXratnml_u:14078": " mānyaḥ pūjyo 'bhivaṃdyaś ca babhūva sa jinātmajaḥ // Rm_35.120{20} //",
    "XXratnml_u:14079": " tad dṛṣṭvā bhikṣavaḥ sarve vismayoddhatamānasāḥ /",
    "XXratnml_u:14080": " bhavantaṃ praṇatvaivaṃ paprachus tat purākṛtaṃ // Rm_35.121{21} //",
    "XXratnml_u:14081": " bhagavan kiṃ purānena sukṛtaṃ prakṛtaṃ kuha /",
    "XXratnml_u:14082": " yenāyaṃ sukule jāto divyakalpātisuṃdaraḥ // Rm_35.122{22} //",
    "XXratnml_u:14083": " janmani vāsya jātāni mahādbhutakarāṇy api /",
    "XXratnml_u:14084": " yair etan nagaraṃ sarvaṃ caṃdrābhair iva śobhitaṃ // Rm_35.123{23} //",
    "XXratnml_u:14085": " bhavatāṃ śāsane cāpi triratnaśaraṇaṃ gataḥ /",
    "XXratnml_u:14086": " pravrajyāsaṃvaraṃ dhṛtvā yatir arhan bhavaty api // Rm_35.124{24} //",
    "XXratnml_u:14087": " etat sarvaṃ samākhyāya bhavāṃc chāstā jagadguruḥ /",
    "XXratnml_u:14088": " sarvān asmān sabhāṃś cāpi prabodhayitum arhati // Rm_35.125{25} //",
    "XXratnml_u:14089": " iti tair bhikṣubhiḥ sarvaiḥ prārthite sa munīśvaraḥ /",
    "XXratnml_u:14090": " sarvān yatīn sabhāṃ cāpi samālokyaivam ādiśat // Rm_35.126{26} //",
    "XXratnml_u:14091": " (Rm 393)",
    "XXratnml_u:14092": " śṛṇuta bhikṣavaḥ sarve yad anena purākṛtaṃ /",
    "XXratnml_u:14093": " tat sarvaṃ samāśakhye yuṣmākaṃ paribodhane // Rm_35.127{27} //",
    "XXratnml_u:14094": " tadyathābhūt purā śāstā krakuchandas tathāgataḥ /",
    "XXratnml_u:14095": " sarvajño 'rhaṃ jagannātho dharmarājo munīśvaraḥ // Rm_35.128{28} //",
    "XXratnml_u:14096": " tadā sa bhagavān loke bodhicaryāṃ prakāśayan /",
    "XXratnml_u:14097": " saddharmaṃ samupādiśya pracacāra samaṃtataḥ // Rm_35.129{29} //",
    "XXratnml_u:14098": " evaṃ sa bhagavāṃ chāstā kṛtvā sarvatra maṃgalaṃ /",
    "XXratnml_u:14099": " śobhāvatyā mahāpūryyā rājadhānyā upāśrame // Rm_35.130{30} //",
    "XXratnml_u:14100": " vihāre saugatāvāse samāśritya prabhāsayan /",
    "XXratnml_u:14101": " saddharmaṃ samupādeṣṭuṃ vijahāra sasāṃghikaḥ // Rm_35.131{31} //",
    "XXratnml_u:14102": " tatrāgatya samānīnaṃ taṃ munīndraṃ sasāṃghikaṃ /",
    "XXratnml_u:14103": " śrutvā śobho mahārājo draṣṭuṃ sa samupācarat // Rm_35.132{32} //",
    "XXratnml_u:14104": " tatra sa nṛpatiḥ śobho dṛṣṭvā taṃ sugataṃ muniṃ /",
    "XXratnml_u:14105": " krakuchaṃdaṃ samāsīnaṃ bhikṣusaṃghapuraskṛtaṃ // Rm_35.133{33} //",
    "XXratnml_u:14106": " muditaḥ samupāsṛtya kṛtāṃjaliḥ purogataḥ /",
    "XXratnml_u:14107": " praṇatvā suprasannāsyaḥ prārthayam evam ādarāt // Rm_35.134{34} //",
    "XXratnml_u:14108": " bhagavan nātha sarvajña bhavāñ chāstā jagadguruḥ /",
    "XXratnml_u:14109": " tad asmākaṃ hitārthena dharmam ādeṣṭum arhati // Rm_35.135{35} //",
    "XXratnml_u:14110": " iti saṃprārthite tena rājñā sa bhagavān api /",
    "XXratnml_u:14111": " taṃ śobhaṃ kṣitipāleṃdraṃ samālokyaivam ādiśat // Rm_35.136{36} //",
    "XXratnml_u:14112": " śṛṇu rājan samādhāya satvānāṃ hitakāraṇaṃ /",
    "XXratnml_u:14113": " saṃbodhisādhanaṃ dharmaṃ vakṣyāmi te śubhārthataḥ // Rm_35.137{37} //",
    "XXratnml_u:14114": " anityaṃ khalu saṃsāre sarvaṃ śūnyam anātmakaṃ /",
    "XXratnml_u:14115": " māyākleśasamudbhūtaṃ jagallokam aśāśvataṃ // Rm_35.138{38} //",
    "XXratnml_u:14116": " tad atra kiṃ bhave sāraṃ nirarthaṃ duḥkhasādhanaṃ /",
    "XXratnml_u:14117": " iti vijñāya rājendra kleśāñ jitvā śubhe cara // Rm_35.139{39} //",
    "XXratnml_u:14118": " śubhena sadgatiṃ yāyā sadgatau sarvadā sukhaṃ /",
    "XXratnml_u:14119": " sukhena sarvadā bhadre caritavyaṃ tathā bhavaṃ // Rm_35.140{40} //",
    "XXratnml_u:14120": " śubhaṃ saṃjāyate puṇyāt sarvatrāpi sadā dhruvaṃ /",
    "XXratnml_u:14121": " puṇyaṃ saṃjāyate hy ādau saṃbuddhadarśanād api // Rm_35.141{41} //",
    "XXratnml_u:14122": " etatpuṇyānubhāvena saddharmaśravaṇaṃ labhet /",
    "XXratnml_u:14123": " tat saddharmarasāsvādasaṃsaktaś ca samutsahet // Rm_35.142{42} //",
    "XXratnml_u:14124": " tadutsāhāt punaḥ śrotum abhilāṣaḥ samudbhavet /",
    "XXratnml_u:14125": " samudbhūtābhilāṣaś ca satkṛtya mānayen mudā // Rm_35.143{43} //",
    "XXratnml_u:14126": " sadguruṃ samupāsṛtya saddharmaṃ śṛṇuyāt sadā /",
    "XXratnml_u:14127": " tat saddharmāmṛtasvādaguṇalabdhaḥ pramoditaḥ // Rm_35.144{44} //",
    "XXratnml_u:14128": " saddharmacāraṇo bhikṣūn satkṛtya mānayen mudā /",
    "XXratnml_u:14129": " tatas tad dharmam ākarṇya saṃbodhidharmavāṃchitaḥ /",
    "XXratnml_u:14130": " triratnabhajanaṃ kṛtvā svaparārthahite caret // Rm_35.145{45} //",
    "XXratnml_u:14131": " etatpuṇyavipākena sa kule śrīsamālaye /",
    "XXratnml_u:14132": " jāto lokahitārthena dānaṃ dadyād yathepsitaṃ // Rm_35.146{46} //",
    "XXratnml_u:14133": " tad dānapuṇyapākena sa dātā sadgatiṃ vrajet /",
    "XXratnml_u:14134": " sadgatisthaḥ sukhenaivaṃ suśīlaḥ saṃvaraṃ caret // Rm_35.147{47} //",
    "XXratnml_u:14135": " (Rm 394)",
    "XXratnml_u:14136": " tat suśīlavratotpannaiḥ puṇyaiḥ sa pariśuddhadhīḥ /",
    "XXratnml_u:14137": " sarvasatvahitārtheṣu dayālu maitravac caret // Rm_35.148{48} //",
    "XXratnml_u:14138": " tatas tat puṇyapākena sa sudhīro vicakṣaṇaḥ /",
    "XXratnml_u:14139": " svaparātmahitārthena sarvakāryāṇi sādhayet // Rm_35.149{49} //",
    "XXratnml_u:14140": " etat puṇyaviśuddhātmā niḥkleśo vimalāśayaḥ /",
    "XXratnml_u:14141": " samādhidharaṇīvidyāsamādhānaḥ sudhīr bhavet // Rm_35.150{50} //",
    "XXratnml_u:14142": " tatas tat puṇyasaṃbhārasaṃbodhiguṇasārthabhṛt /",
    "XXratnml_u:14143": " prajñābdhipāram āsādya bodhicittamaṇiṃ labhet // Rm_35.151{51} //",
    "XXratnml_u:14144": " tan maner anubhāvena sarvopāyavidhānavit /",
    "XXratnml_u:14145": " sarvasatvahito dhānaṃ bodhicaryāvrataṃ caret // Rm_35.152{52} //",
    "XXratnml_u:14146": " tatpuṇyaiḥ sa mahāsatvaḥ sarvasatvaśubhaṃkaraḥ /",
    "XXratnml_u:14147": " saṃbodhipraṇidhānena saddharmābhirato bhavet // Rm_35.153{53} //",
    "XXratnml_u:14148": " tatas tad dharmapūtātmā duṣṭakleśān vinirjayan /",
    "XXratnml_u:14149": " sarvahitārthasaṃbhartā mahābhijñā valī bhave // Rm_35.154{54} //",
    "XXratnml_u:14150": " tato māragaṇāñ jitvā pariśuddhatrimaṇḍalaḥ /",
    "XXratnml_u:14151": " so 'rhan saṃbodhisaṃprāptaḥ saṃbuddhapadam āpnuyāt // Rm_35.155{55} //",
    "XXratnml_u:14152": " tataḥ sa sugataḥ śāstā kṛtvā dharmamayaṃ jagat /",
    "XXratnml_u:14153": " bodhimārge pratiṣṭhāpya nirvṛtaḥ svālayaṃ vrajet // Rm_35.156{56} //",
    "XXratnml_u:14154": " tataḥ sa svālaye līno dharmadhātvīśvaro jinaḥ /",
    "XXratnml_u:14155": " viśvarūpā viśuddhābhajyotirūpo niraṃjanaḥ // Rm_35.157{57} //",
    "XXratnml_u:14156": " evaṃ vijñāya rājendra saṃbuddhapadavāṃchibhiḥ /",
    "XXratnml_u:14157": " triratnabhajanaṃ kṛtvā caritavyaṃ śubhe sadā // Rm_35.158{58} //",
    "XXratnml_u:14158": " tathā taṃ sarvadā bhadraṃ sarvatrāpi bhaved dhruvaṃ /",
    "XXratnml_u:14159": " kramāt saṃbodhim āsādya saṃbuddhapadam āpsyatha // Rm_35.159{59} //",
    "XXratnml_u:14160": " iti śāstrā samādiṣṭaṃ śrutvā śobhaḥ sa bhūpatiḥ /",
    "XXratnml_u:14161": " tathā hīti pravijñapya prābhyanandat prabodhitaḥ // Rm_35.160{60} //",
    "XXratnml_u:14162": " tadārabhya sa bhūmīndras triratnaśaraṇaṃ gataḥ /",
    "XXratnml_u:14163": " sarvasatvahitaṃ kṛtvā prācarat sarvadā śubhe // Rm_35.161{61} //",
    "XXratnml_u:14164": " tadā tadviṣaye tatra sarvadābhūc chubhotsavaṃ /",
    "XXratnml_u:14165": " sarva lokāś ca saddharmāratotsāhāḥ pracerire // Rm_35.162{62} //",
    "XXratnml_u:14166": " evaṃ sa nṛpatiḥ śobhas taṃ munīndraṃ sasāṃghikaṃ /",
    "XXratnml_u:14167": " yathārhabhojanaiś cāpi trimāsyaṃ samasevita // Rm_35.163{63} //",
    "XXratnml_u:14168": " tataḥ sa bhūmīrājo trimāsānte sasāṃghikaṃ /",
    "XXratnml_u:14169": " krakuchaṃdaṃ munīndraṃ taṃ natvaivaṃ prārthayan mudā // Rm_35.164{64} //",
    "XXratnml_u:14170": " bhagavan nātha sarvajña sarvadātra sasāṃghikaḥ /",
    "XXratnml_u:14171": " saddharmaṃ kṛpayāsmadbhyam ādeṣṭum sthātum arhati // Rm_35.165{65} //",
    "XXratnml_u:14172": " iti saṃprārthite rājñā bhagavān sa jagadguruḥ /",
    "XXratnml_u:14173": " tada śobhaṃ jagatīpālaṃ samālokyaivam ādiśat // Rm_35.166{66} //",
    "XXratnml_u:14174": " nāhaṃ rājaṃs tavaikasya hitārthe sugato bhave /",
    "XXratnml_u:14175": " api tu sarvasatvānāṃ śubhahetau bhave jinaḥ // Rm_35.167{67} //",
    "XXratnml_u:14176": " tad evaṃ sarvalokeṣu bodhicaryāṃ prakāśayan /",
    "XXratnml_u:14177": " saddharmaṃ samupākhyātuṃ careyaṃ saha sāṃghikaiḥ // Rm_35.168{68} //",
    "XXratnml_u:14178": " (Rm 395)",
    "XXratnml_u:14179": " yady asti te sadā rājaṃ bhaktiśraddhāmatir mayi /",
    "XXratnml_u:14180": " mannāmābhisamuddiśya stūpaṃ kṛtvā sadā bhaja // Rm_35.169{69} //",
    "XXratnml_u:14181": " etasmiṃ yat kṛtaṃ karma tan mayi kṛtam eva hi /",
    "XXratnml_u:14182": " tiṣṭhato nirvṛtasyāpi tulyaṃ bhaktimatāṃ phalaṃ // Rm_35.170{70} //",
    "XXratnml_u:14183": " tadyathā mayi rājendra śraddhayā śaraṇaṃ gataḥ /",
    "XXratnml_u:14184": " triratnabhajanaṃ kṛtvā carasvaivaṃ śubhe mudā // Rm_35.171{71} //",
    "XXratnml_u:14185": " tathāsmin sarvadā stūpe śraddhayā śaraṇaṃ gataḥ /",
    "XXratnml_u:14186": " triratnabhajanaṃ kṛtvā śubhe cara samāhitaḥ // Rm_35.172{72} //",
    "XXratnml_u:14187": " tathā te sarvadā kṣemaṃ sarvatrāpi bhaved dhruvaṃ /",
    "XXratnml_u:14188": " kramāt saṃbodhim āsādya saṃbuddhapadam āpnuyāt // Rm_35.173{73} //",
    "XXratnml_u:14189": " ity ādiśya sa saṃbuddhas tasmai śobhāya bhūrbhuje /",
    "XXratnml_u:14190": " svanakhakeśam utkṛtya dadau stūpārtham ādarāt // Rm_35.174{74} //",
    "XXratnml_u:14191": " taṃ munīndrapradattaṃ sa bhūpatiḥ saṃpramoditaḥ /",
    "XXratnml_u:14192": " praṇatvā samupāgṛhya sānaṃdaḥ svālayaṃ yayau // Rm_35.175{75} //",
    "XXratnml_u:14193": " tatra sa nṛpatī rājā tan nakhakeśam ādarāt /",
    "XXratnml_u:14194": " garbhe nidhāya sadratnair mahastūpam akārayat // Rm_35.176{76} //",
    "XXratnml_u:14195": " tatas taṃ sa nṛpo rājā pratiṣṭhāpya yathāvidhiḥ /",
    "XXratnml_u:14196": " mahotsavaiḥ sadā nityaṃ samabhyarcya bhajan mudā // Rm_35.177{77} //",
    "XXratnml_u:14197": " tatraikasmin dine bhadre parvaṇi pratyupasthite /",
    "XXratnml_u:14198": " sametya goṣṭhikāḥ sarve taṃ stūpaṃ draṣṭum āgatāḥ // Rm_35.178{78} //",
    "XXratnml_u:14199": " dṛṣṭvā te goṣṭhikāḥ sarve suprasannābhimoditāḥ /",
    "XXratnml_u:14200": " nānāpuṣpais tam abhyarcya mahotsavaiḥ sahābhajat // Rm_35.179{79} //",
    "XXratnml_u:14201": " tatraiko goṣṭhiko dṛṣṭvā daridro 'ham iti bruvan /",
    "XXratnml_u:14202": " tatpūjāmahotsāhe lajjayā svagṛhaṃ yayau // Rm_35.180{80} //",
    "XXratnml_u:14203": " tatas tair goṣṭhikaiḥ sarvair dṛṣṭvā sa svagṛhe tataḥ /",
    "XXratnml_u:14204": " bahuśaḥ paribhāṣitvā goṣṭhimadhyād bahiṣkṛtaḥ // Rm_35.181{81} //",
    "XXratnml_u:14205": " tataḥ sa lajjayākhinnaḥ paścāttāpāgnitāpitaḥ /",
    "XXratnml_u:14206": " hā maṃdaḥ katham eko 'haṃ tiṣṭheyam ity aciṃtayat // Rm_35.182{82} //",
    "XXratnml_u:14207": " tataḥ sa sugataṃ smṛtvā daridro 'pi samaṃtataḥ /",
    "XXratnml_u:14208": " sarvapuṣpāṇi saṃgṛhya tais taṃ stūpaṃ samarcayat // Rm_35.183{83} //",
    "XXratnml_u:14209": " tataḥ pradakṣiṇīkṛtya sāṃjaliḥ sa pramoditaḥ /",
    "XXratnml_u:14210": " tat pādayoḥ praṇatvaivaṃ praṇidhānaṃ mudākarot // Rm_35.184{84} //",
    "XXratnml_u:14211": " yan mayātra munīndrasya stūpaḥ puṣpaiḥ samarcitaḥ /",
    "XXratnml_u:14212": " etatpuṇyavipākena bhaveyaṃ śrīsamṛddhimān // Rm_35.185{85} //",
    "XXratnml_u:14213": " ity evaṃ praṇidhiṃ kṛtvā tat stūpaṃ śaraṇaṃ gataḥ /",
    "XXratnml_u:14214": " sa daridraḥ samabhyarcya prābhajan saṃpramoditaḥ // Rm_35.186{86} //",
    "XXratnml_u:14215": " manyatāṃ bhikṣavo yo 'sau daridro 'yaṃ hi śobhitaḥ /",
    "XXratnml_u:14216": " yat stūpo 'rcitaḥ puṣpais tenāyaṃ śrīsamṛddhimān // Rm_35.187{87} //",
    "XXratnml_u:14217": " anyad api yathānena sukṛtaṃ prakṛtaṃ purā /",
    "XXratnml_u:14218": " tat sarvaṃ saṃpravakṣyāmi śṛṇudhvan yūyam ādarāt // Rm_35.188{88} //",
    "XXratnml_u:14219": " tathāthābhūt purā pūryyāṃ vārāṇasyāṃ gṛhādhipaḥ /",
    "XXratnml_u:14220": " śreṣṭhī mahājanaḥ sādhur vyavahāravicakṣaṇaḥ // Rm_35.189{89} //",
    "XXratnml_u:14221": " tadaikasmin dine tasya gṛhāntike śanaiś caran /",
    "XXratnml_u:14222": " (Rm 396)",
    "XXratnml_u:14223": " pratyekasugato glāno bhikṣārthaṃ samupācaran // Rm_35.190{90} //",
    "XXratnml_u:14224": " taṃ gṛhāntikam āyātaṃ dṛṣṭvā sa karuṇāhataḥ /",
    "XXratnml_u:14225": " sahasopetya natvainam āmaṃtrya svagṛhe nayet // Rm_35.191{91} //",
    "XXratnml_u:14226": " tatra śreṣṭhī sa taṃ glānaṃ pratyekabuddham āsane /",
    "XXratnml_u:14227": " upasthāpya samabhyarcya paṭenāchādayan mudā // Rm_35.192{92} //",
    "XXratnml_u:14228": " tasmai kṣīrodanaiḥ pūrṇaṃ pātraṃ paṃcāmṛtaiḥ saha /",
    "XXratnml_u:14229": " pradatvā sāṃjalir natvā manasaivaṃ vyaciṃtayat // Rm_35.193{93} //",
    "XXratnml_u:14230": " yad ayaṃ sugato glāno 'bhyarcito mayādarāt /",
    "XXratnml_u:14231": " etatpuṇyavipākena bhaveyaṃ kṣemavān sudhīḥ // Rm_35.194{94} //",
    "XXratnml_u:14232": " ity evaṃ praṇidhānena sa śreṣṭhī pratimoditaḥ /",
    "XXratnml_u:14233": " satkṛtya sādaraṃ tatra svāśrame samacārayat // Rm_35.195{95} //",
    "XXratnml_u:14234": " manyatāṃ bhikṣavo yo 'sau śreṣṭhī śrīmān mahājanaḥ /",
    "XXratnml_u:14235": " ayam eva mahābhijñaḥ śobhito 'rhan mahāmatiḥ // Rm_35.196{96} //",
    "XXratnml_u:14236": " yad anena tadā glānapratyekabuddha ādarāt /",
    "XXratnml_u:14237": " paṭenāchādya piṃḍena pratipādya samarcitaḥ // Rm_35.197{97} //",
    "XXratnml_u:14238": " etatpuṇyavipākena śobhito 'yaṃ samṛddhimān /",
    "XXratnml_u:14239": " paṃcajanmaśatāny evaṃ babhūva sadguṇākaraḥ // Rm_35.198{98} //",
    "XXratnml_u:14240": " bhūyo 'pi yat purānena sukṛtaṃ sādhitaṃ yathā /",
    "XXratnml_u:14241": " tat sarvaṃ saṃpravakṣyāmi śṛṇudhvaṃ yūyam ādarāt // Rm_35.199{99} //",
    "XXratnml_u:14242": " tadyathābhūt purā śāstā kāśyapo 'rhans tathāgataḥ /",
    "XXratnml_u:14243": " sarvajñaḥ sugato nātho dharmarājo munīśvaraḥ // Rm_35.200{100} //",
    "XXratnml_u:14244": " vārāṇasyāṃ sa saṃbuddho mṛgadāve sasāṃghikaḥ /",
    "XXratnml_u:14245": " sarvasatvahitārthena vyaharad dharmam ādiśat // Rm_35.201{11} //",
    "XXratnml_u:14246": " tasmiṃś ca samaye tatra vārāṇasyām abhūd gṛhī /",
    "XXratnml_u:14247": " saṃbuddhabhaktimān sādhur daridraḥ kāṣṭhahārikaḥ // Rm_35.202{2} //",
    "XXratnml_u:14248": " sa ekasmin dine kāṣṭham āhartu parvaṭe vrajan /",
    "XXratnml_u:14249": " tatraikatra mahat stūpaṃ dadarśāchāditaṃ tṛṇaiḥ // Rm_35.203{3} //",
    "XXratnml_u:14250": " dṛṣṭvā sa samupāśritya tat tṛṇāni samaṃtataḥ /",
    "XXratnml_u:14251": " sarvāṇy api samutpāṭya saṃmṛjya samaśodhayat // Rm_35.204{4} //",
    "XXratnml_u:14252": " tatas taṃ śobhitaṃ dṛṣṭvā sa śreṣṭhī saṃpramoditaḥ /",
    "XXratnml_u:14253": " natvā pradakṣiṇīkṛtya manasaivaṃ vyaciṃtayat // Rm_35.205{5} //",
    "XXratnml_u:14254": " yad ayaṃ saugatastūpo mayā saṃmṛjya śodhitaḥ /",
    "XXratnml_u:14255": " etatpuṇyavipākena bhaveyaṃ divyasuṃdaraḥ // Rm_35.206{6} //",
    "XXratnml_u:14256": " divyātiriktābhaiḥ śobhitaḥ syān samṛddhimān /",
    "XXratnml_u:14257": " anāgatāṃś ca saṃbuddhān ārāgayeyam ādarāt // Rm_35.207{7} //",
    "XXratnml_u:14258": " tadā tacchāsane gatvā triratnaśaraṇaṃ gataḥ /",
    "XXratnml_u:14259": " pravrajyārhatpadaṃ prāpya vrajeyāhaṃ sunirvṛtiṃ // Rm_35.208{8} //",
    "XXratnml_u:14260": " ity evaṃ praṇidhiṃ kṛtvā praṇatvā taṃ jinālayaṃ /",
    "XXratnml_u:14261": " satataḥ kāṣṭham ādāya svagṛhaṃ samudācarat // Rm_35.209{9} //",
    "XXratnml_u:14262": " tataḥ sa sumatiḥ śrīmān abhūt tatpuṇyavān kṛtiḥ /",
    "XXratnml_u:14263": " sukhāni suciraṃ bhuktvā kāle mṛto divaṃ yayau // Rm_35.210{10} //",
    "XXratnml_u:14264": " svarge sa divyabhogyāni bhuktvā reme suraiḥ saha /",
    "XXratnml_u:14265": " paṃcajanmaśatāny evaṃ sukhaṃ bhuktvā bhramed bhave // Rm_35.211{11} //",
    "XXratnml_u:14266": " (Rm 397)",
    "XXratnml_u:14267": " atrāpi yadeyaṃ śrīmāñ chāsane me samāgataḥ /",
    "XXratnml_u:14268": " pravrajyāsaṃvaraṃ dhṛtvā carann arhan bhavaty api // Rm_35.212{12} //",
    "XXratnml_u:14269": " tat sarvaṃ hi vijānīta tatstūpasaṃmṛṣṭapuṇyataḥ /",
    "XXratnml_u:14270": " yathā ca ciṃtitaṃ tatra tathāsya siddhyate 'dhunā // Rm_35.213{13} //",
    "XXratnml_u:14271": " daridrakāṣṭhahāro yo bhavet so 'yaṃ hi śobhitaḥ /",
    "XXratnml_u:14272": " anya iti na manyantavyaṃ yuṣmābhir nātra saṃśayaḥ // Rm_35.214{14} //",
    "XXratnml_u:14273": " evaṃ sarvatra saṃsāre sarveṣām api prāṇināṃ /",
    "XXratnml_u:14274": " yathaiva yat kṛtaṃ karma tathaiva tat phalaṃ dhruvaṃ // Rm_35.215{15} //",
    "XXratnml_u:14275": " abhuktaṃ kṣīyate naiva karma kvāpi kadā cana /",
    "XXratnml_u:14276": " anyathāpi bhaven naiva karmaphalaṃ kathaṃ cana // Rm_35.216{16} //",
    "XXratnml_u:14277": " evaṃ matvātra saṃsāre sarvadā sukhavāṃchibhiḥ /",
    "XXratnml_u:14278": " triratnabhajanaṃ kṛtvā caritavyaṃ śubhe sadā // Rm_35.217{17} //",
    "XXratnml_u:14279": " ity ādiṣṭaṃ munīndreṇa śrutvā te sarvasāṃghikāḥ /",
    "XXratnml_u:14280": " sarve lokāś ca saṃbodhiprāptuṃ dharmārthino 'bhavan // Rm_35.218{18} //",
    "XXratnml_u:14281": " iti me guruṇākhyātaṃ śrutaṃ mayā tathocyate /",
    "XXratnml_u:14282": " tvam apy evaṃ mahārāja saddharmanirato bhava // Rm_35.219{19} //",
    "XXratnml_u:14283": " prajāś cāpi mahāraja bodhayitvā prayatnataḥ /",
    "XXratnml_u:14284": " bodhimārge 'bhisaṃsthāpya pātum arhati sarvadā // Rm_35.220{20} //",
    "XXratnml_u:14285": " evaṃ kṛte mahārāja sarvatra vaḥ śubhaṃ bhavet /",
    "XXratnml_u:14286": " kramāt saṃbodhim āsādya saṃbuddhapadam āpnuyāḥ // Rm_35.221{21} //",
    "XXratnml_u:14287": " iti tenārhatākhyātaṃ śrutvāśokaḥ sa bhūmipaḥ /",
    "XXratnml_u:14288": " tathā hīti pratijñapya prābhyanandat sa pārṣadaḥ // Rm_35.222{22} //",
    "XXratnml_u:14289": " ye śraddhāḥ suprasannā idam api manujāḥ śobhitasyāvadānaṃ /",
    "XXratnml_u:14290": " śṛṇvanti śrāvayaṃti pramuditamanasā ye ca saṃbodhikāmāḥ /",
    "XXratnml_u:14291": " te sarve bodhisatvāḥ sakalaguṇabhṛto bodhicaryāṃ caranto /",
    "XXratnml_u:14292": " bhuktvā saukhyaṃ prakāmaṃ daśabalanilaye saṃprayānti pramuktvā //",
    "XXratnml_u:14293": " ++ iti ratnāvadānatatve śobhitāvadānaṃ samāptam ++",
    "XXratnml_u:14294": " (Rm 398)",
    "XXratnml_u:14295": " XXXVI Muktāvadāna athāśoko mahīpālaḥ sāṃjaliḥ samupāśritaḥ /",
    "XXratnml_u:14296": " upaguptaṃ yatiṃ natvā punar evam abhāṣata // Rm_36.1{1} //",
    "XXratnml_u:14297": " bhadanta śrotum ichāmi punar anyat subhāṣitaṃ /",
    "XXratnml_u:14298": " tadyathā guruṇākhyātaṃ tathādeṣṭuṃ ca me 'rhati // Rm_36.2{2} //",
    "XXratnml_u:14299": " iti saṃprārthitaṃ rājñā śrutvā so 'rhan sudhīr yatiḥ /",
    "XXratnml_u:14300": " tam aśokaṃ mahārājaṃ samālokyaivam abravīt // Rm_36.3{3} //",
    "XXratnml_u:14301": " śṛṇu sādhu mahārāja yathā me gurubhāṣitaṃ /",
    "XXratnml_u:14302": " tathātrāhaṃ pravakṣyāmi tava cittaviśuddhaye // Rm_36.4{4} //",
    "XXratnml_u:14303": " tadyathābhūn mahāpūryyāṃ śrāvastyāṃ śrīdasaṃnibhaḥ /",
    "XXratnml_u:14304": " śreṣṭhī mahādhanaḥ sādhuḥ puṣyābhidho mahājanaḥ // Rm_36.5{5} //",
    "XXratnml_u:14305": " tasya bhāryā subhadrāṃgī rāmākhyā śrīsamānikā /",
    "XXratnml_u:14306": " kuladharmasamācarā svāmicaryānucāriṇī // Rm_36.6{6} //",
    "XXratnml_u:14307": " yayā patnyā subhāvinyā sārddhaṃ puṣyaḥ sa sanmatiḥ /",
    "XXratnml_u:14308": " yathākāmaḥ sukhaṃ bhuktvā reme samupacārayan // Rm_36.7{7} //",
    "XXratnml_u:14309": " tataḥ sā samaye kāṃtā garbhiṇī varddhitodarā /",
    "XXratnml_u:14310": " svalpāhāraratā pāṇḍuvarṇā kṛśābhavat kramāt // Rm_36.8{8} //",
    "XXratnml_u:14311": " tataḥ sā samaye 'sūta dārikāṃ divyasuṃdarīṃ /",
    "XXratnml_u:14312": " śironivaddhamuktā srakkohitām abhirocinīṃ // Rm_36.9{9} //",
    "XXratnml_u:14313": " tāṃ saṃjātāṃ śirovaddhamuktāmālāṃ praśobhitāṃ /",
    "XXratnml_u:14314": " dārikāṃ sā prasū dṛṣṭvā sacitrānaṃdito 'bhavat // Rm_36.10{10} //",
    "XXratnml_u:14315": " tac chrutvā sa pitā puṣyo vismayoddhatamānasaḥ /",
    "XXratnml_u:14316": " upetya tāṃ sutāṃ dṛṣṭvā tasthau paśyan savismayaḥ // Rm_36.11{11} //",
    "XXratnml_u:14317": " tatas te jñātayaḥ sarve vaṃdhumitrasuhṛjjanāḥ /",
    "XXratnml_u:14318": " tāṃ saṃjātāṃ niśamyāśu draṣṭum ājagmur ādarāt // Rm_36.12{12} //",
    "XXratnml_u:14319": " tatra tāṃ dārikāṃ kāṃtāṃ śiromuktāsraganvitāṃ /",
    "XXratnml_u:14320": " darśanīyāṃ subhadrāṃgīṃ prādrākṣus te ciraṃ mudā // Rm_36.13{13} //",
    "XXratnml_u:14321": " ahosvid devakanyeyaṃ nūnaṃ mānyā na mānavī /",
    "XXratnml_u:14322": " yad iyaṃ jātamātrāpi bhābhiḥ śobhate puraṃ // Rm_36.14{14} //",
    "XXratnml_u:14323": " iti saṃbhāṣya te sarve jñātivaṃdhū suhṛjjanāḥ /",
    "XXratnml_u:14324": " suciraṃ tāṃ samālokya vismitā niryayus tataḥ // Rm_36.15{15} //",
    "XXratnml_u:14325": " tataḥ sa janakas tasyāḥ kṛtvā jatimahaṃ mudā /",
    "XXratnml_u:14326": " sarvāñ jñātīn samāmaṃtrya pura evam abhāṣata // Rm_36.16{16} //",
    "XXratnml_u:14327": " bhavanto 'syāḥ sutāyā me dṛṣṭvā saṃpannimittamāṃ /",
    "XXratnml_u:14328": " yathā loke prasiddhaṃ syāt tathā nāmābhidhīyatāṃ // Rm_36.17{17} //",
    "XXratnml_u:14329": " iti tenoditaṃ śrutvā sarve te jñātivāṃdhavāḥ /",
    "XXratnml_u:14330": " tan nimittaṃ samālokya taṃ puṣyam evam abruvan // Rm_36.18{18} //",
    "XXratnml_u:14331": " (Rm 399)",
    "XXratnml_u:14332": " sādho yat saṃprajāteyaṃ muktāmālāśiroruhā /",
    "XXratnml_u:14333": " tad asyā nāma mukteti prasiddhaṃ bhavatu dhruvaṃ // Rm_36.19{19} //",
    "XXratnml_u:14334": " evaṃ taiḥ jñātibhiḥ sarvaiḥ samākhyātaṃ niśamya saḥ /",
    "XXratnml_u:14335": " puṣyas tasyāḥ sutāyās tan nāmaprasiddham acārayat // Rm_36.20{20} //",
    "XXratnml_u:14336": " tataḥ sā dārikā muktā dhātrībhiḥ pratipālitā /",
    "XXratnml_u:14337": " aṣṭābhir abhipuṣyāṃgā pravṛddhābhūd hradābjavat // Rm_36.21{21} //",
    "XXratnml_u:14338": " tataḥ sā dārikā kāntā pravṛddhābhūt kumārikā /",
    "XXratnml_u:14339": " guruṇāṃ samupāśritya kramād vidyā aśikṣate // Rm_36.22{21*} //",
    "XXratnml_u:14340": " tatra sā sumatīr muktā lipipāraṃ gatā kramāt /",
    "XXratnml_u:14341": " sarvaśāstrakalāvidyāpāraṃ yayau vicakṣaṇā // Rm_36.23{22} //",
    "XXratnml_u:14342": " tataḥ sā dānasaṃraktā sarvārthibhyo yathepsitaṃ /",
    "XXratnml_u:14343": " saddharmapraṇidhānena dadau nityaṃ prasāditā // Rm_36.24{23} //",
    "XXratnml_u:14344": " sarve 'pi yācakās tasyā gṛhaṃ dṛṣṭvā samāgatāḥ /",
    "XXratnml_u:14345": " tad dattaṃ dravyam ādāya prayayuḥ saṃpramoditāḥ // Rm_36.25{24} //",
    "XXratnml_u:14346": " tadaiko brāhmaṇas tasyā muktāmālāṃ śiroruhāṃ /",
    "XXratnml_u:14347": " dṛṣṭvā lobhākulātmā sa gṛhaṃ gatvā samāśrayat // Rm_36.26{25} //",
    "XXratnml_u:14348": " tatra sa brāhmaṇo dṛṣṭvā tāṃ kanyāṃ saṃpradāyanīṃ /",
    "XXratnml_u:14349": " upetyāśīrvacoddatvā prārthayad evam ādarāt // Rm_36.27{26} //",
    "XXratnml_u:14350": " jayo 'stu te sadā bhadre ciraṃ jivyāḥ sukhānvitā /",
    "XXratnml_u:14351": " yathā te vāṃchate cittaṃ tathā sarvaṃ prasiddhyatu // Rm_36.28{27} //",
    "XXratnml_u:14352": " bhadre 'haṃ te guṇāc chrutvā dūrato yad ihāvraje /",
    "XXratnml_u:14353": " tad arthaṃ śṛṇu te vakṣye tac chrutvā me prasīdatu // Rm_36.29{28} //",
    "XXratnml_u:14354": " yad iyaṃ te śirobaddhā muktāmālā praśobhitā /",
    "XXratnml_u:14355": " tad imāṃ me pradatvātra mano mama vinodaya // Rm_36.30{29} //",
    "XXratnml_u:14356": " iti saṃprārthite tena sā muktā saṃpradānikā /",
    "XXratnml_u:14357": " tāṃ pradātuṃ samichantī taṃ vipram evam abravīt // Rm_36.31{30} //",
    "XXratnml_u:14358": " sādhu vipra kṣaṇaṃ tiṣṭha mā vrajasvānyataḥ kvacit /",
    "XXratnml_u:14359": " pitror ājñāṃ samāyācya dāsyāmi te imām api // Rm_36.32{31} //",
    "XXratnml_u:14360": " ity uktvā sa samāśvāsya brāhmaṇaṃ taṃ pralobhitaṃ /",
    "XXratnml_u:14361": " sahasā purato gatvā pitror evam abhāṣata // Rm_36.33{32} //",
    "XXratnml_u:14362": " pitar amba gṛhe 'smākaṃ brāhmaṇo 'rthī samāgataḥ /",
    "XXratnml_u:14363": " sa mamemāṃ śirorūḍhāṃ muktāmālāṃ prayācate // Rm_36.34{33} //",
    "XXratnml_u:14364": " tad imāṃ dātum ichāmi tasmai viprāya sādhave /",
    "XXratnml_u:14365": " tad anujñāṃ pradattaṃ me yady asti vāṃ dayām api // Rm_36.35{34} //",
    "XXratnml_u:14366": " iti putryoditaṃ śrutvā sa pitā vismayāhataḥ /",
    "XXratnml_u:14367": " tāṃ putrīṃ suciraṃ dṛṣṭvā paribhāṣyaivam abravīt // Rm_36.36{35} //",
    "XXratnml_u:14368": " bho vatsa kiṃ samīkṣyaivaṃ svamastaka samudbhavāṃ /",
    "XXratnml_u:14369": " netravat katham utkṛtya pradadyād arthine sute // Rm_36.37{36} //",
    "XXratnml_u:14370": " yadi dātuṃ samichā te brāhmaṇāyārthine sute /",
    "XXratnml_u:14371": " tad anyatprārthitaṃ dravyaṃ pradadasva yathepsitaṃ // Rm_36.38{37} //",
    "XXratnml_u:14372": " iti pitroditaṃ śrutvā sā muktā duhitā sudhīḥ /",
    "XXratnml_u:14373": " janakaṃ taṃ samālokya praṇatvā caivam abravīt // Rm_36.39{38} //",
    "XXratnml_u:14374": " (Rm 400)",
    "XXratnml_u:14375": " śṛṇu tāta yad arthe 'haṃ svaśiraḥsaṃbhavām api /",
    "XXratnml_u:14376": " muktāmālaṃ samuddhṛtya ditsāmi tat pravakṣyate // Rm_36.40{39} //",
    "XXratnml_u:14377": " anityaṃ khalu saṃsāre mānuṣye janma durlabhaṃ /",
    "XXratnml_u:14378": " kṣaṇadhvaṃsi śarīraṃ ca jīvitaṃ ca tṛṇāmbuvat // Rm_36.41{40} //",
    "XXratnml_u:14379": " tatrāpi bahavo rogāḥ saṃpado 'py aticaṃcalaḥ /",
    "XXratnml_u:14380": " durlabhā kṣaṇasaṃpac ca dharmamatiś ca durlabhā // Rm_36.42{41} //",
    "XXratnml_u:14381": " kiṃ nityam atra saṃsāre ko hi nityasthito bhave /",
    "XXratnml_u:14382": " ity anityām imāṃ muktāmālāṃ ditsāmy ahaṃ pita // Rm_36.43{42} //",
    "XXratnml_u:14383": " ko 'nyatra mānuṣā dehād dānaṃ kartuṃ praśaknuyāt /",
    "XXratnml_u:14384": " ity āpy ahaṃ samīkṣyātra dātum iche kajām api // Rm_36.44{43} //",
    "XXratnml_u:14385": " kasyātra vigrahe mṛtyor viśvāsaṃ vidyate khalu /",
    "XXratnml_u:14386": " iti matvāpi tātemāṃ ditsāmi muktakāsrajaṃ // Rm_36.45{44} //",
    "XXratnml_u:14387": " kasyātra jīvitaṃ kāye svechayā samavasthitaṃ /",
    "XXratnml_u:14388": " evaṃ vijñāya tātemaṃ mālāṃ ditsāmi puṣpavat // Rm_36.46{45} //",
    "XXratnml_u:14389": " ko nātra pīḍyate rogaiḥ sakleśair devasaṃbhavaiḥ /",
    "XXratnml_u:14390": " ity evaṃ samīkṣyaimāṃ dātum ichāmi muktikāṃ // Rm_36.47{46} //",
    "XXratnml_u:14391": " kasya saṃpat sthirā gehe astāś capi sthitir na hi /",
    "XXratnml_u:14392": " evaṃ vijñāya tatemaṃ ditsāmi kusumākṛtiṃ // Rm_36.48{47} //",
    "XXratnml_u:14393": " kasya cātra śubhe dṛṣṭir jāyāt tiṣṭhec ca sarvadā /",
    "XXratnml_u:14394": " evaṃ vāpi parijñāya ditsāmīmāṃ kajām api // Rm_36.49{48} //",
    "XXratnml_u:14395": " sadā na jāyate naivaṃ dharme matiḥ kathaṃ cana /",
    "XXratnml_u:14396": " iti dṛṣṭvāpi me cittam imāṃ ditsati puṣpavat // Rm_36.50{49} //",
    "XXratnml_u:14397": " imāṃ me daivasaṃjātāṃ śiraḥsthāṃ keśasādṛśīṃ /",
    "XXratnml_u:14398": " dātum ichāmy ahaṃ tāta saddharmaratnalabdhaye // Rm_36.51{50} //",
    "XXratnml_u:14399": " kiyat kālaṃ ca jīveyaṃ sarveṣāṃ maraṇaṃ dhruvaṃ /",
    "XXratnml_u:14400": " yāvad jīvitamuktāyām iyaṃ muktāpi nakṣyati // Rm_36.52{51} //",
    "XXratnml_u:14401": " yad iyaṃ me śirojāpi prāṇena saha nakṣyati /",
    "XXratnml_u:14402": " tad dattā vāpy adattāpi sarvathāpi vinakṣyati // Rm_36.53{52} //",
    "XXratnml_u:14403": " etad devaṃ samīkṣye māṃ muktāṃ puṣpasrajaṃ yathā /",
    "XXratnml_u:14404": " kajām api samuddhṛtya dātum ichāmy ahaṃ pita // Rm_36.54{53} //",
    "XXratnml_u:14405": " tad atra mā kṛthā vighnaṃ mama saddharmasādhane /",
    "XXratnml_u:14406": " tad anujñāṃ pradatvā me prārthitaṃ saphalaṃ kuru // Rm_36.55{54} //",
    "XXratnml_u:14407": " yadi na dīyate 'nujñāṃ dānavighnaphalaṃ lābheḥ /",
    "XXratnml_u:14408": " tato te duṣkṛtir jāyāt tato hi durgatiṃ vrajeḥ // Rm_36.56{55} //",
    "XXratnml_u:14409": " yady anujñāṃ pradānena satyaṃ pūrayase mama /",
    "XXratnml_u:14410": " tatas te sukṛtir jāyāt tena yāyād dhi sadgatiṃ // Rm_36.57{56} //",
    "XXratnml_u:14411": " sadgatau sarvadā saukhyaṃ bhuktvā careḥ śubheṣv api /",
    "XXratnml_u:14412": " tataḥ krameṇa saṃbodhiṃ prāpya buddhatvam āpnuyāḥ // Rm_36.58{57} //",
    "XXratnml_u:14413": " evaṃ vījñāya tātātra vārayituṃ na me 'rhati /",
    "XXratnml_u:14414": " tad anujñapya me satyaṃ saṃpūrayitum arhati // Rm_36.59{58} //",
    "XXratnml_u:14415": " iti putryā tayākhyātaṃ śrutvā pitā sa bodhitaḥ /",
    "XXratnml_u:14416": " tāṃ muktāṃ sumātiḥ putrīṃ samālokyaivam abravīt // Rm_36.60{59} //",
    "XXratnml_u:14417": " yat tvayaivaṃ samākhyātaṃ tat sarvaṃ satyam eva hi /",
    "XXratnml_u:14418": " (Rm 401)",
    "XXratnml_u:14419": " yadi śraddhāsti te dātuṃ pradehi kiṃ nivāraye // Rm_36.61{60} //",
    "XXratnml_u:14420": " iti pitrābhyanujñāte sā muktā parimoditā /",
    "XXratnml_u:14421": " tāṃ śiraḥsadbhavāṃ muktāṃ mālām utkartum aichata // Rm_36.62{61} //",
    "XXratnml_u:14422": " tadā sā jananī dṛṣṭvā tāṃ muktāṃ svātmajāṃ priyāṃ /",
    "XXratnml_u:14423": " śirojām api tāṃ muktāṃ mālām utkartu vāṃchinīṃ // Rm_36.63{62} //",
    "XXratnml_u:14424": " sahasā gāḍham āliṃgya vārayituṃ samudyatā /",
    "XXratnml_u:14425": " galadaśruviliptākṣā vilapaṃtyaivam abravīt // Rm_36.64{63} //",
    "XXratnml_u:14426": " hā priye svātmaje putrī katham ajñāsi sāṃprataṃ /",
    "XXratnml_u:14427": " indriyavat tanūdbhūtām api dātuṃ yadīchasi // Rm_36.65{64} //",
    "XXratnml_u:14428": " yac chirojāṃ samutkṛtya muktāmālāṃ svadaivajāṃ /",
    "XXratnml_u:14429": " kim anyad iha paśyanti viprāya dātum ichasi // Rm_36.66{65} //",
    "XXratnml_u:14430": " yadi dāne 'tivāṃchā te pradehi tad yad ipsitaṃ /",
    "XXratnml_u:14431": " imām eva śirojatāṃ mā dāḥ kasmai cid arthine // Rm_36.67{66} //",
    "XXratnml_u:14432": " dam iyaṃ svatanūdbhūtā sahajā jīvitendraiḥ /",
    "XXratnml_u:14433": " tad iyaṃ katham utkṛtya dātavyeti vicāraya // Rm_36.68{67} //",
    "XXratnml_u:14434": " yadīmaṃ svaśirorūḍhāṃ balenotkṛtya dāsyasi /",
    "XXratnml_u:14435": " tadeyaṃ nakṣyate nūnaṃ jīvitena saha dhruvaṃ // Rm_36.69{68} //",
    "XXratnml_u:14436": " vinaṣṭe jīvite kāye ko dharmaṃ sādhayet punaḥ /",
    "XXratnml_u:14437": " dharmaṃ vinātra saṃsāre nirarthaṃ sarvasādhanaṃ // Rm_36.70{69} //",
    "XXratnml_u:14438": " dharmamūlaṃ hi saṃsāre satkāyajīvitaṃ kila /",
    "XXratnml_u:14439": " taj jīvitāśrayaḥ kāyo rakṣitavyaḥ prayatnataḥ // Rm_36.71{70} //",
    "XXratnml_u:14440": " yat kāyaprāṇarakṣārthaṃ saṃsāre dharmasādhanaṃ /",
    "XXratnml_u:14441": " kāyaprāṇaṃ vinā ko 'rthaḥ saṃsāre dharmasādhane // Rm_36.72{71} //",
    "XXratnml_u:14442": " dharmārthakāmamokṣādi sādhanaṃ sukhakāraṇaṃ /",
    "XXratnml_u:14443": " abhāve jīvite kāye kasyārthe sukhasādhanaṃ // Rm_36.73{72} //",
    "XXratnml_u:14444": " yat svajīve na pakṣyaivaṃ kim arthe dātum ichasi /",
    "XXratnml_u:14445": " svakāyajīvarakṣārthaṃ dānādi puṇyasādhanaṃ // Rm_36.74{73} //",
    "XXratnml_u:14446": " svakāyajīvitaṃ tyaktvā kim arthe puṇyasādhanaṃ /",
    "XXratnml_u:14447": " svakāyajīva bhadrārthe guṇadravyavṛṣārjanaṃ // Rm_36.75{74} //",
    "XXratnml_u:14448": " iti satyaṃ mayākhyātaṃ hitārthaṃ te priyātmaje /",
    "XXratnml_u:14449": " śrutvemaṃ netravad rakṣyā mā dāḥ kasmai cid arthine // Rm_36.76{75} //",
    "XXratnml_u:14450": " yadi te 'sti vṛṣe vāṃchā datveto 'nyad yathepsitaṃ /",
    "XXratnml_u:14451": " gṛhe vrataṃ caraty evaṃ sukhena puṇyam arjaya // Rm_36.77{76} //",
    "XXratnml_u:14452": " etatpuṇyavipākena sarvatra te śubhaṃ bhavet /",
    "XXratnml_u:14453": " sarvadā durgatiṃ naiva yāyāt sadā tu sadgatiṃ // Rm_36.78{77} //",
    "XXratnml_u:14454": " evaṃ matvātmaje śrutvā saddharmaṃ saugatoditaṃ /",
    "XXratnml_u:14455": " triratnabhajanaṃ kṛtvā gṛhe vrataṃ sukhaṃ cara // Rm_36.79{78} //",
    "XXratnml_u:14456": " etatpuṇyaviśuddhā tvaṃ sarvadā śubhabhāvinī /",
    "XXratnml_u:14457": " kramāt saṃbodhim āsādya saṃbuddhapadam āpnuyāḥ // Rm_36.80{79} //",
    "XXratnml_u:14458": " iti mātrā samākhyātaṃ śrutvā muktātmajāpi sā /",
    "XXratnml_u:14459": " utthāyāśruvirukṣā yayau śokālaye śanaiḥ // Rm_36.81{80} //",
    "XXratnml_u:14460": " tatra śayyātalāsīnā muktādānacintayā /",
    "XXratnml_u:14461": " saṃbuddhasmaraṇaṃ kṛtvā tasthau dhyānasamāhitā // Rm_36.82{81} //",
    "XXratnml_u:14462": " (Rm 402)",
    "XXratnml_u:14463": " tatra taddhyānasaṃmūḍhā nidrāsuptendriyāpi sā /",
    "XXratnml_u:14464": " tam eva śrīghanaṃ smṛtvā tasthau niścaritāśayāḥ // Rm_36.83{82} //",
    "XXratnml_u:14465": " tām evāṃ saṃsthitāṃ dṛṣṭvā bhagavān sa munīśvaraḥ /",
    "XXratnml_u:14466": " svapna iva samābhāṣya muktām evaṃ vyabodhayat // Rm_36.84{83} //",
    "XXratnml_u:14467": " vatse mātra viṣīda tvaṃ pradeyeyaṃ kajāpi te /",
    "XXratnml_u:14468": " pradīyatāṃ samuddhṛtya punaḥ prādurbhaviṣyati // Rm_36.85{84} //",
    "XXratnml_u:14469": " iti saṃbhāṣitaṃ śrutvā svapne iva samutthitā /",
    "XXratnml_u:14470": " sā muktā vismayākrāntacittā tasthau suniśalā // Rm_36.86{85} //",
    "XXratnml_u:14471": " tataḥ sā taṃ jagannāthaṃ smṛtvā taccintayākulā /",
    "XXratnml_u:14472": " kim etat satyam evaṃ syād iti jñātuṃ samaichata // Rm_36.87{86} //",
    "XXratnml_u:14473": " tataḥ sā svayam uddhṛtya svaśiraḥsthāṃ svapāṇinā /",
    "XXratnml_u:14474": " muktāmālāṃ mudālokya tāṃ śāstre samakalpayat // Rm_36.88{87} //",
    "XXratnml_u:14475": " tato 'naṃtaram evaṃ sā muktāmālābhiśobhitā /",
    "XXratnml_u:14476": " tasyāḥ śirasamubhūtā rarāja tatsamānikā // Rm_36.89{88} //",
    "XXratnml_u:14477": " tāṃ samālokya sā muktā kanyātivismayānvitā /",
    "XXratnml_u:14478": " sahasā purato gatvā mātur evaṃ nyavedayat // Rm_36.90{89} //",
    "XXratnml_u:14479": " mātar adya munīndrasya kṛpādṛṣṭiprasādataḥ /",
    "XXratnml_u:14480": " yathā mayā pratijñātaṃ pūryyeta me tathā dhruvaṃ // Rm_36.91{90} //",
    "XXratnml_u:14481": " ity uktvā sā mudā muktā samuddhṛtāṃ śiroruhāṃ /",
    "XXratnml_u:14482": " ye ubhe darśayitvāgre mātur evam abhāṣata // Rm_36.92{91} //",
    "XXratnml_u:14483": " mātar ahaṃ vipannāśā śayyā talasamāśritā /",
    "XXratnml_u:14484": " saṃbuddhaṃ manasā dhyātvā tiṣṭhāmi dānaciṃtayā // Rm_36.93{92} //",
    "XXratnml_u:14485": " yadā me dhyānasuptāyā hṛdi nidropasarpate /",
    "XXratnml_u:14486": " tadaivaṃ sarvanāthena samādiṣṭaṃ śrutaṃ mayā // Rm_36.94{93} //",
    "XXratnml_u:14487": " pradeyeyaṃ śirojātā muktāmālā tvayā mudā /",
    "XXratnml_u:14488": " punaḥ prādurbhaved bhūyo 'py etatsamānikā dhruvaṃ // Rm_36.95{94} //",
    "XXratnml_u:14489": " iti śrutvā prabuddhāhaṃ kim etat sūnṛtaṃ bhavet /",
    "XXratnml_u:14490": " iti kṛtvā samuddhṛtya paśyāmīmāṃ pramoditā // Rm_36.96{95} //",
    "XXratnml_u:14491": " tato 'naṃtaram evaṃ me śirasyaitatsamānikā /",
    "XXratnml_u:14492": " muktāmālā samudbhūtā dṛśyatām iyam ambike // Rm_36.97{96} //",
    "XXratnml_u:14493": " ity uktvā sā sutā muktā tasyā mātuḥ puro mudā /",
    "XXratnml_u:14494": " muktāṃ mālāṃ upasthāpya darśayanty evam āha ca // Rm_36.98{97} //",
    "XXratnml_u:14495": " imāṃ mātur jagacchāstre mudā saṃkalpayāmy ahaṃ /",
    "XXratnml_u:14496": " tad enāṃ trijagacchāstre saṃpradātuṃ vrajeya hi // Rm_36.99{98} //",
    "XXratnml_u:14497": " iti putryā samākhyātaṃ śrutvā sā jananī mudā /",
    "XXratnml_u:14498": " tāṃ muktāsrajam ālokya tac chirojāṃ ca harṣitā // Rm_36.100{99} //",
    "XXratnml_u:14499": " muhur muhuḥ samīkṣantī tāṃ sutām evam abravīt /",
    "XXratnml_u:14500": " dhanyāsi bhadrikā putri tvayā yathā samīhitaṃ // Rm_36.101{100} //",
    "XXratnml_u:14501": " tathā te siddhyate nūnaṃ saṃbuddhasyānubhāvātaḥ /",
    "XXratnml_u:14502": " tad imāṃ tvaṃ samādāyā yathā saṃkalpitaṃ tvayā // Rm_36.102{1} //",
    "XXratnml_u:14503": " tathā tasmai munīndrāya prābhyarcya dātum arhasi /",
    "XXratnml_u:14504": " tathā te 'ṅgīkṛtaṃ putri tat satyaṃ setsyate dhruvaṃ // Rm_36.103{2} //",
    "XXratnml_u:14505": " (Rm 403)",
    "XXratnml_u:14506": " etatpuṇyānubhāvaiś ca sarvadā sadgatiṃ vrajeḥ /",
    "XXratnml_u:14507": " iti matvā jagacchāstur upahṛtya bhajādarāt // Rm_36.104{3} //",
    "XXratnml_u:14508": " tathā cāsmai dvijāyaivam ādāya dātum arhati /",
    "XXratnml_u:14509": " tathā te 'ṅgī kṛte siddhe sarvatra maṃgalaṃ bhavet // Rm_36.105{4} //",
    "XXratnml_u:14510": " saphalaṃ mānuṣe janma sadā ca sadgatau sthitiḥ // Rm_36.106{5} //",
    "XXratnml_u:14511": " iti mātroditaṃ śrutvā pratisaṃmoditāśayā /",
    "XXratnml_u:14512": " sā tatheti pratiśrutya tathā kartuṃ samaichata // Rm_36.107{6} //",
    "XXratnml_u:14513": " tathā saitatpravṛttāṃtaṃ bharttur agre nyavedayat /",
    "XXratnml_u:14514": " śrutvā bharttāpi puṣyaḥ samuditābhyanvamodata // Rm_36.108{7} //",
    "XXratnml_u:14515": " tasminn avasare tatra śrāvastyāṃ jetakāśrame /",
    "XXratnml_u:14516": " vihāre bhagavān so 'rhan vijahāra sasāṃghikaḥ // Rm_36.109{8} //",
    "XXratnml_u:14517": " tatra sa trijagacchāstā bodhicaryāṃ prakāśayan /",
    "XXratnml_u:14518": " sarvasatvasahitārthena dharmam ādeṣṭum ārabhat // Rm_36.110{9} //",
    "XXratnml_u:14519": " tadā te bhikṣavaḥ sarve śrāvakāś cailakādayaḥ /",
    "XXratnml_u:14520": " bhikṣuṇyo vratinaś cāpi bodhisatvagaṇā api // Rm_36.111{10} //",
    "XXratnml_u:14521": " upāsakagaṇāś cāpi tathā copāsikā api /",
    "XXratnml_u:14522": " sarve te samupāśritya samātasthuḥ samāhitāḥ // Rm_36.112{11} //",
    "XXratnml_u:14523": " tathā śakrādayo devā brahmādyā brahmacāriṇaḥ /",
    "XXratnml_u:14524": " dānavā lokapālāś ca yakṣagaṃdharvakinnarāḥ // Rm_36.113{11!} //",
    "XXratnml_u:14525": " rākṣasā garuḍā nāgāḥ siddhavidyādharādayaḥ /",
    "XXratnml_u:14526": " yatayo yoginaś cāpi nirgranthās tīrthikā api // Rm_36.114{12} //",
    "XXratnml_u:14527": " ṛṣayo brāhmaṇāś cāpi tapaśvino maharddhikāḥ /",
    "XXratnml_u:14528": " rājānaḥ kṣatriyāś cāpi vaiśyā rājakumārakāḥ // Rm_36.115{} //",
    "XXratnml_u:14529": " śreṣṭhino maṃtriṇo 'mātyā gṛhasthāś ca mahājanāḥ /",
    "XXratnml_u:14530": " vaṇijaḥ sārthavāhāś ca paurikāḥ śilpino 'pi ca // Rm_36.116{24} //",
    "XXratnml_u:14531": " grāmyā jānapadāś cāpi tathānyaddeśavāsinaḥ /",
    "XXratnml_u:14532": " sarve te samupāgatya dṛṣṭvā taṃ śrīghanaṃ mudā // Rm_36.117{15} //",
    "XXratnml_u:14533": " natvā pradakṣiṇīkṛtya samabhyarcya yathākramaṃ /",
    "XXratnml_u:14534": " kṛtāñjalipuṭā natvā parivṛtya samaṃtataḥ // Rm_36.118{16} //",
    "XXratnml_u:14535": " tat saddharmāmṛtaṃ pātum upatasthuḥ samāhitāḥ /",
    "XXratnml_u:14536": " tadā sa bhagavān dṛṣṭvā tān sarvān samupasthitān /",
    "XXratnml_u:14537": " ādimadhyāṃtakalyāṇaṃ saddharmaṃ samupādiśat // Rm_36.119{17} //",
    "XXratnml_u:14538": " tat saddharmaṃ samākarṇya sarve lokāḥ [prabodhikāh] prabodhitāḥ /",
    "XXratnml_u:14539": " sarvasatvahitārtheṣu babhūvuḥ bodhicāriṇaḥ // Rm_36.120{18} //",
    "XXratnml_u:14540": " tadā sā kanyakā muktā sakhībhiḥ saha moditā[ḥ] /",
    "XXratnml_u:14541": " muktāmālāṃ samādāya dharmaṃ śrotum upācarat // Rm_36.121{19} //",
    "XXratnml_u:14542": " tatra taṃ śrīghanaṃ dṛṣṭvā natvā sā sāṃjalir mudā /",
    "XXratnml_u:14543": " tridhā pradakṣiṇīkṛtya tasya śāstuḥ purogatā // Rm_36.122{20} //",
    "XXratnml_u:14544": " tatrāgre tām upasthapya muktāmālāṃ kṛtāṃjaliḥ /",
    "XXratnml_u:14545": " pādau natvā prasannāsyā dharmaṃ śrotum upāśrayat // Rm_36.123{21} //",
    "XXratnml_u:14546": " tataḥ sa bhagavāṃs tasyā dṛṣṭvāśayaṃ viśuddhitaṃ /",
    "XXratnml_u:14547": " āryasatyaṃ samārabhya saddharmaṃ samupādiśat // Rm_36.124{22} //",
    "XXratnml_u:14548": " tat saddharmaṃ samākarṇya sā muktā paribodhitā /",
    "XXratnml_u:14549": " dharmaviśeṣam ājñāya babhūva bodhivāñchinī // Rm_36.125{23} //",
    "XXratnml_u:14550": " (Rm 404)",
    "XXratnml_u:14551": " tatra sā kanyakā muktā satkāyadṛṣṭiparvataṃ /",
    "XXratnml_u:14552": " hitvā jñānāsinā śrotaāpattiphalam āyayau // Rm_36.126{24} //",
    "XXratnml_u:14553": " tataḥ sā bhadrikā muktā dṛṣṭasatyā pramoditā /",
    "XXratnml_u:14554": " sāṃjaliś caraṇau śāstur natvā svagṛham āyayau // Rm_36.127{25} //",
    "XXratnml_u:14555": " tataḥ sā ca samādāya muktāmālaṃ svamūrddhajaṃ /",
    "XXratnml_u:14556": " suprasannāśayā tasmai dvijāya pradadau mudā // Rm_36.128{26} //",
    "XXratnml_u:14557": " tāṃ muktāsrajam ādāya brāhmaṇaḥ saṃpramoditaḥ /",
    "XXratnml_u:14558": " tasyai bhadrāśiṣaṃ datvā sahasā svagṛhe 'vrajat // Rm_36.129{27} //",
    "XXratnml_u:14559": " tathā sā muditā gatvā sarvārthibhyo yathepsitaṃ /",
    "XXratnml_u:14560": " triratnabhajanaṃ kṛtvā śubhadharme samācarat // Rm_36.130{28} //",
    "XXratnml_u:14561": " tadā tasyā guṇāñ chrutvā bahavaḥ kāmarāgiṇaḥ /",
    "XXratnml_u:14562": " saratnaprābhṛtaṃ datvā tāṃ prārthayitum īchire // Rm_36.131{29} //",
    "XXratnml_u:14563": " kumārā bhurbhujā tasyāḥ pitaraṃ puṣyam ādarāt /",
    "XXratnml_u:14564": " svasvadūtaiḥ saratnāni datvā saṃprārthayan mudā // Rm_36.132{30} //",
    "XXratnml_u:14565": " tathā dvijakumārāś ca maṃtriputrāś ca kāminaḥ /",
    "XXratnml_u:14566": " vaiśyaputrās tathānye na dhanino vaṇigātmajāḥ // Rm_36.133{31} //",
    "XXratnml_u:14567": " sārthavāhasutāś cāpi tathā śilpisutā api /",
    "XXratnml_u:14568": " mahājanasutāś caivam anye 'pi kāmamohitāḥ // Rm_36.134{32} //",
    "XXratnml_u:14569": " sarve te tāṃ subhadrāṃgīṃ muktāṃ muktābhyalaṃkṛtāṃ /",
    "XXratnml_u:14570": " dṛṣṭvā rāgāgnisaṃtaptās tanmukhāmṛtavāṃchinaḥ // Rm_36.135{33} //",
    "XXratnml_u:14571": " savastrālaṃkāraratnāni datva dūtaiḥ pṛthak pṛthak /",
    "XXratnml_u:14572": " tasyās taṃ janakaṃ puṣyaṃ prārthayann evam ādarāt // Rm_36.136{34} //",
    "XXratnml_u:14573": " tathā taiḥ prārthyamāno 'sau puṣyo dūtaiḥ pṛthak pṛthak /",
    "XXratnml_u:14574": " tad dattaṃ prābhṛtaṃ dṛṣṭvā tasthau taṃ kṣubhitāśayaḥ // Rm_36.137{35} //",
    "XXratnml_u:14575": " tata utthāya puṣyaḥ sa śokāgāre viṣaṇṇadhīḥ /",
    "XXratnml_u:14576": " gatvā śayyātalāsīno manasaivaṃ vyaciṃtayat // Rm_36.138{36} //",
    "XXratnml_u:14577": " hāre duḥkhaṃ prajātaṃ me kiṃ kariṣyāmi sāṃprataṃ /",
    "XXratnml_u:14578": " ekaiva duhitā me 'sti yācakā bahavo 'pi me // Rm_36.139{37} //",
    "XXratnml_u:14579": " yady ekasmai pradāsyāmi sarve 'nye syur mama dviṣaḥ /",
    "XXratnml_u:14580": " atrāhaṃ kiṃ kariṣyāmi yad upāyaṃ na manyate // Rm_36.140{38} //",
    "XXratnml_u:14581": " iti cintāviṣaṇṇāsyas tasthau mohaviṣārditaḥ // Rm_36.141{39!} //",
    "XXratnml_u:14582": " tatraivaṃ saṃsthitaṃ dṛṣṭvā janakaṃ taṃ samohitaṃ /",
    "XXratnml_u:14583": " sametya sātmajā muktā natvaivaṃ paryapṛchata // Rm_36.142{40} //",
    "XXratnml_u:14584": " tāta kiṃ te mano duḥkhaṃ yad evaṃ tiṣṭhase 'dhumā /",
    "XXratnml_u:14585": " tat satyaṃ samupākhyā prabodhayātmajām imāṃ // Rm_36.143{41} //",
    "XXratnml_u:14586": " iti saṃprārthite putryā tayā sa janakaḥ sudhīḥ /",
    "XXratnml_u:14587": " taṃ muktāṃ svātmajaṃ dṛṣṭvā sucirād evam abravīt // Rm_36.144{42} //",
    "XXratnml_u:14588": " ayi putri subhadrāṃgī kim atrāhaṃ vadeya hi /",
    "XXratnml_u:14589": " yat tvam ekā sutā me 'sti yācakā bahavās tava // Rm_36.145{43} //",
    "XXratnml_u:14590": " yady ekasmai pradāsyāmi tvām ekaṃ divyasuṃdarīṃ /",
    "XXratnml_u:14591": " te sarve 'nye bhaveyur me śatravo hy apakāriṇaḥ // Rm_36.146{44} //",
    "XXratnml_u:14592": " iti cintāvidagdhātmā tiṣṭhāmy evaṃ hi nānyathā /",
    "XXratnml_u:14593": " tad upāyaṃ na paśyāmi yato me jāyate bhayaṃ // Rm_36.147{45} //",
    "XXratnml_u:14594": " (Rm 405)",
    "XXratnml_u:14595": " iti pitroditaṃ śrutvā sā muktā duhitā punaḥ /",
    "XXratnml_u:14596": " janakaṃ taṃ samālokya bodhayanty evam abravīt // Rm_36.148{46} //",
    "XXratnml_u:14597": " nāhaṃ kāmārthinī tāta saṃbuddhaśāsane gatā /",
    "XXratnml_u:14598": " pravrajya saṃvaraṃ dhṛtvā cariṣyāmi śubhāṃ cariṃ // Rm_36.149{47} //",
    "XXratnml_u:14599": " iti me niścitaṃ cittam anyathā na karomi hi /",
    "XXratnml_u:14600": " tad atra mā viṣīda tvaṃ tad anujñāṃ pradehi me // Rm_36.150{48} //",
    "XXratnml_u:14601": " iti putryā tathākhyātaṃ sa puṣyo janakaḥ sudhīḥ /",
    "XXratnml_u:14602": " svātmajāṃ tāṃ samālokya punar evam abhāṣata // Rm_36.151{49} //",
    "XXratnml_u:14603": " ayi putri kathaṃ tāvat pravrajyāṃ carituṃ saheḥ /",
    "XXratnml_u:14604": " tvaṃ hi bālā subhadrāṅgī kumārī sukhamedhinī // Rm_36.152{50} //",
    "XXratnml_u:14605": " tasmād yāvat kumārī tvaṃ tāvad gehe samāśritā /",
    "XXratnml_u:14606": " triratnabhajanaṃ kṛtvā caropāsakasaṃvaraṃ // Rm_36.153{51} //",
    "XXratnml_u:14607": " iti pitryoditaṃ śrutvā sā muktā duhitā sudhīḥ /",
    "XXratnml_u:14608": " tathā hīti pratiśrutya prabodhitānvamoditaḥ // Rm_36.154{52} //",
    "XXratnml_u:14609": " tathā sā bhadrikā muktā śuddhaśīlā subhāvinī /",
    "XXratnml_u:14610": " triratnabhajanaṃ kṛtvā cere upāsikāvrataṃ // Rm_36.155{53} //",
    "XXratnml_u:14611": " yadā sā yauvanī kāṃtā muktā muktātiśobhitā /",
    "XXratnml_u:14612": " tadā kaniṣṭhaputreṇa dṛṣṭānāthānnasaṃstṛtaḥ // Rm_36.156{54} //",
    "XXratnml_u:14613": " tataḥ so 'nāthabhṛtputraḥ supriyākhyo 'bhimoditaḥ /",
    "XXratnml_u:14614": " kāmarāgāgnisaṃtapto rogī vābhūd viṣaṇṇadhīḥ // Rm_36.157{55} //",
    "XXratnml_u:14615": " taṃ putraṃ kāmarāgārttaṃ dṛṣṭvā so 'nāthapiṇḍadaḥ /",
    "XXratnml_u:14616": " tan nimittaṃ samālokya samāśvāsyaivam abravīt // Rm_36.158{56} //",
    "XXratnml_u:14617": " bho putraivaṃ kim arthe tvaṃ rogīva tiṣṭhase 'dhunā /",
    "XXratnml_u:14618": " tad vadasva mamāgre 'pi yad ichati manas tava // Rm_36.159{57} //",
    "XXratnml_u:14619": " iti pitroditam śrutvā supriyaḥ sa viniḥśvasan /",
    "XXratnml_u:14620": " pitaraṃ taṃ samālokya śanair evam abhāṣata // Rm_36.160{58} //",
    "XXratnml_u:14621": " tāta yo 'sau subhadrāṅgī muktā muktātiśobhitā /",
    "XXratnml_u:14622": " dṛṣṭvā mayānurūpeti mano me harate 'pi sā // Rm_36.161{59} //",
    "XXratnml_u:14623": " tadabhilāṣarāgāgnidāhasaṃtoṣitaṃ manaḥ /",
    "XXratnml_u:14624": " tad rāgāgniśamopāyaṃ kartum arhati me 'dhunā // Rm_36.162{60} //",
    "XXratnml_u:14625": " iti putroditaṃ śrutvā so 'nāthapiṇḍadaḥ pitā /",
    "XXratnml_u:14626": " putrasya prāṇarakṣārthaṃ yācituṃ tāṃ samaihata // Rm_36.163{61} //",
    "XXratnml_u:14627": " tataḥ sa dūtam āhūya pura evam abhāṣata /",
    "XXratnml_u:14628": " sādho gacha gṛhasthasya puṣyasyaiva paro vada // Rm_36.164{62} //",
    "XXratnml_u:14629": " sādho tad duhitā bhadrā tad dīyatāṃ sutāya me /",
    "XXratnml_u:14630": " evaṃ kṛte 'pi saṃbaṃdhaṃ yāvajjīvaṃ sukhāya nau // Rm_36.165{63} //",
    "XXratnml_u:14631": " ity uktvā tasya puṣyasya tāṃ muktākhyāṃ subhāvinīṃ /",
    "XXratnml_u:14632": " prārthayitvā sutāyāsmai dātuṃ me 'rhati sarvathā // Rm_36.166{64} //",
    "XXratnml_u:14633": " iti tenoditaṃ śrutvā tatheti pratibhāṣya saḥ /",
    "XXratnml_u:14634": " dūtaḥ prābhṛtam ādāya puṣyasya samupācarat // Rm_36.167{65} //",
    "XXratnml_u:14635": " tatra tasya puraḥ sthāpya prābhṛtaṃ saṃvinodayan /",
    "XXratnml_u:14636": " yathānāthabhṛtādiṣṭaṃ tathā sarvaṃ nyavedayat // Rm_36.168{66} //",
    "XXratnml_u:14637": " tad uktaṃ sarvam ākarṇya sa puṣyaḥ paribodhitaḥ /",
    "XXratnml_u:14638": " muktāṃ tāṃ svātmajāṃ putrīṃ samāmaṃtryaivam abravīt // Rm_36.169{67} //",
    "XXratnml_u:14639": " (Rm 406)",
    "XXratnml_u:14640": " ayi priyātmaje putri tvam anāthabhṛtā satā /",
    "XXratnml_u:14641": " supriyāya svaputrāya prārthitā tvaṃ prasīda tat // Rm_36.170{68} //",
    "XXratnml_u:14642": " iti pitroditaṃ śrutvā muktā sā duhitā satī /",
    "XXratnml_u:14643": " pitaraṃ taṃ samālokya praṇatvaivam abhāṣata // Rm_36.171{69} //",
    "XXratnml_u:14644": " nāhaṃ kāmārthinī tāta saṃbuddhaśaraṇaṃ gatā /",
    "XXratnml_u:14645": " pravrajyāsaṃvaraṃ dhṛtvā cariṣyāmi śubhāṃ carīṃ // Rm_36.172{70} //",
    "XXratnml_u:14646": " iti putryoditaṃ śrutvā sa puṣyo 'bhihatāśayaḥ /",
    "XXratnml_u:14647": " duhitāṃ tāṃ ciraṃ dṛṣṭvā punar evam abhāṣata // Rm_36.173{71} //",
    "XXratnml_u:14648": " he sute katham eva tvaṃ vadethāḥ kiṃ na manyase /",
    "XXratnml_u:14649": " yad asau gṛhabhṛn nāthas tad vacaḥ śrūyate na kaiḥ // Rm_36.174{72} //",
    "XXratnml_u:14650": " tad yāvad yauvanī bhūtā tāvad bharttā sahānugāḥ /",
    "XXratnml_u:14651": " triratnabhajanaṃ kṛtvā cara vrataṃ gṛhe sukhaṃ // Rm_36.175{73} //",
    "XXratnml_u:14652": " yadā vṛddhā vyavasthāsyai tadā tvaṃ saugatāśrame /",
    "XXratnml_u:14653": " pravrajyāsaṃvaraṃ dhṛtvā pracarasva śubhāṃ carīṃ // Rm_36.176{74} //",
    "XXratnml_u:14654": " iti pitrā samādiṣṭaṃ śrutvā sā duhitā sudhīḥ /",
    "XXratnml_u:14655": " pitro vākyaṃ kathaṃ laṃghyam iti matvaivam abravīt // Rm_36.177{75} //",
    "XXratnml_u:14656": " nāhaṃ kāmarthinī tāta saddharmasādhanārthinī /",
    "XXratnml_u:14657": " tathāpi tvadvaco 'laṃghyam iti śroṣyāmi te vacaḥ // Rm_36.178{76} //",
    "XXratnml_u:14658": " yadi me samayaṃ dhṛtvā satyavākyaṃ dadāti me /",
    "XXratnml_u:14659": " vṛṇuyāṃ taṃ patiṃ nanum iti me vacanaṃ dhruvaṃ // Rm_36.179{77} //",
    "XXratnml_u:14660": " iti putryoditaṃ śrutva sa puṣyaḥ paribodhitaḥ /",
    "XXratnml_u:14661": " etat sarvaṃ pravṛttāṃtaṃ dūtasyāgre nyavedayat // Rm_36.180{78} //",
    "XXratnml_u:14662": " dūtāpi tat pravṛttāṃtaṃ śrutvā tatheti satvarāḥ /",
    "XXratnml_u:14663": " anāthapiṇḍadasyāgre vistareṇa nyavedayat // Rm_36.181{79} //",
    "XXratnml_u:14664": " so 'nāthapiṇḍadaś cāpi śrutvā sa pratimoditaḥ /",
    "XXratnml_u:14665": " sarvam etat pravṛttāṃtaṃ putrasyāgre nyavedayat // Rm_36.182{80} //",
    "XXratnml_u:14666": " etat pitrā samākhyātaṃ śrutvā sa supriyaḥ sudhīḥ /",
    "XXratnml_u:14667": " tathā hīti pratijñāya dūtasyāgre nyavedayat // Rm_36.183{81} //",
    "XXratnml_u:14668": " dūtaś ca tadvacaḥ śrutvā puṣyasya purato gataḥ /",
    "XXratnml_u:14669": " sarvam etat pravṛttāṃtaṃ vistareṇa nyavedayat // Rm_36.184{82} //",
    "XXratnml_u:14670": " puṣyo 'pi tat samākhyātaṃ śrutvā patnyāḥ puro 'vadat /",
    "XXratnml_u:14671": " sāpi taj jananī śrutvā putryā agre nyavedayat // Rm_36.185{83} //",
    "XXratnml_u:14672": " tan mātrā samupādiṣṭaṃ śrutvā sā duhitā satī /",
    "XXratnml_u:14673": " tathā hīti pratiśrutya tūṣṇībhūtvādhyuvāsa tat // Rm_36.186{84} //",
    "XXratnml_u:14674": " tataḥ sa janakaḥ puṣyo matvā putryādhivāsitaṃ /",
    "XXratnml_u:14675": " tasyā vivāhasāmagrīṃ sahasā samasādhayat // Rm_36.187{85} //",
    "XXratnml_u:14676": " tataḥ sa janakaḥ puṣyo 'py anāthapiṇḍadātmajaṃ /",
    "XXratnml_u:14677": " supriyaṃ taṃ samānīya satkṛtya samamānayat // Rm_36.188{86} //",
    "XXratnml_u:14678": " tatas tām ātmajāṃ muktāṃ supriyāya subhāvine /",
    "XXratnml_u:14679": " saṃkalpya pradadau puṣyo janakaḥ sa yathāvidhiḥ // Rm_36.189{87} //",
    "XXratnml_u:14680": " tataḥ sa supriyo bharttā tāṃmuktāṃ ramaṇīṃ priyāṃ /",
    "XXratnml_u:14681": " bhāryāṃ svagṛhe ānīya reme bhuktvā yathāsukhaṃ // Rm_36.190{88} //",
    "XXratnml_u:14682": " evaṃ sā bhāvinī muktā kāñcit kālaṃ gṛhe mudā /",
    "XXratnml_u:14683": " (Rm 407)",
    "XXratnml_u:14684": " bharttrā saha yathākāmaṃ bhuktvā reme pramoditā // Rm_36.191{89} //",
    "XXratnml_u:14685": " tatas tau daṃpatī dehe vṛddhatva samupākrame /",
    "XXratnml_u:14686": " pitroḥ pādān praṇatvaivaṃ prārthayataṃ samādarāt // Rm_36.192{90} //",
    "XXratnml_u:14687": " pitarau yat kṛtaṃ satyam āvābhyāṃ tat susiddhaye /",
    "XXratnml_u:14688": " pūrayituṃ samichāvas tad ājñāṃ dātum arhatha // Rm_36.193{91} //",
    "XXratnml_u:14689": " iti saṃprārthitaṃ tābhyāṃ śrutvā pitā sa sā prasūḥ /",
    "XXratnml_u:14690": " dṛṣṭvā tau daṃpatī śrāddhāyuktāv evaṃ samūcatuḥ // Rm_36.194{92} //",
    "XXratnml_u:14691": " yadi vāṃ vidyate vāṃchā carituṃ saugataṃ vrataṃ /",
    "XXratnml_u:14692": " tat satyapūraye tasmāt pracarata samāhitau // Rm_36.195{93} //",
    "XXratnml_u:14693": " iti tābhyām anujñāte daṃpatī tau pramoditau /",
    "XXratnml_u:14694": " pitroḥ pādān praṇatvaiva pratasthuḥ sahasā gṛhāt // Rm_36.196{94} //",
    "XXratnml_u:14695": " tatas tau jetakodyāne vihāre samupāgatau /",
    "XXratnml_u:14696": " bhagavantaṃ tam ānamya pravrajyāṃ samayācatāṃ // Rm_36.197{95} //",
    "XXratnml_u:14697": " bhagavan nātha sarvajña vijānāti yad āvayoḥ /",
    "XXratnml_u:14698": " satyaṃ tat pūrayiṣyāvas tat pravrajyāṃ dadātu vāṃ // Rm_36.198{96} //",
    "XXratnml_u:14699": " iti saṃprārthite tābhyaṃ bhagavāṃ dakṣapāṇinā /",
    "XXratnml_u:14700": " spṛṣṭvā tac chirasor dṛṣṭvā samāmaṃtryaivam ādiśat // Rm_36.199{97} //",
    "XXratnml_u:14701": " evaṃ caratam ādāya pravrajyāvratam uttamaṃ /",
    "XXratnml_u:14702": " svaparātmahitārtheṣu brahmacaryaṃ samāhitau // Rm_36.200{98} //",
    "XXratnml_u:14703": " ity ādiṣṭe munīndreṇa tāv ubhāv api muṃḍitau /",
    "XXratnml_u:14704": " khikkhirīpātravibhrāṇau ca bhartuś cīvarāvṛtau // Rm_36.201{99} //",
    "XXratnml_u:14705": " tato 'vidyāgaṇaṃ bhitvā prāptavidyāviśāradau /",
    "XXratnml_u:14706": " sarvakleśagaṇāñ jitvā sākṣād arhatvam āvatuḥ // Rm_36.202{100} //",
    "XXratnml_u:14707": " tatas tau vimalātmānau priśuddhatrimaṇḍalau /",
    "XXratnml_u:14708": " jitendriyāū samācārau nirvikalpau niraṃjanau // Rm_36.203{1} //",
    "XXratnml_u:14709": " sarveṣām api lokānāṃ traidhātukanivāsināṃ /",
    "XXratnml_u:14710": " pūjyau mānyau ca vaṃdyau tāv abhūtaṃ brahmacāriṇau // Rm_36.204{2} //",
    "XXratnml_u:14711": " tad dṛṣṭvā te bhikṣavaḥ sarve vismayoddhatamānasā /",
    "XXratnml_u:14712": " bhagavaṃtaṃ tam ānamya paprachus tat purākṛtaṃ // Rm_36.205{3} //",
    "XXratnml_u:14713": " bhagavan kiṃ kṛtaṃ karma purābhyāṃ sukṛtaṃ kuha /",
    "XXratnml_u:14714": " tat sarvaṃ samupādiśya sarvān naḥ paribodhaya // Rm_36.206{4} //",
    "XXratnml_u:14715": " iti saṃprārthite sarvair bhikṣubhiḥ sa munīśvaraḥ /",
    "XXratnml_u:14716": " sarvāṃs tāṃ śrāvakān bhikṣūn samālokyaivam ādiśat // Rm_36.207{5} //",
    "XXratnml_u:14717": " śṛṇuta bhikṣavaḥ karma yad ābhyāṃ prakṛtaṃ purā /",
    "XXratnml_u:14718": " tat sarvaṃ vaḥ pravakṣyāmi śrutvā cābhyanumodata // Rm_36.208{6} //",
    "XXratnml_u:14719": " tad yathābhūt purā śāstā kāśyapākhyamunīśvaraḥ /",
    "XXratnml_u:14720": " sarvajño 'rhaṃ jagannātho dharmarājas tathāgataḥ // Rm_36.209{7} //",
    "XXratnml_u:14721": " bhagavān sa mṛgāraṇye vārāṇasyāṃ jinārame /",
    "XXratnml_u:14722": " sarvasatvahitārthena vijahāra sasāṃghikaḥ // Rm_36.210{8} //",
    "XXratnml_u:14723": " tadā tatra mahān sādhuḥ śrīmāñ chrīdopamaḥ sudhīḥ /",
    "XXratnml_u:14724": " sadā tasya munīndrasya saddharmaśrāvako 'bhajat // Rm_36.211{9} //",
    "XXratnml_u:14725": " tataḥ sa buddhimān dātā sarvalokahitārthataḥ /",
    "XXratnml_u:14726": " chandakabhikṣaṇaṃ tatra yācitvā paṃcavārṣikaṃ // Rm_36.212{10} //",
    "XXratnml_u:14727": " (Rm 408)",
    "XXratnml_u:14728": " kāśyapasya munīndrasya sasaṃghaya niraṃtaraṃ /",
    "XXratnml_u:14729": " sapūjābhojanair nityam upasthātuṃ samaichata // Rm_36.213{11} //",
    "XXratnml_u:14730": " tataḥ sa nṛpater ājñāṃ samāsādya pramoditaḥ /",
    "XXratnml_u:14731": " hastiskandhe samāruhya ghaṇṭāvādyaṃ pravādayan // Rm_36.214{12} //",
    "XXratnml_u:14732": " sarvatra viṣaye tatra vārāṇasyāḥ samaṃtataḥ /",
    "XXratnml_u:14733": " chaṃdakabhikṣaṇaṃ sārddhaṃ yācituṃ prācaraj janaiḥ // Rm_36.215{13} //",
    "XXratnml_u:14734": " taṃ dṛṣṭvā sārthavāhasya bhāryā bhadrā subhāvinī /",
    "XXratnml_u:14735": " sā tasyai śiraso mucya muktāhāraṃ dadau mudā // Rm_36.216{14} //",
    "XXratnml_u:14736": " tatas tasyāḥ śiraskaṃ tanmuktāhāravyapohitaṃ /",
    "XXratnml_u:14737": " dṣṭvā sa vismito hāryyaṃ tām eva paryapṛchata // Rm_36.217{15} //",
    "XXratnml_u:14738": " kvāsau bhadre śirasthas te muktāhāro na vidyate /",
    "XXratnml_u:14739": " kasyai dattas tvayā kena hṛto vā tad vadasva me // Rm_36.218{16} //",
    "XXratnml_u:14740": " iti bhartrābhipṛṣṭe sā muditā racitāṃjaliḥ /",
    "XXratnml_u:14741": " bharttāraṃ taṃ praṇatvaivaṃ vinodayitum abravīt // Rm_36.219{17} //",
    "XXratnml_u:14742": " āryaputra prasīdātra mā kṛthā roṣatām iha /",
    "XXratnml_u:14743": " yan mayā śraddhayā dattaś chaṃdakabhikṣaṇe 'py asau // Rm_36.220{18} //",
    "XXratnml_u:14744": " iti bhāryoditaṃ śrutvā sārthavāhas tataś caran /",
    "XXratnml_u:14745": " niṣkrīya bahumūlyena tasyai patnyai dadau punaḥ // Rm_36.221{19} //",
    "XXratnml_u:14746": " taṃ muktāhāram ālokya sārthabhṛtaḥ priyāpi sā /",
    "XXratnml_u:14747": " saṃpradattaṃ mayā śāstu iti taṃ nāgrahīd api // Rm_36.222{20} //",
    "XXratnml_u:14748": " tataḥ sa sārthabhṛt svāmī tāṃ bhāryāṃ ramaṇīṃ priyāṃ /",
    "XXratnml_u:14749": " snehārdacakṣuṣā dṛṣṭvā punar evam abhāṣata // Rm_36.223{21} //",
    "XXratnml_u:14750": " bahumūlyena bhadre yaṃ mayā krītas tu dīyate /",
    "XXratnml_u:14751": " tat kasmān nechasīdaṃ mad grahītuṃ katham eva hi // Rm_36.224{22} //",
    "XXratnml_u:14752": " iti bhartroditam śrutvā sā dattaṃ svāminā punaḥ /",
    "XXratnml_u:14753": " taṃ muktāhāram ādāya bharttuś cittaṃ vyanodayat // Rm_36.225{23} //",
    "XXratnml_u:14754": " tataḥ sā viṣayāraktā saddharmaguṇavāṃchinī /",
    "XXratnml_u:14755": " taṃ saṃpūjāṃgam ādāya yayau śāstur mudāśrame // Rm_36.226{24} //",
    "XXratnml_u:14756": " tatraitad gandhakuṭyāṃ sā kṛtvā sugaṃdhilepanaṃ /",
    "XXratnml_u:14757": " supuṣpaiś ca samākīryya natvā kṛtvā pradakṣiṇāṃ // Rm_36.227{25} //",
    "XXratnml_u:14758": " tataḥ sā muditā tasya kāśyapasya jagadguroḥ /",
    "XXratnml_u:14759": " muktāhāraṃ puraḥ kṣiptvā praṇanāma kṛtāṃjaliḥ // Rm_36.228{26} //",
    "XXratnml_u:14760": " tato buddhānubhavena muktāhāraḥ sa tat kṣaṇaṃ /",
    "XXratnml_u:14761": " tasya śāstuḥ śiraḥ saṃstho rarāja saṃprabhāsayan // Rm_36.229{27} //",
    "XXratnml_u:14762": " tad dṛṣṭvā sā suprasannāsyāḥ saṃbodhiguṇalālasāḥ /",
    "XXratnml_u:14763": " śāstuḥ pādau praṇatvaivaṃ praṇidhānaṃ vyadhān mudā // Rm_36.230{28} //",
    "XXratnml_u:14764": " etatpuṇyavipākena śāstāram īdṛśaṃ jinaṃ /",
    "XXratnml_u:14765": " ārāgyedṛgguṇānāṃ ca lābhī syāṃ sarvathā bhave // Rm_36.231{29} //",
    "XXratnml_u:14766": " evaṃ sā bhāvinī kāṃtā tasya śāstu jagadguroḥ /",
    "XXratnml_u:14767": " praṇidhānaṃ sadā kṛtvā prabheje saṃprasāditā // Rm_36.232{30} //",
    "XXratnml_u:14768": " yo 'sau sārthapater bhāryā mukteyaṃ sā subhāvinī /",
    "XXratnml_u:14769": " manyatām iti yuṣmābhir nānyathā tu hi bhikṣavaḥ // Rm_36.233{31} //",
    "XXratnml_u:14770": " yad anayā tadā tasya kāśyapasya jagadguroḥ /",
    "XXratnml_u:14771": " (Rm 409)",
    "XXratnml_u:14772": " pūjāṅgaiḥ śraddhayābhyarcya muktāhāraḥ praḍhokitaḥ // Rm_36.234{32} //",
    "XXratnml_u:14773": " etatpuṇyavipākena jāteyaṃ sukule 'dhunā /",
    "XXratnml_u:14774": " śirasy asyāś ca saṃrūḍho muktāmālā sahodbhavā // Rm_36.235{33} //",
    "XXratnml_u:14775": " yathānayā kṛtaṃ tatra praṇidhānaṃ tathā 'dhunā /",
    "XXratnml_u:14776": " māṃ śāstāram āgamya sākṣād arhatvam āpyate // Rm_36.236{34} //",
    "XXratnml_u:14777": " evaṃ hi yat kṛtaṃ yena tenaiva bhujyate phalaṃ /",
    "XXratnml_u:14778": " abhuktaṃ kṣīyate naiva karma na cānyathā kvacit // Rm_36.237{35} //",
    "XXratnml_u:14779": " evaṃ matvātra saṃsāre sarvadā śubhavāṃchibhiḥ /",
    "XXratnml_u:14780": " saddharmaṃ samupāśritya caritavyaṃ śubhe sadā // Rm_36.238{36} //",
    "XXratnml_u:14781": " śubhe caranti ye nityaṃ na te gachaṃti durgatīṃ /",
    "XXratnml_u:14782": " sadgatim eva saṃyānti bodhiṃ ca samavāpnuyuḥ // Rm_36.239{37} //",
    "XXratnml_u:14783": " ity ādiṣṭaṃ munīndreṇa śrutvā te sāṃghikā api /",
    "XXratnml_u:14784": " sarve tatheti vijñapya prābhyanaṃdan prabodhitāḥ // Rm_36.240{38} //",
    "XXratnml_u:14785": " ity ādiṣṭaṃ hi me śāstrā śrutaṃ mayā tathocyate /",
    "XXratnml_u:14786": " śrutvāpy evaṃ tathā rājaṃ caritavyaṃ śubhe sadā // Rm_36.241{39} //",
    "XXratnml_u:14787": " prajāś cāpi mahārāja bodhayitvā prayatnataḥ /",
    "XXratnml_u:14788": " bodhimārge pratisthāpya pālayasva samāhitaḥ // Rm_36.242{40} //",
    "XXratnml_u:14789": " tathā hi te sadā bhadraṃ sarvatrāpi bhaved dhruvaṃ /",
    "XXratnml_u:14790": " kramād bodhiṃ ca saṃprāpya saṃbuddhapadam āpnuyāḥ // Rm_36.243{41} //",
    "XXratnml_u:14791": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:14792": " tathā hīti pratijñapya prābhyanaṃdat sapārṣadaḥ // Rm_36.244{42} //",
    "XXratnml_u:14793": " muktāvadānaṃ manujā idaṃ ye śṛṇvaṃti ye cāpi niśāmayanti /",
    "XXratnml_u:14794": " te sarva evaṃ sukhitā śubhāni kṛtvā prayānti sugatālayan te //",
    "XXratnml_u:14795": " ++ iti ratnāvadānatatve muktāvadānaṃ samāptam ++",
    "XXratnml_u:14796": " (Rm 410)",
    "XXratnml_u:14797": " XXXVII Dhīmatyāvadāna athāśoko mahīndro 'sau kṛtāṃjaliḥ pramoditaḥ /",
    "XXratnml_u:14798": " upaguptaṃ tam arhantaṃ natvaivaṃ punar abravīt // Rm_37.1{1} //",
    "XXratnml_u:14799": " bhadanta ye mahāsatvā bodhisatvā yathepsitaṃ /",
    "XXratnml_u:14800": " sarvārthibhyaḥ pradatvaivaṃ dānaṃ kurvanti sarvadā // Rm_37.2{2} //",
    "XXratnml_u:14801": " teṣām evaṃ pradatte 'pi tad dravyaṃ kṣīyate na hi /",
    "XXratnml_u:14802": " punarvṛddhitamaṃ yāti tat kathaṃ me samādiśa // Rm_37.3{3} //",
    "XXratnml_u:14803": " katamadvratapuṇyasya prabhāvāc chrīḥ pravarddhate /",
    "XXratnml_u:14804": " tad vrataṃ me bhavāñ chāstā samyag ādeṣṭum arhati // Rm_37.4{4} //",
    "XXratnml_u:14805": " iti saṃprārthite rājñā śrutvā so 'rhan yatiḥ sudhīḥ /",
    "XXratnml_u:14806": " upagupto narendraṃ taṃ samālokyaivam ādiśat // Rm_37.5{5} //",
    "XXratnml_u:14807": " śṛṇu rājan mahābhāga yathā me guruṇoditaṃ /",
    "XXratnml_u:14808": " tathāhaṃ te pravakṣyāmi loke dharmābhivṛddhaye // Rm_37.6{6} //",
    "XXratnml_u:14809": " ye satyasamādhānāḥ śuddhaśīlāḥ śubhārthinaḥ /",
    "XXratnml_u:14810": " vasudhārāmahādevyāś caranti vratam uttamaṃ // Rm_37.7{7} //",
    "XXratnml_u:14811": " teṣāṃ na kṣīyate dravyaṃ pradatte 'pi sadā gṛhe /",
    "XXratnml_u:14812": " pravṛddhitaram eva syād vasudhārānubhāvataḥ // Rm_37.8{8} //",
    "XXratnml_u:14813": " tadyathāsīt purā buddhaḥ śākyasiṃho munīśvaraḥ /",
    "XXratnml_u:14814": " sarvajño 'rhañ jagacchāstā dharmarājas tathāgataḥ // Rm_37.9{9} //",
    "XXratnml_u:14815": " bhagavānn ekadā tatra vārāṇasyāḥ purāntike /",
    "XXratnml_u:14816": " mṛgadave jināvāse vijahāra sasāṃghikaḥ // Rm_37.10{10} //",
    "XXratnml_u:14817": " tadā tad dharmapīyūṣaṃ pātuṃ śakrādayo 'marāḥ /",
    "XXratnml_u:14818": " brahmādi brāhmaṇāś cāpi sarve lokādhipā api // Rm_37.11{11} //",
    "XXratnml_u:14819": " siddhā vidyādharā daityā yakṣagaṃdharvakinnarāḥ /",
    "XXratnml_u:14820": " rākṣasā garuḍā nāgās tathānye 'pi samāgatāḥ // Rm_37.12{12} //",
    "XXratnml_u:14821": " yatayo yoginaś cāpi tīrthikāś ca tapaśvinaḥ /",
    "XXratnml_u:14822": " nirgranthā vītarāgāś ca munayo brahmacāriṇaḥ // Rm_37.13{13} //",
    "XXratnml_u:14823": " evam anye 'pi lokāḥ saṃbuddhadharmavāṃchinaḥ /",
    "XXratnml_u:14824": " tat saddharmāmṛtaṃ pātuṃ mudā tatra samāgatāḥ // Rm_37.14{14} //",
    "XXratnml_u:14825": " tatpurādhipatī rājā viśvabhadrābhidho mahān /",
    "XXratnml_u:14826": " tasya bhāryā priyādevī ratnamālābhidhā satī // Rm_37.15{15} //",
    "XXratnml_u:14827": " tadātmajakumārāṃśaḥ sūryaprabhābhidhaḥ kṛtī /",
    "XXratnml_u:14828": " tadātmajā ramākārā kumārī vimalābhidhā // Rm_37.16{16} //",
    "XXratnml_u:14829": " anye 'py antarjanāś cāpi sa jñātimitravāṃdhavāḥ /",
    "XXratnml_u:14830": " purohitādayaś cāpi vedavijñā dvijātayaḥ // Rm_37.17{17} //",
    "XXratnml_u:14831": " vaiśyāś ca maṃtriṇo 'mātyā gṛhasthāś ca mahājanāḥ /",
    "XXratnml_u:14832": " vaṇijaḥ sārthavāhāś ca śilpinaś cāpi paurikāḥ // Rm_37.18{18} //",
    "XXratnml_u:14833": " grāmyā jānapadāś cāpi tathā kārpaṭikā api /",
    "XXratnml_u:14834": " (Rm 411)",
    "XXratnml_u:14835": " evam anye 'pi lokāś ca sarve te samupāgatāḥ // Rm_37.19{19} //",
    "XXratnml_u:14836": " tatretya taṃ sabhāsīnaṃ sarvasaṃghapuraskṛtaṃ /",
    "XXratnml_u:14837": " saṃbuddhaṃ śrīghanaṃ dṛṣṭvā muditāḥ samupācaran // Rm_37.20{20} //",
    "XXratnml_u:14838": " tatra sarve 'pi te lokāḥ samabhyarcya yathākramaṃ /",
    "XXratnml_u:14839": " tridhā pradakṣiṇīkṛtvā praṇatvā taṃ munīśvaraṃ // Rm_37.21{21} //",
    "XXratnml_u:14840": " tat saddharmāmṛtaṃ pātuṃ parivṛtya samaṃtataḥ /",
    "XXratnml_u:14841": " puraskṛtya samādhāya samupatasthur ādritā // Rm_37.22{22} //",
    "XXratnml_u:14842": " atha sa bhagavān dṛṣṭvā tān sarvān samupasthitān /",
    "XXratnml_u:14843": " bodhicaryāṃ samārabhya dideśa dharmam uttamaṃ // Rm_37.23{23} //",
    "XXratnml_u:14844": " tat saddharmaṃ samākarṇya sarvalokāḥ prabodhitāḥ /",
    "XXratnml_u:14845": " bodhicittaṃ samāsādya bhavaṃti bodhicāriṇaḥ // Rm_37.24{24} //",
    "XXratnml_u:14846": " āsīt tat samaye tatra vārāṇasyāṃ gṛhādhipaḥ /",
    "XXratnml_u:14847": " dharmadhvajābhidhaḥ śreṣṭhī dātā sādhur mahājanaḥ // Rm_37.25{25} //",
    "XXratnml_u:14848": " tasya bhāryā priyā kāntā śāntamatīti viśrutā /",
    "XXratnml_u:14849": " putrāś ca bahavas tasya sutāś cāpy abhavaṃs tathā // Rm_37.26{26} //",
    "XXratnml_u:14850": " pautrāḥ karmakarāḥ preśyā dāsī dāsajanā api /",
    "XXratnml_u:14851": " aneke parivārāś ca vaṃdhumitrasuhṛjjanāḥ // Rm_37.27{27} //",
    "XXratnml_u:14852": " sarve te poṣitās tena saṃbhṛtya paripālitāḥ /",
    "XXratnml_u:14853": " poṣaṇīyā gṛhasthasya sarve hi samupāśritāḥ // Rm_37.28{28} //",
    "XXratnml_u:14854": " arthino 'pi sadā tasya gṛhe 'nekasamāgatā /",
    "XXratnml_u:14855": " śubhāśīrvacanair nityaṃ mahotsāhaṃ pracakrire // Rm_37.29{29} //",
    "XXratnml_u:14856": " so 'pi dharmadhvajo dātā tān sarvān arthino janān /",
    "XXratnml_u:14857": " yathābhilaṣitair dravyais toṣayitvābhyamodayat // Rm_37.30{30} //",
    "XXratnml_u:14858": " evaṃ pradadatas tasya kramāt saṃpat kṣayaṃ gatā /",
    "XXratnml_u:14859": " tad dṛṣṭvā sa gṛhī dānavighnaśaṃkārdito 'bhavat // Rm_37.31{31} //",
    "XXratnml_u:14860": " tataḥ śokālaye sthitvā tat saṃpatkṣīyaciṃtayā /",
    "XXratnml_u:14861": " viniśvasan viṣaṇṇātmā tasthau bhogyanirutsahaḥ // Rm_37.32{32} //",
    "XXratnml_u:14862": " tatas tasya priyā bhāryā śāntamatī vicakṣaṇā /",
    "XXratnml_u:14863": " bharttāraṃ taṃ viṣaṇṇāsyaṃ dṛṣṭvaivaṃ paryapṛchata // Rm_37.33{33} //",
    "XXratnml_u:14864": " svāminn evaṃ kim ālokya tiṣṭhase duḥkhaciṃtayā /",
    "XXratnml_u:14865": " yat te 'tra jāyate duḥkhaṃ tad vadasva manogataṃ // Rm_37.34{34} //",
    "XXratnml_u:14866": " iṭi bhāryoditaṃ śrutvā sa bharttābhiviniśvasan /",
    "XXratnml_u:14867": " tāṃ bhāryāṃ supriyāṃ kāṃtāṃ samālokyaivam abravīt // Rm_37.35{35} //",
    "XXratnml_u:14868": " ayi priye mahad duḥkhaṃ hṛdi me jāyate 'dhunā /",
    "XXratnml_u:14869": " yat saṃpadaḥ parikṣīṇā āyā me 'tra na vidyate // Rm_37.36{36} //",
    "XXratnml_u:14870": " putrapautrādayo 'neke bahayo me kuṭumbinaḥ /",
    "XXratnml_u:14871": " karmakarādayo bhṛtyā dāsīdāsādayo janāḥ // Rm_37.37{37} //",
    "XXratnml_u:14872": " anye 'pi bahavaḥ preṣyāḥ pālanīyā divāniśaṃ /",
    "XXratnml_u:14873": " arthino yācakāś ca bahavo nityam āgatāḥ /",
    "XXratnml_u:14874": " kathaṃ tāns toṣayiṣyāmi kramāt kṣīṇā hi saṃpadaḥ // Rm_37.38{38} //",
    "XXratnml_u:14875": " nūnaṃ me yācakāḥ sarve śūnyahastā gṛhād ataḥ /",
    "XXratnml_u:14876": " parikhinnavibhinnāsyā vrajiṣyanti nirāśayāḥ // Rm_37.39{39} //",
    "XXratnml_u:14877": " (Rm 412)",
    "XXratnml_u:14878": " iti cintāviṣaṇṇe me hṛdi duḥkhaṃ prajāyate /",
    "XXratnml_u:14879": " tad duḥkhānalasaṃtaptas tiṣṭhāmy evaṃ vimohitaḥ // Rm_37.40{40} //",
    "XXratnml_u:14880": " kiṃ hi dānamahotsāhaṃ vinā gehe sukhaṃ bhavet /",
    "XXratnml_u:14881": " paśuvat kevalaṃ bhuktvā kiṃ sāraṃ satsukhaṃ vinā // Rm_37.41{41} //",
    "XXratnml_u:14882": " iti bhartroditaṃ śrutvā sātha śāntamatī satī /",
    "XXratnml_u:14883": " bharttāraṃ taṃ samāśvāsya bodhayanty evam abravīt // Rm_37.42{42} //",
    "XXratnml_u:14884": " āryaputra kim atrāpi jātā te hṛdi duḥkhatā /",
    "XXratnml_u:14885": " kiṃ viṣādenā siddhyeta kevalaṃ dahyate manaḥ // Rm_37.43{43} //",
    "XXratnml_u:14886": " avaśyaṃ bhāvino bhāvā bhavanti mahatām api /",
    "XXratnml_u:14887": " tad viṣādaṃ parityajya cara śubhe samāhitaḥ // Rm_37.44{44} //",
    "XXratnml_u:14888": " iti bhāryoditaṃ śrutvā sa bharttābhiviniḥśvasan /",
    "XXratnml_u:14889": " tāṃ bhāryāṃ supriyāṃ kāṃtāṃ samālokyaivam abravīt // Rm_37.45{45} //",
    "XXratnml_u:14890": " ayi priye śubhaṃ kāryyaṃ nābhijānāmi sanmate /",
    "XXratnml_u:14891": " tad upāyaṃ samākhyāya māṃ bodhayitum arhati // Rm_37.46{46} //",
    "XXratnml_u:14892": " iti bharttroditam śrutvā sā ca śāṃtamatī satī /",
    "XXratnml_u:14893": " bharttāraṃ taṃ samāśvāsya prabodhayitum abravīt // Rm_37.47{47} //",
    "XXratnml_u:14894": " āryaputra mahāsādho tad upāyaṃ prakathyate /",
    "XXratnml_u:14895": " kauśāṃvyāṃ ghoṣirārāme śākyasiṃho munīśvaraḥ // Rm_37.48{48} //",
    "XXratnml_u:14896": " sarvajñaḥ sugato buddho hīnadīnānukaṃpakaḥ /",
    "XXratnml_u:14897": " sarvavidyākalābhijñaḥ ṣaḍabhijño vicakṣaṇaḥ // Rm_37.49{49} //",
    "XXratnml_u:14898": " mārajil lokavin nātho vināyakas tathāgataḥ /",
    "XXratnml_u:14899": " dvātriṃśallakṣaṇāśītivyaṃjanapratimaṇḍitaḥ // Rm_37.50{50} //",
    "XXratnml_u:14900": " vyāma prabhābhibhāsvaṃtaṃ śatasūryādhikaprabhaṃ /",
    "XXratnml_u:14901": " jaṃgamam iva ratnābhaṃ saumyaṃ samaṃtabhadrakaṃ // Rm_37.51{51} //",
    "XXratnml_u:14902": " sarvasatvahitārthena vijahāra sasāṃghikaḥ /",
    "XXratnml_u:14903": " tatra gatvā praṇatvā tat taṃ buddhaṃ śṛṇutādarāt // Rm_37.52{52} //",
    "XXratnml_u:14904": " tadā sa bhagavān buddhas tad upāyaṃ samādiśet // Rm_37.53{53!} //",
    "XXratnml_u:14905": " iti bhāryāsamādiṣṭaṃ śrutvā dharmadhvajo 'pi saḥ /",
    "XXratnml_u:14906": " tatheti paribhāṣitvā sa bharttā saṃpramoditaḥ // Rm_37.54{54} //",
    "XXratnml_u:14907": " tadā sa dharmadhvajo bhāryaṃ velām ādāya prācarat /",
    "XXratnml_u:14908": " tato vihāre gatvā sa bhagavaṃtaṃ sasāṃghikaṃ /",
    "XXratnml_u:14909": " dūrataḥ praṇatiṃ kṛtvā ekasthāne samāśrayat // Rm_37.55{55} //",
    "XXratnml_u:14910": " tadā sa bhagavān dṛṣṭvā taṃ dharmadhvajaduḥkhitaṃ /",
    "XXratnml_u:14911": " jānann apy āgataṃ kāmaṃ dharmadhvaje samabravīt // Rm_37.56{56} //",
    "XXratnml_u:14912": " sādho kasmād ihāgatya tiṣṭhase tat samādiśa /",
    "XXratnml_u:14913": " iti śāstrā samādiṣṭaṃ śrutvā dharmadhvajo 'pi saḥ // Rm_37.57{57} //",
    "XXratnml_u:14914": " kṛtāṃjalipuṭo natvā bhagavaṃtam evam abravīt /",
    "XXratnml_u:14915": " bhagavan yad vijānīyā nānya gacchāmi me vibho /",
    "XXratnml_u:14916": " tvayi mama kāryyam eka pṛchāmīti vyacintayat // Rm_37.58{58} //",
    "XXratnml_u:14917": " tadyathā me mahāsaṃpat kṣīṇaṃ yāti daridratāṃ /",
    "XXratnml_u:14918": " punar vṛddhigataṃ dravyaṃ tat kathaṃ me samādiśa // Rm_37.59{59} //",
    "XXratnml_u:14919": " katamad vratapuṇyasya prabhāvāc chrī pravarddhate /",
    "XXratnml_u:14920": " tad vrataṃ me bhavāñ chāstā samyag ādeṣṭum arhati // Rm_37.60{60} //",
    "XXratnml_u:14921": " (Rm 413)",
    "XXratnml_u:14922": " iti saṃprārthitaṃ tena śrutvā sa bhagavān mudā /",
    "XXratnml_u:14923": " dharmadhvajaṃ tam āmaṃtrya saṃpaśyann evam abravīt // Rm_37.61{61} //",
    "XXratnml_u:14924": " sādhu śṛṇu samādhāya tad vidhiṃ saṃpravakṣyate /",
    "XXratnml_u:14925": " tac chrutvā te prabodhitvā samācara vidhānataḥ // Rm_37.62{62} //",
    "XXratnml_u:14926": " vasudhārāvrataṃ samyak yathā śrutaṃ mayā purā /",
    "XXratnml_u:14927": " vajradharābdhigaṃbhīranirghoṣeṇopadeśitaṃ // Rm_37.63{63} //",
    "XXratnml_u:14928": " tathāthā prathamaṃ tāvac chuddhabhūmau parigrahaṃ /",
    "XXratnml_u:14929": " kṛtvā mṛdgomayāmbhobhiḥ saṃlipya paryaśobhayet // Rm_37.64{64} //",
    "XXratnml_u:14930": " tataḥ sadgurum ārādhya natvā kṛtāṃjalir mudā /",
    "XXratnml_u:14931": " satkṛtya prārthayed evaṃ vasudhārāvrataṃ varaṃ // Rm_37.65{65} //",
    "XXratnml_u:14932": " tataḥ sa guruṇā sārddhaṃ snātvā tīrthe viśuddhadhīḥ /",
    "XXratnml_u:14933": " śuddhavastrāvṛtāḥ śuddhacitto brahmavihārikaḥ // Rm_37.66{66} //",
    "XXratnml_u:14934": " māse bhādrapade kṛṣṇapakṣe māghe 'pi vā punaḥ /",
    "XXratnml_u:14935": " tṛtīyāyāṃ tithau devīṃ samāvāhya vrataṃ caret // Rm_37.67{67} //",
    "XXratnml_u:14936": " pūrvasmin divase vighnān kīlayet sarvadiksthitān /",
    "XXratnml_u:14937": " tatra subhūtale sūtraṃ pātayitvā yathāvidhi // Rm_37.68{68} //",
    "XXratnml_u:14938": " varttayen maṃḍalaṃ devyāḥ sagaṇapratimaṇḍitaṃ // Rm_37.69{69!} //",
    "XXratnml_u:14939": " evaṃ tan maṃḍalaṃ kṛtvā saptavrīhisuveṣṭitaṃ /",
    "XXratnml_u:14940": " tato 'ṣṭayakṣaṇīcihnaṃ śobhitaiḥ kalaśair vṛtaṃ // Rm_37.70{70} //",
    "XXratnml_u:14941": " sapatākadhvajachatravitānaiḥ parimaṇḍitaṃ /",
    "XXratnml_u:14942": " kṛtvā tan maṇḍalaṃ vajrī pratiṣṭhāpya yathāvidhi // Rm_37.71{71} //",
    "XXratnml_u:14943": " vicitrapuṣpamālābhiḥ pradīpaiḥ saṃprabhojvalaiḥ /",
    "XXratnml_u:14944": " saurabhyadhūpanaiś cāpi samabhyarcyābhiśobhayet // Rm_37.72{72} //",
    "XXratnml_u:14945": " tatas tan maṇḍale devī sagaṇāṃ parisaṃsmaran /",
    "XXratnml_u:14946": " dhyātvā jāgaraṇaṃ kṛtvā tad rātrīṃ vyatilaṃghayet // Rm_37.73{73} //",
    "XXratnml_u:14947": " tataḥ prātaḥ samutthāya tīrthe snātvā suśuddhadhīḥ /",
    "XXratnml_u:14948": " śucivastrāvṛte paṃcagavyaiḥ svāṃgaṃ vyaśodhayet // Rm_37.74{74} //",
    "XXratnml_u:14949": " tataḥ sa sadguruṃ natvā tadājñāṃ śirasāvahan /",
    "XXratnml_u:14950": " uttarābhimukhaḥ śuddha āsane samupāśrayet // Rm_37.75{75} //",
    "XXratnml_u:14951": " tatas tāvad guruṃ natvā triratnaśaraṇaṃ gataḥ /",
    "XXratnml_u:14952": " maṃḍale sagaṇāṃ devīṃ dhyātvāvāhya samarcayet // Rm_37.76{76} //",
    "XXratnml_u:14953": " tato 'rahaṃ saṃpradatvāgre praṇatvā sāṃjalir mudā /",
    "XXratnml_u:14954": " japastotrādikaṃ kṛtvā kuryāc ca pāpadeśanāṃ // Rm_37.77{77} //",
    "XXratnml_u:14955": " puṇyānumodanāṃ kṛtvā prārthayed bodhisaṃvaraṃ // Rm_37.78{78!} //",
    "XXratnml_u:14956": " tataḥ pradakṣiṇāṃ kṛtvā natvāstāṃgaiś ca sāṃjaliḥ /",
    "XXratnml_u:14957": " tataḥ pītamayaṃ sūtram ṣoḍaśabhedavarttitaṃ /",
    "XXratnml_u:14958": " śuddhaṃ gurur maṃtreṇa śodhayet // Rm_37.79{79} //",
    "XXratnml_u:14959": " tatas tad vratasūtraṃ sa sagurur dhāraṇīṃ pathan /",
    "XXratnml_u:14960": " tasmai śiṣyāya rakṣyārthaṃ datvābhiṣekam arppayet // Rm_37.80{80} //",
    "XXratnml_u:14961": " tad vrataṃ sūtram ādāya vaṃdhitvā svakare vratī /",
    "XXratnml_u:14962": " yāvad vratasamāptaṃ na tāvat tat sūtram ādharet // Rm_37.81{81} //",
    "XXratnml_u:14963": " tataḥ vratī yathāśakti gurave dānadakṣiṇaṃ /",
    "XXratnml_u:14964": " (Rm 414)",
    "XXratnml_u:14965": " datvāṣṭāṅgapraṇāmeṇa natvā samabhitoṣayet // Rm_37.82{82} //",
    "XXratnml_u:14966": " tataḥ paṃcāmṛtair yuktaṃ baliṃ kṣīrodanābharaṃ /",
    "XXratnml_u:14967": " sa yakṣayakṣaṇīlokapālebhyaḥ saṃpradāpayet // Rm_37.83{83} //",
    "XXratnml_u:14968": " tataḥ kṣamārthanaṃ kṛtvā guruṇā saha pālanaṃ /",
    "XXratnml_u:14969": " tṛtīyapraharāgre 'hneḥ kuryāt sa yavapūrakaiḥ // Rm_37.84{84} //",
    "XXratnml_u:14970": " pālanāṃte punaḥ snātvā tāṃ devīṃ sagaṇāṃ smaran /",
    "XXratnml_u:14971": " paṭhañ chrīdhāraṇīm rātrī pūjayec ca yathāvidhi // Rm_37.85{85} //",
    "XXratnml_u:14972": " evaṃ nityaṃ catuḥsaṃdhyaṃ pūjayec chrīvasuṃdharāṃ /",
    "XXratnml_u:14973": " yāvajjīvaṃ yathāsaktau varṣaikaṃ vā tathā caret // Rm_37.86{86} //",
    "XXratnml_u:14974": " ṣaṇmāsaṃ māsam ekaṃ ca yathāśakti vrataṃ caret /",
    "XXratnml_u:14975": " navasaptadināny evaṃ paṃcatrīṇi dināny api // Rm_37.87{87} //",
    "XXratnml_u:14976": " aho rātraṃ tathaikaṃ vā vāram ekaṃ vrataṃ caret /",
    "XXratnml_u:14977": " tatpare dyur dine prātaḥ snātvā śuddhāśayo vratī /",
    "XXratnml_u:14978": " tathā tāṃ sagaṇāṃ devīṃ samarcayed yathāvidhi // Rm_37.88{88} //",
    "XXratnml_u:14979": " tataś ca guruve 'bhyarcya vastrālaṃkārabhūgṛhaṃ /",
    "XXratnml_u:14980": " sadakṣiṇāṃ pradatvaivaṃ svātmānaṃ ca samarppayet // Rm_37.89{89} //",
    "XXratnml_u:14981": " tataḥ sa gurur ādāya tasmai śiṣyāya sāśiṣaṃ /",
    "XXratnml_u:14982": " datvā kṣamārthanāṃ kṛtvā tan maṇḍalaṃ visarjayet // Rm_37.90{90} //",
    "XXratnml_u:14983": " tatas tad raja ādāya bhaṇḍāgāre 'bhigopitaṃ /",
    "XXratnml_u:14984": " saṃnidhāya sadā nityam abhyarcya sādaraṃ bhajet // Rm_37.91{91} //",
    "XXratnml_u:14985": " tad rajaḥśeṣanirmālyaṃ nadyāṃ nāgān yathāvidhi /",
    "XXratnml_u:14986": " samabhyarcya samarppitvā sarvaṃ jale pravāhayet // Rm_37.92{92} //",
    "XXratnml_u:14987": " tatas taj jalam ādāya gṛhe gatvā mahotsavaiḥ /",
    "XXratnml_u:14988": " taj jalair maṇḍalāgārakoṣṭhe sarvatra siṃcayet // Rm_37.93{93} //",
    "XXratnml_u:14989": " tatas tad vratapūrṇārthaṃ rātrau devīṃ kumārikāṃ /",
    "XXratnml_u:14990": " yathāvidhi samāvāhya samabhyarcyābhyatoṣayet // Rm_37.94{94} //",
    "XXratnml_u:14991": " satgurupramukhān sarvān yogino yoginīr api /",
    "XXratnml_u:14992": " samabhyarcya yathākāmaṃ bhojanaiḥ saṃpratoṣayet // Rm_37.95{95} //",
    "XXratnml_u:14993": " tatas taṃ sagaṇaṃ cakraṃ natvā vratī sa sāṃjaliḥ /",
    "XXratnml_u:14994": " kṣamāpya vinayaṃ kṛtvā prārthayec chrīsamṛddhitāṃ // Rm_37.96{96} //",
    "XXratnml_u:14995": " tatas tat sagaṇaṃ cakraṃ tadbhaktyā saṃpratoṣitaṃ /",
    "XXratnml_u:14996": " tasmai vratine dadyāt susaṃpattisubhāṣitaṃ // Rm_37.97{97} //",
    "XXratnml_u:14997": " tatas tasya gṛhe devī vasudhārā samāśritā /",
    "XXratnml_u:14998": " sarvadravyābhisaṃpūrṇaṃ kṛtvā tiṣṭhet sadā sthirā // Rm_37.98{98} //",
    "XXratnml_u:14999": " tatas tad dravyam ādāya sarvārthibhyo yathepsitaṃ /",
    "XXratnml_u:15000": " saṃpradatvā yathākāmaṃ bhuktvā bhavaṃ sukhaṃ caret // Rm_37.99{99} //",
    "XXratnml_u:15001": " evaṃ gṛhapate matvā vasudhārāvrataṃ mahat /",
    "XXratnml_u:15002": " yathāvidhi samādāya gṛhe cara samādarāt // Rm_37.100{100} //",
    "XXratnml_u:15003": " tatas te sarvadā gehe maṃgalaṃ nirupadravaṃ /",
    "XXratnml_u:15004": " bhavet sāpi mahādevī sagaṇā nivaset sthirā // Rm_37.101{1} //",
    "XXratnml_u:15005": " tatas te sarvasaṃpattiḥ pravarddhitā śubhānvitā /",
    "XXratnml_u:15006": " bhavane saṃbhavanty eva na kadācit kṣayaṃ vrajet // Rm_37.102{2} //",
    "XXratnml_u:15007": " tatas tvaṃ sarvadā saukhyaṃ bhuktvā datvā yathepsitaṃ /",
    "XXratnml_u:15008": " (Rm 415)",
    "XXratnml_u:15009": " triratnabhajanaṃ kṛtvā śubhe cara samāhitaḥ // Rm_37.103{3} //",
    "XXratnml_u:15010": " etatpuṇyavipākena sadā tvaṃ sadgatiṃ tataḥ /",
    "XXratnml_u:15011": " bodhicaryāṃ caran bodhiṃ prāpya buddhapadaṃ labheḥ // Rm_37.104{4} //",
    "XXratnml_u:15012": " ity ādiṣṭaṃ munīndreṇa śrutvā dharmadhvajo gṛhī /",
    "XXratnml_u:15013": " sa mudā suprasannātmā vrataṃ caritum aichata // Rm_37.105{5} //",
    "XXratnml_u:15014": " tataḥ sa mudito natvā sāṃjalis taṃ jagadguruṃ /",
    "XXratnml_u:15015": " bhagavantaṃ jagannāthaṃ prārthayad evam ādarāt // Rm_37.106{6} //",
    "XXratnml_u:15016": " bhagavan sarvavic chāstar bhavatāṃ śaraṇaṃ gataḥ /",
    "XXratnml_u:15017": " bhavadājñāṃ śiro dhṛtvā cariṣye 'ham idaṃ vrataṃ // Rm_37.107{7} //",
    "XXratnml_u:15018": " tad bhavāṃ kṛpayā śāstas tad anujñāṃ dadātu me /",
    "XXratnml_u:15019": " bhavatātra yathādiṣṭaṃ cariṣye tat tathā khalu // Rm_37.108{8} //",
    "XXratnml_u:15020": " iti saṃprārthite tena bhagavān sa jagadguruḥ /",
    "XXratnml_u:15021": " tasmai devyā mahāvidyāṃ dhāraṇīṃ saṃpaṭhan dadau // Rm_37.109{10} //",
    "XXratnml_u:15022": " so 'pi dharmadhvajo natvā sāñjalis taṃ munīśvaraṃ /",
    "XXratnml_u:15023": " dhāraṇīṃ tāṃ samādāya saṃpapāṭha pramoditaḥ // Rm_37.110{10} //",
    "XXratnml_u:15024": " tataḥ sa suprasannātmā dharmadhvajaḥ kṛtāṃjaliḥ /",
    "XXratnml_u:15025": " taṃ munīndraṃ jagannāthaṃ praṇatvā svagṛhaṃ yayau // Rm_37.111{11} //",
    "XXratnml_u:15026": " tataḥ sa svagṛhaprāptaḥ suprasannamukhāmbujaḥ /",
    "XXratnml_u:15027": " tāṃ śāṃtamatāṃ bhāryāṃ samāmaṃtryaivam abravīt // Rm_37.112{12} //",
    "XXratnml_u:15028": " priye dhanyāsi kalyāṇī yat tvayāhaṃ prabodhitaḥ /",
    "XXratnml_u:15029": " saṃbuddhaśāsanaṃ ratnam āptavān aham āgataḥ // Rm_37.113{13} //",
    "XXratnml_u:15030": " tadyathā samupādiṣṭaṃ munīndreṇānuśāsinā /",
    "XXratnml_u:15031": " tathāvāṃ tad vrataṃ devyāś carevahi samādarāt // Rm_37.114{14} //",
    "XXratnml_u:15032": " iti bhartrā samuddiṣṭe sāpi śāntamatī mudā /",
    "XXratnml_u:15033": " bharttāraṃ taṃ samālokya sudṛṣṭyaivam abhāṣata // Rm_37.115{15} //",
    "XXratnml_u:15034": " ayi svāmin kathaṃ śāstra samādiṣṭaṃ vadasva me /",
    "XXratnml_u:15035": " yathādiṣṭaṃ munīndreṇa tatha carevahi dhruvaṃ // Rm_37.116{16} //",
    "XXratnml_u:15036": " iti bhāryoditaṃ śrutvā bharttā dharmadhvajo 'tha saḥ /",
    "XXratnml_u:15037": " mudā śāṃtamatīṃ bhāryāṃ tāṃ samīkṣyaivam abravīt // Rm_37.117{17} //",
    "XXratnml_u:15038": " śṛṇu bhadre yathādiṣṭaṃ munīndreṇa tathā khalu /",
    "XXratnml_u:15039": " yad vrataṃ vasudhārāyās tad vidhiṃ te pravakṣyate // Rm_37.118{18} //",
    "XXratnml_u:15040": " ity ukte svāminā tena sā ca śāntamatī priyā /",
    "XXratnml_u:15041": " bharttāraṃ taṃ samālokya muditaivam abhāṣata // Rm_37.119{19} //",
    "XXratnml_u:15042": " svāmins tena munīndreṇa yathādiṣṭaṃ tathā bhavān /",
    "XXratnml_u:15043": " suvistaraṃ samākhyāya mano me saṃvinodata // Rm_37.120{20} //",
    "XXratnml_u:15044": " ity ukte bhāryayā sātha dharmadhvajaḥ suvistaraṃ /",
    "XXratnml_u:15045": " yathādiṣṭaṃ munīndreṇa tathā sarvaṃ nyavedayat // Rm_37.121{21} //",
    "XXratnml_u:15046": " tac chrutvā sā prabodhantī śāṃtamaty anumoditā /",
    "XXratnml_u:15047": " tathā tasyā mahādevyā vrataṃ caritum aichata // Rm_37.122{22} //",
    "XXratnml_u:15048": " tatas taṃ svāminaṃ natvā sā ca śāntamatī satī /",
    "XXratnml_u:15049": " tadvratārambhasāmagrīṃ sādhitum evam abravīt // Rm_37.123{23} //",
    "XXratnml_u:15050": " svāmin vrataṃ cariṣyāvo vasulakṣmyā yathāvidhi /",
    "XXratnml_u:15051": " sāmagrīṃ sādhayeyāsya tad anujñāṃ pradehi me // Rm_37.124{24} //",
    "XXratnml_u:15052": " iti bhāryoditaṃ śrutvā dharmadhvajaḥ sa moditaḥ /",
    "XXratnml_u:15053": " sādhyatāṃ sarvasāmāgrīm iti tāṃ sāṃvyanodayat // Rm_37.125{25} //",
    "XXratnml_u:15054": " (Rm 416)",
    "XXratnml_u:15055": " tataḥ sā muditāḥ sarve sāmagrīṃ sādhayanty api /",
    "XXratnml_u:15056": " bharttāraṃ tam upāmaṃtrya darśayanty evam abravīt // Rm_37.126{26} //",
    "XXratnml_u:15057": " sarvaṃ me sādhitaṃ siddhaṃ svāminn atra prasīdatu /",
    "XXratnml_u:15058": " tat sadguruṃ samāmaṃtrya vratam ālabdhum arhati // Rm_37.127{27} //",
    "XXratnml_u:15059": " iti bhāryoditaṃ śrutvā sa dharmadhvaja ādarāt /",
    "XXratnml_u:15060": " sadguruṃ samupārādhya natvevaṃ prārthayan mudā // Rm_37.128{28} //",
    "XXratnml_u:15061": " bhadanta śrīvasudhārādevyā vrataṃ carevahi /",
    "XXratnml_u:15062": " tasmāt devīṃ samārādhya vratopadeśam ādiśa // Rm_37.129{29} //",
    "XXratnml_u:15063": " iti saṃprārthite tena tatheti hi sa sadguruḥ /",
    "XXratnml_u:15064": " pratiśrutya yathādiṣṭaṃ munīndreṇa tathācarat // Rm_37.130{30} //",
    "XXratnml_u:15065": " tathā bhādrapade māse kṛṣṇapakṣe sa sadguruḥ /",
    "XXratnml_u:15066": " dvitīyāyaṃ tithau tīrthe snātvā suvāsasā sudhīḥ // Rm_37.131{31} //",
    "XXratnml_u:15067": " yathāvidhiṃ samārabhya maṃḍalaṃ samavarttayat /",
    "XXratnml_u:15068": " tatra tāṃ sagaṇāṃ devīṃ pratiṣṭhāpya samarcayat // Rm_37.132{32} //",
    "XXratnml_u:15069": " tat paredyus tritīyāyāṃ susnātaṃ śubhāmbaraṃ /",
    "XXratnml_u:15070": " dharmadhvajaṃ sadāraṃ taṃ paṃcagavyair vyaśodhayat // Rm_37.133{33} //",
    "XXratnml_u:15071": " tatas tau daṃpatī śāstrā yathādiṣṭaṃ samāhitau /",
    "XXratnml_u:15072": " śrutvā tathā samādhāya pracaratu vrataṃ mudā // Rm_37.134{34} //",
    "XXratnml_u:15073": " yathā śāstrā samādiṣṭaṃ tathā kṛtvā vrataṃ mudā /",
    "XXratnml_u:15074": " gaṇacakrādikaṃ sarvaṃ samāpya tau nanandatuḥ // Rm_37.135{35} //",
    "XXratnml_u:15075": " tatas tasya gṛhe devīṃ vasudhārā samāśritā /",
    "XXratnml_u:15076": " sarvadravyaṃ samāpūryya tasthau sadā prasāditā // Rm_37.136{36} //",
    "XXratnml_u:15077": " tatas tasya gṛhe saṃpad dine pravarddhitā /",
    "XXratnml_u:15078": " saratnadhātusadvastraśasyādi dravyajātayaḥ // Rm_37.137{37} //",
    "XXratnml_u:15079": " tā evaṃ varddhitā dṛṣṭvā sadāraḥ sa gṛhādhipaḥ /",
    "XXratnml_u:15080": " sa vismayo muditotphullavaktrāmbujo 'bhyanaṃdata // Rm_37.138{38} //",
    "XXratnml_u:15081": " tataḥ sa sarvadārthibhyo datvā dānaṃ yathepsitaṃ /",
    "XXratnml_u:15082": " triratnabhajanaṃ kṛtvā sukhaṃ bhuktvā śubhe 'carat // Rm_37.139{39} //",
    "XXratnml_u:15083": " tad dṛṣṭvā tasya gehasya samīpastho dvijottamaḥ /",
    "XXratnml_u:15084": " viṣṇudāsābhidho vijño vismayoddhatamānasaḥ // Rm_37.140{40} //",
    "XXratnml_u:15085": " dhīmatīṃ ramaṇīṃ bhāryāṃ suviśuddhāśayāṃ satīṃ /",
    "XXratnml_u:15086": " niḥśvasans tāṃ samāmaṃtrya punar evam abhāṣata // Rm_37.141{41} //",
    "XXratnml_u:15087": " paśya bhadrasya mitrasya gṛhe saṃpat samṛddhitā /",
    "XXratnml_u:15088": " kim anena kṛtaṃ dharmaṃ yenaivaṃ śrīḥ pravarddhitā // Rm_37.142{42} //",
    "XXratnml_u:15089": " kim āvābhyāṃ kṛtaṃ pāpaṃ yenaivaṃ no vipat sadā /",
    "XXratnml_u:15090": " kim atrāvāṃ kariṣyāvo yena saṃpat pravarddhitā // Rm_37.143{43} //",
    "XXratnml_u:15091": " tad upāyaṃ na jānāmi ko me upadiśed dhitaṃ /",
    "XXratnml_u:15092": " dhanyās te dhanavaṃtā ye yathākāma sukhāśinaḥ // Rm_37.144{44} //",
    "XXratnml_u:15093": " kiṃ te sadguṇavaṃto 'pi kṛpaṇā ye daridritā /",
    "XXratnml_u:15094": " varaṃ prāṇaparityāgaṃ na tv evaṃ jīvitaṃ bhave // Rm_37.145{45} //",
    "XXratnml_u:15095": " kiṃ teṣāṃ sadguṇaiś cāpi yeṣāṃ saṃpad gṛhe na hi /",
    "XXratnml_u:15096": " dhanavān puruṣo dhīraḥ kulīno nirguṇo 'pi ca /",
    "XXratnml_u:15097": " (Rm 417)",
    "XXratnml_u:15098": " sarve hi dhanināṃ vaśyā paṃḍitāḥ suguṇā api // Rm_37.146{46} //",
    "XXratnml_u:15099": " dhanavān nirguṇaś cāpi mānyate guruvaj janaiḥ /",
    "XXratnml_u:15100": " dhanahīnā na pūjyaṃte paṃḍitā brahmaṇā api // Rm_37.147{47} //",
    "XXratnml_u:15101": " dhig me jīvitam evaṃ hi brāhmaṇasyāpi duḥkhinaḥ /",
    "XXratnml_u:15102": " varam evādyetan mṛtyur na tv eva cirajīvituṃ // Rm_37.148{48} //",
    "XXratnml_u:15103": " kim anenāpi jīvena kevaladuḥkhabhoginā /",
    "XXratnml_u:15104": " tad atra marttum ichāmi naiva jīveya duḥkhabhāk // Rm_37.149{49} //",
    "XXratnml_u:15105": " sarveṣām api jaṃtūnām avaśyaṃ maraṇaṃ bhave /",
    "XXratnml_u:15106": " tad atra vidyamāno 'haṃ kathaṃ loke careya hi // Rm_37.150{50} //",
    "XXratnml_u:15107": " ity evaṃ vilapaṃ vipro viṣṇudāsaḥ sa mohitaḥ /",
    "XXratnml_u:15108": " galadaśruvirukṣākṣas tasthau muhur viniḥśvasan // Rm_37.151{51} //",
    "XXratnml_u:15109": " ity evaṃ vilapantan taṃ dṛṣṭvā sā dhīmatī priyā /",
    "XXratnml_u:15110": " bodhayituṃ samāśvāsya bharttāram evam abravīt // Rm_37.152{52} //",
    "XXratnml_u:15111": " mā viṣādaṃ kṛthāḥ svāmin dhairyyam ālambya tiṣṭhatu /",
    "XXratnml_u:15112": " kiṃ kariṣyāvahe hy atra daivāt saṃpan na tau gṛhe // Rm_37.153{53} //",
    "XXratnml_u:15113": " tathāpi dhairyyam ālambya yatnaṃ kuru samāhitaḥ /",
    "XXratnml_u:15114": " yatnena siddhyate sarvaṃ guṇadravyādi sādhanaṃ // Rm_37.154{54} //",
    "XXratnml_u:15115": " tad atrāhaṃ vadiṣyāmi hitārthaṃ te śṛṇu prabho /",
    "XXratnml_u:15116": " bhāryā hi svāmino bharttur hitārtham 'bhyanudeśinī // Rm_37.155{55} //",
    "XXratnml_u:15117": " yad ayaṃ gṛhabhṛd bharttā dharmadhvajas tava priyaḥ /",
    "XXratnml_u:15118": " suhṛn mitraṃ mahāsādhus tad ādarāt sa pṛchyatāṃ // Rm_37.156{56} //",
    "XXratnml_u:15119": " yathā tena samādiṣṭaṃ tathaiva krīyatāṃ prabho /",
    "XXratnml_u:15120": " tatas tasya yathā saṃpat tathāsmākaṃ bhaved api // Rm_37.157{57} //",
    "XXratnml_u:15121": " iti bhāryoditaṃ śrutvā viṣṇudāsaḥ sa tairthikaḥ /",
    "XXratnml_u:15122": " bauddhavākye viruddhatvād anichann evam abravīt // Rm_37.158{58} //",
    "XXratnml_u:15123": " vayaṃ hi brāhmaṇā bhadre buddhadevī vasuṃdharā /",
    "XXratnml_u:15124": " tad vidhiṃ vedaśāstreṣu kathitaṃ na kvacid api // Rm_37.159{59} //",
    "XXratnml_u:15125": " tat kathaṃ svakulācāraṃ tyaktvānyacharaṇaṃ gatāḥ /",
    "XXratnml_u:15126": " bauddhopadeśam āsādya lakṣmyā vrataṃ caremahi // Rm_37.160{60} //",
    "XXratnml_u:15127": " ye tyaktvā svakulācāram anyatra śaraṇaṃ gatāḥ /",
    "XXratnml_u:15128": " vrataṃ caraṃti saṃpattilābhilābhākulāśayāḥ // Rm_37.161{61} //",
    "XXratnml_u:15129": " te svadharmaparibhraṣṭā ihāpi kliṣṭabhoginaḥ /",
    "XXratnml_u:15130": " rogiṇo duhitātmāno mṛtā yāsyaṃti durgatīṃ // Rm_37.162{62} //",
    "XXratnml_u:15131": " iti bhadre na me vāṃchā bauddhadevyā vrate 'śubhe /",
    "XXratnml_u:15132": " varaṃ prāṇaparityāgaṃ nānyadvrataṃ caremahi // Rm_37.163{63} //",
    "XXratnml_u:15133": " asmākam api yā devī mahālakṣmī kuleśvarī /",
    "XXratnml_u:15134": " tasyā vrataṃ samādhāya caremahi sadādarāt // Rm_37.164{64} //",
    "XXratnml_u:15135": " tataḥ sā śrīmahādevī gṛhe 'śmākaṃ samāśritā /",
    "XXratnml_u:15136": " yathābhivāṃchitaṃ dravyaṃ sarvaṃ dadyāt prasāditā // Rm_37.165{65} //",
    "XXratnml_u:15137": " iti tasyā mahālakṣmyā vrataṃ carāvahe vayaṃ /",
    "XXratnml_u:15138": " tat tad vratasya sāmagrīṃ sādhaya sarvam ādarāt // Rm_37.166{66} //",
    "XXratnml_u:15139": " iti bhartroditaṃ śrutvā dhīmatī sā pramoditā /",
    "XXratnml_u:15140": " (Rm 418)",
    "XXratnml_u:15141": " tathety abhyanumodantī tat sāmagrīm asādhayat // Rm_37.167{67} //",
    "XXratnml_u:15142": " tatra sā dhīmatī tasyāḥ śāṃtamatyāḥ puro gatā /",
    "XXratnml_u:15143": " tad vṛttāntaṃ sāmākhyāya sāmagrīṃ samayācata // Rm_37.168{68} //",
    "XXratnml_u:15144": " sāpi śāṃtamatī tasyai dhīmatyai saṃpramoditā /",
    "XXratnml_u:15145": " yad yat saṃprārthitaṃ dravyaṃ tat tat sarvaṃ dadau mudā // Rm_37.169{67}",
    "XXratnml_u:15146": " tad dravyaṃ sā samādāya bharttur agre samāgatā /",
    "XXratnml_u:15147": " tat sarvaṃ samupasthāpya vinodyaivam abhāṣata // Rm_37.170{70} //",
    "XXratnml_u:15148": " svāmin tvayā yathādiṣṭaṃ tat sarvaṃ sādhitaṃ mayā /",
    "XXratnml_u:15149": " tathā tasyā mahālakṣmyā vratam ārabha sāṃprataṃ // Rm_37.171{71} //",
    "XXratnml_u:15150": " iti bhāryoditaṃ śrutvā viṣṇudāsaḥ sa moditaḥ /",
    "XXratnml_u:15151": " yathāvidhi mahālakṣmīvrataṃ caritum ārabhat // Rm_37.172{72} //",
    "XXratnml_u:15152": " māse bhādrapade kṛṣṇapakṣe 'ṣṭamyāṃ yathāvidhi /",
    "XXratnml_u:15153": " maṇḍalādīn pratisthāpya śuddhaśīlaḥ samāhitaḥ // Rm_37.173{73} //",
    "XXratnml_u:15154": " sadāras tāṃ mahālakṣmīṃ samāvāhya samarcayan /",
    "XXratnml_u:15155": " vidhinā tad vrataṃ kṛtvā saṃpattiṃ prārthayan mudā // Rm_37.174{74} //",
    "XXratnml_u:15156": " tataḥ sa brāhmaṇaḥ kṛtvā tad vrataṃ susamāptitaṃ /",
    "XXratnml_u:15157": " sabhāryaḥ suprasannātmā prācarat tāṃ śriyaṃ smaran // Rm_37.175{75} //",
    "XXratnml_u:15158": " tathā tasya gṛhe saṃpat samudbhūtābhyajāyata /",
    "XXratnml_u:15159": " dṛṣṭvā tau daṃpatī tatra mahānaṃdam avāpatuḥ // Rm_37.176{76} //",
    "XXratnml_u:15160": " tataḥ sa brāhmaṇo lubdho dṛṣṭvā tān saṃpadaṃ mudā /",
    "XXratnml_u:15161": " sarvān gupte nidhāyaiva na kiṃ cit tad vyayaṃ vyadhāt // Rm_37.177{77} //",
    "XXratnml_u:15162": " bhūyas tṛṣṇābhisaṃtapto mātsaryābhihatāśayaḥ /",
    "XXratnml_u:15163": " kasmai cid api tad dravyaṃ kiṃ cid dānaṃ dadau kvacit // Rm_37.178{78} //",
    "XXratnml_u:15164": " tathā saṃrakṣya tad dravyaṃ nidhāya tu viyatnataḥ /",
    "XXratnml_u:15165": " gopayitvā svayaṃ bhoktum api naivābhyavāṃchata // Rm_37.179{79} //",
    "XXratnml_u:15166": " tathāpi sa pralubdhātmā nityaṃ kṛpaṇo 'rthivat /",
    "XXratnml_u:15167": " dhanināṃ samupāśritya yācitvā dhanam ārjayat // Rm_37.180{80} //",
    "XXratnml_u:15168": " tathārjanaḥ kṛtas tasya gṛhe dravyaṃ na varddhitaṃ /",
    "XXratnml_u:15169": " dine dine nihīnatvaṃ gatvā kṣayaṃ kramād yayau // Rm_37.181{81} //",
    "XXratnml_u:15170": " tataḥ sa brāhmaṇo lubdho dhaninām arthino gṛhe /",
    "XXratnml_u:15171": " dṛṣṭvātiruṣitaḥ sarvān paribhāṣyābhyaniṃdayat // Rm_37.182{82} //",
    "XXratnml_u:15172": " tatpāpatāvipākena gṛhe yad gopitaṃ dhanaṃ /",
    "XXratnml_u:15173": " tat sarvaṃ nihṛtaṃ caurair nidagdhaṃ cāpi vahninā // Rm_37.183{83} //",
    "XXratnml_u:15174": " tataḥ sa brāhmaṇas tīvrakleśāgniparitāpitaḥ /",
    "XXratnml_u:15175": " daridritāvibhagnāśaḥ sabhāryo nyavasad gṛhe // Rm_37.184{34!} //",
    "XXratnml_u:15176": " tasminn avasare tasyā dhīmatyāḥ sa pitā dvijaḥ /",
    "XXratnml_u:15177": " hariśarmābhidho gehe yajñaṃ karttuṃ sadārabhat // Rm_37.185{35} //",
    "XXratnml_u:15178": " tadā sa vāṃdhavān sārvāñ jñātīn mitrasuhṛjjanān /",
    "XXratnml_u:15179": " bhaginībhāgineyāṃś ca jāmātrīṃś tatsutān api // Rm_37.186{36} //",
    "XXratnml_u:15180": " duhitṝr api sarvāś ca nyamaṃtrayat samādarāt // Rm_37.187{37} //",
    "XXratnml_u:15181": " (Rm 419)",
    "XXratnml_u:15182": " tatra te vāṃdhavā sarve jñātimitrasuhṛjjanāḥ /",
    "XXratnml_u:15183": " bhaginyā bhāgineyāś ca jāmātaro 'pi tatsutāḥ // Rm_37.188{38} //",
    "XXratnml_u:15184": " duhitaras tathā pautrāḥ pautryādayo 'pi cāpare /",
    "XXratnml_u:15185": " sarve te samupāgatya samupatasthur ādritāḥ // Rm_37.189{39} //",
    "XXratnml_u:15186": " tatra sā kṛpaṇībhūtā durbhageti pitāpi saḥ /",
    "XXratnml_u:15187": " tatra yajñamahotsāhe tām ekāṃ na nyamaṃtrayat // Rm_37.190{40} //",
    "XXratnml_u:15188": " tadā sā dhīmatī śrutvā pitur yajñamahotsavaṃ /",
    "XXratnml_u:15189": " kathaṃ me vismṛtaṃ pitrā mātrāpi vāṃdhavair api // Rm_37.191{41} //",
    "XXratnml_u:15190": " iti ciṃtāviṣāghrātahṛdayā parimūrchitā /",
    "XXratnml_u:15191": " bhojane 'pi nirutsāhā tasthau lajjānvitā gṛhe // Rm_37.192{42} //",
    "XXratnml_u:15192": " tathā sa viṣṇudāso 'pi sasurasya gṛhe tadā /",
    "XXratnml_u:15193": " śrutvā yajñamahotsāhaṃ tāṃ bhāryām evam abravīt // Rm_37.193{43} //",
    "XXratnml_u:15194": " kathaṃ te janakenāvāṃ vismṛtau kena hetunā /",
    "XXratnml_u:15195": " naiva nimaṃtritau bhadre yathā sarve nimaṃtritā // Rm_37.194{44} //",
    "XXratnml_u:15196": " iti bhartroditaṃ śrutvā dhīmatī sātilajjitā /",
    "XXratnml_u:15197": " bharttāraṃ viṣṇudāsaṃ taṃ bodhayanty evam abravīt // Rm_37.195{45} //",
    "XXratnml_u:15198": " kim atrāhaṃ vadiṣyāmi yan nau saṃpad gṛhe 'sti na /",
    "XXratnml_u:15199": " tena nau lajjayāmbāpi nimaṃtrituṃ na vāṃchate // Rm_37.196{46} //",
    "XXratnml_u:15200": " iti sā dhīmatī lajjāsaṃkuṃcitāśayānanā /",
    "XXratnml_u:15201": " bhartrā saha vilapyaiva tasthau gṛhe nirāśitā // Rm_37.197{47} //",
    "XXratnml_u:15202": " tadā tajjanaṃ smṛtvā dhīmatīṃ tām anāgatāṃ /",
    "XXratnml_u:15203": " kāñ cit paṭhigatāṃ ceṭīṃ samāhūyaivam abravīt // Rm_37.198{48} //",
    "XXratnml_u:15204": " ayi sakhi sutā me sā dhīmatā yadi dṛśyate /",
    "XXratnml_u:15205": " madvācasā sametyāsau vaktavyaivaṃ laghu tvayā // Rm_37.199{49} //",
    "XXratnml_u:15206": " pitus te mandire yajñamahotsāhaṃ pravarttate /",
    "XXratnml_u:15207": " tat kathaṃ na samāyāsi sabharttāgantum arhasi // Rm_37.200{50} //",
    "XXratnml_u:15208": " iti saṃdiśya te mātrā preṣitāhaṃ tvadantike /",
    "XXratnml_u:15209": " tan mātur vacanaṃ śrutvāgacheti tat puro vada // Rm_37.201{51} //",
    "XXratnml_u:15210": " tat saṃdiṣṭaṃ tayā śrutvā tatheti pratibhāṣya sā /",
    "XXratnml_u:15211": " ceṭī tato 'bhigachantī dhīmatyā bhavane yayau // Rm_37.202{52} //",
    "XXratnml_u:15212": " tatra tāṃ dhīmatīṃ dṛṣṭvā sā ceṭī samupasthitā /",
    "XXratnml_u:15213": " yathā mātrā samādiṣṭaṃ tathā sarvaṃ nyavedayat // Rm_37.203{53} //",
    "XXratnml_u:15214": " tat tayā kathitaṃ śrutvā dhīmatī sāśrumocinī /",
    "XXratnml_u:15215": " viniḥśvasya prasūṃ smṛtvā vilapantyaivam abravīt // Rm_37.204{54} //",
    "XXratnml_u:15216": " hā mātaḥ katham adyāhaṃ saṃsmṛtā sāṃprataṃ tvayā /",
    "XXratnml_u:15217": " kim āgacheya te putrī pāpinī duḥkhabhāginī // Rm_37.205{55} //",
    "XXratnml_u:15218": " tasminn eva kṣaṇe bharttā viṣṇudāsa upācarat /",
    "XXratnml_u:15219": " tāṃ ceṭīṃ samupālokya kim artham ity apṛchata // Rm_37.206{56} //",
    "XXratnml_u:15220": " iti tenābhisaṃpṛṣṭe sā ceṭī racitāṃjaliḥ /",
    "XXratnml_u:15221": " brāhmaṇaṃ taṃ praṇamyaitat sarvaṃ vṛtāṃtam abravīt // Rm_37.207{57} //",
    "XXratnml_u:15222": " tathā tat kathitaṃ śrutvā viṣṇudāso 'pi sa dvijaḥ /",
    "XXratnml_u:15223": " galadaśruvirukṣākṣas tāṃ bhāryām evam abravīt // Rm_37.208{58} //",
    "XXratnml_u:15224": " kiṃ vadiṣyāvahe bhārye daivān nau jāyate vipat /",
    "XXratnml_u:15225": " (Rm 420)",
    "XXratnml_u:15226": " tathāpi dhairyyam ālamvya gacha draṣṭuṃ pitur manaḥ // Rm_37.209{59} //",
    "XXratnml_u:15227": " iti bhartroditaṃ śrutvā dhīmatī sā kuvāsinī /",
    "XXratnml_u:15228": " nirmaṇḍanāt sutān putrīḥ samādāya śanair yayau // Rm_37.210{60} //",
    "XXratnml_u:15229": " tato mātur gṛhe prāptā dṛṣṭvā tau pitarau puraḥ /",
    "XXratnml_u:15230": " gatvā sā dhīmatī natvā tasthau lajjāhatāśayā // Rm_37.211{61} //",
    "XXratnml_u:15231": " pitarau tāṃ sutāṃ dṛṣṭvā vichandāṃ lajjitāśayaṃ /",
    "XXratnml_u:15232": " kiṃ cid dṛṣṭvāgatāsīti kathitvaiva niṣedatuḥ // Rm_37.212{62} //",
    "XXratnml_u:15233": " tataḥ sā dhīmatī sarvāñ jñātīn bhrātrīṃś ca vāṃdhavān /",
    "XXratnml_u:15234": " bhaginīḥ suhṛdo jeṣṭhān praṇanāma yathākramaṃ // Rm_37.213{63} //",
    "XXratnml_u:15235": " tāṃ dṛṣṭvā jñātayaḥ sarve bhrātaro vāṃdhavā api /",
    "XXratnml_u:15236": " bhaginyāpi suhṛdaś cāpi dṛṣṭvopahasya jalpire // Rm_37.214{64} //",
    "XXratnml_u:15237": " tathā prahasitaṃ sarve sā dṛṣṭvātitrapānvitā /",
    "XXratnml_u:15238": " svadaivasmṛtim ādhāya niḥśvasyaikānta āśrayat // Rm_37.215{65} //",
    "XXratnml_u:15239": " tataḥ sa hariśarmā sa purohito yathāvidhi /",
    "XXratnml_u:15240": " yajñakarmasamārabhya yathākāmaṃ samāpayat // Rm_37.216{66} //",
    "XXratnml_u:15241": " tatas tān vāṃdhavāñ jñātīn suhṛnmitrajanān api /",
    "XXratnml_u:15242": " satkṛtyātyabhisaṃtuṣṭān sādareṇa vyasarjayat // Rm_37.217{67} //",
    "XXratnml_u:15243": " tatas te jñātayaḥ sarve vaṃdhumitrasuhṛjjanāḥ /",
    "XXratnml_u:15244": " naṃditās taṃ praśaṃsitvā svasvālayaṃ mudā yayuḥ // Rm_37.218{68} //",
    "XXratnml_u:15245": " tatas te susthitāḥ sarve jñātivaṃdhusuhṛjjanāḥ /",
    "XXratnml_u:15246": " nānākathābhisaṃlāpaṃ kurvantaḥ saṃniṣedire // Rm_37.219{69} //",
    "XXratnml_u:15247": " tataḥ sā dhīmatī paścād bhuktvaikānte nirādritā /",
    "XXratnml_u:15248": " putraputrī samādāya śivasya bhavane 'carat // Rm_37.220{70} //",
    "XXratnml_u:15249": " tatra sā stṛṇam āstīrya putraputrīsamanvitā /",
    "XXratnml_u:15250": " dāridryaduḥkhacintānuniḥśvasantī nyaṣīdata // Rm_37.221{71} //",
    "XXratnml_u:15251": " tatra sa viṣṇudāso 'pi paścād bhuktvā nirādritaḥ /",
    "XXratnml_u:15252": " śivālaye sthitāṃ śrutvā saha sthātum upācarat // Rm_37.222{72} //",
    "XXratnml_u:15253": " bharttāraṃ tam upāyātaṃ dṛṣṭvā sā dhīmatī tadā /",
    "XXratnml_u:15254": " galadaśruvirukṣākṣā vilapanty evam abravīt // Rm_37.223{73} //",
    "XXratnml_u:15255": " dhig me jīvaṃ daridrāyāḥ kim evaṃ jīvitena hi /",
    "XXratnml_u:15256": " pitror api dayāsnehadṛṣṭir na vidyate mayi // Rm_37.224{74} //",
    "XXratnml_u:15257": " yat pitroḥ samāḥ sarvā bhaginyaḥ svātmajā api /",
    "XXratnml_u:15258": " tathāhaṃ mānitā naiva mānitās tā yathādarāt // Rm_37.225{75} //",
    "XXratnml_u:15259": " dhig jīvitaṃ daridrāyā janmāpi dhik ca mānuṣe /",
    "XXratnml_u:15260": " kiṃ rūpaiḥ suguṇaiḥ vāpi vidyābhiḥ kiṃ dhanaṃ vinā // Rm_37.226{76} //",
    "XXratnml_u:15261": " hā daiva kiṃ mayā pāpaṃ dāruṇaṃ prakṛtaṃ purā /",
    "XXratnml_u:15262": " yan me na vidyate saṃpat pitro dadhāpi dayā mayi // Rm_37.227{77} //",
    "XXratnml_u:15263": " tad atra kiṃ kariṣyāmi yāsyāmi śaraṇaṃ kuha /",
    "XXratnml_u:15264": " kā māṃ rakṣet svadaivotthadaridryaduḥkhatāpinīṃ // Rm_37.228{78} //",
    "XXratnml_u:15265": " kim evaṃ jīvitenāpi varaṃ mṛtyur hi sāṃpratāṃ /",
    "XXratnml_u:15266": " avaśyam eva marttavyaṃ sarveṣām api janmināṃ // Rm_37.229{79} //",
    "XXratnml_u:15267": " evaṃ nānāpralāpena vilapantī sutam sutāṃ /",
    "XXratnml_u:15268": " (Rm 421)",
    "XXratnml_u:15269": " bharttāraṃ ca muhur dṛṣṭvā kāruṇyārttā ruroda sā // Rm_37.230{80} //",
    "XXratnml_u:15270": " evaṃ vilāpaṃ kurvantīṃ rudantīṃ tāṃ vilokya saḥ /",
    "XXratnml_u:15271": " viṣṇudāso viniḥśvasya samāśvāsyaivam abravīt // Rm_37.231{81} //",
    "XXratnml_u:15272": " priye 'tra mā rudihi tvaṃ kiṃ kariṣyāvahe 'dhunā /",
    "XXratnml_u:15273": " yad āvābhyāṃ kṛtaṃ pāpaṃ bhoktavyam eva tat phalaṃ // Rm_37.232{82} //",
    "XXratnml_u:15274": " tad atra dhairyyam ālamvya tiṣṭha kiṃ vakṣyate bahu /",
    "XXratnml_u:15275": " avaśyaṃ bhāvino bhāvā bhavaṃti mahatām api // Rm_37.233{83} //",
    "XXratnml_u:15276": " śivo 'pi sa virūpākṣo nīlakaṇṭho digaṃvaraḥ /",
    "XXratnml_u:15277": " unmatto bhasmaliptāṃgaḥ kapālayo 'pi rasthidhṛk // Rm_37.234{84} //",
    "XXratnml_u:15278": " viṣṇur vīro 'pi saṃsāre bhramitaḥ sa janārdanaḥ /",
    "XXratnml_u:15279": " so 'pi dāso validvāsthaś cauro vyādheṣuṇāhataḥ // Rm_37.235{85} //",
    "XXratnml_u:15280": " brahmā lokādhipaḥ so 'pi kāmārtto 'gamyakarmakṛt /",
    "XXratnml_u:15281": " niyujyo nighnito vairisevakaś chinnamastaka // Rm_37.236{86} //",
    "XXratnml_u:15282": " cicheda brahmaṇaḥ pūrvaṃ rudraḥ krodhātta paṃcamaṃ /",
    "XXratnml_u:15283": " tac chiro dustyajaṃ gṛhṇan brahmāṇḍaṃ parivabhrame // Rm_37.237{87} //",
    "XXratnml_u:15284": " śaṃkhatīrthe gato rudras tac chiraḥ parimuktavān /",
    "XXratnml_u:15285": " kapālamocanas tīrtho dvitīyāvarttasaṃsthitaḥ // Rm_37.238{88} //",
    "XXratnml_u:15286": " iti utkalakhaṇḍakṣetramāhātmye uktam āste /",
    "XXratnml_u:15287": " evam anye 'pi lokāś ca munayas tāpasā api // Rm_37.239{89} //",
    "XXratnml_u:15288": " kopāgnidahitātmāno vrajanti narakeṣv api /",
    "XXratnml_u:15289": " evaṃ sarve 'pi lokāś ca svasvadaivānubhāvinaḥ // Rm_37.240{90} //",
    "XXratnml_u:15290": " sukhino duḥkhino bhūtā bhramaṃti bhavasāgare /",
    "XXratnml_u:15291": " kṣaṇāl labhanti saṃpattiṃ bhavanti ca daridritāḥ // Rm_37.241{91} //",
    "XXratnml_u:15292": " sarve devādayo lokāḥ svakṛtakarmabhoginaḥ /",
    "XXratnml_u:15293": " evaṃ matvātra saṃsāre sukhaṃ duḥkhaṃ svadaivajaṃ // Rm_37.242{92} //",
    "XXratnml_u:15294": " mā kṛthās tad viṣāda tvaṃ dhairyaṃ dhṛtvā samācara /",
    "XXratnml_u:15295": " svakuleśam anusmṛtvā samabhyarcya yathāvidhiḥ /",
    "XXratnml_u:15296": " śraddhayā śaraṇaṃ kṛtvā bhaja nityaṃ samāhitā // Rm_37.243{93} //",
    "XXratnml_u:15297": " tatas tatpuṇyapākena pāpaṃ no vilayaṃ vrajet /",
    "XXratnml_u:15298": " tataḥ saṃpat samṛddhiḥ syāt tadā lapsyāvahe sukhaṃ // Rm_37.244{94} //",
    "XXratnml_u:15299": " iti me vacanaṃ śrutvā dhairyyam ālamvya sāṃprataṃ /",
    "XXratnml_u:15300": " putraputrīṃ samādāya praihi gṛhe vrajāmahe // Rm_37.245{95} //",
    "XXratnml_u:15301": " iti bhartroditaṃ śrutvā dhīmatī sābhibodhitā /",
    "XXratnml_u:15302": " putraṃ putrīṃ purodhāya śanair bhartrā sahācarat // Rm_37.246{96} //",
    "XXratnml_u:15303": " tatra sā svagṛhe gatvā kṣaṇaṃ sthitvā nirutsahā /",
    "XXratnml_u:15304": " tataḥ śāntamatīṃ draṣṭuṃ samutthāya śanair yayau // Rm_37.247{97} //",
    "XXratnml_u:15305": " tatra sā dhīmatī tasyāḥ śāṃtamatyāḥ purogatā /",
    "XXratnml_u:15306": " galadaśruviliptāsyā niḥśvasaṃty evam abravīt // Rm_37.248{98} //",
    "XXratnml_u:15307": " śāṃtamate pitur yajñamahotsāhapravarttitaṃ /",
    "XXratnml_u:15308": " tat saṃdraṣṭu gatā tatra mahālajjānvitā caraṃ // Rm_37.249{99} //",
    "XXratnml_u:15309": " yan māṃ dṛṣṭvā bhaginyo 'pi jñātivaṃdhusuhṛjjanāḥ /",
    "XXratnml_u:15310": " api sarve mitho dṛṣṭvā prajalpitābhyupāhasan // Rm_37.250{100} //",
    "XXratnml_u:15311": " (Rm 422)",
    "XXratnml_u:15312": " bhāgineyāś ca sarve 'pi māṃ dṛṣṭvā ruṣitāśayāḥ /",
    "XXratnml_u:15313": " putraputrīṃ ca me dṛṣṭvā phutkṛtya pratyātāḍayan // Rm_37.251{1} //",
    "XXratnml_u:15314": " pitṛbhyāṃ mānitāḥ sarvāḥ bhaginyas tā yathādarāt /",
    "XXratnml_u:15315": " tathāhaṃ mānitā naiva draṣṭum api na caiṣyate // Rm_37.252{2} //",
    "XXratnml_u:15316": " rātrāv api gṛhe vāsaṃ na me dattaṃ nirādarāt /",
    "XXratnml_u:15317": " śivālaye niṣaṇṇā tan niśāṃ kṛcchrād vyalaṃghayaṃ // Rm_37.253{3} //",
    "XXratnml_u:15318": " evam ahaṃ mahallajjāduḥkhāgnipatitāpitā /",
    "XXratnml_u:15319": " marttum api tad icchāmi kim evaṃ jīvitenapi // Rm_37.254{4} //",
    "XXratnml_u:15320": " yadi te 'sti kṛpā bhadre duḥkhinyāṃ mayi vidyate /",
    "XXratnml_u:15321": " tad dravyopārjanopāyaṃ samupadeṣṭum arhati // Rm_37.255{5} //",
    "XXratnml_u:15322": " iti tayoditaṃ śrutvā śāntamatīr dayārditaḥ /",
    "XXratnml_u:15323": " dhīmatīṃ tāṃ samālokya samāśvāsyaivam abravīt // Rm_37.256{6} //",
    "XXratnml_u:15324": " dhīmatī śrīmahāsaṃpatsādhanopāyam asti me /",
    "XXratnml_u:15325": " yady atrāpy asti te vāṃchā pravakṣyāmi śṛṇuṣva tat // Rm_37.257{7} //",
    "XXratnml_u:15326": " yadi śraddhāsti te devyā vasulakṣmyā vrataṃ cara /",
    "XXratnml_u:15327": " tatas te śrīvasundhārā mahādevī vased gṛhe // Rm_37.258{8} //",
    "XXratnml_u:15328": " tatas tasyā mahādevyāḥ kṛpādṛṣṭiprasādataḥ /",
    "XXratnml_u:15329": " saṃpattis te samudbhūtā pravarddhitā bhaved gṛhe // Rm_37.259{9} //",
    "XXratnml_u:15330": " tadā tvaṃ śraddhayārthibhyo dānaṃ datvā yathepsitaṃ /",
    "XXratnml_u:15331": " triratnabhajanaṃ kṛtvā śubhe cara sukhāśinī // Rm_37.260{10} //",
    "XXratnml_u:15332": " etatpuṇyavipākena sarvadā sadgatiṃ gatā /",
    "XXratnml_u:15333": " kramād bodhiṃ samāsādya saṃbuddhapadam āpnuyāḥ // Rm_37.261{11} //",
    "XXratnml_u:15334": " evaṃ matvāsti te vāṃchā saṃbuddhapada sādhane /",
    "XXratnml_u:15335": " śrīdevyāḥ śaraṇaṃ gatvā samādhāya vrataṃ cara // Rm_37.262{12} //",
    "XXratnml_u:15336": " iti tayā samādiṣṭaṃ śrutva sā dhīmatī mudā /",
    "XXratnml_u:15337": " tāṃ śāṃtamatīm ānamya sāṃjalīr evam abravīt // Rm_37.263{13} //",
    "XXratnml_u:15338": " sādhu bhadre vrataṃ dhṛtvā śrīdevyāḥ śaraṇaṃ gatā /",
    "XXratnml_u:15339": " triratnabhajanam kṛtvā cariṣyāmi śubhe sadā // Rm_37.264{14} //",
    "XXratnml_u:15340": " tad bhavaṃtī kṛpādṛṣṭyā tad upadeśam ādiśa /",
    "XXratnml_u:15341": " yāvajjīvaṃ cariṣyāmi śrīdevyā vratam ādarāt // Rm_37.265{15} //",
    "XXratnml_u:15342": " iti tayoditaṃ śrutvā śāntamatiḥ samādarāt /",
    "XXratnml_u:15343": " dhīmatīṃ tāṃ samālokya punar evam abhāṣata // Rm_37.266{16} //",
    "XXratnml_u:15344": " yadi bhadre 'sti te satyaṃ snātvā śuddhāmvarāvṛtā /",
    "XXratnml_u:15345": " prehi taṃ śrīghanaṃ nāthaṃ saṃsmṛtvā prārthayāvahe // Rm_37.267{17} //",
    "XXratnml_u:15346": " tayeti samupādiṣṭaṃ śrutvā sā dhīmatī mudā /",
    "XXratnml_u:15347": " sahasā svagṛhe gatvā snātvā śuddhāmvarāvṛtā // Rm_37.268{18} //",
    "XXratnml_u:15348": " sa lājākṣatapuṣpāṇi gṛhitvā sahasā mudā /",
    "XXratnml_u:15349": " tasyāḥ śāṃtamater agre prayātevam abhāṣata // Rm_37.269{19} //",
    "XXratnml_u:15350": " bhadre tvayā yathādiṣṭaṃ tathāhaṃ samupāgatā /",
    "XXratnml_u:15351": " taṃ munīndram anusmṛtvā prārthayeha samāgamaṃ // Rm_37.270{20} //",
    "XXratnml_u:15352": " iti tayoditaṃ śrutvā sā śāntamatir ādarāt /",
    "XXratnml_u:15353": " tāṃ dhīmatīṃ samāmaṃtrya prāsādāntaṃ yayau mudā // Rm_37.271{21} //",
    "XXratnml_u:15354": " tatra śāntamatiḥ sāṭṭe dhīmatyā saha saṃsthitā /",
    "XXratnml_u:15355": " (Rm 423)",
    "XXratnml_u:15356": " jānubhyāṃ bhuvi saṃsthitvā bhagavatsthitadigmukhā // Rm_37.272{22} //",
    "XXratnml_u:15357": " saṃbhavanty uttarāsaṅgaṃ saha lājākṣatādibhiḥ /",
    "XXratnml_u:15358": " sāmbupuṣpāñjaliṃ dhṛtvā natvaivaṃ prārthayan muniṃ // Rm_37.273{23} //",
    "XXratnml_u:15359": " bhagavan nātha sarvajña vijānīte bhavān api /",
    "XXratnml_u:15360": " yad iyaṃ dhīmatī sādhvī bhagavaccharaṇam āgatā // Rm_37.274{24} //",
    "XXratnml_u:15361": " yad iyaṃ sāṃprataṃ śāstur upadeśād yathāvidhi /",
    "XXratnml_u:15362": " śrīvasudhāmahādevyā vrataṃ caritum ichati // Rm_37.275{25} //",
    "XXratnml_u:15363": " tad atra samupāgatya kṛpayāsmai dayānidhe /",
    "XXratnml_u:15364": " śrīsādhanaṃ vrataṃ śreṣṭhaṃ samupadeṣṭum arhati // Rm_37.276{26} //",
    "XXratnml_u:15365": " iti saṃprārthya sā śāntamatis taṃ trijagadguruṃ /",
    "XXratnml_u:15366": " anusmṛtvā tridhā nātvā prākṣipat tajjalādikaṃ // Rm_37.277{27} //",
    "XXratnml_u:15367": " prakṣiptāni tayā tāni sāmbulājākṣatāṇy api /",
    "XXratnml_u:15368": " sadūrvākuṇḍapuṣpāṇi sarvāṇi gagaṇe śaran // Rm_37.278{28} //",
    "XXratnml_u:15369": " tatas tāni pragacchanti vihāyasā vihaṅgavat /",
    "XXratnml_u:15370": " kośāmvyāṃ ghoṣirārāme vihāre samupāyayuḥ // Rm_37.279{29} //",
    "XXratnml_u:15371": " tatrasthasya munīndrasya murddhā pari vihāyasi /",
    "XXratnml_u:15372": " saṃsthitāni prabhāsanti virejus tāni chatravat // Rm_37.280{30} //",
    "XXratnml_u:15373": " tad dṛṣṭvā bhikṣavaḥ sarve sāṃghikās te savismayāḥ /",
    "XXratnml_u:15374": " kuto nimaṃtraṇam āyātam iti dhyātvābhitasthire // Rm_37.281{31} //",
    "XXratnml_u:15375": " tatrānandaḥ samutthāya sāṃjaliḥ purato gataḥ /",
    "XXratnml_u:15376": " taṃ munīndraṃ praṇatvaivaṃ papracha vismayānvitaḥ // Rm_37.282{32} //",
    "XXratnml_u:15377": " bhagavan kuta etāni sāmbulājākṣatāny api /",
    "XXratnml_u:15378": " puṣpāṇi samupāyānti tat samādeṣṭum arhati // Rm_37.283{33} //",
    "XXratnml_u:15379": " iti tenoditaṃ śrutvā bhagavāṃ sa munīśvaraḥ /",
    "XXratnml_u:15380": " tam ānaṃdaṃ samāmaṃtrya samālokyaivam abravīt // Rm_37.284{34} //",
    "XXratnml_u:15381": " yaḥ kāśīpure vipro viṣṇudāso daridritaḥ /",
    "XXratnml_u:15382": " dharmadhvajo dhanī śrīmān gṛhastho dhanadopamaḥ // Rm_37.285{35} //",
    "XXratnml_u:15383": " tayor bhārya ubhe sādhvau śāntamatī ramopamā /",
    "XXratnml_u:15384": " dhīmatī brāhmaṇī bhadrā daridritā suduḥkhinī // Rm_37.286{36} //",
    "XXratnml_u:15385": " tābhyāṃ śrīvasudhārāyā vrataṃ caritum ichyate /",
    "XXratnml_u:15386": " tad idaṃ nimaṃtraṇārthaṃ me upahāraṃ samāgataṃ // Rm_37.287{37} //",
    "XXratnml_u:15387": " tasmāc chrīvasudhārāyā vratavidhiṃ tvam ātmanā /",
    "XXratnml_u:15388": " upadeṣṭuṃ tayor gehe kāśyāṃ gaṃtuṃ samarhasi // Rm_37.288{38} //",
    "XXratnml_u:15389": " ity ādiṣṭaṃ munīndreṇa śrutvānaṃdas tatheti saḥ /",
    "XXratnml_u:15390": " śāstur ājñāṃ śirodhṛtvā kāśyāṃ vihāyasā yayau // Rm_37.289{39} //",
    "XXratnml_u:15391": " tatrākāśān sa ānaṃdaḥ śāṃtamater gṛhe puraḥ /",
    "XXratnml_u:15392": " avatīrya sudhāraśmir iva tasthau prabhāsayan // Rm_37.290{40} //",
    "XXratnml_u:15393": " tatrasthaṃ taṃ samālokya śāntamatiḥ sa dhīmatī /",
    "XXratnml_u:15394": " muditā sahasā tasya praṇaṃtuṃ samupācarat // Rm_37.291{41} //",
    "XXratnml_u:15395": " tatra sā samupāsṛtya śāṃtamatiḥ sadhīmatī/",
    "XXratnml_u:15396": " tam ānaṃdaṃ samālokya natvaivaṃ prārthayan mudā // Rm_37.292{42} //",
    "XXratnml_u:15397": " bhadanta caraṇau vaṃde bhavatāṃ śaraṇaṃ gatā /",
    "XXratnml_u:15398": " tad atra kṛpayāsmākam anugṛhya prasīdatu // Rm_37.293{43} //",
    "XXratnml_u:15399": " yad asmākaṃ bhavāñ chāstā tad gṛhe samupāśrayan /",
    "XXratnml_u:15400": " (Rm 424)",
    "XXratnml_u:15401": " vasudhārāmahādevyā vratavidhiṃ samādiśa // Rm_37.294{44} //",
    "XXratnml_u:15402": " yad iyaṃ dhīmatī bhadrā bhavatām upadeśataḥ /",
    "XXratnml_u:15403": " vasulakṣmyā mahādevyā vrataṃ caritum ichati // Rm_37.295{45} //",
    "XXratnml_u:15404": " tad asyai śrīmahādevyā vratavidhiṃ yathākramaṃ /",
    "XXratnml_u:15405": " vistaraṃ samupādeṣṭum arhati kṛpayā bhavān // Rm_37.296{46} //",
    "XXratnml_u:15406": " iti saṃprārthitaṃ śāntamatyā tayā niśamya saḥ /",
    "XXratnml_u:15407": " ānaṃdas te ubhe dṛṣṭvā tatheti pratyabhāṣata // Rm_37.297{47} //",
    "XXratnml_u:15408": " tataḥ sā dhīmatī natvā sāṃjalis taṃ jinātmajaṃ /",
    "XXratnml_u:15409": " ānaṃdaṃ suprasannāsyā dṛṣṭvaivaṃ prārthayan mudā // Rm_37.298{48} //",
    "XXratnml_u:15410": " bhadaṃto 'haṃ svadaivena pāpinī duḥkhabhāginī /",
    "XXratnml_u:15411": " tad bhavaccharaṇaṃ gatvā samiche vasudhāvrataṃ // Rm_37.299{49} //",
    "XXratnml_u:15412": " tad bhavān kṛpayā śāstar gṛhe me samupāgataḥ /",
    "XXratnml_u:15413": " yathāvidhi samādiśya vrataṃ me dātum arhati // Rm_37.300{50} //",
    "XXratnml_u:15414": " tayaivaṃ prārthitaṃ śrutvā sa ānaṃdo jinātmajaḥ /",
    "XXratnml_u:15415": " tatra utthāya dhīmatyās tasyā gṛhe upācarat // Rm_37.301{51} //",
    "XXratnml_u:15416": " tatra sā dhīmatī sādhvī śāntamatyā samanvitā /",
    "XXratnml_u:15417": " sahasā svagṛhe gatvā prastārayat tadāsanaṃ // Rm_37.302{52} //",
    "XXratnml_u:15418": " tataḥ sā dhīmatī tasya śāstuḥ śuddhāmbunā mudā /",
    "XXratnml_u:15419": " pādaprakṣālanaṃ kṛtvā praṇatvaiva ca prārthayat // Rm_37.303{53} //",
    "XXratnml_u:15420": " bhadaṃtārhan mahābhijña mamānugrahakāraṇaṃ /",
    "XXratnml_u:15421": " atrāsane samāśritya dharmam ādeṣṭum arhati // Rm_37.304{54} //",
    "XXratnml_u:15422": " tayeti prārthitaṃ śrutvā sa ānaṃdaḥ prasannadhīḥ /",
    "XXratnml_u:15423": " tad dattāsana āśritya tasthau dhyātvā prabhāsayan // Rm_37.305{55} //",
    "XXratnml_u:15424": " taṃ dṛṣṭvā brāhmaṇaḥ so 'pi viṣṇudāsaḥ prasāditaḥ /",
    "XXratnml_u:15425": " sahasā sāṃjalir natvā tatraikāṃta upāśrayan // Rm_37.306{56} //",
    "XXratnml_u:15426": " tataḥ sā dhīmatī sādhvī sāṃtamatīsamanvitā /",
    "XXratnml_u:15427": " tam ānaṃdaṃ samabhyarcya bhojanenābhyatoṣayat // Rm_37.307{57} //",
    "XXratnml_u:15428": " tataḥ sā praṇatiṃ kṛtvā nīcāsanasamāśritā /",
    "XXratnml_u:15429": " tam ānaṃdaṃ mahābhijñaṃ sāṃjalir evam abravīt // Rm_37.308{58} //",
    "XXratnml_u:15430": " bhadanta bhavatām ājñāṃ dhṛtvāhaṃ śirasā mudā /",
    "XXratnml_u:15431": " śrīdevyā vasudhārāyāś cariṣyāmi vrataṃ dhruvaṃ // Rm_37.309{59} //",
    "XXratnml_u:15432": " tad bhadanta bhavāñ chāstā tad vidhiṃ me yathākramaṃ /",
    "XXratnml_u:15433": " kṛpānugraham ādhāya samupādeṣṭum arhati // Rm_37.310{60} //",
    "XXratnml_u:15434": " iti saṃprārthite tena viṣṇudāsena saddhiyā /",
    "XXratnml_u:15435": " śrutvānaṃdaḥ sa saṃpaśyans taṃ dvijam evam abravīt // Rm_37.311{61} //",
    "XXratnml_u:15436": " śṛṇu vipra munīndreṇa yāthādiṣṭaṃ mayā śrutaṃ /",
    "XXratnml_u:15437": " tathāhaṃ te pravakṣyāmi śrīvratasya vidhiṃ kramāt // Rm_37.312{62} //",
    "XXratnml_u:15438": " bhādrapade 'śite pakṣe tṛtīyāyāṃ tithau tathā /",
    "XXratnml_u:15439": " māghe vāpi śite pakṣe śuklapakṣe 'pi vā sadā // Rm_37.313{63} //",
    "XXratnml_u:15440": " tīrthe devālaye śuddhabhūpradeśe gṛheṣu vā /",
    "XXratnml_u:15441": " samyag bhūśodhanaṃ kuryād gomayena mṛdāmbunā // Rm_37.314{64} //",
    "XXratnml_u:15442": " prātar utthāya tīrtheṣu snātvā śucisamācaraḥ /",
    "XXratnml_u:15443": " tridhācamyāmṛtaṃ kāyaṃ paṃcagavyena śodhayet // Rm_37.315{65} //",
    "XXratnml_u:15444": " śuddhaśīlasamādhānaḥ pariśuddhāmvarāvṛtaḥ /",
    "XXratnml_u:15445": " (Rm 425)",
    "XXratnml_u:15446": " saṃbodhicittam ādhāya sadguror upadeśa dhṛk // Rm_37.316{66} //",
    "XXratnml_u:15447": " subhūmau maṇḍalaṃ samyag varttayitvā yathāvidhi /",
    "XXratnml_u:15448": " dhvajachatrapatākābhi vitānaiś cābhimaṃḍayet // Rm_37.317{67} //",
    "XXratnml_u:15449": " maṃḍalasya vahis tasya jvālāvalyā vahiḥ punaḥ /",
    "XXratnml_u:15450": " paṃcavalyāvalībhiś ca sa lājākṣatasaṃyutaiḥ // Rm_37.318{68} //",
    "XXratnml_u:15451": " veṣṭayitvā tato vāhye kramān saṃsthāpayed ghaṭān /",
    "XXratnml_u:15452": " tīrthāmbupūritān pītavastrāvṛtān saciṃhnitān // Rm_37.319{69} //",
    "XXratnml_u:15453": " tātra śrīvasudhāṃ devīṃ sagaṇāṃ vidhinā kramāt /",
    "XXratnml_u:15454": " samāvāhya samabhyarcya pratiṣṭhāpyādhivāsayet // Rm_37.320{70} //",
    "XXratnml_u:15455": " tṛtīyāyāṃ tathā prātaḥ snātvā śuddhāmvarāvṛtaḥ /",
    "XXratnml_u:15456": " madhyāhne svāsanāsīna uttarādigmukhasthitaḥ // Rm_37.321{71} //",
    "XXratnml_u:15457": " ādau guruṃ samabhyarcya ratnatrayaṃ samarcayet /",
    "XXratnml_u:15458": " tato dhyātvā mahādevīṃ vasudhārāṃ śubhakarīṃ // Rm_37.322{72} //",
    "XXratnml_u:15459": " sagaṇāṃ tāṃ samāvāhya datvā pādārgham ādarāt /",
    "XXratnml_u:15460": " pītamayopahāreṇa samabhyarcya yathāvidhi // Rm_37.323{73} //",
    "XXratnml_u:15461": " sarvopakaraṇāny agre nivesya samaḍhokayat /",
    "XXratnml_u:15462": " tatas taddhāraṇīṃ samyak paṭhen maṃtrāṇi ca kramāt // Rm_37.324{74} //",
    "XXratnml_u:15463": " tataḥ kṛtāṃjaliḥ stutvā kuryāś ca pāpadeśanāṃ /",
    "XXratnml_u:15464": " puṇyānumodanāṃ cāpi kuryāc ca praṇatiṃ smaran // Rm_37.325{75} //",
    "XXratnml_u:15465": " kuryāt pradakṣiṇāny evam aṣṭāṅgaiḥ praṇamet punaḥ /",
    "XXratnml_u:15466": " bodhicittaṃ samādhāya saṃprārthayed abhīpsitaṃ // Rm_37.326{76} //",
    "XXratnml_u:15467": " tato valiṃ pradatvā ca sa bhūtān paritoṣayet /",
    "XXratnml_u:15468": " tataḥ kṣamārthanāṃ kṛtvā vratasūtraṃ ca prārthayet // Rm_37.327{77} //",
    "XXratnml_u:15469": " ṣoḍaśabheditaṃ sūtram ṣoḍaśagraṃthisaṃyutaṃ /",
    "XXratnml_u:15470": " vratasūtraṃ samādāya rakṣārthaṃ vaṃdhayet kare // Rm_37.328{78} //",
    "XXratnml_u:15471": " tato guruṃ samārādhya deyād dānaṃ samichitaṃ /",
    "XXratnml_u:15472": " sadakṣiṇaṃ susatkāraiḥ satkṛtya samatoṣayet // Rm_37.329{79} //",
    "XXratnml_u:15473": " tatas tṛtīyā yāme 'hneḥ prāśnuyād yavapūrakān /",
    "XXratnml_u:15474": " paṃcāmṛtaphalaskaṃdamūlapatrādikān api // Rm_37.330{80} //",
    "XXratnml_u:15475": " pālanānte punaḥ snātvā tāṃ śrīdevīm anusmaran /",
    "XXratnml_u:15476": " taddhāraṇīṃ paṭhan rātrau pūjayec ca samāhitaḥ // Rm_37.331{81} //",
    "XXratnml_u:15477": " evaṃ nityaṃ catuḥ saṃdhyaṃ pūjayec chrīvasuṃdharāṃ /",
    "XXratnml_u:15478": " tat paredyus tathābhyarcya tan maṃḍalaṃ visarjayet // Rm_37.332{82} //",
    "XXratnml_u:15479": " tad rajāṃsi samādāya saṃnidhāya śubhe ghaṭe /",
    "XXratnml_u:15480": " bhaṃḍāgāre pratisthāpya sadārān bhajen namet // Rm_37.333{83} //",
    "XXratnml_u:15481": " śeṣarajaḥ sa nirmālyaṃ nadyāṃ nāgān yathāvidhi /",
    "XXratnml_u:15482": " samabhyarcya samarppitvā sarvaṃ jale pravāhayet // Rm_37.334{84} //",
    "XXratnml_u:15483": " tatas taj jalam ādāya gṛhe gatvā samantataḥ /",
    "XXratnml_u:15484": " prokṣya tan maṃḍalasthāne kumārīṃ vidhinārcayet // Rm_37.335{85} //",
    "XXratnml_u:15485": " tatas tan sagaṇaṃ cakraṃ samabhyarcya yathāvidhi /",
    "XXratnml_u:15486": " bhojanaiḥ saṃparitoṣya prārthayed yat samīchitaṃ // Rm_37.336{86} //",
    "XXratnml_u:15487": " (Rm 426)",
    "XXratnml_u:15488": " tathā tat sagaṇaṃ cakraṃ kṛtvā kṣamārthanāṃ tataḥ /",
    "XXratnml_u:15489": " sāṃjaliś ca kramān natvā visarjayet prasādayan // Rm_37.337{87} //",
    "XXratnml_u:15490": " tadā śrīvasudhā devī svayam āgatya tadgṛhe /",
    "XXratnml_u:15491": " samāśritya sadā sarvadravyaiḥ saṃpūrayed dhruvaṃ // Rm_37.338{88} //",
    "XXratnml_u:15492": " tatas tatra gṛhe nityaṃ maṃgalaṃ nirupadravaṃ /",
    "XXratnml_u:15493": " dānapuṇyamahotsāhapravarttitaṃ bhavet sadā // Rm_37.339{89} //",
    "XXratnml_u:15494": " evaṃ tasyā mahādevyā vasulakṣmyā vratodbhavaṃ /",
    "XXratnml_u:15495": " puṇyaṃ mahad asaṃkhyeyam aprameyaṃ vidur jināḥ // Rm_37.340{90} //",
    "XXratnml_u:15496": " evaṃ mahattaraṃ puṇyaṃ vijñāya dvija tat tathā /",
    "XXratnml_u:15497": " śraddhaye tadvrataṃ kuryā yadi saṃpattim ichasi // Rm_37.341{91} //",
    "XXratnml_u:15498": " yaś ca tāṃ śrīmahādevīṃ vasudhārām anusmaran /",
    "XXratnml_u:15499": " yat kāryyam ārabhet tasya tat sarvaṃ hi samṛddhyati // Rm_37.342{92} //",
    "XXratnml_u:15500": " ratnārthī labhate ratnaṃ dhanārthī labhate dhanaṃ /",
    "XXratnml_u:15501": " bhogyārthī labhate bhogyaṃ yaso 'rthī labhate yaśaḥ // Rm_37.343{93} //",
    "XXratnml_u:15502": " dravyārthī labhate dravyān guṇārthī labhate guṇān /",
    "XXratnml_u:15503": " vidyārthī labhate vidyāṃ śubhārthī labhate śubhaṃ // Rm_37.344{94} //",
    "XXratnml_u:15504": " mānyārthī labhate mānyaṃ jayārthī labhate jayaṃ /",
    "XXratnml_u:15505": " dharmārthī labhate dharmān sukhārthī labhate sukhaṃ // Rm_37.345{95} //",
    "XXratnml_u:15506": " rājyārthī labhate rājyaṃ gṛhārthī labhate gṛhaṃ /",
    "XXratnml_u:15507": " kṣetrārthī labhate kṣetrān rasārthī labhate rasān // Rm_37.346{96} //",
    "XXratnml_u:15508": " bhāryārthī labhate bhāryāṃ sutārthī labhate sutāṃ /",
    "XXratnml_u:15509": " putrārthī labhate putrān pautrārthī pautram āpnuyāt // Rm_37.347{97} //",
    "XXratnml_u:15510": " jñānārthī labhate jñānaṃ mokṣārthī mokṣam āpnuyāt /",
    "XXratnml_u:15511": " evam anyāni vastūni sarvopakaraṇāny api // Rm_37.348{98} //",
    "XXratnml_u:15512": " sarvāṇi dravyajātāni vastrādi bhūṣaṇāny api /",
    "XXratnml_u:15513": " samāpnuyāt samṛddhāni vasulakṣmyāḥ prasādataḥ // Rm_37.349{99} //",
    "XXratnml_u:15514": " tato dānāni dadyāt sa śuddhaśīlaḥ samācaret /",
    "XXratnml_u:15515": " kṣāntiṃ ca bhāvayen nityaṃ dharmavīryyaṃ samārabhet // Rm_37.350{100} //",
    "XXratnml_u:15516": " tathā dhyānaṃ samādhāya prajñābdhiṃ saṃtared drutaṃ /",
    "XXratnml_u:15517": " sarvopāyavidhānajño bodhipraṇidhimānasaḥ // Rm_37.351{1} //",
    "XXratnml_u:15518": " sadbuddhibalavān dhīraḥ sa bodhijñānam āpnuyāt /",
    "XXratnml_u:15519": " sarvamāragaṇāñ jitvā niḥkleśo 'rhañ jitendriyaḥ /",
    "XXratnml_u:15520": " saṃbuddhapadam āsādya nirvṛtapadam āpnuyāt // Rm_37.352{2} //",
    "XXratnml_u:15521": " evaṃ brāhmaṇa vijñāya saddharmmaṃ yadi vāṃchasi /",
    "XXratnml_u:15522": " tāṃ śrīdevīṃ mahālakṣmīṃ vasudhārāṃ sadā bhaja // Rm_37.353{3} //",
    "XXratnml_u:15523": " tathā te sarvadā gehe maṃgalaṃ nirupadravaṃ /",
    "XXratnml_u:15524": " sarvatreha paratrāpi bhaven nūnaṃ na saṃśayaḥ // Rm_37.354{4} //",
    "XXratnml_u:15525": " tathā dānāni datvā tvaṃ svayaṃ tadvrataṃ saṃcaran /",
    "XXratnml_u:15526": " sarvasatvahitaṃ kṛtvā yāvajjīvaṃ sukhaṃ cara // Rm_37.355{5} //",
    "XXratnml_u:15527": " tataḥ kleśavimuktātmā saṃbodhipraṇidhānadhṛk /",
    "XXratnml_u:15528": " bodhicaryāvratāraktā bodhisatvo bhaved dhruvaṃ // Rm_37.356{6} //",
    "XXratnml_u:15529": " sarve 'pi sugatā bodhisatvāś cāpi jinātmajāḥ /",
    "XXratnml_u:15530": " (Rm 427)",
    "XXratnml_u:15531": " vasudhārāvrataṃ dhṛtvā saṃvibhrati jagattrayaṃ // Rm_37.357{7} //",
    "XXratnml_u:15532": " iti tenārhatādiṣṭaṃ śrutvā sa brāhmaṇo mudā /",
    "XXratnml_u:15533": " tathā śrīvasudhārāyā vrataṃ caritum aichata // Rm_37.358{8} //",
    "XXratnml_u:15534": " tataḥ sa viṣṇudāso 'pi bhāryāṃ tāṃ dhīmatīṃ mudā /",
    "XXratnml_u:15535": " suprasannamukhāmbhojaḥ samālokyaivam abravīt // Rm_37.359{9} //",
    "XXratnml_u:15536": " priye dhanyāsi kalyāṇī yad ahaṃ tvatprayatnataḥ /",
    "XXratnml_u:15537": " śrīdevyā vrataṃ ratnaṃ prāpnomi sāṃprataṃ khalu // Rm_37.360{10} //",
    "XXratnml_u:15538": " tad yathānena śāstrātra samādiṣṭaṃ tathā khalu /",
    "XXratnml_u:15539": " śrīdevyāḥ śaraṇaṃ gatvā vāṃchāmi carituṃ vrataṃ // Rm_37.361{11} //",
    "XXratnml_u:15540": " tat tvam api samādhāya mayā sārddhaṃ tathādarāt /",
    "XXratnml_u:15541": " śrīdevyāḥ śaraṇaṃ kṛtvā vrataṃ caritum arhati // Rm_37.362{12} //",
    "XXratnml_u:15542": " iti bhartroditaṃ śrutvā dhīmatī sānumoditā /",
    "XXratnml_u:15543": " bharttāraṃ taṃ samālokya punar evam abhāṣata // Rm_37.363{13} //",
    "XXratnml_u:15544": " tathā satyaṃ samādhāya śraddhayā śaraṇaṃ gatau /",
    "XXratnml_u:15545": " śrīdevyā vratam atrāvāṃ samādarāc carāvahe // Rm_37.364{14} //",
    "XXratnml_u:15546": " ity uktvā sā satī bhadrā dhīmatī sahasādarāt /",
    "XXratnml_u:15547": " vratopacārasāmagrīṃ muditā samasādhayat // Rm_37.365{15} //",
    "XXratnml_u:15548": " tatas taṃ gurum ānaṃdaṃ natvā sā sāṃjalir mudā /",
    "XXratnml_u:15549": " tad vratārambham ādhātuṃ prārthayed evam ādarāt // Rm_37.366{16} //",
    "XXratnml_u:15550": " bhadanta śrīmahādevyā vratadina upāsthitaḥ /",
    "XXratnml_u:15551": " tad yathāvidhim ādiśya saṃcārayatāṃ vrataṃ // Rm_37.367{17} //",
    "XXratnml_u:15552": " tayeti prārthitaṃ śrutvā sa ānaṃdo jinātmajaḥ /",
    "XXratnml_u:15553": " sarvavidhiṃ samādiśya vratāraṃbhaṃ samākramat // Rm_37.368{18} //",
    "XXratnml_u:15554": " tatra bhūśodhanaṃ kṛtvā sa ānaṃdo yathāvidhi /",
    "XXratnml_u:15555": " maṃḍalaṃ varttayitvā tat pratisthāpyādhyavāsayat // Rm_37.369{19} //",
    "XXratnml_u:15556": " tathā tau daṃpatī tīrthe snātvā śuddhāmvarāvṛtau /",
    "XXratnml_u:15557": " yathā śāstrā samādiṣṭaṃ sarvaṃ kṛtvopatasthatuḥ // Rm_37.370{20} //",
    "XXratnml_u:15558": " tatas tau daṃpatī tasya śāstur ādeśataḥ kramāt /",
    "XXratnml_u:15559": " śuddhāsanasamāsīnāv uttarābhimukhasthitau // Rm_37.371{21} //",
    "XXratnml_u:15560": " gavyaiḥ kāmādi vastūni sarvāṇi śuddhitāny api /",
    "XXratnml_u:15561": " kṛtvā śāstrā yathādiṣṭaṃ tathāraṃbhaṃ pracakratuḥ // Rm_37.372{22} //",
    "XXratnml_u:15562": " ādau guruṃ samabhyarcya tato ratnatrayaṃ mudā /",
    "XXratnml_u:15563": " abhyarcya śaraṇaṃ kṛtvā praṇatvā vidhinādarāt // Rm_37.373{23} //",
    "XXratnml_u:15564": " tatas tanmaṇḍale devīṃ sagaṇāṃ śrīvasuṃdharāṃ /",
    "XXratnml_u:15565": " dhyātvā tathā samāvāhya datvā pādārgham ādarāt // Rm_37.374{24} //",
    "XXratnml_u:15566": " tatas tāṃ sagaṇāṃ devīṃ samabhyarcya yathākramaṃ /",
    "XXratnml_u:15567": " sarvapūjopacāraiś ca paṭhitvā dhāraṇīṃ tataḥ // Rm_37.375{25} //",
    "XXratnml_u:15568": " sahṛdvījādimaṃtrāṇi yathākramaṃ jajalpatuḥ /",
    "XXratnml_u:15569": " tato 'ṣṭāṅgapraṇāmaiś ca natvā kṛtvā pradakṣiṇāṃ // Rm_37.376{26} //",
    "XXratnml_u:15570": " guṇābhivādanai stotrai stutvā natau vavaṃdatuḥ // Rm_37.377{27!} //",
    "XXratnml_u:15571": " tatas tau sāṃjalī sthitvā prakṣitvā pāpadeśanāṃ /",
    "XXratnml_u:15572": " (Rm 428)",
    "XXratnml_u:15573": " puṇyānumodanāṃ cāpi saṃprārthya śrīsamṛddhyatāṃ // Rm_37.378{28} //",
    "XXratnml_u:15574": " salokapālabhūtebhyo baliṃ paṃcāmṛtānvitaṃ /",
    "XXratnml_u:15575": " yathāvidhi praḍhaukitvā prārthayatāṃ susaṃpadaṃ // Rm_37.379{29} //",
    "XXratnml_u:15576": " tato dānaṃ pradatvaivaṃ gurave 'pi sudakṣiṇāṃ /",
    "XXratnml_u:15577": " tataḥ kṣamārthanāṃ kṛtvā samāptaṃ cakratur vrataṃ // Rm_37.380{30} //",
    "XXratnml_u:15578": " tato gurus tayoḥ śāstā vratasūtraṃ samarppayat /",
    "XXratnml_u:15579": " saṃpattisasamṛddhāśīrvādaṃ dadau prasāditaḥ // Rm_37.381{31} //",
    "XXratnml_u:15580": " tato guruṃ puraskṛtya yathoktaṃ vratapālanaṃ /",
    "XXratnml_u:15581": " kṛtvā tataḥ punaḥ snātvā devīṃ dhyātvā niṣedituḥ // Rm_37.382{32} //",
    "XXratnml_u:15582": " tato rātrau samādhāya sagaṇāṃ vasuṃdharāṃ /",
    "XXratnml_u:15583": " devīṃ dhyātvā samabhyarcya dharmmaṃ śrutvā niṣedatuḥ // Rm_37.383{33} //",
    "XXratnml_u:15584": " tataḥ prātaḥ samutthāya snātvā śuddhāmvarāvṛtau /",
    "XXratnml_u:15585": " tathā tāṃ sagaṇāṃ devīm āvāhyānarcatuḥ kramāt // Rm_37.384{34} //",
    "XXratnml_u:15586": " tatas tad vratasaṃpūrṇaṃ kṛtvā dānaṃ sadakṣiṇaṃ /",
    "XXratnml_u:15587": " pradatvā gurave natvā tan maṇḍalaṃ vyasarjatāṃ // Rm_37.385{35} //",
    "XXratnml_u:15588": " tatas tad rajam ādāya bhaṃḍāgāre yathoditaṃ /",
    "XXratnml_u:15589": " nidhāya tat sa nirmālyaṃ śeṣaṃ nadyāṃ yathāvidhiṃ // Rm_37.386{36} //",
    "XXratnml_u:15590": " gurur nāgān samabhyarcya samarpya prākṣipaj jale /",
    "XXratnml_u:15591": " tatas taj jalam ādāya mahotsāhair gṛhaṃ yayau // Rm_37.387{37} //",
    "XXratnml_u:15592": " tata gṛhe tad ambhobhir abhiṣiṃcya samantataḥ /",
    "XXratnml_u:15593": " kumārīṃ vidhinārādhya gaṇacakraṃ samarcayat // Rm_37.388{38} //",
    "XXratnml_u:15594": " tatas tau daṃpatī natvā sāṃjali sādaraṃ mudā /",
    "XXratnml_u:15595": " saṃpattiprārthanāṃ kṛtvā kṣamāpya tad vyasarjatāṃ // Rm_37.389{39} //",
    "XXratnml_u:15596": " tatas tasyā gṛhe devī vasundhārā svayaṃ sthitā /",
    "XXratnml_u:15597": " sarvadravyasamāpūrṇaṃ kṛtvā tasthau prasāditā // Rm_37.390{40} //",
    "XXratnml_u:15598": " sarvadravyābhisaṃpūrṇaṃ dṛṣṭvā tau daṃpatī gṛhaṃ /",
    "XXratnml_u:15599": " vismayānaṃdasaṃpannau mitha evaṃ samūcatuḥ // Rm_37.391{41} //",
    "XXratnml_u:15600": " aho satyaṃ jagacchāstur yathādiṣṭaṃ tathā khalu /",
    "XXratnml_u:15601": " tathāvāṃ śaraṇaṃ gatvā devyā vrataṃ carevahi // Rm_37.392{42} //",
    "XXratnml_u:15602": " ity uktvā tau prasīdaṃtau śaraṇaṃ gatvā samāhitau /",
    "XXratnml_u:15603": " tasyāḥ śrīmahādevyāḥ sadā vrataṃ praceratuḥ // Rm_37.393{43} //",
    "XXratnml_u:15604": " tadārabhyaḥ sadārthibhyo datvā dānaṃ yathārthitaṃ /",
    "XXratnml_u:15605": " triratnabhajanaṃ kṛtvā praceratuḥ śubhe sadā // Rm_37.394{44} //",
    "XXratnml_u:15606": " tato 'sau yatir ānaṃdas tau samāmaṃtrya daṃpatī /",
    "XXratnml_u:15607": " pakṣivat sahasākāśāt kauśāṃvyāṃ samupācarat // Rm_37.395{45} //",
    "XXratnml_u:15608": " tatra sa taṃ jagannāthaṃ praṇatvā sāṃjaliḥ punaḥ /",
    "XXratnml_u:15609": " etat sarvaṃ pravṛttāṃtaṃ nivedyaikāntam āśrayat // Rm_37.396{46} //",
    "XXratnml_u:15610": " tataḥ sa bhagavān dṛṣṭvā tam ānaṃdaṃ sabhāṃ ca tāṃ /",
    "XXratnml_u:15611": " dhīmatyāḥ śāṃtamatyāś ca prasāditvaivam ādiśat // Rm_37.397{47} //",
    "XXratnml_u:15612": " dhanyā sā dhīmatī śāntamatī cāpi subhāvinī /",
    "XXratnml_u:15613": " yat te śrīvasudhārāyā bhavetāṃ vratadhāriṇī // Rm_37.398{48} //",
    "XXratnml_u:15614": " tan me ubhe mahatpuṇyalābhinyau śrīsamanvite /",
    "XXratnml_u:15615": " (Rm 429)",
    "XXratnml_u:15616": " sarvasatvahitādhānabodhicaryāsamudyate // Rm_37.399{49} //",
    "XXratnml_u:15617": " kramād bodhiṃ samāsādya buddhapadam avāpsyata // Rm_37.400{50!} //",
    "XXratnml_u:15618": " ity ādiṣṭaṃ munīndreṇa śrutvā te sarvasāṃghikāḥ /",
    "XXratnml_u:15619": " tāṃ śrīvasuṃdharāṃ devīṃ smṛtvā nityaṃ prabhejire // Rm_37.401{51} //",
    "XXratnml_u:15620": " tadā tasyāḥ pitā viprā dhīmatyā duhitur gṛhe /",
    "XXratnml_u:15621": " samudbhūtā mahāsaṃpad ity aśroṣīj janoditaṃ // Rm_37.402{52} //",
    "XXratnml_u:15622": " tataḥ sa brāhmaṇo bhāryāṃ dhīmatyā mātaraṃ mudā /",
    "XXratnml_u:15623": " sahasā samupāmaṃtrya pura evam abhāṣata // Rm_37.403{53} //",
    "XXratnml_u:15624": " kiṃ tvayānuśrutaṃ bhārye dhīmatyā yad gṛhe 'dhunā /",
    "XXratnml_u:15625": " mahāsaṃpat samudbhūtā mayeti śrūyate khalu // Rm_37.404{54} //",
    "XXratnml_u:15626": " iti bhartrā samākhyātaṃ śrutvā sā vismayānvitā /",
    "XXratnml_u:15627": " katham etad bhavet satyam iti taṃ patim abravīt // Rm_37.405{55} //",
    "XXratnml_u:15628": " iti bhāryoditaṃ śrutvā hariśarmāpi sa dvijaḥ /",
    "XXratnml_u:15629": " savismayenākhyātaṃ śrutvā caivam abhāṣata // Rm_37.406{56} //",
    "XXratnml_u:15630": " priye śrutaṃ mayā satyaṃ dhīmatyā yad gṛhe 'dhunā /",
    "XXratnml_u:15631": " mahāsaṃpatsamudbhūtā vasundhārāprasādataḥ // Rm_37.407{57} //",
    "XXratnml_u:15632": " yadi naitat pratīto 'pi janaiḥ sā dhīmatī sutā /",
    "XXratnml_u:15633": " svagṛhe 'tra samāhūya tvam evaṃ paripṛchyatāṃ // Rm_37.408{58} //",
    "XXratnml_u:15634": " kathaṃ saṃjāyate saṃpan mahatī te gṛhe 'dhunā /",
    "XXratnml_u:15635": " etat satyaṃ tvayā putrī puro me kathyatām iti // Rm_37.409{59} //",
    "XXratnml_u:15636": " evaṃ bhartrā samākhyātaṃ śrutva sā dhīmatīprasūḥ /",
    "XXratnml_u:15637": " tatheti prativijñāya svasakhīm evam abravīt // Rm_37.410{60} //",
    "XXratnml_u:15638": " śṛṇu sakhi sutāyā me dhīmatyā yad gṛhe 'dhunā /",
    "XXratnml_u:15639": " saṃbhūtā mahatī saṃpad vasuṃdhārā prasādataḥ // Rm_37.411{61} //",
    "XXratnml_u:15640": " iti śrutaṃ mayā satyaṃ draṣṭum ichāmi tat khalu /",
    "XXratnml_u:15641": " tat tāṃ sutāṃ samāhūya samādarād ihānaya // Rm_37.412{62} //",
    "XXratnml_u:15642": " iti tayā samākhyātaṃ śrutvā sā supriyā sakhī /",
    "XXratnml_u:15643": " tatheti prativijñapya dhīmatyā bhavane yayau // Rm_37.413{63} //",
    "XXratnml_u:15644": " tatra sā samupāsṛtya dhīmatīṃ tāṃ subhadrikāṃ /",
    "XXratnml_u:15645": " dṛṣṭvā savismayānaṃdayuktā natvaivam abravīt // Rm_37.414{64} //",
    "XXratnml_u:15646": " bhadre 'haṃ preṣitā mātrā tvadāhvānaṃ pratīha tat /",
    "XXratnml_u:15647": " sahasā tvaṃ samāgaṃtum arhasi svātmajānvitā // Rm_37.415{65} //",
    "XXratnml_u:15648": " iti tayā samākhyātaṃ śrutvā sā dhīmatī mudā /",
    "XXratnml_u:15649": " hasantī tāṃ sakhīṃ mātuḥ samālokyaivam abravīt // Rm_37.416{66} //",
    "XXratnml_u:15650": " ayi māṃ smarate mātā kim arthaṃ sāṃprataṃ kathaṃ /",
    "XXratnml_u:15651": " tadāhaṃ na smṛtā mātrā dāridriyaduḥkhinī yadā // Rm_37.417{67} //",
    "XXratnml_u:15652": " tathāpy ahaṃ mukhaṃ mātur draṣṭum ichāmi sāṃprataṃ /",
    "XXratnml_u:15653": " tathāham āgamiṣyāmi yathā mātuḥ samīhitaṃ // Rm_37.418{68} //",
    "XXratnml_u:15654": " ity uktvā dhīmatī sātha putraṃ ca bhūṣaṇaṃ /",
    "XXratnml_u:15655": " bhūṣayitvā suvastraiś ca prāvārya samamaṇḍayat // Rm_37.419{69} //",
    "XXratnml_u:15656": " svayaṃ ca sā prasādhitvā duṣyapaṭṭāmvarāvṛtā /",
    "XXratnml_u:15657": " śrīmad ratnāmvalaṃkārair maṇḍitāṃgābhiśobhitā // Rm_37.420{70} //",
    "XXratnml_u:15658": " (Rm 430)",
    "XXratnml_u:15659": " tataḥ sakhyā tayā sārddhaṃ putraputrīsamanvitā /",
    "XXratnml_u:15660": " saṃprasthitā janaiś cāpi saha mātur gṛhe yayau // Rm_37.421{71} //",
    "XXratnml_u:15661": " tatra sā jananī dṛṣṭvā dhīmatīṃ tāṃ samāgatāṃ /",
    "XXratnml_u:15662": " taṃ suputraṃ suputrīṃ ca paśyantī samupācaran // Rm_37.422{72} //",
    "XXratnml_u:15663": " tatra tāṃ jananīṃ dṛṣṭvā dhīmatī sātmajānvitā /",
    "XXratnml_u:15664": " sahasā samupāgatya natvāpṛchat sukauśalaṃ // Rm_37.423{73} //",
    "XXratnml_u:15665": " jananī sāpi tāṃ putrīṃ putraputrīsamanvitāṃ /",
    "XXratnml_u:15666": " dhīmatīṃ sahasāliṃgya papracha kauśalaṃ mudā // Rm_37.424{74} //",
    "XXratnml_u:15667": " tataḥ sā dhīmatī putrī putraputrīsamanvitā /",
    "XXratnml_u:15668": " mātrā sahābhigachaṃtī pitur geham upāsarat // Rm_37.425{75} //",
    "XXratnml_u:15669": " tatra sādhīmatīṃ putrīṃ putraputrīsahāgatāṃ /",
    "XXratnml_u:15670": " dṛṣṭvā sa janako 'py evaṃ paśyan pratyudyayau mudā // Rm_37.426{76} //",
    "XXratnml_u:15671": " janakaṃ taṃ samālokya dhīmatī sātmajānvitā /",
    "XXratnml_u:15672": " saṃsmitā samupāsṛtya natvāpṛchat sukauśalaṃ // Rm_37.427{77} //",
    "XXratnml_u:15673": " pitāpi sa samālokya dhīmatīṃ tāṃ śubhāṃśikāṃ /",
    "XXratnml_u:15674": " putraputryau ca saṃbhāṣya papracha kauśalaṃ mudā // Rm_37.428{78} //",
    "XXratnml_u:15675": " pitā sa jananī sāpi dhīmatīṃ tāṃ subhāvinīṃ /",
    "XXratnml_u:15676": " pautraṃ pautrīṃ ca saṃdhṛtvā svagṛhe jagmatur mudā // Rm_37.429{79} //",
    "XXratnml_u:15677": " tatra sā jananī tasyāḥ pautryāḥ pautrasya cādarāt /",
    "XXratnml_u:15678": " pādān prakṣālayitvāśu svakam ānayat // Rm_37.430{80} //",
    "XXratnml_u:15679": " tad āsanaṃ samāstīrya tāṃ putrīṃ svayam ādarāt /",
    "XXratnml_u:15680": " pautraṃ pautrīṃ ca tān sarvān saṃdhṛtvā saṃnyaveśayat // Rm_37.431{81} //",
    "XXratnml_u:15681": " tatrāsane samāśritya pārśvayor vāmadakṣayoḥ /",
    "XXratnml_u:15682": " putrīṃ putram upasthāpya tasthau sā dhīmatī smitā // Rm_37.432{82} //",
    "XXratnml_u:15683": " tām āgatāṃ samākarṇya sarve 'pi jātayo mudā /",
    "XXratnml_u:15684": " sahasā draṣṭum āgatya sā daraṃ samupāyayuḥ // Rm_37.433{83} //",
    "XXratnml_u:15685": " tathā te vāṃdhavāḥ sarve suhṛtminrajanā api /",
    "XXratnml_u:15686": " tāṃ tathā svagṛhāyātāṃ kuśalaṃ praṣṭum āyayuḥ // Rm_37.434{84} //",
    "XXratnml_u:15687": " tathā tāś ca bhaginyo 'pi tāsāṃ sarve 'pi cātmajāḥ /",
    "XXratnml_u:15688": " tāṃ dhīmatīṃ tathāyātāṃ śrutvā draṣṭu samā yayuḥ // Rm_37.435{85} //",
    "XXratnml_u:15689": " evam anye 'pi lokāś ca dhīmatīṃ tāṃ subhūṣaṇāṃ /",
    "XXratnml_u:15690": " svamātur gṛhamāyātāṃ śrutvā draṣṭum upāyayuḥ // Rm_37.436{86} //",
    "XXratnml_u:15691": " tatretaṃ dhīmatīṃ kāṃtāṃ suvastrabhūṣaṇāvṛtāṃ /",
    "XXratnml_u:15692": " te sajñātyādayaḥ sarve dṛṣṭvā vismayam āyayuḥ // Rm_37.437{87} //",
    "XXratnml_u:15693": " tato 'nujā bhaginyādi jñātivaṃdhusuhṛjjanāḥ /",
    "XXratnml_u:15694": " sarve tāṃ sādaraṃ natvā paprachuḥ kuśalaṃ mudā // Rm_37.438{88} //",
    "XXratnml_u:15695": " tathā sā dhīmatī cāpi jñātivaṃdhusuhṛjjanān /",
    "XXratnml_u:15696": " vandanīyāns tān natvāpṛchat sukauśalaṃ // Rm_37.439{89} //",
    "XXratnml_u:15697": " tataḥ sā jananī tasyai dhīmatyai sādarān mudā /",
    "XXratnml_u:15698": " varṇagaṃdharasopetaṃ bhojanaṃ samupāharat // Rm_37.440{90} //",
    "XXratnml_u:15699": " tathā sautāya sautāyai bhojanaṃ surasānvitaṃ /",
    "XXratnml_u:15700": " sādaram upaḍhokitvā pura evam abhāṣata // Rm_37.441{91} //",
    "XXratnml_u:15701": " (Rm 431)",
    "XXratnml_u:15702": " gṛhṇāṇa surasaṃ bhogyaṃ bhukṣva hṛd dhīmati priye /",
    "XXratnml_u:15703": " yo sauta saute ca saudārdda procyutaṃ yadabhīpsitaṃ // Rm_37.442{92} //",
    "XXratnml_u:15704": " janako vitathya sarvo bhaginyo bhrātaro 'pi ca /",
    "XXratnml_u:15705": " bhātṛjāyāṃ sukhāś cāpi tasyāś cakruḥ samādaraṃ // Rm_37.443{93} //",
    "XXratnml_u:15706": " tathādarāṃ kṛtaṃ sarve śrutvā sā dhīmatī tadā /",
    "XXratnml_u:15707": " pūrvavṛttim anusmṛtvā manasaivaṃ vyaciṃtayat // Rm_37.444{94} //",
    "XXratnml_u:15708": " naivāhaṃ mānitā hy ebhir nāyaṃ putro 'pi mānitaḥ /",
    "XXratnml_u:15709": " na ca yaṃ mānitā putri dhanam evātra manyate // Rm_37.445{95} //",
    "XXratnml_u:15710": " yadā na me gṛhe saṃpad daridro 'haṃ ca duḥkhinī /",
    "XXratnml_u:15711": " tademe sarva ete 'pi nāpi 'paśyan mukhaṃ mama // Rm_37.446{96} //",
    "XXratnml_u:15712": " idānīṃ me gṛhe saṃpaj jātā tat sukhānvitāṃ /",
    "XXratnml_u:15713": " evaṃ mate 'pi sarve māṃ mānayaṃti samādarāt // Rm_37.447{97} //",
    "XXratnml_u:15714": " yad ahaṃ mānitā naiva dhanam evābhimānyate /",
    "XXratnml_u:15715": " tad yasya taiḥ kriyate mānyaṃ sa bhuṃjyād idam ādaraṃ // Rm_37.448{98} //",
    "XXratnml_u:15716": " iti sā manasā dhyātvā sarvāṇi bhūṣaṇāny api /",
    "XXratnml_u:15717": " svāni putrasya putryāś ca saṃnirīkṣya samādade // Rm_37.449{99} //",
    "XXratnml_u:15718": " tataḥ sā dhīmatī kāṃśasthālyāṃ sarvāṇi tāny api /",
    "XXratnml_u:15719": " bhūṣaṇāni prasāryaivaṃ sādaraṃ pratyabhāṣata // Rm_37.450{100} //",
    "XXratnml_u:15720": " bho bho bhavanti sarvāṇi bhūṣaṇāni priyāṇi me /",
    "XXratnml_u:15721": " idaṃ saurasikaṃ bhojyaṃ prāśnuta svechayā sukhaṃ // Rm_37.451{1} //",
    "XXratnml_u:15722": " saṃsāre mānanīyaṃ hi dhanam eva sadādarāt /",
    "XXratnml_u:15723": " dhanānurūpeṇa yal loke mānyate niṃdyate naraḥ // Rm_37.452{2} //",
    "XXratnml_u:15724": " dhanavān puruṣo loke nīco 'pi mānyate 'guṇaḥ /",
    "XXratnml_u:15725": " nirdhanā guṇavāṃś cāpi sujāto 'pi na mānyate // Rm_37.453{3} //",
    "XXratnml_u:15726": " dhanānurūpeṇa sarvatra vicāramānyabhojanaṃ /",
    "XXratnml_u:15727": " dhanaprasaṃgato mūrkho nīco 'pi dhanyato bhavet // Rm_37.454{4} //",
    "XXratnml_u:15728": " yāvat saṃpad gṛhe tāval loke samādrito naraḥ /",
    "XXratnml_u:15729": " yadā saṃpad vihīne tu tadā sa bhūtavac caret // Rm_37.455{5} //",
    "XXratnml_u:15730": " iti sābhilapanty eva sarvāṇi bhūṣaṇāny api /",
    "XXratnml_u:15731": " tāni punaḥ samādāya yathā sthānaṃ nyayojayat // Rm_37.456{6} //",
    "XXratnml_u:15732": " tatas tadbhojanaṃ kiṃcid bhaktvā sā svātmajānvitā /",
    "XXratnml_u:15733": " natvaiva pitarau bharttur gṛhe yayau prasāditā // Rm_37.457{7} //",
    "XXratnml_u:15734": " tatra sā dhīmatī bharttur viṣṇudāsasya pādayoḥ /",
    "XXratnml_u:15735": " natvā sarvapravṛttāṃtaṃ nyavedayat puraḥ sthitā // Rm_37.458{8} //",
    "XXratnml_u:15736": " etad bhāryāsamākhyātaṃ śrutvā sa brāhmaṇaḥ patiḥ /",
    "XXratnml_u:15737": " muditas tāṃ sukalyāṇīṃ bhāryaṃ dṛṣṭvaivam abravīt // Rm_37.459{9} //",
    "XXratnml_u:15738": " dhanyo 'si tvaṃ sukalyāṇī yat te samupādeśataḥ /",
    "XXratnml_u:15739": " śrīdevīvratam ādhāya samāpnomi susaṃpadaṃ // Rm_37.460{10} //",
    "XXratnml_u:15740": " (Rm 432)",
    "XXratnml_u:15741": " priye tvām atra tadratnasaṃbhavakulasaṃbhavāṃ /",
    "XXratnml_u:15742": " śrīvasudhāmahādevīsamāṃ manye 'ham ātmanā // Rm_37.461{11} //",
    "XXratnml_u:15743": " ity uktvā brāhmaṇo bharttā viṣṇudāsaḥ kṛtāṃjaliḥ /",
    "XXratnml_u:15744": " dhīmatīṃ taṃ sukalyāṇīṃ natvaivaṃ punar abravīt // Rm_37.462{12} //",
    "XXratnml_u:15745": " priye tava prasādena sāphalyaṃ janma me 'dhunā /",
    "XXratnml_u:15746": " yac chrīvasuṃdharādevyā upāsako vratī bhave // Rm_37.463{13} //",
    "XXratnml_u:15747": " tan mayā prakṛtaṃ pāpaṃ tat sarvaṃ kṣīyate 'dhunā /",
    "XXratnml_u:15748": " saṃpattiḥ saṃprajātā ca naiva kṣīṇā bhave dhi naḥ // Rm_37.464{14} //",
    "XXratnml_u:15749": " tathā vayaṃ sadāpy asyāḥ śrīdevyāḥ śaraṇaṃ gatāḥ /",
    "XXratnml_u:15750": " yathāvidhi vrataṃ dhṛtvā caremahi śubhe 'dhunā // Rm_37.465{15} //",
    "XXratnml_u:15751": " triratnabhajanaṃ kṛtvā datvārthibhyo yathepsitaṃ /",
    "XXratnml_u:15752": " yāvajjīvaṃ śubhaṃ kṛtvā bhuktvā saukhyaṃ caremahi // Rm_37.466{16} //",
    "XXratnml_u:15753": " etatpuṇyavipākena sarvadā sadgatīṃ gatāḥ /",
    "XXratnml_u:15754": " kramāt saṃbodhim āsādya buddhapadaṃ labhemahi // Rm_37.467{17} //",
    "XXratnml_u:15755": " iti bhartroditaṃ śrutvā dhīmatī sānumoditā /",
    "XXratnml_u:15756": " tathā sadā vasuṃdhārāvrataṃ dhṛtvā śubhe 'carat // Rm_37.468{18} //",
    "XXratnml_u:15757": " tataḥ sā dhīmatī tasyāḥ śāṃtamateḥ purogatā /",
    "XXratnml_u:15758": " sarvam etat pravṛttāṃtaṃ nivedyaivam abhāṣata // Rm_37.469{19} //",
    "XXratnml_u:15759": " priye sakhi mahābhāge bhavatkṛpāprasādataḥ /",
    "XXratnml_u:15760": " pāpaṃ me kṣīyate sarvaṃ taj janma saphalaṃ bhave // Rm_37.470{20} //",
    "XXratnml_u:15761": " saṃpattiḥ saṃprajātā me naiva kṣīṇā bhaved api /",
    "XXratnml_u:15762": " tad yāvajjīvitaṃ devyāḥ śaraṇastho bhajāni hi // Rm_37.471{21} //",
    "XXratnml_u:15763": " tvam eva śāstā na cānyā hi saddharmopadeśinī /",
    "XXratnml_u:15764": " tan me puṇyānubhāvena saṃbuddhapadam āpnuhi // Rm_37.472{22} //",
    "XXratnml_u:15765": " ity udite tam āśrutvā śāṃtamatiś ca sā mudā /",
    "XXratnml_u:15766": " dhīmatīṃ tāṃ samālokya punar evam abhāṣāta // Rm_37.473{23} //",
    "XXratnml_u:15767": " bhadre dhīmati saṃbuddhaśaraṇasthā sadādarāt /",
    "XXratnml_u:15768": " śrīdevyāvratam ādhāya śubhe cara samāhitā // Rm_37.474{24} //",
    "XXratnml_u:15769": " etatpuṇyavipākena sarvadā sadgatīṃ gatā /",
    "XXratnml_u:15770": " kramāt saṃbodhim āsādya saṃbuddhapadam āpnuyāḥ // Rm_37.475{25} //",
    "XXratnml_u:15771": " iti matvātra saṃsāre śubhaṃ dharmārthasādhanaṃ /",
    "XXratnml_u:15772": " dharmo lokahitārthāya tal lokārthe dharmam ācareḥ // Rm_37.476{26} //",
    "XXratnml_u:15773": " iti tayoditaṃ śrutvā dhīmatī sā prabodhitā /",
    "XXratnml_u:15774": " tatheti pratinaṃditvā muditā svagṛhe yayau // Rm_37.477{27} //",
    "XXratnml_u:15775": " tataḥ prabhṛti sā sādhvī dhīmatī sarvadā gṛhe /",
    "XXratnml_u:15776": " śrīdevyā bhajanaṃ kṛtvā datvā dānaṃ śubhe 'carat // Rm_37.478{28} //",
    "XXratnml_u:15777": " tathā tasyā gṛhe saṃpad dine dine pravarddhitā /",
    "XXratnml_u:15778": " sarvasatvopabhogyārthaṃ babhūva dharmasādhinī // Rm_37.479{29} //",
    "XXratnml_u:15779": " tathā sā dhīmatī dṛṣṭvā sarvasaṃpatpravarddhitāṃ /",
    "XXratnml_u:15780": " mudā lokahitaṃ kṛtvā pracacāra śubhe sadā // Rm_37.480{30} //",
    "XXratnml_u:15781": " iti me guruṇādiṣṭaṃ śrutaṃ mayā tathocyate /",
    "XXratnml_u:15782": " tathā tvam api rājendra vasudhārāvrataṃ cara // Rm_37.481{31} //",
    "XXratnml_u:15783": " prajāś cāpi mahārāja bodhayitvā prayatnataḥ /",
    "XXratnml_u:15784": " (Rm 433)",
    "XXratnml_u:15785": " śrīdevyāḥ śaraṇe sthāpya vrataṃ cāraya sarvadā // Rm_37.482{32} //",
    "XXratnml_u:15786": " tathā te sarvadā kṣemaṃ sarvatrāpi bhaved dhruvaṃ /",
    "XXratnml_u:15787": " kramād bodhiṃ samāsādya saṃbuddhapadam āpnuyāḥ // Rm_37.483{33} //",
    "XXratnml_u:15788": " iti tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:15789": " tathety abhyanumoditvā prābhyanandat sapārṣadaḥ // Rm_37.484{34} //",
    "XXratnml_u:15790": " dhīmatyā ye 'vadānaṃ śubhaphaladam idaṃ suprasannāḥ śṛṇvanti /",
    "XXratnml_u:15791": " śrāvayanti pramuditamanasā bodhicaryānurāgāḥ /",
    "XXratnml_u:15792": " sarve te bodhisatvāḥ sakalaguṇadharāḥ sarvasaṃpatsamṛddhāḥ /",
    "XXratnml_u:15793": " śrīmanto lokaśreṣṭhā jinanilayagatāḥ saṃvasaṃti sukhāḍhyāḥ //",
    "XXratnml_u:15794": " ++ iti śrīratnāvadānatatve dhīmatyāvadānaṃ samāptam ++",
    "XXratnml_u:15795": " (Rm 434)",
    "XXratnml_u:15796": " XXXVIII Vasundharāvadāna athāśoko maharājaḥ kṛtāñjalipuṭo mudā /",
    "XXratnml_u:15797": " upaguptaṃ yatiṃ natvā punar evam abhāṣata // Rm_38.1{1} //",
    "XXratnml_u:15798": " bhadanta śrotum ichāmi vasudhārāvrataṃ kadā /",
    "XXratnml_u:15799": " kena kuha kathaṃ martyaloke pracāritaṃ purā // Rm_38.2{2} //",
    "XXratnml_u:15800": " tad atra no bhavāñ cchāstar yathā pravarttitaṃ purā /",
    "XXratnml_u:15801": " tathā sarvaṃ samākhyātuṃ vistareṇa samarhati // Rm_38.3{3} //",
    "XXratnml_u:15802": " iti saṃprārthitaṃ rājñā śrutvā so 'rhan mahāmatiḥ /",
    "XXratnml_u:15803": " aśokaṃ taṃ mahīpālaṃ samālokyaivam abravīt // Rm_38.4{4} //",
    "XXratnml_u:15804": " śṛṇu rājan yathākhyātaṃ guruṇā me srutaṃ mayā /",
    "XXratnml_u:15805": " tathāhaṃ te pravakṣyāmi vasudhārāvratodbhavaṃ // Rm_38.5{5} //",
    "XXratnml_u:15806": " tadyathā bhagavān buddhaḥ śākyamunis tathāgataḥ /",
    "XXratnml_u:15807": " sarvajño 'rhaṃ jagacchāstā dharmarājo vināyakaḥ // Rm_38.6{6} //",
    "XXratnml_u:15808": " sa ekasamaye tatra kauśānvyā upakaṇṭhike /.Ms: ekaḥ samaye vihāre ghoṣirārāme vijahāra sasāṃghikaḥ // Rm_38.7{7} //",
    "XXratnml_u:15809": " tadā śakrādayo devā brahmādi brāhmaṇā api /",
    "XXratnml_u:15810": " daityendrā lokapālāś ca saddharmaśravaṇotsukāḥ // Rm_38.8{8} //",
    "XXratnml_u:15811": " rākṣasā garuḍā nāgā yakṣagaṃdharvakinnarāḥ /",
    "XXratnml_u:15812": " siddhā vidyādharāś cāpi tathā cāpy apsarogaṇāḥ // Rm_38.9{9} //",
    "XXratnml_u:15813": " yogino yatayas tīrthā ṛṣayo brahmacāriṇaḥ /",
    "XXratnml_u:15814": " rājāno rājaputrāś ca vaiśyāś ca maṃtriṇo janāḥ // Rm_38.10{10} //",
    "XXratnml_u:15815": " amātyāḥ sainikāś cāpi gṛhasthāś ca mahājanāḥ /",
    "XXratnml_u:15816": " vaṇijaḥ sārthavāhāś ca śilpinaḥ paurikā api // Rm_38.11{11} //",
    "XXratnml_u:15817": " grāmyā jānapadāś cāpi tathānyadeśavāsinaḥ /",
    "XXratnml_u:15818": " evam anye 'pi lokāś ca saddharmāmṛtavāṃchinaḥ // Rm_38.12{12} //",
    "XXratnml_u:15819": " sarve te tatra kauśāṃvyā ghoṣilārāma āgatāḥ /",
    "XXratnml_u:15820": " sabhāsanasamāsīnaṃ prādrākṣus taṃ munīśvaraṃ // Rm_38.13{13} //",
    "XXratnml_u:15821": " dṛṣṭvā te muditāḥ sarve praṇatvā samupāsṛtāḥ /",
    "XXratnml_u:15822": " yathākramaṃ samabhyarcya kṛtvā tritvaḥ pradakṣiṇaṃ // Rm_38.14{14} //",
    "XXratnml_u:15823": " tat saddharmāmṛtaṃ pātum upatasthuḥ samāhitāḥ // Rm_38.15{15} //",
    "XXratnml_u:15824": " tatra te tatsabhāsīnā bhikṣavaḥ śrāvakā api /",
    "XXratnml_u:15825": " bhikṣuṇyaś cailakāś caivam upāsakā upāsikāḥ // Rm_38.16{16} //",
    "XXratnml_u:15826": " bodhisatvā mahāsatvāḥ saṃbodhivratacāriṇaḥ /",
    "XXratnml_u:15827": " vasuṃdharāvratotpattiṃ śrotuṃ sarve samīchire // Rm_38.17{17} //",
    "XXratnml_u:15828": " tatrānaṃdaḥ parijñāya teṣāṃ manaḥsamīhitaṃ /",
    "XXratnml_u:15829": " sāṃjaliḥ purataḥ sthitvā natvaivaṃ prārthayan muniṃ // Rm_38.18{18} //",
    "XXratnml_u:15830": " bhagavan sarvavic chāstān ime sarve sabhājanāḥ /",
    "XXratnml_u:15831": " vasulakṣmīvratotpattiṃ śrotum ichanti āsṛtāḥ // Rm_38.19{19} //",
    "XXratnml_u:15832": " (Rm 435)",
    "XXratnml_u:15833": " tad bhavāṃs trijagacchāstā sarvasatvābhibodhane /",
    "XXratnml_u:15834": " vasulakṣmīvratotpattiṃ samupādeṣṭum arhati // Rm_38.20{20} //",
    "XXratnml_u:15835": " ity ānaṃdena bhadreṇa prārthite sa munīśvaraḥ /",
    "XXratnml_u:15836": " tān sabhāsaṃsthitān sarvān samālokyaivam ādiśat // Rm_38.21{21} //",
    "XXratnml_u:15837": " śṛṇv ānanda pravakṣyāmi munīndreṇa yathoditaṃ /",
    "XXratnml_u:15838": " vajradharābdhigambhīranirghoṣeṇa śrutaṃ mayā // Rm_38.22{22} //",
    "XXratnml_u:15839": " tadyathābhūt purā rājā sūryodayābhidho nṛpaḥ /",
    "XXratnml_u:15840": " śrīpure nagare ramye cakravarttī nṛpādhipaḥ // Rm_38.23{23} //",
    "XXratnml_u:15841": " daśākuśalasaṃraktaḥ pramadājanavaśyagaḥ /",
    "XXratnml_u:15842": " tadā tatra narāḥ sarve 'py asanmitropadeśataḥ /",
    "XXratnml_u:15843": " daśākusalamūleṣu karmasu saṃpracerire // Rm_38.24{24} //",
    "XXratnml_u:15844": " tadā tatpāpadoṣeṇa mahetayaḥ pravarttitāḥ /",
    "XXratnml_u:15845": " tad ītisamupākrāntā saṃkṣobhitābhavan mahī // Rm_38.25{25} //",
    "XXratnml_u:15846": " tataḥ sarvatra deśeṣu durbhikṣam abhavad bhuvi /",
    "XXratnml_u:15847": " tadā te manujāḥ sarve daridrā abhavan kramāt // Rm_38.26{26} //",
    "XXratnml_u:15848": " tatas te nirdhanāḥ sarve kṣutpipāsāhatāturāḥ /",
    "XXratnml_u:15849": " lobhitā nirdayāḥ krūrāḥ praduṣṭā duritāratāḥ /",
    "XXratnml_u:15850": " svakuladharmamaryādaṃ vilaṃghyāpy aśubhe 'caran // Rm_38.27{27} //",
    "XXratnml_u:15851": " tataḥ sarve 'pi te lokā andhā iva kumārgagāḥ /",
    "XXratnml_u:15852": " asatsaṃgānusaṃraktāḥ pracerur narakāmukhāḥ // Rm_38.28{28} //",
    "XXratnml_u:15853": " tadā tatpāpasaṃghṛṣṭaduḥkhāgniparitāpitā /",
    "XXratnml_u:15854": " śoṣitevābhavad bhūmī nirguṇā nīrasā kharā // Rm_38.29{29} //",
    "XXratnml_u:15855": " tadā sarve 'pi satvāś ca kṣuttṛṣṇāgnyahidāhitāḥ /",
    "XXratnml_u:15856": " nirāśā mṛtyum ichanto niṣeduḥ parimohitāḥ // Rm_38.30{30} //",
    "XXratnml_u:15857": " tadaikasmin dine tatra tuṣitabhuvane sthitāḥ /",
    "XXratnml_u:15858": " śrīdevīpramukhā devyo vasundharyyāḥ sahāyikāḥ // Rm_38.31{31} //",
    "XXratnml_u:15859": " sarvās tā militā martyaloke gaṃtuṃ samipsavaḥ /",
    "XXratnml_u:15860": " kim idānīṃ manuṣyāṇām avastheti samīkṣire // Rm_38.32{32} //",
    "XXratnml_u:15861": " tatas tān manujān sarvān daridrān pāpacāriṇaḥ /",
    "XXratnml_u:15862": " dṛṣṭvā tāḥ sakalā devyā dayārttā evam abruvan // Rm_38.33{33} //",
    "XXratnml_u:15863": " aho duḥkhaṃ manuṣyāṇāṃ yat pāpe niratā narāḥ /",
    "XXratnml_u:15864": " daridrā nirdayāḥ krūrā bhavanti narakāmukhāḥ // Rm_38.34{34} //",
    "XXratnml_u:15865": " tat tatra martyaloke 'pi daridryaduḥkhaśāntaye /",
    "XXratnml_u:15866": " yatnāc chrīvasudhārāyā vrataṃ cārayemahi // Rm_38.35{35} //",
    "XXratnml_u:15867": " tatas te manujāḥ sarve śrutvā dṛṣṭvānumoditāḥ /",
    "XXratnml_u:15868": " śrīdevyāḥ śaraṇaṃ gatvā careyur vratam ādarāt // Rm_38.36{36} //",
    "XXratnml_u:15869": " tadā tatpuṇyasaṃpūtāḥ sarve te mānavā api /",
    "XXratnml_u:15870": " śrīmantaḥ sukhino bhadre careyuḥ sarvadādarāt // Rm_38.37{37} //",
    "XXratnml_u:15871": " tatas te manujāḥ sarve daśakuśalasaṃratāḥ /",
    "XXratnml_u:15872": " parasparahitaṃ kṛtvā careyur bodhisaṃvaraṃ // Rm_38.38{38} //",
    "XXratnml_u:15873": " tatas te bhadritātmānaḥ sarvasatvahitodyatāḥ /",
    "XXratnml_u:15874": " bodhisatvā mahāsatvā bhaveyur bodhicāriṇaḥ // Rm_38.39{39} //",
    "XXratnml_u:15875": " tatas te sadguṇādhānās triratnabhajanāratāḥ /",
    "XXratnml_u:15876": " kramāt saṃbodhim āsādya saṃbuddhapadam āpnuyuḥ // Rm_38.40{40} //",
    "XXratnml_u:15877": " (Rm 436)",
    "XXratnml_u:15878": " iti hetor vayaṃ sarvāḥ śrīdevyāḥ purato gatāḥ /",
    "XXratnml_u:15879": " etat sarvapravṛttāṃtaṃ vijñāpayema sāṃprataṃ // Rm_38.41{41} //",
    "XXratnml_u:15880": " ity evaṃ saṃmataṃ kṛtvā sarvā devvyo 'pi tās tataḥ /",
    "XXratnml_u:15881": " śrīvasudhāmahādevyā ālaye samupācaran // Rm_38.42{42} //",
    "XXratnml_u:15882": " tatra tāḥ sakalā devyaḥ sāṃjalaya upāsṛtāḥ /",
    "XXratnml_u:15883": " tāṃ śrīvasuṃdharāṃ devīṃ praṇatvaivaṃ nyavedayan // Rm_38.43{43} //",
    "XXratnml_u:15884": " bhagavati mahādevi vijānīyād bhavaṃty api /",
    "XXratnml_u:15885": " yan manuṣyā daridrās te bhavanti pāpacāriṇaḥ // Rm_38.44{44} //",
    "XXratnml_u:15886": " tad bhavatī prayatnena manujāns tān suduḥkhitān /",
    "XXratnml_u:15887": " kṛpayā sahasālokya sarvānn uddharttum arhati // Rm_38.45{45} //",
    "XXratnml_u:15888": " iti saṃprārthite tābhir devībhiḥ sā vasundharā /",
    "XXratnml_u:15889": " tā devī sakalā dṛṣṭvā prasannāsyaivam abravīt // Rm_38.46{46} //",
    "XXratnml_u:15890": " aho duḥkhaṃ manuṣyāṇāṃ yatra śāstā na sadguruḥ /",
    "XXratnml_u:15891": " tena te 'kuśalācārāḥ sarve narā daridratāḥ // Rm_38.47{47} //",
    "XXratnml_u:15892": " pāpābhis saṃratā duṣṭā kṣuttṛṣṇāgnyabhidāhitāḥ /",
    "XXratnml_u:15893": " durbhagā nirdayāḥ krūrāḥ pateyur narake dhruvaṃ // Rm_38.48{48} //",
    "XXratnml_u:15894": " iti hetor ahaṃ tesāṃ martyānāṃ duḥkhaśāṃtaye /",
    "XXratnml_u:15895": " saṃvare tānn upasthāpya bodhau niyojayemahi // Rm_38.49{49} //",
    "XXratnml_u:15896": " iti niścitya sā devī vasulakṣmī kṛpārditā /",
    "XXratnml_u:15897": " tatra samādhim ādhāya trimurttiṃ sā samādadhau // Rm_38.50{50} //",
    "XXratnml_u:15898": " tadyathaikā vasuṃdharyyā mahālakṣmī dvitīyakā /",
    "XXratnml_u:15899": " tṛtīyikā kumāryyāś ca trimūrttir iti sā dadhe // Rm_38.51{51} //",
    "XXratnml_u:15900": " tataḥ sā śrīmahādevī gaṃtuṃ martyālaye svayaṃ /",
    "XXratnml_u:15901": " naṃdīmukhāśvaghoṣau dvau samāmaṃtryaivam ādiśat // Rm_38.52{52} //",
    "XXratnml_u:15902": " naṃdīmukhāśvaghoṣau yan mayā saṃprārthitaṃ yathā /",
    "XXratnml_u:15903": " tathā tan me mahatkāryaṃ harttum arhatha sarvathā // Rm_38.53{53} //",
    "XXratnml_u:15904": " ity ādiṣṭaṃ tayā devyā niśamya tau kṛtāṃjaliḥ /",
    "XXratnml_u:15905": " nandimukhāśvaghoṣau tāṃ devīṃ natvaivam ūcatuḥ // Rm_38.54{54} //",
    "XXratnml_u:15906": " devi kiṃ te mahat kāryaṃ tadā jñāpayatu dhruvaṃ /",
    "XXratnml_u:15907": " yathādiṣṭaṃ bhavaty āśu kariṣyāvas tathā khalu // Rm_38.55{55} //",
    "XXratnml_u:15908": " iti tābhyāṃ samākhyātaṃ śrutvā sā śrīvasuṃdharā /",
    "XXratnml_u:15909": " mahādevī prasannāsyā tau dṛṣṭvaivam abhāṣata // Rm_38.56{56} //",
    "XXratnml_u:15910": " śṛṇuta bhadramukhau yan me kāryaṃ vāṃ tan mayocyate /",
    "XXratnml_u:15911": " tathā yuvāṃ samādhāya karttum arhatha sāṃprataṃ // Rm_38.57{57} //",
    "XXratnml_u:15912": " yan narā bhūtale sarve daridrā atiduḥkhitā /",
    "XXratnml_u:15913": " pāpābhiniratā duṣṭā bhavanti narakāmukhāḥ // Rm_38.58{58} //",
    "XXratnml_u:15914": " tat tān sarvān samuddharttum ichāmi sarvathā 'dhunā /",
    "XXratnml_u:15915": " tridhā mūrttim ahaṃ dhṛtvā gacheyaṃ tan mahītale // Rm_38.59{59} //",
    "XXratnml_u:15916": " tayo rājā mahīpālaḥ sarvalokādhipaḥ prabhuḥ /",
    "XXratnml_u:15917": " taṃ evaṃ prathamaṃ dharme vinīya yojayemahi // Rm_38.60{60} //",
    "XXratnml_u:15918": " yatra rājā svayaṃ dharme sthitvā caret samāhitaḥ /",
    "XXratnml_u:15919": " tatra sarve 'nugā rājño dharme careyur ādarāt // Rm_38.61{61} //",
    "XXratnml_u:15920": " yatrābhinirato rājā carate 'py aśubhe śubhe /",
    "XXratnml_u:15921": " (Rm 437)",
    "XXratnml_u:15922": " tatra sarve 'pi lokās te pracareyur hi sādaraṃ // Rm_38.62{62} //",
    "XXratnml_u:15923": " ity ādau nṛpati dharme yojanīyaḥ prayatnataḥ /",
    "XXratnml_u:15924": " tataḥ sa nṛpatiḥ sārvāl lokān dharme niyojayet // Rm_38.63{63} //",
    "XXratnml_u:15925": " tataḥ sarve 'pi lokās te daśākuśalavaimukhāḥ /",
    "XXratnml_u:15926": " saddharme hi ratā bhadre pracareyuḥ samāhitāḥ // Rm_38.64{64} //",
    "XXratnml_u:15927": " tataḥ sarve 'pi te lokāḥ parasparahitonmukhāḥ /",
    "XXratnml_u:15928": " triratnabhajanaṃ kṛtvā careyuḥ saṃvare sadā // Rm_38.65{65} //",
    "XXratnml_u:15929": " tatas te sarvadā śreyaḥ kṛtvā yāyuḥ sukhāvatīṃ /",
    "XXratnml_u:15930": " tatrāpi saṃvaraṃ dhṛtvā pracareyuḥ sukhānvitāḥ // Rm_38.66{66} //",
    "XXratnml_u:15931": " tataḥ kramāt samādhāya sarvapāramitāsv api /",
    "XXratnml_u:15932": " carantaḥ sarvasatvānāṃ hitaṃ kuryuḥ sadādarāt // Rm_38.67{67} //",
    "XXratnml_u:15933": " tatas te bodhisatvāḥ syuḥ saddharmaguṇaratninaḥ /",
    "XXratnml_u:15934": " śuddhātmāno mahāsatvā bhaviṣyanti jinātmajāḥ // Rm_38.68{68} //",
    "XXratnml_u:15935": " tataḥ sarve 'pi te dhīrāḥ pariśuddha trimaṇḍalāḥ /",
    "XXratnml_u:15936": " triyānabodhim āsādya saṃbuddhapadam āpnuyuḥ // Rm_38.69{69} //",
    "XXratnml_u:15937": " iti hetor ahaṃ teṣāṃ satvānāṃ vinayārthataḥ /",
    "XXratnml_u:15938": " trimūrttirūpam ādhāya gachāmi bhūtale 'dhunā // Rm_38.70{70} //",
    "XXratnml_u:15939": " tad yuvāṃ me vaco dhṛtvā gantum arhatha bhūtale /",
    "XXratnml_u:15940": " tatra gatvā prayatnena sarvathāhara taṃ nṛpaṃ // Rm_38.71{71} //",
    "XXratnml_u:15941": " tato 'haṃ taṃ vaśīkṛtya bodhayitvā prayatnataḥ /",
    "XXratnml_u:15942": " saddharmacāriṇaṃ kṛtvā cārayiṣyāmi me vrataṃ // Rm_38.72{72} //",
    "XXratnml_u:15943": " iti tayā mahādevyā samādiṣṭaṃ niśamya tau /",
    "XXratnml_u:15944": " nandimukhāśvaghoṣau tāṃ devīṃ natvaivam ūcatuḥ // Rm_38.73{73} //",
    "XXratnml_u:15945": " bhadre devi tavādeśaṃ dhṛtvāvāṃ śirasā tathā /",
    "XXratnml_u:15946": " gatvā nṛpaṃ samāhṛtya prāṇayiṣyāvahe puraḥ // Rm_38.74{74} //",
    "XXratnml_u:15947": " ity uktvā tau prasannāsyau kṛtāṃjalipuṭo mudā /",
    "XXratnml_u:15948": " pādau devyāḥ praṇatvaivaṃ prajagmatus tato bhuvi // Rm_38.75{75} //",
    "XXratnml_u:15949": " trimūrttirūpam ādhāya vasulakṣmīr api svayaṃ /",
    "XXratnml_u:15950": " śrīdevyādisakhīyuktā gaṃgātīram upāgatāḥ // Rm_38.76{76} //",
    "XXratnml_u:15951": " tatra tau bhūtale gatvā prāpaśyataṃ samaṃtataḥ /",
    "XXratnml_u:15952": " ramaṇīyaṃ mahodyāne puṣkariṇīpraśobhitaṃ // Rm_38.77{77} //",
    "XXratnml_u:15953": " dṛṣṭvā tāv ubhau tatra kṣaṇaṃ viśramya saṃsthitau /",
    "XXratnml_u:15954": " tato mithasamāsīnau dṛṣṭvaivaṃ samabhāṣatāṃ // Rm_38.78{78} //",
    "XXratnml_u:15955": " aho ramyaṃ mahīlokaṃ taḍāgodyānamaṇḍitaṃ /",
    "XXratnml_u:15956": " tat katham iha rājānam apaharttuṃ carevahi // Rm_38.79{79} //",
    "XXratnml_u:15957": " tatra nandīmukhaḥ prāha divyastrīsuṃdaraṃ vapuḥ /",
    "XXratnml_u:15958": " dhṛtvāvāṃ surasaṃgītaṃ gāyantau prācarevahi // Rm_38.80{80} //",
    "XXratnml_u:15959": " nūnaṃ sa nṛpatī rājā dṛṣṭvā nau divyasuṃdaraṃ /",
    "XXratnml_u:15960": " vapuḥ kāmāgnisaṃtaptaḥ samāharttum upācaret // Rm_38.81{81} //",
    "XXratnml_u:15961": " tadāvāṃ sahasāhṛtya nṛpatiṃ taṃ prayatnataḥ /",
    "XXratnml_u:15962": " mohayitvā vaśīkṛtya devyā upānayevahi // Rm_38.82{82} //",
    "XXratnml_u:15963": " iti saṃbhāṣaṇaṃ kṛtvā vidhāya ca susaṃmataṃ /",
    "XXratnml_u:15964": " nandimukhāśvaghoṣau tau strīrūpaṃ dadhatus tathā // Rm_38.83{83} //",
    "XXratnml_u:15965": " tatas te divyarāmāṃśe manābhirāmaniḥsvanaiḥ /",
    "XXratnml_u:15966": " (Rm 438)",
    "XXratnml_u:15967": " gāyaṃtyau surasaṃgītaṃ durgāsthane niṣedatuḥ // Rm_38.84{84} //",
    "XXratnml_u:15968": " tayos tat surasaṃgītaṃ śrutvā tatpuravāsinaḥ /",
    "XXratnml_u:15969": " janāḥ kautūhalākrāntacittā draṣṭum upāsaran // Rm_38.85{85} //",
    "XXratnml_u:15970": " dṛṣṭvā te divyarūpāṃśe sarve te vismayānvitāḥ /",
    "XXratnml_u:15971": " devakanye ime nūnam iti proktvā samīkṣire // Rm_38.86{86} //",
    "XXratnml_u:15972": " divyāṃśe te samālokya sarve te vismayoddhatāḥ /",
    "XXratnml_u:15973": " aho citram iti proktvā pratyāyayuś cirāt puraṃ // Rm_38.87{87} //",
    "XXratnml_u:15974": " tatra te surakanyāṃśe naikasthāne niṣedatuḥ /",
    "XXratnml_u:15975": " pratidinaṃ caturddikṣu pragāyaṃtyau praceratuḥ // Rm_38.88{88} //",
    "XXratnml_u:15976": " tathā te caritaṃ dṛṣṭvā sarve te paurikā api /",
    "XXratnml_u:15977": " atyadbhutasamākrāṃtacittā ceruḥ praśaṃkitāḥ // Rm_38.89{89} //",
    "XXratnml_u:15978": " tatas te paurikā lokāḥ sādbhutaśaṃkitāśayāḥ /",
    "XXratnml_u:15979": " nṛpateḥ purato gatvā praṇatvaivaṃ nyavedayet // Rm_38.90{90} //",
    "XXratnml_u:15980": " jaya deva mahārāja vijānīyā bhavānn api /",
    "XXratnml_u:15981": " tathāpy atra mahac citraṃ vijñaptuṃ vayam āgatāḥ // Rm_38.91{91} //",
    "XXratnml_u:15982": " tad atra surarāmāṃśe ubhe striyau sulakṣaṇau /",
    "XXratnml_u:15983": " gāyantyau surasaṃgītaṃ durgāsthāne samāśrite // Rm_38.92{92} //",
    "XXratnml_u:15984": " pratidinaṃ caturdikṣu tathā te devakanyake /",
    "XXratnml_u:15985": " gāyaṃtyo surasaṃgītaṃ bhramitvā carato mudā // Rm_38.93{93} //",
    "XXratnml_u:15986": " tan nimittaṃ kathaṃ rājaṃ cchubhaṃ vā syād athāśubhaṃ /",
    "XXratnml_u:15987": " iti praṣṭuṃ samāyāmo vayaṃ sarve 'pi nānyathā // Rm_38.94{94} //",
    "XXratnml_u:15988": " iti taiḥ paurikaiḥ sarvair niveditaṃ niśamya saḥ /",
    "XXratnml_u:15989": " mahīpatiḥ kṣaṇaṃ dhyātvā tato dṛṣṭvaivam abravīt // Rm_38.95{95} //",
    "XXratnml_u:15990": " strībhir ālāpitaṃ gītaṃ śubhāya na bhavet kvacit /",
    "XXratnml_u:15991": " ity uktvā sa viṣaṇṇātmā manasaivaṃ vyacintayat // Rm_38.96{96} //",
    "XXratnml_u:15992": " kṣemaṃ neme bhaven nūnaṃ yat te striyau na mānave /",
    "XXratnml_u:15993": " strīrūpā vahinirmāya preṣite kena māyayā // Rm_38.97{97} //",
    "XXratnml_u:15994": " tad atra kiṃ bhaven nūnaṃ tan nimittaṃ śubhaṃ na hi /",
    "XXratnml_u:15995": " kim upāyaṃ kariṣyāmi na manye ko hitaṃ diśet // Rm_38.98{98} //",
    "XXratnml_u:15996": " iti ciṃttā viṣaṇṇātmā nṛpatiḥ sa viniśvasan /",
    "XXratnml_u:15997": " śokālaye samāsīno vahi naivācaret kvacit // Rm_38.99{99} //",
    "XXratnml_u:15998": " tathā sthitaṃ narendraṃ taṃ matvā vahir anirgataṃ /",
    "XXratnml_u:15999": " nandīmukho 'svaghoṣaṃ taṃ samālokyaivam abravīt // Rm_38.100{100} //",
    "XXratnml_u:16000": " aśvaghoṣa narendro 'sau tathāpi na vahiś caret /",
    "XXratnml_u:16001": " tad atra kiṃ kariṣyāvo yan nṛpo na vahiś caret // Rm_38.101{1} //",
    "XXratnml_u:16002": " iti tenoditaṃ śrutva so 'śvaghoṣo vicintayan /",
    "XXratnml_u:16003": " taṃ nandimukham ālokya bodhayann evam abravīt // Rm_38.102{2} //",
    "XXratnml_u:16004": " śṛṇu naṃdimukhopāyaṃ yena nṛpaḥ sa nicaret /",
    "XXratnml_u:16005": " tad ahaṃ saṃpravakṣyāmi tan nṛpāharaṇaṃ prati // Rm_38.103{3} //",
    "XXratnml_u:16006": " yat tatra nṛpater gehe māyāgninābhidhakṣyate /",
    "XXratnml_u:16007": " tadā sa nṛpatis trastaḥ kopito niḥsared vahi // Rm_38.104{4} //",
    "XXratnml_u:16008": " tadā taṃ nṛpatiṃ dūrāt samāhṛtya prayatnataḥ /",
    "XXratnml_u:16009": " sahasā purato devyā upaneṣyāvahe drutaṃ // Rm_38.105{5} //",
    "XXratnml_u:16010": " (Rm 439)",
    "XXratnml_u:16011": " iti tenoditaṃ śrutvā nandīmukhaḥ sa bodhitaḥ /",
    "XXratnml_u:16012": " tathā hīti pratiśrutya tathā kartuṃ samaichata // Rm_38.106{6} //",
    "XXratnml_u:16013": " tatas tau saṃmataṃ kṛtvā tato 'py antarhitau drutaṃ /",
    "XXratnml_u:16014": " gatvā māyāgninā tābhyāṃ pradāhitaṃ nṛpālayaṃ // Rm_38.107{7} //",
    "XXratnml_u:16015": " tad dṛṣṭvā nṛpatis trastaḥ sahasā niścarans tataḥ /",
    "XXratnml_u:16016": " upāyais taj jvaladvahniṃ śamayām āsa satvaraṃ // Rm_38.108{8} //",
    "XXratnml_u:16017": " tataḥ sa bhūpatī rājā taccintāparikheṭitaḥ /",
    "XXratnml_u:16018": " śokāgare viṣaṇṇātmā sthitaś caiva vyacintayat // Rm_38.109{9} //",
    "XXratnml_u:16019": " aho sadyaphalaṃ hy etad yat strīgītanimittajaṃ /",
    "XXratnml_u:16020": " tad atra kiṃ kariṣyāmi yenaitac chāmyate 'śubhaṃ // Rm_38.110{10} //",
    "XXratnml_u:16021": " bhūyo 'py atra bhaved anyan mahotpātam amaṃgalaṃ /",
    "XXratnml_u:16022": " katham atra pratīkāraṃ kariṣyāmi na manyate // Rm_38.111{11} //",
    "XXratnml_u:16023": " iti ciṃtāviṣaṇṇātmā nṛpatiḥ sa vimohitaḥ /",
    "XXratnml_u:16024": " śokāgāre samāsīno naiva vahir viniryayau // Rm_38.112{12} //",
    "XXratnml_u:16025": " tathāpi svālayāsīnaṃ dṛṣṭvā vahir ayāyinaṃ /",
    "XXratnml_u:16026": " nandīmukhāśvaghoṣau tau punar evaṃ samūcatuḥ // Rm_38.113{13} //",
    "XXratnml_u:16027": " tathāpi sa nṛpo rājā naiva vahir viniḥsaret /",
    "XXratnml_u:16028": " tad atra kiṃ kariṣyāvo yenāśu niścaren nṛpaḥ // Rm_38.114{14} //",
    "XXratnml_u:16029": " tataś cāpi samālokya so 'śvaghoṣo vicintayan /",
    "XXratnml_u:16030": " naṃdīmukhaṃ sahāyaṃ taṃ samāmaṃtryaivam abravīt // Rm_38.115{15} //",
    "XXratnml_u:16031": " bho sakhe sa mahārājas tathāpi nātra niścaret /",
    "XXratnml_u:16032": " tad atra kiṃ vilambena yatnena taṃ harevahi // Rm_38.116{16} //",
    "XXratnml_u:16033": " varāharūpam ādhāya tasyodyāne manorame /",
    "XXratnml_u:16034": " sarvatrotpātanaṃ kastuṃ pracārevo 'dhunā drutaṃ // Rm_38.117{17} //",
    "XXratnml_u:16035": " iti tenoditaṃ śrutvā naṃdīmukhas tatheti sā /",
    "XXratnml_u:16036": " pratiśrutya sakhāyaṃ taṃ samālokyaivam abravīt // Rm_38.118{18} //",
    "XXratnml_u:16037": " evam api kariṣyāvo devīkāryābhisiddhaye /",
    "XXratnml_u:16038": " iti tau saṃmataṃ kṛtvā tatrodyāne prajagmatuḥ // Rm_38.119{19} //",
    "XXratnml_u:16039": " tatra tau samupālokya puṣkariṇīṃ manoramāṃ /",
    "XXratnml_u:16040": " nānāpuṣpasamākīrṇāṃ paśyaṃtau tasthatuś ciraṃ // Rm_38.120{20} //",
    "XXratnml_u:16041": " tato nandīmukho dṛṣṭvā tam udyānaṃ manoramaṃ /",
    "XXratnml_u:16042": " puskariṇīṃ ca prāmodya gaṃdhāḍhyām evam abravīt // Rm_38.121{21} //",
    "XXratnml_u:16043": " ahodyānaṃ manoramyaṃ suramyaṃ ca saro varaṃ /",
    "XXratnml_u:16044": " nedaṃ vidhvaṃsanīyaṃ hi kathaṃ vidhvaṃsayevahi // Rm_38.122{21!} //",
    "XXratnml_u:16045": " iti tenoditaṃ śrutvā so 'śvaghoṣo viciṃtayan /",
    "XXratnml_u:16046": " udyānaṃ tat saro dṛṣṭvācirād evam abhāṣata // Rm_38.123{22} //",
    "XXratnml_u:16047": " yathābhilaṣitaṃ devyāḥ sādhayeva tathā drutaṃ /",
    "XXratnml_u:16048": " tan nṛpatim apāharttuṃ tad idaṃ dhvaṃsayāvahe // Rm_38.124{23} //",
    "XXratnml_u:16049": " ity uktvā saumataṃ kṛtvā tāv ubhau mahadāśrayaṃ /",
    "XXratnml_u:16050": " varāharūpam āsthāya prajagmatus sarastaṭe // Rm_38.125{24} //",
    "XXratnml_u:16051": " raktākṣau hṛṣṭaromāṇau nādāpuritadiṅmukhau /",
    "XXratnml_u:16052": " siṃhaśārdūlasadṛśau damṣṭravibhīṣaṇānanau // Rm_38.126{25} //",
    "XXratnml_u:16053": " tatra tau prasarantau tad udyānaṃ tat saro 'pi ca /",
    "XXratnml_u:16054": " vindhvaṃsitum upākramya praceratuḥ samaṃtataḥ // Rm_38.127{26} //",
    "XXratnml_u:16055": " (Rm 440)",
    "XXratnml_u:16056": " tau varāhau samālokya traste udyānapālakaḥ /",
    "XXratnml_u:16057": " sahasā sa vinirgatya tato rājakule yayau // Rm_38.128{27} //",
    "XXratnml_u:16058": " tatra sa samupāsṛtya rājñaḥ pādau kṛtāṃjaliḥ /",
    "XXratnml_u:16059": " natvā trāsavibhinnāsyaḥ pura evaṃ nyavedayat // Rm_38.129{28} //",
    "XXratnml_u:16060": " jaya deva vijānīyā yad udyāne sarovaraṃ /",
    "XXratnml_u:16061": " dvau varāhāv upākramya dhvaṃsituṃ caratā 'dhunā // Rm_38.130{29} //",
    "XXratnml_u:16062": " tad atra sahasā deva sarvasainyajanānn api /",
    "XXratnml_u:16063": " samupāhūya tau haṃtuṃ preṣayasva drutaṃ vane // Rm_38.131{30} //",
    "XXratnml_u:16064": " iti tenoditaṃ śrutvā sa rājā parikopitaḥ /",
    "XXratnml_u:16065": " sahasā sainyam āhūya svayaṃ tau hantum udyayau // Rm_38.132{31} //",
    "XXratnml_u:16066": " tataḥ sa nṛpatī rājā samaṃtrīsainyapaurikāḥ /",
    "XXratnml_u:16067": " sahasā nādayan vādyāns tatrodyāne upācarat // Rm_38.133{32} //",
    "XXratnml_u:16068": " tatra sa nṛpatir dṛṣṭvā samaṃtrisainyapaurikān /",
    "XXratnml_u:16069": " tān sarvān samupāmaṃtrya punar evam upādiśat // Rm_38.134{33} //",
    "XXratnml_u:16070": " bho bhavanto janāḥ sarve sajjīkṛtya samāhitāḥ /",
    "XXratnml_u:16071": " atra dṛṣṭvopatiṣṭhantu parivṛtya samaṃtataḥ // Rm_38.135{34} //",
    "XXratnml_u:16072": " ahaṃ prāgdiśi tiṣṭhāmi yāmye 'mātyāḥ samaṃtriṇaḥ /",
    "XXratnml_u:16073": " paścimādiśi sainānyaḥ paurās tiṣṭhantu cottare // Rm_38.136{35} //",
    "XXratnml_u:16074": " evaṃ sarve 'py amātyādyāḥ sarvadikṣu samāhitāḥ /",
    "XXratnml_u:16075": " sajjīkṛtyābhitiṣṭhantu parivṛtya samaṃtataḥ // Rm_38.137{36} //",
    "XXratnml_u:16076": " yatra sthāne varāhau tau boddhuṃ naivābhiśaknutha /",
    "XXratnml_u:16077": " yataś cāsau parāyetāṃ taddiksthān daṇḍayeya hi // Rm_38.138{37} //",
    "XXratnml_u:16078": " iti me vacanaṃ śrutvā sarve yūyaṃ samāhitāḥ /",
    "XXratnml_u:16079": " sajjīkṛtya samālokya parivṛtyānutiṣṭhata // Rm_38.139{38} //",
    "XXratnml_u:16080": " iti rājñā samādiṣṭaṃ śrutvā sarve 'pi te janāḥ /",
    "XXratnml_u:16081": " tatheti prativijñapya tathā sthātuṃ pracerire // Rm_38.140{39} //",
    "XXratnml_u:16082": " tathā rājā sthitaḥ prācyāṃ yāmye 'mātyagaṇās tathā /",
    "XXratnml_u:16083": " senānyo paścimāyāṃ ca paurās tasthus tathottare // Rm_38.141{40} //",
    "XXratnml_u:16084": " evaṃ te sanṛpā lokāḥ sāmātyasainyapaurikāḥ /",
    "XXratnml_u:16085": " sajjīkṛtya samālokya sarve tasthuḥ samāhitāḥ // Rm_38.142{41} //",
    "XXratnml_u:16086": " evaṃ te sarvato dikṣu nirudhya samavasthitāḥ /",
    "XXratnml_u:16087": " sarvavādyābhinirghoṣaṃ mahārāvair akheṭayan // Rm_38.143{42} //",
    "XXratnml_u:16088": " tat savādyamahārāvaṃ śrutvā tau tān upasthitān /",
    "XXratnml_u:16089": " samaṃtataḥ samālokya mahāśabdaṃ vyamuṃcatāṃ // Rm_38.144{43} //",
    "XXratnml_u:16090": " tatas tau sahasotpātamahāvāte pravarttataiḥ /",
    "XXratnml_u:16091": " kṛtvāndhakāraṇair lokya rājānam adhyadhāvatāṃ // Rm_38.145{44} //",
    "XXratnml_u:16092": " tatra sa nṛpatis tābhyāṃ spṛśyamāno vimūrchitaḥ /",
    "XXratnml_u:16093": " saṃtrāsaparibhūyātmā kaṃpito nyapatad bhuvi // Rm_38.146{45} //",
    "XXratnml_u:16094": " tataś cirāt samutthāya kutremāv iti lokya saḥ /",
    "XXratnml_u:16095": " sahasāśvaṃ samāruhya tad anuprāsaran yayau // Rm_38.147{46} //",
    "XXratnml_u:16096": " tathā te maṃtriṇo 'mātyāḥ sainyalokāś ca paurikāḥ /",
    "XXratnml_u:16097": " sarve te 'py anudhāvantaḥ pradudruvur nṛpānugāḥ // Rm_38.148{47} //",
    "XXratnml_u:16098": " sa nṛpāśvasamārūḍhas tadvarāhānugaḥ śaraṃ /",
    "XXratnml_u:16099": " maurvīyuktaiḥ samādhāya vegād vanam upāviśat // Rm_38.149{48} //",
    "XXratnml_u:16100": " (Rm 441)",
    "XXratnml_u:16101": " tatra tau māyikau tyaktvā vārāhadeham āśu tau /",
    "XXratnml_u:16102": " niviśyāśvaṃ samāhṛtya prerayatāṃ vanāṃtare // Rm_38.150{49} //",
    "XXratnml_u:16103": " tatra so 'śvo mahāvegād vāyunā riva mahājavi /",
    "XXratnml_u:16104": " vilaṃghya nimnagāṃ chailāṃ pradudrāva mahāvane // Rm_38.151{50} //",
    "XXratnml_u:16105": " tatas te maṃtriṇo 'mātyāḥ sainānyaḥ sainikāḥ prajāḥ /",
    "XXratnml_u:16106": " nṛpaṃ dūravanāviṣṭaṃ dṛṣṭvā pratyāyayuḥ śramāt // Rm_38.152{51} //",
    "XXratnml_u:16107": " sena eko mahāvīraḥ svāmyamārgānusaṃcaran /",
    "XXratnml_u:16108": " asakteḥ asahas tūrṇaṃ kamaṇḍalukaras tadā // Rm_38.153{52} //",
    "XXratnml_u:16109": " chāyeva sahago vegād vanāṃtare tathānvagāt // Rm_38.154{53} //",
    "XXratnml_u:16110": " tatrātivegato rājā vāyuhato samāhitaḥ /",
    "XXratnml_u:16111": " aśvavṛkṣatale so 'śvād dhāvatā nyapatad bhuvi // Rm_38.155{54} //",
    "XXratnml_u:16112": " tatra sa mūrchito rājā kṣaṇaṃ tasthāv acetanaḥ /",
    "XXratnml_u:16113": " tataḥ senaḥ prayatnena niḥśvasanrudatiṣṭhata // Rm_38.156{55} //",
    "XXratnml_u:16114": " tataḥ sena samāśvāsya dhṛtvā taṃ nṛpam ātmanā /",
    "XXratnml_u:16115": " saha tatrāsane sthāpya vyaśrāmayec chramānvitaṃ // Rm_38.157{56} //",
    "XXratnml_u:16116": " tataḥ sa nṛpa ālokya tam aśvaṃ samupasthitaṃ /",
    "XXratnml_u:16117": " tṛṣārtto niḥśvasan senaṃ muhur dṛṣṭvaivam abravīt // Rm_38.158{57} //",
    "XXratnml_u:16118": " aho sena mahat kaṣṭaṃ jāyate nāv ihā 'dhunā /",
    "XXratnml_u:16119": " yat sudūre mahāraṇye majjāvahe sudustare // Rm_38.159{58} //",
    "XXratnml_u:16120": " tad atra kiṃ kariṣyāvo yat sarve nirvṛto janāḥ /",
    "XXratnml_u:16121": " sudūre nirjane 'raṇye ko 'tra mārgaṃ hi nirdiśet // Rm_38.160{59} //",
    "XXratnml_u:16122": " yad atrātitṛṣārtto 'haṃ tāpavātāhatāturaḥ /",
    "XXratnml_u:16123": " śramakleśāgnisaṃdagdho dhairyeṇāpi vimocitaḥ // Rm_38.161{60} //",
    "XXratnml_u:16124": " tad atra sahasā sena mama jīvitarakṣaṇaṃ /",
    "XXratnml_u:16125": " yatas tato 'pi vānviṣya śītalāmṛtam ānaya // Rm_38.162{61} //",
    "XXratnml_u:16126": " iti rājñoditaṃ śrutvā sa seneḥ sahasotthitaḥ /",
    "XXratnml_u:16127": " svāminaṃ taṃ samāśvāsya paśyann evam abhāṣata // Rm_38.163{62} //",
    "XXratnml_u:16128": " mā viṣīdāta rājendra yat kṣatriyo 'si dhīravān /",
    "XXratnml_u:16129": " tad bhavān dhairyam ālambya muhurttaṃ sthātum arhati // Rm_38.164{63} //",
    "XXratnml_u:16130": " yatas tato 'pi vānviṣya pāṇīyam amṛtopamaṃ /",
    "XXratnml_u:16131": " sahasā samupānīya dāsyāmi te narādhipa // Rm_38.165{64} //",
    "XXratnml_u:16132": " tad yāvannātra pāṇīyaṃ dhṛtvāgachāmi sarvathā /",
    "XXratnml_u:16133": " tāvad dhairyaṃ samālambya tiṣṭhāśvena saha prabho // Rm_38.166{65} //",
    "XXratnml_u:16134": " iti vijñapya seno 'sau svāminaṃ taṃ narādhipaṃ /",
    "XXratnml_u:16135": " samāśvāsya supāṇīyam anveṣituṃ drutaṃ yayau // Rm_38.167{66} //",
    "XXratnml_u:16136": " tatra sa samupālokya sarvatrāpy abhilokayan /",
    "XXratnml_u:16137": " supāṇīyam anasādya paśyan dūratare yayān // Rm_38.168{67} //",
    "XXratnml_u:16138": " tatra suranadīśabdaṃ śrutvā senaḥ sa satvaraḥ /",
    "XXratnml_u:16139": " tac chabdaṃ samanuśrutvā tatrābhyanusaran yayau // Rm_38.169{68} //",
    "XXratnml_u:16140": " tatra tīraṃ samāsādya suranadyāḥ samāditaḥ /",
    "XXratnml_u:16141": " sahasā samupāśritya pānīyaṃ surasaṃ papau // Rm_38.170{69} //",
    "XXratnml_u:16142": " tatra sa parituṣṭātmā samaṃtato vilokayan /",
    "XXratnml_u:16143": " tatpāre śuddhite dvīpe prādrākṣīd apsarogaṇān // Rm_38.171{70} //",
    "XXratnml_u:16144": " (Rm 442)",
    "XXratnml_u:16145": " tān apsarogaṇān dṛṣṭvā sa seno vismayānvitaḥ /",
    "XXratnml_u:16146": " mudā vilokayann eva tasthau citrārppitā yathā // Rm_38.172{71} //",
    "XXratnml_u:16147": " tatrasthaṃtaṃ samālokya sarvā apsaraso 'pi tāḥ /",
    "XXratnml_u:16148": " katham atrāgataḥ kas tvaṃ prehīti samakandayan // Rm_38.173{72} //",
    "XXratnml_u:16149": " iti tābhiḥ samāhūtaṃ śrutvā sa sena ātmanā /",
    "XXratnml_u:16150": " suranadīṃ vilaṃghyāśu tatprabhāvād upāsarat // Rm_38.174{73} //",
    "XXratnml_u:16151": " tatra sa samupāśritya sarvāns tān apsarogaṇān /",
    "XXratnml_u:16152": " sāṃjaliḥ suprasannāsyaḥ praṇatvaivaṃ nyavedayat // Rm_38.175{74} //",
    "XXratnml_u:16153": " mahādevyā vijānīdhvaṃ yat trailokyeṣu viśrutaḥ /",
    "XXratnml_u:16154": " sūryodayo mahārājas tasyāhaṃ sevako 'nugaḥ // Rm_38.176{75} //",
    "XXratnml_u:16155": " yan nṛpasya varāhābhyāṃ udyānaṃ dhvaṃsitaṃ tataḥ /",
    "XXratnml_u:16156": " tau varāhau nihaṃtuṃ sa nṛpo 'nudhāvati drutaṃ // Rm_38.177{76} //",
    "XXratnml_u:16157": " aśvenāpahṛto rājā sa mayaikena naujjhitaḥ /",
    "XXratnml_u:16158": " atyabhidhāvato 'raṇye patito 'śvād ihā 'dhunā // Rm_38.178{77} //",
    "XXratnml_u:16159": " aśokavṛkṣa āśritya gharmavātā hato 'turaḥ /",
    "XXratnml_u:16160": " śramatṛsārditas tatra sthito 'mbu pātum ichati // Rm_38.179{78} //",
    "XXratnml_u:16161": " tad ambu sarvato 'nviṣya kutrāpi labhyate na hi /",
    "XXratnml_u:16162": " nadīśabdam ihākarṇya sahasāham upāsare // Rm_38.180{79} //",
    "XXratnml_u:16163": " atra me bhāgyayogena preṣito 'ham ihāgataḥ /",
    "XXratnml_u:16164": " labhāmi darśanaṃ devyo bhavāṃtīnam aho 'dhunā // Rm_38.181{80} //",
    "XXratnml_u:16165": " ity uktvā sena ālokya sāṃjaliḥ purato gataḥ /",
    "XXratnml_u:16166": " tāḥ sarvā apsarā devīnatvaitaṃ samapṛchata // Rm_38.182{81} //",
    "XXratnml_u:16167": " bho devyo bhavantyo 'pi kim artham iha tiṣṭhatha /",
    "XXratnml_u:16168": " vaktavyaṃ cet tad arthaṃ me samupādeṣṭum arhatha // Rm_38.183{82} //",
    "XXratnml_u:16169": " iti saṃprārthitaṃ tena niśamyāyāpsaro 'dhipāḥ /",
    "XXratnml_u:16170": " sā taṃ senaṃ samāmaṃtrya purar evam upādiśat // Rm_38.184{83} //",
    "XXratnml_u:16171": " mānava tvaṃ na jānāsi yad idaṃ vratam uttamaṃ /",
    "XXratnml_u:16172": " śrīvasudhāmahādevyā vayaṃ sarvāś carāmahe // Rm_38.185{84} //",
    "XXratnml_u:16173": " iti devyā tayākhyātaṃ śrutvā senaḥ sa moditaḥ /",
    "XXratnml_u:16174": " tad vrataṃ dharttum ichaṃs tāṃ devīṃ natvaivam abravīt // Rm_38.186{85} //",
    "XXratnml_u:16175": " prasīda me mahādevi yac chrīdevyā idaṃ vrataṃ /",
    "XXratnml_u:16176": " aham api samichāmi dhartuṃ tan me upādiśa // Rm_38.187{86} //",
    "XXratnml_u:16177": " iti tenārthitaṃ śrutvā sā devī paritoṣitā /",
    "XXratnml_u:16178": " taṃ senaṃ sudhiyaṃ dhīraṃ matvaivam abravīt punaḥ // Rm_38.188{87} //",
    "XXratnml_u:16179": " mānava vadi te vāṃchāpy asti śrīvasudhāvrate /",
    "XXratnml_u:16180": " tat tāvad iha saṃpaśya samāpyetā 'dhunā vrataṃ // Rm_38.189{88} //",
    "XXratnml_u:16181": " paścāt te 'haṃ samākhyāya śrīdevyā vratasādhanaṃ /",
    "XXratnml_u:16182": " vidhiṃ samupadekṣyāmi saṃbuddhena yathoditaṃ // Rm_38.190{89} //",
    "XXratnml_u:16183": " ity uktvā sāpsaro devī sarvās tā apsarogaṇāḥ /",
    "XXratnml_u:16184": " prāhūya tan nadītīre vratārambhaṃ tathākarot // Rm_38.191{90} //",
    "XXratnml_u:16185": " tatra tāḥ samupāśritya sarvā devyā yathākramaṃ /",
    "XXratnml_u:16186": " yathāvidhi samārabhya vrataṃ pūrṇaṃ pracakrire // Rm_38.192{91} //",
    "XXratnml_u:16187": " (Rm 443)",
    "XXratnml_u:16188": " tad vrataṃ samupālokya sa seno 'bhyanumoditaḥ /",
    "XXratnml_u:16189": " aṣṭāṃgapraṇatiṃ kṛtvā sāṃjalir evam abravīt // Rm_38.193{92} //",
    "XXratnml_u:16190": " aho bhāgyena saṃprāptaṃ śridevīvratadarśanaṃ /",
    "XXratnml_u:16191": " tan metiḥ kṣīyate pāpam ātmāri śuddhyate 'dhunā // Rm_38.194{93} //",
    "XXratnml_u:16192": " prasīdata mahādevyaḥ sarvā me kṛpayā dṛśā /",
    "XXratnml_u:16193": " paśyantyo 'nugrahaṃ kṛtvā vrate pradātum arhataṃ // Rm_38.195{94} //",
    "XXratnml_u:16194": " sarvadāhaṃ cariṣyāmi śrīdevyāḥ śaraṇaṃ gatāḥ /",
    "XXratnml_u:16195": " tad vratavidhi saṃpūrṇaṃ samupādeṣṭum arhatha // Rm_38.196{95} //",
    "XXratnml_u:16196": " iti saṃprārthitaṃ tena śrutvā devī pradhānikā /",
    "XXratnml_u:16197": " sā taṃ senaṃ viśuddhāṃśaṃ dṛṣṭvaivaṃ samupādiśat // Rm_38.197{96} //",
    "XXratnml_u:16198": " śṛṇu sādho samādhāya vratavidhiṃ samucyate /",
    "XXratnml_u:16199": " vajradharābdhigaṃbhīranirghoṣeṇa yathoditaṃ // Rm_38.198{97} //",
    "XXratnml_u:16200": " bhādrapade 'site pakṣe śuklapakṣe 'pi vā tathā /",
    "XXratnml_u:16201": " māghe māse ca tadvac ca sarveṣv api ca māsu vā // Rm_38.199{98} //",
    "XXratnml_u:16202": " dvitīyāyām upātīrthe snātvā śuddhāmvarāvṛtaḥ /",
    "XXratnml_u:16203": " śuddhabhūmī pradeśeṣu saṃśodhayet samaṃtataḥ // Rm_38.200{99} //",
    "XXratnml_u:16204": " mṛdgomayaśubhāmbhobhiḥ pralipya pariśodhayan /",
    "XXratnml_u:16205": " tatra ratnamayaraṅgai dhātucūrṇaiś ca paṃcabhiḥ // Rm_38.201{100} //",
    "XXratnml_u:16206": " pauṣpikair vrīhicūrṇair vā tathā pāṣāṇacūrṇakaiḥ /",
    "XXratnml_u:16207": " yathāvidhi samārabhya sūtrayitvā yathākramaṃ // Rm_38.202{1} //",
    "XXratnml_u:16208": " guruḥ śiṣyaiḥ sahālakṣya varttayen maṇḍalaṃ kramāt /",
    "XXratnml_u:16209": " tatra devyādi cihnāni likhed yathāvidhi kramāt // Rm_38.203{2} //",
    "XXratnml_u:16210": " saptavrīhyāvalībhiś ca saṃveṣṭayet samaṃtataḥ /",
    "XXratnml_u:16211": " tatas tīrthāmbusaṃpūrṇān pītavastrāvṛtān ghaṭān /",
    "XXratnml_u:16212": " ṣoḍaśadevatācihna lakṣitān pariśuddhitān // Rm_38.204{3} //",
    "XXratnml_u:16213": " paṃcaratnāmṛtauṣadhyapallavapratisaṃyutān /",
    "XXratnml_u:16214": " suvarṇatilakachatradhvajapatākikānvitān // Rm_38.205{4} //",
    "XXratnml_u:16215": " bahiḥ pītāmbujāvalyāṃ saṃsthāpya veṣṭayet kramāt /",
    "XXratnml_u:16216": " dhvajacāmarasaṃyuktavitānaiḥ parimaṃḍayet // Rm_38.206{5} //",
    "XXratnml_u:16217": " vicitrapuṣpamālābhiḥ sugaṃdhibhiḥ samaṃtataḥ /",
    "XXratnml_u:16218": " saurabhyadhūpanai dīpai paṃktibhiś cābhiśobhayet // Rm_38.207{6} //",
    "XXratnml_u:16219": " tatas tanmaṇḍale devīṃ sagaṇāṃ śrīvasuṃdharāṃ /",
    "XXratnml_u:16220": " dhyātvāvāhya samabhyarcya pratiṣṭhāpyādhivāsayet // Rm_38.208{7} //",
    "XXratnml_u:16221": " tato rātrau trisaṃdhyaṃ ca samabhyarcya yathāvidhiḥ /",
    "XXratnml_u:16222": " baliṃ paṃcāmṛtair yuktaṃ datvā devīṃ smaraṃś caret // Rm_38.209{8} //",
    "XXratnml_u:16223": " tataḥ prātas tṛtīyāyāṃ tīrthe dravyaiḥ sugaṃdhibhiḥ /",
    "XXratnml_u:16224": " saha śuddhāmbubhiḥ snātvā śuddhapītāmvarāvṛtaḥ // Rm_38.210{9} //",
    "XXratnml_u:16225": " paṃcagavyaiḥ svam ātmānaṃ pariṣiṃcya viśodhayet /",
    "XXratnml_u:16226": " maṇḍale sagaṇāṃ devīṃ dhyātvāvāhya samarcayet // Rm_38.211{10} //",
    "XXratnml_u:16227": " vratīnāpi tathā snātvā śuddhapītāmvarāvṛtāḥ /",
    "XXratnml_u:16228": " paṃcagavyais tathā sarvār abhisiṃcya viśodhayet // Rm_38.212{11} //",
    "XXratnml_u:16229": " tatas te vratinaḥ sarve ācāryyapramukhāḥ kramāt /",
    "XXratnml_u:16230": " madhyāhne yakṣarājasya digmukhāḥ svāsanāḥ śritāḥ // Rm_38.213{12} //",
    "XXratnml_u:16231": " (Rm 444)",
    "XXratnml_u:16232": " yathācāryasamādiṣṭaṃ tathādhārya samāhitāḥ /",
    "XXratnml_u:16233": " ādau vajradharaṃ natvā triratnaṃ śaraṇaṃ gatāḥ // Rm_38.214{13} //",
    "XXratnml_u:16234": " maṃtrale sagaṇāṃ devīṃ dhyātvārcaye yathākramaṃ // Rm_38.215{14!} //",
    "XXratnml_u:16235": " tadyathā gurur ācāryaḥ śūnye drīkārasaṃbhavaṃ /",
    "XXratnml_u:16236": " pītavarṇaṃ mahāpad maṃ tatrasthaṃ candramaṇḍalaṃ /",
    "XXratnml_u:16237": " tadutthaṃ śrībhavaṃ ratnaparvataṃ tasya copari /",
    "XXratnml_u:16238": " tvaṃja bhadraghaṭāsīnāṃ bhāvayec chrīvasuṃdharāṃ // Rm_38.216{15} //",
    "XXratnml_u:16239": " pītām ekamukhāṃ kāṃtām ṣaḍbhujāṃ lalitāsanāṃ /",
    "XXratnml_u:16240": " savye varadasaṃbuddhaṃ praṇāmaratnamaṃjalīṃ // Rm_38.217{16} //",
    "XXratnml_u:16241": " vāme bhadraghaṭaprajñā pustakadhānyamaṃjaliṃ /",
    "XXratnml_u:16242": " dadhānaṃ ratnasaṃbuddhamakuṭinīṃ susuṃdarīṃ // Rm_38.218{17} //",
    "XXratnml_u:16243": " pītapaṭṭāvṛtāṃ divyaratnālaṃkārabhūṣitaṃ /",
    "XXratnml_u:16244": " tad dvitīyapuṭe pṛṣṭhe pīto vajrāsano jināḥ // Rm_38.219{18} //",
    "XXratnml_u:16245": " vajradharābdhinirghoṣo varābhayapradānabhṛt // Rm_38.220{19} //",
    "XXratnml_u:16246": " dakṣiṇe dvibhujārakto varadavajrahastakaḥ /",
    "XXratnml_u:16247": " lokeśvaro rājallīlāvajraparyaṃkasaṃsthitaḥ // Rm_38.221{20} //",
    "XXratnml_u:16248": " vajrapāṇis tathā vāme varadavajrabhṛtkaraḥ /",
    "XXratnml_u:16249": " haritā rājasaṃlīlā vajraparyaṃkasaṃsthitaḥ // Rm_38.222{21} //",
    "XXratnml_u:16250": " līlā devī puraḥ pītā satvaparyaṃkasaṃsthitā /",
    "XXratnml_u:16251": " bhujadvayena sarvopakaraṇādhikṛtiṃ tadā // Rm_38.223{22} //",
    "XXratnml_u:16252": " tad vāme varuṇaḥ śvetaḥ satvaparyaṃkasaṃsthitaḥ /",
    "XXratnml_u:16253": " vījapūrakam utsaṅgasthitiṃ karadvayena bhṛt // Rm_38.224{23} //",
    "XXratnml_u:16254": " nīlobhe dakṣiṇe bhadraḥ satvaparyaṃkasaṃsthitaḥ /",
    "XXratnml_u:16255": " bījapūrakam ekena vibhrat kroḍaṃ tathāparaṃ // Rm_38.225{24} //",
    "XXratnml_u:16256": " civikuṇḍalir āgneye iṣadraktas tathāsthitaḥ /",
    "XXratnml_u:16257": " bījapūrakam utsaṅge sthitiṃ dorbhyāṃ samā tathā // Rm_38.226{25} //",
    "XXratnml_u:16258": " nairṛtye kelimālī ca śyāmavarṇas tathā sthitaḥ /",
    "XXratnml_u:16259": " bījapūrakam utsaṃgasthitaṃ dadhat karadvayaḥ // Rm_38.227{26} //",
    "XXratnml_u:16260": " vāyavye ca mukhendrākhyaḥ pītavarṇas tathā sthitaḥ /",
    "XXratnml_u:16261": " bījapūrakam utsaṃgasthitiṃ dadhat karadvayaṃ // Rm_38.228{27} //",
    "XXratnml_u:16262": " carendro gaurar iśāne satvaparyaṃkasaṃsthitaḥ /",
    "XXratnml_u:16263": " bījapūrakam utsaṃgasthitiṃ dadhad bhujadvayaḥ // Rm_38.229{28} //",
    "XXratnml_u:16264": " tat tṛtīyapuṭe pūrve guptā devī tathā sthitā /",
    "XXratnml_u:16265": " haridvarṇā bhujābhyāṃ sa cāmaraṃ vibhratī dharā // Rm_38.230{29} //",
    "XXratnml_u:16266": " nairṛte vasuguptākhyā devī raktās tathā sthitā /",
    "XXratnml_u:16267": " bhujābhyāṃ vibhratī chatraṃ sarvaratnasamujvalaṃ // Rm_38.231{30} //",
    "XXratnml_u:16268": " sarasvatī ca vāyavye devī pītā tathā sthitā /",
    "XXratnml_u:16269": " dhvajahastā subhadrāṃgī sarvavidyārthadāyinī // Rm_38.232{31} //",
    "XXratnml_u:16270": " iśāne caṃdrakāṃtākhyā devī śvetā tathā sthitā /",
    "XXratnml_u:16271": " patākā vibhratī sarvaratnālaṃkārabhūṣitā // Rm_38.233{32} //",
    "XXratnml_u:16272": " pūrvadvāre mahāyakṣo māṇibhadras tathā sthitaḥ /",
    "XXratnml_u:16273": " kuṃkumābhā dadhad dorbhyāṃ nakulībījapūrakau // Rm_38.234{33} //",
    "XXratnml_u:16274": " dakṣiṇe pūrṇabhadrākhyo nīlavarṇas tathāsthitaḥ /",
    "XXratnml_u:16275": " karābhyāṃ vidadhad ratnastavakaṃ bījapūrakaṃ // Rm_38.235{34} //",
    "XXratnml_u:16276": " (Rm 445)",
    "XXratnml_u:16277": " paścime dhanado raktaḥ satvaparyaṃkasaṃsthitaḥ /",
    "XXratnml_u:16278": " bhujadvayena vibhrāṇaḥ sughaṭabījapūrakau // Rm_38.236{35} //",
    "XXratnml_u:16279": " uttare pītavarṇaś ca vaiśravaṇas tathā sthitaḥ /",
    "XXratnml_u:16280": " bhujābhyāṃ saṃdadhad ratnaprasavabījapūrakauḥ // Rm_38.237{36} //",
    "XXratnml_u:16281": " ity etā devatā sarvāḥ śrīdevīpramukhān kramāt /",
    "XXratnml_u:16282": " dhyātvāvāhya tato datvā pādyācamanaprokṣaṇaṃ // Rm_38.238{37} //",
    "XXratnml_u:16283": " tatas tā maṇḍale sarvāḥ pratiṣṭhāpya yathā kramaṃ /",
    "XXratnml_u:16284": " ṣoḍaśavidhipūjāṃgaiḥ samarcayed yathā vidhi // Rm_38.239{38} //",
    "XXratnml_u:16285": " gaṃdhaṃ puṣpaṃ tathā dhūpaṃ dīpaṃ naivedyam eva ca /",
    "XXratnml_u:16286": " ete paṃcopacārās tu kaivalyaphaladāyinaḥ // Rm_38.240{39} //",
    "XXratnml_u:16287": " iti paṃcopacārāḥ pādyam arghyaṃ tathā snānaṃ madhuparkācanaṃ tathā /",
    "XXratnml_u:16288": " gaṃdhaṃ puṣpaṃ ca dhūpaṃ ca dīpaṃ naivedyam eva ca /",
    "XXratnml_u:16289": " pūtanācamanīyaṃ ca daśaitān saṃpracakṣyate // Rm_38.241{40} //",
    "XXratnml_u:16290": " iti daśopacārā āsanaṃ svāgataṃ pādyam arghyam ācamanīyakaṃ /",
    "XXratnml_u:16291": " madhuparkācamanasnānaṃ vasanābharaṇāni ca // Rm_38.242{41} //",
    "XXratnml_u:16292": " sugaṃdhasumano dhūpadīpanaivedyacaṃdanaṃ /",
    "XXratnml_u:16293": " prayojayed arcanāyām upacārās tu ṣoḍaśaḥ // Rm_38.243{42} //",
    "XXratnml_u:16294": " tato devyāḥ svahṛtmaṃtraṃ tathā upahṛdayaṃ japet /",
    "XXratnml_u:16295": " sarvāsām api maṃtrāṇi yāvac chatasahasradhā // Rm_38.244{43} //",
    "XXratnml_u:16296": " tataḥ stotrādibhi stutvā kṛtāṃjalipuṭo mudā /",
    "XXratnml_u:16297": " kṛtvā pradakṣiṇāny evaṃ aṣṭāṃgaiḥ praṇayet punaḥ // Rm_38.245{44} //",
    "XXratnml_u:16298": " tataś ca sāṃjaliḥ sthitvā prakuryāt pāpadeśanāṃ /",
    "XXratnml_u:16299": " puṇyānumodanāṃ capi saṃsthitiyācanām api // Rm_38.246{45} //",
    "XXratnml_u:16300": " tataḥ kṣīrodanaiḥ śuddharasaiḥ paṃcāmṛtair yutaṃ /",
    "XXratnml_u:16301": " baliṃ gāthāḥ paṭhan dadyāt sarvabhūtā hi tuṣṭaye // Rm_38.247{46} //",
    "XXratnml_u:16302": " tathā te vratinaḥ sarve sarvaṃ dhṛtvā samāhitāḥ /",
    "XXratnml_u:16303": " yathā śāstrā samādiṣṭam anukuryu vrataṃ kramāt // Rm_38.248{47} //",
    "XXratnml_u:16304": " tatas te vratinaḥ sarve dānaṃ dadyuḥ sa dakṣiṇaṃ /",
    "XXratnml_u:16305": " gurave devatābhyo 'pi praṇameyuś ca sādaraṃ // Rm_38.249{48} //",
    "XXratnml_u:16306": " tataḥ kṣamārthanaṃ kṛtvā sūtraṃ ṣoḍaśabheditaṃ /",
    "XXratnml_u:16307": " ṣoḍaśagraṃthitaṃ pītaṃ vratibhyo gurur arpayet // Rm_38.250{49} //",
    "XXratnml_u:16308": " tat sūtraṃ te samādāya sarve 'pi vratino mudā /",
    "XXratnml_u:16309": " rakṣārthaṃ svakare vadhvā dadhyur vratasamāptitaḥ // Rm_38.251{50} //",
    "XXratnml_u:16310": " tatas te vratinaḥ sarve dhṛtvā saṃpattiprārthanāṃ /",
    "XXratnml_u:16311": " natvā kṣamārthanāṃ cāpi kṛtvā careyur utthitāḥ // Rm_38.252{51} //",
    "XXratnml_u:16312": " tato dinatriyāmāgre yavagodhūmapiṣṭakaṃ /",
    "XXratnml_u:16313": " saha paṃcāmṛtaiḥ sarvaiḥ kuryus tadvratapālanāṃ // Rm_38.253{52} //",
    "XXratnml_u:16314": " tatas tevratinaḥ sarve snātvā cāpi samāhitāḥ /",
    "XXratnml_u:16315": " dīpamālāḥ samujvālya tiṣṭheyu niśi jāgritāḥ // Rm_38.254{53} //",
    "XXratnml_u:16316": " tāṃ devīṃ sagaṇāṃ smṛtvā paṭhanto dhāraṇīm api /",
    "XXratnml_u:16317": " japastotrādikaṃ kṛtvā toṣayeyur upasthitāḥ // Rm_38.255{54} //",
    "XXratnml_u:16318": " evaṃ te tan niśāṃ sarve vyatilaṃghya punas tathā /",
    "XXratnml_u:16319": " (Rm 446)",
    "XXratnml_u:16320": " prātaḥ sugaṃdhibhis tīrthe snātva śuddhāmvarāvṛtāḥ // Rm_38.256{55} //",
    "XXratnml_u:16321": " tāṃ devīṃ sagaṇāṃ dhyātvā samāvāhya yathākramaṃ /",
    "XXratnml_u:16322": " sarvapūjopahāraiś ca prārcayeyus tathādarāt // Rm_38.257{56} //",
    "XXratnml_u:16323": " japastotrādikaṃ kṛtvā ratvā sāṃjalayo mudā /",
    "XXratnml_u:16324": " kṛtvā pradakṣiṇāṃ cāpi kuryur aṣṭāṅgaprāṇatiṃ // Rm_38.258{57} //",
    "XXratnml_u:16325": " tataś ca purataḥ sthitvā prakuryuḥ pāpadeśanāṃ /",
    "XXratnml_u:16326": " puṇyānumodanāṃ cāpi prārthayeyuḥ susaṃsthitiṃ // Rm_38.259{58} //",
    "XXratnml_u:16327": " tataḥ saṃbodhicaryārthaṃ sarvasatvahitārthataḥ /",
    "XXratnml_u:16328": " sarvadravyasusaṃpattiḥ prārthayeyur yathechayā // Rm_38.260{59} //",
    "XXratnml_u:16329": " tato guruṃ samabhyarcya datvā dānaṃ sadakṣiṇaṃ /",
    "XXratnml_u:16330": " śraddhayā praṇatiṃ kṛtvā toṣayeyuḥ samādarāt // Rm_38.261{60} //",
    "XXratnml_u:16331": " tato bhūtavaliṃ datvā prārthayitvā yathepsitaṃ /",
    "XXratnml_u:16332": " kṛtvā kṣamārthanāṃ cāpi visarjayed yathāvidhi // Rm_38.262{61} //",
    "XXratnml_u:16333": " tataḥ śāstā sa ācāryaḥ kṛtvā cāpi kṣamārthanāṃ /",
    "XXratnml_u:16334": " saṃpūrṇaṃ tad vrataṃ kṛtvā vratasūtraṃ samāharet // Rm_38.263{62} //",
    "XXratnml_u:16335": " tato 'bhiṣekam ādāya vratināpy abhiṣiṃcayet /",
    "XXratnml_u:16336": " śubhāśiṣaṃ pradatvā ca tan maṇḍalaṃ visarjayet // Rm_38.264{63} //",
    "XXratnml_u:16337": " tatas tad rajam ādāya koṣṭhāgāre suguptite /",
    "XXratnml_u:16338": " nikṣipya pratisaṃsthāpya nityaṃ namet sadādarāt // Rm_38.265{64} //",
    "XXratnml_u:16339": " aparaṃ puṣpādikaṃ sarvaṃ nirmālyaṃ savid ambhasi /",
    "XXratnml_u:16340": " nāgān abhyarcya tat sarvaṃ samarppitvā pravāhayet // Rm_38.266{65} //",
    "XXratnml_u:16341": " tan nadījalam ādāya gṛhe tataḥ samācaret /",
    "XXratnml_u:16342": " tatra sarvatra geheṣu tajjalair abhiṣiṃcayet // Rm_38.267{66} //",
    "XXratnml_u:16343": " tatas tan maṇḍale sthāne samāvāhya yathāvidhi /",
    "XXratnml_u:16344": " śrīkumārīṃ mahādevīṃ samabhyarcya hi toṣayet // Rm_38.268{67} //",
    "XXratnml_u:16345": " tatprasādaṃ samādāya gaṇacakraṃ yathāvidhi /",
    "XXratnml_u:16346": " samabhyarcya yathārheṇa bhojanenapi toṣayet // Rm_38.269{68} //",
    "XXratnml_u:16347": " evaṃ tad vratasaṃpūrṇaṃ kṛtvā sarve pramoditāḥ /",
    "XXratnml_u:16348": " śrivasudhāṃ mahādevīṃ smṛtvā careyur ābhavaṃ // Rm_38.270{69} //",
    "XXratnml_u:16349": " evam etad vidhānena śrīdevyāḥ śaraṇaṃ gataḥ /",
    "XXratnml_u:16350": " yathāvidhi samādhāya vrataṃ caret samādarāt // Rm_38.271{70} //",
    "XXratnml_u:16351": " tasya gṛhe tad ārabhya śrīdevī śrīvasundharā /",
    "XXratnml_u:16352": " svayam āgatya sarvatra kṣemaṃ kṛtvā vaset sadā // Rm_38.272{71} //",
    "XXratnml_u:16353": " tad ārābhya sadā tasya gṛhe sarvatra maṃgalaṃ /",
    "XXratnml_u:16354": " nirupadravam ānaṃdaṃ sarvadāpi bhaved dhruvaṃ // Rm_38.273{72} //",
    "XXratnml_u:16355": " tatas tasya gṛhe saṃpad dine dine pravarddhitā /",
    "XXratnml_u:16356": " sarvadravyābhisaṃpūrṇā śrīdasyeva samudbhavet // Rm_38.274{73} //",
    "XXratnml_u:16357": " atha cāpi tathā śaktau yaḥ śrāddhaḥ puruṣaḥ sudhīḥ /",
    "XXratnml_u:16358": " snātvā śuddhāmvaro gehe śodhayitvā samaṃtataḥ // Rm_38.275{74} //",
    "XXratnml_u:16359": " śrīdevyāḥ pratimāyaivaṃ paṭaṃ vāpi prasārya ca /",
    "XXratnml_u:16360": " yathāśakti samabhyarcya dhāraṇīṃ sarvadā paṭhet // Rm_38.276{75} //",
    "XXratnml_u:16361": " tasyāpi ca gṛhe tiṣṭhec chrīdevī sagaṇānvitā /",
    "XXratnml_u:16362": " tathā tatra bhaved evaṃ maṃgalaṃ nirupadravaṃ // Rm_38.277{76} //",
    "XXratnml_u:16363": " (Rm 447)",
    "XXratnml_u:16364": " tadā tasya gṛhe saṃpad dine dine hi varddhate /",
    "XXratnml_u:16365": " sarvadravyābhisaṃpūrṇā bhaven na kṣiṇuyāt kvacit // Rm_38.278{77} //",
    "XXratnml_u:16366": " atha vā prāktane pītarajasā maṃḍalaṃ tathā /",
    "XXratnml_u:16367": " varttayitvātra tad rātrīṃ niyamenātināmayet // Rm_38.279{78} //",
    "XXratnml_u:16368": " prātaḥ snātvā sugaṃdhena śuddhapītāmvarāvṛtaḥ /",
    "XXratnml_u:16369": " brahmacārī viśuddhātmā triratnaśaraṇaṃ gataḥ // Rm_38.280{79} //",
    "XXratnml_u:16370": " tāṃ śrīvasuṃdharāṃ devīṃ dhyātvāhya samāhitaḥ /",
    "XXratnml_u:16371": " yathāśakti samabhyarcya dhāraṇīṃ śraddhayā paṭhet // Rm_38.281{80} //",
    "XXratnml_u:16372": " tasyāpi ca gṛhe bhadraṃ kṛtvā devī vaset sadā /",
    "XXratnml_u:16373": " tatas tathā kramāt saṃpat parivṛddhā bhaved dhruvaṃ // Rm_38.282{81} //",
    "XXratnml_u:16374": " atha prātas tathā snātvā śuddhavastrāvṛtaḥ sudhīḥ /",
    "XXratnml_u:16375": " brahmacārī samādhāya triratnaśaraṇaṃ gataḥ // Rm_38.283{82} //",
    "XXratnml_u:16376": " śubhe sthāne paṭaṃ cāpi devyā mūrttiṃ prasārya ca /",
    "XXratnml_u:16377": " yāthāśakti samabhyarcya trivārān dhāraṇīṃ paṭhet // Rm_38.284{83} //",
    "XXratnml_u:16378": " tasyāpi ca gṛhe bhadraṃ kṛtvā devī sadā vaset /",
    "XXratnml_u:16379": " tathā tatra mahāsaṃpad abhivṛddhā bhaved dhruvaṃ // Rm_38.285{84} //",
    "XXratnml_u:16380": " atha vā ca tathā snātvā śuddhavastrāvṛtaḥ sudhīḥ /",
    "XXratnml_u:16381": " brahmacārī viśuddhātmā triratnaśaraṇaṃ gataḥ // Rm_38.286{85} //",
    "XXratnml_u:16382": " śubhe sthāne gṛhe devyāś candanenāpi maṃḍalaṃ /",
    "XXratnml_u:16383": " varttayitvā tathā devīṃ dhyatvāvāhya samarcayet // Rm_38.287{86} //",
    "XXratnml_u:16384": " saṃpaṭhed dhāraṇīṃ caivaṃ kuryāj japastavādikaṃ /",
    "XXratnml_u:16385": " kṛtvā pradakṣiṇāny evaṃ natvā saṃprārthayen nidhiṃ // Rm_38.288{87} //",
    "XXratnml_u:16386": " tasyāpi ca gṛhe devī maṃgalaṃ nirupadravaṃ /",
    "XXratnml_u:16387": " kṛtvā svayaṃ samāśritya nivaset sarvadā dhruvaṃ // Rm_38.289{88} //",
    "XXratnml_u:16388": " tatas tatra gṛhe saṃpatsarvadravyasamanvitā /",
    "XXratnml_u:16389": " abhivṛddhya bhaven nūnaṃ nidhiś cāpi samudbhavet // Rm_38.290{89} //",
    "XXratnml_u:16390": " atha vā svagṛhe śuddhe kośakoṣṭhālaye 'pi ca /",
    "XXratnml_u:16391": " tathā paragṛhe vāpi manoramye 'bhiśodhite // Rm_38.291{90} //",
    "XXratnml_u:16392": " atha tathāgatasyāpi lokeśasyāpi cāgrataḥ /",
    "XXratnml_u:16393": " tathānyabodhisatvānāṃ devatānāṃ tathāgrataḥ // Rm_38.292{91} //",
    "XXratnml_u:16394": " candanenāpi kṛtvaivaṃ śrīdevyā maṇḍalaṃ tathā /",
    "XXratnml_u:16395": " vidhivan manasā dhyātvā samāvāhya samarcayet // Rm_38.293{92} //",
    "XXratnml_u:16396": " tathā tathāgatānaṃ ca trailokādhipater api /",
    "XXratnml_u:16397": " tathānyabodhisatvānāṃ yathāśakti samarcayet // Rm_38.294{93} //",
    "XXratnml_u:16398": " tatas tāṃ sagaṇāṃ devīṃ dhyātvā japet samāhitaḥ /",
    "XXratnml_u:16399": " saṃpaṭhed dhāraṇīṃ cāpi śraddhayā bhaktimānasaḥ // Rm_38.295{94} //",
    "XXratnml_u:16400": " tatha caikam ahorātram avichinnaṃ paṃthen mudā /",
    "XXratnml_u:16401": " yāvat tripaṃcasaptāhorātrāṇi ca paṭhet tathā // Rm_38.296{95} //",
    "XXratnml_u:16402": " ācāryaś ca tathā rātrau striḥ kṛtvā divasasya ca /",
    "XXratnml_u:16403": " sa lokapālabhūtebhyo baliṃ dadyād yathāvidhi // Rm_38.297{96} //",
    "XXratnml_u:16404": " tato dānapatiḥ śāstre sarvopakaraṇādikaṃ /",
    "XXratnml_u:16405": " dāne sadakṣiṇaṃ dadyād anyebhyo 'pi tathādarāt // Rm_38.298{97} //",
    "XXratnml_u:16406": " (Rm 448)",
    "XXratnml_u:16407": " tataś ca sāṃjalir natvā prārthayitvā kṣamām api /",
    "XXratnml_u:16408": " saṃbodhisādhanīṃ dravyasaṃpattiṃ prārthayen mudā // Rm_38.299{98} //",
    "XXratnml_u:16409": " tataḥ sarvaṃ samāpyaivaiḥ kṛtvāpi tad visarjanaṃ /",
    "XXratnml_u:16410": " yathārhabhojanaiḥ sarvāñ chāstrādīn samatoṣayet // Rm_38.300{99} //",
    "XXratnml_u:16411": " tan maṇḍale rajaḥ sarvaṃ samādāya sapuṣpakaṃ /",
    "XXratnml_u:16412": " koṣṭhakoṣṭhālayāgāre nikṣipya sthāpayet sadā // Rm_38.301{100} //",
    "XXratnml_u:16413": " tad rajo yatra nikṣiptaṃ tatra saṃpat pravarddhitaḥ /",
    "XXratnml_u:16414": " sarvadravyābhisaṃpūrṇā bhaven na kṣiṇuyāt kvacit // Rm_38.302{1} //",
    "XXratnml_u:16415": " nirmālyam aparaṃ sarvaṃ sanaivedyadhvajādikaṃ /",
    "XXratnml_u:16416": " nadyāṃ nāgān samabhyarya saṃprakṣipya pravāhayet // Rm_38.303{2} //",
    "XXratnml_u:16417": " tatas tad dhāraṇīvidyā bhavet paṭhitasiddhitā /",
    "XXratnml_u:16418": " yatrāpi paṭhyate tatra saṃpat pravarddhitā bhavet // Rm_38.304{3} //",
    "XXratnml_u:16419": " evaṃ satyaṃ samākhyātaṃ sarvair api munīśvaraṃ /",
    "XXratnml_u:16420": " śrīdevyāḥ sādhanaṃ kalyaṃ matvaivaṃ cara tad vrataṃ // Rm_38.305{4} //",
    "XXratnml_u:16421": " ya evaṃ śrīmahādevyāḥ śraddhayā śaraṇaṃ gataḥ /",
    "XXratnml_u:16422": " yathāvidhi samādhāya carate vratam ādarāt // Rm_38.306{5} //",
    "XXratnml_u:16423": " tasya māragaṇāḥ sarve satvopadravakārakāḥ /",
    "XXratnml_u:16424": " viheṭhanāṃ sadā kvāpi karttu maivābhiśaknuyuḥ // Rm_38.307{6} //",
    "XXratnml_u:16425": " sarvaśakrādayo devāḥ sarvadaityādhipā api /",
    "XXratnml_u:16426": " grahās tārāś ca siddhāś ca sādhyā vidyādharā api // Rm_38.308{7} //",
    "XXratnml_u:16427": " lokapālāś ca sarve 'pi gaṃdharvāḥ kiṃnarā api /",
    "XXratnml_u:16428": " yakṣāś ca rākṣasāḥ sarve nāgāś ca garuḍā api // Rm_38.309{8} //",
    "XXratnml_u:16429": " mātṛkā bhairavāḥ sarve sakumāravināyakāḥ /",
    "XXratnml_u:16430": " mahākālāś ca ḍākinyaḥ śākinyo 'pi tathāparāḥ // Rm_38.310{9} //",
    "XXratnml_u:16431": " yoginyo 'pi tathā sarve vīrā yamāntakādayaḥ /",
    "XXratnml_u:16432": " rakṣanti sarvadā nityaṃ śrīdevyāḥ śaraṇāśritaṃ // Rm_38.311{10} //",
    "XXratnml_u:16433": " dhāraṇīpāṭhakaṃ yo 'pi sādhakaṃ vratacāriṇaṃ /",
    "XXratnml_u:16434": " tathā bhūtagaṇāḥ sarve piśācāś ca durāśayāḥ // Rm_38.312{11} //",
    "XXratnml_u:16435": " sarve jvarādayo rogā apasmārādayo 'pi ca // Rm_38.313{12} //",
    "XXratnml_u:16436": " unmādā piṭakāś cāpi sarve kuṣṭhāś ca kachavaḥ /",
    "XXratnml_u:16437": " śrīdevīvratino dehe na spṛśaṃti kadācana // Rm_38.314{13} //",
    "XXratnml_u:16438": " ītayaś ca tathā sarvā mahopadravakārakāḥ /",
    "XXratnml_u:16439": " tasya deśe gṛhe dehe na viśanti kadā cana // Rm_38.315{14} //",
    "XXratnml_u:16440": " vasuṃdharyā vrate yatra dhāraṇī ca pravarttate /",
    "XXratnml_u:16441": " tatra māragaṇā duṣṭā upasargā viśanti na // Rm_38.316{15} //",
    "XXratnml_u:16442": " nṛpāgnyudakā caurādi duṣṭāḥ śaṭhāś ca vaṃcakāḥ /",
    "XXratnml_u:16443": " śrīdevīvratinaḥ kiṃcid apakartuṃ na śaknuyuḥ // Rm_38.317{16} //",
    "XXratnml_u:16444": " yaś ca śrīvasudhārāyā bhaktimāñ charaṇaṃ gataḥ /",
    "XXratnml_u:16445": " sarvadā smaraṇaṃ kṛtvā bhajate saṃcarad vrataṃ // Rm_38.318{17} //",
    "XXratnml_u:16446": " yaś ca tasyā mahādevyā dhāraṇīṃ muditaḥ smaran /",
    "XXratnml_u:16447": " paṭhate sarvadāpy evaṃ parebhyo 'pi samādiśet // Rm_38.319{18} //",
    "XXratnml_u:16448": " yaś caitad dhāraṇīṃ samyag 'likhel likhāyayed api /",
    "XXratnml_u:16449": " likhitāṃ samādāya saṃsthāpya bhajate gṛhe // Rm_38.320{19} //",
    "XXratnml_u:16450": " yaś cāpi hṛdayaṃ devyā likhitvā bhūrjapatrake /",
    "XXratnml_u:16451": " (Rm 449)",
    "XXratnml_u:16452": " mūrddhni kaṇṭhe bhuje vāhau dadhāti nityam ādarāt // Rm_38.321{20} //",
    "XXratnml_u:16453": " teṣām api ca sarveṣāṃ māravighnopasargikāḥ /",
    "XXratnml_u:16454": " sarve 'pi sarvadā kvāpi hy apakarttuṃ na śaknuyuḥ // Rm_38.322{21} //",
    "XXratnml_u:16455": " sarve 'pi bodhisatvās te traidhātukanivāsinaḥ /",
    "XXratnml_u:16456": " etadvidyānubhāvena dānapāramitāśritāḥ // Rm_38.323{22} //",
    "XXratnml_u:16457": " sarvopakaraṇaiḥ sarvān satvān saṃtarppayanty api /",
    "XXratnml_u:16458": " tathā dānaṃ sadā kṛtvā bodhimārge caranti ye // Rm_38.324{23} //",
    "XXratnml_u:16459": " te sarve krameṇaivaṃ pūrya pāramitā daśaḥ /",
    "XXratnml_u:16460": " sarvān māragāṇāṃ jitvā prāpnuyu bodhisaṃpadaṃ // Rm_38.325{24} //",
    "XXratnml_u:16461": " sarvabhūpāś ca rājānaś cakravarttyādayo nṛpāḥ /",
    "XXratnml_u:16462": " pālayanti prajā lokān dharmair lakṣmīvratodbhavaiḥ // Rm_38.326{25} //",
    "XXratnml_u:16463": " evam anye 'pi lokāś ca ye ye saṃpatsamṛddhitāḥ /",
    "XXratnml_u:16464": " mahādhanā mahābhogāḥ sarvadravyasamanvitāḥ // Rm_38.327{26} //",
    "XXratnml_u:16465": " datvā dānaṃ sukhaṃ bhuktvā yāvajjīvaṃ śubhe sadā /",
    "XXratnml_u:16466": " pracaranty api sarve te jñeyā lakṣmīprasādataḥ // Rm_38.328{27} //",
    "XXratnml_u:16467": " ye śrīdevyā vrataṃ dhṛtvā sarvārthibhyo yathepsitaṃ /",
    "XXratnml_u:16468": " dadāti te mahāsatvāḥ śrīmantaḥ sadguṇānvitāḥ // Rm_38.329{28} //",
    "XXratnml_u:16469": " yaśaḥsaṃpatsamāpannāḥ sarvavidyākalāspadāḥ /",
    "XXratnml_u:16470": " dharmātmāno maheśākhyaḥ sudhiyaḥ satyavādinaḥ // Rm_38.330{29} //",
    "XXratnml_u:16471": " suśīlāḥ subhagā bhadrāḥ kṣāntisaurabhyavāsinaḥ /",
    "XXratnml_u:16472": " saumyendriyā viśuddhāṃgāḥ karuṇārdraśubhāśayāḥ // Rm_38.331{30} //",
    "XXratnml_u:16473": " balavīryamahotsāhā niḥkleśāḥ susamāhitāḥ /",
    "XXratnml_u:16474": " jitendriyā mahādhīrāḥ prajñāvanto vicakṣaṇāḥ // Rm_38.332{31} //",
    "XXratnml_u:16475": " upāyavidhivijñāś ca sarvasatvahitārthinaḥ /",
    "XXratnml_u:16476": " supraṇidhisamādhānā balino brahmacāriṇaḥ // Rm_38.333{32} //",
    "XXratnml_u:16477": " jñānavijñānavidvānsaḥ sarvasatvaśubhaṃkarāḥ /",
    "XXratnml_u:16478": " bodhisatvā jagannāthā buddhātmajā bhavaṃty api // Rm_38.334{33} //",
    "XXratnml_u:16479": " yatibhir nā atītās te varttamānā anāgatāḥ /",
    "XXratnml_u:16480": " te 'pi sarve mahādevyā vratapuṇyānubhāvataḥ // Rm_38.335{34} //",
    "XXratnml_u:16481": " kramāt pāramitāḥ sarvāḥ paripūrya samāhitāḥ /",
    "XXratnml_u:16482": " bodhilabdhā bhavaṃty evaṃ lapsyaṃti nānyathā khalu // Rm_38.336{35} //",
    "XXratnml_u:16483": " evaṃ matvā mahāvidyaṃ śrīdevīṃ dhāraṇīṃ parāṃ /",
    "XXratnml_u:16484": " samādhāya paṭhan nityaṃ vrataṃ cara samādarāt // Rm_38.337{36} //",
    "XXratnml_u:16485": " eṣā mahaiśvarī devī bodhilakṣmīr jineśvaśrī /",
    "XXratnml_u:16486": " jananī sarvabuddhānāṃ dhātrī mātānupālinī // Rm_38.338{37} //",
    "XXratnml_u:16487": " adhṛṣyā sarvaduṣṭānāṃ sarvavighnavināśinī /",
    "XXratnml_u:16488": " mahāvidyeśvarī bhadrā sarvāriṣṭhanisūdanī // Rm_38.339{38} //",
    "XXratnml_u:16489": " yasyāḥ śaraṇamātreṇa vrataṃ caraṃti mānavāḥ /",
    "XXratnml_u:16490": " dāridryaduḥkhaśokāgnau na pataṃti kadāpi te // Rm_38.340{39} //",
    "XXratnml_u:16491": " acintitāni ratnādi dhanadravyaguṇāni ca /",
    "XXratnml_u:16492": " yaśodharmārthakāmādi sukhāni samavāpnuyuḥ // Rm_38.341{40} //",
    "XXratnml_u:16493": " etatpuṇyam asaṃkhyeyam aprameyaṃ mahattaraṃ /",
    "XXratnml_u:16494": " sarvair api munīndrair hi saṃkhyātuṃ nāpi śakyate // Rm_38.342{41} //",
    "XXratnml_u:16495": " sarve vratajapuṇyānāni saṃkhyātum abhiśakyate /",
    "XXratnml_u:16496": " tad etadvratapuṇyānāṃ saṃkhyātuṃ kena śakyate // Rm_38.343{42} //",
    "XXratnml_u:16497": " (Rm 450)",
    "XXratnml_u:16498": " yad etadvratasādṛśyaṃ kutrāpi no hi vidyate /",
    "XXratnml_u:16499": " tad adhikaṃ kuto loke sarvatrāpi na dṛśyate // Rm_38.344{43} //",
    "XXratnml_u:16500": " īdṛk puṇyamahāratnaṃ trailokyeṣv api durllabhaṃ /",
    "XXratnml_u:16501": " triratnabhajanād eva labhyate bhuvi mānavaṃ // Rm_38.345{44} //",
    "XXratnml_u:16502": " tad evaṃ tvaṃ parijñāya triratnaśaraṇaṃ gataḥ /",
    "XXratnml_u:16503": " śrīdevīṃ vidhināvāhya vrataṃ cara samāhitaḥ // Rm_38.346{45} //",
    "XXratnml_u:16504": " etatpuṇyānubhāvena sarvadā sadgatīṃ gataḥ /",
    "XXratnml_u:16505": " śrīsaṃpattisamāpannaḥ pradātā sukhabhṛd bhavet // Rm_38.347{46} //",
    "XXratnml_u:16506": " trividhāṃ bodhim āsādya saṃbuddhapadam āpnuyuḥ // Rm_38.348{47!} //",
    "XXratnml_u:16507": " iti hetor mahādevyāḥ svayaṃ tvaṃ śaraṇaṃ gataḥ /",
    "XXratnml_u:16508": " vrataṃ caraṃs tathā loke pracāraya samaṃtataḥ // Rm_38.349{48} //",
    "XXratnml_u:16509": " iti tayā mahādevyāḥ samādiṣṭaṃ niśamya saḥ /",
    "XXratnml_u:16510": " senaḥ kṛtāṃjalir natvā tāṃ devīm evam abravīt // Rm_38.350{49} //",
    "XXratnml_u:16511": " evaṃ devi kariṣyāmi bhavatyājñāṃ śiro vahan /",
    "XXratnml_u:16512": " tat prasīda mahādevyā dhāraṇīṃ saṃpradehi me // Rm_38.351{50} //",
    "XXratnml_u:16513": " iti saṃprārthitaṃ tena śrutvā sā saṃprasāditā /",
    "XXratnml_u:16514": " devī taṃ senam ālokya samāmaṃtryaivam ādiśat // Rm_38.352{51} //",
    "XXratnml_u:16515": " sādhu sena gṛhāṇa tvaṃ devyāyā dhāraṇīṃ varāṃ /",
    "XXratnml_u:16516": " svayaṃ paṭhaṃ parebhyo 'pi deśayasva yathāvidhi // Rm_38.353{52} //",
    "XXratnml_u:16517": " ity ādiśyāpsarorūpā sā śrīdevī vasuṃdharā /",
    "XXratnml_u:16518": " tasmai senāsu tāṃ devyā dhāraṇīṃ saṃpaṭhan dadau // Rm_38.354{53} //",
    "XXratnml_u:16519": " sa senas tāṃ mahādevīṃ praṇatvā sāṃjalir mudā /",
    "XXratnml_u:16520": " śrīdevyā dhāraṇīṃ vidyāṃ praṇatvā śraddhayādade // Rm_38.355{54} //",
    "XXratnml_u:16521": " tataḥ sā cāpsaro devī tasmai senāya sādaraṃ /",
    "XXratnml_u:16522": " sa paṃcāmṛtagodhūmai piṣṭakaṃ pālane dadau // Rm_38.356{55} //",
    "XXratnml_u:16523": " tad dattaṃ piṣṭataṃ taṃ sa seno dṛṣṭvā pramoditaḥ /",
    "XXratnml_u:16524": " praṇatvādāya taṃ bhūpaṃ smṛtvā na bubhuje svayaṃ // Rm_38.357{56} //",
    "XXratnml_u:16525": " tadā divyapsarorūpaṃ tyaktvā sākṣāt trimūrttidhṛk /",
    "XXratnml_u:16526": " caṃdramaṇḍalamadhyasthabhadraghaṭoparisthitā // Rm_38.358{57} //",
    "XXratnml_u:16527": " darśayām āsa rūpaṃ svaṃ prabhāmaṇḍalavarttitaṃ /",
    "XXratnml_u:16528": " anyā devyo 'pi rūpaṃ svaṃ dhṛtvā devīṃ vasuṃdharāṃ // Rm_38.359{58} //",
    "XXratnml_u:16529": " parivṛtya puro dhāya patākādhvajacāmaraiḥ /",
    "XXratnml_u:16530": " vījayaṃtyaḥ sarvadikṣu tasthu saṃproktarūpavat // Rm_38.360{59} //",
    "XXratnml_u:16531": " tataḥ sa sena utthāya tāṃ devīṃ sagaṇāṃ mudā /",
    "XXratnml_u:16532": " muhurmuhur vaddhagala aṣṭāṅgaiḥ praṇatiṃ vyadhāt // Rm_38.361{60} //",
    "XXratnml_u:16533": " tataḥ sa sena ādhāya sapaṃcāmṛtapiṣṭakaṃ /",
    "XXratnml_u:16534": " taṃ jalaṃ ca samādhāya sahasā nṛpāṃtike yayau // Rm_38.362{61} //",
    "XXratnml_u:16535": " tatra sa sena ālokya nṛpaṃ durād upāgataṃ /",
    "XXratnml_u:16536": " tad amṛtādikaṃ sarvam upasthāpyāpy adhaukayat // Rm_38.363{62} //",
    "XXratnml_u:16537": " tataḥ sa sena ālokya taṃ nṛpaṃ sāṃjalir mudā /",
    "XXratnml_u:16538": " praṇatvā suprasannāsyaḥ purataḥ samupāśrayat // Rm_38.364{63} //",
    "XXratnml_u:16539": " tam amṛtādikaṃ sarvaṃ dṛṣṭvā sa vismito nṛpaḥ /",
    "XXratnml_u:16540": " kiṃ vilaṃvaṃ kṛtaś caitad ity evaṃ tam apṛchata // Rm_38.365{67!} //",
    "XXratnml_u:16541": " (Rm 451)",
    "XXratnml_u:16542": " iti pṛṣṭe narendreṇa sa senaḥ samupāśritaḥ /",
    "XXratnml_u:16543": " taṃ narendraṃ samālokya vinayann evam abravīt // Rm_38.366{68} //",
    "XXratnml_u:16544": " kṣamasva bho mahārāja yad arthe me vilaṃvitaṃ /",
    "XXratnml_u:16545": " tat sarvaṃ samupākhyāya bhavantaṃ bodhayāny api // Rm_38.367{69} //",
    "XXratnml_u:16546": " idaṃ tāvan mahārāja suranadyamṛtaṃ pivā /",
    "XXratnml_u:16547": " idaṃ paṃcāmṛtaṃ cāpi bhukṣvedaṃ ca supiṣṭakaṃ // Rm_38.368{70} //",
    "XXratnml_u:16548": " ity uktvā sa samādāya kamaṇḍaluṃ samarppayat /",
    "XXratnml_u:16549": " bhogyaṃ paṃcāmṛtaṃ cāpi piṣṭakaṃ cāgrataḥ prabhoḥ // Rm_38.369{71} //",
    "XXratnml_u:16550": " tad amṛtādikaṃ sarvaṃ dṛṣṭvā sa mudito nṛpaḥ /",
    "XXratnml_u:16551": " kamaṇḍaluṃ samādāya papau tat surasāmṛtaṃ // Rm_38.370{72} //",
    "XXratnml_u:16552": " tataḥ sa nṛpatis tuṣṭo nistṛṣṇāhlāditāśayaḥ /",
    "XXratnml_u:16553": " taṃ ca paṃcāmṛtaṃ bhogyaṃ bubhuje piṣṭakāny api // Rm_38.371{73} //",
    "XXratnml_u:16554": " tataḥ sa nṛpatis tuṣṭo mahānaṃdapramoditaḥ /",
    "XXratnml_u:16555": " taṃ senaṃ sumatiṃ dhīraṃ samālokyaivam abravīt // Rm_38.372{73!} //",
    "XXratnml_u:16556": " tvam apīdaṃ sudhākalpam amṛtaṃ piva sanmate /",
    "XXratnml_u:16557": " bhukṣva pacāmṛtaṃ bhogyaṃ piṣṭakaṃ cedam uttamaṃ // Rm_38.373{74} //",
    "XXratnml_u:16558": " iti rājñā samādiṣṭe sa senaḥ pratimaṃḍitaḥ /",
    "XXratnml_u:16559": " tad amṛtādikaṃ sarvam ādāya bubhuje svayaṃ // Rm_38.374{75} //",
    "XXratnml_u:16560": " tatas tac cheṣam ādāya sa senaḥ paritoṣitaḥ /",
    "XXratnml_u:16561": " aśvāya samupasthāpya sarvaṃ dadau vinodayan // Rm_38.375{76} //",
    "XXratnml_u:16562": " so 'pi cāśvaḥ samālokya tat sarvam amṛtādikaṃ /",
    "XXratnml_u:16563": " āśvādya paribhuṃjāno mahānaṃdaṃ samāyayau // Rm_38.376{77} //",
    "XXratnml_u:16564": " tataḥ sa nṛpati rājā pariśuddhāśayo mudā /",
    "XXratnml_u:16565": " taṃ senaṃ tam upāmaṃtrya punar evam apṛchata // Rm_38.377{78} //",
    "XXratnml_u:16566": " aho sena tvam ānītaṃ yad etad amṛtādikaṃ /",
    "XXratnml_u:16567": " kutaḥ kathaṃ samāsādya tat satyaṃ vaktum arhasi // Rm_38.378{79} //",
    "XXratnml_u:16568": " ity evaṃ prārthite rājñā sa senaḥ sāṃjalir mudā /",
    "XXratnml_u:16569": " svāminaṃ taṃ nṛpaṃ natvā samālokyaivam abravīt // Rm_38.379{80} //",
    "XXratnml_u:16570": " śṛṇu rājan samādhāya yad etad amṛtādikaṃ /",
    "XXratnml_u:16571": " mayāsādya samānītaṃ tat saṃnivedayāni te // Rm_38.380{81} //",
    "XXratnml_u:16572": " yad atra tvaṃ tṛṣārtto 'si tadarthe 'haṃ sasaṃbhramaḥ /",
    "XXratnml_u:16573": " jalam anveṣituṃ tatra vane paśyan bhramāmy ahaṃ // Rm_38.381{82} //",
    "XXratnml_u:16574": " kutrāpi dṛśyate nātra pānīyaṃ nirjane vane /",
    "XXratnml_u:16575": " tato dūrataraṃ gatvā jalam anveṣituṃ bhrame // Rm_38.382{83} //",
    "XXratnml_u:16576": " tatrāpi dṛśyate naiva jalaṃ kvāpi samaṃtataḥ /",
    "XXratnml_u:16577": " tato 'tidūrato nadyāḥ śabdaṃ śṛṇvann anuvraje // Rm_38.383{84} //",
    "XXratnml_u:16578": " tacchabdānusaran gatvā paśyāmi suranimnagāṃ /",
    "XXratnml_u:16579": " tatra devīgaṇāś cāpi paśyāmi vratacārikāḥ // Rm_38.384{85} //",
    "XXratnml_u:16580": " tatra tāsāṃ samālokya samākraṃdaṃti sādaraṃ /",
    "XXratnml_u:16581": " tato 'haṃ tatprabhāvena tāṃ nadīṃ laṃghayan vraje // Rm_38.385{86} //",
    "XXratnml_u:16582": " tatra māṃ samupāhūya sarvā tā apsarogaṇāḥ /",
    "XXratnml_u:16583": " kutaḥ katham ihāyāsi tvaṃ vadeti babhāṣire // Rm_38.386{87} //",
    "XXratnml_u:16584": " tato 'haṃ samupāsṛtya tāḥ sarvā apsarogaṇāḥ /",
    "XXratnml_u:16585": " sāṃjaliḥ sādaraṃ natvā pura evaṃ nivedaya // Rm_38.387{88} //",
    "XXratnml_u:16586": " (Rm 452)",
    "XXratnml_u:16587": " sūryodayo mahārājo mahīpālo narādhipaḥ /",
    "XXratnml_u:16588": " tasyodyāne varāhau dvau prakurvāta upadravaṃ // Rm_38.388{89} //",
    "XXratnml_u:16589": " tan niśamya sa bhūpālaḥ samaṃtrisainyapaurikaḥ /",
    "XXratnml_u:16590": " saha bhogyaṃ samāruhya varāhau haṃtuṃ udyayau // Rm_38.389{90} //",
    "XXratnml_u:16591": " tatrodyāne caturdikṣu parivṛtya samaṃtataḥ /",
    "XXratnml_u:16592": " hāhākāraṃ prakurvantas tiṣṭhanti te nṛpādayaḥ // Rm_38.390{91} //",
    "XXratnml_u:16593": " tatas tau dvau mahāghorau varāhau saha sāgataḥ /",
    "XXratnml_u:16594": " udyānān nirgatau vegān nṛpāntikāt parāgatau // Rm_38.391{92} //",
    "XXratnml_u:16595": " tatra sa nṛpatiḥ kopāt tau varāhāv anudrutaḥ /",
    "XXratnml_u:16596": " aśvam āruhya vegena praviṣṭo bhramate vane // Rm_38.392{93} //",
    "XXratnml_u:16597": " tatra sa nṛpatir aśvād vegāt pradhāvato 'patat /",
    "XXratnml_u:16598": " śramatāpapipāsārtto tarutale niṣīdati // Rm_38.393{94} //",
    "XXratnml_u:16599": " tasya rājñas tṛṣārttasya jalam anveṣituṃ bhraman /",
    "XXratnml_u:16600": " kutrāpi nirjane 'raṇye jalaṃ paśyāmy ahaṃ na hi // Rm_38.394{95} //",
    "XXratnml_u:16601": " tato dūrataraṃ gatvā jalam anviṣya sarvataḥ /",
    "XXratnml_u:16602": " bhraman dūrān nadīśabdaṃ śrutvāhaṃ samupāsare // Rm_38.395{96} //",
    "XXratnml_u:16603": " etad artham ahaṃ devyo dūrataḥ sahasāgataḥ /",
    "XXratnml_u:16604": " tad bhavantyaḥ prasīdaṃtu dṛśyaṃte bhāgyato mayā // Rm_38.396{97} //",
    "XXratnml_u:16605": " bhavantyo 'pi kim arthe 'tra viharanti samāśritāḥ /",
    "XXratnml_u:16606": " iti pṛṣṭe mayā tāś ca devyaḥ sarvāḥ prasāditāḥ // Rm_38.397{93} //",
    "XXratnml_u:16607": " ādarān māṃ samāmaṃtrya pura evaṃ babhāṣire /",
    "XXratnml_u:16608": " mānava tvaṃ na jānīṣe yad iheva mamāśritā /",
    "XXratnml_u:16609": " tad arthaṃ samupākhyāyas tat saṃśṛṇu samāhitaḥ // Rm_38.398{99} //",
    "XXratnml_u:16610": " yā śrībhagavatī devī māheśvarī vasuṃdharā /",
    "XXratnml_u:16611": " tasyā vrataṃ vayaṃ sarvā caritum iha saṃsthitāḥ // Rm_38.399{100} //",
    "XXratnml_u:16612": " tad atra no vrataṃ paśyaṃ kṣaṇaṃ tiṣṭha samāhitaḥ /",
    "XXratnml_u:16613": " etaddṛṣṭe 'pi te puṇyaṃ saṃprajāyen mahattaraṃ // Rm_38.400{1} //",
    "XXratnml_u:16614": " iti tābhiḥ samādiṣṭaṃ śrutvāhaṃ saṃpramoditaḥ /",
    "XXratnml_u:16615": " tatheti prativijñapya tad vrataṃ draṣṭum āśrame // Rm_38.401{2} //",
    "XXratnml_u:16616": " tatas tā apsarodevyaḥ sarvās tatra yathākramaṃ /",
    "XXratnml_u:16617": " svasvāsane samāśritya prārabhanti yathākramāt // Rm_38.402{3} //",
    "XXratnml_u:16618": " tatra tā maṃḍale devīṃ sagaṇāṃ śrīvasuṃdharāṇ /",
    "XXratnml_u:16619": " yathāvidhiṃ samāvāhya pūjayaṃti samādarāt // Rm_38.403{4} //",
    "XXratnml_u:16620": " japastotrādikaṃ kṛtvā sarvāḥ sāṃjalayaś ca tāḥ /",
    "XXratnml_u:16621": " natvā pradakṣiṇīkṛtya prārthayaṃti susaṃpadaṃ // Rm_38.404{5} //",
    "XXratnml_u:16622": " tatas tā apsarodevyaḥ sarvāḥ samāptite vrate /",
    "XXratnml_u:16623": " sa paṃcāmṛtaiḥ pūpaiḥ kurvaṃti vratapālanāṃ // Rm_38.405{6} //",
    "XXratnml_u:16624": " mahyam api tathā dattaṃ tābhiḥ sarvābhir ādarāt /",
    "XXratnml_u:16625": " idaṃ paṃcāṃṛtaṃ bhojyaṃ godhūmapiṣṭakaṃ varaṃ // Rm_38.406{7} //",
    "XXratnml_u:16626": " smṛtvā bhavaṃtam ādāya tābhir dattaṃ samādarāt /",
    "XXratnml_u:16627": " tathā pātre pratiṣṭhāpya gopayāmi tavārthataḥ // Rm_38.407{8} //",
    "XXratnml_u:16628": " tato 'haṃ sāṃjalir natvā tā devīḥ sakalā api /",
    "XXratnml_u:16629": " tathā caritum ālocya prārthayāmi vidhiṃ vrate // Rm_38.408{9} //",
    "XXratnml_u:16630": " mayā saṃprārthitaṃ śrutvā yā tad devī gaṇādhipā /",
    "XXratnml_u:16631": " (Rm 453)",
    "XXratnml_u:16632": " sā tad vratavidhiṃ samyak samādiśati me kramāt // Rm_38.409{10} //",
    "XXratnml_u:16633": " tat sarvaṃ samupādiṣṭaṃ śrutvāhaṃ saṃpramoditaḥ /",
    "XXratnml_u:16634": " tathā tad vratam ārādhya prechāmi carituṃ sadā // Rm_38.410{11} //",
    "XXratnml_u:16635": " pratyakṣadarśanaṃ labdhvā aṣṭāṃgaiḥ praṇato 'smy ahaṃ // Rm_38.411{12} //",
    "XXratnml_u:16636": " tatas tāḥ sakalā devīḥ prārthayitvā samādārāt /",
    "XXratnml_u:16637": " idaṃ divyāmṛtaṃ bhojyaṃ prādāya sahasā care // Rm_38.412{13} //",
    "XXratnml_u:16638": " iti heto mahārāja vilamvo jāyate tathā /",
    "XXratnml_u:16639": " tat kṣamasva prabho mātra raukṣyaṃ kṛthāḥ prasīda me // Rm_38.413{14} //",
    "XXratnml_u:16640": " iti tenoditaṃ śrutvā sa rājā vismayānvitaḥ /",
    "XXratnml_u:16641": " tad darśanotsuko dṛṣṭvā taṃ senam etad abravīt // Rm_38.414{15} //",
    "XXratnml_u:16642": " aho āścaryyam atra yad vasudhārā vrataṃ śrutaṃ /",
    "XXratnml_u:16643": " pratyakṣadarśanam api labdhaṃ seneha nirjane // Rm_38.415{16} //",
    "XXratnml_u:16644": " mayā na śrūyate kvāpi dṛśyate na kadā cana /",
    "XXratnml_u:16645": " tad draṣṭuṃ sena me cittaṃ samabhilaṣati dhruvaṃ // Rm_38.416{17} //",
    "XXratnml_u:16646": " tasmāt tvaṃ tatra māṃ nītvā tā devī darśaya drutaṃ /",
    "XXratnml_u:16647": " iti rājñoditaṃ śrutvā sa senaḥ sacivaḥ sudhīḥ /",
    "XXratnml_u:16648": " tatheti prativijñapya tatra rājñā saha caran // Rm_38.417{18} //",
    "XXratnml_u:16649": " sahasā tau pragachaṃtau taddevīdarśanotsukau /",
    "XXratnml_u:16650": " daivayogāt kṣaṇāt prāptau tatra sthāne samaikṣatāṃ // Rm_38.418{19} //",
    "XXratnml_u:16651": " tadā tatra na tā devyaḥ sthitāḥ sarvā divaṃ gatāḥ /",
    "XXratnml_u:16652": " vratanirmālyapuṣpādi tatrādrāṣṭāṃ na tāḥ kvacit // Rm_38.419{20} //",
    "XXratnml_u:16653": " tatra sa nṛpatis tāsāṃ devīnāṃ darśanaṃ kvacit /",
    "XXratnml_u:16654": " alabhyamāne udvignaparikhinnāśayo 'bhavat // Rm_38.420{21} //",
    "XXratnml_u:16655": " tatra sa nṛpatir natvā vratasthāne kṛtāṃjaliḥ /",
    "XXratnml_u:16656": " sarvatrāpi samālokya khaṃ paśyann evam abravīt // Rm_38.421{22} //",
    "XXratnml_u:16657": " hā mayā labhyate nātra devīnāṃ darśanaṃ kvacit /",
    "XXratnml_u:16658": " kiṃ mayā prakṛtaṃ pāpaṃ maṃdabhāgyo 'smy ahaṃ yataḥ // Rm_38.422{23} //",
    "XXratnml_u:16659": " vrataṃ caritum ichāmi tat kathaṃ jñāsyate vidhiṃ /",
    "XXratnml_u:16660": " aho me daivayogena śrutam eva na darśanaṃ // Rm_38.423{24} //",
    "XXratnml_u:16661": " tad atra kiṃ kariṣyāmi ko 'tra me vidhim ādiśet /",
    "XXratnml_u:16662": " yadichāmi na tat siddhaṃ vṛthaivetye pariśramaṃ // Rm_38.424{25} //",
    "XXratnml_u:16663": " iti proktvā viṣaṇṇātmā nṛpatiḥ sa vimohitaḥ /",
    "XXratnml_u:16664": " nirāśayā vibhinnāsyo nirjale mīnajātivat // Rm_38.425{26} //",
    "XXratnml_u:16665": " hā heti ninditātmānaṃ hā me bhāgyam apīha dhik // Rm_38.426{27!} //",
    "XXratnml_u:16666": " ity evaṃ vilapann aśrupūrṇāsyo gadgadaḥ svaraḥ /",
    "XXratnml_u:16667": " hṛdi lalāṭe vāhubhyāṃ tāḍayan mūrchito muhuḥ // Rm_38.427{28} //",
    "XXratnml_u:16668": " smṛtimāṃś ca svayam api tasthau tatra viniḥsvasan // Rm_38.428{28!} //",
    "XXratnml_u:16669": " ity evaṃ taṃ sthitaṃ dṛṣṭvā sā śrīdevī vasuṃdharā /",
    "XXratnml_u:16670": " ākāśān mahadāghoṣaṃ tatraivaṃ niracārayat // Rm_38.429{29} //",
    "XXratnml_u:16671": " rājan mātra viṣīda tvaṃ setsyate te 'bhilāṣitaṃ /",
    "XXratnml_u:16672": " sarvaṃ seno vijānāti tat senaṃ pṛcha tad vidhiṃ // Rm_38.430{30} //",
    "XXratnml_u:16673": " ity ākāśāt samuccāraṃ ghoṣaṃ śrutvā sa bhūpatiḥ /",
    "XXratnml_u:16674": " sāṃjaliḥ praṇato 'ṣṭauṣīd ūrddhvāsyaḥ śrīvasuṃdharāṃ // Rm_38.431{31} //",
    "XXratnml_u:16675": " (Rm 454)",
    "XXratnml_u:16676": " yā susmṛtā suruciraṃ suṣṭhutaraṃ pravṛddhaṃ dāridryaduḥkhaduritaṃ śamate narāṇāṃ /",
    "XXratnml_u:16677": " tāṃ kalpavṛkṣasadṛśīṃ vasudhārasaṃjñāṃ bhaktyā namāmi śirasā jagato hitāya // Rm_38.432{31!}",
    "XXratnml_u:16678": " praṇamāmi sadā vasudhāṃ jananīṃ karuṇārdrahṛdaṃ parivīkṣya janaṃ /",
    "XXratnml_u:16679": " bahudheti bhayānvitaduḥkhataraṃ praṇamāmi sadā vasudhāṃ jananīṃ //",
    "XXratnml_u:16680": " pāpācārasya durbuddher durbhagasya sadā mama /",
    "XXratnml_u:16681": " kṣaṃtavyo bhūyaśaś cāgaḥ śrīvasudhe namo 'stu te // Rm_38.434{3!} //",
    "XXratnml_u:16682": " namas te bho mahādevi prasīda me kṛpāṃ kuru /",
    "XXratnml_u:16683": " bhavaṃty atra yathādiṣṭaṃ kariṣyāmi tathā khalu // Rm_38.435{32} //",
    "XXratnml_u:16684": " ity uktvā sa nṛpo bhūyas tatra natvā kṛtāṃjaliḥ /",
    "XXratnml_u:16685": " taṃ senaṃ purataḥ kṛtvā tato 'carat pramoditaḥ // Rm_38.436{33} //",
    "XXratnml_u:16686": " tataḥ sa nṛpatir gachan sahasā muditāśayaḥ /",
    "XXratnml_u:16687": " tatrāśokatalāsīnam aśvaṃ paśyann upācaran // Rm_38.437{34} //",
    "XXratnml_u:16688": " tatra prātaḥ sa bhūyas tam aśvaṃ dṛṣṭvā pramoditaḥ /",
    "XXratnml_u:16689": " rājā taṃ senam ānatvā dṛṣṭvā evam abhāṣata // Rm_38.438{35} //",
    "XXratnml_u:16690": " sena tam aśvam āruhya gacha tvaṃ puram āśrame /",
    "XXratnml_u:16691": " mama tavānugachāmi sahasā gachatu dhruvaṃ // Rm_38.439{36} //",
    "XXratnml_u:16692": " iti rājñoditaṃ śrutvā sa senaḥ sāṃjalir naman /",
    "XXratnml_u:16693": " nṛpatiṃ taṃ mahīpālaṃ samālokyaivam abravīt // Rm_38.440{37} //",
    "XXratnml_u:16694": " naivam atra mahārāja yan me svāmi bhavān prabhuḥ /",
    "XXratnml_u:16695": " tad bhavadvāhanaṃ hīnaṃ katham ārohayeya vai // Rm_38.441{38} //",
    "XXratnml_u:16696": " iti tenoditaṃ śrutvā sūryodaya ātmavit /",
    "XXratnml_u:16697": " rājā taṃ senam ānatvā punar evam abhāṣata // Rm_38.442{39} //",
    "XXratnml_u:16698": " mā tvayaivaṃ pravaktavyaṃ yad adyārabhya bhavān guruḥ /",
    "XXratnml_u:16699": " yathākāśasamādiṣṭaṃ tat tathā karttum arhasi // Rm_38.443{40} //",
    "XXratnml_u:16700": " iti me vacanaṃ śrutvā mamānukaṃpayā 'dhunā /",
    "XXratnml_u:16701": " śāstar agre 'śvam āruhya pravrajatāmayānvitaḥ // Rm_38.444{41} //",
    "XXratnml_u:16702": " iti rājñoditaṃ śrutvā tatheti sa prabodhitaḥ /",
    "XXratnml_u:16703": " svayam agre 'śvam āruhya pṛṣṭhe prārohayen nṛpaṃ // Rm_38.445{42} //",
    "XXratnml_u:16704": " tataḥ sa 'śvas tadārūḍho vāyur iva samuccaran /",
    "XXratnml_u:16705": " mahāvegāt puropāṃtaṃ tatkṣaṇāt samupāyayau // Rm_38.446{43} //",
    "XXratnml_u:16706": " tatra taṃ nṛpam āyātaṃ samaṃtrijanapaurikāḥ /",
    "XXratnml_u:16707": " sarve te samupālokya pratyujjagmuḥ pramoditāḥ // Rm_38.447{44} //",
    "XXratnml_u:16708": " tatrāśvapṛṣṭham ārūḍhaṃ nṛpaṃ senaṃ puraḥ sthitaṃ /",
    "XXratnml_u:16709": " dṛṣṭvā te maṃtriṇaḥ sarve paurāś ca vismayaṃ yayuḥ // Rm_38.448{45} //",
    "XXratnml_u:16710": " tatas te maṃtriṇo 'mātyā paurāḥ sarve pramoditāḥ /",
    "XXratnml_u:16711": " praṇatvā taṃ nṛpaṃ rājakule 'nayan mahotsavaṃ // Rm_38.449{46} //",
    "XXratnml_u:16712": " tatrāśvapṛṣṭhato rājā so 'varuhya svayaṃ tataḥ /",
    "XXratnml_u:16713": " senaṃ puraḥ sthitaṃ paścād avārohayad ādarāt // Rm_38.450{47} //",
    "XXratnml_u:16714": " tato rājakule gatvā nṛpaḥ pṛṣṭhataś caran /",
    "XXratnml_u:16715": " pādaprakṣālanasthāne taṃ senam evam abravīt // Rm_38.451{48} //",
    "XXratnml_u:16716": " he sene sumater atra pādaprakṣālayāgrataḥ /",
    "XXratnml_u:16717": " (Rm 455)",
    "XXratnml_u:16718": " tvattaḥ paścād ahaṃ pādau prakṣālayāmi sāṃprataṃ // Rm_38.452{49} //",
    "XXratnml_u:16719": " iti rājñoditaṃ śrutvā sa senaḥ sāṃjalir naman /",
    "XXratnml_u:16720": " nṛpatiṃ taṃ mahīpālaṃ samālokyaivam abravīt // Rm_38.453{50} //",
    "XXratnml_u:16721": " vibhramo 'si kathaṃ rājan bhavān svāmi narādhipaḥ /",
    "XXratnml_u:16722": " tat prathamaṃ tvam evātra pādau prakṣālaya prabho // Rm_38.454{51} //",
    "XXratnml_u:16723": " iti tenoditaṃ śrutvā nṛpatiḥ sa kṛtāṃjaliḥ /",
    "XXratnml_u:16724": " namaṃs taṃ senam ālokya tatraivaṃ saṃnyavedayat // Rm_38.455{52} //",
    "XXratnml_u:16725": " bho sena yad bhavāṃ chāstā mama sanmārgadeśakaḥ /",
    "XXratnml_u:16726": " tad atra prathamaṃ pādau prakṣālayitum arhati // Rm_38.456{53} //",
    "XXratnml_u:16727": " iti saṃprārthite rājñā sa senaḥ paribodhitaḥ /",
    "XXratnml_u:16728": " rājña ājñā hy alaṃghyeti pādau prakṣālayet puraḥ // Rm_38.457{54} //",
    "XXratnml_u:16729": " tataḥ sa nṛpatiḥ pādau prakṣālyānusaran mudā /",
    "XXratnml_u:16730": " taṃ senaṃ purataḥ kṛtvā prāsāde samupācarat // Rm_38.458{55} //",
    "XXratnml_u:16731": " tatrāsane purodhāya taṃ senaṃ gurum ādarāt /",
    "XXratnml_u:16732": " nṛpatiḥ sa sabhāmadhye tasthau lokān vilokayan // Rm_38.459{56} //",
    "XXratnml_u:16733": " tataḥ sa nṛpatir dṛṣṭvā sarvāl lokān sabhāśritān /",
    "XXratnml_u:16734": " sarvavṛttāntam ākhyāya vyanodayad vratotsave // Rm_38.460{57} //",
    "XXratnml_u:16735": " tan nṛpādeśitaṃ śrutvā sarve lokāḥ pramoditāḥ /",
    "XXratnml_u:16736": " śrīdevyās tad vrataṃ dharttuṃ samaichanta dhanārthinaḥ // Rm_38.461{58} //",
    "XXratnml_u:16737": " tatas sarve 'pi te lokā natvā taṃ senam ādarāt /",
    "XXratnml_u:16738": " nṛpatiṃ ca samālokya svasvālayaṃ yayur mudā // Rm_38.462{59} //",
    "XXratnml_u:16739": " tataḥ sa nṛpatis tena senena guruṇā saha /",
    "XXratnml_u:16740": " sānaṃdaṃ prerayām āsa dināni katicin mudā // Rm_38.463{60} //",
    "XXratnml_u:16741": " tataḥ sa bhūpatī rājā tadvratasamayāgate /",
    "XXratnml_u:16742": " sāmātyān maṃtriṇān sarvān samāmaṃtryaivam ādiśat // Rm_38.464{16} //",
    "XXratnml_u:16743": " bho maṃtriṇo janāḥ sarve vratasamayam āgataṃ /",
    "XXratnml_u:16744": " tasmāt sarve mayā sārddhaṃ vrataṃ caritum arhatha // Rm_38.465{62} //",
    "XXratnml_u:16745": " tad enaṃ senam evātra pravrajyāsadguruṃ kuru /",
    "XXratnml_u:16746": " iti maṃtribhir ākhyātaṃ śrutvā nṛpas tatheti saḥ /",
    "XXratnml_u:16747": " taṃ senaṃ śāsane bauddhe prāvrājayad yathāvidhi // Rm_38.466{63} //",
    "XXratnml_u:16748": " sātha pravrajito nāmnā śrīsenagupta ity abhūt /",
    "XXratnml_u:16749": " khikkhirīpātrabhṛn muṇḍaḥ kāṣāyacīvarāvṛtaḥ // Rm_38.467{64} //",
    "XXratnml_u:16750": " tatas tad vratam utsṛjya vajradharapadāptaye /",
    "XXratnml_u:16751": " vajrābhiṣekam āsādya vajrācāryo 'bhavat sa ca // Rm_38.468{65} //",
    "XXratnml_u:16752": " tataḥ sa nṛpatī rājā tad vrataṃ karttum ādarāt /",
    "XXratnml_u:16753": " śāstāraṃ taṃ samārādhya saṃprārthayed yathāvidhiṃ // Rm_38.469{66} //",
    "XXratnml_u:16754": " tataḥ śrīsenaguptaḥ sa vajrācāryo yathāvidhiḥ /",
    "XXratnml_u:16755": " śrīdevīṃ tāṃ samārādhya pūrvasevāṃ samādadhat // Rm_38.470{67} //",
    "XXratnml_u:16756": " tato bhādrapade māse dvitīyāyāṃ site tare /",
    "XXratnml_u:16757": " prātas tīrthe śubhe snātvā śuddhavastrāvṛtaḥ sudhīḥ // Rm_38.471{68} //",
    "XXratnml_u:16758": " (Rm 456)",
    "XXratnml_u:16759": " prāsādopari mṛdgavyaparilipte subhūtale /",
    "XXratnml_u:16760": " vidhivan maṃḍalaṃ kṛtvā pratiṣṭhāpyādhivāsayet // Rm_38.472{69} //",
    "XXratnml_u:16761": " tad rātrau ca samārādhya śrīdevīṃ vidhinārcayet /",
    "XXratnml_u:16762": " dīpadhūpādibhiś cāpi baliṃ datvābhyatoṣayat // Rm_38.473{70} //",
    "XXratnml_u:16763": " tataḥ prātaḥ sa ācāryyas tīrthe snātvā suvastrabhṛt /",
    "XXratnml_u:16764": " madhyāhne svāsanāsīna uttarādiṅmukhasthitaḥ // Rm_38.474{71} //",
    "XXratnml_u:16765": " tataḥ ca gurur ācāryas trisamādhisamāhitaḥ /",
    "XXratnml_u:16766": " śrīdevīṃ sagaṇāṃ samyag āvāhya vidhinārcayet // Rm_38.475{72} //",
    "XXratnml_u:16767": " tataḥ snānaviśuddhāṅgān pariśuddhāmvarāvṛtān /",
    "XXratnml_u:16768": " vratinaḥ sanṛpān sarvān paṃcagavyair vyaśodhayat // Rm_38.476{73} //",
    "XXratnml_u:16769": " tatas te vratinaḥ sarve guruṃ natvā yathākramaṃ /",
    "XXratnml_u:16770": " nṛpatipramukhā evaṃ vrataṃ caritum āśrayat // Rm_38.477{74} //",
    "XXratnml_u:16771": " tatas te vratinaḥ sarve śridevīsaṃmukhasthitāḥ /",
    "XXratnml_u:16772": " yathācārya samādiṣṭaṃ tathācaran vrataṃ mudā // Rm_38.478{75} //",
    "XXratnml_u:16773": " tatra tāṃ śrīmahādevīṃ sagaṇāṃ vidhinā kramāt /",
    "XXratnml_u:16774": " samāvāhya samabhyarcya pūjāṅgaiḥ samatoṣayan // Rm_38.479{76} //",
    "XXratnml_u:16775": " japastotrādikaṃ kṛtvā kṛtvā ca pāpadeśanāṃ /",
    "XXratnml_u:16776": " puṇyānumodanāṃ cāpi kṛtvā ca sthitiyācanāṃ // Rm_38.480{77} //",
    "XXratnml_u:16777": " kṛtāṃjalipuṭāḥ sarve te ca kṛtvā pradakṣiṇāṃ /",
    "XXratnml_u:16778": " aṣṭāṅgaiḥ praṇatiṃ kṛtvā saṃprārthayan susaṃpadaṃ // Rm_38.481{78} //",
    "XXratnml_u:16779": " piṣṭakaṃ pāyasaṃ cāpi paṃcāmṛta samanvitaṃ /",
    "XXratnml_u:16780": " phalamūlādikaṃ cāpi samupāḍhokayan mudā // Rm_38.482{79} //",
    "XXratnml_u:16781": " tato lokādhipebhyo 'pi sa bhūtebhyo mahāvaliṃ /",
    "XXratnml_u:16782": " yathāvidhi pradatvā saṃprārthayac chrī samṛddhitāṃ // Rm_38.483{80} //",
    "XXratnml_u:16783": " tataḥ śāstā sa ācāryaḥ prārthayitvā kṣamāṃ mudā /",
    "XXratnml_u:16784": " sarvebhyo vratilokebhyaḥ pratyekaṃ sūtram ārppayet // Rm_38.484{81} //",
    "XXratnml_u:16785": " tat sūtraṃ vratinaḥ sarve ādāya guruṇārppitaṃ /",
    "XXratnml_u:16786": " svasvahaste 'bhivaṃdhitvā rakṣārtham ādarād dadhuḥ // Rm_38.485{82} //",
    "XXratnml_u:16787": " yā rājño mahiṣī bhāryā cūḍadevīti viśrutā /",
    "XXratnml_u:16788": " saikā tat sūtram ādāya ca vandhan evam ādarāt // Rm_38.486{83} //",
    "XXratnml_u:16789": " tato vratasamāpte sā svālayaṃ samupāśritā /",
    "XXratnml_u:16790": " tad vratasūtram ālokya karavaddhaṃ vyaciṃtayat // Rm_38.487{84} //",
    "XXratnml_u:16791": " kiṃ mamānena sūtreṇa sarvaratnādibhūṣaṇaiḥ /",
    "XXratnml_u:16792": " maṇḍitā yā kare vaddham iti tyaktuṃ samaihata // Rm_38.488{85} //",
    "XXratnml_u:16793": " tataḥ sā durmatī rājñī rakṣāsūtram api svayaṃ /",
    "XXratnml_u:16794": " karavaddham api chitvā gavākṣāt sahasākṣipat // Rm_38.489{86} //",
    "XXratnml_u:16795": " tasminn avasare tatra nimvadevyāḥ sakhī vanāt /",
    "XXratnml_u:16796": " svāminyai bhojanaṃ rājñai yācituṃ samupācarat // Rm_38.490{87} //",
    "XXratnml_u:16797": " tatra sā tad vratotsāhaśabdaṃ śrutvā sa kautukā /",
    "XXratnml_u:16798": " tac chabdanihitasvāntā tasthāv ekānta āśritā // Rm_38.491{88} //",
    "XXratnml_u:16799": " cūḍadevyā yad utkṣiptaṃ sūtraṃ vātāyanād bahiḥ /",
    "XXratnml_u:16800": " niścaran mūrddhani tasyāḥ sakhāḥ saṃnyapatad drutaṃ // Rm_38.492{89} //",
    "XXratnml_u:16801": " sā tat sūtraṃ samādāya paśyantī kim idaṃ nv iti /",
    "XXratnml_u:16802": " vratasūtram iti jñātvā praṇatvā muditāgrahīt // Rm_38.493{90} //",
    "XXratnml_u:16803": " (Rm 457)",
    "XXratnml_u:16804": " tataḥ sa preṣikā devyā bhogyam aprārthayaṃty api /",
    "XXratnml_u:16805": " tat sūtram eva dhṛtvāśu nimvavanaṃ mudācaran // Rm_38.494{91} //",
    "XXratnml_u:16806": " tatra sā sahasā gatvā bhartṛkāyāḥ purogatāḥ /",
    "XXratnml_u:16807": " tat sūtraṃ samupasthāpya praṇatvaivaṃ nyavedayat // Rm_38.495{92} //",
    "XXratnml_u:16808": " jayo 'stu te mahādevi yad ahaṃ rājamaṃdire /",
    "XXratnml_u:16809": " tataḥ śrīvasudhārāyā vrataṃ śṛṇomi cāritaṃ // Rm_38.496{93} //",
    "XXratnml_u:16810": " cūḍadevyā svayaṃ chitvā vratasūtram idaṃ bahiḥ /",
    "XXratnml_u:16811": " kṣiptaṃ gavākṣaraṃdhrān me mūrddhni sajati niścarat // Rm_38.497{94} //",
    "XXratnml_u:16812": " dṛṣṭvā tad aham ādāya vratasūtram idaṃ khalu /",
    "XXratnml_u:16813": " iti matvātra te bhogyam ayācitvā vraje drutaṃ // Rm_38.498{95} //",
    "XXratnml_u:16814": " tathāvām api he devi dhṛtvedaṃ vratasūtrakaṃ /",
    "XXratnml_u:16815": " śrīvasudhāṃ mahādevīṃ smṛtvā vrataṃ carāvahe // Rm_38.499{96} //",
    "XXratnml_u:16816": " sā śrīdevī vasuṃdhārā dṛṣṭvā nau bhaktisādhanaṃ /",
    "XXratnml_u:16817": " svayam atra samāśritya saṃdadyād api saṃpadaṃ // Rm_38.500{97} //",
    "XXratnml_u:16818": " yadi nau daivayogena saṃpattir nātra vidyate /",
    "XXratnml_u:16819": " puṇyaṃ tu khalu vidyeta tataḥ syāj janma sāphalaṃ // Rm_38.501{98} //",
    "XXratnml_u:16820": " iti matvātra bho devi snātvā śuddhāmvarāvṛtau /",
    "XXratnml_u:16821": " śrīdevīṃ manasā dhyātvā smṛtvā vrataṃ carāvahe // Rm_38.502{99} //",
    "XXratnml_u:16822": " iti sakhyā samākhyātaṃ nimvadevī niśamya sā /",
    "XXratnml_u:16823": " tathety abhyanumoditvā tathā caritum aichata // Rm_38.503{100} //",
    "XXratnml_u:16824": " tatas tatheha evaṃ te snātvā śuddhāmvarāvṛte /",
    "XXratnml_u:16825": " sanmṛdgomaya saṃlipte svagṛhe samupāśrite // Rm_38.504{1} //",
    "XXratnml_u:16826": " manasā śrīmahādevīṃ vasundharāṃ samādarāt /",
    "XXratnml_u:16827": " dhyātvā smṛtvā samādhāya saṃcarate vrataṃ mudā // Rm_38.505{2} //",
    "XXratnml_u:16828": " tasminn avasare tatra sā śrīdevī vasuṃdharā /",
    "XXratnml_u:16829": " vṛddhīrūpadharā rājakuladvāram upācarat // Rm_38.506{3} //",
    "XXratnml_u:16830": " tatra sā jyāyasī vṛddhā prakīrṇaśuklamūrddhajā /",
    "XXratnml_u:16831": " upasṛtya sakhīm ekāṃ samāmaṃtryaivam abravīt // Rm_38.507{4} //",
    "XXratnml_u:16832": " bhadrike tvam ihāgacha cūḍadevyāḥ puro gatā /",
    "XXratnml_u:16833": " tava mātāmahī dvare tiṣṭhatīti nivedaya // Rm_38.508{5} //",
    "XXratnml_u:16834": " iti tayā samādiṣṭaṃ śrutvā ceṭī tatheti sā /",
    "XXratnml_u:16835": " cūḍadevyāḥ purogatvā samāmaṃtryaivam abravīt // Rm_38.509{6} //",
    "XXratnml_u:16836": " devī mātāmahī vṛddhā jyāyasī te ihāgatā /",
    "XXratnml_u:16837": " bhavaṃtyo darśanaṃ kartum ichantī dvāri tiṣṭhati // Rm_38.510{7} //",
    "XXratnml_u:16838": " tad bhavaṃtī samāgacha tasyā darśanam ādarāt /",
    "XXratnml_u:16839": " datvā saṃbhāṣaṇaṃ kṛtvā vinodayitum arhati // Rm_38.511{8} //",
    "XXratnml_u:16840": " iti tayā samākhyātaṃ cūḍadevī niśamya sā /",
    "XXratnml_u:16841": " na me mātāmahī kā sā dhyātvety evaṃ ca prāvadat // Rm_38.512{9} //",
    "XXratnml_u:16842": " mama mātāmahī nāsti kāsāv iha samāgatā /",
    "XXratnml_u:16843": " iti proktvā tvayā dvārāt sahasā preṣyatāṃ balāt // Rm_38.513{10} //",
    "XXratnml_u:16844": " iti devyoditaṃ śrutvā tatheti sā sakhī gatā /",
    "XXratnml_u:16845": " vṛddhāṃtikam upāśritya dṛṣṭvā tām evam abravīt // Rm_38.514{11} //",
    "XXratnml_u:16846": " mātāmahī na me kā cid iti devī vadaty api /",
    "XXratnml_u:16847": " ataḥ sā te mukhaṃ draṣṭuṃ naiveha samupāvrajet // Rm_38.515{12} //",
    "XXratnml_u:16848": " (Rm 458)",
    "XXratnml_u:16849": " atas tvam iha mā tiṣṭha gachātaḥ sahasā vahiḥ /",
    "XXratnml_u:16850": " na vrajer yadi sā devī praiṣayet tvāṃ balād api // Rm_38.516{13} //",
    "XXratnml_u:16851": " iti tayoditaṃ śrutvā sā vṛddhā tata utthitā /",
    "XXratnml_u:16852": " na tiṣṭheyam iti proktvā tataḥ śanair yayau vahiḥ // Rm_38.517{14} //",
    "XXratnml_u:16853": " tataḥ sā śrīmahādevī vṛddhī rūpadharā tathā /",
    "XXratnml_u:16854": " nimvavane sthitāṃ rājñīṃ samuddharttum upācarat // Rm_38.518{15} //",
    "XXratnml_u:16855": " tatra sā jyāyasī vṛddhā śanair dvāram upāśritā /",
    "XXratnml_u:16856": " dṛṣṭvā ceṭīṃ samāhūya mṛdugiraivam abravīt // Rm_38.519{16} //",
    "XXratnml_u:16857": " dārike tvam ihāgacha kiṃ cin me vacanaṃ śṛṇu /",
    "XXratnml_u:16858": " rājñā vicāraṇārthe 'haṃ śanair iha samāvraje // Rm_38.520{17} //",
    "XXratnml_u:16859": " etan me vacanam śrutvā nimvadevyā purogatā /",
    "XXratnml_u:16860": " vṛddhekā te mukhaṃ draṣṭum āgateti nivedaya // Rm_38.521{18} //",
    "XXratnml_u:16861": " iti tayoditaṃ śrutvā sā ceṭī sādaraṃ mudā /",
    "XXratnml_u:16862": " paśyaṃti sāṃjalir natvā tāṃ vṛddhām evam abravīt // Rm_38.522{19} //",
    "XXratnml_u:16863": " mātāmahi samāgacha bhavaṃtyā gaditaṃ yathā /",
    "XXratnml_u:16864": " tathā devyā niveditvā sahasātrāvrajāmy ahaṃ // Rm_38.523{20} //",
    "XXratnml_u:16865": " ity uktvā sā sakhī tasyā nimvadevyāḥ puro gatā /",
    "XXratnml_u:16866": " muditā suprasannāsyā samālokyaivam abravīt // Rm_38.524{21} //",
    "XXratnml_u:16867": " devi tava vicārārthe vṛddhaikeha samāgatā /",
    "XXratnml_u:16868": " tad bhavaṃtī samāmaṃtrya saṃmānayitum arhati // Rm_38.525{22} //",
    "XXratnml_u:16869": " iti sakhyoditaṃ śrutvā nimvadevī samutthitā /",
    "XXratnml_u:16870": " sahasā samupāgatya tāṃ vṛddhām evam abravīt // Rm_38.526{23} //",
    "XXratnml_u:16871": " svāgataṃ bhadrike jeṣṭhe mātāmahi samāvraja /",
    "XXratnml_u:16872": " śanai dhairyaṃ samālamvya samādhāya samāsara // Rm_38.527{24} //",
    "XXratnml_u:16873": " ity uktvā sā subhadrāṃśā nimvadevī samādarāt /",
    "XXratnml_u:16874": " tāṃ vṛddhāṃ samupāmaṃtrya svāsane samupāśrayat // Rm_38.528{25} //",
    "XXratnml_u:16875": " tatra sā jyāyasī vṛddhā svāsane samupāśṛtā /",
    "XXratnml_u:16876": " tāṃ rājñīṃ sudṛśālokya suprasannaivam abravīt // Rm_38.529{26} //",
    "XXratnml_u:16877": " kiṃ ve 'tra carase vatse tan me vaktuṃ tvam arhasi /",
    "XXratnml_u:16878": " kasminn arthe 'bhilāṣaṃ te tavāpi me puro vada // Rm_38.530{27} //",
    "XXratnml_u:16879": " iti tayā samākhyātaṃ nimvadevī niśamya sā /",
    "XXratnml_u:16880": " tāṃ vṛddhāṃ suprasannāsyā samālokyaivam abravīt // Rm_38.531{28} //",
    "XXratnml_u:16881": " kim atrāhaṃ vadiṣyāmi mandabhāgyāsmi duḥkhitā /",
    "XXratnml_u:16882": " daridritā na me saṃpad vidyate 'tra gṛhe kvacit // Rm_38.532{29} //",
    "XXratnml_u:16883": " vratopahārasāmagrim api kiṃ cin na vidyate /",
    "XXratnml_u:16884": " tad idaṃ kadarīpatrakṛtam arghādi bhājanaṃ // Rm_38.533{30} //",
    "XXratnml_u:16885": " tan mayā śraddhayā bhaktimātreṇa śrīvasuṃdharāṃ /",
    "XXratnml_u:16886": " dhyātvā smṛtvā samārādhya saṃcaritam idaṃ vrataṃ // Rm_38.534{31} //",
    "XXratnml_u:16887": " vratasādhanasāmagrīsaṃpūrṇaṃ vidyate na me /",
    "XXratnml_u:16888": " tad vidhinā vrataiḥ karttuṃ śakyate na mayā tathā // Rm_38.535{32} //",
    "XXratnml_u:16889": " tan manobhāvanāmātrapūjāṅgaiḥ śrivasuṃdharāṃ /",
    "XXratnml_u:16890": " mahādevīṃ samārādhya vratam evaṃ carāvahe // Rm_38.536{33} //",
    "XXratnml_u:16891": " etat tayā samākhyātaṃ śrutvā sā jyāyasī mudā /",
    "XXratnml_u:16892": " taṃ rājñīṃ sasakhīṃ bhadrāṃ samālokyaivam adiśat // Rm_38.537{34} //",
    "XXratnml_u:16893": " (Rm 459)",
    "XXratnml_u:16894": " siddhyatu te vrataṃ pūrṇaṃ carasvevaṃ samāhitā /",
    "XXratnml_u:16895": " śraddhayā bhaktibhāvena smṛtvā devīṃ sadā bhaja // Rm_38.538{35} //",
    "XXratnml_u:16896": " tathā sā śrīmahādevī vasulakṣmīḥ prasāditā /",
    "XXratnml_u:16897": " parituṣṭā gṛhe te 'tra sadāpi sagaṇāśnayet // Rm_38.539{36} //",
    "XXratnml_u:16898": " tatas tasyā mahādevyāḥ prabhāvena sadā tava /",
    "XXratnml_u:16899": " sarvatrāpi bhaven nūnaṃ maṃgalaṃ nirupadravaṃ // Rm_38.540{37} //",
    "XXratnml_u:16900": " tatas te sarvasaṃpattiparipūrṇaṃ bhaved gṛhe /",
    "XXratnml_u:16901": " tatas tvaṃ svechayā dānaṃ datvārthibhyaḥ śubhe cara // Rm_38.541{38} //",
    "XXratnml_u:16902": " etatpuṇyaparītā tvaṃ sarvadā sadgatīṃ gatāḥ /",
    "XXratnml_u:16903": " pariśuddhāśayā dhīrā suśīlā śubhabhāvinī // Rm_38.542{39} //",
    "XXratnml_u:16904": " sākṣād arhatpadaṃ prāptā saṃbuddhālayam āpnuyāḥ /",
    "XXratnml_u:16905": " evaṃ vijñāya bho vatse saṃbuddhapadalabdhaye /",
    "XXratnml_u:16906": " triratnaśaraṇaṃ kṛtvā śrīdevīṃ bhaja sarvadā // Rm_38.543{40} //",
    "XXratnml_u:16907": " ity uktvā sā mahādevī tyaktvā vṛddhākṛtiṃ tathā /",
    "XXratnml_u:16908": " dhṛtvā rūpaṃ vasuṃdharyyā tasthau sarvagaṇair vṛtā // Rm_38.544{41} //",
    "XXratnml_u:16909": " tāṃ devīṃ śrīprabhāsvaṃtīṃ sagaṇān samavasthitān /",
    "XXratnml_u:16910": " ālokya nimvadevī sā tasthau kṣaṇaṃ suvismitā // Rm_38.545{42} //",
    "XXratnml_u:16911": " tataḥ svapnavibuddheva sākṣāt tāṃ śrīvasuṃ dharāṃ /",
    "XXratnml_u:16912": " dṛṣṭvā sā sahasotthāya sāṃjali nyapatat puraḥ // Rm_38.546{43} //",
    "XXratnml_u:16913": " tataḥ sā śrīmahādevī tāṃ rajñīṃ purato natāṃ /",
    "XXratnml_u:16914": " dhṛtvā hastena he vatsa uttiṣṭhety evam abravīt // Rm_38.547{44} //",
    "XXratnml_u:16915": " vatse dāridryaduḥkhaṃ te naśyate sāṃprataṃ khalu /",
    "XXratnml_u:16916": " sarvadātra gṛhe saṃpat parivṛddhā bhaved api // Rm_38.548{45} //",
    "XXratnml_u:16917": " ity ādiṣṭaṃ tayā devyā nimvadevī niśamya sā /",
    "XXratnml_u:16918": " utthāya sāṃjali devīṃ prādrākṣīt tāṃ vasuṃdharāṃ // Rm_38.549{46} //",
    "XXratnml_u:16919": " gṛhe cāpi mahāsaṃpat paripūrṇaṃ samaṃtataḥ /",
    "XXratnml_u:16920": " paśyantī kim idaṃ svapnam ity uktvā samalokayat // Rm_38.550{47} //",
    "XXratnml_u:16921": " tataḥ sā śrivasuṃdhārā mahādevī gaṇaiḥ saha /",
    "XXratnml_u:16922": " bhadre 'nubhūyatāṃ saukhyam ity uktvānudadhau tataḥ // Rm_38.551{48} //",
    "XXratnml_u:16923": " tatra sā nimvadevī tāṃ śrīdevīṃ sagaṇāṃ tathā /",
    "XXratnml_u:16924": " aṃtardhānagatāṃ dṛṣṭvā kṣaṇaṃ tasthau vimūrchitā // Rm_38.552{49} //",
    "XXratnml_u:16925": " tataś caitanyam āṣādya sā rājñī paribodhitā /",
    "XXratnml_u:16926": " tāṃ devīṃ sagaṇāṃ dhātvā smṛtvā tasthau samāhitaṃ // Rm_38.553{50} //",
    "XXratnml_u:16927": " tatas tasyā nimvadevyā udyāneṣu samaṃtataḥ /",
    "XXratnml_u:16928": " sarvapuṣpadrumā jātās tathā sarvaphaladrumāḥ // Rm_38.554{51} //",
    "XXratnml_u:16929": " aṣṭāṅgaguṇasaṃpanna jalapūrṇā manoramāḥ /",
    "XXratnml_u:16930": " padmotpalādi puṣpāḍhyāḥ puṣkariṇyaḥ samudbhavāḥ // Rm_38.555{52} //",
    "XXratnml_u:16931": " gṛhaṃ cāpi manoramyaṃ prāspādaṃ divyasaṃnibhaṃ /",
    "XXratnml_u:16932": " sarvasaṃpatti saṃpūrṇaṃ śrīdapuram ivābhavat // Rm_38.556{53} //",
    "XXratnml_u:16933": " tad īdṛg bhavanaṃ dṛṣṭvā tathodyānaṃ manoramaṃ /",
    "XXratnml_u:16934": " naṃditā nimvadevī sā tasthau divyasukhānvitā // Rm_38.557{54} //",
    "XXratnml_u:16935": " tadā sa nṛpatiś cūḍadevyā vrataṃ na dhāritaṃ /",
    "XXratnml_u:16936": " vratasūtraṃ visṛṣṭaṃ ca śrutvātiruṣitābhavat // Rm_38.558{55} //",
    "XXratnml_u:16937": " (Rm 460)",
    "XXratnml_u:16938": " tataḥ so nṛpatī rājā maṃtribhiḥ paribodhitaḥ /",
    "XXratnml_u:16939": " mahiṣīṃ tāṃ priyāṃ bhāryāṃ sametyevam abhāṣata // Rm_38.559{56} //",
    "XXratnml_u:16940": " are re hetunā kena tvayā na dhāritaṃ vrataṃ /",
    "XXratnml_u:16941": " vratasūtraṃ kathaṃ chitvā visṛṣṭaṃ tad vadasva me // Rm_38.560{57} //",
    "XXratnml_u:16942": " iti rājñoditaṃ śrutvā cūḍadevī pragarvitā /",
    "XXratnml_u:16943": " svāminaṃs api taṃ bhūpam anādṛtyyaivam abravīt // Rm_38.561{58} //",
    "XXratnml_u:16944": " mamaitac chrīsamṛddhāsti gṛhe ratnādi saṃyutā /",
    "XXratnml_u:16945": " kiṃ tena vratasūtreṇa vratenāpi prayojanaṃ // Rm_38.562{59} //",
    "XXratnml_u:16946": " iti tayoditaṃ śrutvā nṛpatiḥ sa prakopitaḥ /",
    "XXratnml_u:16947": " prayatnād api tāṃ bhāryāṃ bodhayituṃ śaśāka na // Rm_38.563{60} //",
    "XXratnml_u:16948": " tataḥ sa nṛpati rājā tadvratadhāraṇotsukaḥ /",
    "XXratnml_u:16949": " sakhīm ekāṃ samāhūya pura evam abhāṣata // Rm_38.564{61} //",
    "XXratnml_u:16950": " sakhī tvaṃ me vacaḥ śrutvā gacha nimvavane 'dhunā /",
    "XXratnml_u:16951": " nimvadevyāḥ puro gatvā vadasvaivaṃ samādarāt // Rm_38.565{62} //",
    "XXratnml_u:16952": " svāmī sa nṛpatī rājā vrataṃ caritum ichati /",
    "XXratnml_u:16953": " vasulakṣmyās tvayā sārddhaṃ tad āśu gamyatām iti // Rm_38.566{63} //",
    "XXratnml_u:16954": " sā tatheti pratiśrutya drutaṃ nimvavane gatā /",
    "XXratnml_u:16955": " dṛṣṭvodyānaṃ manoramyaṃ kṣaṇaṃ tasthau savismayā // Rm_38.567{64} //",
    "XXratnml_u:16956": " tataḥ sā kautukākrāṃtahṛdayā samupāviśat /",
    "XXratnml_u:16957": " tatra tad bhavanaṃ ramyaṃ dṛṣṭvā tasthau sakautukā // Rm_38.568{65} //",
    "XXratnml_u:16958": " tataḥ sā suciraṃ dṛṣṭvā muditā vismayānvitā /",
    "XXratnml_u:16959": " nimvadevyāḥ puro gatvā pādau natvaivam abravīt // Rm_38.569{66} //",
    "XXratnml_u:16960": " devi tvadantike rājñā preṣitāhaṃ samāgatā /",
    "XXratnml_u:16961": " tad bhavaṃtī prabhor ājñāṃ śrotum arhati sāṃprataṃ // Rm_38.570{67} //",
    "XXratnml_u:16962": " sa svāmī śrīvasuṃdharyyā vrataṃ carati sapriyaḥ /",
    "XXratnml_u:16963": " cūḍadevyā vrataṃ samyakparitaṃ na pramādataḥ // Rm_38.571{68} //",
    "XXratnml_u:16964": " tattvayā saha sa svāmī vrataṃ caritum ichati /",
    "XXratnml_u:16965": " tat tvadāhūtaye rājñā preṣitāhaṃ tathātra hi // Rm_38.572{69} //",
    "XXratnml_u:16966": " tad bhavaṃtī prabhor ājñāṃ śiro dhṛtvā samādarāt /",
    "XXratnml_u:16967": " tad vrataṃ carituṃ bharttrā sahāśv āgaṃtum arhati // Rm_38.573{70} //",
    "XXratnml_u:16968": " iti tayā samākhyātaṃ nimvadevī niśamya sā /",
    "XXratnml_u:16969": " tāṃ ceṭīṃ svāmino dūtīṃ samālokyaivam abravīt // Rm_38.574{71} //",
    "XXratnml_u:16970": " sakhy atra śrīvasuṃdhārāvrataṃ mayā vidhāryate /",
    "XXratnml_u:16971": " paśya me saṃpado jātāḥ śrīdevīsaṃprasādataḥ // Rm_38.575{72} //",
    "XXratnml_u:16972": " tad ahaṃ sāṃprataṃ tatra nechāmi carituṃ vrataṃ /",
    "XXratnml_u:16973": " tadarthāgamanenāpi prayojanaṃ na me 'dhunā // Rm_38.576{73} //",
    "XXratnml_u:16974": " tad ahaṃ nāgamiṣyāmi tacchaitat kathitaṃ mayā /",
    "XXratnml_u:16975": " nṛpateḥ purato gatvā vaktavyaṃ nānyathā tvayā // Rm_38.577{74} //",
    "XXratnml_u:16976": " iti tayā samākhyātaṃ śrutvā ceṭī tatheti sā /",
    "XXratnml_u:16977": " tāṃ rājñīṃ sāṃjalī natvā pratyāyayau nṛpālayaṃ // Rm_38.578{75} //",
    "XXratnml_u:16978": " tatra sā nṛpateḥ pādau praṇamya sāṃjaliḥ puraḥ /",
    "XXratnml_u:16979": " uvācaitat pravṛttāṃtaṃ nimvadevyā yathoditaṃ // Rm_38.579{76} //",
    "XXratnml_u:16980": " tat tayā kathitaṃ śrutvā sa rājā vismayāhataḥ /",
    "XXratnml_u:16981": " (Rm 461)",
    "XXratnml_u:16982": " bhūyas tāṃ ceṭikāṃ dūtīṃ samāmaṃtryaivam ādiśat // Rm_38.580{77} //",
    "XXratnml_u:16983": " bhūyo 'pi tatra gacha tvaṃ bodhayitvā prayatnataḥ /",
    "XXratnml_u:16984": " nimvadevīṃ samāhūya sahasānetum arhati // Rm_38.581{78} //",
    "XXratnml_u:16985": " ity ādiṣṭaṃ narendreṇa śrutvā sā ceṭikāpi ca /",
    "XXratnml_u:16986": " nṛpatiṃ taṃ mahārājaṃ praṇatvaivaṃ nyavedayat // Rm_38.582{79} //",
    "XXratnml_u:16987": " kiṃ tatrāhaṃ gamisyāmi nimvadevīha māvrajet /",
    "XXratnml_u:16988": " yat sā tatra mahāsaukhyaṃ bhuktvā tiṣṭhati sāṃprataṃ // Rm_38.583{80} //",
    "XXratnml_u:16989": " yat tasyā bhavanaṃ ramyaṃ prāsādaṃ bhavate 'dhunā /",
    "XXratnml_u:16990": " sarvasaṃpattisaṃpūrṇaṃ śrīdasyeva kim ucyate // Rm_38.584{81} //",
    "XXratnml_u:16991": " udyāne 'pi manoramyāḥ puṣkariṇyaḥ samudbhavāḥ /",
    "XXratnml_u:16992": " nānāvṛkṣāś ca saṃjātāḥ phalapuṣpasamanvitāḥ // Rm_38.585{82} //",
    "XXratnml_u:16993": " kim atra vahimoktena divyaśrī saṃpadānvitaṃ /",
    "XXratnml_u:16994": " yadi tad ichasi draṣṭuṃ tatra gatvābhilokaya // Rm_38.586{83} //",
    "XXratnml_u:16995": " evaṃ tayoditaṃ śrutvā sa rājā tṛṣitānvitaḥ /",
    "XXratnml_u:16996": " tathā tad bhavanaṃ draṣṭuṃ sahasā gaṃtum aichata // Rm_38.587{84} //",
    "XXratnml_u:16997": " tataḥ sa nṛpatī rājā sakhimaṃtrijanaiḥ saha /",
    "XXratnml_u:16998": " yānārūḍho vrajans tatra nimvavane upāsarat // Rm_38.588{85} //",
    "XXratnml_u:16999": " tatrodyānaṃ manoramyaṃ sarvavṛkṣāḥ samanvitaṃ /",
    "XXratnml_u:17000": " puṣkariṇīś ca dūrāt sa rājādrākṣīn manoharāḥ // Rm_38.589{86} //",
    "XXratnml_u:17001": " bhavanaṃ ca manoramyaṃ prāsādaṃ divyakalpitaṃ /",
    "XXratnml_u:17002": " dṛṣṭvā sa mudito rājā sa śīghraṃ dvārāntike yayau // Rm_38.590{87} //",
    "XXratnml_u:17003": " tan nṛpaṃ samupāyātaṃ dṛṣṭvā devyāḥ sakhī drutaṃ /",
    "XXratnml_u:17004": " purataḥ sahasopetya samāmaṃtryaivam abravīt // Rm_38.591{88} //",
    "XXratnml_u:17005": " devī prasīda yad bharttā svāmīha svayam āgataḥ /",
    "XXratnml_u:17006": " tad bhavaṃtī prasannāsyā darśanaṃ dātum arhati // Rm_38.592{89} //",
    "XXratnml_u:17007": " iti sakhyoditam śrutvā nimvadevī praharṣitā /",
    "XXratnml_u:17008": " sahasotthāya paryaṅkaṃ prājñapayat sukomalaṃ // Rm_38.593{90} //",
    "XXratnml_u:17009": " tatra sa bhūpatī rājā praviśya maṃdire caran /",
    "XXratnml_u:17010": " tāṃ devīṃ samupāmaṃtrya prayayau sahite janaiḥ // Rm_38.594{91} //",
    "XXratnml_u:17011": " tatra taṃ prabhum āyātaṃ nimvadevī samīkṣya sā /",
    "XXratnml_u:17012": " sahasotthāya paśyaṃtī nanāma caraṇe prabhoḥ // Rm_38.595{92} //",
    "XXratnml_u:17013": " tatra sa prabhur ālokya tāṃ bhāryāṃ śrīsamāṃśikāṃ /",
    "XXratnml_u:17014": " sarvatra kuśalaṃ praśnaṃ kṛtvāsane samāśrayat // Rm_38.596{93} //",
    "XXratnml_u:17015": " tatra tāṃ śrīsamākāraṃ nimvadevīṃ nirīkṣya saḥ /",
    "XXratnml_u:17016": " rājā prabhuḥ svayaṃ dhṛtvā sahāsane nyaveśayat // Rm_38.597{94} //",
    "XXratnml_u:17017": " tatas tau daṃpatī tatra sahāsane samāśritau /",
    "XXratnml_u:17018": " parasparaṃ samāśritya niṣedatuḥ pramoditau // Rm_38.598{95} //",
    "XXratnml_u:17019": " tataḥ sa nṛpatī svāmī sakautukapramoditaḥ /",
    "XXratnml_u:17020": " tāṃ bhāryāṃ śrīsamānāṃśaṃ dṛṣṭvaivaṃ paryapṛchata // Rm_38.599{96} //",
    "XXratnml_u:17021": " kathaṃ te bhavanaṃ ramyaṃ prāsādaṃ bhavane 'dhunā /",
    "XXratnml_u:17022": " udyānaṃ ca manoramyaṃ jāyate tad vadasva me // Rm_38.600{97} //",
    "XXratnml_u:17023": " iti pṛṣṭe nareṃdreṇa nimvadevī vinoditā /",
    "XXratnml_u:17024": " taṃ prabhuṃ sāṃjalir natvā samālokyaivam abravīt // Rm_38.601{98} //",
    "XXratnml_u:17025": " (Rm 462)",
    "XXratnml_u:17026": " śṛṇu svāmin mahārāja yadi śrotuṃ tvam ichasi /",
    "XXratnml_u:17027": " tathāhaṃ kathayiṣyāmi yan me saṃpat prajāyate // Rm_38.602{99} //",
    "XXratnml_u:17028": " pratyahaṃ yat tvayā dattaṃ tad bhogyaṃ yācituṃ sakhī /",
    "XXratnml_u:17029": " amuṣmin divase tatra mayeyaṃ preṣitācarat // Rm_38.603{100} //",
    "XXratnml_u:17030": " tatreyaṃ sahasā gatvā prāsādaikāṃtam āśritā /",
    "XXratnml_u:17031": " tadā vātāyanāt kṣiptaṃ vratasūtram adho 'patat // Rm_38.604{1} //",
    "XXratnml_u:17032": " tad dṛṣṭvaivaṃ sakhī gṛhya kim idam iti vīkṣya sā /",
    "XXratnml_u:17033": " vismitā sahasāgatvā mamāgre samadarśayat // Rm_38.605{2} //",
    "XXratnml_u:17034": " tad dṛṣṭvāyaṃ mayā pṛṣṭā tyaktvāhāram idaṃ kutaḥ /",
    "XXratnml_u:17035": " sūtram ādāya praiṣi tvaṃ tat katham ucyatām iti // Rm_38.606{3} //",
    "XXratnml_u:17036": " tatheyaṃ paripṛṣṭā me vistareṇaivam abravīt /",
    "XXratnml_u:17037": " svāmini yadi te śrotuṃ vāṃchāsti śrūyatām iti // Rm_38.607{4} //",
    "XXratnml_u:17038": " pratyahaṃ svāmināhāraṃ dattaṃ tad yācituṃ tadā /",
    "XXratnml_u:17039": " tatra rājakule devyā vratotsāhaṃ śṛṇomy ahaṃ // Rm_38.608{5} //",
    "XXratnml_u:17040": " tad vrataśabdam ākarṇya tatraikāṃte samāśritā /",
    "XXratnml_u:17041": " tadā vātāyanāt kṣiptaṃ sūtraṃ patati me mama // Rm_38.609{6} //",
    "XXratnml_u:17042": " tad idaṃ sūtram ālokyamiti vismayānvitā /.ālokya kim iti?",
    "XXratnml_u:17043": " tyaktvāhāram idaṃ sūtram ādāya sahasā vraje // Rm_38.610{7} //",
    "XXratnml_u:17044": " ity uktveyaṃ sakhī me 'gre upasthāyāpy adarśayat /",
    "XXratnml_u:17045": " vratasūtraṃ tad ālokya natvāgṛhnān mudādarāt // Rm_38.611{8} //",
    "XXratnml_u:17046": " tataś ceyaṃ sakhi dṛṣṭvā premnā hitārthavāṃchinī /",
    "XXratnml_u:17047": " mātevānunayaṃ kṛtvā mamāgre evam abravīt // Rm_38.612{9} //",
    "XXratnml_u:17048": " bhavaṃty api tathā śraddhābhaktimātreṇa sarvadā /",
    "XXratnml_u:17049": " śrīdevīṃ manasā dhyātvā smṛtvārādhya vrataṃ cara // Rm_38.613{10} //",
    "XXratnml_u:17050": " ity asyā vacanaṃ śrutvā tathāhaṃ bhaktimātrataḥ /",
    "XXratnml_u:17051": " śrīdevīṃ manasā dhyātvā smṛtvārādhyācaraṃ vrataṃ // Rm_38.614{11} //",
    "XXratnml_u:17052": " tadaikā jyāyasī vṛddhā mātāmahī tavāgatā /",
    "XXratnml_u:17053": " ity ākhyāya śanair atra mamāgre samupāgatā // Rm_38.615{12} //",
    "XXratnml_u:17054": " mayāpi sādareṇātra natvāsane niveśitā /",
    "XXratnml_u:17055": " tataś ca māṃ samālokya kuśalaṃ samapṛchata // Rm_38.616{13} //",
    "XXratnml_u:17056": " tataś cāsau parijñāya mayātra vratasādhanaṃ /",
    "XXratnml_u:17057": " kiṃ vrataṃ sadhyate vatsa iti māṃ paryapṛchata // Rm_38.617{14} //",
    "XXratnml_u:17058": " tatas tāṃ sāṃjalir natvā nyavedayan samādarāt /",
    "XXratnml_u:17059": " mātāmahi nu me kiṃ cid api dravyaṃ na vidyate // Rm_38.618{15} //",
    "XXratnml_u:17060": " tad ahaṃ śraddhayā bhaktibhāvamātreṇa sādaraṃ /",
    "XXratnml_u:17061": " śrīdevīṃ manasā dhyātvā smṛtvārādhya vrataṃ care // Rm_38.619{16} //",
    "XXratnml_u:17062": " iti mayoditaṃ śrutvā sā vṛddhā parimoditā /",
    "XXratnml_u:17063": " tadvratavidhipuṇyāni yathā kramam upādiśat // Rm_38.620{17} //",
    "XXratnml_u:17064": " tad upādiṣṭam ākarṇya muditā saṃpramoditā /",
    "XXratnml_u:17065": " sāṃjalis tanpadābje 'haṃ natvā tiṣṭham adhomukhaḥ // Rm_38.621{18} //",
    "XXratnml_u:17066": " tadā sā tajjyāyasī rūpaṃ tyaktvātra ca kṣaṇād api /",
    "XXratnml_u:17067": " śrīdevīmūrttim ādhāya sagaṇāṃ samadarśayat // Rm_38.622{19} //",
    "XXratnml_u:17068": " (Rm 463)",
    "XXratnml_u:17069": " ato 'haṃ sahasotthāya dṛṣṭvā tāṃ śrīvasuṃdharāṃ /",
    "XXratnml_u:17070": " gaṇavṛtāṃ samālokya yathāśakti samarcyaṃ // Rm_38.623{20} //",
    "XXratnml_u:17071": " tataḥ sā śrīmahadevī madbhaktiparitoṣitā /",
    "XXratnml_u:17072": " sagaṇā me varaṃ datvā vyavadhānam ito 'vrajat // Rm_38.624{21} //",
    "XXratnml_u:17073": " tatas tasyā mahālakṣmyā kṛpādṛṣṭiprasādataḥ /",
    "XXratnml_u:17074": " idaṃ me bhavanaṃ ramyaṃ prāsādaṃ bhavate kṣaṇāt // Rm_38.625{22} //",
    "XXratnml_u:17075": " udyānaṃ ca manoramyaṃ nānāpuṣpaphaladrumaiḥ /",
    "XXratnml_u:17076": " padmotpalādi puṣpāḍhyāḥ puṣkariṇyo codbhavāḥ // Rm_38.626{23} //",
    "XXratnml_u:17077": " sadhāturatnajātādi sarvadravyābhipūritaṃ /",
    "XXratnml_u:17078": " koṣṭhāgāraṃ samudbhūtaṃ savastrālaṃkārapūritaṃ // Rm_38.627{24} //",
    "XXratnml_u:17079": " sarvavrīhisamāpūrṇam ṣaḍraradravyapūritaṃ /",
    "XXratnml_u:17080": " ghṛtadadhimadhukṣīramodakādiprapūritaṃ // Rm_38.628{25} //",
    "XXratnml_u:17081": " vividhapānabhojyāni paṭṭapuṣpāsanāni ca /",
    "XXratnml_u:17082": " phalapuṣpādi bhogyāni saṃjāyaṃte kṣaṇād iha // Rm_38.629{26} //",
    "XXratnml_u:17083": " īdṛśī mahatī saṃpat samudbhūtā mama kṣaṇāt /",
    "XXratnml_u:17084": " tat sarvaṃ śrīmahādevyāḥ prasādād api nānyathā // Rm_38.630{27} //",
    "XXratnml_u:17085": " iti vijñāya rājendra tasyā devyāḥ sadā mudā /",
    "XXratnml_u:17086": " śraddhayā śaraṇaṃ gatvā vrataṃ caritum arhati // Rm_38.631{28} //",
    "XXratnml_u:17087": " etatpuṇyānubhāvena sarvadā sadgatīṃ vrajeḥ /",
    "XXratnml_u:17088": " yāvadbhavaṃ vrajer naiva durgatīṃ ca kadā cana // Rm_38.632{29} //",
    "XXratnml_u:17089": " sadgatau satsukhāny eva labdho sadā śubhe caran /",
    "XXratnml_u:17090": " triratnabhajanaṃ kṛtvā bodhicaryāṃ caret kramāt // Rm_38.633{30} //",
    "XXratnml_u:17091": " tataḥ pāramitāḥ sarvāḥ pūrayitvā yathākramāt /",
    "XXratnml_u:17092": " svayaṃ caraṃ parāṃ cāpi bodhimārge niyojayet // Rm_38.634{31} //",
    "XXratnml_u:17093": " tato māragaṇān sarvāṃ jitvā śuddhatrimaṃḍalaḥ /",
    "XXratnml_u:17094": " arhan saṃbodhim āsādya saṃbuddhapadam āpnuyāt // Rm_38.635{32} //",
    "XXratnml_u:17095": " iti tayā mahādevyāḥ samupādiṣṭam atra me /",
    "XXratnml_u:17096": " tac chrutvā sarvadā svāmi mano 'tirocate vrataṃ // Rm_38.636{33} //",
    "XXratnml_u:17097": " tad ahaṃ sarvadā tasyāḥ śrīdevyāḥ śaraṇaṃ gatā /",
    "XXratnml_u:17098": " śraddhayā bhaktibhāvena cariṣyāmi vrataṃ prabho // Rm_38.637{34} //",
    "XXratnml_u:17099": " tathā bhavān api svamiñ chrīdevyāḥ śaraṇaṃ gataḥ /",
    "XXratnml_u:17100": " śraddhābhaktiprasannātmā vrataṃ caritum arhati // Rm_38.638{35} //",
    "XXratnml_u:17101": " iti bhāryoditaṃ śrutvā sa rājābhyanumoditaḥ /",
    "XXratnml_u:17102": " tathā sadā mahādevyā vrataṃ caritum aichata // Rm_38.639{36} //",
    "XXratnml_u:17103": " tatraivaṃ sa mahīpālo nimvadevyā tayā saha /",
    "XXratnml_u:17104": " yathākāmaṃ sukhaṃ bhuktvā tasthau krīḍan yathechayā // Rm_38.640{37} //",
    "XXratnml_u:17105": " evaṃ krīḍan sa rājendro nimvadevyā sahārataḥ /",
    "XXratnml_u:17106": " tatrānaṃdasukhotsāhair nyuvāsa rājyanispṛtaḥ // Rm_38.641{38} //",
    "XXratnml_u:17107": " tatraivaṃ taṃ mahīpālaṃ nimvadevyā saha sthitaṃ /",
    "XXratnml_u:17108": " cūḍadevī samākarṇya cukopātipraroṣitā // Rm_38.642{39} //",
    "XXratnml_u:17109": " tataḥ sā cūḍadevī taṃ svāminaṃ tatra saṃsthitaṃ /",
    "XXratnml_u:17110": " svayaṃ gatvā samākramya saṃmānayitum aichata // Rm_38.643{40} //",
    "XXratnml_u:17111": " tataḥ sā krodhitā caṇḍī cūḍadevī pradhāvitā /",
    "XXratnml_u:17112": " vrajaṃtī sahasā tatra nimvavana upāsarat // Rm_38.644{41} //",
    "XXratnml_u:17113": " (Rm 464)",
    "XXratnml_u:17114": " tatra tadvratanirmālyaprakṣiptaḥ puṣpasaṃkulaṃ /",
    "XXratnml_u:17115": " sthānaṃ sātiprakopāṃdhā laṃghitvā sahasācarat // Rm_38.645{42} //",
    "XXratnml_u:17116": " tallaṃghitātipāpena sā devī tatkṣaṇād api /",
    "XXratnml_u:17117": " kolamukhī mahāghorarūpāvichaṃditā bhavat // Rm_38.646{43} //",
    "XXratnml_u:17118": " tatra tāṃ sahasāyātāṃ lokān dṛṣṭvā bhayotthitāḥ /",
    "XXratnml_u:17119": " kolamukhī praviṣṭeti śabdaṃ kṛtvā vicerire // Rm_38.647{44} //",
    "XXratnml_u:17120": " tad virāvaṃ janāḥ sarve śrutvā tatra samutthitāḥ /",
    "XXratnml_u:17121": " kolāhalamahāśabdaṃ prakurvanta upādruvan // Rm_38.648{45} //",
    "XXratnml_u:17122": " tat kolāhalaṃ śabdaṃ śrutvā saṃtrasitāśayā /",
    "XXratnml_u:17123": " parāyitvā tato 'nyatra pradudrāva vanāṃtare // Rm_38.649{46} //",
    "XXratnml_u:17124": " tatraikā vibhramaṃtī sā daivasaṃpreritā vane /",
    "XXratnml_u:17125": " nirjane durgame 'raṇye parikhinnāpy adhāvata // Rm_38.650{47} //",
    "XXratnml_u:17126": " tathā sā dūrato gatvā prādrākṣīt sarasī dvayaṃ /",
    "XXratnml_u:17127": " dṛṣṭvā sā tatra tṛṣṇārttā jalaṃ pātum upācarat // Rm_38.651{48} //",
    "XXratnml_u:17128": " tadā te sarasī yuddhaṃ parasparaṃ pracakratuḥ /",
    "XXratnml_u:17129": " dṛṣṭvā sā vismitā 'pītvā jalaṃ tasthau savismayā // Rm_38.652{49} //",
    "XXratnml_u:17130": " tatra te sarasī dṛṣṭvā tāṃ kolavadanāṃ striyaṃ /",
    "XXratnml_u:17131": " kutra gaṃtum ihaiṣi tvam ity evaṃ paryapṛchatāṃ // Rm_38.653{50} //",
    "XXratnml_u:17132": " tat pṛṣṭaṃ sā samākarṇya sā śaṃkavismayāhatā /",
    "XXratnml_u:17133": " kim etad iti saṃciṃtya kṣaṇaṃ tasthau vimohitā // Rm_38.654{51} //",
    "XXratnml_u:17134": " tatra sā daivayogena pratilabhya sucetanāṃ /",
    "XXratnml_u:17135": " kiṃ mayātrāpi vaktavyam iti dhyātvā vyaciṃtayat // Rm_38.655{52} //",
    "XXratnml_u:17136": " hā katham iha prāptāhaṃ bhramāmi nirjane vane /",
    "XXratnml_u:17137": " kiṃ mayā prakṛtaṃ pāpaṃ yena bhraṣṭā carāmy ahaṃ // Rm_38.656{53} //",
    "XXratnml_u:17138": " hā kiṃ kuryāṃ kva gacheyaṃ sahāyaikāpi me 'sti na /",
    "XXratnml_u:17139": " sarvathātra vinaṣṭāsmi ko māṃ rakṣed ihā 'dhunā // Rm_38.657{54} //",
    "XXratnml_u:17140": " iti ciṃtāviṣaṇṇā sā tasthau tatra nirāśitā /",
    "XXratnml_u:17141": " tataḥ sā daivayogena sasmāra śrīvasuṃdharāṃ // Rm_38.658{55} //",
    "XXratnml_u:17142": " tad devīsmṛtipuṇyena sā karmabhāvinī sudhīḥ /",
    "XXratnml_u:17143": " yat svayaṃ prakṛtaṃ karma tat sarvaṃ paryyabudhyatāṃ // Rm_38.659{56} //",
    "XXratnml_u:17144": " hā mayā durdhiyā tatra samyan na dhāritaṃ vrataṃ /",
    "XXratnml_u:17145": " etatpāpena nūnaṃ me jāte 'yam īdṛśī vipat // Rm_38.660{57} //",
    "XXratnml_u:17146": " tad atra kiṃ kariṣyāmi kolamukhī yato 'smy ahaṃ /",
    "XXratnml_u:17147": " tat tatra kathaṃ evaṃ hi pratiyāyaṃ nṛpālayaṃ // Rm_38.661{58} //",
    "XXratnml_u:17148": " yac cāhaṃ durmatir duṣṭā svakṛtapāpabhāginī /",
    "XXratnml_u:17149": " tad daivapreṣitā hy atra bhramāmi nirjane vane // Rm_38.662{59} //",
    "XXratnml_u:17150": " tad atra kiṃ careyāhaṃ jīvite 'pi na me ruciḥ /",
    "XXratnml_u:17151": " sarveṣām api jaṃtūnāṃ sarvatra maraṇaṃ dhruvaṃ // Rm_38.663{60} //",
    "XXratnml_u:17152": " iti matvāham atrāpi nirapekṣaḥ svajīvite /",
    "XXratnml_u:17153": " śrīdevyā darśanaṃ karttuṃ smṛtvā gacheya sāṃprataṃ // Rm_38.664{61} //",
    "XXratnml_u:17154": " iti niścitya sā rājñī cūḍadevī samudyatā /",
    "XXratnml_u:17155": " śrīdevyā darśanaṃ kartuṃ smṛtvā caritum aichata // Rm_38.665{62} //",
    "XXratnml_u:17156": " tataḥ sā cūḍadevī te sarasī dve samīkṣya ca /",
    "XXratnml_u:17157": " (Rm 465)",
    "XXratnml_u:17158": " upetya taj jalaṃ pītvā tīre sthitvaivam abravīt // Rm_38.666{63} //",
    "XXratnml_u:17159": " sarasī yad ahaṃ mūḍhā durmatī maṃdabhāginī /",
    "XXratnml_u:17160": " tac chrīvasuṃdharāṃ devīṃ draṣṭum ihāvrajāmi hi // Rm_38.667{64} //",
    "XXratnml_u:17161": " iti tayoditaṃ śrutvā puṣkariṇyāv ubhe 'pi te /",
    "XXratnml_u:17162": " tāṃ rājñīṃ samupāmaṃtrya nṛgiraivam abhāṣatāṃ // Rm_38.668{65} //",
    "XXratnml_u:17163": " sādhu sādhu mahābhāge vrajāstu maṃgalaṃ tava /",
    "XXratnml_u:17164": " puna nau vacasā devīm evaṃ pṛcha tvam ādarāt // Rm_38.669{7} //",
    "XXratnml_u:17165": " kenāvāṃ hetunā yuddhaṃ kṛtvā tiṣṭhāvahe sadā // Rm_38.670{8} //",
    "XXratnml_u:17166": " ity etat kathitaṃ tābhyāṃ śrutvā rājñī tatheti sā /",
    "XXratnml_u:17167": " pratijñāya tatrānyatra svadaivapreṣitācarat // Rm_38.671{9} //",
    "XXratnml_u:17168": " tatrāraṇye bhramaṃtī sā kiṃ cid dūraṃ gatā tataḥ /",
    "XXratnml_u:17169": " mahāṃtaṃ śūkaraṃ ghoraṃ dadarśa bhīṣaṇākṛtiṃ // Rm_38.672{10} //",
    "XXratnml_u:17170": " tatra sā dūrataḥ sthitvā paśyaṃs taṃ bhīmaśūkaraṃ /",
    "XXratnml_u:17171": " mātrā tiṣṭha vrajānyatra sahaseti tam abravīt // Rm_38.673{11} //",
    "XXratnml_u:17172": " iti tenoditaṃ śrutvā sa śūkaraḥ samutthitaḥ /",
    "XXratnml_u:17173": " sahasopetya tāṃ rājñīṃ samālokyaivam abravīt // Rm_38.674{12} //",
    "XXratnml_u:17174": " kā tvaṃ kuta ihāyāsi kutra gaṃtuṃ pradhāvasi /",
    "XXratnml_u:17175": " ekākinī kathaṃ bhrāṃto vana etad vadasva me // Rm_38.675{13} //",
    "XXratnml_u:17176": " iti tenoditaṃ śrutvā sā devī praticitritā /",
    "XXratnml_u:17177": " śanair upetya taṃ pretaṃ saṃpaśyann evam abravīt // Rm_38.676{14} //",
    "XXratnml_u:17178": " sūryodayanarendrasya bhāryāhaṃ mahiṣī priyā /",
    "XXratnml_u:17179": " śrīdevyā darśanaṃ kartuṃ vāṃchaṃtīha samāvraje // Rm_38.677{15} //",
    "XXratnml_u:17180": " iti tad gaditaṃ śrutvā śūkaraḥ so 'tivismitaḥ /",
    "XXratnml_u:17181": " tāṃ devīṃ samupāśritya paśyann evam abhāṣata // Rm_38.678{16} //",
    "XXratnml_u:17182": " sādhu sādhvi mahābhāge vrajāstu te sumaṃgalaṃ /",
    "XXratnml_u:17183": " tāṃ śrībhagavatīdevīṃ mannāmnā praṇamādarāt // Rm_38.679{17} //",
    "XXratnml_u:17184": " bhūyo me vacasā sādhvī tāṃ devīṃ paripṛchatāṃ /",
    "XXratnml_u:17185": " kenāhaṃ śūkarībhūtas tiṣṭhāmīti bhavaṃty api // Rm_38.680{18} //",
    "XXratnml_u:17186": " etat tat kathitaṃ śrutvā cūḍadevī tatheti sā /",
    "XXratnml_u:17187": " pratijñāya tato 'nyatra vrajaṃtī sahasācarat // Rm_38.681{19} //",
    "XXratnml_u:17188": " tatra sūcīmukhapretam asthikāyaṃ mahodaraṃ /",
    "XXratnml_u:17189": " svakeśaromasaṃchannam apaśyad dūrato vane // Rm_38.682{20} //",
    "XXratnml_u:17190": " tatra sa preta ālokya tāṃ devīṃ samupāgatāṃ /",
    "XXratnml_u:17191": " sahasopetya saṃpaśyan purastha evam abravīt // Rm_38.683{21} //",
    "XXratnml_u:17192": " ko tvaṃ kuta ihāyāsi kutra gaṃtum ihāgatā /",
    "XXratnml_u:17193": " niḥsahāyā kathaṃ bhrāṃtā carate tad vadasva me // Rm_38.684{22} //",
    "XXratnml_u:17194": " iti tat kathitaṃ śrutvā sā devī vismayānvitā /",
    "XXratnml_u:17195": " śanair upetya taṃ pretaṃ paśyaṃty evam avocata // Rm_38.685{23} //",
    "XXratnml_u:17196": " sūryodayamahībharttu bhāryāhaṃ mahiṣī satī /",
    "XXratnml_u:17197": " śrīdevyā darśane gaṃtuṃ pathānenāvrajāmi hi // Rm_38.686{24} //",
    "XXratnml_u:17198": " iti tad uditaṃ śrutvā sa preto 'tivicitritaḥ /",
    "XXratnml_u:17199": " tāṃ devīṃ sāṃjalir natvā pura evam avocata // Rm_38.687{25} //",
    "XXratnml_u:17200": " sādhu sādhvi mahābhāge carāstu te subhadrakaṃ /",
    "XXratnml_u:17201": " tāṃ śrībhagavatīlakṣmīṃ mannāmnā praṇamādarāt // Rm_38.688{26} //",
    "XXratnml_u:17202": " bhūyo 'pi vacasā me tāṃ śrīdevīṃ paripṛchatu /",
    "XXratnml_u:17203": " (Rm 466)",
    "XXratnml_u:17204": " kenāhaṃ pāpakenaivaṃ tiṣṭhāmi duḥkhabhāginī // Rm_38.689{27} //",
    "XXratnml_u:17205": " etat tat kathitaṃ śrutvā cūḍadevī tatheti sā /",
    "XXratnml_u:17206": " pratiśrutya gatānyatra prādrākṣīd daśapāpinaḥ // Rm_38.690{28} //",
    "XXratnml_u:17207": " te 'pi tāṃ samupāyātāṃ dṛṣṭvopetyevam abruvan /",
    "XXratnml_u:17208": " kā tvaṃ kuta ihāyāsi kutra gaṃtuṃ ca tad vada // Rm_38.691{29} //",
    "XXratnml_u:17209": " iti tair gaditaṃ śrutvā sā devī samupāsthitā /",
    "XXratnml_u:17210": " tān sarvān pāpino dṛṣṭvā pura evam abhāṣata // Rm_38.692{30} //",
    "XXratnml_u:17211": " sūryodayanarendrasya bhāryāhaṃ mahiṣī priyā /",
    "XXratnml_u:17212": " śrīdevyā darśane gaṃtuṃ pathānenāvrajāmy ahaṃ // Rm_38.693{31} //",
    "XXratnml_u:17213": " iti tad gaditaṃ śrutvā sarve te daśapāpinaḥ /",
    "XXratnml_u:17214": " kṛtāṃjalipuṭā natvā tāṃ devīm evam abruvan // Rm_38.694{32} //",
    "XXratnml_u:17215": " sādhu devī mahābhāge pravrajāstu jayaṃ tava /",
    "XXratnml_u:17216": " asmākaṃ prakṛtaṃ pāpaṃ tāṃ devīṃ paripṛchatu // Rm_38.695{33} //",
    "XXratnml_u:17217": " iti tad deśitaṃ śrutvā cūḍadevī tatheti sā /",
    "XXratnml_u:17218": " tato 'nyatra vrajaṃty evaṃ dadarśa kṛṣṇapaṃnagaṃ // Rm_38.696{34} //",
    "XXratnml_u:17219": " tatra sa kṛṣṇasarpas tām ālokya samupāgatāṃ /",
    "XXratnml_u:17220": " sahasā samupākramya viṣāgninātyatāpayat // Rm_38.697{35} //",
    "XXratnml_u:17221": " tataḥ sā mūrchitā devī cirāt svayaṃ samutthitā /",
    "XXratnml_u:17222": " tāṃ śrīvasuṃdharāṃ smṛtvā tatra tasthau kṣaṇaṃ tathā // Rm_38.698{36} //",
    "XXratnml_u:17223": " tataḥ sā suṃdarīrūpā tyaktakolamukhābhavat /",
    "XXratnml_u:17224": " kālasarpaḥ sa tām āha kā tvaṃ kutaḥ samāgatā // Rm_38.699{37} //",
    "XXratnml_u:17225": " cūḍadevī tataḥ prāha sūryodayapriyāsmy ahaṃ /",
    "XXratnml_u:17226": " śrīdevīdarśanārthaṃ tu āgatā mānyatha phaṇi // Rm_38.700{38} //",
    "XXratnml_u:17227": " tataḥ pātakamuktā sā pracaraṃtī bubhukṣitā /",
    "XXratnml_u:17228": " bījapūrakam ālokya tad ādātum upācarat // Rm_38.701{39} //",
    "XXratnml_u:17229": " tatra tat phalam ālokya hastābhyāṃ sahasāgrahīt /",
    "XXratnml_u:17230": " tasya hi daivayogena tatphalaṃ na vyamuṃcyata // Rm_38.702{40} //",
    "XXratnml_u:17231": " tatra sā tatphale lagnahastā tasthau tathā kṣaṇaṃ /",
    "XXratnml_u:17232": " tataḥ sā trasitā dṛṣṭvā na gṛhnāmīti cāvadat // Rm_38.703{41} //",
    "XXratnml_u:17233": " etad ukte bhujau tasyās tat phalaṃ sahasātyajat /",
    "XXratnml_u:17234": " tataḥ sā vismitānyra bhramaṃtī dūrato 'vrajat // Rm_38.704{42} //",
    "XXratnml_u:17235": " tataḥ sā dūrato nadyāḥ śabdaṃ śrutvā pradhāvitā /",
    "XXratnml_u:17236": " svadaivapreṣitā tatra tīram avāpatat kṣaṇāt // Rm_38.705{43} //",
    "XXratnml_u:17237": " tatra sā taj jalaṃ pātuṃ sahasā samupācarat /",
    "XXratnml_u:17238": " tatra sā taj jalaṃ pītvā snātvā caiva samāśrayat // Rm_38.706{44} //",
    "XXratnml_u:17239": " tatra sā dūrataḥ pūrṇahemaghaṭaśirovahāḥ /",
    "XXratnml_u:17240": " surāṃgaṇāḥ subhadrāṃgā dadarśa samupāgatāḥ // Rm_38.707{45} //",
    "XXratnml_u:17241": " tatra sā tāḥ samālokya sahasopetya sāṃjaliḥ /",
    "XXratnml_u:17242": " praṇatvā samupāsīnā samīkṣyaivam apṛchata // Rm_38.708{46} //",
    "XXratnml_u:17243": " aho bhāgyaṃ mayā labdhaṃ yad bhavatyātra darśitā /",
    "XXratnml_u:17244": " tad dṛṣṭvā kṛpayā sarvā snātum arhanti sarvathā // Rm_38.709{47} //",
    "XXratnml_u:17245": " bhavaṃtyo 'mṛtasaṃpūrṇahaimaghaṭaśirovahāḥ /",
    "XXratnml_u:17246": " kutra gaṃtuṃ caraṃty atra satyam etad vadaṃtu me // Rm_38.710{48} //",
    "XXratnml_u:17247": " iti tayoditaṃ śrutvā tāsām ekā pradhānikā /",
    "XXratnml_u:17248": " sālokya cūḍadevīṃ tāṃ samāmaṃtryaivam abravīt // Rm_38.711{49} //",
    "XXratnml_u:17249": " (Rm 467)",
    "XXratnml_u:17250": " bhadre tvaṃ na jānāsi yā śrīdevī vasuṃdharāḥ /",
    "XXratnml_u:17251": " tasyā ime 'mṛtā pūrṇā nīyaṃte snapane ghaṭāḥ // Rm_38.712{50} //",
    "XXratnml_u:17252": " devīsnānodakaiḥ sarvair eṣā nadī vahaty api /",
    "XXratnml_u:17253": " etan nadyamṛtenātra netre prakṣālya dṛśyatāṃ // Rm_38.713{51} //",
    "XXratnml_u:17254": " evaṃ devyā tayādiṣṭaṃ cūḍadevī niśamya sā /",
    "XXratnml_u:17255": " tathety abhyanumodaṃtī tathā kartuṃ samaichata // Rm_38.714{52} //",
    "XXratnml_u:17256": " tataḥ sā tan nadītīre sthitvāmṛtena cakṣuṣī /",
    "XXratnml_u:17257": " saṃprakṣālya tataḥ sasne papau tad amṛtaṃ mudā // Rm_38.715{53} //",
    "XXratnml_u:17258": " tato nirmuktapāpā sā cūḍadevī pavitritā /",
    "XXratnml_u:17259": " sudṛṣṭir abhavat tatra samaṃtāpratihatekṣaṇaḥ // Rm_38.716{54} //",
    "XXratnml_u:17260": " tatrasthā cūḍadevī sā prādrākṣīt tat kṣaṇād api /",
    "XXratnml_u:17261": " śrīvasudhāṃ mahādevīṃ sagaṇāṃ maṇḍalāsthitāṃ // Rm_38.717{55} //",
    "XXratnml_u:17262": " tatra tāṃ śrīmahādevīṃ dṛṣṭvā sā pratimaṃḍitā /",
    "XXratnml_u:17263": " sahasā sāṃjalir natvā paśyaṃtī samupācarat // Rm_38.718{56} //",
    "XXratnml_u:17264": " tatra sā samupetyāśu kṛtvā pradakṣiṇāṃ mudā /",
    "XXratnml_u:17265": " sagaṇāṃ sa mahādevīṃ praṇanāma kṛtāṃjaliḥ // Rm_38.719{57} //",
    "XXratnml_u:17266": " tataḥ sā śrīmahādevī cūḍadevīṃ samīksya tāṃ /",
    "XXratnml_u:17267": " svāgatāsi samehi tvam ity evaṃ samabhāṣata // Rm_38.720{58} //",
    "XXratnml_u:17268": " evaṃ devyā tayādiṣṭaṃ cūḍadevī niśamya sā /",
    "XXratnml_u:17269": " sāṃjalir aśru mocaṃtī devyāḥ pādāmbuje 'patat // Rm_38.721{59} //",
    "XXratnml_u:17270": " tataḥ sā śrīvasuṃdhārā mahādevī vilokya tāṃ /",
    "XXratnml_u:17271": " pādābje patitāṃ dhṛtvā samāśvāsyaivam ādiśat // Rm_38.722{60} //",
    "XXratnml_u:17272": " bhāgini bhadra uttiṣṭha dhairyam ālaṃvya paśyatāṃ /",
    "XXratnml_u:17273": " mā viṣīda prasīdātra pūrayāmi tavaihitaṃ // Rm_38.723{61} //",
    "XXratnml_u:17274": " etat tayā mahādevyā samādiṣṭaṃ niśamya sā /",
    "XXratnml_u:17275": " cūḍadevī prasannāsyā praṇatvaivaṃ nyavedayat // Rm_38.724{62} //",
    "XXratnml_u:17276": " bhagavati jagadbhartti vasudhāre maheśvari /",
    "XXratnml_u:17277": " bhavatyāḥ śaraṇaṃ yāmi kṣamasva me 'parādhatāṃ // Rm_38.725{63} //",
    "XXratnml_u:17278": " prasīda me mahādevi kṛpānugrahatāṃ kuru /",
    "XXratnml_u:17279": " yan mayā prakṛtaṃ pāpaṃ tat sarvaṃ kṣaṃtum arhati // Rm_38.726{64} //",
    "XXratnml_u:17280": " yad etad dūrato cāhaṃ samāyātāsmy avighnataḥ /",
    "XXratnml_u:17281": " tad bhavatyāḥ prasādena nānyatheti hi manyate // Rm_38.727{65} //",
    "XXratnml_u:17282": " tad iha te mahādevyā śraddhayā śaraṇāsthitā /",
    "XXratnml_u:17283": " vrataṃ caritum ichāmi tat prasīda kṛpānidhe // Rm_38.728{66} //",
    "XXratnml_u:17284": " iti tayārthitaṃ śrutvā sā śrīdevī vasuṃdharā /",
    "XXratnml_u:17285": " tāṃ śraddhābhisaṃśuddhāṃ samālokyaivam ādiśat // Rm_38.729{67} //",
    "XXratnml_u:17286": " sādhu vatse punar gatvā svapure svāminā saha /",
    "XXratnml_u:17287": " ācāryeṇa yathādiṣṭaṃ vrataṃ kuru samāhita // Rm_38.730{68} //",
    "XXratnml_u:17288": " tadā tatra gṛhe te 'haṃ svayam āgatya saṃsthitā /",
    "XXratnml_u:17289": " kariṣyāmi sadā bhadraṃ sarvatra nirupadravaṃ // Rm_38.731{69} //",
    "XXratnml_u:17290": " tadā te sarvadā gehe dehe ca maṃgalaṃ bhavet /",
    "XXratnml_u:17291": " tataḥ sarvārthasaṃpattiḥ parivṛddhāḥ susaṃsthitā // Rm_38.732{70} //",
    "XXratnml_u:17292": " tatas tad artham ādāya dehe 'rthibhyo yathepsitaṃ /",
    "XXratnml_u:17293": " triratnabhajanaṃ kṛtvā carasva sarvadā śubhe // Rm_38.733{71} //",
    "XXratnml_u:17294": " (Rm 468)",
    "XXratnml_u:17295": " tathā saṃpārapūrya tvaṃ sarvāḥ pāramitāḥ kramāt /",
    "XXratnml_u:17296": " trividhāṃ bodhim āsādya saṃbuddhapadam āpsyasi // Rm_38.734{72} //",
    "XXratnml_u:17297": " etad devyā samādiṣṭaṃ cūḍadevī niśamya sā /",
    "XXratnml_u:17298": " tathety abhyanumodaṃtī pratyaśroṣīt praṇāmitā // Rm_38.735{73} //",
    "XXratnml_u:17299": " tataḥ sā cūḍadevī ca tāṃ śrīdevīṃ vasuṃdharāṃ /",
    "XXratnml_u:17300": " suprasannā samānamya samīkṣyaivaṃ nyavedayat // Rm_38.736{74} //",
    "XXratnml_u:17301": " yan mārgasthitair lokaiḥ saṃdarśitaṃ vaco 'sti me /",
    "XXratnml_u:17302": " dadehaṃ praṣṭum ichāmi bhagavati samādiśa // Rm_38.737{75} //",
    "XXratnml_u:17303": " mārge 'haṃ sarasī dṛṣṭvā jalaṃ pātum upācaraṃ /",
    "XXratnml_u:17304": " tadā te sarasī yuddhaṃ prākurvatāṃ parasparaṃ // Rm_38.738{76} //",
    "XXratnml_u:17305": " tatas te vigrahāṃte māṃ dṛṣṭvaivaṃ paryapṛchatāṃ /",
    "XXratnml_u:17306": " kutra gaṃtum ihāyāsi tat satyaṃ kathyatām iti // Rm_38.739{77} //",
    "XXratnml_u:17307": " tac chrutvā vismayākrāṃtahṛdayāhaṃ vilokya te /",
    "XXratnml_u:17308": " śrīdevīdarśanaṃ gaṃtum ihaimīty avadam api // Rm_38.740{78} //",
    "XXratnml_u:17309": " evaṃ mayoditaṃ śrutvā sarasī ta ubhe 'pi ca /",
    "XXratnml_u:17310": " māṃ sa kṛtāṃjalir natvā samīkṣyaivam abhāṣatāṃ // Rm_38.741{79} //",
    "XXratnml_u:17311": " yad āvāṃ vigrahaṃ nityaṃ kṛtvā tiṣṭhāvahe mithaḥ /",
    "XXratnml_u:17312": " tan no pāpena keneti śrīdevīṃ paripṛchatu // Rm_38.742{80} //",
    "XXratnml_u:17313": " kiṃ tābhyāṃ prakṛtaṃ pāpaṃ yad evaṃ vigrahaṃ mithaḥ /",
    "XXratnml_u:17314": " kṛtvā te tiṣṭhato devi tat samādeṣṭum arhati // Rm_38.743{81} //",
    "XXratnml_u:17315": " iti tayoditaṃ śrutvā sā śrīdevī vasuṃdharā /",
    "XXratnml_u:17316": " samīkṣya cūḍadevīṃ tāṃ samāmaṃtryaivam ādiśat // Rm_38.744{82} //",
    "XXratnml_u:17317": " bhaginyau tau purābhūtaṃ bhojane samaye sadā /",
    "XXratnml_u:17318": " ākruṣya vigrahaṃ kṛtvā pratikṣepaṃ pracakratuḥ // Rm_38.745{83} //",
    "XXratnml_u:17319": " tena pāpena tau dve 'pi sarasī bhūtvā parasparaṃ /",
    "XXratnml_u:17320": " sarvadā vigrahaṃ kṛtvā tiṣṭhataḥ sāṃprataṃ tathā // Rm_38.746{84} //",
    "XXratnml_u:17321": " evaṃ tayoḥ puraḥ proktvā citte tvaṃ paribodhaya /",
    "XXratnml_u:17322": " etac chrutvaiva te vākyaṃ pāpān muktvai cyato divaṃ // Rm_38.747{85} //",
    "XXratnml_u:17323": " tato 'sau cūḍadevī ca natvā tāṃ śrīvasuṃdharāṃ /",
    "XXratnml_u:17324": " sāṃjaliḥ suprasannātmā samīkṣyevaṃ nyavedayat // Rm_38.748{86} //",
    "XXratnml_u:17325": " bhūyo 'pi śrīmahādevi śūkaro dṛśyate pathi /",
    "XXratnml_u:17326": " so 'pi māṃ samupāyātaṃ dṛṣṭvaivaṃ paryapṛchata // Rm_38.749{87} //",
    "XXratnml_u:17327": " kutra gaṃtum ihāyāsi vadasveti niśamya tat /",
    "XXratnml_u:17328": " śrīdevīdarśane gaṃtum ihaimīty avadam ahaṃ // Rm_38.750{88} //",
    "XXratnml_u:17329": " tataḥ sa śūkaraś cāhaṃ prarudat purāto mama /",
    "XXratnml_u:17330": " kiṃ mayā prakṛtaṃ pāpam iti devy abhipṛchyatāṃ // Rm_38.751{89} //",
    "XXratnml_u:17331": " kiṃ tena prakṛtaṃ pāpaṃ purā kutra kadā kathaṃ /",
    "XXratnml_u:17332": " tat sarvaṃ samupādiśya prabodhayatu me manaḥ // Rm_38.752{90} //",
    "XXratnml_u:17333": " iti tat pṛchitaṃ śrutvā sā śrīdevī vasuṃdharā /",
    "XXratnml_u:17334": " samīkṣya cūḍadevīṃ tāṃ samāmaṃtryaivam abravīt // Rm_38.753{91} //",
    "XXratnml_u:17335": " bhaṇḍāgārī purābhūt sa viśvāsaghātakaḥ kudhīḥ /",
    "XXratnml_u:17336": " janebhyo bhojanaṃ kiṃ cid datvā sarvaṃ gṛhe 'nayat // Rm_38.754{92} //",
    "XXratnml_u:17337": " (Rm 469)",
    "XXratnml_u:17338": " etatpāpavipākena bhavati śūkaro 'dhunā /",
    "XXratnml_u:17339": " etat mayā yathākhyātaṃ tathā tasya puro vada // Rm_38.755{93} //",
    "XXratnml_u:17340": " sa tvatkathitam ākarṇya pāpamukto divaṃ vrajet // Rm_38.756{94} //",
    "XXratnml_u:17341": " iti devyā samādiṣṭaṃ cūḍadevī niśamya sā /",
    "XXratnml_u:17342": " tatheti prativijñapya punar evaṃ nyavedayat // Rm_38.757{95} //",
    "XXratnml_u:17343": " punar mārge mayā dṛṣṭaḥ pretaḥ sūcīmukho mahān /",
    "XXratnml_u:17344": " kiṃ tena prakṛtaṃ pāpaṃ tava devi samādiśa // Rm_38.758{96} //",
    "XXratnml_u:17345": " iti tat kathitaṃ śrutvā sā śrīdevī maheśvarī /",
    "XXratnml_u:17346": " samīkṣya cūḍadevīṃ tāṃ samāmaṃtryaivam abravīt // Rm_38.759{97} //",
    "XXratnml_u:17347": " purā sa brāhmaṇo vidvān vedavid vādasaṃrataḥ /",
    "XXratnml_u:17348": " siddhāṃtavādino bauddhān pratikṣipyābhiniṃdayan // Rm_38.760{98} //",
    "XXratnml_u:17349": " lobherṣyāmadamātsaryaparītātmā hi mānikaḥ /",
    "XXratnml_u:17350": " āgṛhītapariṣkāraḥ svārthātilālasaḥ kudhīḥ // Rm_38.761{99} //",
    "XXratnml_u:17351": " parebhyo dattam ālokya lobhātikaluṣāśayaḥ /",
    "XXratnml_u:17352": " sa chidravacasākruṣya bauddhe dānaṃ nyavārayat // Rm_38.762{100} //",
    "XXratnml_u:17353": " saddharmaśrāvakān sarvān dṛṣṭvā sa duritāśayaḥ /",
    "XXratnml_u:17354": " praduṣṭavacasākṣipya niṃdayan pratyavārayat // Rm_38.763{1} //",
    "XXratnml_u:17355": " kiṃ tena na kṛtaṃ pāpaṃ saddharmavighnakāriṇā /",
    "XXratnml_u:17356": " triratnabhajanotsāhavighātābhyanurāginā // Rm_38.764{2} //",
    "XXratnml_u:17357": " etatpāpavipākena brāhmaṇaḥ sa durāśayaḥ /",
    "XXratnml_u:17358": " sūcīmukho mahākāyaḥ preto bhavati sāṃprataṃ // Rm_38.765{3} //",
    "XXratnml_u:17359": " etan mayā yathākhyātaṃ tathā tasya puro vada /",
    "XXratnml_u:17360": " etat te kathitaṃ śrutvā smṛtimān sa sudhīr bhavet // Rm_38.766{4} //",
    "XXratnml_u:17361": " tataḥ sa svakṛtaṃ pāpaṃ sarvaṃ smṛtvādiśan svayaṃ /",
    "XXratnml_u:17362": " triratnasmaraṇaṃ kṛtvā samichec carituṃ śubhe // Rm_38.767{5} //",
    "XXratnml_u:17363": " tato vimuktapāpaḥ sa pariśuddhāśayaḥ sudhīḥ /",
    "XXratnml_u:17364": " namo buddhāya dharmāya saṃghāyeti vadan bhajet // Rm_38.768{6} //",
    "XXratnml_u:17365": " tatas tat pretalokāt sa samutthāya vikalpakaḥ /",
    "XXratnml_u:17366": " pretāśayaṃ parityajya tato 'pi hi divaṃ vrajet // Rm_38.769{7} //",
    "XXratnml_u:17367": " iti tasyā mahādevyā samādiṣṭaṃ niśamya sā /",
    "XXratnml_u:17368": " cūḍadevī prasannāsyā punar evaṃ nyavedayat // Rm_38.770{8} //",
    "XXratnml_u:17369": " bhūyo 'pi pathi bho devi dṛśyate duḥkhitā mayā /",
    "XXratnml_u:17370": " kiṃ kiṃ taiḥ prakṛtaṃ pāpaṃ tat sarvaṃ samupādiśa // Rm_38.771{9} //",
    "XXratnml_u:17371": " iti saṃprārthite rājñyā sā śrīdevī vasuṃdharā /",
    "XXratnml_u:17372": " niśamya cūḍadevīṃ tāṃ samīkṣyaivam upādiśat // Rm_38.772{10} //",
    "XXratnml_u:17373": " te sarve pāpino duṣṭā daśākuśalacāriṇaḥ /",
    "XXratnml_u:17374": " adyāpi duḥkhasaṃtaptā bhramaṃti bhavasāgare // Rm_38.773{11} //",
    "XXratnml_u:17375": " yo hatvā prāṇino bhuṃkta so 'lpāyuṣko bhave bhraman /",
    "XXratnml_u:17376": " adyāpi tadvipākena tiṣṭhaty evaṃ suduḥkhitaḥ // Rm_38.774{12} //",
    "XXratnml_u:17377": " yo 'dattaṃ dravyam ādāya prābhuṃkta mithyayāharan /",
    "XXratnml_u:17378": " sa daridro mahāduṣṭo bhavaty adyāpi duḥkhabhāk // Rm_38.775{13} //",
    "XXratnml_u:17379": " (Rm 470)",
    "XXratnml_u:17380": " yo mithyākāmarāgāṃdho 'gamyā api prabhuktavān /",
    "XXratnml_u:17381": " sa sveṣṭasujanais tyakto bhavaty arivaśe sthitaḥ // Rm_38.776{14} //",
    "XXratnml_u:17382": " mṛṣāvādena yo lokañ jayann abhyavaṃcayat /",
    "XXratnml_u:17383": " sa kuṣṭharogavān pūtigaṃdhavaho bhavaty api // Rm_38.777{15} //",
    "XXratnml_u:17384": " piśunavacanai yo sanmitrabhedaṃ bhave 'karot /",
    "XXratnml_u:17385": " so puṇyakalahonmādī sarvaśatrur bhavaty api // Rm_38.778{16} //",
    "XXratnml_u:17386": " yo 'sau vibhratsito lokair durākṛtir durāśayaḥ /",
    "XXratnml_u:17387": " sa pāruṣyavacasā lokāt purākruyyaty abhaṃdayat // Rm_38.779{17} //",
    "XXratnml_u:17388": " sarvabhinneva vā yo 'sau nighnito nādritaḥ kudhīḥ /",
    "XXratnml_u:17389": " sa purā bhinnavādena lokaṃ bhinnāśayaṃ vyadhāt // Rm_38.780{18} //",
    "XXratnml_u:17390": " yo 'sau vimohito mūrkhā vipannabuddhir unmanāḥ /",
    "XXratnml_u:17391": " sābhidhyāyatasā loke saṃpattīś chadmanāhatat // Rm_38.781{19} //",
    "XXratnml_u:17392": " vidveṣī durmatā mohī yo 'sau sajjanagarhitaḥ /",
    "XXratnml_u:17393": " sa vyāpādakhilacittena satvāpakāra udyataḥ // Rm_38.782{20} //",
    "XXratnml_u:17394": " yo 'sau nīcā viṣaṇṇātmā hīneṃdriyo durāśayaḥ /",
    "XXratnml_u:17395": " mithyādṛṣṭi sa saddharmam adhikṣiptvābhyaniṃdayat // Rm_38.783{21} //",
    "XXratnml_u:17396": " iti ye daśā pāpāni prakurvanto caren mudā /",
    "XXratnml_u:17397": " sarve te pāpino duṣṭā bhavaṃti duḥkhino 'dhunā // Rm_38.784{22} //",
    "XXratnml_u:17398": " evaṃ mayā yathākhyātaṃ tathā teṣāṃ puro vada /",
    "XXratnml_u:17399": " etat tvaduktam ākarṇya smareyus te purākṛtaṃ // Rm_38.785{23} //",
    "XXratnml_u:17400": " tatas te durgate bhītāḥ sadgatītamanotsukāḥ /",
    "XXratnml_u:17401": " saddharmasādhanaṃ karttuṃ samicheyuḥ samādarāt // Rm_38.786{24} //",
    "XXratnml_u:17402": " tadā tāṃ pura āmaṃtrya sarvān evaṃ vadādarāt /",
    "XXratnml_u:17403": " yadi cāsti śubhe vāṃchā triratnaṃ sevyatām iti // Rm_38.787{25} //",
    "XXratnml_u:17404": " tataḥ sarve ime yūyaṃ nirmuktapātakā dhruvaṃ /",
    "XXratnml_u:17405": " sahasā sadgatau saukhyaṃ labhedhvam iti cābruhi // Rm_38.788{26} //",
    "XXratnml_u:17406": " tatas te te vacaḥ śrutvā sarve satsaukhya ālasāḥ /",
    "XXratnml_u:17407": " triratnaśaraṇaṃ kṛtvā saṃprayāyuḥ surālayaṃ // Rm_38.789{27} //",
    "XXratnml_u:17408": " ye buddhe śaraṇaṃ yāṃti na te gaṃchaṃti durgatīṃ /",
    "XXratnml_u:17409": " kramāt pāramitāḥ pūrya saṃbuddhapadam āpnuyuḥ // Rm_38.790{28} //",
    "XXratnml_u:17410": " śṛṇvaṃti ye ca saddharmaṃ na te gachaṃti durgatīṃ /",
    "XXratnml_u:17411": " sarvadā sadgatiṃ yātāḥ pracareyuḥ śubhe mudā // Rm_38.791{29} //",
    "XXratnml_u:17412": " ye bhajaṃti mudā saṃghe te 'pi na yāṃti durgatīṃ /",
    "XXratnml_u:17413": " sadā lokaśubhaṃ kṛtvā saṃprayāyuḥ sukhāvatīṃ // Rm_38.792{30} //",
    "XXratnml_u:17414": " kālasarppo mayā dṛṣṭo bhūyo mārge maheśvari /",
    "XXratnml_u:17415": " kiṃ tena prakṛtaṃ pāpaṃ tad vadasva vasuṃdhare // Rm_38.793{31} //",
    "XXratnml_u:17416": " devy uvāca purā āḍhyo gṛhastho 'bhūd vistīrṇaparivārakaḥ /",
    "XXratnml_u:17417": " saṃpadām udayair nityaṃ dānadasyeva saṃyutaḥ // Rm_38.794{32} //",
    "XXratnml_u:17418": " tena kākavaliṃ dātuṃ na prasehe kadā cana /",
    "XXratnml_u:17419": " dvijān vinīpakān dṛṣṭvā cittaiḥ prāduṣāyet sadā // Rm_38.795{32*} //",
    "XXratnml_u:17420": " kasmai cid api kiṃcid vā hy adatvā bubhuje svayaṃ /",
    "XXratnml_u:17421": " sarvadhanasvakodyāne sthāpayām āsa durmatiḥ // Rm_38.796{33} //",
    "XXratnml_u:17422": " (Rm 471)",
    "XXratnml_u:17423": " pātakenā 'dhunā tena kṛṣṇasarppo bhavaty asau /",
    "XXratnml_u:17424": " tasyāpi purataḥ sarvaṃ madādiṣṭaṃ tathā vada // Rm_38.797{34} //",
    "XXratnml_u:17425": " so 'pi nirmuktapāpaś ca mṛtaḥ svargaṃ vrajed dhruvaṃ // Rm_38.798{35} //",
    "XXratnml_u:17426": " yenaiva yat kṛtaṃ karma tenaiva paribhujyate /",
    "XXratnml_u:17427": " abhuktaṃ kṣīyate naiva karma kvāpi kadā cana // Rm_38.799{36} //",
    "XXratnml_u:17428": " ity etad evam ākhyataṃ śrutvā tvaṃ ca samādarāt /",
    "XXratnml_u:17429": " triratnabhajanaṃ kṛtvā cara me vratam uttamaṃ // Rm_38.800{37} //",
    "XXratnml_u:17430": " tathā lokeṣu sarvatra pracāraya mama vrataṃ /",
    "XXratnml_u:17431": " etatpuṇyavipākena sarvadā te bhavec chubhaṃ // Rm_38.801{38} //",
    "XXratnml_u:17432": " tato bodhimatiṃ prāptaḥ purāyitvā yathākramaṃ /",
    "XXratnml_u:17433": " sarvāḥ pāramitā hodhiṃ prāpya buddhapadaṃ vrajeḥ // Rm_38.802{39} //",
    "XXratnml_u:17434": " iti vijñāya kalyāṇi gatvā taṃ svapure punaḥ /",
    "XXratnml_u:17435": " śraddhayā svāminā sārddhaṃ vrataṃ cara samādarāt // Rm_38.803{40} //",
    "XXratnml_u:17436": " ity uktvā sā mahādevī sagaṇā śrīvasuṃdharā /",
    "XXratnml_u:17437": " tataś cāṃtarhitā svarge svālayam āgamad drutaṃ // Rm_38.804{41} //",
    "XXratnml_u:17438": " tatra sā cūḍadevī tāṃ sagaṇāṃ śrīvasuṃdharāṃ /",
    "XXratnml_u:17439": " aṃtardhānagatāṃ dṛṣṭvā kṣaṇaṃ tasthau savismayā // Rm_38.805{42} //",
    "XXratnml_u:17440": " tataḥ sā cūḍadevī tām sagaṇāṃ śrīvasuṃdharāṃ /",
    "XXratnml_u:17441": " smṛtvā kṛtāṃjalir natvā tataḥ pratyāyayau mudā // Rm_38.806{43} //",
    "XXratnml_u:17442": " tataḥ sā cūḍadevī tāṃ sagaṇāṃ śrīvasuṃdharāṃ /",
    "XXratnml_u:17443": " manasānusmaranty eva pracaraṃti nyavarttataḥ // Rm_38.807{44} //",
    "XXratnml_u:17444": " taṃ kṛṣṇasarpam ālokya cūḍadevī bravīti sā /",
    "XXratnml_u:17445": " devyā yathā copadiṣṭaṃ tathā tena purākṛtaṃ // Rm_38.808{45} //",
    "XXratnml_u:17446": " tannāmasmaraṇāt so hityaktvā dehaṃ divaṃ yayau /",
    "XXratnml_u:17447": " tatra mārge sametyāsau cūḍadevī yathākramaṃ /",
    "XXratnml_u:17448": " tāṃ daśapāpinaḥ sarvān samīkṣya samupācarat // Rm_38.809{46} //",
    "XXratnml_u:17449": " tatra sā cūḍadevī tān daśākuśalacāriṇaḥ /",
    "XXratnml_u:17450": " pṛṣṭvā devyā yathādiṣṭaṃ tathā sarvam upādiśat // Rm_38.810{47} //",
    "XXratnml_u:17451": " tac chrutvānusmṛtiṃ prāptāḥ sarve te vismayānvitāḥ /",
    "XXratnml_u:17452": " satyam iti prabhāṣaṃtaḥ śrīdevīśaraṇaṃ yayuḥ // Rm_38.811{48} //",
    "XXratnml_u:17453": " tatas te pāpinaḥ sarve śrīdevīdṛkprabhānvitāḥ /",
    "XXratnml_u:17454": " trimaṇḍalaviśuddhāś ca śubhe caritum īchire // Rm_38.812{49} //",
    "XXratnml_u:17455": " tatas te śraddhayā nityaṃ triratnaśaraṇaṃ gatāḥ /",
    "XXratnml_u:17456": " tāṃ śrīvasuṃdharāṃ devīṃ dhyātva vrataṃ samācaran // Rm_38.813{50} //",
    "XXratnml_u:17457": " tatas te śuddhitātmānaḥ sarve 'pi nirmalāśayāḥ /",
    "XXratnml_u:17458": " tatraivaṃ tāṃ mahādevīṃ dhyātvā mṛtā divaṃ yayuḥ // Rm_38.814{51} //",
    "XXratnml_u:17459": " tataś ca cūḍadevī sā pracaraṃtī samāgatā /",
    "XXratnml_u:17460": " sūcīmukhaṃ tam ālokya dūrataḥ samupācarat // Rm_38.815{52} //",
    "XXratnml_u:17461": " tatra sā sahasā tasya pretasya purato gatā /",
    "XXratnml_u:17462": " śrīdevyāḥ samupādiṣṭaṃ tathā sarvam abhāṣata // Rm_38.816{53} //",
    "XXratnml_u:17463": " tac chrutvā sa purāvṛttam anusmṛtvā niciṃtayat /",
    "XXratnml_u:17464": " paścāttāpāgnisaṃtaptaḥ kṣaṇaṃ tasthau viniḥśvasan // Rm_38.817{54} //",
    "XXratnml_u:17465": " tataḥ sa manasā dhyātvā tāṃ śrīdevīṃ vasuṃdharāṃ /",
    "XXratnml_u:17466": " (Rm 472)",
    "XXratnml_u:17467": " smarantī sāṃjalir natvā dideśa sarvapātakaṃ // Rm_38.818{55} //",
    "XXratnml_u:17468": " tataḥ sa pariśuddhātmā nimuktapātakaḥ sudhīḥ /",
    "XXratnml_u:17469": " śrīdevīśaraṇaṃ gatvā dehaṃ tyaktvā divaṃ yayau // Rm_38.819{56} //",
    "XXratnml_u:17470": " tataś ca cūḍadevī sā pracaramṭī samāgatā /",
    "XXratnml_u:17471": " śūkaraṃ taṃ samālokya dūrataḥ samupācarat // Rm_38.820{57} //",
    "XXratnml_u:17472": " tataḥ sopasthitā tasya śūkarasya purākṛtaṃ /",
    "XXratnml_u:17473": " yathādiṣṭaṃ mahādivyā tathā sarvam upādiśat // Rm_38.821{58} //",
    "XXratnml_u:17474": " tac chrutvā śūkaraḥ so 'pi samanusmṛtim āptavān /",
    "XXratnml_u:17475": " tatrānutāpasaṃtaptaḥ kṣaṇaṃ tasthau viciṃtayan // Rm_38.822{59} //",
    "XXratnml_u:17476": " tataḥ sa manasā dhyātvā tāṃ śrīdevīṃ vasuṃdharāṃ /",
    "XXratnml_u:17477": " saṃsmṛtvā sāṃjalir natvā dideśa sarvapātakaṃ // Rm_38.823{60} //",
    "XXratnml_u:17478": " tato nirmuktapāpo 'sau pariśuddhāśayaḥ sudhīḥ /",
    "XXratnml_u:17479": " śrīdevīśaraṇaṃ gatvā dehaṃ tyaktvā divaṃ yayau // Rm_38.824{61} //",
    "XXratnml_u:17480": " tataś ca cūḍadevī sā pracaraṃtī samāgatā /",
    "XXratnml_u:17481": " durāt te sarasī dṛṣṭvā sahasā samupāsarat // Rm_38.825{62} //",
    "XXratnml_u:17482": " tatra sā samupāsṛtya puṣkariṇyos tayoḥ puraḥ /",
    "XXratnml_u:17483": " mahādevyā yathādiṣṭaṃ tathā sarvam upādiśat // Rm_38.826{63} //",
    "XXratnml_u:17484": " tac chrutvā puṣkariṇyau tau samanusmṛtim āptuḥ /",
    "XXratnml_u:17485": " tatrānutāpataptā tau nidhāya taṣṭhatuḥ kṣaṇaṃ // Rm_38.827{64} //",
    "XXratnml_u:17486": " tatas te manasā dhyātvā taṃ śrīdevīvasuṃdharāṃ /",
    "XXratnml_u:17487": " saṃsmṛtvā sāṃjalir natvā dideśatuḥ svapāpakaṃ // Rm_38.828{65} //",
    "XXratnml_u:17488": " tato vimuktapāpau tau pariśuddhāśayo drutaṃ /",
    "XXratnml_u:17489": " puṣkariṇyāśrayaṃ tyaktvā prayayatuḥ surālayaṃ // Rm_38.829{66} //",
    "XXratnml_u:17490": " tatra sarve 'pi te svarge gatās tat smṛtibhāvinaḥ /",
    "XXratnml_u:17491": " dhyātvā tāṃ śrīmahādevīṃ smṛtvā nityaṃ prabhejire // Rm_38.830{67} //",
    "XXratnml_u:17492": " tatra teṣāṃ mahādevyāḥ prasādāc chrī pravarddhitāḥ /",
    "XXratnml_u:17493": " tac chrīsaṃpanmahatsaukhyaṃ bhuktvā sarve te 'raman // Rm_38.831{68} //",
    "XXratnml_u:17494": " tataḥ sā cūḍadevī tān sarvān kṛtvā vimuktitān /",
    "XXratnml_u:17495": " svadeśyābhimukhāyātā sva purāṃtikam āyayau // Rm_38.832{69} //",
    "XXratnml_u:17496": " tatra tāṃ samupāyātāṃ dṛṣṭvā lokāḥ pramoditāḥ /",
    "XXratnml_u:17497": " sahasā nṛpater agre gatvaivaṃ saṃnyavedayat // Rm_38.833{70} //",
    "XXratnml_u:17498": " jaya deva mahārāja cūḍadevī nivarttitā /",
    "XXratnml_u:17499": " tad bhavān sahasopetya tāṃ samānetum arhati // Rm_38.834{71} //",
    "XXratnml_u:17500": " iti niveditaṃ taiḥ sa rājā śrutvā pramoditaḥ /",
    "XXratnml_u:17501": " sahasā maṃtriṇo 'mātyān samāmaṃtryaivam ādiśat // Rm_38.835{72} //",
    "XXratnml_u:17502": " cūḍadevī samāyātā tad yūyaṃ sahasādarāt /",
    "XXratnml_u:17503": " pratyudgamya mahotsāhair ihānayata tāṃ priyāṃ // Rm_38.836{73} //",
    "XXratnml_u:17504": " iti rājñā samādiṣṭaṃ śrutvā te maṃtriṇo janāḥ /",
    "XXratnml_u:17505": " amātyāḥ sahasā sarve tathety uktvā mudācaran // Rm_38.837{74} //",
    "XXratnml_u:17506": " tatas te maṃtriṇo 'mātyāḥ sajanāḥ paurikā api /",
    "XXratnml_u:17507": " sarve pratyudgatā tatra cūḍadevī samāyayuḥ // Rm_38.838{75} //",
    "XXratnml_u:17508": " tatra sarve 'pi te lokā dṛṣṭvā tāṃ sahasādarāt /",
    "XXratnml_u:17509": " praṇatvā yāta āropya mahotsāhaiḥ pure 'nayat // Rm_38.839{76} //",
    "XXratnml_u:17510": " tatra sā mahiṣī devī mahotsāhapramoditā /",
    "XXratnml_u:17511": " (Rm 473)",
    "XXratnml_u:17512": " praviśya maṃdire rājñaḥ svāminaḥ samupācarat // Rm_38.840{77} //",
    "XXratnml_u:17513": " tatra sā svāminaṃ dṛṣṭvā sahasopetya sāṃjaliḥ /",
    "XXratnml_u:17514": " praṇatvā svāminā tena sahāsane samāśrayat // Rm_38.841{78} //",
    "XXratnml_u:17515": " tatra sa nṛpatiḥ svāmi tāṃ devīṃ supriyāṃ mudā /",
    "XXratnml_u:17516": " saṃpaśyan kauśalaṃ pṛṣṭvā puna evam apṛchata // Rm_38.842{79} //",
    "XXratnml_u:17517": " kena tvaṃ hetunā kutra gatā kuto 'dhunāgatā /",
    "XXratnml_u:17518": " etat sarvaṃ samākhyāya mano me paribodhaya // Rm_38.843{80} //",
    "XXratnml_u:17519": " ity etat svāminā tenādiṣṭaṃ cūḍadevī niśamya sā /",
    "XXratnml_u:17520": " svapravṛttāṃtam ākhyāya mārgavṛttiṃ nyavedayat // Rm_38.844{81} //",
    "XXratnml_u:17521": " tato 'haṃ sahasā yātā draṣṭuṃ devīṃ vasuṃdharāṃ /",
    "XXratnml_u:17522": " tatra dūrān nadīśabdaṃ śrutvāhaṃ samupācaraṃ // Rm_38.845{82} //",
    "XXratnml_u:17523": " tatra tīre mayā dṛṣṭā devyā jalaghaṭāvahāḥ /",
    "XXratnml_u:17524": " bhavaṃtyaḥ kuta āyātā iti pṛṣṭe 'vadaṃ ca tāḥ // Rm_38.846{83} //",
    "XXratnml_u:17525": " vasudhārāmahādevyāḥ snānārtham ime ghaṭāḥ /",
    "XXratnml_u:17526": " nīyaṃte 'mṛtasaṃpūrṇā asmābhir iti manyatāṃ // Rm_38.847{84} //",
    "XXratnml_u:17527": " eṣā nadī mahādevīsnānāmṛtapravāhitā /",
    "XXratnml_u:17528": " tad etad amṛte nātra mukhaṃ prakṣālya dṛśyatāṃ // Rm_38.848{85} //",
    "XXratnml_u:17529": " iti tābhiḥ samādiṣṭaṃ śrutvā tatheti bodhitā /",
    "XXratnml_u:17530": " tan nadyā amṛtenāsyaṃ prakṣālya kṣam ahaṃ tathā // Rm_38.849{86} //",
    "XXratnml_u:17531": " tadā tatra sabhāsīnāṃ sagaṇāṃ śrivasuṃdharāṃ /",
    "XXratnml_u:17532": " apaśyaṃ tāṃ nadīm āśu laṃghitvā samupācaraṃ // Rm_38.850{87} //",
    "XXratnml_u:17533": " tatrāhaṃ samupāśritya tān devīṃ śrīvasuṃdharāṃ /",
    "XXratnml_u:17534": " sagaṇāṃ sāṃjalir natvā tatraikāṃte upāśrayaṃ // Rm_38.851{88} //",
    "XXratnml_u:17535": " tadā sā śrīmahādevī māṃ dṛṣṭvaivam apṛchata /",
    "XXratnml_u:17536": " kutaḥ kim artham āyāsi tad iha kathyatām iti // Rm_38.852{89} //",
    "XXratnml_u:17537": " tac chrutvā sāṃjalir natvā kṛtvā cāpi pradakṣiṇāṃ /",
    "XXratnml_u:17538": " sagaṇāṃ tāṃ mahādevīm upāśrityaivam abruvaṃ // Rm_38.853{90} //",
    "XXratnml_u:17539": " sūryodayanarendrasya bhāryāhaṃ mahiṣī priyā /",
    "XXratnml_u:17540": " bhavatyā darśanaṃ karttuṃ mudātra samupācare // Rm_38.854{91} //",
    "XXratnml_u:17541": " yan mayā maṃdabhāvinyā vrataṃ samyag na dhāritaṃ /",
    "XXratnml_u:17542": " tan mahad aparādhaṃ me bhavatā kṣaṃtum arhati // Rm_38.855{92} //",
    "XXratnml_u:17543": " sarvadāhaṃ mahādevī bhavatyāḥ śaraṇe sthitā /",
    "XXratnml_u:17544": " samyag vrataṃ punar dharttum ichāmi sāṃprataṃ khalu // Rm_38.856{93} //",
    "XXratnml_u:17545": " tad bhavaṃtī mahādevī kṛtvā me 'nugrahaṃ punaḥ /",
    "XXratnml_u:17546": " kṛpayā tadvratālaṃbhaṃ kārayituṃ samarhati // Rm_38.857{94} //",
    "XXratnml_u:17547": " iti mayārthitaṃ śrutvā sā śrīdevī vasuṃdharā /",
    "XXratnml_u:17548": " kṛpādṛṣṭyā samālokya mām evaṃ samupādiśat // Rm_38.858{95} //",
    "XXratnml_u:17549": " sādhu vatse 'sti te vāṃcā yadi me vratadhāraṇe /",
    "XXratnml_u:17550": " gatvā tvaṃ svagṛhe bhartrā saha vrataṃ carādarāt // Rm_38.859{96} //",
    "XXratnml_u:17551": " tadāhaṃ svayam āgatya drakṣyāmi maṃdiraṃ tava /",
    "XXratnml_u:17552": " tatrāhaṃ samupāśritya dāsyāmi prārthitaṃ varaṃ // Rm_38.860{97} //",
    "XXratnml_u:17553": " ity ādiṣṭaṃ mahādevyā śrutvāhaṃ paribodhitā /",
    "XXratnml_u:17554": " tāṃ śrīvasuṃdharāṃ devīm apṛchaṃ punar ādarāt // Rm_38.861{98} //",
    "XXratnml_u:17555": " (Rm 474)",
    "XXratnml_u:17556": " devi mārgasthitair lokaiḥ saṃdarśitaṃ mayocyate /",
    "XXratnml_u:17557": " tad bhavaṃtī samākhyāya māṃ bodhayitum arhati // Rm_38.862{99} //",
    "XXratnml_u:17558": " tac chrutvā sā mahādevī taiḥ sarvaiḥ prakṛtaṃ yathā /",
    "XXratnml_u:17559": " tat tat sarvaṃ tathā teṣāṃ karma me samupādiśat // Rm_38.863{100} //",
    "XXratnml_u:17560": " tato 'haṃ śraddhayā bhaktimātreṇa taṃ vasuṃdharāṃ /",
    "XXratnml_u:17561": " śrīdevīṃ sagaṇāṃ cāpi samārcayaṃ samādarāt // Rm_38.864{1} //",
    "XXratnml_u:17562": " tataḥ pradakṣiṇāṃ kṛtvā kṛtāṃjalipuṭo mudā /",
    "XXratnml_u:17563": " aṣṭāṃgaiḥ śrīmahādevyāḥ pādābje praṇatāpataṃ // Rm_38.865{2} //",
    "XXratnml_u:17564": " tataḥ sā sagaṇā devī kṣaṇād aṃtarhitābhavat /",
    "XXratnml_u:17565": " tata utthāya tāṃ devīṃ naivāpaśyat kuhāpi ca // Rm_38.866{3} //",
    "XXratnml_u:17566": " tato 'haṃ vismayākrāṃtahṛdayā tatra kṛtāṃjaliḥ /",
    "XXratnml_u:17567": " smṛtvā sagaṇāṃ devīṃ natvā śanais tato 'caraṃ // Rm_38.867{4} //",
    "XXratnml_u:17568": " tatra mārge samāsādya sarvāns tān pāpinaḥ kramāt /",
    "XXratnml_u:17569": " mahādevyā yad ādiṣṭaṃ tathākhyāya vyanodayaṃ // Rm_38.868{5} //",
    "XXratnml_u:17570": " tatas te pāpinaḥ sarve vacasā me 'nutāpitāḥ /",
    "XXratnml_u:17571": " śrīdevīśaraṇaṃ kṛtvā dehaṃ tyaktvācaran divaṃ // Rm_38.869{6} //",
    "XXratnml_u:17572": " etān satvān samuddhṛtya śrīdevyāḥ saṃprasādataḥ /",
    "XXratnml_u:17573": " kṣemeṇeha samāyātā bhavatāṃ darśanaṃ labhe // Rm_38.870{7} //",
    "XXratnml_u:17574": " ity evaṃ sarvavṛttāṃtaṃ cūḍādevyā niveditaṃ /",
    "XXratnml_u:17575": " śrutvā sa nṛpatiḥ svāmī vismitaś caivam abravīt // Rm_38.871{8} //",
    "XXratnml_u:17576": " aho bhāgyena saṃprāptā śrīdevyā saṃprasādataḥ /",
    "XXratnml_u:17577": " bhāryā tvaṃ mahiṣī cāpi vrataṃ śrīsaṃpado 'pi me // Rm_38.872{9} //",
    "XXratnml_u:17578": " tathā bhūyo 'py ahaṃ devyā yathādiṣṭaṃ samādarāt /",
    "XXratnml_u:17579": " saha tvayā mahiṣyātra carāṇi sarvadā vrataṃ // Rm_38.873{10} //",
    "XXratnml_u:17580": " kim etad rājyabhogyena vinā tvāṃ mahiṣīṃ mama /",
    "XXratnml_u:17581": " etad eva hi saṃsāraṃ yat sabhāryā vrataṃ caret // Rm_38.874{11} //",
    "XXratnml_u:17582": " tad āvāṃ sarvadāpīha śrīdevyāḥ śaraṇaṃ gatau /",
    "XXratnml_u:17583": " śraddhayā vratam ārādhya prabhajeva samādarāt // Rm_38.875{12} //",
    "XXratnml_u:17584": " ity evaṃ samupādiśya nṛpatiḥ saṃpramoditaḥ /",
    "XXratnml_u:17585": " tābhyāṃ yuto mahotsāhaiḥ śrīnagaraṃ samāyayau // Rm_38.876{13} //",
    "XXratnml_u:17586": " tayā devyā subhāvinyā sahābhyānaṃdito 'ramat /",
    "XXratnml_u:17587": " dinaikasmiṃś cūḍadevī tato garbhan dadhau kramāt // Rm_38.877{14} //",
    "XXratnml_u:17588": " prāsūta saptame māsi rājalakṣaṇamaṃḍitaṃ /",
    "XXratnml_u:17589": " prāsādikaṃ supīnāṃgaṃ putraṃ brāhme muhurttake // Rm_38.878{15} //",
    "XXratnml_u:17590": " tataḥ pitā samāhūya sarvān amātyamaṃtriṇaḥ /",
    "XXratnml_u:17591": " śrīsenaguptam ācāryaṃ papracha janmakāraṇaṃ // Rm_38.879{16} //",
    "XXratnml_u:17592": " senagupto vicāryaivaṃ bodhayan nṛpam abravīt // Rm_38.880{17} //",
    "XXratnml_u:17593": " mā viṣīdātra rājendra yuto yad rājalakṣaṇaiḥ /",
    "XXratnml_u:17594": " yogo 'yaṃ sārvabhaumaḥ syāt saptamāsaphalaṃ śṛṇu // Rm_38.881{18} //",
    "XXratnml_u:17595": " prathame kalalaṃ vidyād dvitīye ghanam eva ca /",
    "XXratnml_u:17596": " tṛtīyamāsyaṃ krūraṃ ca caturthe 'sthisamuccayaḥ // Rm_38.882{19} //",
    "XXratnml_u:17597": " paṃcame carmasaṃchannaḥ ṣaṣṭhe 'ṃgajasamudbhavaḥ /",
    "XXratnml_u:17598": " saptame cetanāvāptir iti garbhasthalakṣaṇaṃ // Rm_38.883{20} //",
    "XXratnml_u:17599": " (Rm 475)",
    "XXratnml_u:17600": " yo bālaḥ saptame māsi jāyate sa tu bhāgyabhāk /",
    "XXratnml_u:17601": " sārvabhauma nṛpo bhūtvā mahīṃ śāsti sunītitaḥ // Rm_38.884{21} //",
    "XXratnml_u:17602": " tasmān nṛpeṃdra taṃ bālaṃ rakṣaṇīyaḥ prayatnataḥ /",
    "XXratnml_u:17603": " ity ācāryavacaḥ śrutvā sa rājā parimoditaḥ /",
    "XXratnml_u:17604": " jātakarmādikaṃ karma mahotsavair akārayat // Rm_38.885{22} //",
    "XXratnml_u:17605": " tadācāryaḥ senagupto vratamaṃgalakārakaṃ /",
    "XXratnml_u:17606": " iti matvā nāma cakre maṃgalodaya ity api // Rm_38.886{23} //",
    "XXratnml_u:17607": " tato bālaḥ śuklapakṣe caṃdra iva dine dine /",
    "XXratnml_u:17608": " pupoṣa vṛddhiṃ sahasā tejobalasamanvitaḥ // Rm_38.887{24} //",
    "XXratnml_u:17609": " tato rājakule rājā bhāryāputrasamanvitaḥ /",
    "XXratnml_u:17610": " vasuṃdharāvratotsāhī muditaḥ samupasthitaḥ // Rm_38.888{25} //",
    "XXratnml_u:17611": " tato vratadinaprāpte bhāryayā saha saṃmataṃ /",
    "XXratnml_u:17612": " kṛtvā sa bhūpatī rājā vrataṃ caritum aichata // Rm_38.889{26} //",
    "XXratnml_u:17613": " tatas tad vratasāmagrīṃ sādhayitvā yathāvidhi /",
    "XXratnml_u:17614": " ācāryeṇa yathādiṣṭaṃ tathā sarvaṃ samācarat // Rm_38.890{27} //",
    "XXratnml_u:17615": " śrīdevyā vratam ārādhya samahiṣī sa bhūpatiḥ /",
    "XXratnml_u:17616": " yathāvidhi susaṃpūrṇa pracacāra samādarāt // Rm_38.891{28} //",
    "XXratnml_u:17617": " tasminn avasare tatra sā śrīdevī vasuṃdharā /",
    "XXratnml_u:17618": " sagaṇā svayam āgatya bhāsayaṃtī samāśrayat // Rm_38.892{29} //",
    "XXratnml_u:17619": " tāṃ śrīvasuṃdharāṃ devīṃ sagaṇāṃ samupāśritāṃ /",
    "XXratnml_u:17620": " sākṣād ālokya rājā sa sabhāryaḥ samupasthitaḥ // Rm_38.893{30} //",
    "XXratnml_u:17621": " pādārghaṃ sahasā datvā pūjāṃgaiś ca samarcayat /",
    "XXratnml_u:17622": " kṛtvā pradakṣiṇāṃ natvā sāṃjalir nyapatat puraḥ // Rm_38.894{31} //",
    "XXratnml_u:17623": " tataḥ sā śrīmahādevī vasulakṣmī vilokya taṃ /",
    "XXratnml_u:17624": " sabhāryaṃ nṛpam utthāya samālokyaivam ādiśat // Rm_38.895{32} //",
    "XXratnml_u:17625": " śṛṇu rājan mahābhāga yathā te yat samīpsitaṃ /",
    "XXratnml_u:17626": " sarvaṃ te 'haṃ pravakṣyāmi satyam etad vaco mama // Rm_38.896{33} //",
    "XXratnml_u:17627": " ity ādiṣṭe mahālakṣmyā sabhāryaḥ sa nṛpo mudā /",
    "XXratnml_u:17628": " tāṃ devīṃ sāṃjalir natvā prārthayad evam ādarāt // Rm_38.897{34} //",
    "XXratnml_u:17629": " namas te śrīmahādevī prasīda parameśvaśrī /",
    "XXratnml_u:17630": " yathā te īhitaṃ kāryaṃ tad eva dehi me varaṃ // Rm_38.898{35} //",
    "XXratnml_u:17631": " etat saṃprārthitaṃ rājñā śrutvā sā śrīmaheśvarī /",
    "XXratnml_u:17632": " sabhāryaṃ taṃ mahīpālaṃ samālokyaivam ādiśat // Rm_38.899{36} //",
    "XXratnml_u:17633": " sādhu rājan svayaṃ dhṛtvā vrataṃ sarvatra cāraya /",
    "XXratnml_u:17634": " kṛtvaitan me mahatkāryaṃ tataḥ praihi mamālayaṃ // Rm_38.900{37} //",
    "XXratnml_u:17635": " ity ādiśya tataḥ sā śrīmahādevī vasuṃdharā /",
    "XXratnml_u:17636": " sagaṇā tat kṣaṇād aṃtarhitā svaṃ bhuvanaṃ yayau // Rm_38.901{38} //",
    "XXratnml_u:17637": " tataḥ sa sapriyo rājā tāṃ devīṃ sagaṇām api /",
    "XXratnml_u:17638": " sarvām antarhitāṃ dṛṣṭvā kṣaṇaṃ tasthau savismayaḥ // Rm_38.902{39} //",
    "XXratnml_u:17639": " tatas tathā sa bhūmīndro bhāryayā saha sarvadā /",
    "XXratnml_u:17640": " śrīdevyāḥ śaraṇaṃ gatvā vrataṃ dhṛtvā samācarat // Rm_38.903{40} //",
    "XXratnml_u:17641": " tathā sarvatra lokeṣu śrīdevyā vratam ādiśat /",
    "XXratnml_u:17642": " bodhayitvā prayatnena prācārayat samaṃtataḥ // Rm_38.904{41} //",
    "XXratnml_u:17643": " tathā sa nṛpatir devyā vrataṃ sarvatra cārayan /",
    "XXratnml_u:17644": " (Rm 476)",
    "XXratnml_u:17645": " sarveṣām api satvānāṃ maṃgalaṃ sarvadākarot // Rm_38.905{42} //",
    "XXratnml_u:17646": " etatpuṇyavipākena sa rājā śrīsamanvitaḥ /",
    "XXratnml_u:17647": " divyātiriktasaukhyāni labdhvā sadā śubhe 'carat // Rm_38.906{43} //",
    "XXratnml_u:17648": " tataḥ sa nṛpatī rājā sarvārthibhyo yathepsitaṃ /",
    "XXratnml_u:17649": " saṃbodhipraṇidhānena datvā vrataṃ sadācarat // Rm_38.907{44} //",
    "XXratnml_u:17650": " tathā sa bhūpatī rājā bhāryayā saha moditaḥ /",
    "XXratnml_u:17651": " śrīdevyāḥ pradadhe bhaktyā vrataṃ sāṣṭottaraṃ śataṃ // Rm_38.908{45} //",
    "XXratnml_u:17652": " tataḥ sa bhāryayā sārddham abhiṣiṃcyātmajaṃ sutaṃ /",
    "XXratnml_u:17653": " svapade lokadharmārthaṃ kṛtvānte tuṣite yayau // Rm_38.909{46} //",
    "XXratnml_u:17654": " tataḥ sa sapriyas tatra śrīdevyāḥ samupasthitaḥ /",
    "XXratnml_u:17655": " sarvadā bhajanaṃ kṛtvā śrīmāns tasthau śubhe caran // Rm_38.910{47} //",
    "XXratnml_u:17656": " tatra sa sarvadā satvahitaṃ kṛtvā sukhānvitaḥ /",
    "XXratnml_u:17657": " sarvāḥ pāramitāḥ pūrya saṃbuddhapadam āpsyati // Rm_38.911{48} //",
    "XXratnml_u:17658": " tadārabhya sadā sarvalokeṣu satataṃ śubhaṃ /",
    "XXratnml_u:17659": " triratnabhajanotsāhaṃ pravarttate kṛtāv iva // Rm_38.912{49} //",
    "XXratnml_u:17660": " tadā bhuvi tathā devyā svayaṃ vrataṃ pracāritaṃ /",
    "XXratnml_u:17661": " ity etan munibhiḥ sarvaiḥ khyātam iti śrutaṃ mayā // Rm_38.913{50} //",
    "XXratnml_u:17662": " etan me guruṇākhyātaṃ śrutaṃ maya tathocyate /",
    "XXratnml_u:17663": " tvaṃ cāpy evaṃ mahārāja śrīdevyāś cara tad vrataṃ // Rm_38.914{51} //",
    "XXratnml_u:17664": " tathā te sarvadā kṣemaṃ sarvatrāpi bhaved dhruvaṃ /",
    "XXratnml_u:17665": " śrīdasyeva mahāsaṃpad akṣīṇā saṃbhavet khalu // Rm_38.915{52} //",
    "XXratnml_u:17666": " tatas tvaṃ śrīsamādhārā datvārthibhyo yathepsitaṃ /",
    "XXratnml_u:17667": " triratnabhajanaṃ kṛtvā saṃbuddhapadam āpnuyāḥ // Rm_38.916{53} //",
    "XXratnml_u:17668": " evaṃ matvā mahārāja prajāś cāpi prabodhayan /",
    "XXratnml_u:17669": " śrīdevyāḥ śaraṇe sthāpya sadā vrataṃ pracāraya // Rm_38.917{54} //",
    "XXratnml_u:17670": " tathā satvahitaṃ kartuṃ saṃbodhiratnalabdhaye /",
    "XXratnml_u:17671": " śrīdevyā dhāraṇīvidyā pradhātavyā sadādarāt // Rm_38.918{55} //",
    "XXratnml_u:17672": " etatpuṇyānubhāvena sarvatra sarvadā bhave /",
    "XXratnml_u:17673": " bhavetaṃ maṃgalotsāhaṃ satataṃ nirupadravaṃ // Rm_38.919{56} //",
    "XXratnml_u:17674": " atītair api saṃbuddhaiḥ sarvair api munīśvaraṃ /",
    "XXratnml_u:17675": " śrīdevyā dhāraṇīvidyāratnair lokahitaṃ kṛtaṃ // Rm_38.920{57} //",
    "XXratnml_u:17676": " tathādhunāpi sarvaiś ca varttamānair munīśvaraṃ /",
    "XXratnml_u:17677": " tridevyā dhāraṇīvidyāratnaiḥ satvaśubhaṃ kṛtaṃ // Rm_38.921{58} //",
    "XXratnml_u:17678": " tathā cānāgataiḥ sarvai munīndrair api sarvataḥ /",
    "XXratnml_u:17679": " śrīdevyā dhāraṇīvidyāratnaiḥ kariṣyate śivaṃ // Rm_38.922{59} //",
    "XXratnml_u:17680": " sarve 'pi sugatā nāthā bodhisatvāḥ kṛpālavaḥ /",
    "XXratnml_u:17681": " śrīdevīsaṃprasādena caranto bhadracārikāṃ // Rm_38.923{60} //",
    "XXratnml_u:17682": " āryyasaddharmam ādiśya prakurvate jagaddhitaṃ /",
    "XXratnml_u:17683": " evaṃ jagaddhitaṃ karttuṃ saṃbodhiratnam īpsubhiḥ /",
    "XXratnml_u:17684": " śrīdevyā dhāraṇīṃ dhṛtvā caritavyaṃ jagaddhite // Rm_38.924{61} //",
    "XXratnml_u:17685": " ye cāpi śrīmahādevyā dhāraṇīṃ śraddhayādarāt /",
    "XXratnml_u:17686": " bhaktyā paṭhaṃti śṛṇvaṃti pāṭhayanty api sarvadā // Rm_38.925{62} //",
    "XXratnml_u:17687": " likhitvā pustake vāpi gṛhe sthāpya sadādarāt /",
    "XXratnml_u:17688": " (Rm 477)",
    "XXratnml_u:17689": " satkṛtya śraddhayābhyarcya dhṛtvāṃjaliṃ namaṃti ye // Rm_38.926{63} //",
    "XXratnml_u:17690": " tathā bhurje likhitvā ca vāhau kaṇṭhe ca mastake /",
    "XXratnml_u:17691": " śrīdevyā dhāraṇīvidyāratnaṃ dadhati ye sadā // Rm_38.927{64} //",
    "XXratnml_u:17692": " eteṣām api sarveṣāṃ gṛheṣu viṣayeṣv api /",
    "XXratnml_u:17693": " sarvatra maṃgalaṃ nityaṃ nirvighnaṃ sarvadā bhavet // Rm_38.928{65} //",
    "XXratnml_u:17694": " ītaya upasargāś ca mahotpātā upadravāḥ /",
    "XXratnml_u:17695": " na teṣāṃ viṣaye kvāpi pracareyuḥ kadā cana // Rm_38.929{66} //",
    "XXratnml_u:17696": " jvarāś ca vividhā rogāḥ sarvasaṃhārakārakāḥ /",
    "XXratnml_u:17697": " tesāṃ kāyeṣu sarvatra na spṛśeyuḥ kadā cana // Rm_38.930{67} //",
    "XXratnml_u:17698": " apathyam api pathyaṃ syād viṣo 'pi cāmṛtaṃ bhavet /",
    "XXratnml_u:17699": " teṣāṃ deheṣu sarvatra hitāyate 'hito 'pi ca // Rm_38.931{68} //",
    "XXratnml_u:17700": " brahmaśakrādayo devā ye duṣṭā vahnayo 'pi ca /",
    "XXratnml_u:17701": " yamasya kiṃkarāś cāpi rākṣasā garuḍā api // Rm_38.932{69} //",
    "XXratnml_u:17702": " nāgāś ca vāyavaś cāpi yakṣagaṃdharvakiṃnarāḥ /",
    "XXratnml_u:17703": " bhūtapretapiśācāś ca kumbhāṇḍāḥ kaṭapūtanāḥ // Rm_38.933{70} //",
    "XXratnml_u:17704": " evam anye 'pi ye duṣṭāḥ sarvasatvabhayaṃkarāḥ /",
    "XXratnml_u:17705": " sarve te viṣaye teṣāṃ vighnaṃ karttuṃ na śaknuyuḥ // Rm_38.934{71} //",
    "XXratnml_u:17706": " sarve devādayo 'py ete tridhātubhuvanasthitāḥ /",
    "XXratnml_u:17707": " teṣāṃ devīprabhāvena rakṣeyuś ca prasāditāḥ // Rm_38.935{72} //",
    "XXratnml_u:17708": " teṣāṃ kāryāṇi sarvāṇi saṃsiddhyeyur avighnataḥ /",
    "XXratnml_u:17709": " teṣāṃ sarvatra kāyeṣu kiṃcid vighnaṃ bhaven na hi // Rm_38.936{73} //",
    "XXratnml_u:17710": " sarvatra gachatāṃ teṣāṃ salābhasiddhimaṃgalaṃ /",
    "XXratnml_u:17711": " bhaved eva sadā naiva vighnatā syāt kadā cana // Rm_38.937{74} //",
    "XXratnml_u:17712": " śrīdevīkṛpādṛṣṭiprabhāvena samaṃtataḥ /",
    "XXratnml_u:17713": " sarvārthasādhane siddhir bhaven na tu vighātatā // Rm_38.938{75} //",
    "XXratnml_u:17714": " sarve 'pi lokapālāś ca devādayo maharddhikāḥ /",
    "XXratnml_u:17715": " yatayo yoginaḥ siddhā ṛṣayo brahmacāriṇaḥ // Rm_38.939{76} //",
    "XXratnml_u:17716": " grahās tārāgaṇāḥ sarvā yoginyo bhairavā api /",
    "XXratnml_u:17717": " ḍākinyo mātṛkāṣṭāś ca mahākālagaṇā api // Rm_38.940{77} //",
    "XXratnml_u:17718": " evam anye 'pi vīreśāḥ sarvaduṣṭapramardakāḥ /",
    "XXratnml_u:17719": " sṛṣṭisaṃsthitisaṃhārakārakā bhīmarūpiṇaḥ // Rm_38.941{78} //",
    "XXratnml_u:17720": " te 'pi sarve samālokya śrīdevīsevakān mudā /",
    "XXratnml_u:17721": " kṛpārddāḥ samupāśritya rakṣeyuḥ sarvadānugāḥ // Rm_38.942{79} //",
    "XXratnml_u:17722": " sarve 'pi bhikṣavo buddhā arhanto brahmacāriṇaḥ /",
    "XXratnml_u:17723": " śrīdevī bhāvino dṛṣṭvā saṃrakṣeyuḥ prasāditāḥ // Rm_38.943{80} //",
    "XXratnml_u:17724": " sarve pratyekabuddhāś ca tāñ chrīdevyā upāśrikān /",
    "XXratnml_u:17725": " dūrataḥ sudṛśālokya saṃrakṣeyuḥ prasāditāḥ // Rm_38.944{81} //",
    "XXratnml_u:17726": " bodhisatvāś ca sarve 'pi tāṃc chrīdevyā upāsakān /",
    "XXratnml_u:17727": " yathepsitaṃ varaṃ datvā pālayeyuḥ kṛpānvitāḥ // Rm_38.945{82} //",
    "XXratnml_u:17728": " sarve 'pi sugatā buddhāḥ śrīdevyāḥ śaraṇe sthitān /",
    "XXratnml_u:17729": " sudṛśā sarvadālokya sa bhaveyur dayānvitāḥ // Rm_38.946{83} //",
    "XXratnml_u:17730": " evaṃ sarve 'pi lokeśā brahmā viṣṇuśivādayaḥ /",
    "XXratnml_u:17731": " śrīdevīdhāraṇīvidyādharāṃ rakṣeyur ādarāt // Rm_38.947{84} //",
    "XXratnml_u:17732": " evaṃ sarvair mahābhijñair munīndrair gaditaṃ khalu /",
    "XXratnml_u:17733": " (Rm 478)",
    "XXratnml_u:17734": " iti me guruṇādiṣṭaṃ śrutaṃ mayā tathocyate // Rm_38.948{85} //",
    "XXratnml_u:17735": " śrutvā rājaṃs tvam apy evaṃ tac chrīdevīvrataṃ cara /",
    "XXratnml_u:17736": " tatas te śrīmahādevīvratapuṇyānubhāvataḥ // Rm_38.949{86} //",
    "XXratnml_u:17737": " mahāsaṃpat pravṛddhā syād akṣīṇā sarvadā sthirā // Rm_38.950{87} //",
    "XXratnml_u:17738": " tatas tvaṃ tad dravyam ādāya sarvārthibhyo yathepsitaṃ /",
    "XXratnml_u:17739": " datvā carac chubhe saukhyaṃ bhuṃkṣva saṃpālayan prajāḥ // Rm_38.951{88} //",
    "XXratnml_u:17740": " etatpuṇyavipākena durgatīṃ na vrajeḥ kvacit /",
    "XXratnml_u:17741": " sarvadā sadgatīṃ yātā dharme caran sukhaṃ vaseḥ // Rm_38.952{89} //",
    "XXratnml_u:17742": " iti matvā mahārāja śrīdevyāḥ śaraṇaṃ gataḥ /",
    "XXratnml_u:17743": " saddharmaṃ svayam ākarṇya lokāś ca śrāvaya prabho // Rm_38.953{90} //",
    "XXratnml_u:17744": " sarveṣām api saṃsāre dharma eva suhṛt sakhā /",
    "XXratnml_u:17745": " tasmād atra prayatnena dharma eva samarjyāṃ /",
    "XXratnml_u:17746": " dharmaṃ tu sarvadharmāṇāṃ praśreṣṭhaṃ saugataṃ varaṃ // Rm_38.954{91} //",
    "XXratnml_u:17747": " yataḥ sarvatra lokeṣu saṃsāre bhadratā sadā /",
    "XXratnml_u:17748": " tasmāt sarvatra saṃsāre sadā bhadraṃ samīpsubhiḥ /",
    "XXratnml_u:17749": " satkṛtya saugataṃ dharmaṃ śrotavyaṃ śraddhayādarāt // Rm_38.955{92} //",
    "XXratnml_u:17750": " ye 'py atra saugataṃ dharmaṃ śṛṇvaṃti śraddhayādarāt /",
    "XXratnml_u:17751": " durgatīṃ te na gachaṃti saṃyāṃti sadgatīṃ sadā // Rm_38.956{93} //",
    "XXratnml_u:17752": " ye cāpi saugataṃ dharmaṃ śrāvayaṃti parān api /",
    "XXratnml_u:17753": " te 'pi na durgatīṃ yāṃti yāṃti sadgatim eva hi // Rm_38.957{94} //",
    "XXratnml_u:17754": " yaś cāpi saugataṃ dharmaṃ prabhāṣati prabedhayan /",
    "XXratnml_u:17755": " so 'pi na durgatiṃ yāti saṃprayāyāt sukhāvatīṃ // Rm_38.958{95} //",
    "XXratnml_u:17756": " yasyāpi syāt kalau paṃcakaṣāyakleśasaṃkule /",
    "XXratnml_u:17757": " durlabhaṃ saugataṃ dharmaṃ vaktā śrotā ca durlabhaḥ // Rm_38.959{96} //",
    "XXratnml_u:17758": " tadā tān kleśitāl lokān dṛṣṭvā ghṛṇādayāhataḥ /",
    "XXratnml_u:17759": " svakāyajīvitasnehaṃ tyaktvā yo dharmam ādiśet // Rm_38.960{97} //",
    "XXratnml_u:17760": " sa eva hi mahābhijño dhīraḥ sudhīr vicakṣaṇaḥ /",
    "XXratnml_u:17761": " sarvakleśavijetā ca mārajit syāj jinātmajaḥ // Rm_38.961{98} //",
    "XXratnml_u:17762": " yaś cāpi ca tadā kleśasaṃghasamākule tathā /",
    "XXratnml_u:17763": " tyaktaḥ svaprāṇakāyo yaḥ saddharmaṃ śṛṇuyān mudā // Rm_38.962{99} //",
    "XXratnml_u:17764": " sāpi dhīro mahāvīraḥ sarvakleśābhimardakaḥ /",
    "XXratnml_u:17765": " saṃbodhimārgasaṃprāpto jñātavyo hi jinapriyaḥ // Rm_38.963{100} //",
    "XXratnml_u:17766": " yaś cāpy eva kalau kāle saddharmāntarhite tathā /",
    "XXratnml_u:17767": " nisnehasvāsukāyo yaḥ saddharmaṃ śrāvayet parān // Rm_38.964{1} //",
    "XXratnml_u:17768": " sa 'pi syāt sugataputro mahādhīro viśāradaḥ /",
    "XXratnml_u:17769": " sarvasarvahitākāṃkṣī bodhisatvaḥ sudhīḥ kṛtī // Rm_38.965{2} //",
    "XXratnml_u:17770": " yaś cāpi parataḥ śrutvā saddharmaṃ saugatoditaṃ /",
    "XXratnml_u:17771": " anumodet prasannātmā so 'pi syāt sugatātmajaḥ // Rm_38.966{3} //",
    "XXratnml_u:17772": " sarvatīrthābhiṣeke yat puṇyaṃ tat sarvam āpnuyuḥ /",
    "XXratnml_u:17773": " sarvatra sajjanā nūnaṃ karttavyaṃ nātra saṃśayaṃ // Rm_38.967{4} //",
    "XXratnml_u:17774": " yāvaṃtaḥ prāṇinaḥ satvās tān sarvān yo hi pālayet /",
    "XXratnml_u:17775": " tasya yāvan mahatpuṇyaṃ tat sarvaṃ te samāpnuyuḥ // Rm_38.968{5} //",
    "XXratnml_u:17776": " (Rm 479)",
    "XXratnml_u:17777": " yāvaṃto bhikṣavo 'rhantas tān sarvān yaḥ samarcayet /",
    "XXratnml_u:17778": " tasya puṇyaphalaṃ yāvat tat sarvaṃ te hy avāpuyuḥ // Rm_38.969{6} //",
    "XXratnml_u:17779": " yāvat pratyekabuddhāś ca tān sarvān yo bhajen mudā /",
    "XXratnml_u:17780": " yāvat puṇyaphalaṃ tasya labheyus te tato 'rthikaṃ // Rm_38.970{7} //",
    "XXratnml_u:17781": " yāvaṃtaḥ sugatāś cāpi tān sarvān yaḥ sadā bhajet /",
    "XXratnml_u:17782": " yāvat puṇyaṃ mahat tasya labheyus te tato 'dhikaṃ // Rm_38.971{8} //",
    "XXratnml_u:17783": " yāvaṃto bhūtale gavas tān sarvāñ chraddhayā dadet /",
    "XXratnml_u:17784": " tasya yāvan mahatpuṇyaṃ prāpnuyus te tato 'dhikaṃ // Rm_38.972{9} //",
    "XXratnml_u:17785": " merupramāṇasauvarṇaratnarāśiṃ ca yo dadet /",
    "XXratnml_u:17786": " tasya puṇyam asaṃkhyeyaṃ prayāyus te tato 'dhikaṃ // Rm_38.973{10} //",
    "XXratnml_u:17787": " sābdhiśailaṃ mahīṃ sarvāṃ śraddhayā yaḥ samarppayet /",
    "XXratnml_u:17788": " tasya bahutaraṃ puṇyaṃ samyāyus te tato 'dhikaṃ // Rm_38.974{11} //",
    "XXratnml_u:17789": " sauṣadhīdravyabhogyādīn pradadyāc chraddhayāpi ca /",
    "XXratnml_u:17790": " tasya puṇyam asaṃkhyeyaṃ labheyus te tato 'dhikaṃ // Rm_38.975{12} //",
    "XXratnml_u:17791": " yasya kalpasahasrāṇi tṛṇāmbuprāśanastayet /",
    "XXratnml_u:17792": " yāvaṃtasya mahatpuṇyaṃ labheyus te tato 'dhikaṃ // Rm_38.976{13} //",
    "XXratnml_u:17793": " yajñakoṭisahasrāṇi kuryād yaḥ śraddhayā mudā /",
    "XXratnml_u:17794": " tāvat tasya mahatpuṇyaṃ prāpnuyus te tato 'dhikaṃ // Rm_38.977{14} //",
    "XXratnml_u:17795": " evaṃ yāvaṃti puṇyāni dānavratodbhavāny api /",
    "XXratnml_u:17796": " saṃti tato 'dhikaṃ puṇyaṃ te sarve samavāpnuyuḥ // Rm_38.978{15} //",
    "XXratnml_u:17797": " iti satyaṃ samākhyātaṃ sarvair api munīśvaraiḥ /",
    "XXratnml_u:17798": " etan me guruṇādiṣṭaṃ śrutaṃ mayā ca vakṣyate // Rm_38.979{16} //",
    "XXratnml_u:17799": " etat satyaṃ parijñāya yadi saṃbodhim ichasi /",
    "XXratnml_u:17800": " sadā saddharmam ākarṇya triratnabhajanaṃ kuru // Rm_38.980{17} //",
    "XXratnml_u:17801": " prajāś cāpi mahārāja bodhayitvā prayatnataḥ /",
    "XXratnml_u:17802": " bodhimārge pratiṣṭhāpya pālayasva samāhitaḥ // Rm_38.981{18} //",
    "XXratnml_u:17803": " tatas te maṃgalaṃ nityaṃ sarvatrāpi bhaved dhruvaṃ /",
    "XXratnml_u:17804": " kramād bodhiṃ samāsādya saṃbuddhapadam āpnuyāḥ // Rm_38.982{19} //",
    "XXratnml_u:17805": " etat tenārhatādiṣṭaṃ śrutvāśokaḥ sa bhūpatiḥ /",
    "XXratnml_u:17806": " tathety abhyanumoditvā prābhyanaṃdat sapārṣadaḥ // Rm_38.983{20} //",
    "XXratnml_u:17807": " tataḥ sa upagupto 'rhan vihāre samupāśrayet /",
    "XXratnml_u:17808": " so 'śoko 'pi mahārājas tathā dharmaṃ sadācarat // Rm_38.984{21} //",
    "XXratnml_u:17809": " etad evaṃ samākhyāya jayaśrī sa jinātmajaḥ /",
    "XXratnml_u:17810": " sarvāsāṃ śiṣyasaṃghāṃś ca samāmaṃtryaivam ādiśat // Rm_38.985{22} //",
    "XXratnml_u:17811": " subhāṣitamahāratnamālām imāṃ prabhāṣati /",
    "XXratnml_u:17812": " yo yatra meva śṛṇvaṃti śrāvayaṃty api ye mudā // Rm_38.986{23} //",
    "XXratnml_u:17813": " śrutvānumodaṃti ye ca dṛṣṭvā namaṃti ye mudā /",
    "XXratnml_u:17814": " satkṛtya śraddhayā nityaṃ samabhyarcya bhajaṃti ye // Rm_38.987{24} //",
    "XXratnml_u:17815": " eteṣāṃ tatra sarveṣāṃ bhavaṃtu maṃgalaṃ sadā /",
    "XXratnml_u:17816": " jayaśrī parivṛddhāstu sarvatra sarvadāpi ca // Rm_38.988{25} //",
    "XXratnml_u:17817": " ītaya upasargāś ca sarve vighnagaṇā api /",
    "XXratnml_u:17818": " duṣṭā māragaṇāṃś cāpi vilayaṃ yāṃtu sarvadā // Rm_38.989{26} //",
    "XXratnml_u:17819": " gṛheṣu sarvadā teṣaṃ lakṣmīs tiṣṭhatu susthirāḥ /",
    "XXratnml_u:17820": " (Rm 480)",
    "XXratnml_u:17821": " dharmārthakāmabhogyāś ca saṃsiddhyaṃtu sa medhitāḥ // Rm_38.990{27} //",
    "XXratnml_u:17822": " nīrogā sucirāyuṣkā bhavaṃtu te sukhānvitāḥ /",
    "XXratnml_u:17823": " viratapāpakarmāṇaḥ pracaraṃtu śubhe sadā /",
    "XXratnml_u:17824": " triratnabhajanaṃ kṛtvā bhavaṃtu brahmacāriṇaḥ // Rm_38.991{28} //",
    "XXratnml_u:17825": " sarvasatvahitaiḥ kṛtvā bhuktvā bhadrasukhaṃ sadā /",
    "XXratnml_u:17826": " kramāt pāramitāḥ pūrya vrajaṃtu saugataṃ padaṃ // Rm_38.992{29} //",
    "XXratnml_u:17827": " etatpuṇyānubhāvena tatra sarvatra sarvadā /",
    "XXratnml_u:17828": " bhavaṃtu maṃgalaṃ nityaṃ subhikṣaṃ nirupadravaṃ // Rm_38.993{30} //",
    "XXratnml_u:17829": " sarve satvāś ca saddharmaṃ sādhayaṃtu samudyatāḥ /",
    "XXratnml_u:17830": " triratnabhajanotsāhaiḥ sarve vrajaṃtu saugatiṃ // Rm_38.994{31} //",
    "XXratnml_u:17831": " kāle varṣaṃtu meghāś ca bhūyāc chasyavatī mahī /",
    "XXratnml_u:17832": " bahukṣīrapradā gāvo bhavaṃtu vatsalānvitāḥ // Rm_38.995{32} //",
    "XXratnml_u:17833": " sarvadā suphalaiḥ puṣpaṃ vṛkṣāḥ saṃtu samanvitāḥ /",
    "XXratnml_u:17834": " rājā bhavaṃtu dhārmiṣṭho nayasthāḥ saṃtu maṃtriṇaḥ // Rm_38.996{33} //",
    "XXratnml_u:17835": " sarve sainyāś ca yodhāro jayaṃtu dūrjanān narīn /",
    "XXratnml_u:17836": " sarvetayaḥ praśāmyaṃtu saṃtu saukhyānvitāḥ prajāḥ // Rm_38.997{34} //",
    "XXratnml_u:17837": " nīrujāḥ sukhasaṃpannāḥ śrīsaṃpattisamanvitāḥ /",
    "XXratnml_u:17838": " brahmādi lokapālāś ca daśadikpā maharddhikāḥ /",
    "XXratnml_u:17839": " vighnāñ jitvā śubhaṃ kṛtvā pālayaṃtu prajāḥ sadā // Rm_38.998{35} //",
    "XXratnml_u:17840": " sarve traidhātulokāś ca kṛtvā maitrīṃ parasparaṃ /",
    "XXratnml_u:17841": " triratnabhajanaṃ kṛtvā caraṃtu bodhicārikāṃ // Rm_38.999{36} //",
    "XXratnml_u:17842": " sarve bhadrāṇi paśyaṃtu mā kaścit pāpam ācarat /",
    "XXratnml_u:17843": " sarvatra śāsanaṃ bauddhaṃ dhṛtvā yāṃtu jinālayaṃ // Rm_38.1000{37} //",
    "XXratnml_u:17844": " evaṃ jayaśrīr munirājakalpaḥ saṃbodhicaryāpravikāśahetoḥ /",
    "XXratnml_u:17845": " sarvān svaśiṣyān paribodhayan saḥ samādideśa śryavadānamālāṃ /",
    "XXratnml_u:17846": " śrutvāpi te sarva udāracittāḥ śrutvā salokā abhinaṃdyamānāḥ /",
    "XXratnml_u:17847": " saddharmam āśritya sadā triratnaṃ bhaktyā bhajaṃta vyaharan pramādā //",
    "XXratnml_u:17848": " yatredaṃ sūtrarājeṃdraṃ prāvarttayet kalāv api bhāṣed yaḥ śṛṇuyād yaś ca śrāvayed yaś ca cārayet",
    "XXratnml_u:17849": " eteṣāṃ tatra sarveṣāṃ saṃbuddhāḥ sakalā sadā kṛpādṛṣṭyā samālokya kurvaṃtu bhadram ābhavaṃ sarvāḥ pāramitā devyas tesāṃ tatra sadā śivaṃ /",
    "XXratnml_u:17850": " kurvantyo bodhisaṃbhāraṃ pūrayaṃtu jagaddhite /",
    "XXratnml_u:17851": " anena saddharmarasāmṛtena sarvajñabhāsvadvadanodbhavena /",
    "XXratnml_u:17852": " kleśānalaprahvarir āturāsu prajāsu duḥkhaṃ praśamo 'stu nityaṃ //",
    "XXratnml_u:17853": " ++ iti subhāṣitaratnāvadānatatve vasudhārā vratakathā samāptā ++",
    "XXratnml_u:17854": " śreyo 'stu samvat 1028 māghamāse kṛṣṇapakṣe dvitīyāyāṃ tithau pūrvaphālguṇīnakṣatre suddhayoge budhavāsare kuṃbharāśigate savitari",
    "XXratnml_u:17855": " siṃharāśigate caṃdramasi etaddine saṃpūrṇam idaiḥ pustakaṃ (Rm 481)",
    "XXratnml_u:17856": " mānadevasaṃskāritacakramahāvihāre nivāsitaḥ vajrācāryyaśrīdharmmarājena likhitam idaṃ pustakam etatpuṇyena dharmmārthakāmamokṣān prāptim astu śvapustakasunānaṃ lobhayāyamadu ||"
}