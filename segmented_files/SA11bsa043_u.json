{
    "SA11bsa043_u:0_0": "Samādhisaṃbhāraparivartaḥ",
    "SA11bsa043_u:1_0": "lokanāthāya namaḥ",
    "SA11bsa043_u:2_0": "bodhicittaṃ dṛḍhaṃ kuryāt pūrva kāruṇyaśaktijam /",
    "SA11bsa043_u:2_1": "bhavabhogasukhe 'saktaḥ parigrahaparāṅmukhaḥ // 1 //",
    "SA11bsa043_u:3_0": "śraddhādidhanasampanno guruṃ buddhasamaṃ bhajet /",
    "SA11bsa043_u:3_1": "taddiṣṭasamayācāraṃ paripālitumudyataḥ // 2 //",
    "SA11bsa043_u:4_0": "kumbhaguhyābheṣekaṃ tu prasādāllabhate guroḥ /",
    "SA11bsa043_u:4_1": "kāyavāk cittasaṃśuddhaḥ siddhipātraṃ sa sādhakaḥ // 3 //",
    "SA11bsa043_u:5_0": "samādhyaṅgasamudbhūtasaṃbhārapāripūritaḥ /",
    "SA11bsa043_u:5_1": "śīghraṃ siddhyāptirevaṃ ca guhyamantranayasthitiḥ // 4 //",
    "SA11bsa043_u:6_0": "samādhyaṅgacyutau tasya vipakṣasthititastathā /",
    "SA11bsa043_u:6_1": "janmakoṭisahasraiśca samādhirna prasidhyati // 5 //",
    "SA11bsa043_u:7_0": "tatsamādhiprasidhyartha guhyavṛttasthayogavit /",
    "SA11bsa043_u:7_1": "tad bhinnaṃ cintanaṃ tyaktvā dṛḍhavīryeṇa codyamet // 6 //",
    "SA11bsa043_u:8_0": "samādheryāni cāṅgāni vipakṣastadviniścaye /",
    "SA11bsa043_u:8_1": "samādhyaṅgaṃ vipakṣaśca saṃkṣepeṇa samucyate // 7 //",
    "SA11bsa043_u:9_0": "śīlasampattiyuktatvaṃ bhogeṣu nirapekṣatā /",
    "SA11bsa043_u:9_1": "kṣāntirdṛḍhapratijñā ca janasaṃsargavarjanam // 8 //",
    "SA11bsa043_u:10_0": "kāyavāk cittakāryeṣu samprajanyasamanvayaḥ /",
    "SA11bsa043_u:10_1": "buddhakāyastutismṛtyā kāyānusmṛtisaṃyutiḥ // 9 //",
    "SA11bsa043_u:11_0": "yasmin kāle tu yatkārya dārḍhrya tasya hyanusmṛtau /",
    "SA11bsa043_u:11_1": "pañcāvaraṇahāniśca yuktakṛd bhaktamānatā // 10 //",
    "SA11bsa043_u:12_0": "samastalokadharmeṣu cittopekṣā sadā tathā /",
    "SA11bsa043_u:12_1": "saṃlekho 'ṅgāni cemāni vipakṣastadviparyayaḥ // 11 //",
    "SA11bsa043_u:13_0": "samādhisambhārakṛtairhi puṇyaiḥ samādhiṃ vajropamametu lokaḥ / 12, a ba /",
    "SA11bsa043_u:14_0": "samādhisambhāraparivarto mahāpaṇḍitācāryadīpaṅkaraśrījñānapādaviracitaḥ samāptaḥ //",
    "SA11bsa043_u:15_0": "tenaiva bhāratīyopādhyāyena mahāsaṃśodhakalokacakṣuṣā bhikṣu-śākyamatinā ca anūdya nirṇītaḥ //"
}