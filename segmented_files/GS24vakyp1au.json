{
    "GS24vakyp1au:0": " PADA MARKERS For a four-pada verse:",
    "GS24vakyp1au:1": " For a six-pada verse:",
    "GS24vakyp1au:2": " 1st kāṇḍa anādinidhanam brahma $ śabdatattvaṃ yad akṣaram &",
    "GS24vakyp1au:3": " vivartate 'rthabhāvena % prakriyā jagato yataḥ // BVaky_1.1 //",
    "GS24vakyp1au:4": " ekam eva yad āmnātaṃ $ bhinnaśaktivyapāśrayāt &",
    "GS24vakyp1au:5": " apṛthaktve 'pi śaktibhyaḥ % pṛthaktveneva vartate // BVaky_1.2 //",
    "GS24vakyp1au:6": " adhyāhitakalāṃ yasya $ kālaśaktim upāśritāḥ &",
    "GS24vakyp1au:7": " janmādayo vikārāḥ ṣaḍ % bhāvabhedasya yonayaḥ // BVaky_1.3 //",
    "GS24vakyp1au:8": " ekasya sarvabījasya $ yasya ceyam anekadhā &",
    "GS24vakyp1au:9": " bhoktṛbhoktavyarūpeṇa % bhogarūpeṇa ca sthitiḥ // BVaky_1.4 //",
    "GS24vakyp1au:10": " prāptyupāyo 'nukāraś ca $ tasya vedo maharṣibhiḥ &",
    "GS24vakyp1au:11": " eko 'py anekavartmeva % samāmnātaḥ pṛthak pṛthak // BVaky_1.5 //",
    "GS24vakyp1au:12": " bhedānāṃ bahumārgatvaṃ $ karmaṇy ekatra cāṇgatā &",
    "GS24vakyp1au:13": " śabdānāṃ yataśaktitvaṃ % tasya śākhāsu dṛṣyate // BVaky_1.6 //",
    "GS24vakyp1au:14": " smṛtayo bahurūpās ca $ dṛṣṭādṛṣṭaprayojanāḥ &",
    "GS24vakyp1au:15": " tam evāśritya liṅgebhyo % vedavidbhiḥ prakalpitāḥ // BVaky_1.7 //",
    "GS24vakyp1au:16": " tasyārthavādarūpāṇi $ niśritāḥ svavikalpajāḥ &",
    "GS24vakyp1au:17": " ekatvināṃ dvaitināṃ ca % pravādā bahudhāgatā // BVaky_1.8 //",
    "GS24vakyp1au:18": " satyā visuddhis tatroktā $ vidyaivekapadāgamā &",
    "GS24vakyp1au:19": " yuktā praṇavarūpeṇa % sarvavādāvirodhinā // BVaky_1.9 //",
    "GS24vakyp1au:20": " vidhātus tasya lokānām $ aṅgopāṅganibandhanāḥ &",
    "GS24vakyp1au:21": " vidyābhedāḥ pratāyante % jnānasaṃskārahetavaḥ // BVaky_1.10 //",
    "GS24vakyp1au:22": " āsannaṃ brahmaṇas tasya $ tapasām uttamaṃ tapaḥ &",
    "GS24vakyp1au:23": " prathamaṃ chandasām aṅgam % āhur vyākaraṇaṃ budhāḥ // BVaky_1.11 //",
    "GS24vakyp1au:24": " prāptarūpavibhāgāyā $ yo vācaḥ paramo rasaḥ &",
    "GS24vakyp1au:25": " yat tat puṇyatamaṃ jyotis % tasya mārgo 'yam ānjasasḥ // BVaky_1.12 //",
    "GS24vakyp1au:26": " arthapravṛttitattvānāṃ $ śabdā eva nibandhanam &",
    "GS24vakyp1au:27": " tattvāvabodjaḥ śabdānaṃ % nāsti vyākaraṇād ṛte // BVaky_1.13 //",
    "GS24vakyp1au:28": " tad dvāram apavargasya $ vāṅmalānāṃ cikitsitam &",
    "GS24vakyp1au:29": " pavitraṃ sarvavidyānām % adhividyaṃ prakāsate // BVaky_1.14 //",
    "GS24vakyp1au:30": " yathārthajātayaḥ sarvāḥ $ sabākṛtinibandhanāḥ &",
    "GS24vakyp1au:31": " tathaiva loke vidyānām % esā vidyā parāyanam // BVaky_1.15 //",
    "GS24vakyp1au:32": " idam ādyaṃ padasthānaṃ $ siddhisopānaparvaṇām &",
    "GS24vakyp1au:33": " iyaṃ sā mokṣamāṇānām % ajihmā rājapaddhatiḥ // BVaky_1.16 //",
    "GS24vakyp1au:34": " atrātītaviparyāsaḥ $ kevalām anupasyati &",
    "GS24vakyp1au:35": " chandasyas chandasāṃ yonim % ātmā chandomayīṃ tanum // BVaky_1.17 //",
    "GS24vakyp1au:36": " pratyasthamitabhedāyā $ yad vāco rūpam uttamam &",
    "GS24vakyp1au:37": " yad asminn eva tamasi % jyotiḥ suddhaṃ vivartate // BVaky_1.18 //",
    "GS24vakyp1au:38": " vaikṛtaṃ samati krāntā $ mūrtivyāpāradarśanam &",
    "GS24vakyp1au:39": " vyatītyālokatamasī % prakāśaṃ yam upāsate // BVaky_1.19 //",
    "GS24vakyp1au:40": " yatra vāco nimettāni $ cihnānīvākṣarasmṛteḥ &",
    "GS24vakyp1au:41": " śabdapūrveṇa yogena % bhāsante pratibimbavat // BVaky_1.20 //",
    "GS24vakyp1au:42": " atharvaṇām aṅgirasāṃ $ sāṃnām ṛgyajuṣasya ca &",
    "GS24vakyp1au:43": " yasminn uccāvacā varṇāḥ % pṛthaksthitaparigrahāḥ // BVaky_1.21 //",
    "GS24vakyp1au:44": " yad ekaṃ prakriyābhedair $ bahudhā pravibhajyate &",
    "GS24vakyp1au:45": " tad vyākaraṇaṃ āgamya % paraṃ brahmādhigamyate // BVaky_1.22 //",
    "GS24vakyp1au:46": " nityāḥ śabdārthasaṃbandhās $ tatrāmnātā maharṣibhiḥ &",
    "GS24vakyp1au:47": " sūtrāṇāṃ sānutantrāṇāṃ % bhāṣyāṇāṃ ca praṇetṛbhiḥ // BVaky_1.23 //",
    "GS24vakyp1au:48": " apoddhārapadārthāḥ ye $ ye cārthāḥ sthitalakṣaṇāḥ &",
    "GS24vakyp1au:49": " anvākhyeyāś ca ye śabdā % ye cāpi pratipādakāḥ // BVaky_1.24 //",
    "GS24vakyp1au:50": " kāryakāraṇabhāvena $ yogyabhāvena ca sthitāḥ &",
    "GS24vakyp1au:51": " dharme ye pratyaye cāṅgaṃ % saṃbandhāḥ sādhvasādhuṣu // BVaky_1.25 //",
    "GS24vakyp1au:52": " te liṅgaiś ca svaśabdaiś ca $ śāstre 'sminn upavarṇitāḥ &",
    "GS24vakyp1au:53": " smṛtyartham anugamyante % ke cid eva yathāgamam // BVaky_1.26 //",
    "GS24vakyp1au:54": " śiṣṭebhya āgamāt siddhāḥ $ sādhavo dharmasādhanam &",
    "GS24vakyp1au:55": " arthapratyāyanābhede % viparītās tv asādhavaḥ // BVaky_1.27 //",
    "GS24vakyp1au:56": " nityatve kṛtakatve vā $ teṣām ādir na vidyate &",
    "GS24vakyp1au:57": " prāṇinām iva sā caiṣā % vyavasthānityatocyate // BVaky_1.28 //",
    "GS24vakyp1au:58": " nānarthikām imāṃ kaś cid $ vyavasthāṃ kartum arhati &",
    "GS24vakyp1au:59": " tasmān nibadhyate śiṣṭaiḥ % sādhutvaviṣayā smṛtiḥ // BVaky_1.29 //",
    "GS24vakyp1au:60": " na cāgamād ṛte dharmas $ tarkeṇa vyavatiṣṭhate &",
    "GS24vakyp1au:61": " ṛṣīṇām api yaj jñānaṃ % tad apy āgamapūrvakam // BVaky_1.30 //",
    "GS24vakyp1au:62": " dharmasya cāvyavacchinnāḥ $ panthāno ye vyavasthitāḥ &",
    "GS24vakyp1au:63": " na tāṃl lokaprasiddhatvāt % kaś cit tarkeṇa bādhate // BVaky_1.31 //",
    "GS24vakyp1au:64": " avasthādeśakālānāṃ $ bhedād bhinnāsu śaktiṣu &",
    "GS24vakyp1au:65": " bhāvānām anumānena % prasiddhir atidurlabhā // BVaky_1.32 //",
    "GS24vakyp1au:66": " nirjñātaśakter dravyasya $ tāṃ tān arthakriyāṃ prati &",
    "GS24vakyp1au:67": " viśiṣṭadravyasaṃbandhe % sā śaktiḥ pratibadhyate // BVaky_1.33 //",
    "GS24vakyp1au:68": " yatnenānumito 'py arthaḥ $ kuśalair anumātṛbhiḥ &",
    "GS24vakyp1au:69": " abhiyuktatarair anyair % anyathaivopapādyate // BVaky_1.34 //",
    "GS24vakyp1au:70": " pareṣām asamākhyeyam $ abhyāsād eva jāyate &",
    "GS24vakyp1au:71": " maṇirūpyādivijñānaṃ % tadvidāṃ nānumānikam // BVaky_1.35 //",
    "GS24vakyp1au:72": " pratyakṣam anumānaṃ ca $ vyatikramya vyavasthitāḥ &",
    "GS24vakyp1au:73": " pitṛrakṣaḥpiśācānāṃ % karmajā eva siddhayaḥ // BVaky_1.36 //",
    "GS24vakyp1au:74": " āvirbhūtaprakāśānām $ anupaplutacetasām &",
    "GS24vakyp1au:75": " atītānāgatajñānaṃ % pratyakṣān na viśiṣyate // BVaky_1.37 //",
    "GS24vakyp1au:76": " atīndriyān asaṃvedyān $ paśyanty ārṣeṇa cakṣuṣā &",
    "GS24vakyp1au:77": " ye bhāvān vacanaṃ teṣāṃ % nānumānena bādhate // BVaky_1.38 //",
    "GS24vakyp1au:78": " yo yasya svam iva jñānaṃ $ darśanaṃ nātiśaṅkate &",
    "GS24vakyp1au:79": " sthitaṃ pratyakṣapakṣe taṃ % katham anyo nivartayet // BVaky_1.39 //",
    "GS24vakyp1au:80": " idaṃ puṇyam idaṃ pāpam $ ity etasmin padadvaye &",
    "GS24vakyp1au:81": " ācaṇḍālamanuṣyāṇām % alpaṃ śāstraprayojanam // BVaky_1.40 //",
    "GS24vakyp1au:82": " caitanyam iva yaś cāyam $ avicchedena vartate &",
    "GS24vakyp1au:83": " āgamas tam upāsīno % hetuvādair na bādhyate // BVaky_1.41 //",
    "GS24vakyp1au:84": " hastasparśād ivāndhena $ viṣame pathi dhāvatā &",
    "GS24vakyp1au:85": " anumānapradhānena % vinipāto na durlabhaḥ // BVaky_1.42 //",
    "GS24vakyp1au:86": " tasmād akṛtakaṃ śāstraṃ $ smṛtiṃ ca sanibandhanām &",
    "GS24vakyp1au:87": " āśrityārabhyate śiṣṭaiḥ % sādhutvaviṣayā smṛtiḥ // BVaky_1.43 //",
    "GS24vakyp1au:88": " dvāv upādānaśabdeṣu $ śabdau śabdavido viduḥ &",
    "GS24vakyp1au:89": " eko nimittaṃ śabdānām % aparo 'rthe prayujyate // BVaky_1.44 //",
    "GS24vakyp1au:90": " avibhakto vibhaktebhyo $ jāyate 'rthasya vācakaḥ &",
    "GS24vakyp1au:91": " śabdas tatrārtharūpātmā % saṃbandham upagacchati // BVaky_1.45 //",
    "GS24vakyp1au:92": " ātmabhedaṃ tayoḥ ke cid $ astīty āhuḥ purāṇagāḥ &",
    "GS24vakyp1au:93": " buddhibhedād abhinnasya % bhedam eke pracakṣate // BVaky_1.46 //",
    "GS24vakyp1au:94": " araṇisthaṃ yathā jyotiḥ $ prakāśāntarakāraṇam &",
    "GS24vakyp1au:95": " tadvac chabdo 'pi buddhisthaḥ % śrutīnāṃ kāraṇaṃ pṛthak // BVaky_1.47 //",
    "GS24vakyp1au:96": " vitarkitaḥ purā buddhyā $ kva cid arthe niveśitaḥ &",
    "GS24vakyp1au:97": " karaṇebhyo vivṛttena % dhvaninā so 'nugṛhyate // BVaky_1.48 //",
    "GS24vakyp1au:98": " nādasya kramajātatvān $ na pūrvo na paraś ca saḥ &",
    "GS24vakyp1au:99": " akramaḥ kramarūpeṇa % bhedavān iva jāyate // BVaky_1.49 //",
    "GS24vakyp1au:100": " pratibimbaṃ yathānyatra $ sthitaṃ toyakriyāvaśāt &",
    "GS24vakyp1au:101": " tatpravṛttim ivānveti % sa dharmaḥ sphoṭanādayoḥ // BVaky_1.50 //",
    "GS24vakyp1au:102": " ātmarūpaṃ yathā jñāne $ jñeyarūpaṃ ca dṛśyate &",
    "GS24vakyp1au:103": " artharūpaṃ tathā śabde % svarūpaṃ ca prakāśate // BVaky_1.51 //",
    "GS24vakyp1au:104": " āṇḍabhāvam ivāpanno $ yaḥ kratuḥ śabdasaṃjñakaḥ &",
    "GS24vakyp1au:105": " vṛttis tasya kriyārūpā % bhāgaśo bhajate kramam // BVaky_1.52 //",
    "GS24vakyp1au:106": " yathaikabuddhiviṣayā $ mūrtir ākriyate paṭe &",
    "GS24vakyp1au:107": " mūrtyantarasya tritayam % evaṃ śabde 'pi dṛśyate // BVaky_1.53 //",
    "GS24vakyp1au:108": " yathā prayoktuḥ prāg buddhiḥ $ śabdeṣv eva pravartate &",
    "GS24vakyp1au:109": " vyavasāyo grahītṝṇām % evaṃ teṣv eva jāyate // BVaky_1.54 //",
    "GS24vakyp1au:110": " arthopasarjanībhūtān $ abhidheyeṣu keṣu cit &",
    "GS24vakyp1au:111": " caritārthān parārthatvān % na lokaḥ pratipadyate // BVaky_1.55 //",
    "GS24vakyp1au:112": " grāhyatvaṃ grāhakatvaṃ ca $ dve śaktī tejaso yathā &",
    "GS24vakyp1au:113": " tathaiva sarvaśabdānām % ete pṛthag avasthite // BVaky_1.56 //",
    "GS24vakyp1au:114": " viṣayatvam anāpannaiḥ $ śabdair nārthaḥ prakāśyate &",
    "GS24vakyp1au:115": " na sattayaiva te 'rthānām % agṛhītāḥ prakāśakāḥ // BVaky_1.57 //",
    "GS24vakyp1au:116": " ato 'nirjñātarūpatvāt $ kim āhety abhidhīyate &",
    "GS24vakyp1au:117": " nendriyāṇāṃ prakāśye 'rthe % svarūpaṃ gṛhyate tathā // BVaky_1.58 //",
    "GS24vakyp1au:118": " bhedenāvagṛhītau dvau $ śabdadharmāv apoddhṛtau &",
    "GS24vakyp1au:119": " bhedakāreṣu hetutvam % avirodhena gacchataḥ // BVaky_1.59 //",
    "GS24vakyp1au:120": " vṛddhyādayo yathā śabdāḥ $ svarūpopanibandhanāḥ &",
    "GS24vakyp1au:121": " ādaicpratyāyitaiḥ śabdaiḥ % saṃbandhaṃ yānti saṃjñibhiḥ // BVaky_1.60 //",
    "GS24vakyp1au:122": " agniśabdas tathaivāyam $ agniśabdanibandhanaḥ &",
    "GS24vakyp1au:123": " agniśrutyaiti saṃbandham % agniśabdābhidheyayā // BVaky_1.61 //",
    "GS24vakyp1au:124": " yo ya uccāryate śabdo $ niyataṃ na sa kāryabhāk &",
    "GS24vakyp1au:125": " anyapratyāyane śaktir % na tasya pratibadhyate // BVaky_1.62 //",
    "GS24vakyp1au:126": " uccaran paratantratvād $ guṇaḥ kāryair na yujyate &",
    "GS24vakyp1au:127": " tasmāt tadarthaiḥ kāryāṇāṃ % saṃbandhaḥ parikalpyate // BVaky_1.63 //",
    "GS24vakyp1au:128": " sāmānyam āśritaṃ yad yad $ upamānopameyayoḥ &",
    "GS24vakyp1au:129": " tasya tasyopamāneṣu % dharmo 'nyo vyatiricyate // BVaky_1.64 //",
    "GS24vakyp1au:130": " guṇaḥ prakarṣahetur yaḥ $ svātantryeṇopadiśyate &",
    "GS24vakyp1au:131": " tasyāśritād guṇād eva % prakṛṣṭatvaṃ pratīyate // BVaky_1.65 //",
    "GS24vakyp1au:132": " tasyābhidheyabhāvena $ yaḥ śabdaḥ samavasthitaḥ &",
    "GS24vakyp1au:133": " tasāpy uccāraṇe rūpam % anyat tasmād vivicyate // BVaky_1.66 //",
    "GS24vakyp1au:134": " prāk samjñinābhisaṃbandhāt $ saṃjñā rūpapadārthikā &",
    "GS24vakyp1au:135": " ṣaṣṭyāś ca prathamāyāś ca % nimittatvāya kalpate // BVaky_1.67 //",
    "GS24vakyp1au:136": " tatrārthavattvāt prathamā $ saṃjñāśabdād vidhīyate &",
    "GS24vakyp1au:137": " asyete vyatirekaś ca % tadarthād eva jāyate // BVaky_1.68 //",
    "GS24vakyp1au:138": " svaṃ rūpam iti kaiś cit tu $ vyaktiḥ saṃjñopadiśyate &",
    "GS24vakyp1au:139": " jāteḥ kāryāṇi saṃsṛṣṭā % jātis tu pratipadyate // BVaky_1.69 //",
    "GS24vakyp1au:140": " saṃjñinīṃ vyaktim icchanti $ sūtre grāhyām athāpare &",
    "GS24vakyp1au:141": " jātipratyāyitā vyaktiḥ % pradeśeṣūpatiṣṭhate // BVaky_1.70 //",
    "GS24vakyp1au:142": " kāryatve nityatāyāṃ vā $ ke cid ekatvavādinaḥ &",
    "GS24vakyp1au:143": " kāryatve nityatāyāṃ vā % ke cin nānātvavādinaḥ // BVaky_1.71 //",
    "GS24vakyp1au:144": " padabhede 'pi varṇānām $ ekatvaṃ na nivartate &",
    "GS24vakyp1au:145": " vākyeṣu padam ekaṃ ca % bhinneṣv apy upalabhyate // BVaky_1.72 //",
    "GS24vakyp1au:146": " na varṇavyatirekeṇa $ padam anyac ca vidyate &",
    "GS24vakyp1au:147": " vākyaṃ varṇapadābhyāṃ ca % pravibhāgo na kaś cana // BVaky_1.73 //",
    "GS24vakyp1au:148": " pade na varṇā vidyante $ varṇeṣv avayavā na ca &",
    "GS24vakyp1au:149": " vākyāt padānām atyantaṃ % pravibhāgo na kaś cana // BVaky_1.74 //",
    "GS24vakyp1au:150": " bhinnadarśanam āśritya $ vyavahāro 'nugamyate &",
    "GS24vakyp1au:151": " tatra yan mukhyam ekeṣāṃ % tatrānyeṣāṃ viparyayaḥ // BVaky_1.75 //",
    "GS24vakyp1au:152": " sphotasyābhinnakālasya $ dhvanikālānupātinaḥ &",
    "GS24vakyp1au:153": " grahaṇopādhibhedena % vṛttibhedaṃ pracakṣate // BVaky_1.76 //",
    "GS24vakyp1au:154": " svabhāvabhedān nityatve $ hrasvadīrghaplutādiṣu &",
    "GS24vakyp1au:155": " prākṛtasya dhvaneḥ kālaḥ % śabdasyety upacaryate // BVaky_1.77 //",
    "GS24vakyp1au:156": " śabdasya grahaṇe hetuḥ $ prākṛto dhvanir iṣyate &",
    "GS24vakyp1au:157": " sthitibhedanimittatvaṃ % vaikṛtaḥ pratipadyate // BVaky_1.78 //",
    "GS24vakyp1au:158": " śabdasyordhvam abhivyakter $ vṛttibhedaṃ tu vaikṛtaḥ &",
    "GS24vakyp1au:159": " dhvanayaḥ samupohante % sphoṭātmā tair na bhidyate // BVaky_1.79 //",
    "GS24vakyp1au:160": " indriyasyaivasaṃskāraḥ $ śabdasyaivobhavasya vā &",
    "GS24vakyp1au:161": " kriyate dhvanibhir vādās % trayo 'bhivyaktivādinām // BVaky_1.80 //",
    "GS24vakyp1au:162": " indriyasyaiva saṃskāraḥ $ samādhānāñjanādibhiḥ &",
    "GS24vakyp1au:163": " viṣayasya tu saṃskāraḥ % tadgandhapratipattaye // BVaky_1.81 //",
    "GS24vakyp1au:164": " cakṣuṣaḥ prāpyakāritve $ tejasā tu dvayor api &",
    "GS24vakyp1au:165": " viṣayendriyayor iṣṭā % saṃskāraḥ sa kramo dhvaneḥ // BVaky_1.82 //",
    "GS24vakyp1au:166": " sphoṭarūpāvibhāgena $ dhvaner grahaṇam iṣyate &",
    "GS24vakyp1au:167": " kaiś cit dhvanir asaṃvedyaḥ % svatantro 'nyaiḥ prakalpitaḥ // BVaky_1.83",
    "GS24vakyp1au:168": " yathānuvākaḥ śloko vā $ soḍhatvam upagacchate &",
    "GS24vakyp1au:169": " āvṛttyā na tu sa granthaḥ % pratyāvṛtti nirūpyate // BVaky_1.84 //",
    "GS24vakyp1au:170": " pratyayair anupākhyeyair $ grahaṇānuguṇais tathā &",
    "GS24vakyp1au:171": " dhvaniprakāśite śabde % svarūpam avadhāryate // BVaky_1.85 //",
    "GS24vakyp1au:172": " nādair āhitabījāyām $ antyena dhvaninā saha &",
    "GS24vakyp1au:173": " āvṛttaparipākāyāṃ % buddhau śabdo 'vadhāryate // BVaky_1.86 //",
    "GS24vakyp1au:174": " asataś cāntarāle yāñ $ chabdān astīti manyate &",
    "GS24vakyp1au:175": " pratipattur aśaktiḥ sā % grahaṇopāya eva saḥ // BVaky_1.87 //",
    "GS24vakyp1au:176": " bhedānukāro jñānasya $ vācaś copaplavo dhruvaḥ &",
    "GS24vakyp1au:177": " kramopasṛṣṭarūpā vāg % jñānaṃ jñeyavyapāśrayam // BVaky_1.88 //",
    "GS24vakyp1au:178": " *jñeyena na vinā jñānaṃ $ vyavahāre 'vatiṣṭhate &",
    "GS24vakyp1au:179": " nālabdhakramayā vācā % kaś cid artho 'bhidhīyate // BVaky_1.89 *//",
    "GS24vakyp1au:180": " yathādyasaṃkhyāgrahaṇam $ upāyaḥ pratipattaye &",
    "GS24vakyp1au:181": " saṃkhyāntarāṇāṃ bhede 'pi % tathā śabdāntaraśrutiḥ // BVaky_1.90 //",
    "GS24vakyp1au:182": " pratyekaṃ vyañjakā bhinna $ varṇavākyapadeṣu ye &",
    "GS24vakyp1au:183": " teṣām atyantabhede 'pi % saṃkīrṇā iva śaktayaḥ // BVaky_1.91 //",
    "GS24vakyp1au:184": " yathaiva darśanaiḥ pūrvair $ dūrāt saṃtamase 'pi vā &",
    "GS24vakyp1au:185": " anyathākṛtya viṣayam % anyathaivādhyavasyati // BVaky_1.92 //",
    "GS24vakyp1au:186": " vyajyamāne tathā vākye $ vākyābhivyaktihetubhiḥ &",
    "GS24vakyp1au:187": " bhāgāvagraharūpeṇa % pūrvaṃ buddhiḥ pravartate // BVaky_1.93 //",
    "GS24vakyp1au:188": " yathānupūrvīniyamo $ vikāre kṣīrabījayoḥ &",
    "GS24vakyp1au:189": " tathaiva pratipattṝṇāṃ % niyato buddhiṣu kramaḥ // BVaky_1.94 //",
    "GS24vakyp1au:190": " bhāgavatsv api teṣv eva $ rūpabhedo dhvaneḥ kramāt &",
    "GS24vakyp1au:191": " nirbhāgeṣv abhyupāyo vā % bhāgabhedaprakalpanam // BVaky_1.95 //",
    "GS24vakyp1au:192": " anekavyaktyabhivyaṅgyā $ jātiḥ sphoṭa iti smṛtā &",
    "GS24vakyp1au:193": " kaiś cit vyaktaya evāsya % dhvanitvena prakalpitāḥ // BVaky_1.96 //",
    "GS24vakyp1au:194": " avikārasya śabdasya $ nimittair vikṛto dhvaniḥ &",
    "GS24vakyp1au:195": " upalabdhau nimittatvam % upayāti prakāśavat // BVaky_1.97 //",
    "GS24vakyp1au:196": " na cānityeṣv abhivyaktir $ niyamena vyavasthitā &",
    "GS24vakyp1au:197": " āśrayair api nityānāṃ % jātīnāṃ vyaktir iṣyate // BVaky_1.98 //",
    "GS24vakyp1au:198": " deśādibhiś ca saṃbandho $ dṛṣṭaḥ kāyavatām api &",
    "GS24vakyp1au:199": " deśabhedavikalpe 'pi % na bhedo dhvaniśabdayoḥ // BVaky_1.99 //",
    "GS24vakyp1au:200": " grahaṇagrāhyayoḥ siddhā $ yogyatā niyatā yathā &",
    "GS24vakyp1au:201": " vyaṅgyavyañjakabhāve 'pi % tathaiva sphoṭanādayoḥ // BVaky_1.100 //",
    "GS24vakyp1au:202": " sadṛśagrahaṇānāṃ ca $ gandhādīnāṃ prakāśakam &",
    "GS24vakyp1au:203": " nimittaṃ niyataṃ loke % pratidravyam avasthitam // BVaky_1.101 //",
    "GS24vakyp1au:204": " prakāśakānāṃ bhedāṃś ca $ prakāśyo 'rtho 'nuvartate &",
    "GS24vakyp1au:205": " tailodakādibhede tat % pratyakṣaṃ pratibimbake // BVaky_1.102 //",
    "GS24vakyp1au:206": " viruddhaparimāṇeṣu $ vajrādarśatalādiṣu &",
    "GS24vakyp1au:207": " parvatādisarūpāṇāṃ % bhāvānāṃ nāsti saṃbhavaḥ // BVaky_1.103 //",
    "GS24vakyp1au:208": " tasmād abhinnakāleṣu $ varṇavākyapadādiṣu &",
    "GS24vakyp1au:209": " vṛttikālaḥ svakālaś ca % nādabhedād vibhajyate // BVaky_1.104 //",
    "GS24vakyp1au:210": " yaḥ saṃyogavibhāgābhyāṃ $ karaṇair upajanyate &",
    "GS24vakyp1au:211": " sa sphoṭaḥ śabdajāḥ śabdā % dhvanayo 'nyair udāhṛtāḥ // BVaky_1.105 //",
    "GS24vakyp1au:212": " alpe mahati vā śabde $ sphoṭakālo na bhidyate &",
    "GS24vakyp1au:213": " paras tu śabdasaṃtānaḥ % pracayāpacayātmakaḥ // BVaky_1.106 //",
    "GS24vakyp1au:214": " dūrāt prabheva dīpasya $ dhvanimātraṃ tu lakṣyate &",
    "GS24vakyp1au:215": " ghaṇṭādūnāṃ ca śabdeṣu % vyakto bhedaḥ sa dṛśyate // BVaky_1.107 //",
    "GS24vakyp1au:216": " dravyābhighātāt pracitau $ bhinnau dīrghaplutāv api &",
    "GS24vakyp1au:217": " kampe tūparate jātā % nādā vṛtter viśeṣakāḥ // BVaky_1.108 //",
    "GS24vakyp1au:218": " anavasthitakampe 'pi $ karaṇe dhvanayo 'pare &",
    "GS24vakyp1au:219": " sphoṭād evopajāyante % jvālā jvālāntarād iva // BVaky_1.109 //",
    "GS24vakyp1au:220": " vāyor aṇūnāṃ jñānasya $ śabdatvāpattir iṣyate &",
    "GS24vakyp1au:221": " kaiś cid darśanabhedo hi % pravādeṣv anavasthitaḥ // BVaky_1.110 //",
    "GS24vakyp1au:222": " *labdhakriyāḥ prayatnena $ vaktur icccānuvartinā &",
    "GS24vakyp1au:223": " sthāneṣv abhihato vāyuḥ % śabdatvaṃ pratipadyate // BVaky_1.111 *//",
    "GS24vakyp1au:224": " *tasya kāraṇasāmarthyād $ vegapracayadharmaṇaḥ &",
    "GS24vakyp1au:225": " saṃnipātād vibhajyante % sāravatyo 'pi mūrtayaḥ // BVaky_1.112 *//",
    "GS24vakyp1au:226": " *aṇavaḥ sarvaśaktitvād $ bhedasaṃsargavṛttayaḥ &",
    "GS24vakyp1au:227": " chāyātapatamaḥśabda- % bhāvena pariṇāminaḥ // BVaky_1.113 *//",
    "GS24vakyp1au:228": " *svaśaktau vyajyamānāyāṃ $ prayatnena samīritāḥ &",
    "GS24vakyp1au:229": " abhrāṇīva pracīyante % śabdākhyāḥ paramāṇavaḥ // BVaky_1.114 *//",
    "GS24vakyp1au:230": " *athāyam āntaro jñātā $ sūkṣmavāgātmani sthitaḥ &",
    "GS24vakyp1au:231": " vyaktaye svasya rūpasya % śabdatvena vivartate // BVaky_1.115 *//",
    "GS24vakyp1au:232": " *sa manobhāvam āpadya $ tejasā pākam āgataḥ &",
    "GS24vakyp1au:233": " vāyum āviśati prāṇam % athāsau samudīryate // BVaky_1.116 *//",
    "GS24vakyp1au:234": " *antaḥkaraṇatattvasya $ vāyur āśrayatāṃ gataḥ &",
    "GS24vakyp1au:235": " taddharmeṇa samāviṣṭas % tejasaiva vivartate // BVaky_1.117 *//",
    "GS24vakyp1au:236": " *vibhajan svātmano granthīñ $ chrutirūpaiḥ pṛthagvidhaiḥ &",
    "GS24vakyp1au:237": " prāṇo varṇān abhivyajya % varṇeṣv evopalīyate // BVaky_1.118 *//",
    "GS24vakyp1au:238": " *ātmā buddhyā samarthyārthān $ mano yuṅkte vivakṣayā &",
    "GS24vakyp1au:239": " manaḥ kāyāgnim āhanti % sa prerayati mārutam // BVaky_1.119 *//",
    "GS24vakyp1au:240": " ajasravṛttir yaḥ śabdaḥ $ sūkṣmatvān nopalabhyate &",
    "GS24vakyp1au:241": " vyajanād vāyur iva sa % svanimittāt pratīyate // BVaky_1.120 //",
    "GS24vakyp1au:242": " tasya prāṇe ca yā śaktir $ yā ca buddhau vyavasthitā &",
    "GS24vakyp1au:243": " vivartamānā sthāniṣu % saiṣā bhedaṃ prapadyate // BVaky_1.121 //",
    "GS24vakyp1au:244": " śabdeṣv evāśritā śaktir $ viśvasyāsya nibandhanī &",
    "GS24vakyp1au:245": " yannetraḥ pratibhātmāyaṃ % bhedarūpaḥ pratāyate // BVaky_1.122 //",
    "GS24vakyp1au:246": " śabdādibhedaḥ śabdena $ vyākhyāto rūpyate yataḥ &",
    "GS24vakyp1au:247": " tasmād arthavidhāḥ sarvāḥ % śabdamātrāsu niśritāḥ // BVaky_1.123 //",
    "GS24vakyp1au:248": " (ṣaḍgādibhedaḥ a)",
    "GS24vakyp1au:249": " śabdasyapariṇāmo 'yam $ ity āmnāyavido viduḥ &",
    "GS24vakyp1au:250": " chandobhya eva prathamam % etad viśvaṃ pravartate // BVaky_1.124 //",
    "GS24vakyp1au:251": " vibhajya bahudhātmānaṃ $ sa cchandasyaḥ prajāpatiḥ &",
    "GS24vakyp1au:252": " chandomayībhir mātrābhir % bahudhaiva viveśa tam // BVaky_1.125 //",
    "GS24vakyp1au:253": " sādhvī vāg bhūyasī yeṣu $ puruṣeṣu vyavasthitā &",
    "GS24vakyp1au:254": " adhikaṃ vartate teṣu % puṇyaṃ rūpaṃ prajāpateḥ // BVaky_1.126 //",
    "GS24vakyp1au:255": " prājāpatyaṃ mahat tejas $ tatpātrair iva saṃvṛttam &",
    "GS24vakyp1au:256": " śarīrabhede viduṣāṃ % svāṃ yonim upadhāvati // BVaky_1.127 //",
    "GS24vakyp1au:257": " yad etan maṇḍalaṃ bhāsvad $ dhāma citrasya rādhasaḥ &",
    "GS24vakyp1au:258": " tadbhāvam abhisaṃbhūya % vidyāyāṃ pravilīyate // BVaky_1.128 //",
    "GS24vakyp1au:259": " itikartavyatā loke $ sarvā śabdavyapāśrayā &",
    "GS24vakyp1au:260": " yāṃ pūrvāhitasaṃskāro % bālo 'pi pratipadyate // BVaky_1.129 //",
    "GS24vakyp1au:261": " ādyaḥ kāraṇavinyāsaḥ $ prāṇasyordhvaṃ samīraṇam &",
    "GS24vakyp1au:262": " sthānānām abhighātaś ca % na vinā śabdabhāvanām // BVaky_1.130 //",
    "GS24vakyp1au:263": " na so 'sti pratyayo loke $ yaḥ śabdānugamād ṛte &",
    "GS24vakyp1au:264": " anuviddham iva jñānaṃ % sarvaṃ śabdena bhāsate // BVaky_1.131 //",
    "GS24vakyp1au:265": " vāgrūpatā cet utkrāmed $ avabodhasya śāśvatī &",
    "GS24vakyp1au:266": " na prakāśaḥ prakāśeta % sā hi pratyavamarśinī // BVaky_1.132 //",
    "GS24vakyp1au:267": " sā sarvavidyāśilpānāṃ $ kalānāṃ copabandhanī &",
    "GS24vakyp1au:268": " tadvaśād abhiniṣpannaṃ % sarvaṃ vastu vibhajyate // BVaky_1.133 //",
    "GS24vakyp1au:269": " saiṣā saṃsāriṇāṃ saṃjñā $ bahir antaś ca vartate &",
    "GS24vakyp1au:270": " tanmātrām avyatikrāntaṃ % caitanyaṃ sarvajātiṣu // BVaky_1.134 //",
    "GS24vakyp1au:271": " arthakriyāsu vāk sarvān $ samīhayati dehinaḥ &",
    "GS24vakyp1au:272": " tadutkrāntau visaṃjño 'yaṃ % dṛśyate kāṣṭakuḍyavat // BVaky_1.135 //",
    "GS24vakyp1au:273": " *bhedodgrāhavivartena $ labdhākāraparigrahā &",
    "GS24vakyp1au:274": " āmnātā sarvavidyāsu % vāg eva prakṛtiḥ parā // BVaky_1.136 *//",
    "GS24vakyp1au:275": " *ekatvam anatikrāntā $ vāṅnetrā vāṅnibandhanāḥ &",
    "GS24vakyp1au:276": " pṛthak pratyavabhāsante % vāgvibhāgā gavādayaḥ // BVaky_1.137 *//",
    "GS24vakyp1au:277": " *ṣaḍdvāraṃ ṣaḍadhiṣṭhānāṃ $ [ṣaṭpra]bodhāṃ ṣaḍavyayām &",
    "GS24vakyp1au:278": " te mṛtyum ativartante % ye vai vācam upāsate // BVaky_1.138 *//",
    "GS24vakyp1au:279": " pravibhāge yathā kartā $ tayā kārye pravartate &",
    "GS24vakyp1au:280": " avibhāge tathā saiva % kāryatvenāvatiṣṭhate // BVaky_1.139 //",
    "GS24vakyp1au:281": " *pravibhajyātmanātmānaṃ $ sṛṣṭvā bhāvān pṛthagvidhān &",
    "GS24vakyp1au:282": " sarveśvaraḥ sarvamayaḥ % svapne bhoktā pravartate // BVaky_1.140 *//",
    "GS24vakyp1au:283": " svamātrā paramātrā vā $ śrutyā prakramyate yathā &",
    "GS24vakyp1au:284": " tathaiva rūḍhatām eti % tayā hy artho vidhīyate // BVaky_1.141 //",
    "GS24vakyp1au:285": " atyantam atathābhūte $ nimitte śrutyapāśrayāt &",
    "GS24vakyp1au:286": " dṛśyate 'lātacakrādau % vastvākāranirūpaṇā // BVaky_1.142 //",
    "GS24vakyp1au:287": " api prayoktur ātmānaṃ $ śabdam antar avasthitam &",
    "GS24vakyp1au:288": " prāhur mahāntam ṛṣabhaṃ % yena sāyujyam iṣyate // BVaky_1.143 //",
    "GS24vakyp1au:289": " tasmād yaḥ śabdasaṃskāraḥ $ sā siddhiḥ paramātmanaḥ &",
    "GS24vakyp1au:290": " tasya pravṛttitattvajñas % tad brahmāmṛtam aśnute // BVaky_1.144 //",
    "GS24vakyp1au:291": " *prāṇavṛttim atikrānte $ vācas tattve vyavasthitaḥ &",
    "GS24vakyp1au:292": " kramasaṃhārayogena % saṃhṛtyātmānam ātmani // BVaky_1.145 *//",
    "GS24vakyp1au:293": " *vācaḥ saṃskāram ādhāya $ vācaṃ jñāne niveśya ca &",
    "GS24vakyp1au:294": " vibhajya bandhanāny asyāḥ % kṛtvā tāṃ chinnabandhanām // BVaky_1.146 *//",
    "GS24vakyp1au:295": " *jyotir āntaram āsādya $ cchinnagranthiparigrahaḥ &",
    "GS24vakyp1au:296": " kāraṇajyotiṣaikatvaṃ % chittvā granthīn pravartate // BVaky_1.147 *//",
    "GS24vakyp1au:297": " na jātv akartṛkam kaś cid $ āgamaṃ pratipadyate &",
    "GS24vakyp1au:298": " bījaṃ sarvāgamāpāye % trayy evāto vyavasthitā // BVaky_1.148 //",
    "GS24vakyp1au:299": " astaṃ yāteṣu vādeṣu $ kartṛṣv anyeṣv asatsv api &",
    "GS24vakyp1au:300": " śrutismṛtyuditaṃ dharmaṃ % loko na vyativartate // BVaky_1.149 //",
    "GS24vakyp1au:301": " jñāne svābhāvike nārthaḥ $ śāstraiḥ kaś cana vidyate &",
    "GS24vakyp1au:302": " dharmo jñānasya hetuś cet % tasyāmnāyo nibandhanam // BVaky_1.150 //",
    "GS24vakyp1au:303": " vedaśāstrāvirodhī ca $ tarkaś cakśur apaśyatām &",
    "GS24vakyp1au:304": " rūpamātrād dhi vākyārthaḥ % kevalaṃ nātitiṣṭhati // BVaky_1.151 //",
    "GS24vakyp1au:305": " sato 'vivakṣā pārārthyaṃ $ vyaktir arthasya laiṅgikī &",
    "GS24vakyp1au:306": " iti nyāyo bahuvidhas % tarkeṇa pravibhajyate // BVaky_1.152 //",
    "GS24vakyp1au:307": " śabdānām eva sā śaktis $ tarko yaḥ puruṣāśrayaḥ &",
    "GS24vakyp1au:308": " sa śabdānugato nyāyo % 'nāgameṣv anibandhanaḥ // BVaky_1.153 //",
    "GS24vakyp1au:309": " *yad udumbaravarṇānāṃ $ ghaṭīnāṃ maṇḍalaṃ mahat &",
    "GS24vakyp1au:310": " pītaṃ na gamayet svargaṃ % kiṃ tat kratugataṃ nayet // BVaky_1.154 *//",
    "GS24vakyp1au:311": " rūpādayo yathā dṛṣṭāḥ $ paryarthaṃ yataśaktayaḥ &",
    "GS24vakyp1au:312": " śabdās tathaiva dṛśyante % viṣāpaharaṇādiṣu // BVaky_1.155 //",
    "GS24vakyp1au:313": " yathaiṣāṃ tatra sāmarthyaṃ $ dharme 'py evaṃ pratīyatām &",
    "GS24vakyp1au:314": " sādhūnāṃ sādhubhis tasmād % vācyam abhyudayārthinām // BVaky_1.156 //",
    "GS24vakyp1au:315": " sarvo 'dṛṣṭaphalān arthān $ āgamāt pratipadyate &",
    "GS24vakyp1au:316": " viparītaṃ ca sarvatra % śakyate vaktum āgame // BVaky_1.157 //",
    "GS24vakyp1au:317": " sādhutvajñānaviṣayā $ seyaṃ vyākaraṇasmṛtiḥ &",
    "GS24vakyp1au:318": " avicchedena śiṣṭānām % idaṃ smṛtinibandhanam // BVaky_1.158 //",
    "GS24vakyp1au:319": " vaikharyā madhyamāyāś ca $ paśyantyāś caitad adbhutam &",
    "GS24vakyp1au:320": " anekatīrthabhedāyās % trayyā cācaḥ paraṃ param // BVaky_1.159 //",
    "GS24vakyp1au:321": " *gaur iva prakṣaraty ekā $ rasam uttamaśālinī &",
    "GS24vakyp1au:322": " divyādivyena rūpeṇa % bhāratī gauḥ śucismitā // BVaky_1.160 *//",
    "GS24vakyp1au:323": " *etayor antaraṃ paśya $ sūkṣmayoḥ spandamānayoḥ &",
    "GS24vakyp1au:324": " prāṇāpānāntare nityam % ekā sarvasya tiṣṭhati // BVaky_1.161 *//",
    "GS24vakyp1au:325": " *anyā tv apreryamāṇaiva $ vinā prāṇena vartate &",
    "GS24vakyp1au:326": " jāyate hi tataḥ prāṇo % vācam āpyāyayan punaḥ // BVaky_1.162 *//",
    "GS24vakyp1au:327": " *prāṇenāpyāyitā saivaṃ $ vyavahāranibandhanī &",
    "GS24vakyp1au:328": " sarvasyocchvāsam āsādya % na vāg vadati karhi cit // BVaky_1.163 *//",
    "GS24vakyp1au:329": " *ghoṣiṇī jātanirghoṣā $ aghoṣā ca pravartate &",
    "GS24vakyp1au:330": " tayor api ca ghoṣiṇyā % nirghoṣaiva garīyasī // BVaky_1.164 *//",
    "GS24vakyp1au:331": " *sthāneṣu vivṛte vāyau $ kṛtavarṇaparigrahā &",
    "GS24vakyp1au:332": " vaikharī vāk prayoktṝṇāṃ % prāṇavṛttinibandhanā // BVaky_1.165 *//",
    "GS24vakyp1au:333": " *kevalaṃ buddhyupādāna- $ kramarūpānupātinī &",
    "GS24vakyp1au:334": " prāṇavṛttim atikramya % madhyamā vāk pravartate // BVaky_1.166 *//",
    "GS24vakyp1au:335": " *avibhāgā tu paśyantī $ sarvataḥ saṃhṛtakramā &",
    "GS24vakyp1au:336": " svarūpajyotir evāntaḥ % sūkṣmā vāg anapāyinī // BVaky_1.167 *//",
    "GS24vakyp1au:337": " *pīyūṣāpūryamāṇāpi $ nityam āgantubhir malaiḥ &",
    "GS24vakyp1au:338": " antyā kaleva somasya % nātyantam abhidhīyate // BVaky_1.168 *//",
    "GS24vakyp1au:339": " *yasyāṃ dṛṣṭasvarūpāyām $ adhikāro nivartate &",
    "GS24vakyp1au:340": " puruṣe ṣoḍaśakale % tām āhur amṛtāṃ kalām // BVaky_1.169 *//",
    "GS24vakyp1au:341": " *prāptoparāgarūpā sā $ viplavair anuṣaṅgibhiḥ &",
    "GS24vakyp1au:342": " vaikharī sattvamātreva % guṇair na vyavakīryate // BVaky_1.170 *//",
    "GS24vakyp1au:343": " tadvibhāgāvibhāgābhyāṃ $ kriyamāṇām avasthitam &",
    "GS24vakyp1au:344": " svabhāvajñais tu bhāvānāṃ % dṛśyante śabdaśaktayaḥ // BVaky_1.171 //",
    "GS24vakyp1au:345": " anādim avyavacchinnāṃ $ śrutim āhur akartṛkām &",
    "GS24vakyp1au:346": " śiṣṭair nibadhyamānā tu % na vyavacchidyate smṛtiḥ // BVaky_1.172 //",
    "GS24vakyp1au:347": " avibhāgād vivṛttānām $ abhikhyā svapnavac chrutau &",
    "GS24vakyp1au:348": " bhāvatattvaṃ tu vijñāya % liṅgebhyo vihitā smṛtiḥ // BVaky_1.173 //",
    "GS24vakyp1au:349": " kāyavāgbuddhiviṣayā $ ye malāḥ samavasthitāḥ &",
    "GS24vakyp1au:350": " cikitsālakṣaṇādhyātma- % śāstrais teṣāṃ viśuddhayaḥ // BVaky_1.174 //",
    "GS24vakyp1au:351": " śabdaḥ saṃskārahīno yo $ gaur iti prayuyukṣyate &",
    "GS24vakyp1au:352": " tam apabhraṃśam icchanti % viśiṣṭārthaniveśinam // BVaky_1.175 //",
    "GS24vakyp1au:353": " asvagoṇyādayaḥ śabdāḥ $ sādhavo viṣayāntare &",
    "GS24vakyp1au:354": " nimittabhedāt sarvatra % sādhutvaṃ ca vyavasthitam // BVaky_1.176 //",
    "GS24vakyp1au:355": " te sādhuṣv anumānena $ pratyayotpattihetavaḥ &",
    "GS24vakyp1au:356": " tādātmyam upagamyeva % śabdārthasya prakāśakāḥ // BVaky_1.177 //",
    "GS24vakyp1au:357": " na śiṣṭair anugamyante $ paryāyā iva sādhavaḥ &",
    "GS24vakyp1au:358": " te yataḥ smṛtiśāstreṇa % tasmāt sākṣād avācakāḥ // BVaky_1.178 //",
    "GS24vakyp1au:359": " aṃbvaṃbv iti yathā bālaḥ $ śikṣamāṇo 'pabhāṣate &",
    "GS24vakyp1au:360": " avyaktaṃ tadvidāṃ tena % vyaktau bhavati niścayaḥ // BVaky_1.179 //",
    "GS24vakyp1au:361": " evaṃ sādhau prayoktavye $ yo 'pabhraṃśaḥ prayujyate &",
    "GS24vakyp1au:362": " tena sādhuvyavahitaḥ % kaś cid artho 'bhidhīyate // BVaky_1.180 //",
    "GS24vakyp1au:363": " pāraṃparyād apabhraṃśā $ viguṇeṣv abhidhātṛṣu &",
    "GS24vakyp1au:364": " prasiddhim āgatā yena % teṣāṃ sādhur avācakaḥ // BVaky_1.181 //",
    "GS24vakyp1au:365": " daivī vāg vyatikīrṇeyam $ aśaktair abhidhātṛbhiḥ &",
    "GS24vakyp1au:366": " anityadarśināṃ tv asmin % vāde buddhiviparyayaḥ // BVaky_1.182 //",
    "GS24vakyp1au:367": " ubhayeṣām avicchedād $ anyaśabdavivakṣayā &",
    "GS24vakyp1au:368": " yo 'nyaḥ prayujyate śabdo % na so 'rthasyābhidhāyakaḥ // BVaky_1.183 //",
    "GS24vakyp1au:369": " ākhyātaṃ śabdasaṃghāto $ jātiḥ saṃghātavartinī &",
    "GS24vakyp1au:370": " eko 'navayavaḥ śabdaḥ % kramo buddhyanusaṃhṛtiḥ // BVaky_2.1 //",
    "GS24vakyp1au:371": " padam ādyaṃ pṛthak sarvaṃ $ padaṃ sāpekṣam ity api &",
    "GS24vakyp1au:372": " vākyaṃ prati matir bhinnā % bahudhā nyāyadarśinām // BVaky_2.2 //",
    "GS24vakyp1au:373": " nighātādivyavasthārthaṃ $ śāstre yat paribhāṣitam &",
    "GS24vakyp1au:374": " sākāṅkṣāvayavaṃ tena % na sarvaṃ tulyalakṣaṇaṃ // BVaky_2.3 //",
    "GS24vakyp1au:375": " sākāṅkṣāvayavaṃ bhede $ parānākāṅkṣaśabdakam &",
    "GS24vakyp1au:376": " karmapradhānaṃ guṇavad % ekārthaṃ vākyam ucyate // BVaky_2.4 //",
    "GS24vakyp1au:377": " saṃbodhanapadaṃ yac ca $ tat kriyāyā viśeṣakam &",
    "GS24vakyp1au:378": " tathā tiṅantaṃ tatrāhus % tiṅantasya viśeṣakam // BVaky_2.5 //",
    "GS24vakyp1au:379": " yathānekam api ktvāntaṃ $ tiṅantasya viśeṣakam &",
    "GS24vakyp1au:380": " tathā tiṅantaṃ tatrāhus % tiṅantasya viśeṣakam // BVaky_2.6 //",
    "GS24vakyp1au:381": " yathaika eva sarvārtha- $ prakāśaḥ pravibhajyate &",
    "GS24vakyp1au:382": " dṛśyabhedānukāreṇa % vākyārthāvagamas tathā // BVaky_2.7 //",
    "GS24vakyp1au:383": " citrasyaikasya rūpasya $ yathā bhedanidarśanaiḥ &",
    "GS24vakyp1au:384": " nīlādibhiḥ samākhyānaṃ % kriyate bhinnalakṣaṇaiḥ // BVaky_2.8 //",
    "GS24vakyp1au:385": " tathaivaikasya vākyasya $ nirākāṅkṣasya sarvataḥ &",
    "GS24vakyp1au:386": " śabdāntaraiḥ samākhyānaṃ % sākāṅkṣair anugamyate // BVaky_2.9 //",
    "GS24vakyp1au:387": " yathā pade vibhajyante $ prakṛtipratyayādayaḥ &",
    "GS24vakyp1au:388": " apoddhāras tathā vākye % padānām upapadyate // BVaky_2.10 //",
    "GS24vakyp1au:389": " varṇāntarasarūpatvaṃ $ varṇabhāgeṣu dṛṣyate &",
    "GS24vakyp1au:390": " padāntarasarūpāś ca % padabhāgā iva sthitāḥ // BVaky_2.11 //",
    "GS24vakyp1au:391": " bhāgair anarthakair yuktā $ vṛṣabhodakayāvakāḥ &",
    "GS24vakyp1au:392": " anvayavyatirekau tu % vyavahāranibandhanam // BVaky_2.12 //",
    "GS24vakyp1au:393": " śabdasya na vibhāgo 'sti $ kuto 'rthasya bhaviṣyati &",
    "GS24vakyp1au:394": " vibhāgaiḥ prakriyābhedam % avidvān pratipadyate // BVaky_2.13 //",
    "GS24vakyp1au:395": " brāhmaṇārtho yathā nāsti $ kaś cid brāhmaṇakambale &",
    "GS24vakyp1au:396": " devadattādayo vākye % thataiva syur anarthakāḥ // BVaky_2.14 //",
    "GS24vakyp1au:397": " sāmānyārthas tirobhūto $ na viśeṣe 'vatiṣṭhate &",
    "GS24vakyp1au:398": " upāttasya kutas tyāgo % nivṛttaḥ kvāvatiṣṭhatām // BVaky_2.15 //",
    "GS24vakyp1au:399": " aśābdo yadi vākyārthaḥ $ padārtho 'pi tathā bhavet &",
    "GS24vakyp1au:400": " evaṃ sati ca saṃbandhaḥ % śabdasyārthena hīyate // BVaky_2.16 //",
    "GS24vakyp1au:401": " viśeśaśabdāḥ keṣāṃ cit $ sāmānyapratirūpakāḥ &",
    "GS24vakyp1au:402": " śabdāntarābhisaṃbandhād % vyajyante pratipattṛṣu // BVaky_2.17 //",
    "GS24vakyp1au:403": " teṣāṃ tu kṛtsno vākyārthaḥ $ pratibhedaṃ samāpyate &",
    "GS24vakyp1au:404": " vyaktopavyañjanā siddhir % arthasya pratipatṛṣu // BVaky_2.18 //",
    "GS24vakyp1au:405": " sa vyaktaḥ kramavāñ chabda $ upāṃśu yam adhīyate &",
    "GS24vakyp1au:406": " akramas tu vitatyeva % buddhir yatrāvatiṣṭhate // BVaky_2.19 //",
    "GS24vakyp1au:407": " yathotkṣepaviśeṣe 'pi $ karmabhedo na gṛhyate &",
    "GS24vakyp1au:408": " āvṛttau vyajyate jātiḥ % karmabhir bhramaṇādibhiḥ // BVaky_2.20 //",
    "GS24vakyp1au:409": " varṇavākyapadeṣv evaṃ $ tulyopavyañjanā śrutiḥ &",
    "GS24vakyp1au:410": " atyantabhede tattvasya % sarūpeva pratīyate // BVaky_2.21 //",
    "GS24vakyp1au:411": " nityeṣu ca kutaḥ pūrvaṃ $ paraṃ vā paramārthataḥ &",
    "GS24vakyp1au:412": " ekasyaiva tu sā śaktir % yad evam avabhāsate // BVaky_2.22 //",
    "GS24vakyp1au:413": " ciraṃ kṣipram iti jñāne $ kālabhedād ṛte yathā &",
    "GS24vakyp1au:414": " bhinnakāle prakāśete % sa dharmo hrasvadīrghayoḥ // BVaky_2.23 //",
    "GS24vakyp1au:415": " na nityaḥ kramamātrābhiḥ $ kālo bhedam ihārhati &",
    "GS24vakyp1au:416": " vyāvartinīnāṃ mātrāṇām % abhāve kīdṛśaḥ kramaḥ // BVaky_2.24 //",
    "GS24vakyp1au:417": " tābhyo yā jāyate buddhir $ ekā sā bhāgavarjitā &",
    "GS24vakyp1au:418": " sā hi svaśaktyā bhinneva % kramapratyavamarśinī // BVaky_2.25 //",
    "GS24vakyp1au:419": " kramollekhānuṣaṅgeṇa $ tasyāṃ yad bījam āhitam &",
    "GS24vakyp1au:420": " tattvanānātvayos tasya % niruktir nāvatiṣṭhate // BVaky_2.26 //",
    "GS24vakyp1au:421": " bhāvanāsamaye tv etat $ kramasāmarthyam akramam &",
    "GS24vakyp1au:422": " vyāvṛttabhedo yenārtho % bhedavān upalabhyate // BVaky_2.27 //",
    "GS24vakyp1au:423": " padāni vākye tāny eva $ varṇās te ca pade yadi &",
    "GS24vakyp1au:424": " varṇeṣu varṇabhāgānāṃ % bhedaḥ syāt paramāṇuvat // BVaky_2.28 //",
    "GS24vakyp1au:425": " bhāgānām anupaśleṣān $ na varṇo na padaṃ bhavet &",
    "GS24vakyp1au:426": " teṣām avyapadeśyatvāt % kim anyad vyapadiśyatām // BVaky_2.29 //",
    "GS24vakyp1au:427": " yad antaḥśabdatattvaṃ tu $ bhāgair ekaṃ prakāśitam &",
    "GS24vakyp1au:428": " tam āhur apare śabdaṃ % tasya vākye tathaikatām // BVaky_2.30 //",
    "GS24vakyp1au:429": " arthabhāgais tathā teṣām $ antaro 'rthaḥ prakāśyate &",
    "GS24vakyp1au:430": " ekasyaivātmano bhedau % śabdārthāv apṛthaksthitau // BVaky_2.31 //",
    "GS24vakyp1au:431": " prakāśakaprakāśyatvaṃ $ kāryakāraṇarūpatā &",
    "GS24vakyp1au:432": " antarmātrātmanas tasya % śabdatattvasya sarvadā // BVaky_2.32 //",
    "GS24vakyp1au:433": " tasyaivāstitvanāstitve $ sāmarthye samavasthite &",
    "GS24vakyp1au:434": " akrame kramanirbhāse % vyavahāranibandhane // BVaky_2.33 //",
    "GS24vakyp1au:435": " saṃpratyayapramāṇatvāt $ padārthāstitvakalpane &",
    "GS24vakyp1au:436": " padārthābhyuccaye tyāgād % ānarthakyaṃ prasajyate // BVaky_2.34 //",
    "GS24vakyp1au:437": " rājaśabdena rājārtho $ bhinnarūpeṇa gamyate &",
    "GS24vakyp1au:438": " vṛttāv ākhyātasadṛśaṃ % padam anyat prayujyate // BVaky_2.35 //",
    "GS24vakyp1au:439": " yathāśvakarṇa ity ukte $ vinaivāśvena gamyate &",
    "GS24vakyp1au:440": " kaś cid eva viśiṣṭo 'rthaḥ % sarveṣu pratyayas tathā // BVaky_2.36 //",
    "GS24vakyp1au:441": " vākyeṣu arthāntaragataḥ $ sādṛśyaparikalpane &",
    "GS24vakyp1au:442": " keṣāṃ cit rūḍhiśabdatvaṃ % śāstra evānugamyate // BVaky_2.37 //",
    "GS24vakyp1au:443": " upādāyāpi ye heyās $ tān upāyān pracakṣate &",
    "GS24vakyp1au:444": " upāyānāṃ ca niyamo % nāvaśyam avatiṣṭhate // BVaky_2.38 //",
    "GS24vakyp1au:445": " arthaṃ kathaṃ cit puruṣaḥ $ kaś cit saṃpratipadyate &",
    "GS24vakyp1au:446": " saṃsṛṣṭā vā vibhaktā cā % bhedā vākyanibandhanāḥ // BVaky_2.39 //",
    "GS24vakyp1au:447": " so 'yam ity abhisaṃbandho $ buddhyā prakramyate yadā &",
    "GS24vakyp1au:448": " vākyārthasya tadaiko 'pi % varṇaḥ pratyāyakaḥ kva cit // BVaky_2.40 //",
    "GS24vakyp1au:449": " kevalena padenārtho $ yāvān evābhidhīyate &",
    "GS24vakyp1au:450": " vākyasthaṃ tāvato 'rthasya % tad āhur abhidhāyakam // BVaky_2.41 //",
    "GS24vakyp1au:451": " saṃbandhe sati yat tv anyad $ ādhikyam upajāyate &",
    "GS24vakyp1au:452": " vākyārtam eva taṃ prāhur % anekapadasaṃśrayam // BVaky_2.42 //",
    "GS24vakyp1au:453": " sa tv anekapadastho 'pi $ pratibhedaṃ samāpyate &",
    "GS24vakyp1au:454": " jātivat samudāye 'pi % saṃkhyāvat kalpyate 'paraiḥ // BVaky_2.43 //",
    "GS24vakyp1au:455": " sarvabhedānuguṇyaṃ tu $ sāmānyam apare viduḥ &",
    "GS24vakyp1au:456": " tad arthāntarasaṃsargād % bhajate bhedarūpatām // BVaky_2.44 //",
    "GS24vakyp1au:457": " bhedān ākāṅkṣatas tasya $ yā pariplavamāmatā &",
    "GS24vakyp1au:458": " avacchinatti saṃbandhas % tāṃ viśeṣe niveśayan // BVaky_2.45 //",
    "GS24vakyp1au:459": " kāryānumeyaḥ saṃbandho $ rūpaṃ tasya na vidyate &",
    "GS24vakyp1au:460": " asattvabhūtam atyantam % atas taṃ pratijānate // BVaky_2.46 //",
    "GS24vakyp1au:461": " niyataṃ sādhane sādhyaṃ $ kriyā niyatasādhanā &",
    "GS24vakyp1au:462": " sa saṃnidhānamātreṇa % niyamaḥ saṃprakāśate // BVaky_2.47 //",
    "GS24vakyp1au:463": " guṇabhāvena sākāṅkṣaṃ $ tatra nāma pravartate &",
    "GS24vakyp1au:464": " sādhyatvena nimittāni % kriyāpadam apekṣate // BVaky_2.48 //",
    "GS24vakyp1au:465": " santa eva viśeṣā ye $ padārtheṣv avibhāvitāḥ &",
    "GS24vakyp1au:466": " te kramād anugamyante % na vākyam abhidhāyakam // BVaky_2.49 //",
    "GS24vakyp1au:467": " śabdānāṃ kramamātre ca $ nānyaḥ śabdo 'sti vācakaḥ &",
    "GS24vakyp1au:468": " kramo hi dharmaḥ kālasya % tena vākyaṃ na vidyate // BVaky_2.50 //",
    "GS24vakyp1au:469": " ye ca saṃbhavino bhedāḥ $ padārtheṣv avibhāvitāḥ &",
    "GS24vakyp1au:470": " te saṃnidhāne vyajyante % na tu varṇeṣv ayaṃ kramaḥ // BVaky_2.51 //",
    "GS24vakyp1au:471": " varṇānāṃ ca padānāṃ ca $ kramamātraniveśinī &",
    "GS24vakyp1au:472": " padākhyā vākyasaṃjñā ca % śabdatvaṃ neṣyate tayoḥ // BVaky_2.52 //",
    "GS24vakyp1au:473": " samāne 'pi tu śabdatve $ dṛṣṭaḥ saṃpratyayaḥ padāt &",
    "GS24vakyp1au:474": " prativarṇaṃ tv asau nāsti % padasyārtham ato viduḥ // BVaky_2.53 //",
    "GS24vakyp1au:475": " yathā sāvayavā varṇā $ vinā vācyena kena cit &",
    "GS24vakyp1au:476": " arthavantaḥ samuditā % vākyam apy evam iṣyate // BVaky_2.54 //",
    "GS24vakyp1au:477": " anarthakāny apāyatvāt $ padārthenārthavanti vā &",
    "GS24vakyp1au:478": " krameṇoccaritāny āhur % vākyārthaṃ bhinnalakṣaṇam // BVaky_2.55 //",
    "GS24vakyp1au:479": " nityatve samudāyānāṃ $ jāter vā parikalpane &",
    "GS24vakyp1au:480": " ekasyaikārthatām āhur % vākyasyāvyabhicāriṇīm // BVaky_2.56 //",
    "GS24vakyp1au:481": " abhedapūrvakābhedāḥ $ kalpitā vākyavādibhiḥ &",
    "GS24vakyp1au:482": " bhedapūrvān abhedāṃs tu % manyante padadarśinaḥ // BVaky_2.57 //",
    "GS24vakyp1au:483": " padaprakṛtibhāvaś ca $ vṛttibhedena varṇyate &",
    "GS24vakyp1au:484": " padānāṃ saṃhitā yoniḥ % saṃhitā vā padāśrayā // BVaky_2.58 //",
    "GS24vakyp1au:485": " padāmnāyaś ca yady anyaḥ $ saṃhitāyā nidarśakaḥ &",
    "GS24vakyp1au:486": " nityas tatra kathaṃ kāryaṃ % padaṃ lakṣaṇadarśanāt // BVaky_2.59 //",
    "GS24vakyp1au:487": " prativarṇam asaṃvedyaḥ $ padārthapratyayo yathā &",
    "GS24vakyp1au:488": " padeśv evam asaṃvedyaṃ % vākyārthasya nirūpaṇam // BVaky_2.60 //",
    "GS24vakyp1au:489": " vākyārthaḥ saṃniviśate $ padeṣu sahavṛttiṣu &",
    "GS24vakyp1au:490": " yathā tathaiva varṇeṣu % padārthaḥ sahavṛttiṣu // BVaky_2.61 //",
    "GS24vakyp1au:491": " sūkṣmaṃ grāhyaṃ yathānyena $ saṃsṛṣṭaṃ saha gṛhyate &",
    "GS24vakyp1au:492": " varṇo 'py anyena varṇena % saṃbaddho vācakas tathā // BVaky_2.62 //",
    "GS24vakyp1au:493": " padasyoccāraṇād artho $ yathā kaś cin nirūpyate &",
    "GS24vakyp1au:494": " varṇānām api sāṃnidhyāt % tathā so 'rthaḥ pratīyate // BVaky_2.63 //",
    "GS24vakyp1au:495": " prāptasya yasya sāmarthyān $ niyamārthā punaḥ śrutiḥ &",
    "GS24vakyp1au:496": " tenātyantaṃ viśeṣeṇa % sāmānyaṃ yadi bādhyate // BVaky_2.64 //",
    "GS24vakyp1au:497": " yajeteti tato dravyaṃ $ prāptaṃ sāmarthyalakṣaṇam &",
    "GS24vakyp1au:498": " vrīhiśrutyā nivarteta % na syāt pratinidhis tathā // BVaky_2.65 //",
    "GS24vakyp1au:499": " tasmād vrīhitvam adhikaṃ $ vrīhiśabdaḥ prakalpayet &",
    "GS24vakyp1au:500": " dravyatvam aviruddhatvāt % prāptyarthaḥ san na bādhate // BVaky_2.66 //",
    "GS24vakyp1au:501": " tena cāpi vyavacchinne $ dravyatve sahacāriṇi &",
    "GS24vakyp1au:502": " asaṃbhavād viśeṣāṇāṃ % tatrānyeṣām adarśanam // BVaky_2.67 //",
    "GS24vakyp1au:503": " na ca sāmānyavat sarve $ kriyāśabdena lakṣitāḥ &",
    "GS24vakyp1au:504": " viśeṣā na hi sarveṣāṃ % satāṃ śabdo 'bhidhāyakaḥ // BVaky_2.68 //",
    "GS24vakyp1au:505": " śuklādayo guṇāḥ santo $ yathā tatrāvivakṣitāḥ &",
    "GS24vakyp1au:506": " tathāvivakṣā bhedānāṃ % dravyatvasahacāriṇām // BVaky_2.69 //",
    "GS24vakyp1au:507": " asaṃnidhau pratinidhir $ mā bhūn nityasya karmaṇaḥ &",
    "GS24vakyp1au:508": " kāmyasya vā pravṛttasya % lopa ity upapadyate // BVaky_2.70 //",
    "GS24vakyp1au:509": " viśiṣṭaiva kriyā yena $ vākyārthaḥ parikalpyate &",
    "GS24vakyp1au:510": " dravyābhāve pratinidhau % tasya tat syāt kriyāntaram // BVaky_2.71 //",
    "GS24vakyp1au:511": " nirjñātārthaṃ padaṃ yac ca $ tadarthe pratipādite &",
    "GS24vakyp1au:512": " pikādi yad avijñātaṃ % tat kim ity anuyujyate // BVaky_2.72 //",
    "GS24vakyp1au:513": " sāmarthyaprāpitaṃ yac ca $ vyaktyartham anuṣajyate &",
    "GS24vakyp1au:514": " śrutir evānuṣaṅgeṇa % bādhikā liṅgavākyayoḥ // BVaky_2.73 //",
    "GS24vakyp1au:515": " aprāpto yas tu śuklādiḥ $ saṃnidhānena gamyate &",
    "GS24vakyp1au:516": " sa yatnaprāpito vākye % śrutidharmavilakṣaṇaḥ // BVaky_2.74 //",
    "GS24vakyp1au:517": " abhinnam eva vākyaṃ tu $ yady abhinnārtham iṣyate &",
    "GS24vakyp1au:518": " tat sarvaṃ śrutibhūtatvān % na śrutyaiva virotsyate // BVaky_2.75 //",
    "GS24vakyp1au:519": " vākyānāṃ samudāyaś ca $ ya ekārthaprasiddhaye &",
    "GS24vakyp1au:520": " sākāṅkṣāvayavas tatra % vākyārtho 'pi na vidyate // BVaky_2.76 //",
    "GS24vakyp1au:521": " prāsaṅgikam idaṃ kāryam $ idaṃ tantreṇa labhyate &",
    "GS24vakyp1au:522": " idam āvṛttibhedābhyām % atra bādhasamuccayau // BVaky_2.77 //",
    "GS24vakyp1au:523": " ūho 'smin viṣaye nyāyyaḥ $ saṃbandho 'sya na bādhyate &",
    "GS24vakyp1au:524": " sāmānyasyātideśo 'yaṃ % viśeṣo 'trātidiśyate // BVaky_2.78 //",
    "GS24vakyp1au:525": " arthitvam atra sāmarthyam $ asminn artho na bhidyate &",
    "GS24vakyp1au:526": " śāstrāt prāptādhikāro 'yaṃ % vyudāso 'sya kriyāntare // BVaky_2.79 //",
    "GS24vakyp1au:527": " iyaṃ śrutyā kramaprāptir $ iyam uccāraṇād iti &",
    "GS24vakyp1au:528": " kramo 'yam atra balavān % asmiṃs tu na vivakṣitaḥ // BVaky_2.80 //",
    "GS24vakyp1au:529": " idaṃ parāṅgaiḥ saṃbaddham $ aṅgānām aprayojakam &",
    "GS24vakyp1au:530": " prayojakam idaṃ teṣām % atredaṃ nāntarīyakam // BVaky_2.81 //",
    "GS24vakyp1au:531": " idaṃ pradhānaṃ śeṣo 'yaṃ $ viniyogakramas tv ayam &",
    "GS24vakyp1au:532": " sākṣād asyopakārīdam % idam ārād viśeṣakam // BVaky_2.82 //",
    "GS24vakyp1au:533": " śaktivyāpārabhedo 'smin $ phalam atra tu bhidyate &",
    "GS24vakyp1au:534": " saṃbandhāj jātabhedo 'yaṃ % bhedas tatrāvivakṣitaḥ // BVaky_2.83 //",
    "GS24vakyp1au:535": " prasajyapratiṣedho 'yaṃ $ paryudāso 'yam atra tu &",
    "GS24vakyp1au:536": " idaṃ gauṇam idaṃ mukhyaṃ % vyāpīdaṃ guru laghv idam // BVaky_2.84 //",
    "GS24vakyp1au:537": " bhedenāṅgāṅgibhāvo 'sya $ bahubhedaṃ vikalpyate &",
    "GS24vakyp1au:538": " idaṃ niyamyate 'syātra % yogyatvam upajāyate // BVaky_2.85 //",
    "GS24vakyp1au:539": " asya vākyāntare dṛṣṭāl $ liṅgād bhedo 'numīyate &",
    "GS24vakyp1au:540": " ayaṃ śabdair apoddhṛtya % padārthaḥ pravibhajyate // BVaky_2.86 //",
    "GS24vakyp1au:541": " iti vākyeṣu ye dharmāḥ $ padārthopanibandhanāḥ &",
    "GS24vakyp1au:542": " sarve tena prakalperan % padaṃ cet syad avācakam // BVaky_2.87 //",
    "GS24vakyp1au:543": " avibhakte 'pi vākyārthe $ śaktibhedād apoddhṛte &",
    "GS24vakyp1au:544": " vākyāntaravibhāgena % yathoktaṃ na virudhyate // BVaky_2.88 //",
    "GS24vakyp1au:545": " yathaivaikasya gandhasya $ bhedena parikalpanā &",
    "GS24vakyp1au:546": " puṣpādiṣu tathā vākye % 'py arthabhedo 'bhidhīyate // BVaky_2.89 //",
    "GS24vakyp1au:547": " gavaye narasiṃhe vāpy $ ekajñānāvṛte yathā &",
    "GS24vakyp1au:548": " bhāgaṃ jātyantarasyaiva % sadṛśaṃ pratipadyate // BVaky_2.90 //",
    "GS24vakyp1au:549": " aprasiddhaṃ tu yaṃ bhāgam $ adṛṣṭam anupaśyati &",
    "GS24vakyp1au:550": " tāvaty asaṃvidaṃ mūḍhaḥ % sarvatra pratipadyate // BVaky_2.91 //",
    "GS24vakyp1au:551": " tathā pikādiyogena $ vākye 'tyantavilakṣaṇe &",
    "GS24vakyp1au:552": " sadṛśasyeva saṃjñānam % asato 'rthasya manyate // BVaky_2.92 //",
    "GS24vakyp1au:553": " ekasya bhāge sādṛśyaṃ $ bhāge bhedaś ca lakṣyate &",
    "GS24vakyp1au:554": " nirbhāgasya prakāśasya % nirbhāgeṇaiva cetasā // BVaky_2.93 //",
    "GS24vakyp1au:555": " tathaiva bhāge sādṛśyaṃ $ bhāge bhedo 'vasīyate &",
    "GS24vakyp1au:556": " bhāgābhāve 'pi vākyānām % atyantaṃ bhinnadharmaṇām // BVaky_2.94 //",
    "GS24vakyp1au:557": " rūpanāśe padānāṃ syāt $ kathaṃ cāvadhikalpanā &",
    "GS24vakyp1au:558": " agṛhītāvadhau śabde % kathaṃ cārtho vivicyate // BVaky_2.95 //",
    "GS24vakyp1au:559": " saṃsarga iva rūpāṇāṃ $ śabde 'nyatra vyavasthitaḥ &",
    "GS24vakyp1au:560": " nānārūpeṣu tadrūpaṃ % tantreṇāparam iṣyate // BVaky_2.96 //",
    "GS24vakyp1au:561": " tasminn abhede bhedānāṃ $ saṃsarga iva vartate &",
    "GS24vakyp1au:562": " rūpaṃ rūpāntarāt tasmād % ananyat pravibhajyate // BVaky_2.97 //",
    "GS24vakyp1au:563": " śāstre pratyāyakasyāpi $ kvacid ekatvam āśritam &",
    "GS24vakyp1au:564": " pratyāyyena kvacid bhedo % grahaṇagrāhyayoḥ sthitaḥ // BVaky_2.98 //",
    "GS24vakyp1au:565": " ū ity abhedam āśritya $ yathāsaṃkhyaṃ prakalpitam &",
    "GS24vakyp1au:566": " lṛluṭor grahaṇe bhedo % grāhyābhyāṃ parikalpitaḥ // BVaky_2.99 //",
    "GS24vakyp1au:567": " yasyety etad aṇo rūpaṃ $ saṃjñinām abhidhāyakam &",
    "GS24vakyp1au:568": " na hi pratīyamānena % grahaṇasyāsti saṃbhavaḥ // BVaky_2.100 //",
    "GS24vakyp1au:569": " ū ity etad abhinnaṃ ca $ bhinnavākyanibandhanam &",
    "GS24vakyp1au:570": " bhedena grahaṇaṃ yasya % pararūpam iva dvayoḥ // BVaky_2.101 //",
    "GS24vakyp1au:571": " plutasyāṅgavivṛddhiṃ ca $ samāhāram acos tathā &",
    "GS24vakyp1au:572": " vyudasyatā punar bhedaḥ % śabdeṣv atyantam āśritaḥ // BVaky_2.102 //",
    "GS24vakyp1au:573": " ardharcādiṣu śabdeṣu $ rūpabhedaḥ kramād yathā &",
    "GS24vakyp1au:574": " tantrāt tathaikaśabdatve % bhinnānāṃ śrutir anyathā // BVaky_2.103 //",
    "GS24vakyp1au:575": " saṃhitāviṣaye varṇāḥ $ svarūpeṇāvikāriṇaḥ &",
    "GS24vakyp1au:576": " śabdāntaratvaṃ yāntīva % śaktyantaraparigrahāt // BVaky_2.104 //",
    "GS24vakyp1au:577": " indriyādivikāreṇa $ dṛṣṭaṃ grāhyeṣu vastuṣu &",
    "GS24vakyp1au:578": " ātmatyāgād ṛte bhinnaṃ % grahaṇaṃ sa kramaḥ śrutau // BVaky_2.105 //",
    "GS24vakyp1au:579": " abhidhānakriyābhedāc $ chabdeṣv avikṛteṣv api &",
    "GS24vakyp1au:580": " rūpam atyantabhedena % tad evaikaṃ prakāśate // BVaky_2.106 //",
    "GS24vakyp1au:581": " ṛco vā gītimātraṃ vā $ sāma dravyāntaraṃ na tu &",
    "GS24vakyp1au:582": " gītibhedāt tu gṛhyante % tā eva vikṛtā ṛcaḥ // BVaky_2.107 //",
    "GS24vakyp1au:583": " upāyāc chrutisaṃhāre $ bhinnānām ekaśeṣiṇām &",
    "GS24vakyp1au:584": " tantreṇoccāraṇe teṣāṃ % śāstre sādhutvam ucyate // BVaky_2.108 //",
    "GS24vakyp1au:585": " parigṛhya śrutiṃ caikāṃ $ rūpabhedavatām api &",
    "GS24vakyp1au:586": " tantreṇoccāraṇaṃ kāryam % anyathā te na sādhavaḥ // BVaky_2.109 //",
    "GS24vakyp1au:587": " sarūpāṇāṃ ca vākyānāṃ $ śāstreṇāpratipāditam &",
    "GS24vakyp1au:588": " tantreṇoccāraṇād ekaṃ % rūpaṃ sādhūpalabhyate // BVaky_2.110 //",
    "GS24vakyp1au:589": " ekasyānekarūpatvaṃ $ nālikādiparigrahāt &",
    "GS24vakyp1au:590": " yathā tathaiva tantrāt syād % bahūnām ekarūpatā // BVaky_2.111 //",
    "GS24vakyp1au:591": " yathā padasarūpāṇāṃ $ vākyānāṃ saṃbhavaḥ pṛthak &",
    "GS24vakyp1au:592": " tathā vākyāntarābhāve % syād eṣāṃ pṛthagarthatā // BVaky_2.112 //",
    "GS24vakyp1au:593": " abhidheyaḥ padasyārtho $ vākyasyārthaḥ prayojanam &",
    "GS24vakyp1au:594": " yasya tasya na saṃbandho % vākyānām upapadyate // BVaky_2.113 //",
    "GS24vakyp1au:595": " tatra kriyāpadāny eva $ vyapekṣante parasparam &",
    "GS24vakyp1au:596": " kriyāpadānuṣaktas tu % saṃbandho 'tha pratīyate // BVaky_2.114 //",
    "GS24vakyp1au:597": " āvṛttir anuvādo vā $ padārthavyaktikalpane &",
    "GS24vakyp1au:598": " pratyekaṃ tu samāpto 'rthaḥ % sahabhūteṣu vartate // BVaky_2.115 //",
    "GS24vakyp1au:599": " avikalpitavākyārthe $ vikalpā bhāvanāśrayāḥ &",
    "GS24vakyp1au:600": " atrādhikaraṇe vādāḥ % pūrveṣāṃ bahudhā matāḥ // BVaky_2.116 //",
    "GS24vakyp1au:601": " abhyāsāt pratibhāhetuḥ $ sarvaḥ śabdo 'paraiḥ smṛtaḥ &",
    "GS24vakyp1au:602": " bālānāṃ ca tiraścāṃ ca % yathārthapratipādane // BVaky_2.117 //",
    "GS24vakyp1au:603": " anāgamaś ca so 'bhyāsaḥ $ samayaḥ kaiś cid iṣyate &",
    "GS24vakyp1au:604": " anantaram idaṃ kāryam % asmād ity upadarśakaḥ // BVaky_2.118 //",
    "GS24vakyp1au:605": " asty arthaḥ sarvaśabdānāṃ $ iti pratyāyyalakṣaṇam &",
    "GS24vakyp1au:606": " apūrvadevatāsvargaiḥ % samam āhur gavādiṣu // BVaky_2.119 //",
    "GS24vakyp1au:607": " prayogadarśanābhyāsād $ ākārāvagrahas tu yaḥ &",
    "GS24vakyp1au:608": " na sa śabdasya viṣayaḥ % sa hi yatnāntarāśrayaḥ // BVaky_2.120 //",
    "GS24vakyp1au:609": " ke cid bhedāḥ prakāśyante $ śabdais tadabhidhāyibhiḥ &",
    "GS24vakyp1au:610": " anuniṣpādinaḥ kāṃś cic % chabdārthān iti manyate // BVaky_2.121 //",
    "GS24vakyp1au:611": " jāteḥ pratyāyake śabde $ yā vyaktir anuṣaṅgiṇī &",
    "GS24vakyp1au:612": " na tadvyaktigatān bhedāñ % jātiśabdo 'valambate // BVaky_2.122 //",
    "GS24vakyp1au:613": " ghaṭādīnāṃ na cākārān $ pratyāyayati vācakaḥ &",
    "GS24vakyp1au:614": " vastumātraniveśitvāt % tadgatir nāntarīyakā // BVaky_2.123 //",
    "GS24vakyp1au:615": " kriyā vinā prayogeṇa $ na dṛṣṭā śabdacoditā &",
    "GS24vakyp1au:616": " prayogas tv anuniṣpādī % śabdārtha iti gamyate // BVaky_2.124 //",
    "GS24vakyp1au:617": " niyatās tu prayogā ye $ niyataṃ yac ca sādhanam &",
    "GS24vakyp1au:618": " teṣāṃ śabdābhidheyatvam % aparair anugamyate // BVaky_2.125 //",
    "GS24vakyp1au:619": " samudāyo 'bhidheyo vāpy $ avikalpasamuccayaḥ &",
    "GS24vakyp1au:620": " asatyo vāpi saṃsargaḥ % śabdārthaḥ kaiś cid iṣyate // BVaky_2.126 //",
    "GS24vakyp1au:621": " asatyopādhi yat satyaṃ $ tad vā śabdanibandhanām &",
    "GS24vakyp1au:622": " śabdo vāpy abhijalpatvam % āgato yāti vācyatām // BVaky_2.127 //",
    "GS24vakyp1au:623": " so 'yam ity abhisaṃbandhād $ rūpam ekīkṛtaṃ yatā &",
    "GS24vakyp1au:624": " śabdasyārthena taṃ śabdam % abhijalpaṃ pracakṣate // BVaky_2.128 //",
    "GS24vakyp1au:625": " tayor apṛthagātmatve $ rūḍhir avyabhicāriṇī &",
    "GS24vakyp1au:626": " kiṃ cid eva kva cid rūpaṃ % prādhānyenāvatiṣṭhate // BVaky_2.129 //",
    "GS24vakyp1au:627": " loke 'rtharūpatāṃ śabdaḥ $ pratipannaḥ pravartate &",
    "GS24vakyp1au:628": " śāstre tūbhayarūpatvaṃ % pravibhaktaṃ vivakṣayā // BVaky_2.130 //",
    "GS24vakyp1au:629": " aśakteḥ sarvaśakter vā $ śabdair eva prakalpitā &",
    "GS24vakyp1au:630": " ekasyārthasya niyatā % kriyādiparikalpanā // BVaky_2.131 //",
    "GS24vakyp1au:631": " yo vārtho buddhiviṣayo $ bāhyavastunibandhanaḥ &",
    "GS24vakyp1au:632": " sa bāhyaṃ vastv iti jñātaḥ % śabdārtha iti gamyate // BVaky_2.132 //",
    "GS24vakyp1au:633": " ākāravantaḥ saṃvedyā $ vyaktismṛtinibandhanāḥ &",
    "GS24vakyp1au:634": " ete pratyavabhāsante % saṃvinṃātraṃ tv ato 'nyathā // BVaky_2.133 //",
    "GS24vakyp1au:635": " yathendriyaṃ saṃnipatad $ vaicitreṇopadarśakaṃ &",
    "GS24vakyp1au:636": " tathaiva śabdād arthasya % pratipattir anekadhā // BVaky_2.134 //",
    "GS24vakyp1au:637": " vaktrānyathaiva prakrānto $ bhinneṣu pratipattṛṣu &",
    "GS24vakyp1au:638": " svapratyayānukāreṇa % śabdārthaḥ pravibhajyate // BVaky_2.135 //",
    "GS24vakyp1au:639": " ekasminn api dṛśye 'rthe $ darśanaṃ bhidyate pṛthak &",
    "GS24vakyp1au:640": " kālāntareṇa caiko 'pi % taṃ paśyaty anyathā punaḥ // BVaky_2.136 //",
    "GS24vakyp1au:641": " ekasyāpi ca śabdasya $ nimittair avyavasthitaiḥ &",
    "GS24vakyp1au:642": " ekena bahubhiś cārtho % bahudhā parikalpyate // BVaky_2.137 //",
    "GS24vakyp1au:643": " tasmād adṛṣṭatattvānāṃ $ sāparādhaṃ bahucchalaṃ &",
    "GS24vakyp1au:644": " darśanaṃ vacanaṃ vāpi % nityam evānavasthitam // BVaky_2.138 //",
    "GS24vakyp1au:645": " ṛṣīṇāṃ darśanaṃ yac ca $ tattve kiṃ cid avasthitam &",
    "GS24vakyp1au:646": " na tena vyavahāro 'sti % na tac chabdanibandhanaṃ // BVaky_2.139 //",
    "GS24vakyp1au:647": " talavad dṛśyate vyoma $ khadyoto havyavāḍ iva &",
    "GS24vakyp1au:648": " naiva cāsti talaṃ vyomni % na khadyote hutāśanaḥ // BVaky_2.140 //",
    "GS24vakyp1au:649": " tasmāt pratyakṣam apy arthaṃ $ vidvān īkṣeta yuktitaḥ &",
    "GS24vakyp1au:650": " na darśanasya prāmāṇyād % dṛśyam arthaṃ prakalpayet // BVaky_2.141 //",
    "GS24vakyp1au:651": " asamākhyeyatattvānām $ arthānāṃ laukikair yathā &",
    "GS24vakyp1au:652": " vyavahāre samākhyānaṃ % tat prajño na vikalpayet // BVaky_2.142 //",
    "GS24vakyp1au:653": " vicchedagrahaṇe 'rthānāṃ $ pratibhānyaiva jāyate &",
    "GS24vakyp1au:654": " vākyārtha iti tām āhuḥ % padārthair upapāditām // BVaky_2.143 //",
    "GS24vakyp1au:655": " idaṃ tad iti sānyeṣām $ anākyeyā kathaṃ cana &",
    "GS24vakyp1au:656": " pratyātmavṛtti siddhā sā % kartrāpi na nirūpyate // BVaky_2.144 //",
    "GS24vakyp1au:657": " upaśleṣam ivārthānāṃ $ sā karoty avicāritā &",
    "GS24vakyp1au:658": " sārvarūpyam ivāpannā % viṣayatvena vartate // BVaky_2.145 //",
    "GS24vakyp1au:659": " sākśāc chabdena janitāṃ $ bhāvanānugamena vā &",
    "GS24vakyp1au:660": " itikartavyatāyāṃ tāṃ % na kaś cid ativartate // BVaky_2.146 //",
    "GS24vakyp1au:661": " pramāṇatvena tāṃ lokaḥ $ sarvaḥ samanugacchati &",
    "GS24vakyp1au:662": " samārambhāḥ pratāyante % tiraścām api tadvaśāt // BVaky_2.147 //",
    "GS24vakyp1au:663": " yathā dravyaviśeṣāṇāṃ $ paripākair ayatnajāḥ &",
    "GS24vakyp1au:664": " madādiśaktayo dṛṣṭāḥ % pratibhās tadvatāṃ tathā // BVaky_2.148 //",
    "GS24vakyp1au:665": " svaravṛttiṃ vikurute $ madhau puṃskokilasya kaḥ &",
    "GS24vakyp1au:666": " jantvādayaḥ kulāyādi- % karaṇe śikṣitāḥ katham // BVaky_2.149 //",
    "GS24vakyp1au:667": " āhāraprītyapadveṣa- $ plavanādikriyāsu kaḥ &",
    "GS24vakyp1au:668": " jātyanvayaprasiddhāsu % prayoktā mṛgapakṣiṇām // BVaky_2.150 //",
    "GS24vakyp1au:669": " bhāvanānugatād etad $ āgamād eva jāyate &",
    "GS24vakyp1au:670": " āsattiviprakarṣābhyām % āgamas tu viśiṣyate // BVaky_2.151 //",
    "GS24vakyp1au:671": " svabhāvavaraṇābhāsa- $ yogādṛṣṭopapāditām &",
    "GS24vakyp1au:672": " viśiṣṭopahitāṃ ceti % pratibhāṃ ṣaḍvidhāṃ viduḥ // BVaky_2.152 //",
    "GS24vakyp1au:673": " yathā saṃyogibhir dravyair $ lakṣite 'rthe prayujyate &",
    "GS24vakyp1au:674": " gośabdo na tv asau teṣāṃ % viśeśāṇāṃ prakāśakaḥ // BVaky_2.153 //",
    "GS24vakyp1au:675": " ākāravarṇāvayavaiḥ $ saṃsṛṣṭeṣu gavādiṣu &",
    "GS24vakyp1au:676": " śabdaḥ pravartamāno 'pi % na tān aṅgīkaroty asau // BVaky_2.154 //",
    "GS24vakyp1au:677": " saṃsthānavarṇāvayavair $ viśiṣṭe 'rthe prayujyate &",
    "GS24vakyp1au:678": " śabdo na tasyāvayave % pravṛttir upalabhyate // BVaky_2.155 //",
    "GS24vakyp1au:679": " durlabhaṃ kasya cil loke $ sarvāvayavadarśanaṃ &",
    "GS24vakyp1au:680": " kaiś cit tv avayavair dṛṣṭair % arthaḥ kṛtso 'numīyate // BVaky_2.156 //",
    "GS24vakyp1au:681": " tathā jātyutpalādīnāṃ $ gandhena sahacāriṇām &",
    "GS24vakyp1au:682": " nityasaṃbandhināṃ dṛṣṭaṃ % guṇānām avadhāraṇam // BVaky_2.157 //",
    "GS24vakyp1au:683": " saṃkhyāpramāṇasaṃsthāna- $ nirapekṣaḥ pravartate &",
    "GS24vakyp1au:684": " bindau ca samudāye ca % vācakaḥ salilādiṣu // BVaky_2.158 //",
    "GS24vakyp1au:685": " saṃskārādiparicchinne $ tailādau yo vyavasthitaḥ &",
    "GS24vakyp1au:686": " āhaikadeśaṃ tattvena % tasyāvayavavartinā // BVaky_2.159 //",
    "GS24vakyp1au:687": " yenārthenābhisaṃbaddham $ abhidhānaṃ prayujyate &",
    "GS24vakyp1au:688": " tadarthāpagame tasya % prayogo vinivartate // BVaky_2.160 //",
    "GS24vakyp1au:689": " yāṃs tu saṃbhavino dharmān $ antarṇīya prayujyate &",
    "GS24vakyp1au:690": " śabdas teṣāṃ na sāṃnidhyaṃ % niyamena vyapekṣate // BVaky_2.161 //",
    "GS24vakyp1au:691": " yathā romaśaphādīnāṃ $ vyabhicāre 'pi dṛśyate &",
    "GS24vakyp1au:692": " gośabdo na tathā jāter % viprayoge pravartate // BVaky_2.162 //",
    "GS24vakyp1au:693": " tasmāt saṃbhavino 'rthasya $ śabdāt saṃpratyaye sati &",
    "GS24vakyp1au:694": " adṛṣṭaviprayogārthaḥ % saṃbandhitvena gamyate // BVaky_2.163 //",
    "GS24vakyp1au:695": " vācikā dyotikā va syur $ dvitvādīnāṃ vibhaktayaḥ &",
    "GS24vakyp1au:696": " syād vā saṃkhyāvato 'rthasya % samudāyo 'bhidhāyakaḥ // BVaky_2.164 //",
    "GS24vakyp1au:697": " vinā saṃkhyābhidhānād vā $ saṃkhyābhedasamanvitān &",
    "GS24vakyp1au:698": " arthān svarūpabhedena % kāmś cid āhur gavādayaḥ // BVaky_2.165 //",
    "GS24vakyp1au:699": " ye śabdā nityasaṃbandhā $ viveke jñātaśaktayaḥ &",
    "GS24vakyp1au:700": " anvayavyatirekābhyāṃ % teṣām artho vibhajyate // BVaky_2.166 //",
    "GS24vakyp1au:701": " yāvac cāvyabhicāreṇa $ tayoḥ śakyaṃ prakalpanam &",
    "GS24vakyp1au:702": " niyamas tatra na tv evaṃ % niyamo nuṭśabādiṣu // BVaky_2.167 //",
    "GS24vakyp1au:703": " saṃbhave nābhidhānasya $ lakṣaṇatvaṃ prakalpate &",
    "GS24vakyp1au:704": " āpekṣikyo hi saṃsarge % niyatāḥ śabdaśaktayaḥ // BVaky_2.168 //",
    "GS24vakyp1au:705": " na kūpasūpayūpānām $ anvayo 'rthasya dṛśyate &",
    "GS24vakyp1au:706": " ato 'rthāntaravācitvaṃ % saṃghātasyaiva gamyate // BVaky_2.169 //",
    "GS24vakyp1au:707": " anvākhyānāni bhidyante $ śabdavyutpattikarmasu &",
    "GS24vakyp1au:708": " bahūnāṃ saṃbhave 'rthānāṃ % nimittaṃ kiṃ cid iṣyate // BVaky_2.170 //",
    "GS24vakyp1au:709": " vairavāsiṣṭhagiriśās $ tathaikāgārikādayaḥ &",
    "GS24vakyp1au:710": " kaiś cit kathaṃ cid ākhyātā % nimittāvadhisaṃkaraiḥ // BVaky_2.171 //",
    "GS24vakyp1au:711": " yathā pathaḥ samākhyānaṃ $ vṛkṣavalmīkaparvataiḥ &",
    "GS24vakyp1au:712": " aviruddhaṃ gavādīnāṃ % bhinnaiś ca sahacāribhiḥ // BVaky_2.172 //",
    "GS24vakyp1au:713": " anyathā ca samākhyānam $ avasthābhedadarśibhiḥ &",
    "GS24vakyp1au:714": " kriyate kiṃśukādīnām % ekadeśāvadhāraṇaṃ // BVaky_2.173 //",
    "GS24vakyp1au:715": " kaiś cin nirvacanaṃ bhinnaṃ $ girater garjater gameḥ &",
    "GS24vakyp1au:716": " gavater gadater vāpi % gaur ity atrānudarśitam // BVaky_2.174 //",
    "GS24vakyp1au:717": " gaur ity eva svarūpād vā $ gośabdo goṣu vartate &",
    "GS24vakyp1au:718": " vyutpādyate na vā sarvaṃ % kaiś cic cobhayatheṣyate // BVaky_2.175 //",
    "GS24vakyp1au:719": " sāmānyenopadeśaś ca $ śāstre laghvartham āśritaḥ &",
    "GS24vakyp1au:720": " jātyantaravad anyasya % viśeṣāḥ pratipādakāḥ // BVaky_2.176 //",
    "GS24vakyp1au:721": " arthāntare ca yad vṛttaṃ $ tat prakṛtyantaraṃ viduḥ &",
    "GS24vakyp1au:722": " tulyarūpaṃ na tad rūḍhāv % anyasminn anuṣajyate // BVaky_2.177 //",
    "GS24vakyp1au:723": " bhinnāv ijiyajī dhātū $ niyatau viṣayāntare &",
    "GS24vakyp1au:724": " kaiś cit kathaṃ cid uddiṣṭau % citraṃ hi pratipādanam // BVaky_2.178 //",
    "GS24vakyp1au:725": " evaṃ ca vālavāyādi $ jitvarīvad upācaret &",
    "GS24vakyp1au:726": " bhedābhedābhyupagame % na virodho 'sti kaś cana // BVaky_2.179 //",
    "GS24vakyp1au:727": " aḍādīnāṃ vyavasthārthaṃ $ pṛthaktvena prakalpanam &",
    "GS24vakyp1au:728": " dhātūpasargayoḥ śāstre % dhātur eva tu tādṛśaḥ // BVaky_2.180 //",
    "GS24vakyp1au:729": " tathā hi saṃgrāmayateḥ $ sopasargād vidhiḥ smṛtaḥ &",
    "GS24vakyp1au:730": " kriyāviśeṣāḥ samghāte % prakramyante tathāvidhāḥ // BVaky_2.181 //",
    "GS24vakyp1au:731": " kāryāṇām antaraṅgatvam $ evaṃ dhātūpasargayoḥ &",
    "GS24vakyp1au:732": " sādhanair yāti saṃbandhaṃ % tathābhūtaiva sā kriyā // BVaky_2.182 //",
    "GS24vakyp1au:733": " prayogārtheṣu siddhaḥ san $ bhettavyo 'rtho viśiṣyate &",
    "GS24vakyp1au:734": " prāk ca sādhanasaṃbandhāt % kriyā naivopajāyate // BVaky_2.183 //",
    "GS24vakyp1au:735": " dhātoḥ sādhanayogasya $ bhāvinaḥ prakramād yathā &",
    "GS24vakyp1au:736": " dhātutvaṃ karmabhāvaś ca % tathānyad api dṛśyatām // BVaky_2.184 //",
    "GS24vakyp1au:737": " bījakāleṣu saṃbandhād $ yathā lākṣārasādayaḥ &",
    "GS24vakyp1au:738": " varṇādipariṇāmena % phalānām upakurvate // BVaky_2.185 //",
    "GS24vakyp1au:739": " buddhisthād abhisaṃbandhāt $ tathā dhātūpasargayoḥ &",
    "GS24vakyp1au:740": " abhyantarīkṛtād bhedaḥ % padakāle prakāśate // BVaky_2.186 //",
    "GS24vakyp1au:741": " kva cit saṃbhavino bhedāḥ $ kevalair anidarśitāḥ &",
    "GS24vakyp1au:742": " upasargeṇa saṃbandhe % vyajyante pranirādinā // BVaky_2.187 //",
    "GS24vakyp1au:743": " sa vācako viśeṣāṇāṃ $ saṃbhavād dyotako 'pi vā &",
    "GS24vakyp1au:744": " śaktyādhānāya vā dhātoḥ % sahakārī prayujyate // BVaky_2.188 //",
    "GS24vakyp1au:745": " sthādibhiḥ kevalair yac ca $ gamanādi na gamyate &",
    "GS24vakyp1au:746": " tatrānumānād dvividhāt % taddharmā prādir ucyate // BVaky_2.189 //",
    "GS24vakyp1au:747": " aprayoge 'dhiparyoś ca $ yāvad dṛṣṭaṃ kriyāntaram &",
    "GS24vakyp1au:748": " tasyābhidhāyako dhātuḥ % saha tābhyām anarthakaḥ // BVaky_2.190 //",
    "GS24vakyp1au:749": " tathaiva svārthikāḥ ke cit $ saṃghātāntaravṛttayaḥ &",
    "GS24vakyp1au:750": " anarthakena saṃsṛṣṭāḥ % prakṛtyarthānuvādinaḥ // BVaky_2.191 //",
    "GS24vakyp1au:751": " nipātā dyotakāḥ ke cit $ pṛthagarthaprakalpane &",
    "GS24vakyp1au:752": " āgamā iva ke cit tu % saṃbhūyārthasya sādhakāḥ // BVaky_2.192 //",
    "GS24vakyp1au:753": " upariṣṭāt purastād vā $ dyotakatvaṃ na bhidyate &",
    "GS24vakyp1au:754": " teṣu prayujyamāneṣu % bhinnārtheṣv api sarvathā // BVaky_2.193 //",
    "GS24vakyp1au:755": " cādayo na prayujyante $ padatve sati kevalāḥ &",
    "GS24vakyp1au:756": " pratyayo vācakatve 'pi % kevalo na prayujyate // BVaky_2.194 //",
    "GS24vakyp1au:757": " samuccitābhidhāne tu $ vyatireko na vidyate &",
    "GS24vakyp1au:758": " asattvabhūto bhāvaś ca % tiṅpadair abhidhīyate // BVaky_2.195 //",
    "GS24vakyp1au:759": " samuccitābhidhāne 'pi $ viśiṣṭārthābhidhāyinām &",
    "GS24vakyp1au:760": " guṇair padānāṃ saṃbandhaḥ % paratantrās tu cādayaḥ // BVaky_2.196 //",
    "GS24vakyp1au:761": " janayitvā kriyā kā cit $ saṃbandhaṃ vinivartate &",
    "GS24vakyp1au:762": " śrūyamāṇe kriyāśabde % saṃbandho jāyate kva cit // BVaky_2.197 //",
    "GS24vakyp1au:763": " tatra ṣaṣṭhī pratipadaṃ $ samāsasya nivṛttaye &",
    "GS24vakyp1au:764": " vihitā darśanārthaṃ tu % kārakaṃ pratyudāhṛtam // BVaky_2.198 //",
    "GS24vakyp1au:765": " sa copajātaḥ saṃbandho $ vinivṛtte kriyāpade &",
    "GS24vakyp1au:766": " karmapravacanīyena % tatra tatra niyamyate // BVaky_2.199 //",
    "GS24vakyp1au:767": " yena kriyāpadākṣepaḥ $ sa kārakavibhaktibhiḥ &",
    "GS24vakyp1au:768": " yujyate vir yathā tasya % likhāv anupasargatā // BVaky_2.200 //",
    "GS24vakyp1au:769": " tiṣṭhater aprayogaś ca $ dṛṣṭo 'praty ajayann iti &",
    "GS24vakyp1au:770": " sunv abhīty ābhimukhye ca % kevalo 'pi prayujyate // BVaky_2.201 //",
    "GS24vakyp1au:771": " karmapravacanīyatvaṃ $ kriyāyoge vidhīyate &",
    "GS24vakyp1au:772": " ṣatvādivinivṛttyarthaṃ % svatyādīnāṃ vidharmaṇām // BVaky_2.202 //",
    "GS24vakyp1au:773": " hetuhetumator yoga- $ paricchede 'nunā kṛte &",
    "GS24vakyp1au:774": " ārambhād bādhyate prāptā % tṛtīyā hetulakṣaṇā // BVaky_2.203 //",
    "GS24vakyp1au:775": " kriyāyā dyotako nāyaṃ $ na saṃbandhasya vācakaḥ &",
    "GS24vakyp1au:776": " nāpi kriyāpadākṣepi % saṃbandhasya tu bhedakaḥ // BVaky_2.204 //",
    "GS24vakyp1au:777": " anarthakānāṃ saṃghātaḥ $ sārthako 'narthakas tathā &",
    "GS24vakyp1au:778": " varṇānāṃ padam arthena % yuktaṃ nāvayavāḥ pade // BVaky_2.205 //",
    "GS24vakyp1au:779": " padānām arthayuktānāṃ $ saṃghāto bhidyate punaḥ &",
    "GS24vakyp1au:780": " arthāntarāvabodhena % saṃbandhavigamena ca // BVaky_2.206 //",
    "GS24vakyp1au:781": " sārthakānarthakau bhede $ saṃbandhaṃ nādhigacchataḥ &",
    "GS24vakyp1au:782": " adhigacchata ity eke % kuṭīrādinidarśanāt // BVaky_2.107 //",
    "GS24vakyp1au:783": " arthavadbhyo viśiṣṭārthaḥ $ saṃghāta upajāyate &",
    "GS24vakyp1au:784": " nopajāyata ity eke % samāsasvārthikādiṣu // BVaky_2.208 //",
    "GS24vakyp1au:785": " ke cid dhi yutasiddhārthā $ bhede nirjñātaśaktayaḥ &",
    "GS24vakyp1au:786": " anvayavyatirekābhyāṃ % ke cit kalpitaśaktayaḥ // BVaky_2.209 //",
    "GS24vakyp1au:787": " śāstrārtha eva varṇānām $ arthavattve pradarśitaḥ &",
    "GS24vakyp1au:788": " dhātvādīnāṃ hi śuddhānāṃ % laukiko 'rtho na vidyate // BVaky_2.210 //",
    "GS24vakyp1au:789": " kṛttaddhitānām arthaś ca $ kevalānām alaukikaḥ &",
    "GS24vakyp1au:790": " prāg vibhaktes tadantasya % tathaivārtho na vidyate // BVaky_2.211 //",
    "GS24vakyp1au:791": " abhivyaktataro yo 'rthaḥ $ pratyayānteṣu lakṣyate &",
    "GS24vakyp1au:792": " arthavattāprakaraṇād % āśritaḥ sa tathāvidhaḥ // BVaky_2.212 //",
    "GS24vakyp1au:793": " ātmabhedo na cet kaś cid $ varṇebhyaḥ padavākyayoḥ &",
    "GS24vakyp1au:794": " anyonyāpekṣayā śaktyā % varṇaḥ syād abhidhāyakaḥ // BVaky_2.213 //",
    "GS24vakyp1au:795": " varṇena kena cin nyūnaḥ $ saṃghāto yo 'bhidhāyakaḥ &",
    "GS24vakyp1au:796": " na cec chabdāntaram asāv % anyūnas tena gamyate // BVaky_2.214 //",
    "GS24vakyp1au:797": " sa tasmin vācake śabde $ nimittāt smṛtim ādadhat &",
    "GS24vakyp1au:798": " sākṣād iva vyavahitaṃ % śabdenārtham upohate // BVaky_2.215 //",
    "GS24vakyp1au:799": " padavācyo yathā nārthaḥ $ kaś cid gaurakharādiṣu &",
    "GS24vakyp1au:800": " saty api pratyaye 'tyantaṃ % samudāye na gamyate // BVaky_2.216 //",
    "GS24vakyp1au:801": " samanvita ivārthātmā $ padārthair yaḥ pratīyate &",
    "GS24vakyp1au:802": " padārthadarśanaṃ tatra % tathaivānupakārakam // BVaky_2.217 //",
    "GS24vakyp1au:803": " samudāyāvayavayor $ bhinnārthatve ca vṛttiṣu &",
    "GS24vakyp1au:804": " yugapad bhedasaṃsargau % viruddhāv anuṣaṅgiṇau // BVaky_2.218 //",
    "GS24vakyp1au:805": " kaś ca sādhanamātrārthān $ adhyādīn parikalpayet &",
    "GS24vakyp1au:806": " aprayuktapadaś cārtho % bahuvrīhau kathaṃ bhavet // BVaky_2.219 //",
    "GS24vakyp1au:807": " prajñusaṃjñvādyavayavair $ na cāsty arthāvadhāraṇam &",
    "GS24vakyp1au:808": " tasmāt saṃghāta evaiko % viśiṣṭārthanibandhanam // BVaky_2.220 //",
    "GS24vakyp1au:809": " gargā ity eka evāyaṃ $ bahuṣv artheṣu vartate &",
    "GS24vakyp1au:810": " dvandvasaṃjño 'pi saṃghāto % bahūnām abhidhāyakaḥ // BVaky_2.221 //",
    "GS24vakyp1au:811": " yathaikaśeṣe bhujyādiḥ $ pratyekam avatiṣṭhate &",
    "GS24vakyp1au:812": " kriyaivaṃ dvandvavācye 'rthe % pratyekaṃ pravibhajyate // BVaky_2.222 //",
    "GS24vakyp1au:813": " yac ca dvandvapadārthasya $ tacchabdena vyapekṣaṇam &",
    "GS24vakyp1au:814": " sāpi vyāvṛttarūpe 'rthe % sarvanāmasarūpatā // BVaky_2.223 //",
    "GS24vakyp1au:815": " yathā ca khadiracchede $ bhāgeṣu kramavāṃs chidiḥ &",
    "GS24vakyp1au:816": " tathā dvandvapadārthasya % bhāgeṣu kramadarśanam // BVaky_2.224 //",
    "GS24vakyp1au:817": " saṅghaikadeśe prakrāntān $ yathā saṅghānupātinaḥ &",
    "GS24vakyp1au:818": " kriyāviśeṣān manyante % sa dvandvāvayave kramaḥ // BVaky_2.225 //",
    "GS24vakyp1au:819": " pratipādayatā vṛttim $ abuddhān vākyapūrvikām &",
    "GS24vakyp1au:820": " vṛttau padārthabhedena % prādhānyam upadarśitam // BVaky_2.226 //",
    "GS24vakyp1au:821": " abhedād abhidheyasya $ nañsamāse vikalpitam &",
    "GS24vakyp1au:822": " prādhānyaṃ bahudhā bhāṣye % doṣās tu prakriyāgatāḥ // BVaky_2.227 //",
    "GS24vakyp1au:823": " jahatsvārthavikalpe ca $ sarvārthatyāgam icchatā &",
    "GS24vakyp1au:824": " bahuvrīhipadārthasya % tyāgaḥ sarvasya darśitaḥ // BVaky_2.228 //",
    "GS24vakyp1au:825": " śāstre kva cit prakṛtyarthaḥ $ pratyayenābhidhīyate &",
    "GS24vakyp1au:826": " prakṛtau vinivṛttāyāṃ % pratyayārthaś ca dhātubhiḥ // BVaky_2.229 //",
    "GS24vakyp1au:827": " yam artham āhatur bhinnau $ pratyayāv eka eva tam &",
    "GS24vakyp1au:828": " kva cid āha pacantīti % dhātus tābhyāṃ vinā kva cit // BVaky_2.230 //",
    "GS24vakyp1au:829": " anvākhyānasmṛter ye ca $ pratyayārthā nibandhanam &",
    "GS24vakyp1au:830": " nirdiṣṭās te prakṛtyarthāḥ % smṛtyantara udāhṛtāḥ // BVaky_2.231 //",
    "GS24vakyp1au:831": " prasiddher udvamikarīty $ evaṃ śāstre 'bhidhīyate &",
    "GS24vakyp1au:832": " vyavahārāya manyante % śāstrārthaprakriyā yataḥ // BVaky_2.232 //",
    "GS24vakyp1au:833": " śāstreṣu prakriyābhedair $ avidyaivopavarṇyate &",
    "GS24vakyp1au:834": " anāgamavikalpā tu % svayaṃ vidyopavartate // BVaky_2.233 //",
    "GS24vakyp1au:835": " anibaddhaṃ nimitteṣu $ nirupākhyaṃ phalaṃ yathā &",
    "GS24vakyp1au:836": " tathā vidyāpy anākhyeyā % śāstropāyeva lakṣyate // BVaky_2.234 //",
    "GS24vakyp1au:837": " yathābhyāsaṃ hi vāg arthe $ pratipattiṃ samīhate &",
    "GS24vakyp1au:838": " svabhāva iva cānādir % mithyābhyāso vyavasthitaḥ // BVaky_2.235 //",
    "GS24vakyp1au:839": " utprekṣate sāvayavaṃ $ paramāṇum apaṇḍitaḥ &",
    "GS24vakyp1au:840": " tathāvayavinaṃ yuktam % anyair avayavaiḥ punaḥ // BVaky_2.236 //",
    "GS24vakyp1au:841": " ghaṭādidarśanāl lokaḥ $ paricchinno 'vasīyate &",
    "GS24vakyp1au:842": " samārambhāc ca bhāvānām % ādimad brahma śāśvatam // BVaky_2.237 //",
    "GS24vakyp1au:843": " upāyāḥ śikṣamāṇānāṃ $ bālānām upalāpanāḥ &",
    "GS24vakyp1au:844": " asatye vartmani sthitvā % tataḥ satyaṃ samīhate // BVaky_2.238 //",
    "GS24vakyp1au:845": " anyathā pratipadyārthaṃ $ padagrahaṇapūrvakam &",
    "GS24vakyp1au:846": " punar vākye tam evārtham % anyathā pratipadyate // BVaky_2.239 //",
    "GS24vakyp1au:847": " upāttā bahavo 'py arthā $ yeṣv ante pratiṣedhanam &",
    "GS24vakyp1au:848": " kriyate te nivartante % tasmāt tāṃs tatra nāśrayet // BVaky_2.240 //",
    "GS24vakyp1au:849": " vṛkṣo nāstīti vākyaṃ ca $ viśiṣṭābhāvalakṣaṇam &",
    "GS24vakyp1au:850": " nārthe na buddhau saṃbandho % nivṛtter avatiṣṭhate // BVaky_2.241 //",
    "GS24vakyp1au:851": " vicchedapratipattau ca $ yady astīty avadhāryate &",
    "GS24vakyp1au:852": " aśabdavācyā sā buddhir % nivartyeta sthitā katham // BVaky_2.242 //",
    "GS24vakyp1au:853": " atha yaj jñānam utpannaṃ $ tan mithyeti nañā kṛtam &",
    "GS24vakyp1au:854": " naño vyāpārabhede 'sminn % abhāvāvagatiḥ katham // BVaky_2.243 //",
    "GS24vakyp1au:855": " nirādhārapravṛttau ca $ prākpravṛttir naño bhavet &",
    "GS24vakyp1au:856": " athādhāraḥ sa evāsya % niyamārthā śrutir bhavet // BVaky_2.244 //",
    "GS24vakyp1au:857": " niyamadyotanārthā vāpy $ anuvādo yathā bhavet &",
    "GS24vakyp1au:858": " kaś cid evārthavāṃs tatra % śabdaḥ śeṣās tv anarthakāḥ // BVaky_2.245 //",
    "GS24vakyp1au:859": " viruddhaṃ cābhisaṃbandham $ udāhāryādibhiḥ kṛtam &",
    "GS24vakyp1au:860": " vākye samāpte vākyārtham % anyathā pratipadyate // BVaky_2.246 //",
    "GS24vakyp1au:861": " stutinindāpradhāneṣu $ vākyeṣv artho na tādṛśaḥ &",
    "GS24vakyp1au:862": " padānāṃ pravibhāgena % yādṛśaḥ parikalpyate // BVaky_2.247 //",
    "GS24vakyp1au:863": " athāsaṃsṛṣṭa evārthaḥ $ padeṣu samavasthitaḥ &",
    "GS24vakyp1au:864": " vākyārthasyābhyupāyo 'sāv % ekasya pratipādane // BVaky_2.248 //",
    "GS24vakyp1au:865": " pūrvaṃ padeṣv asaṃsṛṣṭo $ yaḥ kramād upacīyate &",
    "GS24vakyp1au:866": " chinnagrathitakalpatvāt % tad viśiṣṭataraṃ viduḥ // BVaky_2.249 //",
    "GS24vakyp1au:867": " ekam āhur anekārthaṃ $ śabdam anye parīkṣakāḥ &",
    "GS24vakyp1au:868": " nimittabhedād ekasya % sārvārthyaṃ tasya bhidyate // BVaky_2.250 //",
    "GS24vakyp1au:869": " yaugapadyam atikramya $ paryāye vyavatiṣṭhate &",
    "GS24vakyp1au:870": " arthaprakaraṇābhyāṃ vā % yogāc chabdāntareṇa vā // BVaky_2.251 //",
    "GS24vakyp1au:871": " yathā sāsnādimān piṇḍo $ gośabdenābhidhīyate &",
    "GS24vakyp1au:872": " tathā sa eva gośabdo % vāhīke 'pi vyavasthitaḥ // BVaky_2.252 //",
    "GS24vakyp1au:873": " sarvaśaktes tu tasyaiva $ śabdasyānekadharmaṇaḥ &",
    "GS24vakyp1au:874": " prasiddhibhedād gauṇatvaṃ % mukhyatvaṃ copajāyate // BVaky_2.253 //",
    "GS24vakyp1au:875": " eko mantras tathādhyātmam $ adhidaivam adhikratu &",
    "GS24vakyp1au:876": " asaṃkareṇa sarvārtho % bhinnaśaktir avasthitaḥ // BVaky_2.254 //",
    "GS24vakyp1au:877": " gotvānuṣaṅgo vāhīke $ nimittāt kaiś cid iṣyate &",
    "GS24vakyp1au:878": " arthamātraṃ viparyastaṃ % śabdaḥ svārthe vyavasthitaḥ // BVaky_2.255 //",
    "GS24vakyp1au:879": " tathā svarūpaṃ śabdānāṃ $ sarvārtheṣv anuṣajyate &",
    "GS24vakyp1au:880": " arthamātraṃ viparyastaṃ % svarūpe tu śrutiḥ sthitā // BVaky_2.256 //",
    "GS24vakyp1au:881": " ekatvaṃ tu sarūpatvāc $ chabdayor gauṇamukhyayoḥ &",
    "GS24vakyp1au:882": " prāhur atyantabhede 'pi % bhedamārgānudarśinaḥ // BVaky_2.257 //",
    "GS24vakyp1au:883": " sāmidhenyantaraṃ caivam $ āvṛttāv anuṣajyate &",
    "GS24vakyp1au:884": " mantrās ca viniyogena % labhante bhedam ūhavat // BVaky_2.258 //",
    "GS24vakyp1au:885": " tāny āmnāyāntarāṇy eva $ paṭhyate kiṃ cid eva tu &",
    "GS24vakyp1au:886": " anarthakānāṃ pāṭho vā % śeṣas tv anyaḥ pratīyate // BVaky_2.259 //",
    "GS24vakyp1au:887": " śabdasvarūpam arthas tu $ pāṭhe 'nyair upavarṇyate &",
    "GS24vakyp1au:888": " atyantabhedaḥ sarveṣāṃ % tatsaṃbandhāt tu tadvatām // BVaky_2.260 //",
    "GS24vakyp1au:889": " anyā saṃskārasāvitrī $ karmaṇy anyā prayujyate &",
    "GS24vakyp1au:890": " anyā japaprabandheṣu % sā tv ekaiva pratīyate // BVaky_2.261 //",
    "GS24vakyp1au:891": " arthasvarūpe śabdānāṃ $ svarūpād vṛttim icchataḥ &",
    "GS24vakyp1au:892": " vākyarūpasya vākyārthe % vṛttir anyānapekṣayā // BVaky_2.262 //",
    "GS24vakyp1au:893": " anekārthatvam ekasya $ yaiḥ śabdasyānugamyate &",
    "GS24vakyp1au:894": " siddhyasiddhikṛtā teṣāṃ % gauṇamukhyaprakalpanā // BVaky_2.263 //",
    "GS24vakyp1au:895": " arthaprakaraṇāpekṣo $ yo vā śabdāntaraiḥ saha &",
    "GS24vakyp1au:896": " yuktaḥ pratyāyayaty arthaṃ % taṃ gauṇam apare viduḥ // BVaky_2.264 //",
    "GS24vakyp1au:897": " śuddhasyoccāraṇe svārthaḥ $ prasiddho yasya gamyate &",
    "GS24vakyp1au:898": " sa mukhya iti vijñeyo % rūpamātranibandhanaḥ // BVaky_2.265 //",
    "GS24vakyp1au:899": " yas tv anyasya prayogeṇa $ yatnād iva niyujyate &",
    "GS24vakyp1au:900": " tam aprasiddhaṃ manyante % gauṇārthābhiniveśinam // BVaky_2.266 //",
    "GS24vakyp1au:901": " svārthe pravartamāno 'pi $ yasyārthaṃ yo 'valambate &",
    "GS24vakyp1au:902": " nimittaṃ tatra mukhyaṃ syān % nimittī gauṇa iṣyate // BVaky_2.267 //",
    "GS24vakyp1au:903": " purārād iti bhinne 'rthe $ yau vartete virodhini &",
    "GS24vakyp1au:904": " arthaprakaraṇāpekṣaṃ % tayor apy avadhāraṇam // BVaky_2.268 //",
    "GS24vakyp1au:905": " vākyasyārthāt padārthānām $ apoddhāre prakalpite &",
    "GS24vakyp1au:906": " śabdāntareṇa saṃbandhaḥ % kasyaikasyopapadyate // BVaky_2.269 //",
    "GS24vakyp1au:907": " yac cāpy ekaṃ padaṃ dṛṣṭaṃ $ caritāstikriyaṃ kva cit &",
    "GS24vakyp1au:908": " tad vākyāntaram evāhur % na tad anyena yujyate // BVaky_2.270 //",
    "GS24vakyp1au:909": " yac ca ko 'yam iti praśne $ gaur aśva iti cocyate &",
    "GS24vakyp1au:910": " praśna eva kriyā tatra % prakrāntā darśanādikā // BVaky_2.271 //",
    "GS24vakyp1au:911": " naivādhikatvaṃ dharmāṇāṃ $ nyūnatā vā prayojikā &",
    "GS24vakyp1au:912": " ādhikyam api manyante % prasiddher nyūnatāṃ kva cit // BVaky_2.272 //",
    "GS24vakyp1au:913": " jātiśabdo 'ntareṇāpi $ jātiṃ yatra prayujyate &",
    "GS24vakyp1au:914": " saṃbandhisadṛśād dharmāt % taṃ gauṇam apare viduḥ // BVaky_2.273 //",
    "GS24vakyp1au:915": " viparyāsād ivārthasya $ yatrārthāntaratām iva &",
    "GS24vakyp1au:916": " manyante sa gavādis tu % gauṇa ity ucyate kva cit // BVaky_2.274 //",
    "GS24vakyp1au:917": " niyatāḥ sādhanatvena $ rūpaśaktisamanvitāḥ &",
    "GS24vakyp1au:918": " yathā karmasu gamyante % sīrāsimusalādayaḥ // BVaky_2.275 //",
    "GS24vakyp1au:919": " kriyāntare na caiteṣāṃ $ vibhavanti na śaktayaḥ &",
    "GS24vakyp1au:920": " rūpād eva tu tādarthyaṃ % niyamena pratīyate // BVaky_2.276 //",
    "GS24vakyp1au:921": " tathaiva rūpaśaktibhyām $ utpattyā samavasthitaḥ &",
    "GS24vakyp1au:922": " śabdo niyatatādarthyaḥ % śaktyānyatra prayujyate // BVaky_2.277 //",
    "GS24vakyp1au:923": " śrutimātreṇa yatrāsya $ sāmarthyam avasīyate &",
    "GS24vakyp1au:924": " taṃ mukhyam arthaṃ manyante % gauṇaṃ yatnopapāditam // BVaky_2.278 //",
    "GS24vakyp1au:925": " goyuṣmanmahatāṃ cvyarthe $ svārthād arthāntare sthitau &",
    "GS24vakyp1au:926": " arthāntarasya tadbhāvas % tatra mukhyo 'pi dṛśyate // BVaky_2.279 //",
    "GS24vakyp1au:927": " mahattvaṃ śuklabhāvaṃ ca $ prakṛtiḥ pratipadyate &",
    "GS24vakyp1au:928": " bhedenāpekṣitā sā tu % gauṇatvasya prasādhikā // BVaky_2.280 //",
    "GS24vakyp1au:929": " agnisomādayaḥ śabdā $ ye svarūpapadārthakāḥ &",
    "GS24vakyp1au:930": " saṃjñibhiḥ saṃprayujyante % 'prasiddhes teṣu gauṇatā // BVaky_2.281 //",
    "GS24vakyp1au:931": " agnidattas tu yo 'gniḥ syāt $ tatra svārthopasarjanaḥ &",
    "GS24vakyp1au:932": " śabdo dattārthavṛttitvād % gauṇatvaṃ pratipadyate // BVaky_2.282 //",
    "GS24vakyp1au:933": " nimittabhedāt prakrānte $ śabdavyutpattikarmaṇi &",
    "GS24vakyp1au:934": " hariścandrādiṣu suṭo % bhāvābhāvau vyavasthitau // BVaky_2.283 //",
    "GS24vakyp1au:935": " ṛṣyādau prāptasaṃskāro $ yaḥ śabdo 'nyena yujyate &",
    "GS24vakyp1au:936": " tatrāntaraṅgasaṃskāro % bāhye 'rthe na nivartate // BVaky_2.284 //",
    "GS24vakyp1au:937": " atyantaviparīto 'pi $ yathā yo 'rtho 'vadhāryate &",
    "GS24vakyp1au:938": " yathāsaṃpratyayaṃ śabdas % tatra mukhyaḥ prayujyate // BVaky_2.285 //",
    "GS24vakyp1au:939": " yady api pratyayādhīnam $ arthatattvāvadhāraṇam &",
    "GS24vakyp1au:940": " na sarvaḥ pratyayas tasmin % prasiddha iva jāyate // BVaky_2.286 //",
    "GS24vakyp1au:941": " darśanaṃ salile tulyaṃ $ mṛgatṛṣṇādidarśanaiḥ &",
    "GS24vakyp1au:942": " bhedāt tu sparśanādīnāṃ % na jalaṃ mṛgatṛṣṇikā // BVaky_2.287 //",
    "GS24vakyp1au:943": " yad asādhāraṇaṃ kāryaṃ $ prasiddhaṃ rajjusarpayoḥ &",
    "GS24vakyp1au:944": " tena bhedaparicchedas % tayos tulye 'pi darśane // BVaky_2.288 //",
    "GS24vakyp1au:945": " prasiddhārthaviparyāsa- $ nimittaṃ yac ca dṛśyate &",
    "GS24vakyp1au:946": " yas tasmāl lakṣyate bhedas % tam asatyaṃ pracakṣate // BVaky_2.289 //",
    "GS24vakyp1au:947": " yac ca nimnonnataṃ citre $ sarūpaṃ parvatādibhiḥ &",
    "GS24vakyp1au:948": " na tatra pratighātādi % kāryaṃ tadvat pravartate // BVaky_2.290 //",
    "GS24vakyp1au:949": " sparśaprabandho hastena $ yathā cakrasya saṃtataḥ &",
    "GS24vakyp1au:950": " na tathālātacakrasya % vicchinnaṃ spṛśyate hi tat // BVaky_2.291 //",
    "GS24vakyp1au:951": " vapraprākārakalpaiś ca $ sparśanāvaraṇe yathā &",
    "GS24vakyp1au:952": " nagareṣu na te tadvad % gandharvanagareṣv api // BVaky_2.292 //",
    "GS24vakyp1au:953": " mṛgapaśvādibhir yāvān $ mukhyair arthaḥ prasādhyate &",
    "GS24vakyp1au:954": " tāvān na mṛnmayeṣv asti % tasmāt te viṣayaḥ kanaḥ // BVaky_2.293 //",
    "GS24vakyp1au:955": " mahān āvriyate deśaḥ $ prasiddhaiḥ parvatādibhiḥ &",
    "GS24vakyp1au:956": " alpadeśāntarāvasthaṃ % pratibimbaṃ tu dṛśyate // BVaky_2.294 //",
    "GS24vakyp1au:957": " maraṇādinimittaṃ ca $ yathā mukhyā viṣādayaḥ &",
    "GS24vakyp1au:958": " na te svapnādiṣu svasya % tadvad arthasya sādhakāḥ // BVaky_2.295 //",
    "GS24vakyp1au:959": " deśakālendriyagatair $ bhedair yad dṛśyate 'nyathā &",
    "GS24vakyp1au:960": " yathā prasiddhir lokasya % tathā tad avasīyate // BVaky_2.296 //",
    "GS24vakyp1au:961": " yac copaghātajaṃ jñānaṃ $ yac ca jñānam alaukikam &",
    "GS24vakyp1au:962": " na tābhyāṃ vyavahāro 'sti % śabdā lokanibandhanāḥ // BVaky_2.297 //",
    "GS24vakyp1au:963": " ghaṭādiṣu yathā dīpo $ yenārthena prayujyate &",
    "GS24vakyp1au:964": " tato 'nyasyāpi sāṃnidhyāt % sa karoti prakāśanam // BVaky_2.298 //",
    "GS24vakyp1au:965": " saṃsargiṣu tathārtheṣu $ śabdo yena prayujyate &",
    "GS24vakyp1au:966": " tasmāt prayojakād anyān % api pratyāyayaty asau // BVaky_2.299 //",
    "GS24vakyp1au:967": " nirmanthanaṃ yathāraṇyor $ agnyartham upapāditam &",
    "GS24vakyp1au:968": " dhūmam apy anabhipretaṃ % janayaty ekasādhanam // BVaky_2.300 //",
    "GS24vakyp1au:969": " tathā śabdo 'pi kasmiṃś cit $ pratyāyye 'rthe vivakṣite &",
    "GS24vakyp1au:970": " avivakṣitam apy arthaṃ % prakāśayate saṃnidheḥ // BVaky_2.301 //",
    "GS24vakyp1au:971": " yathaivātyantasaṃsṛṣṭas $ tyaktum artho na śakyate &",
    "GS24vakyp1au:972": " tathā śabdo 'pi saṃbandhī % pravivaktuṃ na śakyate // BVaky_2.302 //",
    "GS24vakyp1au:973": " arthānāṃ saṃnidhāne 'pi $ sati caiṣāṃ prakāśane &",
    "GS24vakyp1au:974": " prayojako 'rthaḥ śabdasya % rūpābhede 'pi gamyate // BVaky_2.303 //",
    "GS24vakyp1au:975": " kva cid guṇapradhānatvam $ arthānām avivakṣitam &",
    "GS24vakyp1au:976": " kva cit sāṃnidhyam apy eṣāṃ % pratipattāv akāraṇam // BVaky_2.304 //",
    "GS24vakyp1au:977": " *yac cānupāttaṃ śabdena $ tat kasmiṃś cit pratīyate &",
    "GS24vakyp1au:978": " kva cit pradhānam evārtho % bhavaty ayasya lakṣaṇam // BVaky_2.305 *//",
    "GS24vakyp1au:979": " *ākhyātaṃ taddhitārthasya $ yat kiṃ cid upadarśakam &",
    "GS24vakyp1au:980": " guṇapradhānabhāvasya % tatra dṛṣṭo viparyayaḥ // BVaky_2.306 *//",
    "GS24vakyp1au:981": " *nirdeśe liṅgasaṃkhyānāṃ $ saṃnidhānam akāraṇam &",
    "GS24vakyp1au:982": " pramāṇam ardhahrasādāv % anupāttaṃ pratīyate // BVaky_2.307 //",
    "GS24vakyp1au:983": " hrasvasyārdhaṃ ca yad dṛṣṭaṃ $ tat tasyāsaṃnidhāv api &",
    "GS24vakyp1au:984": " hrasvasya lakṣaṇārthatvāt % tadvad evābhidhīyate // BVaky_2.308 //",
    "GS24vakyp1au:985": " dīrghaplutābhyāṃ tasya syān $ mātrayā vā viśeṣaṇam &",
    "GS24vakyp1au:986": " jāter vā lakṣaṇāya syāt % sarvathā saptaparṇavat // BVaky_2.309 //",
    "GS24vakyp1au:987": " gantavyaṃ dṛśyatāṃ sūrya $ iti kālasya lakṣaṇe &",
    "GS24vakyp1au:988": " jñāyatāṃ kāla ity etat % sopāyam abhidhīyate // BVaky_2.310 //",
    "GS24vakyp1au:989": " vidhyaty adhanuṣety atra $ viśeṣeṇa nidarśyate &",
    "GS24vakyp1au:990": " sāmānyam āśrayaḥ śakter % yaḥ kaś cit pratipādakaḥ // BVaky_2.311 //",
    "GS24vakyp1au:991": " kākebhyo rakṣyatāṃ sarpir $ iti bālo 'pi coditaḥ &",
    "GS24vakyp1au:992": " upaghātapare vākye % na śvādibhyo na rakṣati // BVaky_2.312 //",
    "GS24vakyp1au:993": " prakṣālane śarāvāṇāṃ $ sthānanirmārjanaṃ tathā &",
    "GS24vakyp1au:994": " anuktam api rūpeṇa % bhujyaṅgatvāt pratīyate // BVaky_2.313 //",
    "GS24vakyp1au:995": " vākyāt prakaraṇād arthād $ aucityād deśakālataḥ &",
    "GS24vakyp1au:996": " śabdārthāḥ pravibhajyante % na rūpād eva kevalāt // BVaky_2.314 //",
    "GS24vakyp1au:997": " saṃsargo viprayogaś ca $ sāhacaryaṃ virodhitā &",
    "GS24vakyp1au:998": " arthaḥ prakaraṇaṃ liṅgaṃ % śabdasyānyasya saṃnidhiḥ // BVaky_2.315 //",
    "GS24vakyp1au:999": " sāmarthyam aucitī deśaḥ $ kālo vyaktiḥ svarādayaḥ &",
    "GS24vakyp1au:1000": " śabdārthasyānavacchede % viśeṣasmṛtihetavaḥ // BVaky_2.316 //",
    "GS24vakyp1au:1001": " bhedapakṣe 'pi sārūpyād $ bhinnārthāḥ pratipattṛṣu &",
    "GS24vakyp1au:1002": " niyatā yānty abhivyaktiṃ % śabdāḥ prakaraṇādibhiḥ // BVaky_2.317 //",
    "GS24vakyp1au:1003": " nāmākhyātasarūpā ye $ kāryāntaranibandhanāḥ &",
    "GS24vakyp1au:1004": " śabdā vākyasya teṣv artho % na rūpād adhigamyate // BVaky_2.318 //",
    "GS24vakyp1au:1005": " yā pravṛttinivṛttyarthā $ stutinindāprakalpanā &",
    "GS24vakyp1au:1006": " kuśalaḥ pratipattā tām % ayathārthāṃ samīhate // BVaky_2.319 //",
    "GS24vakyp1au:1007": " vidhīyamānaṃ yat krarma $ dṛṣṭādṛṣṭaprayojanam &",
    "GS24vakyp1au:1008": " stūyate sā stutis tasya % kartur eva prayojikā // BVaky_2.320 //",
    "GS24vakyp1au:1009": " vyāghrādivyapadeśena $ yathā bālo nivartyate &",
    "GS24vakyp1au:1010": " asatyo 'pi tathā kaś cit % pratyavāyo 'bhidhīyate // BVaky_2.321 //",
    "GS24vakyp1au:1011": " na saṃvidhānāṃ kṛtvāpi $ pratyavāye tathāvidhe &",
    "GS24vakyp1au:1012": " śāstreṇa pratiṣiddhe 'rthe % vidvān kaś cit pravartate // BVaky_2.322 //",
    "GS24vakyp1au:1013": " sarpeṣu saṃvidhāyāpi $ siddhair mantrauṣadhādibhiḥ &",
    "GS24vakyp1au:1014": " nānyathā pratipattavyaṃ % na dato gamayed iti // BVaky_2.323 //",
    "GS24vakyp1au:1015": " kva cit tattvasamākhyānaṃ $ kriyate stutinindayoḥ &",
    "GS24vakyp1au:1016": " tatrāpi ca pravṛttiś ca % nivṛttiś copadiśyate // BVaky_2.324 //",
    "GS24vakyp1au:1017": " rūpaṃ sarvapadārthānāṃ $ vākyārthopanibandhanam &",
    "GS24vakyp1au:1018": " sāpekṣā ye tu vākyārthāḥ % padārthair eva te samāḥ // BVaky_2.325 //",
    "GS24vakyp1au:1019": " vākyaṃ tad api manyante $ yat padaṃ caritakriyam &",
    "GS24vakyp1au:1020": " antareṇa kriyāśabdaṃ % vākyāder dvitvadarśanāt // BVaky_2.326 //",
    "GS24vakyp1au:1021": " ākhyātaśabde niyataṃ $ sādhanaṃ yatra gamyate &",
    "GS24vakyp1au:1022": " tad apy ekaṃ samāptārthaṃ % vākyam ity abhidhīyate // BVaky_2.327 //",
    "GS24vakyp1au:1023": " śabdavyavahitā buddhir $ aprayuktapadāśrayā &",
    "GS24vakyp1au:1024": " anumānaṃ tadarthasya % pratyaye hetur ucyate // BVaky_2.328 //",
    "GS24vakyp1au:1025": " [this verse is only in Rau]",
    "GS24vakyp1au:1026": " apare tu padasyaiva $ tam arthaṃ pratijānate &",
    "GS24vakyp1au:1027": " śabdāntarābhisaṃbandham % antareṇa vyavasthitam // BVaky_2.329 //",
    "GS24vakyp1au:1028": " yasminn uccarite śabde $ yadā yo 'rthaḥ pratīyate &",
    "GS24vakyp1au:1029": " tam āhur arthaṃ tasyaiva % nānyad arthasya lakṣaṇam // BVaky_2.330 //",
    "GS24vakyp1au:1030": " kriyārthopapadeśv evaṃ $ sthānināṃ gamyate kriyā &",
    "GS24vakyp1au:1031": " vṛttau nirādibhiś caivaṃ % krāntādyarthaḥ pratīyate // BVaky_2.331 //",
    "GS24vakyp1au:1032": " tāni śabdāntarāṇy eva $ paryāyā iva laukikāḥ &",
    "GS24vakyp1au:1033": " arthaprakaraṇābhyāṃ tu % teṣāṃ svārtho niyamyate // BVaky_2.332 //",
    "GS24vakyp1au:1034": " pratibodhābhyupāyās tu $ ye taṃ taṃ puruṣaṃ prati &",
    "GS24vakyp1au:1035": " nāvaśyaṃ te 'bhisaṃbaddhāḥ % śabdā jñeyena vastunā // BVaky_2.333 //",
    "GS24vakyp1au:1036": " asatyāṃ pratipattau vā $ mithyā vā pratipādane &",
    "GS24vakyp1au:1037": " svair arthair nityasaṃbandhās % te te śabdā vyavasthitāḥ // BVaky_2.334 //",
    "GS24vakyp1au:1038": " yathāprakaraṇaṃ dvāram $ ity asyāṃ karmaṇaḥ śrutau &",
    "GS24vakyp1au:1039": " badhāna dehi vety etad % upāyād avagamyate // BVaky_2.335 //",
    "GS24vakyp1au:1040": " tatra sādhanavṛttir yaḥ $ śabdaḥ sattvanibandhanaḥ &",
    "GS24vakyp1au:1041": " na sa pradhānabhūtasya % sādhyasyārthasya vācakaḥ // BVaky_2.336 //",
    "GS24vakyp1au:1042": " svārthamātraṃ prakāśyāsau $ sāpekṣo vinivartate &",
    "GS24vakyp1au:1043": " arthas tu tasya saṃbandhī % prakalpayati saṃnidhim // BVaky_2.337 //",
    "GS24vakyp1au:1044": " pārārthyasyāviśiṣṭatvān $ na śabdāc chabdasaṃnidhiḥ &",
    "GS24vakyp1au:1045": " nārthāc chabdasya sāṃnidhyaṃ % na śabdād arthasaṃnidhiḥ // BVaky_2.338 //",
    "GS24vakyp1au:1046": " naṣṭarūpam ivākhyātam $ ākṣiptaṃ karmavācinā &",
    "GS24vakyp1au:1047": " yadi prāptaṃ pradhānatvaṃ % yugapad bhāvasattvayoḥ // BVaky_2.339 //",
    "GS24vakyp1au:1048": " tais tu nāmasarūpatvam $ ākhyātasyāsya varṇyate &",
    "GS24vakyp1au:1049": " anvayavyatirekābhyāṃ % vyavahāro vibhajyate // BVaky_2.340 //",
    "GS24vakyp1au:1050": " na cāpi rūpāt saṃdehe $ vācakatvaṃ nivartate &",
    "GS24vakyp1au:1051": " ardhaṃ paśor iti yathā % sāmarthyāt tad dhi kalpate // BVaky_2.341 //",
    "GS24vakyp1au:1052": " sarvaṃ sattvapadaṃ śuddhaṃ $ yadi bhāvanibandhanam &",
    "GS24vakyp1au:1053": " saṃsarge ca vibhakto 'sya % tasyārtho na pṛthag yadi // BVaky_2.342 //",
    "GS24vakyp1au:1054": " kriyāpradhānam ākhyātaṃ $ nāmnāṃ sattvapradhānatā &",
    "GS24vakyp1au:1055": " catvāri padajātāni % sarvam etad virudhyate // BVaky_2.343 //",
    "GS24vakyp1au:1056": " vākyasya buddhau nityatvam $ arthayogaṃ ca laukikam &",
    "GS24vakyp1au:1057": " dṛṣṭvā catuṣṭvaṃ nāstīti % vadaty audumbarāyaṇaḥ // BVaky_2.344 //",
    "GS24vakyp1au:1058": " vyāptimāṃś ca laghuś caiva $ vyavahāraḥ padāśrayaḥ &",
    "GS24vakyp1au:1059": " loke śāstre ca kāryārthaṃ % vibhāgenaiva kalpitaḥ // BVaky_2.345 //",
    "GS24vakyp1au:1060": " na loke pratipattṝṇām $ arthayogāt prasiddhayaḥ &",
    "GS24vakyp1au:1061": " tasmād alaukiko vākyād % anyaḥ kaś cin na vidyate // BVaky_2.346 //",
    "GS24vakyp1au:1062": " anyatra śrūyamāṇaiś ca $ liṅgair vākyaiś ca sūcitāḥ &",
    "GS24vakyp1au:1063": " svārthā eva pratīyante % rūpābhedād alakṣitāḥ // BVaky_2.347 //",
    "GS24vakyp1au:1064": " utsargavākye yat tyaktam $ aśabdam iva śabdavat &",
    "GS24vakyp1au:1065": " tad bādhakeṣu vākyeṣu % śrutam anyatra gamyate // BVaky_2.348 //",
    "GS24vakyp1au:1066": " brāhmaṇānāṃ śrutir dadhni $ prakrāntā māṭharād vinā &",
    "GS24vakyp1au:1067": " māṭharas takrasaṃbandhāt % tatrācaṣṭe yathārthatām // BVaky_2.349 //",
    "GS24vakyp1au:1068": " anekākhyātayoge 'pi $ vākyaṃ nyāyāpavādayoḥ &",
    "GS24vakyp1au:1069": " ekam eveṣyate kaiś cid % bhinnarūpam iva sthitam // BVaky_2.350 //",
    "GS24vakyp1au:1070": " niyamaḥ pratiṣedhaś ca $ vidhiśeṣas tathā sati &",
    "GS24vakyp1au:1071": " dvitīye yo lug ākhyātas % taccheṣam alukaṃ viduḥ // BVaky_2.351 //",
    "GS24vakyp1au:1072": " nirākāṅkṣāṇi nirvṛttau $ pradhānāni parasparam &",
    "GS24vakyp1au:1073": " teṣām anupakāritvāt % kathaṃ syād ekavākyatā // BVaky_2.352 //",
    "GS24vakyp1au:1074": " viśeṣavidhinārthitvād $ vākyaśeṣo 'numīyate &",
    "GS24vakyp1au:1075": " vidheyavan nivartye 'rthe % tasmāt tulyaṃ vyapekṣaṇam // BVaky_2.353 //",
    "GS24vakyp1au:1076": " saṃjñāśabdaikadeśo yas $ tasya lopo na vidyate &",
    "GS24vakyp1au:1077": " viśiṣṭarūpā sā saṃjñā % kṛtā ca na nivartate // BVaky_2.354 //",
    "GS24vakyp1au:1078": " saṃjñāntarāc ca dattāder $ nānyā saṃjñā pratīyate &",
    "GS24vakyp1au:1079": " saṃjñinaṃ devadattākhyaṃ % dattaśabdaḥ kathaṃ vadet // BVaky_2.355 //",
    "GS24vakyp1au:1080": " sarvair avayavais tulyaṃ $ saṃbandhaṃ samudāyavat &",
    "GS24vakyp1au:1081": " ke cic chabdasvarūpāṇāṃ % manyante sarvasaṃjñibhiḥ // BVaky_2.356 //",
    "GS24vakyp1au:1082": " varṇānām arthavattvaṃ tu $ saṃjñānāṃ saṃjñibhir bhavet &",
    "GS24vakyp1au:1083": " saṃbaddho 'vayavaḥ saṃjñā- % praviveke na kalpate // BVaky_2.357 //",
    "GS24vakyp1au:1084": " sarvasvarūpair yugapat $ saṃbandhe sati saṃjñinaḥ &",
    "GS24vakyp1au:1085": " naikadeśasarūpebhyas % tatpratyāyanasaṃbhavaḥ // BVaky_2.358 //",
    "GS24vakyp1au:1086": " ekadeśāt tu saṃghāte $ keṣāṃ cij jāyate smṛtiḥ &",
    "GS24vakyp1au:1087": " smṛtes tu viṣayāc chabdāt % saṃghātārthaḥ pratīyate // BVaky_2.359 //",
    "GS24vakyp1au:1088": " ekadeśāt smṛtir bhinne $ saṃghāte niyatā katham &",
    "GS24vakyp1au:1089": " kathaṃ pratīyamānaḥ syāc % chabdo 'rthasyābhidhāyakaḥ // BVaky_2.360 //",
    "GS24vakyp1au:1090": " ekadeśasarūpās tu $ tais tair bhedaiḥ samanvitāḥ &",
    "GS24vakyp1au:1091": " anuniṣpādinaḥ śabdāḥ % saṃjñāsu samavasthitāḥ // BVaky_2.361 //",
    "GS24vakyp1au:1092": " sādhāraṇatvāt saṃdhigdhāḥ $ sāmarthyān niyatāśrayāḥ &",
    "GS24vakyp1au:1093": " teṣāṃ ye sādhavas teṣu % śāstre lopādi śiṣyate // BVaky_2.362 //",
    "GS24vakyp1au:1094": " tulyāyām anuniṣpattau $ jye-drā-ghā ity asādhavaḥ &",
    "GS24vakyp1au:1095": " na hy anvākhyāyake śāstre % teṣu dattādivat smṛtiḥ // BVaky_2.363 //",
    "GS24vakyp1au:1096": " kṛtaṇatvāś ca ye śabdā $ nityāḥ kharaṇasādayaḥ &",
    "GS24vakyp1au:1097": " ekadravyopadeśitvāt % tān sādhūn saṃpracakṣate // BVaky_2.364 //",
    "GS24vakyp1au:1098": " gotrāṇy eva tu tāny āhuḥ $ saṃjñāśaktisamanvayāt &",
    "GS24vakyp1au:1099": " nimittāpekṣaṇaṃ teṣu % svārthe nāvaśyam iṣyate // BVaky_2.365 //",
    "GS24vakyp1au:1100": " vyavahārāya niyamaḥ $ saṃjñānāṃ saṃjñini kva cit &",
    "GS24vakyp1au:1101": " nitya eva tu saṃbandho % ḍitthādiṣu gavādivat // BVaky_2.366 //",
    "GS24vakyp1au:1102": " kṛtakatvād anityatvaṃ $ saṃbandhasyopapadyate &",
    "GS24vakyp1au:1103": " saṃjñāyāṃ sā hi puruṣair % yathākāmaṃ niyujyate // BVaky_2.367 //",
    "GS24vakyp1au:1104": " yathā hi pāṃsulekhānāṃ $ bālakair madhukrādayaḥ &",
    "GS24vakyp1au:1105": " saṃjñāḥ kriyante sarvāsu % saṃjñāsv eṣaiva kalpanā // BVaky_2.368 //",
    "GS24vakyp1au:1106": " vṛddhyādīnāṃ ca śāstre 'smiñ $ chaktyavacchedalakṣaṇaḥ &",
    "GS24vakyp1au:1107": " akṛtrimo hi saṃbandho % viśeṣaṇaviśeṣyavat // BVaky_2.369 //",
    "GS24vakyp1au:1108": " saṃjñā svarūpam āśritya $ nimitte sati laukikī &",
    "GS24vakyp1au:1109": " kā cit pravartate kā cin % nimittāsaṃnidhāv api // BVaky_2.370 //",
    "GS24vakyp1au:1110": " śāstre 'pi mahatī saṃjñā $ svarūpopanibandhanā &",
    "GS24vakyp1au:1111": " anumānaṃ nimittasya % saṃnidhāne pratīyate // BVaky_2.371 //",
    "GS24vakyp1au:1112": " āvṛtter anumānaṃ vā $ sārūpyāt tatra gamyate &",
    "GS24vakyp1au:1113": " śabdabhedānumānaṃ vā % śaktibhedasya vā gatiḥ // BVaky_2.372 //",
    "GS24vakyp1au:1114": " kva cid viṣayabhedena $ kṛtrimā vyavatiṣṭhate &",
    "GS24vakyp1au:1115": " saṃkhyāyām ekaviṣayaṃ % vyavasthānaṃ dvayor api // BVaky_2.373 //",
    "GS24vakyp1au:1116": " viṣayaṃ kṛtrimasyāpi $ laukikaḥ kva cid uccaran &",
    "GS24vakyp1au:1117": " vyāpnoti dūrāt saṃbuddhau % tathā hi grahaṇaṃ dvayoḥ // BVaky_2.374 //",
    "GS24vakyp1au:1118": " saṅghaikaśeṣadvandveṣu $ ke cit sāmarthyalakṣaṇam &",
    "GS24vakyp1au:1119": " pratyāśrayam avasthānaṃ % kriyāṇāṃ pratijānate // BVaky_2.375 //",
    "GS24vakyp1au:1120": " bhojanaṃ phalarūpābhyām $ ekaikasmin samāpyate &",
    "GS24vakyp1au:1121": " anyathā hi vyavasthāne % na tadarthaḥ prakalpyate // BVaky_2.376 //",
    "GS24vakyp1au:1122": " annādānādi rūpāṃ ca $ sarve tṛptiphalāṃ bhujim &",
    "GS24vakyp1au:1123": " pratyekaṃ pratipadyante % na tu nāṭyakriyām iva // BVaky_2.377 //",
    "GS24vakyp1au:1124": " pādyavat sā vibhāgena $ sāmarthyād avatiṣṭhate &",
    "GS24vakyp1au:1125": " bhujiḥ karoti bhujyarthaṃ % na tantreṇa pradīpavat // BVaky_2.378 //",
    "GS24vakyp1au:1126": " dṛśyādis tu kriyaikāpi $ tathābhūteṣu karmasu &",
    "GS24vakyp1au:1127": " āvṛttim antareṇāpi % samudāyāśrayā bhavet // BVaky_2.379 //",
    "GS24vakyp1au:1128": " bhinnavyāpārarūpāṇāṃ $ vyavahārādidarśane &",
    "GS24vakyp1au:1129": " kartṝṇāṃ darśanaṃ bhinnaṃ % saṃbhūyārthasya sādhakam // BVaky_2.380 //",
    "GS24vakyp1au:1130": " lakṣyasya lokasiddhatvāc $ chāstre liṅgasya darśanāt &",
    "GS24vakyp1au:1131": " arthiṣv ādaikṣu bhedena % vṛddhisaṃjñā samāpyate // BVaky_2.381 //",
    "GS24vakyp1au:1132": " śatādānapradhānatvād $ daṇḍane śatakarmake &",
    "GS24vakyp1au:1133": " arthināṃ guṇabhede 'pi % saṃkhyeyo 'rtho na bhidyate // BVaky_2.382 //",
    "GS24vakyp1au:1134": " saṅghasyaiva vidheyatvāt $ kāryavat pratipādane &",
    "GS24vakyp1au:1135": " tatra tantreṇa saṃbandhaḥ % samāsābhyastasaṃjñayoḥ // BVaky_2.383 //",
    "GS24vakyp1au:1136": " lakṣaṇārthā śrutir yeṣāṃ $ kāṃ cid eva kriyāṃ prati &",
    "GS24vakyp1au:1137": " tair vyastaiś ca samastaiś ca % sa dharma upalakṣyate // BVaky_2.384 //",
    "GS24vakyp1au:1138": " vṛṣalair na praveṣṭavyam $ ity etasmin gṛhe yathā &",
    "GS24vakyp1au:1139": " pratyekaṃ saṃhatānāṃ ca % praveśaḥ pratiṣidhyate // BVaky_2.385 //",
    "GS24vakyp1au:1140": " saṃbhūya tv arthalipsādi- $ pratiṣedhopadeśane &",
    "GS24vakyp1au:1141": " pṛthag apratiṣiddhatvāt % pravṛttir na virudhyate // BVaky_2.386 //",
    "GS24vakyp1au:1142": " vyavāyalakṣaṇārthātvād $ aṭkupvāṅādibhis tathā &",
    "GS24vakyp1au:1143": " pratyekaṃ vā samastair vā % ṇatvaṃ na pratiṣidhyate // BVaky_2.387 //",
    "GS24vakyp1au:1144": " anugrahārthā bhoktṝṇāṃ $ bhujir ārabhyate yadā &",
    "GS24vakyp1au:1145": " deśakālādyabhedena % nānugṛhṇāti tān asau // BVaky_2.388 //",
    "GS24vakyp1au:1146": " pātrādibhedān nānātvaṃ $ yasyaikasyopadiśyate &",
    "GS24vakyp1au:1147": " viparyaye vā bhinnasya % tasyaikatvaṃ prakalpyate // BVaky_2.389 //",
    "GS24vakyp1au:1148": " saṃhatyāpi ca kurvāṇā $ bhedena pratipāditāḥ &",
    "GS24vakyp1au:1149": " svaṃ svaṃ bhojyaṃ vibhāgena % prāptaṃ saṃbhūya bhuñjate // BVaky_2.390 //",
    "GS24vakyp1au:1150": " vīpsāyā viṣayābhāvād $ virodhād anyasaṃkhyayā &",
    "GS24vakyp1au:1151": " dvidhā samāptyayogāc ca % śatam saṅghe 'vatiṣṭhate // BVaky_2.391 //",
    "GS24vakyp1au:1152": " bhujir dvandvaikaśeṣābhyāṃ $ yatrānyaiḥ saha śiṣyate &",
    "GS24vakyp1au:1153": " tatrāpi lakṣaṇārthatvād % dvidhā vākyaṃ samāpyate // BVaky_2.392 //",
    "GS24vakyp1au:1154": " vākyāntarāṇāṃ pratyekaṃ $ samāptiḥ kaiś cid iṣyate &",
    "GS24vakyp1au:1155": " rūpāntareṇa yuktānāṃ % vākyanāṃ tena saṃgrahaḥ // BVaky_2.393 //",
    "GS24vakyp1au:1156": " na vākyasyābhidheyāni $ bhedavākyāni kāni cit &",
    "GS24vakyp1au:1157": " tasmiṃs tūccarite bhedāṃs % tathānyān pratipadyate // BVaky_2.394 //",
    "GS24vakyp1au:1158": " yeṣāṃ samasto vākyārthaḥ $ pratibhedaṃ samāpyate &",
    "GS24vakyp1au:1159": " teṣāṃ tadānīṃ bhinnasya % kiṃ padārthasya sattayā // BVaky_2.395 //",
    "GS24vakyp1au:1160": " atha tair eva janitaḥ $ so 'rtho bhinneṣu vartate &",
    "GS24vakyp1au:1161": " pūrvasyārthasya tena syād % virodhaḥ saha vā sthitiḥ // BVaky_2.396 //",
    "GS24vakyp1au:1162": " sahasthitau virodhitvaṃ $ syād viśiṣṭāviśiṣṭayoḥ &",
    "GS24vakyp1au:1163": " vyabhicārī tu saṃbandhas % tyāge 'rthasya prasajyate // BVaky_2.397 //",
    "GS24vakyp1au:1164": " ekaḥ sādhāraṇo vācyaḥ $ pratiśabdam avasthitaḥ &",
    "GS24vakyp1au:1165": " saṅghe saṅghiṣu cārthātmā % samnidhānanideśakaḥ // BVaky_2.398 //",
    "GS24vakyp1au:1166": " yathā sādhāraṇe svatvaṃ $ tyāgasya ca phalaṃ dhane &",
    "GS24vakyp1au:1167": " prītiś cāvikalā tadvat % saṃbandho 'rthena tadvatām // BVaky_2.399 //",
    "GS24vakyp1au:1168": " varṇānām arthavattāyāṃ $ tenaivārthena tadvati &",
    "GS24vakyp1au:1169": " samudāye na caikatvaṃ % bhedena vyavatiṣṭhate // BVaky_2.400 //",
    "GS24vakyp1au:1170": " ekenaiva pradīpena $ sarve sādhāraṇaṃ dhanam &",
    "GS24vakyp1au:1171": " paśyanti tadvad ekena % supā saṃkhyābhidhīyate // BVaky_2.401 //",
    "GS24vakyp1au:1172": " nārthavattā pade varṇe $ vākye caivaṃ viśiṣyate &",
    "GS24vakyp1au:1173": " abhyāsāt prakramo 'nyas tu % viruddha iva dṛśyate // BVaky_2.402 //",
    "GS24vakyp1au:1174": " viniyogād ṛte śabdo $ na svārthasya prakāśakaḥ &",
    "GS24vakyp1au:1175": " arthābhidhānasaṃbandham % uktidvāraṃ pracakṣate // BVaky_2.403 //",
    "GS24vakyp1au:1176": " yathā praṇihitaṃ cakṣur $ darśanāyopakalpate &",
    "GS24vakyp1au:1177": " tathābhisaṃhitaḥ śabdo % bhavaty arthasya vācakaḥ // BVaky_2.404 //",
    "GS24vakyp1au:1178": " kriyāvyavetaḥ saṃbandho $ dṛṣṭaḥ karaṇakarmabhiḥ &",
    "GS24vakyp1au:1179": " abhidhāniyamas tasmād % abhidhānābhidheyayoḥ // BVaky_2.405 //",
    "GS24vakyp1au:1180": " bahuṣv ekābhidhāneṣu $ sarveṣv ekārthakāriṣu &",
    "GS24vakyp1au:1181": " yat prayoktābhisaṃdhatte % śabdas tatrāvatiṣṭhate // BVaky_2.406 //",
    "GS24vakyp1au:1182": " āmnāyaśabdān abhyāse $ ke cid āhur anarthakān &",
    "GS24vakyp1au:1183": " svarūpamātravṛttīṃś ca % pareṣāṃ pratipādane // BVaky_2.407 //",
    "GS24vakyp1au:1184": " abhidhānakriyāyogād $ arthasya pratipādakān &",
    "GS24vakyp1au:1185": " niyogabhedān manyante % tān evaikatvadarśinaḥ // BVaky_2.408 //",
    "GS24vakyp1au:1186": " teṣām atyantanānātvaṃ $ nānātvavyavahāriṇaḥ &",
    "GS24vakyp1au:1187": " akṣādīnām iva prāhur % ekajātisamanvayāt // BVaky_2.409 //",
    "GS24vakyp1au:1188": " prayogād abhisaṃdhānam $ anyad eṣu na vidyate &",
    "GS24vakyp1au:1189": " viṣaye yataśaktitvāt % sa tu tatra vyavasthitaḥ // BVaky_2.410 //",
    "GS24vakyp1au:1190": " nānātvasyaiva saṃjñānam $ arthaprakaraṇādibhiḥ &",
    "GS24vakyp1au:1191": " na jātv arthāntare vṛttir % anyārthānāṃ kathaṃ cana // BVaky_2.411 //",
    "GS24vakyp1au:1192": " padarūpam ca yad vākyam $ astitvopanibandhanam &",
    "GS24vakyp1au:1193": " kāmaṃ vimarśas tatrāyaṃ % na vākyāvayave pade // BVaky_2.412 //",
    "GS24vakyp1au:1194": " yathaivānarthakair varṇair $ viśiṣṭo 'rtho 'bhidhīyate &",
    "GS24vakyp1au:1195": " padair anarthakair evaṃ % viśiṣṭo 'rtho 'bhidhīyate // BVaky_2.413 //",
    "GS24vakyp1au:1196": " yad antarāle jñānaṃ tu $ padārtheṣūpajāyate &",
    "GS24vakyp1au:1197": " pratipatter upāyo 'sau % prakramānavadhāraṇāt // BVaky_2.414 //",
    "GS24vakyp1au:1198": " pūrvair arthair anugato $ yathārthātmā paraḥ paraḥ &",
    "GS24vakyp1au:1199": " saṃsarga eva prakrāntas % tathānyeṣv arthavastuṣu // BVaky_2.415 //",
    "GS24vakyp1au:1200": " aṅgīkṛte tu keṣāṃ cit $ sādhyenārthena sādhane &",
    "GS24vakyp1au:1201": " ārādhaniyamārthaiva % sādhanānāṃ punaḥ śrutiḥ // BVaky_2.416 //",
    "GS24vakyp1au:1202": " ādhāre niyamābhāvāt $ tadākṣepo na vidyate &",
    "GS24vakyp1au:1203": " sāmarthyāt saṃbhavas tasya % śrutis tv anyanivṛttaye // BVaky_2.417 //",
    "GS24vakyp1au:1204": " kriyā kriyāntarād bhinnā $ niyatādhārasādhanā &",
    "GS24vakyp1au:1205": " prakrāntā pratipattṝṇāṃ % bhedāḥ saṃbodhahetavaḥ // BVaky_2.418 //",
    "GS24vakyp1au:1206": " avibhāgaṃ tu śabdebhyaḥ $ kramavadbhyo 'padakramam &",
    "GS24vakyp1au:1207": " prakāśate tadanyeṣāṃ % vākyaṃ vākyārtha eva ca // BVaky_2.419 //",
    "GS24vakyp1au:1208": " svarūpaṃ vidyate yasya $ tasyātmā na nirūpyate &",
    "GS24vakyp1au:1209": " nāsti yasya svarūpaṃ tu % tasyaivātmā nirūpyate // BVaky_2.420 //",
    "GS24vakyp1au:1210": " aśabdam apare 'rthasya $ rūpanirdhāraṇaṃ viduḥ &",
    "GS24vakyp1au:1211": " arthāvabhāsarūpā ca % śabdebhyo jāyate smṛtiḥ // BVaky_2.421 //",
    "GS24vakyp1au:1212": " anyathaivāgnisaṃbandhād $ dāhaṃ dagdho 'bhimanyate &",
    "GS24vakyp1au:1213": " anyathā dāhaśabdena % dāhārthaḥ saṃpratīyate // BVaky_2.422 //",
    "GS24vakyp1au:1214": " pṛthaṅniviṣṭatattvānāṃ $ pṛthagarthānupātinām &",
    "GS24vakyp1au:1215": " indriyāṇāṃ yathā kāryam % ṛte dehān na kalpate // BVaky_2.423 //",
    "GS24vakyp1au:1216": " tathā padānāṃ sarveṣāṃ $ pṛthagarthaniveśinām &",
    "GS24vakyp1au:1217": " vākyebhyaḥ pravibhaktānām % arthavattā na vidyate // BVaky_2.424 //",
    "GS24vakyp1au:1218": " saṃsargarūpaṃ saṃsṛṣṭeṣv $ arthavastuṣu gṛhyate &",
    "GS24vakyp1au:1219": " nātropākhyāyate tattvam % apadārthasya darśanāt // BVaky_2.425 //",
    "GS24vakyp1au:1220": " darśanasyāpi yat satyaṃ $ na tathā darśanaṃ sthitam &",
    "GS24vakyp1au:1221": " vastu saṃsargarūpeṇa % tad arūpaṃ nirūpyate // BVaky_2.426 //",
    "GS24vakyp1au:1222": " astitvenānuṣakto vā $ nivṛttyātmani vā sthitaḥ &",
    "GS24vakyp1au:1223": " artho 'bhidhīyate yasmād % ato vākyaṃ prayujyate // BVaky_2.427 //",
    "GS24vakyp1au:1224": " kriyānuṣaṅgeṇa vinā $ na padārthaḥ pratīyate &",
    "GS24vakyp1au:1225": " satyo vā viparīto vā % vyavahāre na so 'sty ataḥ // BVaky_2.428 //",
    "GS24vakyp1au:1226": " sad ity etat tu yad vākyaṃ $ tad abhūd asti neti vā &",
    "GS24vakyp1au:1227": " kriyābhidhānasaṃbandham % antareṇa na gamyate // BVaky_2.429 //",
    "GS24vakyp1au:1228": " ākhyātapadavācye 'rthe $ sādhanopanibandhane &",
    "GS24vakyp1au:1229": " vinā sattvābhidhānena % nākāṅkṣā vinivartate // BVaky_2.430 //",
    "GS24vakyp1au:1230": " prādhānyāt tu kriyā pūrvam $ arthasya pravibhajyate &",
    "GS24vakyp1au:1231": " sādhyaprayuktāny aṅgāni % phalaṃ tasya prayojakam // BVaky_2.431 //",
    "GS24vakyp1au:1232": " prayoktaivābhisaṃdhatte $ sādhyasādhanarūpatām &",
    "GS24vakyp1au:1233": " arthasya cābhisaṃbandha- % kalpanāṃ prasamīhate // BVaky_2.432 //",
    "GS24vakyp1au:1234": " pacikriyāṃ karotīti $ karmatvenābhidhīyate &",
    "GS24vakyp1au:1235": " paktiḥ karaṇarūpaṃ tu % sādhyatvena pratīyate // BVaky_2.433 //",
    "GS24vakyp1au:1236": " yo 'ṃśo yenopakāreṇa $ prayoktṝṇāṃ vivakṣitaḥ &",
    "GS24vakyp1au:1237": " arthasya sarvaśaktitvāt % sa tathaiva vyavasthitaḥ // BVaky_2.434 //",
    "GS24vakyp1au:1238": " ārādvṛttiṣu saṃbandhaḥ $ kadā cid abhidhīyate &",
    "GS24vakyp1au:1239": " āśliṣṭo yo 'nupaśliṣṭaḥ % sa kadā cit pratīyate // BVaky_2.435 //",
    "GS24vakyp1au:1240": " saṃsṛṣṭānāṃ vibhaktatvaṃ $ saṃsargaś ca vivekinām &",
    "GS24vakyp1au:1241": " nānātmakānām ekatvaṃ % nānātvaṃ ca viparyaye // BVaky_2.436 //",
    "GS24vakyp1au:1242": " sarvātmakatvād arthasya $ nairātmyād vā vyavasthitam &",
    "GS24vakyp1au:1243": " atyantayataśaktitvāc % chabda eva nibandhanam // BVaky_2.437 //",
    "GS24vakyp1au:1244": " vastūpalakṣaṇaḥ śabdo $ nopakārasya vācakaḥ &",
    "GS24vakyp1au:1245": " na svaśaktiḥ padārthānāṃ % saṃspraṣṭuṃ tena śakyate // BVaky_2.438 //",
    "GS24vakyp1au:1246": " saṃbandhidharmā saṃyogaḥ $ svaśabdenābhidhīyate &",
    "GS24vakyp1au:1247": " saṃbandhaḥ samavāyas tu % saṃbandhitvena gamyate // BVaky_2.439 //",
    "GS24vakyp1au:1248": " lakṣaṇād vyavatiṣṭhante $ padārthā na tu vastutaḥ &",
    "GS24vakyp1au:1249": " upakārāt sa evārthaḥ % kathaṃ cid anugamyate // BVaky_2.440 //",
    "GS24vakyp1au:1250": " vākyārtho yo 'bhisaṃbandho $ na tasyātmā kva cit sthitaḥ &",
    "GS24vakyp1au:1251": " vyavahāre padārthānāṃ % tam ātmānaṃ pracakṣate // BVaky_2.441 //",
    "GS24vakyp1au:1252": " padārthe samudāye vā $ samāpto naiva vā kva cit &",
    "GS24vakyp1au:1253": " padārtharūpabhedena % tasyātmā pravibhajyate // BVaky_2.442 //",
    "GS24vakyp1au:1254": " anvākhyānāya yo bhedaḥ $ pratipattinibandhanam &",
    "GS24vakyp1au:1255": " sākāṅkṣāvayavaṃ bhede % tenānyad upavarṇyate // BVaky_2.443 //",
    "GS24vakyp1au:1256": " anekaśakter ekasya $ pravibhāgo 'nugamyate &",
    "GS24vakyp1au:1257": " ekārthatvaṃ hi vākyasya % mātrayāpi pratīyate // BVaky_2.444 //",
    "GS24vakyp1au:1258": " saṃpratyayārthād bāhyo 'rthaḥ $ sann asan vā vibhajyate &",
    "GS24vakyp1au:1259": " bāhyīkṛtya vibhāgas tu % śaktyapoddhāralakṣaṇaḥ // BVaky_2.445 //",
    "GS24vakyp1au:1260": " pratyayārthātmaniyatāḥ $ śaktayo na vyavasthitāḥ &",
    "GS24vakyp1au:1261": " anyatra ca tato rūpaṃ % na tāsām upalabhyate // BVaky_2.446 //",
    "GS24vakyp1au:1262": " bahuśv api tiṅanteṣu $ sākāṅkṣeṣv ekavākyatā &",
    "GS24vakyp1au:1263": " tiṅā tiṅbhyo nighātasya % paryudāsas tathārthavān // BVaky_2.447 //",
    "GS24vakyp1au:1264": " ekatiṅ yasya vākyaṃ tu $ śāstre niyatalakṣaṇam &",
    "GS24vakyp1au:1265": " tasyātiṅgrahaṇenārtho % vākyabhedān na vidyate // BVaky_2.448 //",
    "GS24vakyp1au:1266": " tiṅantāntarayukteṣu $ yuktayukteṣu vā punaḥ &",
    "GS24vakyp1au:1267": " mṛgaḥ paśyata yātīti % bhedābhedau na tiṣṭhataḥ // BVaky_2.449 //",
    "GS24vakyp1au:1268": " itikartavyatārthasya $ sāmarthyād yatra kāṅkṣyate &",
    "GS24vakyp1au:1269": " aśabdalakṣaṇākāṅkṣaṃ % samāptārthaṃ tad ucyate // BVaky_2.450 //",
    "GS24vakyp1au:1270": " tattvānvākhyānamātre tu $ yāvān artho 'nuṣajyate &",
    "GS24vakyp1au:1271": " vināpi tatprayogeṇa % śruter vākyaṃ samāpyate // BVaky_2.451 //",
    "GS24vakyp1au:1272": " ciṅkramyamāṇo 'dhīṣvātra $ japaṃś caṅkramaṇaṃ kuru &",
    "GS24vakyp1au:1273": " tādarthyasyāviśeṣe 'pi % śabdād bhedaḥ pratīyate // BVaky_2.452 //",
    "GS24vakyp1au:1274": " phalavantaḥ kriyābhedāḥ $ kriyāntaranibandhanāḥ &",
    "GS24vakyp1au:1275": " asaṃkhyātāḥ kramoddeśair % ekākhyātanidarśitāḥ // BVaky_2.453 //",
    "GS24vakyp1au:1276": " nivṛtabhedā sarvaiva $ kriyākhyāte 'bhidhīyate &",
    "GS24vakyp1au:1277": " śruter aśakyā bhedānāṃ % pravibhāgaprakalpanā // BVaky_2.454 //",
    "GS24vakyp1au:1278": " aśvamedhena yakṣyante $ rājānaḥ sattram āsate &",
    "GS24vakyp1au:1279": " brāhmaṇā iti nākhyāta- % rūpād bhedaḥ pratīyate // BVaky_2.455 //",
    "GS24vakyp1au:1280": " sakṛc chrutā saptadaśasv $ anāvṛttāpi yā kriyā &",
    "GS24vakyp1au:1281": " prajāpatyeṣu sāmarthyāt % sā bhedaṃ pratipadyate // BVaky_2.456 //",
    "GS24vakyp1au:1282": " devadattādiṣu bhujiḥ $ pratyekam avatiṣṭhate &",
    "GS24vakyp1au:1283": " pratisvatantraṃ vākyaṃ vā % bhedena pratipadyate // BVaky_2.457 //",
    "GS24vakyp1au:1284": " uccāraṇe tu vākyānām $ anyad rūpaṃ na gṛhyate &",
    "GS24vakyp1au:1285": " pratipattau tu bhinnānām % anyad rūpaṃ pratīyate // BVaky_2.458 //",
    "GS24vakyp1au:1286": " ekaṃ grahaṇavākyaṃ ca $ sāmānyenābhidhīyate &",
    "GS24vakyp1au:1287": " kartarīti yathā tac ca % paśvādiṣu vibhajyate // BVaky_2.459 //",
    "GS24vakyp1au:1288": " yadi ākāṅkṣā nivarteta $ tadbhūtasya sakṛc chrutau &",
    "GS24vakyp1au:1289": " naivānyenābhisaṃbandhaṃ % tad upeyāt kathaṃ cana // BVaky_2.460 //",
    "GS24vakyp1au:1290": " ekarūpam anekārthaṃ $ tasmād upanibandhanam &",
    "GS24vakyp1au:1291": " yonir vibhāgavākyānāṃ % tebhyo 'nanyad iva sthitam // BVaky_2.461 //",
    "GS24vakyp1au:1292": " kva cit kriyā vyaktibhāgair $ upakāre pravartate &",
    "GS24vakyp1au:1293": " sāmānyabhāga evāsyāḥ % kva cid arthasya sādhakaḥ // BVaky_2.462 //",
    "GS24vakyp1au:1294": " kālabhinnāś ca ye bhedā $ ye cāpy uṣṭrāsikādiṣu &",
    "GS24vakyp1au:1295": " prakrame jātibhāgasya % śabdātmā tair na bhidyate // BVaky_2.463 //",
    "GS24vakyp1au:1296": " ekasaṃkhyeṣu bhedeṣu $ bhinnā jātyādibhiḥ kriyāḥ &",
    "GS24vakyp1au:1297": " bhedena viniyujyante % tacchabdasya sakṛc chrutau // BVaky_2.464 //",
    "GS24vakyp1au:1298": " akṣādeṣu yathā bhinnā $ bhakṣibhañjidivikriyāḥ &",
    "GS24vakyp1au:1299": " prayogakālābhede 'pi % pratibhedaṃ pṛthak sthitāḥ // BVaky_2.465 //",
    "GS24vakyp1au:1300": " akṣiṇāṃ tantriṇāṃ tantram $ upāyas tulyarūpatā &",
    "GS24vakyp1au:1301": " eṣāṃ kramo vibhaktānāṃ % tannibaddhā sakṛc chrutiḥ // BVaky_2.466 //",
    "GS24vakyp1au:1302": " dvāv apy upāyau śabdānāṃ $ prayoge samavasthitau &",
    "GS24vakyp1au:1303": " kramo vā yaugapadyaṃ vā % yau loko nātivartate // BVaky_2.467 //",
    "GS24vakyp1au:1304": " krame vibhajyate rūpaṃ $ yaugapadye na bhidyate &",
    "GS24vakyp1au:1305": " kriyā tu yaugapadye 'pi % kramarūpānupātinī // BVaky_2.468 //",
    "GS24vakyp1au:1306": " bhedasaṃsargaśaktī dve $ śabdād bhinne iva sthite &",
    "GS24vakyp1au:1307": " yaugapadye 'py anekena % prayoge bhidyate śrutiḥ // BVaky_2.469 //",
    "GS24vakyp1au:1308": " abhinno rūpabhedena $ ya eko 'rtho vivakṣitaḥ &",
    "GS24vakyp1au:1309": " tasyāvayavadharmeṇa % samudāyo 'nugamyate // BVaky_2.470 //",
    "GS24vakyp1au:1310": " bhedanirvacane tv asya $ pratyedaṃ vā samāpyate &",
    "GS24vakyp1au:1311": " śrutir vacanabhinnā vā % vākyabhede 'vatiṣṭhate // BVaky_2.471 //",
    "GS24vakyp1au:1312": " tatraikavacanānto vā $ so 'kṣaśabdaḥ prayujyate &",
    "GS24vakyp1au:1313": " pratyekaṃ vā bahutvena % pravibhāgo yathāśruti // BVaky_2.472 //",
    "GS24vakyp1au:1314": " dviṣṭhāni yāni vākyāni $ teṣv apy ekatvadarśinām &",
    "GS24vakyp1au:1315": " anekaśakter ekasya % svaśaktiḥ pravibhajyate // BVaky_2.473 //",
    "GS24vakyp1au:1316": " atyantabhinnayor vā syāt $ prayoge tantralakṣaṇaḥ &",
    "GS24vakyp1au:1317": " upāyas tatra saṃsargaḥ % pratipattṛṣu bhidyate // BVaky_2.474 //",
    "GS24vakyp1au:1318": " bhedenādhigatau pūrvaṃ $ śabdau tulyaśrutī punaḥ &",
    "GS24vakyp1au:1319": " tantreṇa pratipattāraḥ % prayoktrā pratipāditāḥ // BVaky_2.475 //",
    "GS24vakyp1au:1320": " ekasyāpi vivakṣāyām $ anuniṣpadyate paraḥ &",
    "GS24vakyp1au:1321": " vinābhisaṃdhinā śabdaḥ % śaktirūpaḥ prakāśate // BVaky_2.476 //",
    "GS24vakyp1au:1322": " anekā śaktir ekasya $ yugapac chrūyate kva cit &",
    "GS24vakyp1au:1323": " agniḥ prakāśadāhābhyām % ekatrāpi niyujyate // BVaky_2.477 //",
    "GS24vakyp1au:1324": " āvṛttiśaktibhinnārthe $ vākye sakṛd api śrute &",
    "GS24vakyp1au:1325": " liṅgād vā tantradharmād vā % vibhāgo vyavatiṣṭhate // BVaky_2.478 //",
    "GS24vakyp1au:1326": " saṃprasāraṇasaṃjñāyāṃ $ liṅgābhyāṃ varṇavākyayoḥ &",
    "GS24vakyp1au:1327": " pravibhāgas tathā sūtra % ekasminn eva jāyate // BVaky_2.479 //",
    "GS24vakyp1au:1328": " tathā dvirvacane 'cīti $ tantropāyād alakṣaṇaḥ &",
    "GS24vakyp1au:1329": " ekaśeṣeṇa nirdeśo % bhāṣya eva pradarśitaḥ // BVaky_2.480 //",
    "GS24vakyp1au:1330": " prāyeṇa saṃkṣeparucīn $ alpavidyāparigrahān &",
    "GS24vakyp1au:1331": " saṃprāpya vaiyākaraṇān % saṃgrahe 'stam upāgate // BVaky_2.481 //",
    "GS24vakyp1au:1332": " kṛte 'tha pātañjalinā $ guruṇā tīrthadarśinā &",
    "GS24vakyp1au:1333": " sarvesaṃ nyāyabījānāṃ % mahābhāṣye nibandhane // BVaky_2.482 //",
    "GS24vakyp1au:1334": " alabdhagādhe gāmbhīryād $ uttāna iva sauṣṭhavāt &",
    "GS24vakyp1au:1335": " tasminn akṛtabuddhīnām % naivāvāsthita niścayaḥ // BVaky_2.483 //",
    "GS24vakyp1au:1336": " vaijisaubhavaharyakṣaiḥ $ śuṣkatarkānusāribhiḥ &",
    "GS24vakyp1au:1337": " ārṣe viplāvite granthe % saṃgrahapratikañcuke // BVaky_2.484 //",
    "GS24vakyp1au:1338": " yaḥ pātañjaliśiṣyebhyo $ bhraṣṭo vyākaraṇāgamaḥ &",
    "GS24vakyp1au:1339": " kālena dākṣiṇātyeṣu % granthamātro vyavasthitaḥ // BVaky_2.485 //",
    "GS24vakyp1au:1340": " parvatād āgamaṃ labdhvā $ bhāṣyabījānusāribhiḥ &",
    "GS24vakyp1au:1341": " sa nīto bahuśākhatvaṃ % cāndrācāryādibhiḥ punaḥ // BVaky_2.486 //",
    "GS24vakyp1au:1342": " nyāyaprasthānamārgāṃs tān $ abhyasya svam ca darśanam &",
    "GS24vakyp1au:1343": " praṇīto guruṇāsmākam % ayam āgamasaṃgrahaḥ // BVaky_2.487 //",
    "GS24vakyp1au:1344": " vartmanām atra keṣām cid $ vastumātram udāhṛtam &",
    "GS24vakyp1au:1345": " kāṇḍe tṛtīye nyakṣena % bhaviṣyati vicāraṇā // BVaky_2.488 //",
    "GS24vakyp1au:1346": " prajñā vivekaṃ labhate $ bhinnair āgamadarśanaiḥ &",
    "GS24vakyp1au:1347": " kiyad vā śakyam unnetuṃ % svatarkam anudhāvatā // BVaky_2.489 //",
    "GS24vakyp1au:1348": " tat tad utprekṣamāṇānāṃ $ purāṇair āgamair vinā &",
    "GS24vakyp1au:1349": " anupāsitavṛddhānāṃ % vidyā nātiprasīdati // BVaky_2.490 //",
    "GS24vakyp1au:1350": " 3,1: Jātisamuddeśa dvidhā kaiś cit padaṃ bhinnaṃ $ caturdhā pañcadhāpi vā &",
    "GS24vakyp1au:1351": " apoddhṛtyaiva vākyebhyaḥ % prakṛtipratyayādivat // BVaky_3,1.1 //",
    "GS24vakyp1au:1352": " padārthānām apoddhāre $ jātir vā dravyam eva vā &",
    "GS24vakyp1au:1353": " padārthau sarvaśabdānāṃ % nityāv evopavarṇitau // BVaky_3,1.2 //",
    "GS24vakyp1au:1354": " keṣāṃ cit sāhacaryeṇa $ jātiḥ śaktyupalakṣaṇam &",
    "GS24vakyp1au:1355": " khadirādiṣv aśakteṣu % śaktaḥ pratinidhīyate // BVaky_3,1.3 //",
    "GS24vakyp1au:1356": " asvātantryaphalo bandhiḥ $ pramāṇādīva śiṣyate &",
    "GS24vakyp1au:1357": " ato jātyabhidhāne 'pi % śaktihīnaṃ na gṛhyate // BVaky_3,1.4 //",
    "GS24vakyp1au:1358": " saṃśleṣamātraṃ badhnātir $ yadi syāt tu vivakṣitaḥ &",
    "GS24vakyp1au:1359": " śaktyāśraye tato liṅgaṃ % pramāṇādyanuśāsanam // BVaky_3,1.5 //",
    "GS24vakyp1au:1360": " svā jātiḥ prathamaṃ śabdaiḥ $ sarvair evābhidhīyate &",
    "GS24vakyp1au:1361": " tato 'rthajātirūpeṣu % tadadhyāropakalpanā // BVaky_3,1.6 //",
    "GS24vakyp1au:1362": " yathā rakte guṇe tattvaṃ $ kaṣāye vyapadiśyate &",
    "GS24vakyp1au:1363": " saṃyogisannikarṣāc ca % vastrādiṣv api gṛhyate // BVaky_3,1.7 //",
    "GS24vakyp1au:1364": " tathā śabdārthasaṃbandhāc $ chabde jātir avasthitā &",
    "GS24vakyp1au:1365": " vyapadeśe 'rthajātīnāṃ % jātikāryāya kalpate // BVaky_3,1.8 //",
    "GS24vakyp1au:1366": " jātiśabdaikaśeṣe sā $ jātīnāṃ jātir iṣyate &",
    "GS24vakyp1au:1367": " śabdajātaya ity atra % tajjātiḥ śabdajātiṣu // BVaky_3,1.9 //",
    "GS24vakyp1au:1368": " yā śabdajātiḥ śabdeṣu $ śabdebhyo bhinnalakṣaṇā &",
    "GS24vakyp1au:1369": " jātiḥ sā śabdajātitvam % avyatikramya vartate // BVaky_3,1.10 //",
    "GS24vakyp1au:1370": " arthajātyabhidhāne 'pi $ sarve jātyabhidhāyinaḥ &",
    "GS24vakyp1au:1371": " vyāpāralakṣaṇā yasmāt % padārthāḥ samavasthitāḥ // BVaky_3,1.11 //",
    "GS24vakyp1au:1372": " jātau padārthe jātir vā $ viśeṣo vāpi jātivat &",
    "GS24vakyp1au:1373": " śabdair apekṣyate yasmād % atas te jātivācinaḥ // BVaky_3,1.12 //",
    "GS24vakyp1au:1374": " dravyadharmā padārthe tu $ dravye sarvo 'rtha ucyate &",
    "GS24vakyp1au:1375": " dravyadharmāśrayād dravyam % ataḥ sarvo 'rtha iṣyate // BVaky_3,1.13 //",
    "GS24vakyp1au:1376": " anupravṛttidharmo vā $ jātiḥ syāt sarvajātiṣu &",
    "GS24vakyp1au:1377": " vyāvṛttidharmasāmānyaṃ % viśeṣe jātir iṣyate // BVaky_3,1.14 //",
    "GS24vakyp1au:1378": " saṃyogidharmabhedena $ deśe ca parikalpite &",
    "GS24vakyp1au:1379": " teṣu deśeṣu sāmānyam % ākāśasyāpi vidyate // BVaky_3,1.15 //",
    "GS24vakyp1au:1380": " adeśānāṃ ghaṭādīnāṃ $ deśāḥ saṃbandhino yathā &",
    "GS24vakyp1au:1381": " ākāśasyāpy adeśasya % deśāḥ saṃbandhinas tathā // BVaky_3,1.16 //",
    "GS24vakyp1au:1382": " bhinnavastvāśrayā buddhiḥ $ saṃyogiṣv anuvartate &",
    "GS24vakyp1au:1383": " samavāyiṣu bhedasya % grahaṇaṃ vinivartate // BVaky_3,1.17 //",
    "GS24vakyp1au:1384": " ataḥ saṃyogideśānāṃ $ gauṇatvaṃ parikalpyate &",
    "GS24vakyp1au:1385": " avivekāt pradeśebhyo % mukhyatvaṃ samavāyinām // BVaky_3,1.18 //",
    "GS24vakyp1au:1386": " anupravṛttirūpā yā $ prakhyā tām ākṛtiṃ viduḥ &",
    "GS24vakyp1au:1387": " ke cid vyāvṛttirūpāṃ tu % dravyatvena pracakṣate // BVaky_3,1.19 //",
    "GS24vakyp1au:1388": " bhinnā iti paropādhir $ abhinnā iti vā punaḥ &",
    "GS24vakyp1au:1389": " bhāvātmasu prapañco 'yaṃ % saṃsṛṣṭeṣv eva jāyate // BVaky_3,1.20 //",
    "GS24vakyp1au:1390": " naikatvaṃ nāpi nānātvaṃ $ na sattvam na ca nāstitā &",
    "GS24vakyp1au:1391": " ātmatattveṣu bhāvānām % asaṃsṛṣṭeṣu vidyate // BVaky_3,1.21 //",
    "GS24vakyp1au:1392": " sarvaśaktyātmabhūtatvaṃ $ ekasyaiveti nirṇaye &",
    "GS24vakyp1au:1393": " bhāvānām ātmabhedasya % kalpanā syād anarthikā // BVaky_3,1.22 //",
    "GS24vakyp1au:1394": " tasmād dravyādayaḥ sarvāḥ $ śaktayo bhinnalakṣaṇāḥ &",
    "GS24vakyp1au:1395": " saṃsṛṣṭāḥ puruṣārthasya % sādhikā na tu kevalāḥ // BVaky_3,1.23 //",
    "GS24vakyp1au:1396": " yathaiva cendriyādīnām $ ātmabhūtā samagratā &",
    "GS24vakyp1au:1397": " tathā saṃbandhisaṃbandha- % saṃsarge 'pi pratīyate // BVaky_3,1.24 //",
    "GS24vakyp1au:1398": " na tad utpadyate kiṃ cid $ yasya jātir na vidyate &",
    "GS24vakyp1au:1399": " ātmābhivyaktaye jātiḥ % kāraṇānāṃ prayojikā // BVaky_3,1.25 //",
    "GS24vakyp1au:1400": " kāraṇeṣu padaṃ kṛtvā $ nityānityeṣu jātayaḥ &",
    "GS24vakyp1au:1401": " kva cit kāryeṣv abhivyaktim % upayānti punaḥ punaḥ // BVaky_3,1.26 //",
    "GS24vakyp1au:1402": " nirvarttyamānaṃ yat karma $ jātis tatrāpi sādhanam &",
    "GS24vakyp1au:1403": " svāśrayasyābhiniṣpattyai % sā kriyāṇāṃ prayojikā // BVaky_3,1.27 //",
    "GS24vakyp1au:1404": " vidhau vā pratiṣedhe vā $ brāhmaṇatvādi sādhanam &",
    "GS24vakyp1au:1405": " vyaktyāśritāsritā jāteḥ % saṃkhyājātir viśeṣikā // BVaky_3,1.28 //",
    "GS24vakyp1au:1406": " yathā jalādibhir vyaktaṃ $ mukham evābhidhīyate &",
    "GS24vakyp1au:1407": " tathā dravyair abhivyaktā % jātir evābhidhīyate // BVaky_3,1.29 //",
    "GS24vakyp1au:1408": " yathendriyagato bheda $ indriyagrahaṇād ṛte &",
    "GS24vakyp1au:1409": " indriyārtheṣv adṛśyo 'pi % jñānabhedāya kalpate // BVaky_3,1.30 //",
    "GS24vakyp1au:1410": " tathātmarūpagrahaṇāt $ keṣāṃ cid vyaktayo vinā &",
    "GS24vakyp1au:1411": " sāmānyajñānabhedānām % upayānti nimittatām // BVaky_3,1.31 //",
    "GS24vakyp1au:1412": " satyāsatyau tu yau bhāgau $ pratibhāvaṃ vyavasthitau &",
    "GS24vakyp1au:1413": " satyaṃ yat tatra sā jātir % asatyā vyaktayaḥ smṛtāḥ // BVaky_3,1.32 //",
    "GS24vakyp1au:1414": " saṃbandhibhedāt sattaiva $ bhidyamānā gavādiṣu &",
    "GS24vakyp1au:1415": " jātir ity ucyate tasyāṃ % sarve śabdā vyavasthitāḥ // BVaky_3,1.33 //",
    "GS24vakyp1au:1416": " tāṃ prātipadikārthaṃ ca $ dhātvarthaṃ ca pracakṣate &",
    "GS24vakyp1au:1417": " sā nityā sā mahān ātmā % tām āhus tvatalādayaḥ // BVaky_3,1.34 //",
    "GS24vakyp1au:1418": " prāptakramā viśeṣeṣu $ kriyā saivābhidhīyate &",
    "GS24vakyp1au:1419": " kramarūpasya saṃhāre % tat sattvam iti kathyate // BVaky_3,1.35 //",
    "GS24vakyp1au:1420": " saiva bhāvavikāreṣu $ ṣaḍ avasthāḥ prapadyate &",
    "GS24vakyp1au:1421": " krameṇa śaktibhiḥ svābhir % evaṃ pratyavabhāsate // BVaky_3,1.36 //",
    "GS24vakyp1au:1422": " ātmabhūtaḥ kramo 'py asyā $ yatredaṃ kāladarśanam &",
    "GS24vakyp1au:1423": " paurvāparyādirūpeṇa % pravibhaktam iva sthitam // BVaky_3,1.37 //",
    "GS24vakyp1au:1424": " tirobhāvābhyupagame $ bhāvānāṃ saiva nāstitā &",
    "GS24vakyp1au:1425": " labdhakrame tirobhāve % naśyatīti pratīyate // BVaky_3,1.38 //",
    "GS24vakyp1au:1426": " pūrvasmāt pracyutā dharmād $ aprāptā cottaraṃ padam &",
    "GS24vakyp1au:1427": " tadantarāle bhedānām % āśrayāj janma kathyate // BVaky_3,1.39 //",
    "GS24vakyp1au:1428": " āśrayaḥ svātmamātrā vā $ bhāvā vā vyatirekinaḥ &",
    "GS24vakyp1au:1429": " svaśaktayo vā sattāyā % bhedadarśanahetavaḥ // BVaky_3,1.40 //",
    "GS24vakyp1au:1430": " pṛthivyādiṣv abhivyaktau $ na saṃsthānam apekṣate &",
    "GS24vakyp1au:1431": " anucchinnāśrayāj jātir % anitye 'py āśraye sthitā // BVaky_3,1.41 //",
    "GS24vakyp1au:1432": " anucchedyāśrayām eke $ sarvāṃ jātiṃ pracakṣate &",
    "GS24vakyp1au:1433": " na yaugapadyaṃ pralaye % sarvasyeti vyavasthitāḥ // BVaky_3,1.42 //",
    "GS24vakyp1au:1434": " prakṛtau pravilīneṣu $ bhedeṣv ekatvadarśinām &",
    "GS24vakyp1au:1435": " dravyasattvaṃ prapadyante % svāśrayā eva jātayaḥ // BVaky_3,1.43 //",
    "GS24vakyp1au:1436": " brāhmaṇatvādayo bhāvāḥ $ sarvaprāṇiṣv avasthitāḥ &",
    "GS24vakyp1au:1437": " abhivyaktāḥ svakāryāṇāṃ % sādhakā ity api smṛtiḥ // BVaky_3,1.44 //",
    "GS24vakyp1au:1438": " citrādiṣv apy abhivyaktir $ jātīnāṃ kaiścid iṣyate &",
    "GS24vakyp1au:1439": " prāṇyāśritās tu tāḥ prāptau % nimittaṃ puṇyapāpayoḥ // BVaky_3,1.45 //",
    "GS24vakyp1au:1440": " jñānaṃ tv asmad viśiṣṭānāṃ $ tāsu sarvendriyam viduḥ &",
    "GS24vakyp1au:1441": " ābhyāsān maṇirūpyādi- % viśeṣeṣv iva tadvidām // BVaky_3,1.46 //",
    "GS24vakyp1au:1442": " jātyutpalādigandhādau $ bhedatattvaṃ yad āśritam &",
    "GS24vakyp1au:1443": " tad bhāvapratyayair loke % 'nityatvān nābhidhīyate // BVaky_3,1.47 //",
    "GS24vakyp1au:1444": " asvaśabdābhidhānās tu $ narasiṃhādijātayaḥ &",
    "GS24vakyp1au:1445": " sarūpāvayavevānyā % tāsu śrutir avasthitā // BVaky_3,1.48 //",
    "GS24vakyp1au:1446": " jātyavasthāparicchede $ saṃkhyā saṃkhyātvam eva vā &",
    "GS24vakyp1au:1447": " viprakarṣe 'pi saṃsargād % upakārāya kalpate // BVaky_3,1.49 //",
    "GS24vakyp1au:1448": " lakṣaṇā śabdasaṃskāre $ vyāpāraḥ kāryasiddhaye &",
    "GS24vakyp1au:1449": " saṃkhyākarmādiśaktīnāṃ % śrutisāmye 'pi dṛśyate // BVaky_3,1.50 //",
    "GS24vakyp1au:1450": " na vinā saṃkhyayā kaś cit $ sattvabhūto 'rtha ucyate &",
    "GS24vakyp1au:1451": " ataḥ sarvasya nirdeśe % saṃkhyā syād avivakṣitā // BVaky_3,1.51 //",
    "GS24vakyp1au:1452": " ekatvaṃ vā bahutvaṃ vā $ keṣāṃ cid avivakṣitam &",
    "GS24vakyp1au:1453": " tad dhi jātyabhidhānāya % dvitvaṃ tu syād vivakṣitam // BVaky_3,1.52 //",
    "GS24vakyp1au:1454": " yady etau vyādhitau syātāṃ $ deyaṃ syād idam auṣadham &",
    "GS24vakyp1au:1455": " ity evaṃ lakṣaṇe 'rthasya % dvitvaṃ syād avivakṣitam // BVaky_3,1.53 //",
    "GS24vakyp1au:1456": " ekādiśabdavācyāyāḥ $ karmasv aṅgatvam iṣyate &",
    "GS24vakyp1au:1457": " saṃkhyāyāḥ khanati dvābhyām % iti rūpād dhi sāśritā // BVaky_3,1.54 //",
    "GS24vakyp1au:1458": " yajeta paśunety atra $ saṃskārasyāpi saṃbhave &",
    "GS24vakyp1au:1459": " yathā jātis tathaikatvaṃ % sādhanatvena gamyate // BVaky_3,1.55 //",
    "GS24vakyp1au:1460": " liṅgāt tu syāt dvitīyādes $ tad ekatvaṃ vivakṣitam &",
    "GS24vakyp1au:1461": " ekārthaviṣayatve ca % tal liṅgaṃ jātisaṃkhyayoḥ // BVaky_3,1.56 //",
    "GS24vakyp1au:1462": " anyatrāvihitasyaiva $ sa vidhiḥ prathamaṃ paśoḥ &",
    "GS24vakyp1au:1463": " kriyāyām aṅgabhāvaś ca % tat tv etasmād vivakṣitam // BVaky_3,1.57 //",
    "GS24vakyp1au:1464": " grahās tv anyatra vihitā $ bhinnasaṃkhyāḥ pṛthak pṛthak &",
    "GS24vakyp1au:1465": " prājāpatyā navety evam- % ādibhedasamanvitāḥ // BVaky_3,1.58 //",
    "GS24vakyp1au:1466": " aṅgatvena pratītānāṃ $ saṃmārge tv aṅgināṃ punaḥ &",
    "GS24vakyp1au:1467": " nirdeśaṃ prati yā saṃkhyā % sā kathaṃ syād vivakṣitā // BVaky_3,1.59 //",
    "GS24vakyp1au:1468": " nānyatra vidhir astīti $ saṃskāro nāpi cāṅgitā &",
    "GS24vakyp1au:1469": " hetuḥ saṃkhyāvivakṣāyā % yatnāt sā hi vivakṣitā // BVaky_3,1.60 //",
    "GS24vakyp1au:1470": " saṃmārjane viśeṣaś ca $ na grahe kva cid āśritaḥ &",
    "GS24vakyp1au:1471": " vihitās te ca saṃskāryāḥ % sarveṣām āśrayas tataḥ // BVaky_3,1.61 //",
    "GS24vakyp1au:1472": " pratyāśrayaṃ samāptāyāṃ $ jātāv ekena cet kriyā &",
    "GS24vakyp1au:1473": " paśunā na prakalpeta % tat syād eva prakalpanam // BVaky_3,1.62 //",
    "GS24vakyp1au:1474": " ekena ca prasiddhāyāṃ $ kriyāyāṃ yadi saṃbhavāt &",
    "GS24vakyp1au:1475": " paśvantaram upādeyam % upādānam anarthakam // BVaky_3,1.63 //",
    "GS24vakyp1au:1476": " yathaivāhitagarbhāyāṃ $ garbhādhānām anarthakam &",
    "GS24vakyp1au:1477": " tathaikena prasiddhāyāṃ % paśvantaram anarthakam // BVaky_3,1.64 //",
    "GS24vakyp1au:1478": " tāvatārthasya siddhatvād $ ekatvasyāvyatikramam &",
    "GS24vakyp1au:1479": " ke cid icchanti na tv atra % saṃkhyāṅgatvena gṛhyate // BVaky_3,1.65 //",
    "GS24vakyp1au:1480": " dvitīyādi tu yal liṅgam $ uktanyāyānuvādi tat &",
    "GS24vakyp1au:1481": " na saṃkhyā sādhanatvena % jātivat tena gamyate // BVaky_3,1.66 //",
    "GS24vakyp1au:1482": " anvayavyatirekābhyāṃ $ saṃkhyābhyupagame sati &",
    "GS24vakyp1au:1483": " yuktaṃ yat sādhanatvaṃ syān % na tv anyārthopalakṣaṇaṃ // BVaky_3,1.67 //",
    "GS24vakyp1au:1484": " sādhanatve padārthasya $ sāmarthyaṃ na prahīyate &",
    "GS24vakyp1au:1485": " saṃkhyāvyāpāradharmo 'tas % tena liṅgena gamyate // BVaky_3,1.68 //",
    "GS24vakyp1au:1486": " apūrvasya vidheyatvāt $ prādhānyam avasīyate &",
    "GS24vakyp1au:1487": " vihitasya parārthatvāc % cheśabhāvaḥ pratīyate // BVaky_3,1.69 //",
    "GS24vakyp1au:1488": " saṃmārgasya vidheyatvāt $ anyatra vihite grahe &",
    "GS24vakyp1au:1489": " vidhivākye śrutā saṃkhyā % lakṣaṇāyāṃ na bādhyate // BVaky_3,1.70 //",
    "GS24vakyp1au:1490": " vidhivākyāntare saṃkhyā $ paśor nāsti virodhinī &",
    "GS24vakyp1au:1491": " tasmāt saguṇa evāsau % sahaikatvena gamyate // BVaky_3,1.71 //",
    "GS24vakyp1au:1492": " nirjñātadravyasaṃbandhe $ yaḥ karmaṇy upadiśyate &",
    "GS24vakyp1au:1493": " gunas tenārthitā tasya % dravyeṇeva pratīyate // BVaky_3,1.72 //",
    "GS24vakyp1au:1494": " kaścid eva guṇo dravye $ yathā sāmarthyalakṣaṇaḥ &",
    "GS24vakyp1au:1495": " ādhāro 'pi guṇasyaivaṃ % prāptaḥ sāmarthyalakṣaṇaḥ // BVaky_3,1.73 //",
    "GS24vakyp1au:1496": " tayos tu pṛthagarthitve $ saṃbandho yaḥ pratīyate &",
    "GS24vakyp1au:1497": " na tasminn upaghāto 'sti % kalpyam anyan na cāśrutam // BVaky_3,1.74 //",
    "GS24vakyp1au:1498": " kriyayā yo 'bhisaṃbandhaḥ $ sa śrutiprāpitas tayoḥ &",
    "GS24vakyp1au:1499": " āśrayāśrayiṇor vākyān % niyamas tv avatiṣṭhate // BVaky_3,1.75 //",
    "GS24vakyp1au:1500": " tatra dravyaguṇābhāve $ pratyekaṃ syād vikalpanam &",
    "GS24vakyp1au:1501": " śrutiprāpto hi saṃbandho % balavān vākyalakṣaṇāt // BVaky_3,1.76 //",
    "GS24vakyp1au:1502": " yadā tu jātiḥ śaktir vā $ kriyāṃ praty upadiśyate &",
    "GS24vakyp1au:1503": " sāmarthyāt saṃnidhīyete % tatra dravyaguṇau tadā // BVaky_3,1.77 //",
    "GS24vakyp1au:1504": " jātīnāṃ ca guṇānāṃ ca $ tulye 'ṅgatve kriyāṃ prati &",
    "GS24vakyp1au:1505": " guṇāḥ pratinidhīyante % chāgādīnāṃ na jātayaḥ // BVaky_3,1.78 //",
    "GS24vakyp1au:1506": " vyaktiśakteḥ samāsannā $ jātayo na tathā guṇāḥ &",
    "GS24vakyp1au:1507": " sākṣād dravyaṃ kriyāyogi % guṇas tasmād vikalpate // BVaky_3,1.79 //",
    "GS24vakyp1au:1508": " sāmyenānyatarābhāve $ vikalpaḥ kaiścid iṣyate &",
    "GS24vakyp1au:1509": " atadguṇo 'taś chāgaḥ syān % meṣo vā tadguṇo bhavet // BVaky_3,1.80 //",
    "GS24vakyp1au:1510": " jāter āśritasaṃkhyāyāḥ $ pravṛttir upalabhyate &",
    "GS24vakyp1au:1511": " saṃkhyāviśeṣam utsṛjya % kvacit saiva pravartate // BVaky_3,1.81 //",
    "GS24vakyp1au:1512": " parāṅgabhūtaṃ sāmānyaṃ $ yujyate dravyasaṃkhyayā &",
    "GS24vakyp1au:1513": " svārthaṃ pravartamānaṃ tu % na saṃkhyām avalambate // BVaky_3,1.82 //",
    "GS24vakyp1au:1514": " yajeta paśunety atra $ yajyarthāyāṃ paśuśrutau &",
    "GS24vakyp1au:1515": " kṛtārthaikena paśunā % pradhānaṃ bhavati kriyā // BVaky_3,1.83 //",
    "GS24vakyp1au:1516": " yāvatāṃ saṃbhavo yasya $ sa kuryāt tāvatāṃ yadi &",
    "GS24vakyp1au:1517": " ālambhanaṃ guṇais tena % pradhānaṃ syāt prayojitam // BVaky_3,1.84 //",
    "GS24vakyp1au:1518": " saṃmṛjyamānatantre tu $ grahe yatra kriyāśrutiḥ &",
    "GS24vakyp1au:1519": " saṃkhyāviśeṣagrahaṇaṃ % naiva tatrādriyāmahe // BVaky_3,1.85 //",
    "GS24vakyp1au:1520": " śiṣyamāṇapare vākye $ yad ekagrahaṇaṃ kṛtam &",
    "GS24vakyp1au:1521": " śeṣe viśiṣṭasaṃkhye 'pi % vyaktaṃ tal liṅgadarśanam // BVaky_3,1.86 //",
    "GS24vakyp1au:1522": " samāsapratyayavidhau $ yathā nipatitā śrutiḥ &",
    "GS24vakyp1au:1523": " guṇānāṃ paratantrāṇāṃ % nyāyenaivopapadyate // BVaky_3,1.87 //",
    "GS24vakyp1au:1524": " guṇe 'pi nāṅgīkriyate $ pradhānāntarasiddhaye &",
    "GS24vakyp1au:1525": " saṃkhyā kartā tathā karmaṇy % aviśiṣṭaḥ pratīyate // BVaky_3,1.88 //",
    "GS24vakyp1au:1526": " yasyānyasya prasaktasya $ niyamārthā punaḥ śrutiḥ &",
    "GS24vakyp1au:1527": " nivṛttau caritārthatvāt % saṃkhyā tatrāvivakṣitā // BVaky_3,1.89 //",
    "GS24vakyp1au:1528": " sarūpasamudāyāt tu $ vibhaktir yā vidhīyate &",
    "GS24vakyp1au:1529": " ekas tatrārthavān siddhaḥ % samudāyasya vācakaḥ // BVaky_3,1.90 //",
    "GS24vakyp1au:1530": " pratyayasya pradhānasya $ samāsasyāpi vā vidhau &",
    "GS24vakyp1au:1531": " siddhaḥ saṃkhyāvivakṣāyāṃ % sarvathānugraho guṇe // BVaky_3,1.91 //",
    "GS24vakyp1au:1532": " abhedarūpaṃ sādṛśyam $ ātmabhūtāś ca śaktayaḥ &",
    "GS24vakyp1au:1533": " jātiparyāyavācitvam % eṣām apy upavarṇyate // BVaky_3,1.92 //",
    "GS24vakyp1au:1534": " daṇḍopāditsayā daṇḍaṃ $ yady api pratipadyate &",
    "GS24vakyp1au:1535": " na tasmād eva sāmarthyāt % sa daṇḍīti pratīyate // BVaky_3,1.93 //",
    "GS24vakyp1au:1536": " necchānimittād icchāvān $ iti jñānam pravartate &",
    "GS24vakyp1au:1537": " tasmāt saty api sāmarthye % buddhir arthāntarāśrayā // BVaky_3,1.94 //",
    "GS24vakyp1au:1538": " svabhāvo vyapadeśyo vā $ sāmarthyaṃ vāvatiṣṭhate &",
    "GS24vakyp1au:1539": " sarvasyānte yatas tasmād % vyavahāro na kalpate // BVaky_3,1.95 //",
    "GS24vakyp1au:1540": " yadā bhedān parityajya $ buddhyaika iva gṛhyate &",
    "GS24vakyp1au:1541": " vyaktyātmaiva tadā tatra % buddhir ekā pravartate // BVaky_3,1.96 //",
    "GS24vakyp1au:1542": " bhedarūpair anusyūtaṃ $ yadaikam iva manyate &",
    "GS24vakyp1au:1543": " samūhāvagrahā buddhir % bahubhyo jāyate tadā // BVaky_3,1.97 //",
    "GS24vakyp1au:1544": " *yadā sahavivakṣāyām $ ekabuddhinibandhanaḥ &",
    "GS24vakyp1au:1545": " baddhāvayavavicchedaḥ % samudāyo 'bhidhīyate // BVaky_3,1.98 *//",
    "GS24vakyp1au:1546": " *pratikriyaṃ samāptatvād $ eko bhedasamanvitaḥ &",
    "GS24vakyp1au:1547": " dvandve dvitvādibhedena % tadāsāv upagamyate // BVaky_3,1.99 *//",
    "GS24vakyp1au:1548": " sakṛtpravṛttāv ekatvam $ āvṛttau sadṛśātmatām &",
    "GS24vakyp1au:1549": " bhinnātmakānāṃ vyaktīnāṃ % bhedāpohāt prapadyate // BVaky_3,1.100 //",
    "GS24vakyp1au:1550": " anupravṛtteti yathā- $ bhinnā buddhiḥ pratīyate &",
    "GS24vakyp1au:1551": " artho vyāvṛttarūpo 'pi % tathā tattvena gṛhyate // BVaky_3,1.101 //",
    "GS24vakyp1au:1552": " sarūpāṇāṃ ca sarveṣāṃ $ na bhedopanipātinaḥ &",
    "GS24vakyp1au:1553": " vidyante vācakāḥ śabdā % nāpi bhedo 'vadhāryate // BVaky_3,1.102 //",
    "GS24vakyp1au:1554": " jñānaśabdārthaviṣayā $ viśeṣā ye vyavasthitāḥ &",
    "GS24vakyp1au:1555": " teṣāṃ duravadhāratvāj % jñānādyekatvadarśanam // BVaky_3,1.103 //",
    "GS24vakyp1au:1556": " jñāneṣv api yathārtheṣu $ tathā sarveṣu jātayaḥ &",
    "GS24vakyp1au:1557": " saṃsargadarśane santi % tāś cārthasya prasādhikāḥ // BVaky_3,1.104 //",
    "GS24vakyp1au:1558": " jñeyastham eva sāmānyaṃ $ jñānānām upakārakam &",
    "GS24vakyp1au:1559": " na jātu jñeyavaj jñānaṃ % pararūpeṇa rūpyate // BVaky_3,1.105 //",
    "GS24vakyp1au:1560": " yathā jyotiḥ prakāśena $ nānyenābhiprakāśyate &",
    "GS24vakyp1au:1561": " jñānākāras tathānyena % na jñānenopagṛhyate // BVaky_3,1.106 //",
    "GS24vakyp1au:1562": " *na cātmasamavetasya $ sāmānyasyāvadhāraṇe &",
    "GS24vakyp1au:1563": " jñānaśaktiḥ samarthā syāj % jñātasyānyasya vastunaḥ // BVaky_3,1.107 *//",
    "GS24vakyp1au:1564": " *ayaugapadye jñānānām $ asyety agrahaṇaṃ na ca &",
    "GS24vakyp1au:1565": " yathopalabdhi smaraṇam % upalabdhe ca jāyate // BVaky_3,1.108 *//",
    "GS24vakyp1au:1566": " ghaṭajñānam iti jñānaṃ $ ghaṭajñānavilakṣaṇam &",
    "GS24vakyp1au:1567": " ghaṭa ity api yaj jñānaṃ % viṣayopanipāti tat // BVaky_3,1.109 //",
    "GS24vakyp1au:1568": " yato viṣayarūpeṇa $ jñānarūpaṃ na gṛhyate &",
    "GS24vakyp1au:1569": " artharūpaviviktaṃ ca % svarūpaṃ nāvadhāryate // BVaky_3,1.110 //",
    "GS24vakyp1au:1570": " 3,2: Dravyasamuddeśaḥ ātmā vastu svabhāvaś ca $ śarīraṃ tattvam ity api &",
    "GS24vakyp1au:1571": " dravyam ity asya paryāyās % tac ca nityam iti smṛtam // BVaky_3,2.1 //",
    "GS24vakyp1au:1572": " satyaṃ vastu tadākārair $ asatyair avadhāryate &",
    "GS24vakyp1au:1573": " asatyopādhibhiḥ śabdaiḥ % satyam evābhidhīyate // BVaky_3,2.2 //",
    "GS24vakyp1au:1574": " adhruveṇa nimittena $ devadattagṛhaṃ yathā &",
    "GS24vakyp1au:1575": " gṛhītaṃ gṛhaśabdena % śuddham evābhidhīyate // BVaky_3,2.3 //",
    "GS24vakyp1au:1576": " suvarṇādi yathā yuktam $ svair ākārair apāyibhiḥ &",
    "GS24vakyp1au:1577": " rucakādyabhidhānānāṃ % śuddham evaiti vācyatām // BVaky_3,2.4 //",
    "GS24vakyp1au:1578": " ākāraiś ca vyavacchedāt $ sārvārthyam avarudhyate &",
    "GS24vakyp1au:1579": " yathaiva cakṣurādīnāṃ % sāmarthyaṃ nālikādibhiḥ // BVaky_3,2.5 //",
    "GS24vakyp1au:1580": " teṣv ākāreṣu yaḥ śabdas $ tathābhūteṣu vartate &",
    "GS24vakyp1au:1581": " tattvātmakatvāt tenāpi % nityam evābhidhīyate // BVaky_3,2.6 //",
    "GS24vakyp1au:1582": " na tattvātattvayor bheda $ iti vṛddhebhya āgamaḥ &",
    "GS24vakyp1au:1583": " atattvam iti manyante % tattvam evāvicāritam // BVaky_3,2.7 //",
    "GS24vakyp1au:1584": " vikalparūpaṃ bhajate $ tattvam evāvikalpitam &",
    "GS24vakyp1au:1585": " na cātra kālabhedo 'sti % kālabhedaś cagṛhyate // BVaky_3,2.8 //",
    "GS24vakyp1au:1586": " yathā viṣayadharmāṇāṃ $ jñāne 'tyantam asaṃbhavaḥ &",
    "GS24vakyp1au:1587": " tadātmeva ca tat siddham % atyantam atadātmakam // BVaky_3,2.9 //",
    "GS24vakyp1au:1588": " tathā vikārarūpāṇāṃ $ tattve 'tyantam asaṃbhavaḥ &",
    "GS24vakyp1au:1589": " tadātmeva ca tat tattvam % atyamntam atadātmakam // BVaky_3,2.10 //",
    "GS24vakyp1au:1590": " satyam ākṛtisaṃhāre $ yad ante vyavatiṣṭhate &",
    "GS24vakyp1au:1591": " tan nityaṃ śabdavācyaṃ tac % chabdāt tac ca na bhidyate // BVaky_3,2.11 //",
    "GS24vakyp1au:1592": " na tad asti na tan nāsti $ na tad ekaṃ na tat pṛthak &",
    "GS24vakyp1au:1593": " na saṃsṛṣṭaṃ vibhaktaṃ vā % vikṛtaṃ na ca nānyathā // BVaky_3,2.12 //",
    "GS24vakyp1au:1594": " tan nāsti vidyate tac ca $ tad ekaṃ tat pṛthak pṛthak &",
    "GS24vakyp1au:1595": " saṃsṛṣṭaṃ ca vibhaktaṃ ca % vikṛtaṃ tat tad anyathā // BVaky_3,2.13 //",
    "GS24vakyp1au:1596": " tasya śabdārthasaṃbandha- $ rūpam ekasya dṛśyate &",
    "GS24vakyp1au:1597": " tad dṛśyaṃ darśanaṃ draṣṭā % darśane ca prayojanam // BVaky_3,2.14 //",
    "GS24vakyp1au:1598": " vikārāpagame satyaṃ $ suvarṇaṃ kuṇḍale yathā &",
    "GS24vakyp1au:1599": " vikārāpagame satyāṃ % tathāhuḥ prakṛtiṃ parām // BVaky_3,2.15 //",
    "GS24vakyp1au:1600": " vācyā sā sarvaśabdānāṃ $ śabdāś ca na pṛthak tataḥ &",
    "GS24vakyp1au:1601": " apṛthaktve ca saṃbandhas % tayor nānātmanor iva // BVaky_3,2.16 //",
    "GS24vakyp1au:1602": " ātmā paraḥ priyo dveṣyo $ vaktā vācyaṃ prayojanam &",
    "GS24vakyp1au:1603": " viruddhāni yathaikasya % svapne rūpāṇi cetasaḥ // BVaky_3,2.17 //",
    "GS24vakyp1au:1604": " ajanmani tathā nitye $ paurvāparyavivarjite &",
    "GS24vakyp1au:1605": " tattve janmādirūpatvaṃ % viruddham upalabhyate // BVaky_3,2.18 //",
    "GS24vakyp1au:1606": " 3.3: Saṃbandhasamuddeśa jñānaṃ prayoktur bāhyo 'rthaḥ $ svarūpaṃ ca pratīyate &",
    "GS24vakyp1au:1607": " śabdair uccaritais teṣāṃ % saṃbandhaḥ samavasthitaḥ // BVaky_3,3.1 //",
    "GS24vakyp1au:1608": " pratipattur bhavaty arthe $ jñāne vā saṃśayaḥ kvacit &",
    "GS24vakyp1au:1609": " svarūpeṣūpalabhyeṣu % vyabhicāro na vidyate // BVaky_3,3.2 //",
    "GS24vakyp1au:1610": " asyāyaṃ vācako vācya $ iti ṣaṣṭhyā pratīyate &",
    "GS24vakyp1au:1611": " yogaḥ śabdārthayos tattvam % apy ato vyapadiśyate // BVaky_3,3.3 //",
    "GS24vakyp1au:1612": " nābhidhānaṃ svadharmeṇa $ saṃbandhasyāsti vācakam &",
    "GS24vakyp1au:1613": " atyantaparatantratvād % rūpaṃ nāsyāpadiśyate // BVaky_3,3.4 //",
    "GS24vakyp1au:1614": " upakārāt sa yatrāsti $ dharmas tatrānugamyate &",
    "GS24vakyp1au:1615": " śaktīnām api sā śaktir % guṇānām apy asau guṇaḥ // BVaky_3,3.5 //",
    "GS24vakyp1au:1616": " taddharmaṇos tu tācchabdyaṃ $ saṃyogasamavāyayoḥ &",
    "GS24vakyp1au:1617": " tayor apy upakārārthā % niyatās tadupādhayaḥ // BVaky_3,3.6 //",
    "GS24vakyp1au:1618": " kā cid eva hi sāvasthā $ kāryaprasavasūcitā &",
    "GS24vakyp1au:1619": " kasya cit kena cid yasyāṃ % saṃyoga upajāyate // BVaky_3,3.7 //",
    "GS24vakyp1au:1620": " nirātmakānām utpattau $ niyamaḥ kvacid eva yaḥ &",
    "GS24vakyp1au:1621": " tenaivāvyapavargaś ca % prāptabhede sa yatkṛtaḥ // BVaky_3,3.8 //",
    "GS24vakyp1au:1622": " ātmāntarasya yenātmā $ tadātmevāvadhāryate &",
    "GS24vakyp1au:1623": " yataś caikatvanānātvaṃ % tattvaṃ nādhyavasīyate // BVaky_3,3.9 //",
    "GS24vakyp1au:1624": " tāṃ śaktiṃ samavāyākhyāṃ $ śaktīnām upakāriṇīm &",
    "GS24vakyp1au:1625": " hedābhedāv atikrāntām % anyathaiva vyavasthitām // BVaky_3,3.10 //",
    "GS24vakyp1au:1626": " dharmaṃ sarvapadārthānām $ atītaḥ sarvalakṣaṇaḥ &",
    "GS24vakyp1au:1627": " anugṛhṇāti saṃbandha % iti pūrvebhya āgamaḥ // BVaky_3,3.11 //",
    "GS24vakyp1au:1628": " padārthīkṛta evānyaiḥ $ sarvatrābhyupagamyate &",
    "GS24vakyp1au:1629": " saṃbandhas tena śabdārthaḥ % pravibhaktuṃ na śakyate // BVaky_3,3.12 //",
    "GS24vakyp1au:1630": " samavāyāt sva ādhāraḥ $ svā ca jātiḥ pratīyate &",
    "GS24vakyp1au:1631": " ekārthasamavāyāt tu % guṇāḥ svādhāra eva ye // BVaky_3,3.13 //",
    "GS24vakyp1au:1632": " dravyatvasattāsaṃyogāḥ $ svānyādhāropabandhanāḥ &",
    "GS24vakyp1au:1633": " tatpradeśavibhāgāś ca % guṇā dvitvādayaś ca ye // BVaky_3,3.14 //",
    "GS24vakyp1au:1634": " ke cit svāśrayasaṃyuktāḥ $ ke cit tatsamavāyinaḥ &",
    "GS24vakyp1au:1635": " saṃyuktasamaveteṣu % samavetās tathāpare // BVaky_3,3.15 //",
    "GS24vakyp1au:1636": " svāśrayeṇa tu saṃyuktaiḥ $ saṃyuktaṃ vibhu gamyate &",
    "GS24vakyp1au:1637": " samavāyasya saṃbandho % nāparas tatra dṛśyate // BVaky_3,3.16 //",
    "GS24vakyp1au:1638": " saṃbandhasyāviśiṣṭatvān $ na cātra niyamo bhavet &",
    "GS24vakyp1au:1639": " tasmācchabdārthayor naivaṃ % saṃbandhaḥ parikalpyate // BVaky_3,3.17 //",
    "GS24vakyp1au:1640": " adṛṣṭavṛttilābhena $ yathā saṃyoga ātmanaḥ &",
    "GS24vakyp1au:1641": " kva cit svasvāmiyogākhyo % 'bhede 'nyatrāpi sa kramaḥ // BVaky_3,3.18 //",
    "GS24vakyp1au:1642": " prāptiṃ tu samavāyākhyāṃ $ vācyadharmātivartinīm &",
    "GS24vakyp1au:1643": " prayoktā pratipattā vā % na śabdair anugacchati // BVaky_3,3.19 //",
    "GS24vakyp1au:1644": " avācyam iti yad vācyaṃ $ tad avācyatayā yadā &",
    "GS24vakyp1au:1645": " vācyam ityavasīyeta % vācyam eva tadā bhavet // BVaky_3,3.20 //",
    "GS24vakyp1au:1646": " athāpy avācyam ity evaṃ, $ na tad vācyaṃ pratīyate &",
    "GS24vakyp1au:1647": " vivakṣitāsya yāvasthā % saiva nādhyavasīyate // BVaky_3,3.21 //",
    "GS24vakyp1au:1648": " tathānyathā sarvathā ca $ yasyāvācyatvam ucyate &",
    "GS24vakyp1au:1649": " tatrāpi naiva sāvasthā % taiḥ śabdaiḥ pratiṣidhyate // BVaky_3,3.22 //",
    "GS24vakyp1au:1650": " na hi saṃśayarūpe 'rthe $ śeṣatvena vyavasthite &",
    "GS24vakyp1au:1651": " avyudāse svarūpasya % saṃśayo 'nyaḥ pravartate // BVaky_3,3.23 //",
    "GS24vakyp1au:1652": " yadā ca nirṇayajñāne $ nirṇayatvena nirṇayaḥ &",
    "GS24vakyp1au:1653": " prakramyate tadā jñānaṃ % svadharme nāvatiṣṭhate // BVaky_3,3.24 //",
    "GS24vakyp1au:1654": " sarvaṃ mithyā bravīmīti $ naitad vākyaṃ vivakṣyate &",
    "GS24vakyp1au:1655": " tasya mithyābhidhāne hi % prakrānto 'rtho na gamyate // BVaky_3,3.25 //",
    "GS24vakyp1au:1656": " na ca vācakarūpeṇa $ pravṛttasyāsti vācyatā &",
    "GS24vakyp1au:1657": " pratipādyaṃ na tat tatra % yenānyat pratipādyate // BVaky_3,3.26 //",
    "GS24vakyp1au:1658": " asādhikā pratijñeti $ neyam evābhidhīyate &",
    "GS24vakyp1au:1659": " yathā, tathāsya dharmo 'pi % nātra kaścit pratīyate // BVaky_3,3.27 //",
    "GS24vakyp1au:1660": " vyāpārasyāparo yasmān $ na vyāpāro 'sti kaścana &",
    "GS24vakyp1au:1661": " virodham anavasthāṃ vā % tasmāt sarvatra nāśrayet // BVaky_3,3.28 //",
    "GS24vakyp1au:1662": " indriyāṇāṃ svaviṣayeṣv $ anādir yogyatā yathā &",
    "GS24vakyp1au:1663": " anādir arthaiḥ śabdānāṃ % saṃbandho yogyatā tathā // BVaky_3,3.29 //",
    "GS24vakyp1au:1664": " asādhur anumānena $ vācakaḥ kaiścid iṣyate &",
    "GS24vakyp1au:1665": " vācakatvāviśeṣe vā % niyamaḥ puṇyapāpayoḥ // BVaky_3,3.30 //",
    "GS24vakyp1au:1666": " saṃbandhaśabde saṃbandho $ yogyatāñṃ prati yogyatā &",
    "GS24vakyp1au:1667": " samayād yogyatāsaṃvin % mātāputrādiyogavat // BVaky_3,3.31 //",
    "GS24vakyp1au:1668": " śabdaḥ kāraṇam arthasya $ sa hi tenopajanyate &",
    "GS24vakyp1au:1669": " tathā ca buddhiviṣayād % arthāc chabdaḥ pratīyate // BVaky_3,3.32 //",
    "GS24vakyp1au:1670": " bhojanādy api manyante $ buddhyarthe yad asaṃbhavi &",
    "GS24vakyp1au:1671": " buddhyarthād eva buddhyarthe % jāte tad api dṛśyate // BVaky_3,3.33 //",
    "GS24vakyp1au:1672": " anityeṣv api nityatvam $ abhidheyātmanā sthitam &",
    "GS24vakyp1au:1673": " anityatvaṃ svaśaktir vā % sā ca nityān na bhidyate // BVaky_3,3.34 //",
    "GS24vakyp1au:1674": " śabdenārthasya saṃskāro $ dṛṣṭādṛṣṭaprayojanaḥ &",
    "GS24vakyp1au:1675": " kriyate so 'bhisaṃbandham % antareṇa kathaṃ bhavet // BVaky_3,3.35 //",
    "GS24vakyp1au:1676": " nāvaśyam abhidheyeṣu $ saṃskāraḥ sa tathāvidhaḥ &",
    "GS24vakyp1au:1677": " dṛsyate na ca saṃbandhas % tathābhūto vivakṣitaḥ // BVaky_3,3.36 //",
    "GS24vakyp1au:1678": " sati pratyayahetutvaṃ $ saṃbandha upapadyate &",
    "GS24vakyp1au:1679": " śabdasyārthe yatas tatra % saṃbandho 'stīti gamyate // BVaky_3,3.37 //",
    "GS24vakyp1au:1680": " nitye 'nitye 'pi vāpy arthe $ puruṣeṇa kathaṃcana &",
    "GS24vakyp1au:1681": " saṃbandho 'kṛtasaṃbandhaiḥ % śabdaiḥ kartuṃ na śakyate // BVaky_3,3.38 //",
    "GS24vakyp1au:1682": " vyapadeśe padārthānām $ anyā sattaupacārikī &",
    "GS24vakyp1au:1683": " sarvāvasthāsu sarveṣām % ātmarūpasya darśikā // BVaky_3,3.39 //",
    "GS24vakyp1au:1684": " sphaṭikādi yathā dravyaṃ $ bhinnarūpair upāśrayaiḥ &",
    "GS24vakyp1au:1685": " svaśaktiyogāt saṃbandhaṃ % tādrūpyeṇeva gacchati // BVaky_3,3.40 //",
    "GS24vakyp1au:1686": " tadvac chabdo 'pi sattāyām $ asyāṃ pūrvaṃ vyavasthitaḥ &",
    "GS24vakyp1au:1687": " dharmair upaiti saṃbandham % avirodhivirodhibhiḥ // BVaky_3,3.41 //",
    "GS24vakyp1au:1688": " evaṃ ca pratiṣedhyeṣu $ pratiṣedhaprakḷptaye &",
    "GS24vakyp1au:1689": " āśriteṣūpacāreṇa % pratiṣedhaḥ pravartate // BVaky_3,3.42 //",
    "GS24vakyp1au:1690": " ātmalābhasya janmākhyā $ satā labhyaṃ ca labhyate &",
    "GS24vakyp1au:1691": " yadi saj jāyate kasmād % athāsaj jāyate katham // BVaky_3,3.43 //",
    "GS24vakyp1au:1692": " sato hi gantur gamanaṃ, $ sati gamye pravartate &",
    "GS24vakyp1au:1693": " gantṛvac cen na janmārtho, % na cet tadvan na jāyate // BVaky_3,3.44 //",
    "GS24vakyp1au:1694": " upacarya tu kartāram $ abhidhānapravṛttaye &",
    "GS24vakyp1au:1695": " punaś ca karmabhāvena % tāṃ kriyāṃ ca tadāśrayām // BVaky_3,3.45 //",
    "GS24vakyp1au:1696": " athopacārasattaivaṃ $ vidheyas tatra lādayaḥ &",
    "GS24vakyp1au:1697": " janmanā tu virodhitvān % mukhyā sattā na vidyate // BVaky_3,3.46 //",
    "GS24vakyp1au:1698": " ātmānam ātmanā bibhrad $ astīti vyapadiśyate &",
    "GS24vakyp1au:1699": " antarbhāvāc ca tenāsau % karmaṇā na sakarmakaḥ // BVaky_3,3.47 //",
    "GS24vakyp1au:1700": " prāk ca sattābhisaṃbandhān $ mukhyā sattā kathaṃ bhavet &",
    "GS24vakyp1au:1701": " asaṃś ca nāsteḥ kartā syād % upacāras tu pūrvavat // BVaky_3,3.48 //",
    "GS24vakyp1au:1702": " tasmād bhinneṣu dharmeṣu $ virodhiṣv avirodhinīm &",
    "GS24vakyp1au:1703": " virodhikhyāpanāyaiva % śabdais tais tair upāśritām // BVaky_3,3.49 //",
    "GS24vakyp1au:1704": " abhinnakālām artheṣu $ bhinnakāleṣv avasthitām &",
    "GS24vakyp1au:1705": " pravṛttihetuṃ sarveṣāṃ % śabdānām aupacārikīm // BVaky_3,3.50 //",
    "GS24vakyp1au:1706": " etāṃ sattāṃ padārtho hi $ na kaś cid ativartate &",
    "GS24vakyp1au:1707": " sā ca saṃpratisattāyāḥ % pṛthag bhāśye nidarśitā // BVaky_3,3.51 //",
    "GS24vakyp1au:1708": " pradeśasyaikadeśaṃ vā $ parato vā nirūpaṇam &",
    "GS24vakyp1au:1709": " viparyayam abhāvaṃ vā % vyavahāro 'nuvartate // BVaky_3,3.52 //",
    "GS24vakyp1au:1710": " yathendriyasya vaiguṇyān $ mātrādhyāropavān iva &",
    "GS24vakyp1au:1711": " jāyate pratyayo 'rthebhyas % tathaivoddeśajā matiḥ // BVaky_3,3.53 //",
    "GS24vakyp1au:1712": " akṛtsnaviṣayābhāsaṃ $ śabdaḥ pratyayam āśritaḥ &",
    "GS24vakyp1au:1713": " artham āhānyarūpeṇa % svarūpeṇānirūpitam // BVaky_3,3.54 //",
    "GS24vakyp1au:1714": " rūpaṇavyapadeśābhyāṃ $ laukike vartmani sthitau &",
    "GS24vakyp1au:1715": " jñānaṃ praty abhilāpaṃ ca % sadṛśau bālapaṇḍitau // BVaky_3,3.55 //",
    "GS24vakyp1au:1716": " sarvārtharūpatā śuddhir $ jñānasya nirupāśrayā &",
    "GS24vakyp1au:1717": " tato 'py asya parāṃ śuddhim % eke prāhur arūpikām // BVaky_3,3.56 //",
    "GS24vakyp1au:1718": " upaplavo hi jñānasya $ bāhyākārānupātitā &",
    "GS24vakyp1au:1719": " kāluṣyam iva tat tasya % saṃsarge vyatibhedajam // BVaky_3,3.57 //",
    "GS24vakyp1au:1720": " yathā ca jñānam ālekhād $ aśuddhau vyavatiṣṭhate &",
    "GS24vakyp1au:1721": " tathopāśrayavān arthaḥ % svarūpād viprakṛṣyate // BVaky_3,3.58 //",
    "GS24vakyp1au:1722": " evam arthasya śabdasya $ jñānasya ca viparyaye &",
    "GS24vakyp1au:1723": " bhāvābhāvāv abhedena % vyavahārānupātinau // BVaky_3,3.59 //",
    "GS24vakyp1au:1724": " yathā bhāvam upāśritya $ tadabhāvo 'nugamyate &",
    "GS24vakyp1au:1725": " tathābhāvam upāśritya % tadbhāvo 'py anugamyate // BVaky_3,3.60 //",
    "GS24vakyp1au:1726": " nābhāvo jāyate bhāvo $ naiti bhāvo 'nupākhyatām &",
    "GS24vakyp1au:1727": " ekasmād ātmano 'nanyau % bhāvābhāvau vikalpitau // BVaky_3,3.61 //",
    "GS24vakyp1au:1728": " abhāvasyānupākhyatvāt $ kāraṇaṃ na prasādhakam &",
    "GS24vakyp1au:1729": " sopākhyasya tu bhāvasya % kāraṇaṃ kiṃ kariśyati // BVaky_3,3.62 //",
    "GS24vakyp1au:1730": " tasmāt sarvam abhāvo vā $ bhāvo vā sarvam iṣyate &",
    "GS24vakyp1au:1731": " na tv avasthāntaraṃ kiṃ cid % ekasmāt satyataḥ sthitam // BVaky_3,3.63 //",
    "GS24vakyp1au:1732": " tasmān nābhāvam icchanti $ ye loke bhāvavādinaḥ &",
    "GS24vakyp1au:1733": " abhāvavādino vāpi % na bhāvaṃ tattvalakṣaṇam // BVaky_3,3.64 //",
    "GS24vakyp1au:1734": " advaye caiva sarvasmin $ svabhāvād ekalakṣaṇe &",
    "GS24vakyp1au:1735": " parikalpeṣu maryādā % vicitraivopalabhyate // BVaky_3,3.65 //",
    "GS24vakyp1au:1736": " catasro hi yathāvasthā $ nirupākhye prakalpitāḥ &",
    "GS24vakyp1au:1737": " evaṃ dvaividhyam apy etad % bhāvābhāvavyapāśrayam // BVaky_3,3.66 //",
    "GS24vakyp1au:1738": " avirodhī virodhī vā $ sann asan vāpi yuktitaḥ &",
    "GS24vakyp1au:1739": " kramavān akramo vāpi % nābhāva upapadyate // BVaky_3,3.67 //",
    "GS24vakyp1au:1740": " avirodhī virodhī vā $ sann asan vāpi tattvataḥ &",
    "GS24vakyp1au:1741": " kramavān akramo vāpi % tena bhāvo na vidyate // BVaky_3,3.68 //",
    "GS24vakyp1au:1742": " abhāve triṣu kāleṣu $ na bhedasyāsti saṃbhavaḥ &",
    "GS24vakyp1au:1743": " tasminn asati bhāve 'pi % traikālyaṃ nāvatiṣṭhate // BVaky_3,3.69 //",
    "GS24vakyp1au:1744": " ātmatattvaparityāgaḥ $ parato nopapadyate &",
    "GS24vakyp1au:1745": " ātmatattvaṃ tu parataḥ % svato vā nopakalpate // BVaky_3,3.70 //",
    "GS24vakyp1au:1746": " tattve virodho nānātva $ upakāro na kaś cana &",
    "GS24vakyp1au:1747": " tattvānyatvaparityāge % vyavahāro nivartate // BVaky_3,3.71 //",
    "GS24vakyp1au:1748": " yatra draṣṭā ca dṛśyaṃ ca $ darśanaṃ cāvikalpitam &",
    "GS24vakyp1au:1749": " tasyaivārthasya satyatvaṃ % śritās trayyantavedinaḥ // BVaky_3,3.72 //",
    "GS24vakyp1au:1750": " sāmānyaṃ vā viśeṣaṃ vā $ yasmād āhur viśeṣavat &",
    "GS24vakyp1au:1751": " śabdās tasmād asatyeṣu % bhedeṣv eva vyavasthitāḥ // BVaky_3,3.73 //",
    "GS24vakyp1au:1752": " na hy abhāvasya sadbhāve $ bhāvasyātmā prahīyate &",
    "GS24vakyp1au:1753": " na cābhāvasya nāstitve % bhāvasyātmā prasūyate // BVaky_3,3.74 //",
    "GS24vakyp1au:1754": " na śābaleyasyāstitvaṃ $ bāhuleyasya bādhakam &",
    "GS24vakyp1au:1755": " na śābaleyo nāstīti % bāhuleyaḥ prakalpate // BVaky_3,3.75 //",
    "GS24vakyp1au:1756": " abhāvo yadi vastu syāt $ tatreyaṃ syāt vicāraṇā &",
    "GS24vakyp1au:1757": " tataś ca tadabhāve 'pi % syād vicāryam idaṃ punaḥ // BVaky_3,3.76 //",
    "GS24vakyp1au:1758": " avastu syād atītaṃ yad $ vyavahārasya gocaram &",
    "GS24vakyp1au:1759": " tatra vastugato bhedo % na nirvacanam arhati // BVaky_3,3.77 //",
    "GS24vakyp1au:1760": " apade 'rthe padanyāsaḥ $ kāraṇasya na vidyate &",
    "GS24vakyp1au:1761": " atha ca prāgasadbhāvaḥ % kāraṇe sati dṛṣyate // BVaky_3,3.78 //",
    "GS24vakyp1au:1762": " kā tasya prāgavastheti $ vastvāśritam idaṃ punaḥ &",
    "GS24vakyp1au:1763": " prāg avastheti na hy etad % dvayam apy asty avastuni // BVaky_3,3.79 //",
    "GS24vakyp1au:1764": " na cordhvam asti nāstīti $ vacanāyānibandhanam &",
    "GS24vakyp1au:1765": " alaṃ syād apadasthānam % etad vācaḥ pracakṣate // BVaky_3,3.80 //",
    "GS24vakyp1au:1766": " atyadbhutā tv iyaṃ vṛttir $ yad abhāgaṃ yad akramam &",
    "GS24vakyp1au:1767": " bhāvānāṃ prāg abhūtānām % ātmatattvaṃ prakāśate // BVaky_3,3.81 //",
    "GS24vakyp1au:1768": " vikalpotthāpitenaiva $ sarvo bhāvena laukikaḥ &",
    "GS24vakyp1au:1769": " mukhyeneva padārthena % vyavahāro vidhīyate // BVaky_3,3.82 //",
    "GS24vakyp1au:1770": " bhāvaśaktim ataś caināṃ $ manyante nityavādinaḥ &",
    "GS24vakyp1au:1771": " bhāvam eva kramam prāhur % na bhāvād aparaḥ kramaḥ // BVaky_3,3.83 //",
    "GS24vakyp1au:1772": " kramān na yaugapadyasya $ kaś cid bhedo 'sti tattvataḥ &",
    "GS24vakyp1au:1773": " yathaiva bhāvān nābhāvaḥ % kaś cid anyo 'vasīyate // BVaky_3,3.84 //",
    "GS24vakyp1au:1774": " kālasyāpy aparaṃ kālaṃ $ nirdiśanty eva laukikāḥ &",
    "GS24vakyp1au:1775": " na ca nirdeśamātreṇa % vyatireko 'nugamyate // BVaky_3,3.85 //",
    "GS24vakyp1au:1776": " ādhāraṃ kalpayan buddhyā $ nābhāve vyavatiṣṭhate &",
    "GS24vakyp1au:1777": " avastuṣv api notprekṣā % kasya cit pratibadhyate // BVaky_3,3.86 //",
    "GS24vakyp1au:1778": " tasmāc chaktivibhāgena $ nityaḥ sadasadātmakaḥ &",
    "GS24vakyp1au:1779": " eko 'rthaḥ śabdavācyatve % bahurūpaḥ prakāśate // BVaky_3,3.87 //",
    "GS24vakyp1au:1780": " vyavahāraś ca lokasya $ padārthaiḥ parikalpitaiḥ &",
    "GS24vakyp1au:1781": " śāstre padārthaḥ kāryārthaṃ % laukikaḥ pravibhajyate // BVaky_3,3.88 //",
    "GS24vakyp1au:1782": " 3,4: Bhūyodravyasamuddeśaḥ saṃsargarūpāt saṃbhūtāḥ $ saṃvidrūpād apoddhṛtāḥ &",
    "GS24vakyp1au:1783": " śāstre vibhaktā vākyārthāt % prakṛtipratyayārthavat // BVaky_3,4.1 //",
    "GS24vakyp1au:1784": " nimittabhūtāḥ sādhutve $ śāstrād anumitātmakāḥ &",
    "GS24vakyp1au:1785": " ke cit padārthā vakṣyante % saṃkśepeṇa yathāgamam // BVaky_3,4.2 //",
    "GS24vakyp1au:1786": " vastūpalakṣaṇaṃ yatra $ sarvanāma prayujyate &",
    "GS24vakyp1au:1787": " dravyam ity ucyate so 'rto % bhedyatvena vivakśitaḥ // BVaky_3,4.3 //",
    "GS24vakyp1au:1788": " 3,5: Guṇasamudeśa saṃsargi bhedakaṃ yad yat $ savyāpāraṃ pratīyate &",
    "GS24vakyp1au:1789": " guṇatvaṃ paratantratvāt % tasya śāstra udāhṛtam // BVaky_3,5.1 //",
    "GS24vakyp1au:1790": " dravyasyāvyapadeśasya $ ya upādīyate guṇaḥ &",
    "GS24vakyp1au:1791": " bhedako vyapadeśāya % tatprakarṣo 'bhidhīyate // BVaky_3,5.2 //",
    "GS24vakyp1au:1792": " sarvasyaiva pradhānasya $ na vinā bhedahetunā &",
    "GS24vakyp1au:1793": " prakarṣo vidyate nāpi % 'śabdasyopaiti vācyatām // BVaky_3,5.3 //",
    "GS24vakyp1au:1794": " vidyamānāḥ pradhāneṣu $ na sarve bhedahetavaḥ &",
    "GS24vakyp1au:1795": " viśeṣaśabdair ucyante % vyāvṛttārthābhidhāyibhiḥ // BVaky_3,5.4 //",
    "GS24vakyp1au:1796": " vastūpalakṣaṇe tatra $ viśeṣo vyāpṛto yadi &",
    "GS24vakyp1au:1797": " prakarṣo niyamābhāvāt % syād avijñātahetukaḥ // BVaky_3,5.5 //",
    "GS24vakyp1au:1798": " sarvaṃ ca sarvato 'vaśyaṃ $ niyamena prakṛṣyate &",
    "GS24vakyp1au:1799": " saṃsargiṇā nimittena % nikṛṣṭenādhikena vā // BVaky_3,5.6 //",
    "GS24vakyp1au:1800": " nāpekṣate nimittaṃ ca $ prakarṣe vyāpṛtaṃ yadi &",
    "GS24vakyp1au:1801": " dravyasya syād upādānaṃ % prakarṣaṃ praty anarthakaṃ // BVaky_3,5.7 //",
    "GS24vakyp1au:1802": " savyāpāro guṇas tasmāt $ svaprakarṣanibandhanaḥ &",
    "GS24vakyp1au:1803": " dravyātmānaṃ bhinatty eva % svaprakarṣaṃ niveśayan // BVaky_3,5.8 //",
    "GS24vakyp1au:1804": " arūpaṃ pararūpeṇa $ dravyam ākhyāyate yathā &",
    "GS24vakyp1au:1805": " aprakarṣaṃ prakarṣeṇa % guṇasyāviśyate tathā // BVaky_3,5.9 //",
    "GS24vakyp1au:1806": " 3,6: Diksamuddeśa dik sādhanam kriyā kāla $ iti vastvabhidhāyinaḥ &",
    "GS24vakyp1au:1807": " śaktirūpe padārthānām % atyantam anavasthitāḥ // BVaky_3,6.1 //",
    "GS24vakyp1au:1808": " vyatirekasya yo hetur $ avadhipratipādyayoḥ &",
    "GS24vakyp1au:1809": " ṛjv ity evam yato 'nyena % vinā buddhiḥ pravartate // BVaky_3,6.2 //",
    "GS24vakyp1au:1810": " karmano jātibhedānām $ abhivyaktir yadāśrayā &",
    "GS24vakyp1au:1811": " sā svair upādhibhir bhinnā % śaktir dig iti kathyate // BVaky_3,6.3 //",
    "GS24vakyp1au:1812": " parāparatve mūrtināṃ $ deśabhedanibandhane &",
    "GS24vakyp1au:1813": " tata eva prakalpete % kramarūpe tu kālataḥ // BVaky_3,6.4 //",
    "GS24vakyp1au:1814": " ākāśasya pradeśena $ bhāgaiś cānyaiḥ pṛthak pṛthak &",
    "GS24vakyp1au:1815": " sā saṃyogavibhāgānām % upādhitvāya kalpate // BVaky_3,6.5 //",
    "GS24vakyp1au:1816": " diśo vyavasthā deśānāṃ $ digvyavasthā na vidyate &",
    "GS24vakyp1au:1817": " śaktayaḥ khalu bhāvānām % upakāraprabhāvitāḥ // BVaky_3,6.6 //",
    "GS24vakyp1au:1818": " pratyastarūpā bhāveṣu $ dik pūrvety abhidhīyate &",
    "GS24vakyp1au:1819": " pūrvabuddhir yato dik sā % samākhyāmātram anyathā // BVaky_3,6.7 //",
    "GS24vakyp1au:1820": " svāṅgād vyavasthā yā loke $ na tasyām niyatā diśaḥ &",
    "GS24vakyp1au:1821": " pratyaṅmukhasya yat paścāt % tat purastād viparyaye // BVaky_3,6.8 //",
    "GS24vakyp1au:1822": " deśavyavasthāniyamo $ dikṣu na vyavatiṣṭhate &",
    "GS24vakyp1au:1823": " rūḍham apy aparatvena % pūrvam ity abhidhīyate // BVaky_3,6.9 //",
    "GS24vakyp1au:1824": " ato bhāṣitapuṃskatvāt $ puṃvadbhāvo na sidhyati &",
    "GS24vakyp1au:1825": " asminn arthe na śabdena % prasavaḥ kva cid ucyate // BVaky_3,6.10 //",
    "GS24vakyp1au:1826": " dikśakter abhidhāne tu $ niyataṃ diśi darśanam &",
    "GS24vakyp1au:1827": " pūrvādināṃ yathā ṣaṣṭer % jīvitasyāvadhāraṇe // BVaky_3,6.11 //",
    "GS24vakyp1au:1828": " chāyābhābhyāṃ nagādīnām $ bhāgabhedaḥ prakalpate &",
    "GS24vakyp1au:1829": " ataddharmasu bhāveṣu % bhāgabhedo na kalpate // BVaky_3,6.12 //",
    "GS24vakyp1au:1830": " paramāṇor abhāgasya $ diśā bhāgo vidhīyate &",
    "GS24vakyp1au:1831": " bhāgaprakalpanāśaktiṃ % prathamāṃ tāṃ pracakṣate // BVaky_3,6.13 //",
    "GS24vakyp1au:1832": " adeśāś cāpy abhāgāś ca $ niṣkramā nirupāśrayāḥ &",
    "GS24vakyp1au:1833": " bhāvāḥ saṃsargirūpāt tu % śaktibhedaḥ prakalpate // BVaky_3,6.14 //",
    "GS24vakyp1au:1834": " nirbhāgātmakatā tulyā $ paramāṇor ghaṭasya ca &",
    "GS24vakyp1au:1835": " bhāgaḥ śaktyantaraṃ tatra % parimāṇaṃ ca yat tayoḥ // BVaky_3,6.15 //",
    "GS24vakyp1au:1836": " yataḥ prakalpate bhedo $ bhedas tatrāpi dṛśyate &",
    "GS24vakyp1au:1837": " adṛṣṭoparatiṃ bhedam % ato 'yuktataraṃ viduḥ // BVaky_3,6.16 //",
    "GS24vakyp1au:1838": " sarvatra tasya kāryasya $ darśanād vibhur iṣyate &",
    "GS24vakyp1au:1839": " vibhutvam etad evāhur % anyaḥ kāyavatāṃ vidhiḥ // BVaky_3,6.17 //",
    "GS24vakyp1au:1840": " caitanyavat sthitā loke $ dikkālaparikalpanā &",
    "GS24vakyp1au:1841": " prakṛtiṃ prāṇināṃ tāṃ hi % ko 'nyathā sthāpayiṣyati // BVaky_3,6.18 //",
    "GS24vakyp1au:1842": " saṃkaro vyavahārāṇāṃ $ prakṛteḥ syād viparyaye &",
    "GS24vakyp1au:1843": " tasmāt tyajann imān bhāvān % punar evāvalambate // BVaky_3,6.19 //",
    "GS24vakyp1au:1844": " tasyās tu śakteḥ pūrvādi- $ bhedo bhāvāntarāśrayaḥ &",
    "GS24vakyp1au:1845": " bhinnā dik tena bhedena % bhedāyaivopakalpate // BVaky_3,6.20 //",
    "GS24vakyp1au:1846": " avadhitvena cāpekṣā- $ yoge diglakṣaṇo vidhiḥ &",
    "GS24vakyp1au:1847": " pūrvam asyeti ṣaṣṭhy eva % dṛṣṭā dharmāntarāśraye // BVaky_3,6.21 //",
    "GS24vakyp1au:1848": " pūrvādināṃ viparyāso $ 'dṛṣṭaś cāvadhyasaṃkare &",
    "GS24vakyp1au:1849": " ṛjv etad asyety etac ca % liṅgaṃ na vyatikīryate // BVaky_3,6.22 //",
    "GS24vakyp1au:1850": " antaḥkaraṇadharmo vā $ bahir evaṃ prakāśate &",
    "GS24vakyp1au:1851": " asyāṃ tv antarbahirbhāvaḥ % prakriyāyāṃ na vidyate // BVaky_3,6.23 //",
    "GS24vakyp1au:1852": " ekatvam āsāṃ śaktīnāṃ $ nānātvaṃ veti kalpane &",
    "GS24vakyp1au:1853": " avastupatite jñātvā % satyato na parāmṛśet // BVaky_3,6.24 //",
    "GS24vakyp1au:1854": " vikalpātītatattveṣu $ saṃketopanibandhanāḥ &",
    "GS24vakyp1au:1855": " bhāveṣu vyavahārā ye % lokas tatrānugamyate // BVaky_3,6.25 //",
    "GS24vakyp1au:1856": " naikatvam asty anānātvaṃ $ vinaikatvena netarat &",
    "GS24vakyp1au:1857": " paramārthe tayor eṣa % bhedo 'tyantaṃ na vidyate // BVaky_3,6.26 //",
    "GS24vakyp1au:1858": " na śaktīnāṃ tathā bhedo $ yathā śaktimatām sthitiḥ &",
    "GS24vakyp1au:1859": " na ca laukikam ekatvaṃ % tāsām ātmasu vidyate // BVaky_3,6.27 //",
    "GS24vakyp1au:1860": " naikatvaṃ vyavatiṣṭheta $ nānātvaṃ cen na kalpayet &",
    "GS24vakyp1au:1861": " nānātvaṃ cāvahīyeta % yady ekatvaṃ na kalpayet // BVaky_3,6.28 //",
    "GS24vakyp1au:1862": " 3,7: Sādhanasamuddeśa svāśraye samavetānāṃ $ tadvad evāśrayāntare &",
    "GS24vakyp1au:1863": " kriyāṇām abhiniṣpattau % sāmarthyaṃ sādhanaṃ viduḥ // BVaky_3,7.1 //",
    "GS24vakyp1au:1864": " śaktimātrāsamūhasya $ viśvasyānekadharmaṇaḥ &",
    "GS24vakyp1au:1865": " sarvadā sarvathā bhāvāt % kva cit kiṃ cid vivakṣyate // BVaky_3,7.2 //",
    "GS24vakyp1au:1866": " sādhanavyavahāraś ca $ buddhyavasthānibandhanaḥ &",
    "GS24vakyp1au:1867": " sann asan vārtharūpeṣu % bhedo buddhyā prakalpyate // BVaky_3,7.3 //",
    "GS24vakyp1au:1868": " buddhyā samīhitaikatvān $ pañcālān kurubhir yadā &",
    "GS24vakyp1au:1869": " punar vibhajate vaktā % tadāpāyaḥ pratīyate // BVaky_3,7.4 //",
    "GS24vakyp1au:1870": " śabdopahitarūpāṃś ca $ buddher viṣayatāṃ gatān &",
    "GS24vakyp1au:1871": " pratyakṣam iva kaṃsādīn % sādhanatvena manyate // BVaky_3,7.5 //",
    "GS24vakyp1au:1872": " buddhipravṛttirūpaṃ ca $ samāropyābhidhātṛbhiḥ &",
    "GS24vakyp1au:1873": " artheṣu śaktibhedānāṃ % kriyate parikalpanā // BVaky_3,7.6 //",
    "GS24vakyp1au:1874": " vyaktau padārthe śabdāder $ janyamānasya karmaṇaḥ &",
    "GS24vakyp1au:1875": " sādhanatvaṃ tathā siddhaṃ % buddhirūpaprakalpitam // BVaky_3,7.7 //",
    "GS24vakyp1au:1876": " svatantraparatantratve $ kramarūpaṃ ca darśitam &",
    "GS24vakyp1au:1877": " nirīheṣv api bhāveṣu % kalpanopanibandhanam // BVaky_3,7.8 //",
    "GS24vakyp1au:1878": " śaktayaḥ śaktimantaś ca $ sarve saṃsargavādinām &",
    "GS24vakyp1au:1879": " bhāvās teṣv asvaśabdeṣu % sādhanatvaṃ nirūpyate // BVaky_3,7.9 //",
    "GS24vakyp1au:1880": " ghaṭasya dṛśikarmatve $ mahattvādīni sādhanam &",
    "GS24vakyp1au:1881": " rūpasya dṛśikarmatve % rūpatvādīni sādhanam // BVaky_3,7.10 //",
    "GS24vakyp1au:1882": " svaiḥ sāmānyaviśeṣaiś ca $ śaktimanto rasādayaḥ &",
    "GS24vakyp1au:1883": " niyatagrahaṇā loke % śaktayas tās tathāśrayaiḥ // BVaky_3,7.11 //",
    "GS24vakyp1au:1884": " indriyārthamanaḥkartṛ- $ saṃbandhaḥ sādhanaṃ kva cit &",
    "GS24vakyp1au:1885": " yad yadā yadanugrāhi % tat tadā tatra sādhanam // BVaky_3,7.12 //",
    "GS24vakyp1au:1886": " svaśabdair abhidhāne tu $ sa dharmo nābhidhīyate &",
    "GS24vakyp1au:1887": " vibhaktyādibhir evāsāv % upakāraḥ pratīyate // BVaky_3,7.13 //",
    "GS24vakyp1au:1888": " nimittabhāvo bhāvānām $ upakārārtham āśritaḥ &",
    "GS24vakyp1au:1889": " natir āvarjanety evaṃ % siddhaḥ sādhanam iṣyate // BVaky_3,7.14 //",
    "GS24vakyp1au:1890": " sa tebhyo vyatirikto vā $ teṣām ātmaiva vā tathā &",
    "GS24vakyp1au:1891": " vyatirekam upāśritya % sādhanatvena kalpyate // BVaky_3,7.15 //",
    "GS24vakyp1au:1892": " saṃdarśanaṃ prārthanāyāṃ $ vyavasāye tv anantarā &",
    "GS24vakyp1au:1893": " vyavasāyas tathārambhe % sādhanatvāya kalpate // BVaky_3,7.16 //",
    "GS24vakyp1au:1894": " pūrvasmin yā kriyā saiva $ parasmin sādhanaṃ matā &",
    "GS24vakyp1au:1895": " saṃdarśane tu caitanyaṃ % viśiṣṭaṃ sādhanaṃ viduḥ // BVaky_3,7.17 //",
    "GS24vakyp1au:1896": " niṣpattimātre kartṛtvaṃ $ sarvatraivāsti kārake &",
    "GS24vakyp1au:1897": " vyāpārabhedāpekṣāyāṃ % karaṇatvādisaṃbhavaḥ // BVaky_3,7.18 //",
    "GS24vakyp1au:1898": " putrasya janmani yathā $ pitroḥ kartṛtvam ucyate &",
    "GS24vakyp1au:1899": " ayam asyām iyaṃ tv asmād % iti bhedo vivakṣayā // BVaky_3,7.19 //",
    "GS24vakyp1au:1900": " guṇakriyāṇāṃ kartāraḥ $ kartrā nyakkṛtaśaktayaḥ &",
    "GS24vakyp1au:1901": " nyaktāyām api saṃpūrṇaiḥ % svair vyāpāraiḥ samanvitāḥ // BVaky_3,7.20 //",
    "GS24vakyp1au:1902": " karaṇatvādibhir jñātāḥ $ kriyābhedānupātibhiḥ &",
    "GS24vakyp1au:1903": " svātantryam uttaraṃ labdhvā % pradhāne yānti kartṛtām // BVaky_3,7.21 //",
    "GS24vakyp1au:1904": " yathā rājñā niyukteṣu $ yoddhṛtvaṃ yoddhṛṣu sthitam &",
    "GS24vakyp1au:1905": " teṣu vṛttau tu labhate % rājā jayaparājayau // BVaky_3,7.22 //",
    "GS24vakyp1au:1906": " tathā kartrā niyukteṣu $ sarveṣv ekārthakāriṣu &",
    "GS24vakyp1au:1907": " kartṛtvaṃ karaṇatvāder % uttaraṃ na virudhyate // BVaky_3,7.23 //",
    "GS24vakyp1au:1908": " anāśrite tu vyāpāre $ nimittaṃ hetur iṣyate &",
    "GS24vakyp1au:1909": " āśritāvadhibhāvaṃ tu % lakṣaṇe lakṣaṇaṃ viduḥ // BVaky_3,7.24 //",
    "GS24vakyp1au:1910": " dravyādiviṣayo hetuḥ $ kārakaṃ niyatakriyam &",
    "GS24vakyp1au:1911": " kartā kartrantarāpekṣaḥ % kriyāyāṃ hetur iṣyate // BVaky_3,7.25 //",
    "GS24vakyp1au:1912": " kriyāyai karaṇaṃ tasya $ dṛṣṭaḥ pratinidhis tathā &",
    "GS24vakyp1au:1913": " hetvarthā tu kriyā tasmān % na sa pratinidhīyate // BVaky_3,7.26 //",
    "GS24vakyp1au:1914": " prātilomyānulomyābhyāṃ $ hetur arthasya sādhakaḥ &",
    "GS24vakyp1au:1915": " tādarthyam ānulomyena % hetutvānugataṃ tu tat // BVaky_3,7.27 //",
    "GS24vakyp1au:1916": " sarvatra sahajā śaktir $ yāvaddravyam avasthitā &",
    "GS24vakyp1au:1917": " kriyākāle tv abhivyakter % āśrayād upakāriṇī // BVaky_3,7.28 //",
    "GS24vakyp1au:1918": " kuḍyasyāvaraṇe śaktir $ asyādīnāṃ vidāraṇe &",
    "GS24vakyp1au:1919": " sarvadā sa tu san dharmaḥ % kriyākāle nirūpyate // BVaky_3,7.29 //",
    "GS24vakyp1au:1920": " svā\"ngasaṃyoginaḥ pāśā $ daityānāṃ vāruṇā yathā &",
    "GS24vakyp1au:1921": " vyajyante vijigīṣūṇāṃ % dravyāṇāṃ śaktayas tathā // BVaky_3,7.30 //",
    "GS24vakyp1au:1922": " taikṣṇyagauravakāṭhinya- $ saṃsthānaiḥ svair asir yadā &",
    "GS24vakyp1au:1923": " chedyaṃ prati vyāpriyate % śaktimān gṛhyate tadā // BVaky_3,7.31 //",
    "GS24vakyp1au:1924": " prā\"n nimittāntarodbhūtaṃ $ kriyāyāḥ kaiś cid iṣyate &",
    "GS24vakyp1au:1925": " sādhanaṃ sahajaṃ kaiś cit % kriyānyaiḥ pūrvam iṣyate // BVaky_3,7.32 //",
    "GS24vakyp1au:1926": " pravṛttir eva prathamaṃ $ kva cid apy anapāśritā &",
    "GS24vakyp1au:1927": " śaktīr ekādhikaraṇe % srotovad apakarṣati // BVaky_3,7.33 //",
    "GS24vakyp1au:1928": " apūrvaṃ kālaśaktiṃ vā $ kriyāṃ vā kālam eva vā &",
    "GS24vakyp1au:1929": " tam evamlaksanam bhāvam % ke cid āhuh katham ca na // BVaky_3,7.34 //",
    "GS24vakyp1au:1930": " nityāḥ ṣaṭ śaktayo 'anyeṣāṃ $ bhedābhedasamanvitāḥ &",
    "GS24vakyp1au:1931": " kriyāsaṃsiddhaye 'rtheṣu % jātivat samavasthitāḥ // BVaky_3,7.35 //",
    "GS24vakyp1au:1932": " dravyākārādibhedena $ tāś cāparimitā iva &",
    "GS24vakyp1au:1933": " dṛśyante tattvam āsāṃ tu % ṣaṭ śaktīr nātivartate // BVaky_3,7.36 //",
    "GS24vakyp1au:1934": " nimittabhedād ekaiva $ bhinnā śaktiḥ pratīyate &",
    "GS24vakyp1au:1935": " ṣoḍhā kartṛtvam evāhus % tatpravṛtter nibandhanam // BVaky_3,7.37 //",
    "GS24vakyp1au:1936": " tattve vā vyatireke vā $ vyatiriktaṃ tad ucyate &",
    "GS24vakyp1au:1937": " śabdapramāṇako lokaḥ % sa śāstreṇānugamyate // BVaky_3,7.38 //",
    "GS24vakyp1au:1938": " paramārthe tu naikatvaṃ $ pṛthaktvād bhinnalakṣaṇam &",
    "GS24vakyp1au:1939": " pṛthaktvaikatvarūpeṇa % tattvam eva prakāśate // BVaky_3,7.39 //",
    "GS24vakyp1au:1940": " yat pṛthaktvam asaṃdigdhaṃ $ tad ekatvān na bhidyate &",
    "GS24vakyp1au:1941": " yad ekatvam asaṃdigdhaṃ % tat pṛthaktvān na bhidyate // BVaky_3,7.40 //",
    "GS24vakyp1au:1942": " dyauḥ kṣamā vāyur ādityaḥ $ sāgarāḥ sarito diśaḥ &",
    "GS24vakyp1au:1943": " antaḥkaraṇatattvasya % bhāgā bahir avasthitāḥ // BVaky_3,7.41 //",
    "GS24vakyp1au:1944": " kālavicchedarūpeṇa $ tad evaikam avasthitam &",
    "GS24vakyp1au:1945": " sa hy apūrvāparo bhāvaḥ % kramarūpeṇa lakṣyate // BVaky_3,7.42 //",
    "GS24vakyp1au:1946": " dṛṣṭo hy avyatireke 'pi $ vyatireko 'nvaye 'sati &",
    "GS24vakyp1au:1947": " vṛkṣādyarthānvayas tasmād % vibhaktyartho 'nya iṣyate // BVaky_3,7.43 //",
    "GS24vakyp1au:1948": " sāmānyaṃ kārakaṃ tasya $ saptādyā bhedayonayaḥ &",
    "GS24vakyp1au:1949": " ṣaṭ karmākhyādibhedena % śeṣabhedas tu saptamī // BVaky_3,7.44 //",
    "GS24vakyp1au:1950": " [atha karmādhikāraḥ]",
    "GS24vakyp1au:1951": " nirvartyaṃ ca vikāryaṃ ca $ prāpyaṃ ceti tridhā matam &",
    "GS24vakyp1au:1952": " tatrepsitatamaṃ karma % caturdhānyat tu kalpitam // BVaky_3,7.45 //",
    "GS24vakyp1au:1953": " audāsīnyena yat prāpyaṃ $ yac ca kartur anīpsitam &",
    "GS24vakyp1au:1954": " saṃjñāntarair anākhyātaṃ % yad yac cāpy anyapūrvakam // BVaky_3,7.46 //",
    "GS24vakyp1au:1955": " satī vāvidyamānā vā $ prakṛtiḥ pariṇāminī &",
    "GS24vakyp1au:1956": " yasya nāśriyate tasya % nirvartyatvaṃ pracakṣate // BVaky_3,7.47 //",
    "GS24vakyp1au:1957": " prakṛtes tu vivakṣāyāṃ $ vikāryaṃ kaiś cid anyathā &",
    "GS24vakyp1au:1958": " nirvartyaṃ ca vikāryaṃ ca % karma śāstre pradarśitam // BVaky_3,7.48 //",
    "GS24vakyp1au:1959": " yad asaj jāyate sad vā $ janmanā yat prakāśyate &",
    "GS24vakyp1au:1960": " tan nirvartyaṃ vikāryaṃ ca % karma dvedhā vyavasthitam // BVaky_3,7.49 //",
    "GS24vakyp1au:1961": " prakṛtyucchedasaṃbhūtaṃ $ kiṃ cit kāṣṭhādibhasmavat &",
    "GS24vakyp1au:1962": " kiṃ cid guṇāntarotpattyā % suvarṇādivikāravat // BVaky_3,7.50 //",
    "GS24vakyp1au:1963": " kriyākṛtā viśeṣāṇāṃ $ siddhir yatra na gamyate &",
    "GS24vakyp1au:1964": " darśanād anumānād vā % tat prāpyam iti kathyate // BVaky_3,7.51 //",
    "GS24vakyp1au:1965": " viśeṣalābhaḥ sarvatra $ vidyate darśanādibhiḥ &",
    "GS24vakyp1au:1966": " keṣāṃ cit tadabhivyakti- % siddhir dṛṣṭiviṣādiṣu // BVaky_3,7.52 //",
    "GS24vakyp1au:1967": " ābhāsopagamo vyaktiḥ $ soḍhatvam iti karmaṇaḥ &",
    "GS24vakyp1au:1968": " viśeṣāḥ prāpyamāṇasya % kriyāsiddhau vyavasthitāḥ // BVaky_3,7.53 //",
    "GS24vakyp1au:1969": " nirvartyādiṣu tat pūrvam $ anubhūya svatantratām &",
    "GS24vakyp1au:1970": " kartrantarāṇāṃ vyāpāre % karma saṃpadyate tataḥ // BVaky_3,7.54 //",
    "GS24vakyp1au:1971": " tadvyāpāraviveke 'pi $ svavyāpāre vyavasthitam &",
    "GS24vakyp1au:1972": " karmāpadiṣṭāṃllabhate % kva cic chāstrāśrayān vidhīn // BVaky_3,7.55 //",
    "GS24vakyp1au:1973": " nivṛttapreṣaṇaṃ karma $ svakriyāvayave sthitam &",
    "GS24vakyp1au:1974": " nivartamāne karmatve % sve kartṛtve 'vatiṣṭhate // BVaky_3,7.56 //",
    "GS24vakyp1au:1975": " tāni dhātvantarāṇy eva $ pacisidhyativad viduḥ &",
    "GS24vakyp1au:1976": " bhede 'pi tulyarūpatvād % ekatvaparikalpanā // BVaky_3,7.57 //",
    "GS24vakyp1au:1977": " ekadeśe samūhe ca $ vyāpārāṇāṃ pacādayaḥ &",
    "GS24vakyp1au:1978": " svabhāvataḥ pravartante % tulyarūpasamanvitāḥ // BVaky_3,7.58 //",
    "GS24vakyp1au:1979": " nyagbhāvanā nyagbhavanaṃ $ ruhau śuddhe pratīyate &",
    "GS24vakyp1au:1980": " nyagbhāvanā nyagbhavanaṃ % ṇyante 'pi pratipadyate // BVaky_3,7.59 //",
    "GS24vakyp1au:1981": " avasthāṃ pañcamīm āhur $ ṇyante tāṃ karmakartari &",
    "GS24vakyp1au:1982": " nivṛttapreṣaṇād dhātoḥ % prākṛte 'rthe ṇij ucyate // BVaky_3,7.60 //",
    "GS24vakyp1au:1983": " bravīti pacater arthaṃ $ sidhyatir na vinā ṇicā &",
    "GS24vakyp1au:1984": " sa ṇyantaḥ pacater arthe % prākṛte vyavatiṣṭhate // BVaky_3,7.61 //",
    "GS24vakyp1au:1985": " keṣāṃ cid devadattāder $ vyāpāro yaḥ sakarmake &",
    "GS24vakyp1au:1986": " sa vinā devadattādeḥ % kaṭādiṣu vivakṣyate // BVaky_3,7.62 //",
    "GS24vakyp1au:1987": " nivṛttapreṣaṇaṃ karma $ svasya kartuḥ prayojakam &",
    "GS24vakyp1au:1988": " preṣaṇāntarasaṃbandhe % ṇyante lenābhidhīyate // BVaky_3,7.63 //",
    "GS24vakyp1au:1989": " sadṛśādiṣu yat karma- $ kartṛtvaṃ pratipadyate &",
    "GS24vakyp1au:1990": " āpattyāpādane tatra % viṣayatvaṃ prati kriye // BVaky_3,7.64 //",
    "GS24vakyp1au:1991": " kutaś cid āhṛtya padam $ evaṃ ca parikalpane &",
    "GS24vakyp1au:1992": " karmasthabhāvakatvaṃ syād % darśanādyabhidhāyinām // BVaky_3,7.65 //",
    "GS24vakyp1au:1993": " viśeṣadarśanaṃ yatra $ kriyā tatra vyavasthitā &",
    "GS24vakyp1au:1994": " kriyāvyavasthā tv anyeṣāṃ % śabdair eva prakāśyate // BVaky_3,7.66 //",
    "GS24vakyp1au:1995": " kālabhāvādhvadeśānām $ antarbhūtakriyāntaraiḥ &",
    "GS24vakyp1au:1996": " sarvair akarmakair yoge % karmatvam upajāyate // BVaky_3,7.67 //",
    "GS24vakyp1au:1997": " ādhāratvam iva prāptās $ te punar dravyakarmasu &",
    "GS24vakyp1au:1998": " kālādayo bhinnakakṣyaṃ % yānti karmatvam uttaram // BVaky_3,7.68 //",
    "GS24vakyp1au:1999": " atas taiḥ karmabhir dhātur $ yukto 'dravyair akarmakaḥ &",
    "GS24vakyp1au:2000": " lasya karmaṇi bhāve ca % nimittatvāya kalpate // BVaky_3,7.69 //",
    "GS24vakyp1au:2001": " sarvaṃ cākathitaṃ karma $ bhinnakakṣyaṃ pratīyate &",
    "GS24vakyp1au:2002": " dhātvarthoddeśabhedena % tan nepsitatamaṃ kila // BVaky_3,7.70 //",
    "GS24vakyp1au:2003": " pradhānakarma kathitaṃ $ yat kriyāyāḥ prayojakam &",
    "GS24vakyp1au:2004": " tatsiddhaye kriyāyuktam % anyat tv akathitaṃ smṛtam // BVaky_3,7.71 //",
    "GS24vakyp1au:2005": " duhyādivan nayatyādau $ karmatvam akathāśrayam &",
    "GS24vakyp1au:2006": " ākhyātānupayoge tu % niyamāc cheṣa iṣyate // BVaky_3,7.72 //",
    "GS24vakyp1au:2007": " antarbhūtaṇijarthānāṃ $ duhyādīnāṃ ṇijantavat &",
    "GS24vakyp1au:2008": " siddhaṃ pūrveṇa karmatvaṃ % ṇijantaniyamas tathā // BVaky_3,7.73 //",
    "GS24vakyp1au:2009": " karaṇasya svakakṣyāyāṃ $ na prakarṣāśrayo yathā &",
    "GS24vakyp1au:2010": " karmaṇo 'pi svakakṣyāyāṃ % na syād atiśayas tathā // BVaky_3,7.74 //",
    "GS24vakyp1au:2011": " karmaṇas tv āptum iṣṭatva $ āśrite 'tiśayo yataḥ &",
    "GS24vakyp1au:2012": " āśrīyate tato 'tyantaṃ % bhedaḥ pūrveṇa karmaṇā // BVaky_3,7.75 //",
    "GS24vakyp1au:2013": " ṇijante ca yathā kartā $ sakriyaḥ san prayujyate &",
    "GS24vakyp1au:2014": " na duhyādau tathā kartā % niṣkriyo 'pi prayujyate // BVaky_3,7.76 //",
    "GS24vakyp1au:2015": " bhedavākyaṃ tu yan ṇyante $ nīduhiprakṛtau ca yat &",
    "GS24vakyp1au:2016": " śabdāntaratvān naivāsti % saṃsparśas tasya dhātunā // BVaky_3,7.77 //",
    "GS24vakyp1au:2017": " yathaivaikam apādānaṃ $ śāstre bhedena darśitam &",
    "GS24vakyp1au:2018": " tathaikam eva karmāpi % bhedena pratipāditam // BVaky_3,7.78 //",
    "GS24vakyp1au:2019": " nirvartyo vā vikāryo vā $ prāpyo vā sādhanāśrayaḥ &",
    "GS24vakyp1au:2020": " kriyāṇām eva sādhyatvāt % siddharūpo 'bhidhīyate // BVaky_3,7.79 //",
    "GS24vakyp1au:2021": " ahiteṣu yathā laulyāt $ kartur icchopajāyate &",
    "GS24vakyp1au:2022": " viṣādiṣu bhayādibhyas % tathaivāsau pravartate // BVaky_3,7.80 //",
    "GS24vakyp1au:2023": " pradhānetarayor yatra $ dravyasya kriyayoḥ pṛthak &",
    "GS24vakyp1au:2024": " śaktir guṇāśrayā tatra % pradhānam anurudhyate // BVaky_3,7.81 //",
    "GS24vakyp1au:2025": " pradhānaviṣayā śaktiḥ $ pratyayenābhidhīyate &",
    "GS24vakyp1au:2026": " yadā guṇe tadā tadvad % anuktāpi prakāśate // BVaky_3,7.82 //",
    "GS24vakyp1au:2027": " pacāv anuktaṃ yat karma $ ktvānte bhāvābhidhāyini &",
    "GS24vakyp1au:2028": " bhujau śaktyantare 'py ukte % tat taddharma prakāśate // BVaky_3,7.83 //",
    "GS24vakyp1au:2029": " iṣeś ca gamisaṃsparśād $ grāme yo lo vidhīyate &",
    "GS24vakyp1au:2030": " tatreṣiṇaiva nirbhogaḥ % kriyate gamikarmaṇaḥ // BVaky_3,7.84 //",
    "GS24vakyp1au:2031": " paktvā bhujyata ity atra $ keṣāṃ cin na vyapekṣate &",
    "GS24vakyp1au:2032": " odanaṃ pacatiḥ so 'sāv % anumānāt pratīyate // BVaky_3,7.85 //",
    "GS24vakyp1au:2033": " tathābhiniviśau karma $ yat ti\"nante 'bhidhīyate &",
    "GS24vakyp1au:2034": " ktvānte 'dhikaraṇatve 'pi % na tatrecchanti saptamīm // BVaky_3,7.86 //",
    "GS24vakyp1au:2035": " yan nirvṛttāśrayaṃ karma $ prāpter apracitaṃ punaḥ &",
    "GS24vakyp1au:2036": " bhakṣyādiviṣayāpattyā % bhidyamānaṃ tad īpsitam // BVaky_3,7.87 //",
    "GS24vakyp1au:2037": " dhātor arthāntare vṛtter $ dhātvarthenopasaṃgrahāt &",
    "GS24vakyp1au:2038": " prasiddher avivakṣātaḥ % karmaṇo 'karmikā kriyā // BVaky_3,7.88 //",
    "GS24vakyp1au:2039": " bhedā ya ete catvāraḥ $ sāmānyena pradarśitāḥ &",
    "GS24vakyp1au:2040": " te nimittādibhedena % bhidyante bahudhā punaḥ // BVaky_3,7.89 //",
    "GS24vakyp1au:2041": " [iti karmādhikāraḥ]",
    "GS24vakyp1au:2042": " [atha karaṇādhikāraḥ]",
    "GS24vakyp1au:2043": " kriyāyāḥ pariniṣpattir $ yadvyāpārād anantaram &",
    "GS24vakyp1au:2044": " vivakṣyate yadā tatra % karaṇatvaṃ tadā smṛtam // BVaky_3,7.90 //",
    "GS24vakyp1au:2045": " vastutas tad anirdeśyaṃ $ na hi vastu vyavasthitam &",
    "GS24vakyp1au:2046": " sthālyā pacyata ity eṣā % vivakṣā dṛśyate yataḥ // BVaky_3,7.91 //",
    "GS24vakyp1au:2047": " karaṇeṣu tu saṃskāram $ ārabhante punaḥ punaḥ &",
    "GS24vakyp1au:2048": " viniyogaviśeṣāṃś ca % pradhānasya prasiddhaye // BVaky_3,7.92 //",
    "GS24vakyp1au:2049": " svakakṣyāsu prakarṣaś ca $ karaṇānāṃ na vidyate &",
    "GS24vakyp1au:2050": " āśritātiśayatvaṃ tu % paratas tatra lakṣaṇam // BVaky_3,7.93 //",
    "GS24vakyp1au:2051": " svātantrye 'pi prayoktāra $ ārād evopakurvate &",
    "GS24vakyp1au:2052": " karaṇena hi sarveṣāṃ % vyāpāro vyavadhīyate // BVaky_3,7.94 //",
    "GS24vakyp1au:2053": " kriyāsiddhau prakarṣo 'yaṃ $ nyagbhāvas tv eva kartari &",
    "GS24vakyp1au:2054": " siddhau satyāṃ hi sāmānyaṃ % sādhakatvaṃ prakṛṣyate // BVaky_3,7.95 //",
    "GS24vakyp1au:2055": " asyādīnāṃ tu kartṛtve $ taikṣṇyādi karaṇaṃ viduḥ &",
    "GS24vakyp1au:2056": " taikṣṇyādīnāṃ svatantratve % dvedhātmā vyavatiṣṭhate // BVaky_3,7.96 //",
    "GS24vakyp1au:2057": " ātmabhede 'pi saty evam $ eko 'rthaḥ sa tathā sthitaḥ &",
    "GS24vakyp1au:2058": " tadāśrayatvād bhede 'pi % kartṛtvaṃ bādhakaṃ tataḥ // BVaky_3,7.97 //",
    "GS24vakyp1au:2059": " yathā ca saṃnidhānena $ karaṇatvaṃ pratīyate &",
    "GS24vakyp1au:2060": " tathaivāsaṃnidhāne 'pi % kriyāsiddheḥ pratīyate // BVaky_3,7.98 //",
    "GS24vakyp1au:2061": " stokasya vābhinirvṛtter $ anirvṛtteś ca tasya vā &",
    "GS24vakyp1au:2062": " prasiddhiṃ karaṇatvasya % stokādīnāṃ pracakṣate // BVaky_3,7.99 //",
    "GS24vakyp1au:2063": " dharmāṇāṃ tadvatā bhedād $ abhedāc ca viśiṣyate &",
    "GS24vakyp1au:2064": " kriyāvadher avaccheda- % viśeṣād bhidyate yathā // BVaky_3,7.100 //",
    "GS24vakyp1au:2065": " [iti karaṇādhikāraḥ]",
    "GS24vakyp1au:2066": " [atha kartradhikāraḥ]",
    "GS24vakyp1au:2067": " prāg anyataḥ śaktilābhān $ nyagbhāvāpādanād api &",
    "GS24vakyp1au:2068": " tadadhīnapravṛttitvāt % pravṛttānāṃ nivartanāt // BVaky_3,7.101 //",
    "GS24vakyp1au:2069": " adṛṣṭatvāt pratinidheḥ $ praviveke ca darśanāt &",
    "GS24vakyp1au:2070": " ārād apy upakāritve % svātantryaṃ kartur ucyate // BVaky_3,7.102 //",
    "GS24vakyp1au:2071": " dharmair abhyuditaiḥ śabde $ niyamo na tu vastuni &",
    "GS24vakyp1au:2072": " kartṛdharmavivakṣāyāṃ % śabdāt kartā pratīyate // BVaky_3,7.103 //",
    "GS24vakyp1au:2073": " ekasya buddhyavasthābhir $ bhede ca parikalpite &",
    "GS24vakyp1au:2074": " kartṛtvaṃ karaṇatvaṃ ca % karmatvaṃ copajāyate // BVaky_3,7.104 //",
    "GS24vakyp1au:2075": " utpatteḥ prāg asadbhāvo $ buddhyavasthānibandhanaḥ &",
    "GS24vakyp1au:2076": " aviśiṣṭaḥ satānyena % kartā bhavati janmanaḥ // BVaky_3,7.10@ //",
    "GS24vakyp1au:2077": " kāraṇaṃ kāryabhāvena $ yadā vāvyavatiṣṭhate &",
    "GS24vakyp1au:2078": " kāryaśabdaṃ tadā labdhvā % kāryatvenopajāyate // BVaky_3,7.106 //",
    "GS24vakyp1au:2079": " yathāheḥ kuṇḍalībhāvo $ vyagrāṇāṃ vā samagratā &",
    "GS24vakyp1au:2080": " tathaiva janmarūpatvaṃ % satām eke pracakṣate // BVaky_3,7.107 //",
    "GS24vakyp1au:2081": " vibhaktayoni yat kāryaṃ $ kāraṇebhyaḥ pravartate &",
    "GS24vakyp1au:2082": " svā jātir vyaktirūpeṇa % tasyāpi vyavatiṣṭhate // BVaky_3,7.108 //",
    "GS24vakyp1au:2083": " bhāveṣv eva padanyāsaḥ $ prajñāyā vāca eva vā &",
    "GS24vakyp1au:2084": " nāstīty apy apade nāsti % na ca sad bhidyate tataḥ // BVaky_3,7.109 //",
    "GS24vakyp1au:2085": " buddhiśabdau pravartete $ yathābhūteṣu vastuṣu &",
    "GS24vakyp1au:2086": " teṣām anyena tattvena % vyavahāro na vidyate // BVaky_3,7.110 //",
    "GS24vakyp1au:2087": " ākāśasya yathā bhedaś $ chāyāyāś calanaṃ yathā &",
    "GS24vakyp1au:2088": " janmanāśāv abhede 'pi % tathā kaiś cit prakalpitau // BVaky_3,7.111 //",
    "GS24vakyp1au:2089": " yathaivākāśanāstitvam $ asan mūrtinirūpitam &",
    "GS24vakyp1au:2090": " tathaiva mūrtināstitvam % asadākāśaniśrayam // BVaky_3,7.112 //",
    "GS24vakyp1au:2091": " yathā tadarthair vyāpāraiḥ $ kriyātmā vyapadiśyate &",
    "GS24vakyp1au:2092": " abhedagrahaṇād eṣa % kāryakāraṇayoḥ kramaḥ // BVaky_3,7.113 //",
    "GS24vakyp1au:2093": " vikāro janmanaḥ kartā $ prakṛtir veti saṃśaye &",
    "GS24vakyp1au:2094": " bhidyate pratipattṛṇāṃ % darśanaṃ li\"ngadarśanaiḥ // BVaky_3,7.114 //",
    "GS24vakyp1au:2095": " kḷpi saṃpadyamāne yā $ caturthī sā vikārataḥ &",
    "GS24vakyp1au:2096": " suvarṇapiṇḍe prakṛtau % vacanaṃ kuṇḍalāśrayam // BVaky_3,7.115 //",
    "GS24vakyp1au:2097": " vākye saṃpadyateḥ kartā $ sa\"nghaś cvyantasya kathyate &",
    "GS24vakyp1au:2098": " vṛttau saṅghībhavantīti % brāhmaṇānāṃ svatantratā // BVaky_3,7.116 //",
    "GS24vakyp1au:2099": " atvaṃ saṃpadyate yas tvaṃ $ na tasmin yuṣmadāśrayā &",
    "GS24vakyp1au:2100": " pravṛttiḥ puruṣasyāsti % prākṛtaḥ sa vidhīyate // BVaky_3,7.117 //",
    "GS24vakyp1au:2101": " pūrvāvasthām avijahat $ saṃspṛśan dharmam uttaram &",
    "GS24vakyp1au:2102": " saṃmūrchita ivārthātmā % jāyamāno 'bhidhīyate // BVaky_3,7.118 //",
    "GS24vakyp1au:2103": " savyāpārataraḥ kaś cit $ kva cid dharmaḥ pratīyate &",
    "GS24vakyp1au:2104": " saṃsṛjyante ca bhāvānāṃ % bhedavatyo 'pi śaktayaḥ // BVaky_3,7.119 //",
    "GS24vakyp1au:2105": " viparītārthavṛttitvaṃ $ puruṣasya viparyaye &",
    "GS24vakyp1au:2106": " gamyeta sādhanaṃ hy atra % savyāpāraṃ pratīyate // BVaky_3,7.120 //",
    "GS24vakyp1au:2107": " tvam anyo bhavasīty eṣā $ tatra syāt parikalpanā &",
    "GS24vakyp1au:2108": " rājñi bhṛtyatvamāpanne % yathā tadvad gatir bhavet // BVaky_3,7.121 //",
    "GS24vakyp1au:2109": " saṃbhāvanāt kriyāsiddhau $ kartṛtvena samāśritaḥ &",
    "GS24vakyp1au:2110": " kriyāyām ātmasādhyāyāṃ % sādhanānāṃ prayojakaḥ // BVaky_3,7.122 //",
    "GS24vakyp1au:2111": " prayogamātre nyagbhāvaṃ $ svātantryād eva niśritaḥ &",
    "GS24vakyp1au:2112": " aviśiṣṭo bhavaty anyaiḥ % svatantrair muktasaṃśayaiḥ // BVaky_3,7.123 //",
    "GS24vakyp1au:2113": " nimittebhyaḥ pravartante $ sarva eva svabhūtaye &",
    "GS24vakyp1au:2114": " abhiprāyānurodho 'pi % svārthasyaiva prasiddhaye // BVaky_3,7.124 //",
    "GS24vakyp1au:2115": " [iti kartradhikāraḥ][atha hetvadhikāraḥ]",
    "GS24vakyp1au:2116": " preṣaṇādhyeṣaṇe kurvaṃs $ tatsamarthāni cācaran &",
    "GS24vakyp1au:2117": " kartaiva vihitāṃ śāstre % hetusaṃjñāṃ prapadyate // BVaky_3,7.125 //",
    "GS24vakyp1au:2118": " dravyamātrasya tu praiṣe $ pṛcchyāder loḍ vidhīyate &",
    "GS24vakyp1au:2119": " sakriyasya prayogas tu % yadā sa viṣayo ṇicaḥ // BVaky_3,7.126 //",
    "GS24vakyp1au:2120": " guṇakriyāyāṃ svātantryāt $ preṣaṇe karmatāṃ gataḥ &",
    "GS24vakyp1au:2121": " niyamāt karmasaṃjñāyāḥ % svadharmeṇābhidhīyate // BVaky_3,7.127 //",
    "GS24vakyp1au:2122": " kriyāyāḥ prerakaṃ karma $ hetuḥ kartuḥ prayojakaḥ &",
    "GS24vakyp1au:2123": " karmārthā ca kriyotpatti- % saṃskārapratipattibhiḥ // BVaky_3,7.128 //",
    "GS24vakyp1au:2124": " [iti hetvadhikāraḥ]",
    "GS24vakyp1au:2125": " [atha saṃpradānādhikāraḥ]",
    "GS24vakyp1au:2126": " anirākaraṇāt kartus $ tyāgā\"ngaṃ karmaṇepsitam &",
    "GS24vakyp1au:2127": " preraṇānumatibhyāṃ ca % labhate saṃpradānatām // BVaky_3,7.129 //",
    "GS24vakyp1au:2128": " hetutve karmasaṃjñāyāṃ $ śeṣatve vāpi kārakam &",
    "GS24vakyp1au:2129": " rucyarthādiṣu śāstreṇa % saṃpradānākhyam ucyate // BVaky_3,7.130 //",
    "GS24vakyp1au:2130": " bhedasya ca vivakṣāyāṃ $ pūrvāṃ pūrvāṃ kriyāṃ prati &",
    "GS24vakyp1au:2131": " parasyā\"ngasya karmatvān % na kriyāgrahaṇaṃ kṛtam // BVaky_3,7.131 //",
    "GS24vakyp1au:2132": " kriyāṇāṃ samudāye tu $ yadaikatvaṃ vivakṣitam &",
    "GS24vakyp1au:2133": " tadā karma kriyāyogāt % svākhyayaivopacaryate // BVaky_3,7.132 //",
    "GS24vakyp1au:2134": " bhedābhedavivakṣā ca $ svabhāvena vyavasthitā &",
    "GS24vakyp1au:2135": " tasmād gatyarthakarmatve % vyabhicāro na dṛśyate // BVaky_3,7.133 //",
    "GS24vakyp1au:2136": " vikalpenaiva sarvatra $ saṃjñe syātām ubhe yadi &",
    "GS24vakyp1au:2137": " ārambheṇa na yogasya % pratyākhyānaṃ samaṃ bhavet // BVaky_3,7.134 //",
    "GS24vakyp1au:2138": " tyāgarūpaṃ prahātavye $ prāpye saṃsargadarśanam &",
    "GS24vakyp1au:2139": " āsthitaṃ karma yat tatra % dvairūpyaṃ bhajate kriyā // BVaky_3,7.135 //",
    "GS24vakyp1au:2140": " [iti saṃpradānādhikāraḥ]",
    "GS24vakyp1au:2141": " [athāpādānādhikāraḥ]",
    "GS24vakyp1au:2142": " nirdiṣṭaviṣayaṃ kiṃ cid $ upāttaviṣayaṃ tathā &",
    "GS24vakyp1au:2143": " apekṣitakriyaṃ ceti % tridhāpādānam ucyate // BVaky_3,7.136 //",
    "GS24vakyp1au:2144": " saṃyogabhedād bhinnātmā $ gamir eva bhramir yathā &",
    "GS24vakyp1au:2145": " dhruvāvadhir apāyo 'pi % samavetas tathādhruve // BVaky_3,7.137 //",
    "GS24vakyp1au:2146": " dravyasvabhāvo na dhrauvyam $ iti sūtre pratīyate &",
    "GS24vakyp1au:2147": " apāyaviṣayaṃ dhrauvyaṃ % yat tu tāvad vivakṣitam // BVaky_3,7.138 //",
    "GS24vakyp1au:2148": " saraṇe devadattasya $ dhrauvyaṃ pāte tu vājinaḥ &",
    "GS24vakyp1au:2149": " āviṣṭaṃ yad apāyena % tasyādhrauvyaṃ pracakṣate // BVaky_3,7.139 //",
    "GS24vakyp1au:2150": " ubhāv apy adhruvau meṣau $ yady apy ubhayakarmaje &",
    "GS24vakyp1au:2151": " vibhāge pravibhakte tu % kriye tatra vivakṣite // BVaky_3,7.140 //",
    "GS24vakyp1au:2152": " meṣāntarakriyāpekṣam $ avadhitvaṃ pṛthak pṛthak &",
    "GS24vakyp1au:2153": " meṣayoḥ svakriyāpekṣaṃ % kartṛtvaṃ ca pṛthak pṛthak // BVaky_3,7.141 //",
    "GS24vakyp1au:2154": " abhedena kriyaikā tu $ dvisādhyā ced vivakṣitā &",
    "GS24vakyp1au:2155": " meṣāv apāye kartārau % yady anyo vidyate 'vadhiḥ // BVaky_3,7.142 //",
    "GS24vakyp1au:2156": " gatir vinā tv avadhinā $ nāpāya iti gamyate &",
    "GS24vakyp1au:2157": " vṛkṣasya parṇaṃ patatīty % evaṃ bhāṣye nidarśitam // BVaky_3,7.143 //",
    "GS24vakyp1au:2158": " bhedābhedau pṛthagbhāvaḥ $ sthitiś ceti virodhinaḥ &",
    "GS24vakyp1au:2159": " yugapan na vivakṣyante % sarve dharmā balāhake // BVaky_3,7.144 //",
    "GS24vakyp1au:2160": " dhanuṣā vidhyatīty atra $ vināpāyavivakṣayā &",
    "GS24vakyp1au:2161": " karaṇatvaṃ yato nāsti % tasmāt tad ubhayaṃ saha // BVaky_3,7.145 //",
    "GS24vakyp1au:2162": " ekaiva vā satī śaktir $ dvirūpā vyavatiṣṭhate &",
    "GS24vakyp1au:2163": " nimittaṃ saṃjñayos tatra % parayā bādhyate 'parā // BVaky_3,7.146 //",
    "GS24vakyp1au:2164": " nirdhāraṇe vibhakte yo $ bhītrādīnāṃ ca yo vidhiḥ &",
    "GS24vakyp1au:2165": " upāttāpekṣitāpāyaḥ % so 'budhapratipattaye // BVaky_3,7.147 //",
    "GS24vakyp1au:2166": " [ity apādānādhikāraḥ]",
    "GS24vakyp1au:2167": " [athādhikaraṇādhikāraḥ]",
    "GS24vakyp1au:2168": " kartṛkarmavyavahitām $ asākṣād dhārayat kriyām &",
    "GS24vakyp1au:2169": " upakurvat kriyāsiddhau % śāstre 'dhikaraṇaṃ smṛtam // BVaky_3,7.148 //",
    "GS24vakyp1au:2170": " upaśleṣasya cābhedas $ tilākāśakaṭādiṣu &",
    "GS24vakyp1au:2171": " upakārās tu bhidyante % saṃyogisamavāyinām // BVaky_3,7.149 //",
    "GS24vakyp1au:2172": " avināśo gurutvasya $ pratibandhe svatantratā &",
    "GS24vakyp1au:2173": " digviśeṣād avaccheda % ityādyā bhedahetavaḥ // BVaky_3,7.150 //",
    "GS24vakyp1au:2174": " ākāśam eva keṣāṃ cid $ deśabhedaprakalpanāt &",
    "GS24vakyp1au:2175": " ādhāraśaktiḥ prathamā % sarvasaṃyogināṃ matā // BVaky_3,7.151 //",
    "GS24vakyp1au:2176": " idam atreti bhāvānām $ abhāvān na prakalpate &",
    "GS24vakyp1au:2177": " vyapadeśas tam ākāśa- % nimittaṃ saṃpracakṣate // BVaky_3,7.152 //",
    "GS24vakyp1au:2178": " kālāt kriyā vibhajyanta $ ākāśāt sarvamūrtayaḥ &",
    "GS24vakyp1au:2179": " etāvāṃś caiva bhedo 'yam % abhedopanibandhanaḥ // BVaky_3,7.153 //",
    "GS24vakyp1au:2180": " yady apy upavasir deśa- $ viśeṣam anurudhyate &",
    "GS24vakyp1au:2181": " śabdapravṛttidharmāt tu % kālam evāvalambate // BVaky_3,7.154 //",
    "GS24vakyp1au:2182": " vasatāv aprayukte 'pi $ deśo 'dhikaraṇaṃ tataḥ &",
    "GS24vakyp1au:2183": " aprayuktaṃ trirātrādi % karma copavasau smṛtam // BVaky_3,7.155 //",
    "GS24vakyp1au:2184": " [ity adhikaraṇādhikāraḥ]",
    "GS24vakyp1au:2185": " [atha śeṣādhikāraḥ]",
    "GS24vakyp1au:2186": " saṃbandhaḥ kārakebhyo 'nyaḥ $ kriyākārakapūrvakaḥ &",
    "GS24vakyp1au:2187": " śrutāyām aśrutāyāṃ vā % kriyāyāṃ so 'bhidhīyate // BVaky_3,7.156 //",
    "GS24vakyp1au:2188": " dviṣṭho 'py asau parārthatvād $ guṇeṣu vyatiricyate &",
    "GS24vakyp1au:2189": " tatrābhidhīyamānaḥ san % pradhāne 'py upayujyate // BVaky_3,7.157 //",
    "GS24vakyp1au:2190": " nimittaniyamaḥ śabdāt $ saṃbandhasya na gṛhyate &",
    "GS24vakyp1au:2191": " karmapravacanīyais tu % sa viśeṣo 'varudhyate // BVaky_3,7.158 //",
    "GS24vakyp1au:2192": " sādhanair vyapadiṣṭe ca $ śrūyamāṇakriye punaḥ &",
    "GS24vakyp1au:2193": " proktā pratipadaṃ ṣaṣṭhī % samāsasya nivṛttaye // BVaky_3,7.159 //",
    "GS24vakyp1au:2194": " niṣṭhāyāṃ karmaviṣayā $ ṣaṣthī ca pratiṣidhyate &",
    "GS24vakyp1au:2195": " śeṣalakṣaṇayā ṣaṣṭhyā % samāsastatra neṣyate // BVaky_3,7.160 //",
    "GS24vakyp1au:2196": " anyena vyapadiṣṭasya $ yasyānyatropajāyate &",
    "GS24vakyp1au:2197": " vyatirekaḥ sa dharmau dvau % labhate viṣayāntare // BVaky_3,7.161 //",
    "GS24vakyp1au:2198": " prādhānyaṃ svaguṇe labdhvā $ pradhāne yāti śeṣatām &",
    "GS24vakyp1au:2199": " sahayoge svayoge 'taḥ % pradhānatvaṃ na hīyate // BVaky_3,7.162 //",
    "GS24vakyp1au:2200": " [iti śeṣādhikāraḥ]",
    "GS24vakyp1au:2201": " siddhasyābhimukhībhāva- $ mātraṃ saṃbodhanaṃ viduḥ &",
    "GS24vakyp1au:2202": " prāptābhimukhyo hy arthātmā % kriyāsu viniyujyate // BVaky_3,7.163 //",
    "GS24vakyp1au:2203": " saṃbodhanaṃ na vākyārtha $ iti pūrvebhya āgamaḥ &",
    "GS24vakyp1au:2204": " uddeśena vibhaktyarthā % vākyārthāt samapoddhṛtāḥ // BVaky_3,7.164 //",
    "GS24vakyp1au:2205": " vibhaktyarthe 'vyayībhāva- $ vacanād avasīyatām &",
    "GS24vakyp1au:2206": " anyo dravyād vibhaktyarthaḥ % so 'vyayenābhidhīyate // BVaky_3,7.165 //",
    "GS24vakyp1au:2207": " dravyaṃ tu yad yathābhūtaṃ $ tad atyantaṃ tathā bhavet &",
    "GS24vakyp1au:2208": " kriyāyoge 'pi tasyāsau % dravyātmā nāpahīyate // BVaky_3,7.166 //",
    "GS24vakyp1au:2209": " tasmād yat karaṇaṃ dravyaṃ $ tat karma na punar bhavet &",
    "GS24vakyp1au:2210": " sarvasya vānyathābhāvas % tasya dravyātmano bhavet // BVaky_3,7.167 //",
    "GS24vakyp1au:2211": " 3,8: Kriyāsamuddeśa yāvat siddham asiddhaṃ vā $ sādhyatvenābhidhīyate &",
    "GS24vakyp1au:2212": " āśritakramarūpatvāt % tat kriyeti pratiyate // BVaky_3,8.1 //",
    "GS24vakyp1au:2213": " kāryakāraṇabhāvena $ dhvanatīty āśritakramaḥ &",
    "GS24vakyp1au:2214": " dhvaniḥ kramanivṛttau tu % dhvanir ity eva kathyate // BVaky_3,8.2 //",
    "GS24vakyp1au:2215": " śvete śvetata ity etac $ chvetatvena prakāśate &",
    "GS24vakyp1au:2216": " āśritakramarūpatvād % abhidhānaṃ pravartate // BVaky_3,8.3 //",
    "GS24vakyp1au:2217": " guṇabhūtair avayavaiḥ $ samūhaḥ kramajanmanām &",
    "GS24vakyp1au:2218": " buddhyā prakalpitābhedaḥ % kriyeti vyapadiśyate // BVaky_3,8.4 //",
    "GS24vakyp1au:2219": " samūhaḥ sa tatbābhūtaḥ $ pratibhedam samūhisu &",
    "GS24vakyp1au:2220": " samāpyate tato bhede % kālabhedasya saṃbhavaḥ // BVaky_3,8.5 //",
    "GS24vakyp1au:2221": " kramāt sadasatāṃ teṣām $ ātmāno na samūhinām &",
    "GS24vakyp1au:2222": " sadvastuviṣayair yānti % saṃbandhaṃ cakṣurādibhiḥ // BVaky_3,8.6 //",
    "GS24vakyp1au:2223": " yathā gaur iti samghātaḥ $ sarvo nendriyagocaraḥ &",
    "GS24vakyp1au:2224": " bhāgaśas tūpalabdhasya % buddhau rūpaṃ nirūpyate // BVaky_3,8.7 //",
    "GS24vakyp1au:2225": " indriyair anyathāprāptau $ bhedāmśopanipātibhiḥ &",
    "GS24vakyp1au:2226": " alātacakravad rūpaṃ % kriyāṇāṃ parikalpyate // BVaky_3,8.8 //",
    "GS24vakyp1au:2227": " yathā ca bhāgāḥ pacater $ udakāsecanādayaḥ &",
    "GS24vakyp1au:2228": " udakāsecanādināṃ % jñeyā bhāgās tathāpare // BVaky_3,8.9 //",
    "GS24vakyp1au:2229": " yaś cāpakarṣaparyantam $ anuprāptaḥ pratīyate &",
    "GS24vakyp1au:2230": " tatraikasmin kriyāśabdaḥ % kevale na prayujyate // BVaky_3,8.10 //",
    "GS24vakyp1au:2231": " pūrvottarais tathā bhāgaiḥ $ samavasthāpitakramaḥ &",
    "GS24vakyp1au:2232": " ekaḥ so 'py asadadhyāsād % ākhyātair abhidhīyate // BVaky_3,8.11 //",
    "GS24vakyp1au:2233": " kālānupāti yad rūpaṃ $ tad astīty anugamyate &",
    "GS24vakyp1au:2234": " paritas tu paricchinnaṃ % bhāva ity eva kathyate // BVaky_3,8.12 //",
    "GS24vakyp1au:2235": " vyavahārasya siddhatvān $ na ceyaṃ guṇakalpanā &",
    "GS24vakyp1au:2236": " upacāro hi mukhyasya % saṃbhavād avatiṣṭhate // BVaky_3,8.13 //",
    "GS24vakyp1au:2237": " āhitottaraśaktitvāt $ pratyekaṃ vā samūhinaḥ &",
    "GS24vakyp1au:2238": " anekarūpā lakṣyante % kramavanta ivākramāḥ // BVaky_3,8.14 //",
    "GS24vakyp1au:2239": " anantaraṃ phalaṃ yasyāḥ $ kalpate tām kriyām viduḥ &",
    "GS24vakyp1au:2240": " pradhānabhūtāṃ tādarthyād % anyāsāṃ tu tadākhyatā // BVaky_3,8.15 //",
    "GS24vakyp1au:2241": " *kriyāpravṛttau yo hetus $ tadarthaṃ yad viceṣṭitam &",
    "GS24vakyp1au:2242": " anapekṣya prayuñjīta % gacchatīty avadhārayan // BVaky_3,8.16 *//",
    "GS24vakyp1au:2243": " satsu pratyayarūpo 'sau $ bhāvo yāvan na jāyate &",
    "GS24vakyp1au:2244": " tāvat pareṣāṃ rūpeṇa % sādhyaḥ sann abhidhīyate // BVaky_3,8.17 //",
    "GS24vakyp1au:2245": " siddhe tu sādhanākāṅkṣā $ kṛtārthatvān nivartate &",
    "GS24vakyp1au:2246": " na kriyāvācināṃ tasmāt % prayogas tatra vidyate // BVaky_3,8.18 //",
    "GS24vakyp1au:2247": " sa cāpūrvāparibhūta $ ekatvād akramātmakaḥ &",
    "GS24vakyp1au:2248": " pūrvāparāṇāṃ dharmeṇa % tadarthenānugamyate // BVaky_3,8.19 //",
    "GS24vakyp1au:2249": " asan nivartate tasmād $ yat sat tad upalabhyate &",
    "GS24vakyp1au:2250": " tayoḥ sadasatoś cāsāv % ātmaika iva gṛhyate // BVaky_3,8.20 //",
    "GS24vakyp1au:2251": " jātim anye kriyām āhur $ anekavyaktivartinīm &",
    "GS24vakyp1au:2252": " asādhyā vyaktirūpeṇa % sā sādhyevopalabhyate // BVaky_3,8.21 //",
    "GS24vakyp1au:2253": " ante yā vā kriyābhāge $ jātiḥ saiva kriyā smṛtā &",
    "GS24vakyp1au:2254": " sā vyakter anuniṣpāde % jāyamāneva gamyate // BVaky_3,8.22 //",
    "GS24vakyp1au:2255": " svavyāpāraviśiṣṭānām $ sattā vā, kartṛkarmanām &",
    "GS24vakyp1au:2256": " kriyā vyāpārabhedeṣu % sattā vā samavāyinī // BVaky_3,8.23 //",
    "GS24vakyp1au:2257": " antye vātmani yā sattā $ sā kriyā kaiś cid iṣyate &",
    "GS24vakyp1au:2258": " bhāva eva hi dhātvartha % ity avicchinna āgamaḥ // BVaky_3,8.24 //",
    "GS24vakyp1au:2259": " buddhiṃ tajjātim anye tu $ buddhisattām athāpare &",
    "GS24vakyp1au:2260": " pratyastarūpāṃ bhāveṣu % kriyeti pratijānate // BVaky_3,8.25 //",
    "GS24vakyp1au:2261": " āvirbhāvatirobhāvau $ janmanāśau tathāparaiḥ &",
    "GS24vakyp1au:2262": " ṣaṭsu bhāvavikāreṣu % kalpitau vyāvahārikau // BVaky_3,8.26 //",
    "GS24vakyp1au:2263": " tābhyāṃ sarvapravṛttīnām $ abhedenopasamgrahaḥ &",
    "GS24vakyp1au:2264": " janmaivāśritasārūpyaṃ % sthitir ity abhidhīyate // BVaky_3,8.27 //",
    "GS24vakyp1au:2265": " *jāyamānān na janrnānyad $ vināśe 'py apadārthatā &",
    "GS24vakyp1au:2266": " ato bhāvavikāreṣu % sattaikā vyavatiṣṭhate // BVaky_3,8.28 *//",
    "GS24vakyp1au:2267": " *pūrvabhāgas tu yaj jātāt $ taj janmety apadiśyate &",
    "GS24vakyp1au:2268": " āśritakramarūpeṇa % nimittatve vivakṣite // BVaky_3,8.29 //",
    "GS24vakyp1au:2269": " ākhyātaśabdair artho 'sāv $ evaṃbhūto 'bhidhīyate &",
    "GS24vakyp1au:2270": " nāmaśabdāḥ pravartante % saṃharanta iva kramam // BVaky_3,8.30 //",
    "GS24vakyp1au:2271": " phalaṃ phalāpadeśo vā $ vastu vā tadvirodhi yat &",
    "GS24vakyp1au:2272": " tad anyad eva pūrveṣāṃ % nāga ity apadiśyate // BVaky_3,8.31 //",
    "GS24vakyp1au:2273": " naivāsti naiva nāstīti $ vastuno grahanād vinā &",
    "GS24vakyp1au:2274": " kalpate pararūpeṇa % vastv anyad anugamyate // BVaky_3,8.32 //",
    "GS24vakyp1au:2275": " bhāvābhāvau ghaṭādinām $ aspṛśann api pāṇinā &",
    "GS24vakyp1au:2276": " kaś cid vedāprakāśe 'pi % prakāśe tata eva vā // BVaky_3,8.33 //",
    "GS24vakyp1au:2277": " vyāpi saukṣmyaṃ kva cid yāti $ kva cit saṃhanyate punaḥ &",
    "GS24vakyp1au:2278": " akurvāṇo 'tha vā kiṃ cit % svaśaktyaivaṃ prakāśate // BVaky_3,8.34 //",
    "GS24vakyp1au:2279": " sarvarūpasya tattvasya $ yat krameṇeva darśanam &",
    "GS24vakyp1au:2280": " bhāgair iva prakḷptiś ca % tāṃ kriyām apare viduḥ // BVaky_3,8.35 //",
    "GS24vakyp1au:2281": " sattā svaśaktiyogena $ sarvarūpā vyavasthitā &",
    "GS24vakyp1au:2282": " sādhyā ca sādhanaṃ caiva % phalaṃ bhoktā phalasya ca // BVaky_3,8.36 //",
    "GS24vakyp1au:2283": " kriyām anye tu manyante $ kva cid apy anapāśritām &",
    "GS24vakyp1au:2284": " sādhanaikārthakāritve % pravṛttim anapāyinīm // BVaky_3,8.37 //",
    "GS24vakyp1au:2285": " sāmānyabhūtā sā pūrvaṃ $ bhāgaśaḥ pravibhajyate &",
    "GS24vakyp1au:2286": " tato vyāpārarūpeṇa % sādhyeva vyavatiṣṭhate // BVaky_3,8.38 //",
    "GS24vakyp1au:2287": " prakṛtiḥ sādhanānāṃ sā $ prathamaṃ tac ca kārakam &",
    "GS24vakyp1au:2288": " vyāpārāṇāṃ tato 'nyatvam % aparair upavarṇyate // BVaky_3,8.39 //",
    "GS24vakyp1au:2289": " bahūnāṃ saṃbhave 'rthānāṃ $ ke cid evopakārinaḥ &",
    "GS24vakyp1au:2290": " saṃsarge kaś cid esāṃ tu % prādhānyena pratīyate // BVaky_3,8.40 //",
    "GS24vakyp1au:2291": " sādhyatvāt tatra cākhyātair $ vyāpārāḥ siddhasādhanāḥ &",
    "GS24vakyp1au:2292": " prādhānyenābhidhīyante % phalenāpi pravartitāḥ // BVaky_3,8.41 //",
    "GS24vakyp1au:2293": " ekatvāvṛttibhāvābhyāṃ $ bhedābhedasamanvaye &",
    "GS24vakyp1au:2294": " saṃkhyās tatropalabhyante % saṃkhyeyāvayavakriyāḥ // BVaky_3,8.42 //",
    "GS24vakyp1au:2295": " siddhasyārthasya pākādeḥ $ kathaṃ sādhanayogitā &",
    "GS24vakyp1au:2296": " sādhyatve vā tiṅantena % kṛtāṃ bhedo na kaś cana // BVaky_3,8.43 //",
    "GS24vakyp1au:2297": " tatra kārakayogāyā $ yady ākhyātaṃ nibandhanam &",
    "GS24vakyp1au:2298": " ṣaṣṭhvāḥ sā lena saṃbandhe % vyudastā kartṛkarmanoḥ // BVaky_3,8.44 //",
    "GS24vakyp1au:2299": " ekābhidhāna eko 'rtho $ yugapac ca dvidharmabhāk &",
    "GS24vakyp1au:2300": " na saṃbhavati siddhatve % sa sādhyaḥ syāt kathaṃ punaḥ // BVaky_3,8.45 //",
    "GS24vakyp1au:2301": " etāvat sādhanaṃ sādhyam $ etāvad iti kalpanā &",
    "GS24vakyp1au:2302": " śāstra eva na vākye 'sti % vibhāgaḥ paramārthataḥ // BVaky_3,8.46 //",
    "GS24vakyp1au:2303": " ākhyātaśabde bhāgābhyāṃ $ sādhyasādhanavartitā &",
    "GS24vakyp1au:2304": " prakalpitā yathā śāstre % sa ghañādisv api kramaḥ // BVaky_3,8.47 //",
    "GS24vakyp1au:2305": " sādhyatvena kriyā tatra $ dhāturūpanibandhanā &",
    "GS24vakyp1au:2306": " sattvabhāvas tu yas tasyāḥ % sa ghañādinibandhanaḥ // BVaky_3,8.48 //",
    "GS24vakyp1au:2307": " bandhutābhedarūpeṇa $ bandhuśabde vyavasthitā &",
    "GS24vakyp1au:2308": " samūho bandhvavasthā tu % pratyayenābhidhīyate // BVaky_3,8.49 //",
    "GS24vakyp1au:2309": " tatra yam prati sādhyatvam $ asiddhā taṃ prati kriyā &",
    "GS24vakyp1au:2310": " siddhā tu yasmin sādhyatvaṃ % na tam eva punaḥ prati // BVaky_3,8.50 //",
    "GS24vakyp1au:2311": " rājñaḥ putrasya napteti $ na rājñi vyatiricyate &",
    "GS24vakyp1au:2312": " putrasyārthaḥ pradhānatvaṃ % na cāsya vinivartate // BVaky_3,8.51 //",
    "GS24vakyp1au:2313": " mṛgo dhāvati paśyeti $ sādhyasādhanarūpatā &",
    "GS24vakyp1au:2314": " tathā viṣayabhedena % saraṇasyopapadyate // BVaky_3,8.52 //",
    "GS24vakyp1au:2315": " lakṛtyaktakhalarthānāṃ $ tathāvyayakṛtām api &",
    "GS24vakyp1au:2316": " rūḍhiniṣṭhāghañādinām % dhātuḥ sādhyasya vācakaḥ // BVaky_3,8.53 //",
    "GS24vakyp1au:2317": " sādhyasyāpariniṣpatteḥ $ so 'yam ity anupagrahaḥ &",
    "GS24vakyp1au:2318": " tiṅantair antareṇevam % upamānaṃ tato na taiḥ // BVaky_3,8.54 //",
    "GS24vakyp1au:2319": " sādhanatvaṃ prasiddhaṃ ca $ tiṅkṣu saṃbandhināṃ yataḥ &",
    "GS24vakyp1au:2320": " tenādhyāropa eva syād % upamā tu na vidyate // BVaky_3,8.55 //",
    "GS24vakyp1au:2321": " nyūneṣu ca samāptārtham $ upamānaṃ vidhīyate &",
    "GS24vakyp1au:2322": " kriyā caivāśraye sarvā % tatra tatra samāpyate // BVaky_3,8.56 //",
    "GS24vakyp1au:2323": " yenaiva hetunā haṃsaḥ $ patatīty abhidhīyate &",
    "GS24vakyp1au:2324": " ātau tasya samāptatvād % upamārtho na vidyate // BVaky_3,8.57 //",
    "GS24vakyp1au:2325": " kriyāṇāṃ jātibhinnānāṃ $ sādṛśyaṃ nāvadhāryate &",
    "GS24vakyp1au:2326": " siddheś ca prakrame sādhyam % upamātum na śakyate // BVaky_3,8.58 //",
    "GS24vakyp1au:2327": " vanam vṛkṣā iti yathā $ bhedābhedavyapāśrayāt &",
    "GS24vakyp1au:2328": " arthātmā bhidyate bhāve % sa bāhyābhyantare kramaḥ // BVaky_3,8.59 //",
    "GS24vakyp1au:2329": " sāmānye bhāva ity atra $ yal liṅgam upalabhyate &",
    "GS24vakyp1au:2330": " bhedānāṃ anumeyatvān % na tat teṣu vivakṣyate // BVaky_3,8.60 //",
    "GS24vakyp1au:2331": " nirdeśe caritārthatvāl $ liṅgaṃ bhāve 'vivaksitam &",
    "GS24vakyp1au:2332": " upamānavidhitvāc ca % bhāvād anyat pacādisu // BVaky_3,8.61 //",
    "GS24vakyp1au:2333": " bhavatau yat pacādināṃ $ tāvad atropadiśyate &",
    "GS24vakyp1au:2334": " na ca liṅgam pacādināṃ % bhavatau samavasthitam // BVaky_3,8.62 //",
    "GS24vakyp1au:2335": " ekaś ca so 'rthaḥ sattākhyaḥ $ katham cit kaiś cid ucyate &",
    "GS24vakyp1au:2336": " liṅgāni cāsya bhidyante % pacirūpādibhedavat // BVaky_3,8.63 //",
    "GS24vakyp1au:2337": " ācāryo mātulaś ceti $ yathaiko vyapadiśyate &",
    "GS24vakyp1au:2338": " sambandhibhedād arthātmā % sa vidhiḥ paktibhāvayoḥ // BVaky_3,8.64 //",
    "GS24vakyp1au:2339": " 3,9: Kālasamuddeśaḥ vyāpāravyatirekeṇa $ kālam eke pracakṣate &",
    "GS24vakyp1au:2340": " nityam ekaṃ vibhu dravyaṃ % parimāṇaṃ kriyāvatām // BVaky_3,9.1 //",
    "GS24vakyp1au:2341": " diṣṭiprasthasuvarṇādi $ mūrtibhedāya kalpate &",
    "GS24vakyp1au:2342": " kriyābhedāya kālas tu % saṃkhyā sarvasya bhedikā // BVaky_3,9.2 //",
    "GS24vakyp1au:2343": " utpattau ca sthitau caiva $ vināśe cāpi tadvatām &",
    "GS24vakyp1au:2344": " nimittaṃ kālam evāhur % vibhaktenātmanā sthitam // BVaky_3,9.3 //",
    "GS24vakyp1au:2345": " tam asya lokayantrasya $ sūtradhāraṃ pracakṣate &",
    "GS24vakyp1au:2346": " pratibandhābhyanujñābhyāṃ % tena viśvaṃ vibhajyate // BVaky_3,9.4 //",
    "GS24vakyp1au:2347": " yadi na pratibadhnīyāt $ pratibandhaṃ ca notsṛjet &",
    "GS24vakyp1au:2348": " avasthā vyatikīryeran % paurvāparyavinākṛtāḥ // BVaky_3,9.5 //",
    "GS24vakyp1au:2349": " tasyātmā bahudhā bhinno $ bhedair dharmāntarāśrayaiḥ &",
    "GS24vakyp1au:2350": " na hi bhinnam abhinnaṃ vā % vastu kiṃ cana vidyate // BVaky_3,9.6 //",
    "GS24vakyp1au:2351": " naiko na cāpy aneko 'sti $ na śuklo nāpi cāsitaḥ &",
    "GS24vakyp1au:2352": " dravyātmā sa tu saṃsargād % evaṃrūpaḥ prakāśate // BVaky_3,9.7 //",
    "GS24vakyp1au:2353": " saṃsargināṃ tu ye bhedā $ viśeṣās tasya te matāḥ &",
    "GS24vakyp1au:2354": " sa bhinnas tair vyavasthānāṃ % kālo bhedāya kalpate // BVaky_3,9.8 //",
    "GS24vakyp1au:2355": " viśiṣṭakālasaṃbandhād $ vṛttilābhaḥ prakalpate &",
    "GS24vakyp1au:2356": " śaktīnāṃ saṃprayogasya % hetutvenāvatiṣṭhate // BVaky_3,9.9 //",
    "GS24vakyp1au:2357": " janmābhivyaktiniyamāḥ $ prayogopanibandhanāḥ &",
    "GS24vakyp1au:2358": " nityādhīnasthititvāc ca % sthitir niyamapūrvikā // BVaky_3,9.10 //",
    "GS24vakyp1au:2359": " sthitasyānugrahas tais tair $ dharmaiḥ saṃsargibhis tataḥ &",
    "GS24vakyp1au:2360": " pratibandhas tirobhāvaḥ % prahāṇam iti cātmanaḥ // BVaky_3,9.11 //",
    "GS24vakyp1au:2361": " pratyavasthaṃ tu kālasya $ vyāpāro 'tra vyavasthitaḥ &",
    "GS24vakyp1au:2362": " kāla eva hi viśvātmā % vyāpāra iti kathyate // BVaky_3,9.12 //",
    "GS24vakyp1au:2363": " mūrtīnāṃ tena bhinnānām $ ācayāpacayāḥ pṛthak &",
    "GS24vakyp1au:2364": " lakṣyante pariṇāmena % sarvāsāṃ bhedayoginā // BVaky_3,9.13 //",
    "GS24vakyp1au:2365": " jalayantrabhramāveśa- $ sadṛśībhiḥ pravṛttibhiḥ &",
    "GS24vakyp1au:2366": " sa kalāḥ kalayan sarvāḥ % kālākhyāṃ labhate vibhuḥ // BVaky_3,9.14 //",
    "GS24vakyp1au:2367": " pratibhaddhāś ca yās tena $ citrā viśvasya vṛttayaḥ &",
    "GS24vakyp1au:2368": " tāḥ sa evānujānāti % yathā tantuḥ śakuntikāḥ // BVaky_3,9.15 //",
    "GS24vakyp1au:2369": " viśiṣṭakālasaṃbandhāl $ labdhapākāsu śaktiṣu &",
    "GS24vakyp1au:2370": " kriyābhivyajyate nityā % prayogākhyena karmaṇā // BVaky_3,9.16 //",
    "GS24vakyp1au:2371": " jātiprayuktā tasyāṃ tu $ phalavyaktiḥ prajāyate &",
    "GS24vakyp1au:2372": " kuto 'py adbhutayā vṛttyā % śaktibhiḥ sā niyamyate // BVaky_3,9.17 //",
    "GS24vakyp1au:2373": " tatas tu samavāyākhyā $ śaktir bhedasya bādhikā &",
    "GS24vakyp1au:2374": " ekatvam iva tā vyaktīr % āpādayati kāraṇaiḥ // BVaky_3,9.18 //",
    "GS24vakyp1au:2375": " athāsmān niyamād ūrdhvaṃ $ jātayo yāḥ prayojikāḥ &",
    "GS24vakyp1au:2376": " tāḥ sarvā vyaktim āyānti % svacche chāyā ivāmbhasi // BVaky_3,9.19 //",
    "GS24vakyp1au:2377": " kāraṇānuvidhāyitvād $ atha kāraṇa pūrvakāḥ &",
    "GS24vakyp1au:2378": " guṇās tatropajāyante % svajātivyaktihetavaḥ // BVaky_3,9.20 //",
    "GS24vakyp1au:2379": " āśrayāṇāṃ ca nityatvam $ āśritānāṃ ca nityatā &",
    "GS24vakyp1au:2380": " tā vyaktīr anugṛhṇāti % sthitis tena prakalpate // BVaky_3,9.21 //",
    "GS24vakyp1au:2381": " anityasya yathotpāde $ pāratantryaṃ tathā sthitau &",
    "GS24vakyp1au:2382": " vināśāyaiva tat śṛṣṭam % asvādhīnasthitiṃ viduḥ // BVaky_3,9.22 //",
    "GS24vakyp1au:2383": " sthitaḥ saṃsargibhir bhāvaiḥ $ svakriyāsv anugṛhyate &",
    "GS24vakyp1au:2384": " naiṣāṃ sattām anudgṛhya % vṛttir janmavatāṃ smṛtā // BVaky_3,9.23 //",
    "GS24vakyp1au:2385": " jarākhyā kālaśaktir yā $ śaktyantaravirodhinī &",
    "GS24vakyp1au:2386": " sā śaktīḥ pratibadhnāti % jāyante ca virodhinaḥ // BVaky_3,9.24 //",
    "GS24vakyp1au:2387": " prayojakās tu ye bhāvāḥ $ sthitibhāgasya hetavaḥ &",
    "GS24vakyp1au:2388": " tirobhavanti te sarve % yata ātmā prahīyate // BVaky_3,9.25 //",
    "GS24vakyp1au:2389": " yathaivādbutayā vṛttyā $ niṣkramaṃ nirnibandhanam &",
    "GS24vakyp1au:2390": " apadaṃ jāyate sarvaṃ % tathāsyātmā prahīyate // BVaky_3,9.26 //",
    "GS24vakyp1au:2391": " kriyayor apavargiṇyor $ nānārthasamavetayoḥ &",
    "GS24vakyp1au:2392": " saṃbandhinā vinaikena % paricchedaḥ kathaṃ bhavet // BVaky_3,9.27 //",
    "GS24vakyp1au:2393": " yathā tulāyāṃ haste vā $ nānādravyavyavasthitam &",
    "GS24vakyp1au:2394": " gurutvaṃ parimīyeta % kālād evaṃ kriyāgatiḥ // BVaky_3,9.28 //",
    "GS24vakyp1au:2395": " jahāti sahavṛttāś ca $ kriyāḥ sa samavasthitāḥ &",
    "GS24vakyp1au:2396": " vrīhir yathodakaṃ tena % hāyanākhyāṃ prapadyate // BVaky_3,9.29 //",
    "GS24vakyp1au:2397": " pratibandhābhyanujñābhyāṃ $ vṛttir yā tasya śāsvatī &",
    "GS24vakyp1au:2398": " tayā vibhajyamāno 'sau % bhajate kramarūpatāṃ // BVaky_3,9.30 //",
    "GS24vakyp1au:2399": " kartṛbhedāt tadartheṣu $ pracayāpacayau gataḥ &",
    "GS24vakyp1au:2400": " samatvaṃ viṣamatvaṃ vā % sa ekaḥ pratipadyate // BVaky_3,9.31 //",
    "GS24vakyp1au:2401": " kriyābhedād yathaikasmiṃs $ takṣādyākhyā pravartate &",
    "GS24vakyp1au:2402": " kriyābhedāt tathaikasminn % ṛtvādyākhyopajāyate // BVaky_3,9.32 //",
    "GS24vakyp1au:2403": " ārambhaś ca kriyā caiva $ niṣṭhā cety abhidhīyate &",
    "GS24vakyp1au:2404": " dharmāntarāṇām adhyāsa- % bhedāt sadasadātmanaḥ // BVaky_3,9.33 //",
    "GS24vakyp1au:2405": " yāvāṃś ca dvyaṇukādīnāṃ $ tāvān himavato 'py asau &",
    "GS24vakyp1au:2406": " na hy ātmā kasya cid bhettuṃ % pracetuṃ vāpi śakyate // BVaky_3,9.34 //",
    "GS24vakyp1au:2407": " anyais tu bhāvair anyeṣāṃ $ pracayaḥ parikalpyate &",
    "GS24vakyp1au:2408": " śanair idam idaṃ kṣipram % iti tena pratīyate // BVaky_3,9.35 //",
    "GS24vakyp1au:2409": " asataś ca kramo nāsti $ sa hi bhettuṃ na śakyate &",
    "GS24vakyp1au:2410": " sato 'pi cātmatattvaṃ yat % tat tathaivāvatiṣṭhate // BVaky_3,9.36 //",
    "GS24vakyp1au:2411": " kriyopādhiś ca san bhūta- $ bhaviṣyadvartamānatāḥ &",
    "GS24vakyp1au:2412": " ekādaśābhir ākārair % vibhaktāḥ pratipadyate // BVaky_3,9.37 //",
    "GS24vakyp1au:2413": " bhūtaḥ pañcavidhas tatra $ bhaviṣyaṃś ca caturvidhaḥ &",
    "GS24vakyp1au:2414": " vartamāno dvidhākhyāta % ity ekādaśa kalpanāḥ // BVaky_3,9.38 //",
    "GS24vakyp1au:2415": " kāle nidhāya svaṃ rūpaṃ $ prajñayā yan nigṛhyate &",
    "GS24vakyp1au:2416": " bhāvās tato nivartante % tatra saṃkrāntaśaktayaḥ // BVaky_3,9.39 //",
    "GS24vakyp1au:2417": " bhāvināṃ caiva yad rūpaṃ $ tasya ca pratibimbakam &",
    "GS24vakyp1au:2418": " sunirmṛṣṭa ivādarśe % kāla evopapadyate // BVaky_3,9.40 //",
    "GS24vakyp1au:2419": " tṛṇaparṇalatādīni $ yathā sroto 'nukarṣati &",
    "GS24vakyp1au:2420": " pravartayati kālo 'pi % mātrā mātrāvatāṃ tathā // BVaky_3,9.41 //",
    "GS24vakyp1au:2421": " āviśyevānusaṃdhatte $ yathā gatimatāṃ gatīḥ &",
    "GS24vakyp1au:2422": " vāyus tatraiva kālātmā % vidhatte kramarūpatām // BVaky_3,9.42 //",
    "GS24vakyp1au:2423": " ayanapravibhāgaś ca $ gatīś ca jyotiṣāṃ dhruvā &",
    "GS24vakyp1au:2424": " nivṛttiprabhavāś caiva % bhūtānāṃ tannibandhanāḥ // BVaky_3,9.43 //",
    "GS24vakyp1au:2425": " mātrāṇāṃ pariṇāmā ye $ kālavṛttyanupātinaḥ &",
    "GS24vakyp1au:2426": " nakṣatrākhyā pṛthak teṣu % cihnamātraṃ tu tārakāḥ // BVaky_3,9.44 //",
    "GS24vakyp1au:2427": " rutair mṛgaśakuntānāṃ $ sthāvarāṇāṃ ca vṛttibhiḥ &",
    "GS24vakyp1au:2428": " chāyādipariṇāmaiś ca % ṛtudhāmā nirūpyate // BVaky_3,9.45 //",
    "GS24vakyp1au:2429": " nirbhāsopagamo yo 'yaṃ $ kramavān iva dṛśyate &",
    "GS24vakyp1au:2430": " akramasyāpi viśvasya % tat kālasya viceṣṭitam // BVaky_3,9.46 //",
    "GS24vakyp1au:2431": " dūrāntikavyavasthānam $ adhvādhikaraṇaṃ yathā &",
    "GS24vakyp1au:2432": " cirakṣipravyavasthānaṃ % kālādhikaraṇaṃ tathā // BVaky_3,9.47 //",
    "GS24vakyp1au:2433": " tasyābhinnasya kālasya $ vyavahāre kriyākṛtāḥ &",
    "GS24vakyp1au:2434": " bhedā iva trayaḥ siddhā % yāṃl loko nātivartate // BVaky_3,9.48 //",
    "GS24vakyp1au:2435": " ekasya śaktayas tisraḥ $ kālasya samavasthitāḥ &",
    "GS24vakyp1au:2436": " yatsaṃbandhena bhāvānāṃ % darśanādarśane satām // BVaky_3,9.49 //",
    "GS24vakyp1au:2437": " dvābhyāṃ sa kila śaktibhyāṃ $ bhāvānāṃ varaṇātmakaḥ &",
    "GS24vakyp1au:2438": " śaktis tu vartamānākhyā % bhāvarūpaprakāśinī // BVaky_3,9.50 //",
    "GS24vakyp1au:2439": " anāgatā janmaśakteḥ $ śaktir apratibandhikā &",
    "GS24vakyp1au:2440": " atītākhyā tu yā śaktis % tayā janma virudhyate // BVaky_3,9.51 //",
    "GS24vakyp1au:2441": " tamaḥprakāśavat tv ete $ trayo 'dhvāno vyavasthitāḥ &",
    "GS24vakyp1au:2442": " akramās teṣu bhāvānāṃ % kramaḥ samupalabhyate // BVaky_3,9.52 //",
    "GS24vakyp1au:2443": " dvau tu tatra tamorūpāv $ ekasyālokavat sthitiḥ &",
    "GS24vakyp1au:2444": " atītam api keṣāṃ cit % punar viparivartate // BVaky_3,9.53 //",
    "GS24vakyp1au:2445": " yugapad vartamānatvaṃ $ taddharmā pratipadyate &",
    "GS24vakyp1au:2446": " keṣāṃ cid vartamānatvāc % caiti tadvad atītatām // BVaky_3,9.54 //",
    "GS24vakyp1au:2447": " hetupakārād ākṣipto $ vartamānatvam āgataḥ &",
    "GS24vakyp1au:2448": " śāntahetūpakāraḥ san % punar nopaiti darśanam // BVaky_3,9.55 //",
    "GS24vakyp1au:2449": " dve eva kālasya vibhoḥ $ keṣāṃ cic chaktivartmanī &",
    "GS24vakyp1au:2450": " karoti yābhyāṃ bhāvānām % unmīlananimīlane // BVaky_3,9.56 //",
    "GS24vakyp1au:2451": " kalābhiḥ pṛthagarthābhiḥ $ pravibhaktaṃ svabhāvataḥ &",
    "GS24vakyp1au:2452": " ke cid buddhyanusaṃhāra- % lakṣaṇaṃ taṃ pracakṣate // BVaky_3,9.57 //",
    "GS24vakyp1au:2453": " jñānānugataśaktiṃ vā $ bāhyaṃ vā satyataḥ sthitam &",
    "GS24vakyp1au:2454": " kālātmānam anāśritya % vyavahartuṃ na śakyate // BVaky_3,9.58 //",
    "GS24vakyp1au:2455": " tisro bhāvasya bhāvasya $ keṣāṃ cid bhāvaśaktayaḥ &",
    "GS24vakyp1au:2456": " tābhiḥ svaśaktibhiḥ sarvaṃ % sadaivāsti ca nāsti ca // BVaky_3,9.59 //",
    "GS24vakyp1au:2457": " sattvād avyatirekeṇa $ tās tisro 'pi vyavasthitāḥ &",
    "GS24vakyp1au:2458": " kramas tās tadabhedāc ca % sadasattvaṃ na bhidyate // BVaky_3,9.60 //",
    "GS24vakyp1au:2459": " darśanādarśanenaikaṃ $ dṛṣṭādṛṣṭaṃ tad eva tu &",
    "GS24vakyp1au:2460": " adhvanām ekatā nāsti % na ca kiṃ cin nivartate // BVaky_3,9.61 //",
    "GS24vakyp1au:2461": " śaktyātmadevatāpakṣair $ bhinnaṃ kālasya darśanam &",
    "GS24vakyp1au:2462": " prathamaṃ tad avidyāyāṃ % yad vidyāyāṃ na vidyate // BVaky_3,9.62 //",
    "GS24vakyp1au:2463": " abhede yadi kālasya $ hrasvadīrghaplutādiṣu &",
    "GS24vakyp1au:2464": " dṛśyate bhedanirbhāsaḥ % sa cirakṣiprabuddhivat // BVaky_3,9.63 //",
    "GS24vakyp1au:2465": " hrasvadīrghaplutāvṛttyā $ nālikāsalilādiṣu &",
    "GS24vakyp1au:2466": " kathaṃ pracayayogaḥ syāt % kalpanāmātrahetukaḥ // BVaky_3,9.64 //",
    "GS24vakyp1au:2467": " abhivyaktinimittasya $ pracayena pracīyate &",
    "GS24vakyp1au:2468": " abhinnam api śabdasya % tattvam apracayātmakam // BVaky_3,9.65 //",
    "GS24vakyp1au:2469": " evaṃ mātrāturīyasya $ bhedo dāśatayasya vā &",
    "GS24vakyp1au:2470": " parimāṇavikalpena % śabdātmani na vidyate // BVaky_3,9.66 //",
    "GS24vakyp1au:2471": " anuniṣpādikalpena $ ye 'ntarāla iva sthitāḥ &",
    "GS24vakyp1au:2472": " śabdās te pratipattṝṇām % upāyāḥ pratipattaye // BVaky_3,9.67 //",
    "GS24vakyp1au:2473": " viśiṣṭam avadhiṃ taṃ tam $ upādāya prakalpate &",
    "GS24vakyp1au:2474": " kālaḥ kālavatām ekaḥ % kṣaṇamāsartubhedabhāk // BVaky_3,9.68 //",
    "GS24vakyp1au:2475": " buddhyavagrahabhedāc ca $ vyavahārātmani sthitaḥ &",
    "GS24vakyp1au:2476": " tāvān eva kṣaṇaḥ kālo % yugamanvantarāṇi vā // BVaky_3,9.69 //",
    "GS24vakyp1au:2477": " pratibandhābhyanujñābhyāṃ $ nālikāvivarāśrite &",
    "GS24vakyp1au:2478": " yad ambhasi prakṣaraṇaṃ % tat kālasyaiva ceṣṭitam // BVaky_3,9.70 //",
    "GS24vakyp1au:2479": " alpe mahati vā chidre $ tatsaṃbandhe na bhidyate &",
    "GS24vakyp1au:2480": " kālasya vṛttir ātmāpi % tam evāsyānuvartate // BVaky_3,9.71 //",
    "GS24vakyp1au:2481": " ākrīḍa iva kālasya $ dṛśyate yaḥ svaśaktibhiḥ &",
    "GS24vakyp1au:2482": " bahurūpasya bhāveṣu % bahudhā tena bhidyate // BVaky_3,9.72 //",
    "GS24vakyp1au:2483": " tvacisārasya vā vṛddhiṃ $ tṛṇarājasya vā dadhat &",
    "GS24vakyp1au:2484": " tāvat tadvṛddhiyogena % kālatattvaṃ vikalpate // BVaky_3,9.73 //",
    "GS24vakyp1au:2485": " vyatikrame 'pi mātrāṇāṃ $ tasya nāsti vyatikramaḥ &",
    "GS24vakyp1au:2486": " na gantṛgatibhedena % mārgabhedo 'sti kaś cana // BVaky_3,9.74 //",
    "GS24vakyp1au:2487": " udayāstamayāvṛttyā $ jyotiṣāṃ lokasiddhayā &",
    "GS24vakyp1au:2488": " kālasyāvyatipāte 'pi % tāddharmyam iva lakṣyate // BVaky_3,9.75 //",
    "GS24vakyp1au:2489": " ādityagrahanakṣatra- $ parispandam athāpare &",
    "GS24vakyp1au:2490": " bhinnam āvṛttibhedena % kālaṃ kālavido viduḥ // BVaky_3,9.76 //",
    "GS24vakyp1au:2491": " kriyāntarapariccheda- $ pravṛttā yā kriyāṃ prati &",
    "GS24vakyp1au:2492": " nirjñātaparimāṇā sā % kāla ity abhidhīyate // BVaky_3,9.77 //",
    "GS24vakyp1au:2493": " jñāne rūpasya saṃkrāntir $ jñānenaivānusaṃhṛtiḥ &",
    "GS24vakyp1au:2494": " ataḥ kriyāntarābhāve % sā kriyā kāla iṣyate // BVaky_3,9.78 //",
    "GS24vakyp1au:2495": " bhūto ghaṭa itīyaṃ ca $ sattāyā eva bhūtatā &",
    "GS24vakyp1au:2496": " bhūtā satteti sattāyāḥ % sattā bhūtābhidhīyate // BVaky_3,9.79 //",
    "GS24vakyp1au:2497": " parato bhidyate sarvam $ ātmā tu na vikalpyate &",
    "GS24vakyp1au:2498": " parvatādisthitis tasmāt % pararūpeṇa bhidyate // BVaky_3,9.80 //",
    "GS24vakyp1au:2499": " prasiddhabhedā vyāpārā $ virūpāvayavakriyāḥ &",
    "GS24vakyp1au:2500": " sāhacaryeṇa bhidyante % sarūpāvayavakriyāḥ // BVaky_3,9.81 //",
    "GS24vakyp1au:2501": " *vyavadhānam ivopaiti $ nivṛtta iva dṛśyate &",
    "GS24vakyp1au:2502": " kriyāsamūho bhujyādir % antarālapravṛttibhiḥ // BVaky_3,9.82 *//",
    "GS24vakyp1au:2503": " *na ca vicchinnarūpo 'pi $ so 'virāmān nivartate &",
    "GS24vakyp1au:2504": " sarvaiva hi kriyānyena % samkīrṇevopalabhyate // BVaky_3,9.83 *//",
    "GS24vakyp1au:2505": " *tadantarāladṛṣṭā vā $ sarvaivāvayavakriyā *&",
    "GS24vakyp1au:2506": " sādṛśyāt sati bhede tu % tadaṅgatvena gṛhyate // BVaky_3,9.84 //",
    "GS24vakyp1au:2507": " sad asad vāpi vastu syāt $ tṛtīyaṃ nāsti kiṃ cana &",
    "GS24vakyp1au:2508": " tena bhūtabhaviṣyantau % muktvā madhyaṃ na vidyate // BVaky_3,9.85 //",
    "GS24vakyp1au:2509": " nirvṛttirūpam ekasya $ bhedābhāvān na kalpate &",
    "GS24vakyp1au:2510": " sad asad vāpi tenaikaṃ % kramarūpaṃ kathaṃ bhavet // BVaky_3,9.86 //",
    "GS24vakyp1au:2511": " bahūnāṃ cānavasthānād $ ekam evopalabhyate &",
    "GS24vakyp1au:2512": " yathopalabdhi smaraṇaṃ % tatra cāpy upapadyate // BVaky_3,9.87 //",
    "GS24vakyp1au:2513": " sadasadrūpam ekaṃ syād $ sarvasyaikatvakalpane &",
    "GS24vakyp1au:2514": " nirvṛttirūpaṃ nirvṛtteḥ % sāmānyam atha vā bhavet // BVaky_3,9.88 //",
    "GS24vakyp1au:2515": " kāryotpattau samarthaṃ vā $ svena dharmeṇa tat tathā &",
    "GS24vakyp1au:2516": " ātmatattvena gṛhyeta % sā cāsmin vartamānatā // BVaky_3,9.89 //",
    "GS24vakyp1au:2517": " kriyāprabandharūpaṃ yad $ adhyātmaṃ vinigṛhyate &",
    "GS24vakyp1au:2518": " saṃkrāntarūpam ekatra % tām āhur vartamānatām // BVaky_3,9.90 //",
    "GS24vakyp1au:2519": " kriyātipattir atyantaṃ $ kriyānutpattilakṣaṇā &",
    "GS24vakyp1au:2520": " na ca bhūtam anutpannaṃ % na bhaviṣyat tathāvidham // BVaky_3,9.91 //",
    "GS24vakyp1au:2521": " prāg viruddhakriyotpādān $ nirvṛtte vā virodhini &",
    "GS24vakyp1au:2522": " vyāpāre 'vadhibhedena % viṣayas tatra bhidyate // BVaky_3,9.92 //",
    "GS24vakyp1au:2523": " vyabhicāre nimittasya $ sādhutvaṃ na prakalpate &",
    "GS24vakyp1au:2524": " bhāvy āsīd iti sūtreṇa % tat kāle 'nyatra śiṣyate // BVaky_3,9.93 //",
    "GS24vakyp1au:2525": " svakāla eva sādhutve $ kālabhede gatiḥ katham &",
    "GS24vakyp1au:2526": " vākyārthād atadartheṣu % viśiṣṭatvaṃ na sidhyati // BVaky_3,9.94 //",
    "GS24vakyp1au:2527": " tadarthaś ced avayavo $ bhāvino bhūtatāgatiḥ &",
    "GS24vakyp1au:2528": " na syād atyantabhūtatvam % evaikaṃ tatra saṃbhavet // BVaky_3,9.95 //",
    "GS24vakyp1au:2529": " viśiṣṭakālatā pūrvaṃ $ tathāpi tu viśeṣaṇe &",
    "GS24vakyp1au:2530": " āśrayāt so 'ntaraṅgatvāt % tatra sādhur bhaviṣyati // BVaky_3,9.96 //",
    "GS24vakyp1au:2531": " āmiśra eva prakrāntaḥ $ sa padārthas tathāvidhaḥ &",
    "GS24vakyp1au:2532": " kevalasya vimiśratvaṃ % nitye 'rthe nopapadyate // BVaky_3,9.97 //",
    "GS24vakyp1au:2533": " śuddhe ca kāle vyākhyātam $ āmiśre na prasidhyati &",
    "GS24vakyp1au:2534": " sādhutvam ayathākālaṃ % tat sūtreṇopadiśyate // BVaky_3,9.98 //",
    "GS24vakyp1au:2535": " ākhyātapadavācye 'rthe $ nirvartyatvāt pradhānatā &",
    "GS24vakyp1au:2536": " viśeṣaṇaṃ tadākṣepāt % tatkāle vyavatiṣṭhate // BVaky_3,9.99 //",
    "GS24vakyp1au:2537": " saṃpratyayānukāro vā $ śabdavyāpāra eva vā &",
    "GS24vakyp1au:2538": " adhyasyate viruddhe 'rthe % na ca tena virudhyate // BVaky_3,9.100 //",
    "GS24vakyp1au:2539": " bhūtaṃ bhaviṣyad ity etau $ pratyayau vartamānatām &",
    "GS24vakyp1au:2540": " atyajantau prapadyete % viruddhāśrayarūpatām // BVaky_3,9.101 //",
    "GS24vakyp1au:2541": " adhvano vartamānasya $ viṣayeṇa bhaviṣyatā &",
    "GS24vakyp1au:2542": " bhāṣye bhaviṣyatkāleti % kāryārthaṃ vyapadiśyate // BVaky_3,9.103 //",
    "GS24vakyp1au:2543": " icchā cikīrśatīty atra $ svakālam anurudhyate &",
    "GS24vakyp1au:2544": " bhaviṣyati prakṛtyarthe % tatkālaṃ nānurudhyate // BVaky_3,9.104 //",
    "GS24vakyp1au:2545": " āśāsyamānatantratvād $ āśaṃsāyāṃ viparyayaḥ &",
    "GS24vakyp1au:2546": " prayoktṛdharmaḥ śabdārthe % śabdair evānuśajyate // BVaky_3,9.105 //",
    "GS24vakyp1au:2547": " apchālibījasaṃyoge $ vartate niṣpadir yadā &",
    "GS24vakyp1au:2548": " tatrāvayavavṛttitvād % bhaviṣyatpratiṣedhanam // BVaky_3,9.106 //",
    "GS24vakyp1au:2549": " phalaprasavarūpe tu $ niṣpadau bhūtakālatā &",
    "GS24vakyp1au:2550": " dharmāntareṣu tad rūpam % adhyasya parikalpyate // BVaky_3,9.107 //",
    "GS24vakyp1au:2551": " upayukte nimittānāṃ $ vyāpāre phalasiddhaye &",
    "GS24vakyp1au:2552": " tatra rūpaṃ yad adhyastaṃ % tatkālaṃ tat pratīyate // BVaky_3,9.108 //",
    "GS24vakyp1au:2553": " niṣpattāv avadhiḥ kaś cit $ kaś cit prativivakṣitaḥ &",
    "GS24vakyp1au:2554": " hetujanmavyapekṣātaḥ % phalajanmeti cocyate // BVaky_3,9.109 //",
    "GS24vakyp1au:2555": " abahiḥsādhanādhīnā $ siddhir yatra vivakṣitā &",
    "GS24vakyp1au:2556": " tat sādhanāntarābhāvāt % siddham ity apadiśyate // BVaky_3,9.110 //",
    "GS24vakyp1au:2557": " tasmād avadhibhedena $ siddhā mukhyaiva bhūtatā &",
    "GS24vakyp1au:2558": " anāgatatvam astitvaṃ % hetudharmavyapekṣaṇe // BVaky_3,9.111 //",
    "GS24vakyp1au:2559": " satām indriyasaṃbandhāt $ saiva sattā viśiṣyate &",
    "GS24vakyp1au:2560": " bhedena vyavahāro hi % vastvantaranibandhanaḥ // BVaky_3,9.112 //",
    "GS24vakyp1au:2561": " astitvaṃ vastumātrasya $ buddhyā tu parigṛhyate &",
    "GS24vakyp1au:2562": " yaḥ samāsādanād bhedaḥ % sa tatra na vivakṣitaḥ // BVaky_3,9.113 //",
    "GS24vakyp1au:2563": " yogād vā strītvapuṃstvābhyāṃ $ na kiṃ cid avatiṣṭhate &",
    "GS24vakyp1au:2564": " svasminn ātmani tatrānyad % bhūtaṃ bhāvi ca kathyate // BVaky_3,9.114 //",
    "GS24vakyp1au:2565": " 3,10: Puruṣasamuddeśa pratyaktā parabhāvaś cāpy $ upādhī kartṛkarmanoḥ &",
    "GS24vakyp1au:2566": " tayoḥ śrutiviśeṣeṇa % vācakau madhyamottamau // BVaky_3,10.1 //",
    "GS24vakyp1au:2567": " sad asad vāpi caitanyam $ etābhyām avagamyate &",
    "GS24vakyp1au:2568": " caitanyabhāge prathamaḥ % puruṣo na tu vartate // BVaky_3,10.2 //",
    "GS24vakyp1au:2569": " budhijānāticitibhiḥ $ prathame puruṣe sati &",
    "GS24vakyp1au:2570": " samjñānārthair na caitanya- % syopayogaḥ prakāśyate // BVaky_3,10.3 //",
    "GS24vakyp1au:2571": " saṃbodhanārthaḥ sarvatra $ madhyame kaiś cid iṣyate &",
    "GS24vakyp1au:2572": " tathā saṃbodhane sarvāṃ % prathamāṃ yuṣmado viduḥ // BVaky_3,10.4 //",
    "GS24vakyp1au:2573": " saṃbodhanaṃ na loke 'sti $ vidhātavyena vastunā &",
    "GS24vakyp1au:2574": " svāhendraśatrur vardhasva % yathā rājā bhaveti ca // BVaky_3,10.5 //",
    "GS24vakyp1au:2575": " yuṣmadarthasya siddhatvān $ niyatā cādyudāttatā &",
    "GS24vakyp1au:2576": " yuṣmadaḥ prathamāntasya % paraś cen na padād asau // BVaky_3,10.6 //",
    "GS24vakyp1au:2577": " guṇapradhānatābhedaḥ $ puruśādiviparyayaḥ &",
    "GS24vakyp1au:2578": " nirdeśaś cānyathā śāstre % nityatvān na virudhyate // BVaky_3,10.7 //",
    "GS24vakyp1au:2579": " yathānirdeśam arthāḥ syur $ yesāṃ śāstraṃ vidhāyakam &",
    "GS24vakyp1au:2580": " kim cit sāmānyam āśritya % sthite tu pratipādanam // BVaky_3,10.8 //",
    "GS24vakyp1au:2581": " yo 'śve yaḥ pīṭha ity atra $ bhūtayor aśvapīṭhayoḥ &",
    "GS24vakyp1au:2582": " yathopalakṣaṇārthatvaṃ % tathārtheṣv anuśāsanam // BVaky_3,10.9 //",
    "GS24vakyp1au:2583": " 3,11: Saṃkhyāsamuddeśa saṃkhyāvān sattvabhūto 'rthaḥ $ sarva evābhidhīyate &",
    "GS24vakyp1au:2584": " bhedābhedavibhāgo hi % loke saṃkhyānibandhanaḥ // BVaky_3,11.1 //",
    "GS24vakyp1au:2585": " sa dharmo vyatirikto vā $ teṣāṃ ātmaiva vā tathā &",
    "GS24vakyp1au:2586": " bhedahetutvam āśritya % saṃkhyeti vyapadiśyate // BVaky_3,11.2 //",
    "GS24vakyp1au:2587": " samavetā paricchedye $ kva cid anyatra sā sthitā &",
    "GS24vakyp1au:2588": " prakalpayati bhāvānāṃ % saṃkhyā bhedaṃ tathātmanaḥ // BVaky_3,11.3 //",
    "GS24vakyp1au:2589": " paratve cāparatve ca $ bhede tulyā śrutir yathā &",
    "GS24vakyp1au:2590": " saṃkhyāśabdābhidheyatvaṃ % bhedahetos tathā guṇe // BVaky_3,11.4 //",
    "GS24vakyp1au:2591": " asvatantre svatantratvaṃ $ paradharmo yathā guṇe &",
    "GS24vakyp1au:2592": " abhedye bhedyabhāvo 'pi % dravyadharmas tathā guṇe // BVaky_3,11.5 //",
    "GS24vakyp1au:2593": " svabuddhyā tam apoddhṛtya $ loko 'py āgamam āśritaḥ &",
    "GS24vakyp1au:2594": " svadharmād anyadharmeṇa % vyācaṣṭe pratipattaye // BVaky_3,11.6 //",
    "GS24vakyp1au:2595": " paropakāratattvānāṃ $ svātantryenābhidhāyakaḥ &",
    "GS24vakyp1au:2596": " śabdaḥ sarvapadārthānā % svadharmad viprakṛṣyate // BVaky_3,11.7 //",
    "GS24vakyp1au:2597": " yathaivāviṣayaṃ jñānaṃ $ na kiṃ cid avabhāsate &",
    "GS24vakyp1au:2598": " tathā bhāvo 'py asaṃsṛṣṭo % na kaś cid upalabhyate // BVaky_3,11.8 //",
    "GS24vakyp1au:2599": " bhedena tu samākhyātaṃ $ yal loko 'py anuvartate &",
    "GS24vakyp1au:2600": " āgamāc chāstrasadṛśo % vyavahāraḥ sa varṇyate // BVaky_3,11.9 //",
    "GS24vakyp1au:2601": " buddhau sthiteṣu teṣv evam $ adhyāropo na durlabhaḥ &",
    "GS24vakyp1au:2602": " paradharmasya na hy atra % sadasattvaṃ prayojakam // BVaky_3,11.10 //",
    "GS24vakyp1au:2603": " sāmānyeṣv api sāmānyaṃ $ viśeṣeṣu viśiṣṭatā &",
    "GS24vakyp1au:2604": " saṃkhyāsu saṃkhyā liṅgeṣu % liṅgam evaṃ prakalpate // BVaky_3,11.11 //",
    "GS24vakyp1au:2605": " ato dravyāśritāṃ saṃkhyām $ āhuḥ saṃsargavādinaḥ &",
    "GS24vakyp1au:2606": " bhedābhedavyatīteṣu % bhedābhedavidhāyinīm // BVaky_3,11.12 //",
    "GS24vakyp1au:2607": " ātmāntarānāṃ yenātmā $ tadrūpa iva lakṣyate &",
    "GS24vakyp1au:2608": " atadrūpeṇa saṃsargāt % sā nimittasarūpatā // BVaky_3,11.13 //",
    "GS24vakyp1au:2609": " saṃsṛṣṭeṣv api nirbhāge $ bhūteṣv arthakriyā yathā &",
    "GS24vakyp1au:2610": " sattvādiṣu ca mātrāsu % sarvāsv evaṃ pratīyate // BVaky_3,11.14 //",
    "GS24vakyp1au:2611": " dvitvādiyonir ekatvaṃ $ bhedās tatpūrvakā yataḥ &",
    "GS24vakyp1au:2612": " vinā tena na saṃkhyānām % anyāsām asti saṃbhavaḥ // BVaky_3,11.15 //",
    "GS24vakyp1au:2613": " ekatve buddhisahite $ nimittaṃ dvitvajanmani &",
    "GS24vakyp1au:2614": " ekatvābhyāṃ samutpannam % evaṃ vā tat pratīyate // BVaky_3,11.16 //",
    "GS24vakyp1au:2615": " ekatvasamudāyo vā $ sāpekṣe vā pṛthak pṛthak &",
    "GS24vakyp1au:2616": " ekatve dvitvam ity evaṃ % tayor dvivacanaṃ bhavet // BVaky_3,11.17 //",
    "GS24vakyp1au:2617": " eko 'pi guṇabhedena $ saṅgho bhedaṃ prakalpayet &",
    "GS24vakyp1au:2618": " āśrayāśrayibhedo hi % tadāśrayanibandhanaḥ // BVaky_3,11.18 //",
    "GS24vakyp1au:2619": " saṃkhyeyasaṅghasaṃkhyāna- $ saṅghaḥ saṃkhyeti kathyate &",
    "GS24vakyp1au:2620": " vimśatyādisu sānyasva % dravyasaṅghasya bhedikā // BVaky_3,11.19 //",
    "GS24vakyp1au:2621": " ekaviṃśatisaṃkhvāvāṃ $ saṃkhyāntarasarūpayoḥ &",
    "GS24vakyp1au:2622": " ekasyāṃ buddhyanāvṛttyā, % bhāgayor iva kalpanā // BVaky_3,11.20 //",
    "GS24vakyp1au:2623": " asaṃkhyāsamudāyatvāt $ saṃkhyākāryaṃ vidhīyate &",
    "GS24vakyp1au:2624": " samūhatve tu tan na syāt % svāṅgādisamudāyavat // BVaky_3,11.21 //",
    "GS24vakyp1au:2625": " saṃkhyeyāntaratantrāsu $ yā saṃkhyāsu pravartate &",
    "GS24vakyp1au:2626": " āvṛttivargasaṃkhyeyā % tāṃ saṃkhyāṃ tādṛśīṃ viduḥ // BVaky_3,11.22 //",
    "GS24vakyp1au:2627": " na saṃkhyāyāṃ na saṃkhyeye $ dvau daśety asti saṃbhavaḥ &",
    "GS24vakyp1au:2628": " bhedābhāvān na saṃkhyāyāṃ % virodhān na tadāśraye // BVaky_3,11.23 //",
    "GS24vakyp1au:2629": " saṃkhyāyete daśadvargau $ dvidaśā iti saṃkhyayā &",
    "GS24vakyp1au:2630": " tadrūpe vāpi saṃkhyeya % āvṛttiḥ parigaṇyate // BVaky_3,11.24 //",
    "GS24vakyp1au:2631": " saṃkhyā nāma na saṃkhyāsti $ saṃjñaiṣeti yathocyate &",
    "GS24vakyp1au:2632": " rūpaṃ na rūpam apy evaṃ % samjñā sā hi sitādiṣu // BVaky_3,11.25 //",
    "GS24vakyp1au:2633": " saṃkhyānajātiyogāt tu $ saṃkhyā saṃkhyeti kathyate &",
    "GS24vakyp1au:2634": " rūpatvajātiyogāc ca % rūpe rūpam iti smṛtam // BVaky_3,11.26 //",
    "GS24vakyp1au:2635": " nimittam ekam ity atra $ vibhaktyā nābhidhīyate &",
    "GS24vakyp1au:2636": " tadvatas tu yad ekatvaṃ % vibhaktis tatra vartate // BVaky_3,11.27 //",
    "GS24vakyp1au:2637": " ekasya pracayo dṛṣṭaḥ $ samūhaś ca dvayos tathā &",
    "GS24vakyp1au:2638": " nimittavyatirekeṇa % saṃkhyānyā bhedikā tataḥ // BVaky_3,11.28 //",
    "GS24vakyp1au:2639": " tad ekam api caikatvaṃ $ vibhaktiśravaṇād ṛte &",
    "GS24vakyp1au:2640": " nocyate tena śabdena % vibhaktyā tu sahocyate // BVaky_3,11.29 //",
    "GS24vakyp1au:2641": " anvayavyatirekau ca $ yadi syād vacanāntaram &",
    "GS24vakyp1au:2642": " syātām asati tasmimś ca % prakṛtyartho na kalpyate // BVaky_3,11.30 //",
    "GS24vakyp1au:2643": " ekatvam eka ity atra $ śuddhadravyaviśeṣaṇam &",
    "GS24vakyp1au:2644": " saguṇas tu prakṛtyartho % vibhaktyarthena bhidyate // BVaky_3,11.31 //",
    "GS24vakyp1au:2645": " dvyekayor iti nirdeśāt $ saṃkhyāmātre 'pi saṃbhavaḥ &",
    "GS24vakyp1au:2646": " ekādīnāṃ prasiddhyā tu % saṃkhyeyārthatvam ucyate // BVaky_3,11.32 //",
    "GS24vakyp1au:2647": " 3,12: Upagrahasamuddeśa ya ātmanepadād bhedaḥ $ kva cid arthasya gamyate &",
    "GS24vakyp1au:2648": " anyataś cāpi lādeśān % manyante tam upagraham // BVaky_3,12.1 //",
    "GS24vakyp1au:2649": " kva cit sādhanam evāsau $ kva cit tasya viśeṣaṇam &",
    "GS24vakyp1au:2650": " sādhanaṃ tatra karmādi % vyaktavāco viśeṣaṇam // BVaky_3,12.2 //",
    "GS24vakyp1au:2651": " kriyā viṣayabhedena $ jīvikādiṣu bhidyate &",
    "GS24vakyp1au:2652": " lādeśaiḥ sa kriyābhedo % vākyeṣv api niyamyate // BVaky_3,12.3 //",
    "GS24vakyp1au:2653": " dhātvarthas tadviśeṣaś cāpy $ uktaḥ kva cid upagrahaḥ &",
    "GS24vakyp1au:2654": " dhātvartho gandhanādiḥ syād % vyatihāro viśeṣaṇam // BVaky_3,12.4 //",
    "GS24vakyp1au:2655": " kriyāpravṛttāv ākhyātā $ kaiś cit svārthaparārthatā &",
    "GS24vakyp1au:2656": " asati vā sati vāpi % vivakṣitanibandhanā // BVaky_3,12.5 //",
    "GS24vakyp1au:2657": " kesāṃ cit kartrabhiprāye $ ṇicā saha vikalpate &",
    "GS24vakyp1au:2658": " ātmanepadam anyesāṃ % tadarthā prakṛtir yathā // BVaky_3,12.6 //",
    "GS24vakyp1au:2659": " krīṇīṣva vapate dhatte $ cinoti cinute 'pi ca &",
    "GS24vakyp1au:2660": " āptaprayogā dṛśyante % yeṣu ṇyartho 'bhidhīyate // BVaky_3,12.7 //",
    "GS24vakyp1au:2661": " saṃvidhānaṃ pacādināṃ $ kva cid arthaḥ pratīyate &",
    "GS24vakyp1au:2662": " tannimittā yathānyāpi % kriyādhiśrayaṇādikā // BVaky_3,12.8 //",
    "GS24vakyp1au:2663": " kartrabhiprāyatā sūtre $ kriyābhedopalakṣaṇam &",
    "GS24vakyp1au:2664": " tathābhūtā kriyā yā hi % tatkartā phalabhāg yataḥ // BVaky_3,12.9 //",
    "GS24vakyp1au:2665": " yathopalakṣyate kālas $ tārakādarśanādibhiḥ &",
    "GS24vakyp1au:2666": " tathā phalaviśeṣeṇa % kriyābhedo nidarśyate // BVaky_3,12.10 //",
    "GS24vakyp1au:2667": " kriyāviśeṣavacane $ sāmarthyam uparudhyate &",
    "GS24vakyp1au:2668": " kesāṃ cid anye tu kṛtāḥ % svariteto ñitas tathā // BVaky_3,12.11 //",
    "GS24vakyp1au:2669": " anubandhaś ca siddhe 'rthe $ smṛtyartham anuṣajyate &",
    "GS24vakyp1au:2670": " tulyārtheṣv api cāvaśyaṃ % na sarveṣv ekadharmatā // BVaky_3,12.12 //",
    "GS24vakyp1au:2671": " dṛśīkṣyoḥ sadṛśe 'py arthe $ nābhedaḥ pratipūrvayoḥ &",
    "GS24vakyp1au:2672": " ṇyarthopādāyinas tasmān % na tulyārthāḥ pacādibhiḥ // BVaky_3,12.13 //",
    "GS24vakyp1au:2673": " umbhyarthe vartamānasya $ karoter bhinnadharmaṇaḥ &",
    "GS24vakyp1au:2674": " ṇyarthopādāyitā tasmān % niyatāḥ śabdaśaktayaḥ // BVaky_3,12.14 //",
    "GS24vakyp1au:2675": " tathā hy anuprayogasya $ karoter ātmanepade &",
    "GS24vakyp1au:2676": " pūrvavadgrahaṇaṃ prāpte % svaritaṃ samupasthitam // BVaky_3,12.15 //",
    "GS24vakyp1au:2677": " ekatve 'pi kriyākhyāte $ sādhanāśrayasaṃkhyayā &",
    "GS24vakyp1au:2678": " bhidyate na tu liṅgākhyo % bhedas tatra tadāśritaḥ // BVaky_3,12.16 //",
    "GS24vakyp1au:2679": " tasmād avasthite 'py arthe $ kasya cit pratibadhyate &",
    "GS24vakyp1au:2680": " śabdasya śaktiḥ sa tv eṣa % śāstre 'nvākhyāyate vidhiḥ // BVaky_3,12.17 //",
    "GS24vakyp1au:2681": " yasyārthasya prasiddhyartham $ ārabhyante pacādayaḥ &",
    "GS24vakyp1au:2682": " tat pradhānaṃ phalaṃ teṣāṃ % na lābhādi prayojanam // BVaky_3,12.18 //",
    "GS24vakyp1au:2683": " yatrobhau svāmidāsau tu $ prārabhete saha kriyām &",
    "GS24vakyp1au:2684": " yugapad dharmabhedena % dhātus tatra na vartate // BVaky_3,12.19 //",
    "GS24vakyp1au:2685": " yatra pratividhānārthaḥ $ pacis tatrātmanepadam &",
    "GS24vakyp1au:2686": " parasmaipadam anyatra % saṃskārādyabhidhāyini // BVaky_3,12.20 //",
    "GS24vakyp1au:2687": " saṃvidhātuś ca sāṃnidhyād $ dāse dharmo 'nusajyate &",
    "GS24vakyp1au:2688": " plakṣaśabdasya sāṃnidhyān % nyagrodhe plakṣatā yathā // BVaky_3,12.21 //",
    "GS24vakyp1au:2689": " puroḍāśābhidhānaṃ ca $ dhānādiṣu yathā sthitam &",
    "GS24vakyp1au:2690": " chattriṇā cābhisaṃbandhāc % chattriśabdābhidheyatā // BVaky_3,12.22 //",
    "GS24vakyp1au:2691": " arthāt pratītam anyonyaṃ $ pārārthyam avivakṣitam &",
    "GS24vakyp1au:2692": " ity ayaṃ śeṣaviṣayaḥ % kaiś cid atrānuvarṇyate // BVaky_3,12.23 //",
    "GS24vakyp1au:2693": " atha pratividhātā yo $ halaiḥ kṛṣati pañcabhiḥ &",
    "GS24vakyp1au:2694": " bhāṣye nodāhṛtaṃ kasmāt % prāptaṃ tatrātmanepadam // BVaky_3,12.24 //",
    "GS24vakyp1au:2695": " pratītatvāt tadarthasya $ śeṣatvaṃ yadi kalpyate &",
    "GS24vakyp1au:2696": " na syāt prāptavibhāṣāsau % svaritetāṃ nivartikā // BVaky_3,12.25 //",
    "GS24vakyp1au:2697": " śuddhe tu saṃvidhānārthe $ kaiś cid atreṣyate kṛṣiḥ &",
    "GS24vakyp1au:2698": " taddharmā yajir ity evaṃ % na syāt tatrātmanepadam // BVaky_3,12.26 //",
    "GS24vakyp1au:2699": " atra tūpapadenāyam $ arthabhedaḥ pratīyate &",
    "GS24vakyp1au:2700": " prāpte vibhāṣā kriyate % tasmān nātrātmanepadam // BVaky_3,12.27 //",
    "GS24vakyp1au:2701": " 3,13: Liṅgasamuddeśa stanakeśādisaṃbandho $ viśiṣṭā vā stanādayaḥ &",
    "GS24vakyp1au:2702": " tadupavyañjanā jātir % guṇāvasthā guṇās tathā // BVaky_3,13.1 //",
    "GS24vakyp1au:2703": " śabdopajanito 'rthātmā $ śabdasaṃskāra ity api &",
    "GS24vakyp1au:2704": " liṅgānāṃ liṅgatattvajñair % vikalpāḥ sapta darśitāḥ // BVaky_3,13.2 //",
    "GS24vakyp1au:2705": " upādānavikalpāś ca $ liṅgānāṃ sapta varṇitāḥ &",
    "GS24vakyp1au:2706": " vikalpasaṃniyogābhyāṃ % ye śabdeṣu vyavasthitāḥ // BVaky_3,13.3 //",
    "GS24vakyp1au:2707": " tisro jātaya evaitāḥ $ kesāṃ cit samavasthitāḥ &",
    "GS24vakyp1au:2708": " aviruddhā, viruddhābhir % gomahiṣyādijātibhiḥ // BVaky_3,13.4 //",
    "GS24vakyp1au:2709": " hastinyāṃ vaḍavāyāṃ ca $ strīti buddheḥ samanvayaḥ &",
    "GS24vakyp1au:2710": " atas tāṃ jātim icchanti % dravyādisamavāyinīm // BVaky_3,13.5 //",
    "GS24vakyp1au:2711": " paratantrasya yal liṅgam $ apoddhāre vivakṣite &",
    "GS24vakyp1au:2712": " tatrāsau śabdasaṃskāraḥ % śabdair eva vyapāśritaḥ // BVaky_3,13.6 //",
    "GS24vakyp1au:2713": " buddhyā kalpitarūpeṣu $ liṅgeṣv api ca saṃbhavaḥ &",
    "GS24vakyp1au:2714": " strītvādīnāṃ vyavasthā hi % sā liṅgair vyapadiśyate // BVaky_3,13.7 //",
    "GS24vakyp1au:2715": " yathā salilanirbhāsā $ mṛgatṛṣṇāsu jāyate &",
    "GS24vakyp1au:2716": " jalopalabdhyanuguṇād % bījād buddhir jale 'sati // BVaky_3,13.8 //",
    "GS24vakyp1au:2717": " tathaivāvyapadeśyebhyo $ hetubhyas tārakādiṣu &",
    "GS24vakyp1au:2718": " mukhyebhya iva liṅgebhyo % bhedā loke vyavasthitāḥ // BVaky_3,13.9 //",
    "GS24vakyp1au:2719": " vyakteṣu vyaktarūpāṇāṃ $ stanādīnāṃ tu darśanāt &",
    "GS24vakyp1au:2720": " avyaktavyañjanāvyakter % jātir na parikalpyate // BVaky_3,13.10 //",
    "GS24vakyp1au:2721": " astitvaṃ ca pratijñāya $ sadādarśanam icchataḥ &",
    "GS24vakyp1au:2722": " atyantādarśane na syād % asattvaṃ prati niścayaḥ // BVaky_3,13.11 //",
    "GS24vakyp1au:2723": " na cālam anumānāya $ śabdo 'darśanapūrvakaḥ &",
    "GS24vakyp1au:2724": " siddhe hi darśane kiṃ syād % anumānaprayojanam // BVaky_3,13.12 //",
    "GS24vakyp1au:2725": " āvirbhāvas tirobhāvaḥ $ sthitiś cety anapāyinaḥ &",
    "GS24vakyp1au:2726": " dharmā mūrtiṣu sarvāsu % liṅgatvenānudarśitāḥ // BVaky_3,13.13 //",
    "GS24vakyp1au:2727": " sarvamūrtyātmabhūtānāṃ $ śabdādināṃ guṇe guṇe &",
    "GS24vakyp1au:2728": " trayaḥ sattvādidharmās te % sarvatra samavasthitāḥ // BVaky_3,13.14 //",
    "GS24vakyp1au:2729": " rūpasya cātmamātrānāṃ $ śuklādināṃ pratikṣaṇam &",
    "GS24vakyp1au:2730": " kā cit pralīyate kā cit % kathaṃ cid abhivardhate // BVaky_3,13.15 //",
    "GS24vakyp1au:2731": " kvathitodakavac caiṣām $ anavasthitavṛttitā &",
    "GS24vakyp1au:2732": " ajasraṃ sarvabhāvānāṃ % bhāṣya evopavarṇitā // BVaky_3,13.16 //",
    "GS24vakyp1au:2733": " pravṛtter ekarūpatvaṃ $ sāmyaṃ vā sthitir ucyate &",
    "GS24vakyp1au:2734": " avirbhāvatirobhāva- % pravṛttyā vāvatiṣṭhate // BVaky_3,13.17 //",
    "GS24vakyp1au:2735": " guṇā ity eva buddher vā $ nimittatvaṃ sthitir matā &",
    "GS24vakyp1au:2736": " sthiteś ca sarvaliṅgānāṃ % sarvanāmatvam ucyate // BVaky_3,13.18 //",
    "GS24vakyp1au:2737": " sthiteṣu sarvaliṅgeṣu $ vivakṣāniyamāśrayaḥ &",
    "GS24vakyp1au:2738": " kasya cic chabdasaṃskāre % vyāpāraḥ kva cid iṣyate // BVaky_3,13.19 //",
    "GS24vakyp1au:2739": " saṃnidhāne nimittānāṃ $ kiṃ cid eva pravartakam &",
    "GS24vakyp1au:2740": " yathā takṣādiśabdānāṃ % lingeṣu niyamas tathā // BVaky_3,13.20 //",
    "GS24vakyp1au:2741": " bhāvatattvadṛśaḥ śiṣṭāḥ $ śabdārtheṣu vyavasthitāḥ &",
    "GS24vakyp1au:2742": " yad yad dharme 'ṅgatām eti % liṅgaṃ tat tat pracakṣate // BVaky_3,13.21 //",
    "GS24vakyp1au:2743": " svarabhedād yathā śabdāḥ $ sādhavo viṣayāntare &",
    "GS24vakyp1au:2744": " liṅgabhedāt tathā siddhāt % sādhutvam anugamyate // BVaky_3,13.22 //",
    "GS24vakyp1au:2745": " prayogo viprayogaś ca $ loke yatropalabhyate &",
    "GS24vakyp1au:2746": " śāstram ārabhyate tatra % na prayogāviparyaye // BVaky_3,13.23 //",
    "GS24vakyp1au:2747": " upādhibhedād artheṣu $ guṇadharmasya kasya cit &",
    "GS24vakyp1au:2748": " nimittabhāvaḥ sādhutve % vivakṣā ca vyavasthitā // BVaky_3,13.24 //",
    "GS24vakyp1au:2749": " himāraṇye mahattvena $ yukte strītvam avasthitam &",
    "GS24vakyp1au:2750": " hrasvopādhiviśiṣṭāyāḥ % kuṭyāḥ prasavayogitā // BVaky_3,13.25 //",
    "GS24vakyp1au:2751": " śabdāntarānāṃ bhinne 'rtha $ upāyāḥ pratipattaye &",
    "GS24vakyp1au:2752": " ekatām iva niścitya % laghvartham upadarśitāḥ // BVaky_3,13.26 //",
    "GS24vakyp1au:2753": " utpattiḥ prasavo 'nyeṣāṃ $ nāśaḥ saṃstyānam ity api &",
    "GS24vakyp1au:2754": " ātmarūpaṃ tu bhāvānāṃ % sthitir ity apadiśyate // BVaky_3,13.27 //",
    "GS24vakyp1au:2755": " dṛṣṭaṃ nimittaṃ kesāṃ cij $ jātyādivad avasthitam &",
    "GS24vakyp1au:2756": " dṛṣṭavac chabdasaṃskāra- % mātraṃ tu parikalpitam // BVaky_3,13.28 //",
    "GS24vakyp1au:2757": " yathā prasiddhe 'py ekatve $ nānātvābhiniveśinaḥ &",
    "GS24vakyp1au:2758": " nānātvaṃ janayantīva % śabdā liṅge 'pi sa kramaḥ // BVaky_3,13.29 //",
    "GS24vakyp1au:2759": " idaṃ veyam ayaṃ veti $ śabdasaṃskāramātrakam &",
    "GS24vakyp1au:2760": " nimittadarśanād arthe % kaiś cit sarvatra varṇyate // BVaky_3,13.30 //",
    "GS24vakyp1au:2761": " nāvaśyaṃ viṣayatvena $ nimittaṃ vyavatiṣṭhate &",
    "GS24vakyp1au:2762": " indriyādi yathādṛṣṭaṃ % bhedahetus tad iṣyate // BVaky_3,13.31 //",
    "GS24vakyp1au:2763": " 3,14: Vṛttisamuddeśa kutsāpraśaṃsātiśayaiḥ $ samāptārthaṃ tu yujyate &",
    "GS24vakyp1au:2764": " padaṃ svārthādayaḥ sarve % yasmāt kutsādihetavaḥ // BVaky_3,14.1 //",
    "GS24vakyp1au:2765": " devadattādikutsāyāṃ $ vartate kutsitaśrutiḥ &",
    "GS24vakyp1au:2766": " kutsitasthā tu yā kutsā % tadarthaḥ ko vidhīyate // BVaky_3,14.2 //",
    "GS24vakyp1au:2767": " prakṛṣṭa iti śuklādi- $ prakarṣasyābhidhāyakaḥ &",
    "GS24vakyp1au:2768": " prakṛṣṭasya prakarṣe tu % tarabādir vidhīyate // BVaky_3,14.3 //",
    "GS24vakyp1au:2769": " kutsitatvena kutsyo vā $ na samyag vāpi kutsitaḥ &",
    "GS24vakyp1au:2770": " svaśabdābhihite kena % viśiṣṭo 'rthaḥ pratīyate // BVaky_3,14.4 //",
    "GS24vakyp1au:2771": " na ca sāṃpratikī kutsā $ bhedābhāvāt pratīyate &",
    "GS24vakyp1au:2772": " pūjyate kutsitatvena % praśastatvena kutsyate // BVaky_3,14.5 //",
    "GS24vakyp1au:2773": " viśeṣaṇaviśeṣyatvaṃ $ padayor upajāyate &",
    "GS24vakyp1au:2774": " na prātipadikārthaś ca % tatraiva vyatiricyate // BVaky_3,14.6 //",
    "GS24vakyp1au:2775": " viśeṣyaṃ syād anirjñātaṃ $ nirjñāto 'rtho viśeṣaṇam &",
    "GS24vakyp1au:2776": " parārthatvena śeṣatvaṃ % sarveṣām upakāriṇām // BVaky_3,14.7 //",
    "GS24vakyp1au:2777": " vibhaktibhedo niyamād $ guṇaguṇyabhidhāyinoḥ &",
    "GS24vakyp1au:2778": " sāmānādhikaraṇyasya % prasiddhir dravyaśabdayoḥ // BVaky_3,14.8 //",
    "GS24vakyp1au:2779": " dravye 'nirjñātajātīye $ kṛṣṇaśabdaḥ prayujyate &",
    "GS24vakyp1au:2780": " anirjñātaguṇe caivaṃ % tilaśabdaḥ pravartate // BVaky_3,14.9 //",
    "GS24vakyp1au:2781": " sāmānyānām asaṃbandhāt $ tau viśeṣe vyavasthitau &",
    "GS24vakyp1au:2782": " rūpābhedād viśeṣaṃ tam % abhivyaṅktuṃ na śaknutaḥ // BVaky_3,14.10 //",
    "GS24vakyp1au:2783": " tāv eva saṃnipatitau $ bhedena pratipādane &",
    "GS24vakyp1au:2784": " avacchedam ivādhāya % saṃśayaṃ vyapakarṣataḥ // BVaky_3,14.11 //",
    "GS24vakyp1au:2785": " dravyātmā guṇasaṃsarga- $ bhedād āśrīyate pṛthak &",
    "GS24vakyp1au:2786": " jātisaṃbandhabhedāc ca % dvitīya iva gṛhyate // BVaky_3,14.12 //",
    "GS24vakyp1au:2787": " nimittair abhisaṃbandhād $ yā nimittasarūpatā &",
    "GS24vakyp1au:2788": " tayaikasyāpi nānātvaṃ % rūpabhedāt prakalpate // BVaky_3,14.13 //",
    "GS24vakyp1au:2789": " dravyāvasthā tṛtīyā tu $ yasyāṃ saṃsṛjyate dvayam &",
    "GS24vakyp1au:2790": " tayor avasthayor bhedād % āśrayatve niyujyate // BVaky_3,14.14 //",
    "GS24vakyp1au:2791": " buddhyaikaṃ bhidyate bhinnam $ ekatvaṃ copagacchati &",
    "GS24vakyp1au:2792": " buddhyāvasthā vibhajyante % sā hy arthasya vidhāyikā // BVaky_3,14.15 //",
    "GS24vakyp1au:2793": " vyapadeśivad ekasmin $ buddhyā nānātvakalpanā &",
    "GS24vakyp1au:2794": " tayā kalpitabhedaḥ sann % arthātmā vyapadiśyate // BVaky_3,14.16 //",
    "GS24vakyp1au:2795": " kriyābhedena dṛṣṭānām $ aśmādīnāṃ punaḥ punaḥ &",
    "GS24vakyp1au:2796": " kiṃ cid darśanam anyena % darśanenāpadiśyate // BVaky_3,14.17 //",
    "GS24vakyp1au:2797": " prayogabhedād dhātūnāṃ $ prakalpya bahurūpatām &",
    "GS24vakyp1au:2798": " bhedābhedāv upādāya % kva cid ekāctvam ucyate // BVaky_3,14.18 //",
    "GS24vakyp1au:2799": " anvayavyatirekābhyām $ arthavān parikalpitaḥ &",
    "GS24vakyp1au:2800": " eko dhātvarthavigamād % varṇatvenopacaryate // BVaky_3,14.19 //",
    "GS24vakyp1au:2801": " dravyātmānas trayas tasmād $ buddhau nānā vyavasthitāḥ &",
    "GS24vakyp1au:2802": " āśrayāśrayidharmeṇety % ayaṃ pūrvebhya āgamaḥ // BVaky_3,14.20 //",
    "GS24vakyp1au:2803": " sāmānādhikaraṇyaṃ ca $ śabdayoḥ kaiś cid iṣyate &",
    "GS24vakyp1au:2804": " viśeṣaṇaviśeṣyatvaṃ % saṃjñāsaṃjñitvam eva ca // BVaky_3,14.21 //",
    "GS24vakyp1au:2805": " keṣāṃ cij jātiguṇayor $ ekārthasamavetayoḥ &",
    "GS24vakyp1au:2806": " vṛttiḥ kṛṣṇatileṣv iṣṭā % śabde dravyābhidhāyini // BVaky_3,14.22 //",
    "GS24vakyp1au:2807": " saṃs tu rūparasādinām $ āśrayo nābhidhīyate &",
    "GS24vakyp1au:2808": " dravyābhidhānena vinā % tatas te dvandvabhāvinaḥ // BVaky_3,14.23 //",
    "GS24vakyp1au:2809": " dravyābhidhāyī kṛṣṇādir $ ākāṅkṣāvān pravartate &",
    "GS24vakyp1au:2810": " nimittānuvidhāyitvāt % tat tilādau na vidyate // BVaky_3,14.24 //",
    "GS24vakyp1au:2811": " evaṃ jātimati dravye $ pratyāsanne kriyāṃ prati &",
    "GS24vakyp1au:2812": " guṇadharma guṇāviṣṭaṃ % dravyaṃ bhedāya kalpate // BVaky_3,14.25 //",
    "GS24vakyp1au:2813": " guṇamātrābhidhāyitvaṃ $ ke cid icchanti vṛttiṣu &",
    "GS24vakyp1au:2814": " ajāśvādiṣu saṃbandhād % rūḍhīnām iva rūḍhibhiḥ // BVaky_3,14.26 //",
    "GS24vakyp1au:2815": " tile pūrvam upātte vā $ tatraiva matub iṣyate &",
    "GS24vakyp1au:2816": " sa ca dharmaḥ samāseṣu % guṇas tasmād viśeṣaṇam // BVaky_3,14.27 //",
    "GS24vakyp1au:2817": " [paṭvīmṛdvyoḥ samāse tu $ yady apy ekārthavṛttitā &",
    "GS24vakyp1au:2818": " bhinnam atrādhikaraṇaṃ % prāg vṛttes tac ca gṛhyate // BVaky_3,14.28 *//",
    "GS24vakyp1au:2819": " anusyūteva bhedābhyām $ ekā prakhyopajāyate &",
    "GS24vakyp1au:2820": " yadā sahavivakṣāṃ tām % āhur dvandvaikaśeṣayoḥ // BVaky_3,14.29 //",
    "GS24vakyp1au:2821": " itaretarayogas tu $ bhinnasaṅghābhidhāyinām &",
    "GS24vakyp1au:2822": " pratyekaṃ ca samūho 'sau % samūhiṣu samāpyate // BVaky_3,14.30 //",
    "GS24vakyp1au:2823": " vyāpārasamudāyasya $ yathādhiśrayaṇādiṣu &",
    "GS24vakyp1au:2824": " pratyekaṃ jātivad vṛttis % tathā dvandvapadeṣv api // BVaky_3,14.31 //",
    "GS24vakyp1au:2825": " śauṇḍārdharcapuroḍāśa- $ cchattriṇo 'tra nidarśanam &",
    "GS24vakyp1au:2826": " te viṣṇumitrā iti ca % bhinneṣu sahacāriṣu // BVaky_3,14.32 //",
    "GS24vakyp1au:2827": " arthāntarābhidhāyitvaṃ $ tathārthāntaravartinām &",
    "GS24vakyp1au:2828": " yābhyāṃ caikam anekārthaṃ % tābhyām evāparaṃ padam // BVaky_3,14.33 //",
    "GS24vakyp1au:2829": " samudāyāntaratvāc ca $ tādṛśo 'rtho na laukikaḥ &",
    "GS24vakyp1au:2830": " anvayavyatirekābhyāṃ % śāstrārtho 'pi na dṛśyate // BVaky_3,14.34 //",
    "GS24vakyp1au:2831": " duḥkhā durupapādā ca $ tasmād bhāṣye 'py udāhṛtā &",
    "GS24vakyp1au:2832": " yugapadvācitā sā tu % vyavahārārtham āśritā // BVaky_3,14.35 //",
    "GS24vakyp1au:2833": " samudāyam upakramya $ padaṃ tasyāṃ prayujyate &",
    "GS24vakyp1au:2834": " vibhāgena samākhyāne % tatas tad dvyartham ucyate // BVaky_3,14.36 //",
    "GS24vakyp1au:2835": " vākye 'pi niyatā dharmāḥ $ ke cid vṛttau dvayos tathā &",
    "GS24vakyp1au:2836": " te tv abhedena sāmarthya- % mātra evopavarṇitāḥ // BVaky_3,14.37 //",
    "GS24vakyp1au:2837": " vṛttau viśeṣavṛttitvād $ bhede sāmānyavācitā &",
    "GS24vakyp1au:2838": " upamānasamāsādau % śyāmādīnām udāhṛtā // BVaky_3,14.38 //",
    "GS24vakyp1au:2839": " vṛttir anyapadārthe yā $ tasyā vākyeṣv asaṃbhavaḥ &",
    "GS24vakyp1au:2840": " cārthe dvandvapadānāṃ ca % bhede vṛttir na vidyate // BVaky_3,14.39 //",
    "GS24vakyp1au:2841": " bhede sati nirādīnāṃ $ krāntādyartheṣv asaṃbhavaḥ &",
    "GS24vakyp1au:2842": " prāg vṛtter jātivācitvaṃ % na ca gaurakharādiṣu // BVaky_3,14.40 //",
    "GS24vakyp1au:2843": " krīḍāyā, jīvikāyāś ca $ vākyenāvacanāt tathā &",
    "GS24vakyp1au:2844": " na nityagrahaṇaṃ yuktaṃ % kauṭilye yaṅvidhau yathā // BVaky_3,14.41 //",
    "GS24vakyp1au:2845": " nirdhāraṇādiviṣaye $ vyapekṣaiva yataḥ sthitā &",
    "GS24vakyp1au:2846": " samāsapratiṣedhānāṃ % tato nāsti prayojanam // BVaky_3,14.42 //",
    "GS24vakyp1au:2847": " vidhibhiḥ pratiṣedhaiś ca $ bhedābhedanidarśanam &",
    "GS24vakyp1au:2848": " kṛtaṃ dvandvaikavadbhāve % saṅghavṛttyupadeśavat // BVaky_3,14.43 //",
    "GS24vakyp1au:2849": " sāmarthyam aviśeṣoktam $ api lokavyavasthayā &",
    "GS24vakyp1au:2850": " vṛttyavṛttyoḥ prayogajñair % vibhaktaṃ pratipattṛbhiḥ // BVaky_3,14.44 //",
    "GS24vakyp1au:2851": " arthasya vinivṛttatvāl $ lugādi na virudhyate &",
    "GS24vakyp1au:2852": " ekārthībhāva evātaḥ % samāsākhyā vidhīyate // BVaky_3,14.45 //",
    "GS24vakyp1au:2853": " vyavasthitavibhāṣā ca $ sāmānye kaiś cid iṣyate &",
    "GS24vakyp1au:2854": " tathā vākyaṃ vyapekṣāyāṃ % samāso 'nyatra śiṣyate // BVaky_3,14.46 //",
    "GS24vakyp1au:2855": " tulyaśrutitvāt tattve 'pi $ rājādīnām upāśrite &",
    "GS24vakyp1au:2856": " vṛttau viśeṣaṇākāṅkṣā- % gamakatvān nivartate // BVaky_3,14.47 //",
    "GS24vakyp1au:2857": " saṃbandhiśabdaḥ sāpekṣo $ nityaṃ sarvaḥ prayujyate &",
    "GS24vakyp1au:2858": " svārthavat sā vyapekṣāsya % vṛttāv api na hīyate // BVaky_3,14.48 //",
    "GS24vakyp1au:2859": " samudāyena saṃbandho $ yesāṃ gurukulādinā &",
    "GS24vakyp1au:2860": " saṃspṛśyāvayavāṃs te 'pi % yujyante tadvatā saha // BVaky_3,14.49 //",
    "GS24vakyp1au:2861": " abudhān praty upāyāś ca $ vicitrāḥ pratipattaye &",
    "GS24vakyp1au:2862": " śabdāntaratvād atyanta- % bhedo vākyasamāsayoḥ // BVaky_3,14.50 //",
    "GS24vakyp1au:2863": " asamāse samāse ca $ gorathādiṣv adarśanāt &",
    "GS24vakyp1au:2864": " yuktādināṃ na śāstreṇa % nivṛttyanugamaḥ kṛtaḥ // BVaky_3,14.51 //",
    "GS24vakyp1au:2865": " śabdāntaratvād yuktādiḥ $ kva cid vākye prayujyate &",
    "GS24vakyp1au:2866": " praparṇaprapalāśādau % gataśabdaś ca vṛttiṣu // BVaky_3,14.52 //",
    "GS24vakyp1au:2867": " viśeṣaṇaviśesyatvaṃ $ kaiś cid ekas tathāśrayaḥ &",
    "GS24vakyp1au:2868": " upāye tattvadarśitvād % iṣyate vṛttivākyayoḥ // BVaky_3,14.53 //",
    "GS24vakyp1au:2869": " padaṃ yathaiva vṛkṣādi $ viśiṣṭe 'rthe vyavasthitam &",
    "GS24vakyp1au:2870": " nīlotpalādy api tathā % bhāgābhyāṃ vartate vinā // BVaky_3,14.54 //",
    "GS24vakyp1au:2871": " śrotriyakṣetriyādināṃ $ na ca vāsiṣṭhagārgyavat &",
    "GS24vakyp1au:2872": " bhedena pratyayo loke % tulyarūpāsamanvayāt // BVaky_3,14.55 //",
    "GS24vakyp1au:2873": " saptaparṇādivad bhedo $ na vṛttau vidyate kva cit &",
    "GS24vakyp1au:2874": " rūḍhyarūḍhivibhāgo 'pi % kriyate pratipattaye // BVaky_3,14.56 //",
    "GS24vakyp1au:2875": " yā sāmānyāśrayā saṃjñā $ viśeṣaviṣayā ca yā &",
    "GS24vakyp1au:2876": " bahulagrahaṇān nāsti % pravṛttir ubhayos tayoḥ // BVaky_3,14.57 //",
    "GS24vakyp1au:2877": " susūkṣmajaṭakeśādau $ samāso 'vayave yadi &",
    "GS24vakyp1au:2878": " syāt syāt tatrāntaraṅgatvād % bādhako 'vayavasvaraḥ // BVaky_3,14.58 //",
    "GS24vakyp1au:2879": " samudāyasya vṛttau ca $ naikadeśo vibhāṣyate &",
    "GS24vakyp1au:2880": " bheda eva vibhāṣāyā % niyato viṣayo yataḥ // BVaky_3,14.59 //",
    "GS24vakyp1au:2881": " yataś cāviṣayaḥ so 'syās $ tasmān nāsty akṛtārthatā &",
    "GS24vakyp1au:2882": " abhedaprakrame 'tyantaṃ % bhedānām apasāraṇāt // BVaky_3,14.60 //",
    "GS24vakyp1au:2883": " mahākaṣṭaśritety evaṃ $ na syād bhedaḥ padatraye &",
    "GS24vakyp1au:2884": " vṛttāv avayavasyāttvaṃ % yasmān na pratiṣidhyate // BVaky_3,14.61 //",
    "GS24vakyp1au:2885": " mahāraṇyam atīte tu $ tripadād bhidyate svaraḥ &",
    "GS24vakyp1au:2886": " yasmāt tatrāntaraṅgatvād % bādhako 'vayavasvaraḥ // BVaky_3,14.62 //",
    "GS24vakyp1au:2887": " satiśiṣṭabaliyastvāt $ thāthādisvara eva tu &",
    "GS24vakyp1au:2888": " dvipade tena yagapat % tritayaṃ na samasyate // BVaky_3,14.63 //",
    "GS24vakyp1au:2889": " yeṣām apūjyamānatvaṃ $ parārthānugamātmake &",
    "GS24vakyp1au:2890": " viśeṣaṇaviśeṣyatvam % api teṣāṃ na kalpate // BVaky_3,14.64 //",
    "GS24vakyp1au:2891": " viśeṣaḥ śrūyamāṇo 'pi $ pradhāneṣu guṇeṣu vā &",
    "GS24vakyp1au:2892": " śabdāntaratvād vākye tu % vṛttau nityaṃ na vidyate // BVaky_3,14.65 //",
    "GS24vakyp1au:2893": " viśeṣakarmasaṃbandhe $ nirbhukte 'pi kṛtādibhiḥ &",
    "GS24vakyp1au:2894": " viśeṣanirapekṣo 'nyaḥ % kṛtaśabdaḥ pravartate // BVaky_3,14.66 //",
    "GS24vakyp1au:2895": " akarmakatve saty evaṃ $ ktāntaṃ bhāvābhidhāyi tat &",
    "GS24vakyp1au:2896": " tataḥ kriyāvatā kartrā % yogo bhavati karmaṇām // BVaky_3,14.67 //",
    "GS24vakyp1au:2897": " avigrahā gatādisthā $ yathā grāmādikarmabhiḥ &",
    "GS24vakyp1au:2898": " saṃbadhyate kriyā tadvat % kṛtapūrvyādiṣu sthitā // BVaky_3,14.68 //",
    "GS24vakyp1au:2899": " muṇḍisūtrvādayo 'sadbhir $ bhāgair anugatā iva &",
    "GS24vakyp1au:2900": " vibhaktāḥ kalpitātmāno % dhātavaḥ kuṭṭicarcivat // BVaky_3,14.69 //",
    "GS24vakyp1au:2901": " putrīyatau na putro 'sti $ viśeṣecchā tu tādṛśī &",
    "GS24vakyp1au:2902": " vinaiva putrānugamād % yā putre vyavatiṣṭhate // BVaky_3,14.70 //",
    "GS24vakyp1au:2903": " prāṇair vinā yathā dhārir $ jīvatau prāṇakarmakaḥ &",
    "GS24vakyp1au:2904": " na cātra dhārir na prāṇā % jīvatis tu kriyāntaram // BVaky_3,14.71 //",
    "GS24vakyp1au:2905": " tathā vineṣiputrābhyāṃ $ putrīyāyāṃ kriyāntaram &",
    "GS24vakyp1au:2906": " anvākhyānāya bhedās tu % sadṛśāḥ pratipādakāḥ // BVaky_3,14.72 //",
    "GS24vakyp1au:2907": " ākṣepāc ca prayoge.na $ viṣayāntaravartinā &",
    "GS24vakyp1au:2908": " sad apīcchākyacaḥ karma % vākya eva prayujyate // BVaky_3,14.73 //",
    "GS24vakyp1au:2909": " prasiddhena hṛtaḥ śabdo $ bhāvagarhābhidhāyinā &",
    "GS24vakyp1au:2910": " abhyāse tulyarūpatvān % na yaṅantaḥ prayujyate // BVaky_3,14.74 //",
    "GS24vakyp1au:2911": " śabdā yathā vibhajyante $ bhāgair iva vikalpitaiḥ &",
    "GS24vakyp1au:2912": " anvākhyeyās tathā śāstram % atidūre vyavasthitam // BVaky_3,14.75 //",
    "GS24vakyp1au:2913": " arthasyānugamaṃ kaṃ cid $ dṛṣṭvaiva parikalpitam &",
    "GS24vakyp1au:2914": " padaṃ vākye pade dhātur % dhātau bhāgaś ca muṇḍivat // BVaky_3,14.76 //",
    "GS24vakyp1au:2915": " aviprayogaḥ sādhutve $ vyutpattir anavasthitā &",
    "GS24vakyp1au:2916": " upāyān pratipattīnāṃ % nābhimanyeta satyataḥ // BVaky_3,14.77 //",
    "GS24vakyp1au:2917": " yathaiva ḍitthe davatiḥ $ pācake pacatis tathā &",
    "GS24vakyp1au:2918": " ḍayatiś ca paciś caiva % dvāv apy etāv alaukikau // BVaky_3,14.78 //",
    "GS24vakyp1au:2919": " prakṛtipratyayāv ūhyau $ padāt tābhyāṃ padaṃ tathā &",
    "GS24vakyp1au:2920": " anubandhasvarādibhyaḥ % śiṣṭaiḥ śāstraṃ na tān prati // BVaky_3,14.79 //",
    "GS24vakyp1au:2921": " śāstradṛṣṭis tu śāstrasya $ prāptimātre 'py aniścite &",
    "GS24vakyp1au:2922": " yujyate pratyavāyena % śāstraṃ cakṣur apaśyatām // BVaky_3,14.80 //",
    "GS24vakyp1au:2923": " arthāntarābhidhānāc ca $ paurvāparyaṃ na bhidyate &",
    "GS24vakyp1au:2924": " rājadantāhitāgnyādi- % rājāśvādiṣu sarvathā // BVaky_3,14.81 //",
    "GS24vakyp1au:2925": " vinaiva pratyayair vṛttau $ ye bhinnārthābhidhāyinaḥ &",
    "GS24vakyp1au:2926": " gargādayo lukā teṣāṃ % sādhutvam anugamyate // BVaky_3,14.82 //",
    "GS24vakyp1au:2927": " [so 'yam ity abhisaṃbandhāt $ pratyayena vinā yadi &",
    "GS24vakyp1au:2928": " bhṛgvādayaḥ prayujyeran % nāpatye niyamo bhavet // BVaky_3,14.83 *//",
    "GS24vakyp1au:2929": " so 'yam ity abhisaṃbandhe $ liṅgopavyañjanād ṛte &",
    "GS24vakyp1au:2930": " praṣṭhādiṣu na jāyaiva % niyamena pratīyate // BVaky_3,14.84 //",
    "GS24vakyp1au:2931": " mānameyābhisaṃbandha- $ viśeṣe 'ṅgīkṛte tathā &",
    "GS24vakyp1au:2932": " prasthādīnām asādhutvaṃ % taddhitena vinā bhavet // BVaky_3,14.85 //",
    "GS24vakyp1au:2933": " taddhito yogabhedena $ vākyaṃ vā syād vibhāṣitam &",
    "GS24vakyp1au:2934": " parimāṇādhike tatra % prathamā śiṣyate punaḥ // BVaky_3,14.86 //",
    "GS24vakyp1au:2935": " vyatiriktasya sādhutve $ tad eva ca nidarśanam &",
    "GS24vakyp1au:2936": " yujyate 'ṅgīkṛtādhikyaṃ % tat sarvābhir vibhaktibhiḥ // BVaky_3,14.87 //",
    "GS24vakyp1au:2937": " śuklādiṣu matublopo $ vyatirekasya darśanāt &",
    "GS24vakyp1au:2938": " asādhutvanivṛttyarthaṃ % sādhavas te bidādivat // BVaky_3,14.88 //",
    "GS24vakyp1au:2939": " viśeṣaṇād viśeṣye 'rthe $ tadbhāvābhyuccaye sati &",
    "GS24vakyp1au:2940": " punaś ca pratisaṃhāre % vṛttim eke pracakṣate // BVaky_3,14.89 //",
    "GS24vakyp1au:2941": " nimitte pratyayaḥ pūrvo $ nānuprāpto nimittinā &",
    "GS24vakyp1au:2942": " nimittavati buddheś ca % na nimittasarūpatā // BVaky_3,14.90 //",
    "GS24vakyp1au:2943": " saṃskārasahitāj jñānān $ nopaślesaḥ smṛter api &",
    "GS24vakyp1au:2944": " vyāpāre tannimittānāṃ % na grāhyaṃ syāt tathā sthitam // BVaky_3,14.91 //",
    "GS24vakyp1au:2945": " antaḥkaraṇavṛttau ca $ vyarthā bāhyārthakalpanā &",
    "GS24vakyp1au:2946": " tasmād anupakāre vā % grāhyaṃ vā na tathā sthitam // BVaky_3,14.92 //",
    "GS24vakyp1au:2947": " anusyūteva saṃsṛṣṭair $ arthe buddhiḥ pravartate &",
    "GS24vakyp1au:2948": " vyākhyātāro vibhajyārthāṃs % tān bhedena pracakṣate // BVaky_3,14.93 //",
    "GS24vakyp1au:2949": " tadātmany avibhakte ca $ buddhyantaram upāśritāḥ &",
    "GS24vakyp1au:2950": " vibhāgam iva manyante % viśeṣaṇaviśeṣyayoḥ // BVaky_3,14.94 //",
    "GS24vakyp1au:2951": " abudhān prati vṛttiṃ ca $ vartayantaḥ prakalpitām &",
    "GS24vakyp1au:2952": " āhuḥ parārthavacane % tyāgābhyuccayadharmatām // BVaky_3,14.95 //",
    "GS24vakyp1au:2953": " anvayād gamyate so 'rtho $ virodhī vā nivartate &",
    "GS24vakyp1au:2954": " dvyartham arthāntare vāpi % tatrāhur upasarjanam // BVaky_3,14.96 //",
    "GS24vakyp1au:2955": " upāyamātraṃ nānātvaṃ $ samūhas tv eka eva saḥ &",
    "GS24vakyp1au:2956": " vikalpābhyuccayābhyāṃ vā % bhedasaṃsargakalpanā // BVaky_3,14.97 //",
    "GS24vakyp1au:2957": " vṛttiṃ vartayatām evam $ abudhapratipattaye &",
    "GS24vakyp1au:2958": " bhinnāḥ saṃbodhanopāyāḥ % puruṣeṣv anavasthitāḥ // BVaky_3,14.98 //",
    "GS24vakyp1au:2959": " vācikā dyotikā vāpi $ saṃkhyānāṃ vā vibhaktayaḥ &",
    "GS24vakyp1au:2960": " tadrūpe 'vayave vṛttau % saṃkhyābhedo nivartate // BVaky_3,14.99 //",
    "GS24vakyp1au:2961": " abhedaikatvasaṃkhyā vā $ tatrānyaivopajāyate &",
    "GS24vakyp1au:2962": " saṃsargarupaṃ saiṃkhyānām % avibhaktaṃ tad ucyate // BVaky_3,14.100 //",
    "GS24vakyp1au:2963": " yathauṣadhirasāḥ sarve $ madhuny āhitaśaktayaḥ &",
    "GS24vakyp1au:2964": " avibhāgena vartante % tāṃ saṃkhyāṃ tādṛśīṃ viduḥ // BVaky_3,14.101 //",
    "GS24vakyp1au:2965": " bhedānāṃ vā parityāgāt $ saṃkhyātmā sa tathāvidhaḥ &",
    "GS24vakyp1au:2966": " vyāpārāj jātibhāgasya % bhedāpohena vartate // BVaky_3,14.102 //",
    "GS24vakyp1au:2967": " agṛhītaviśeṣeṇa $ yathā rūpeṇa rūpavān &",
    "GS24vakyp1au:2968": " prakhyāyate na śuklādi- % bhedarūpas tu gṛhyate // BVaky_3,14.103 //",
    "GS24vakyp1au:2969": " bhedarūpasamāveśe $ tathā saty avivakṣite &",
    "GS24vakyp1au:2970": " bhāgaḥ prakāśitaḥ kaś cic % chāstre 'ṅgatvena gṛhyate // BVaky_3,14.104 //",
    "GS24vakyp1au:2971": " saṃkḥyāsāmānyarūpeṇa $ tadā so 'mśaḥ pratīyate &",
    "GS24vakyp1au:2972": " arthasyānekaśaktitve % śabdair niyataśaktibhiḥ // BVaky_3,14.105 //",
    "GS24vakyp1au:2973": " avyayānāṃ ca yo dharmo $ yaś ca bhedavatāṃ kramaḥ &",
    "GS24vakyp1au:2974": " abhinnavyapadeśārham % antarālaṃ tad etayoḥ // BVaky_3,14.106 //",
    "GS24vakyp1au:2975": " alukaś caikavadbhāvas $ tasmin sati na śiṣyate &",
    "GS24vakyp1au:2976": " sa ca goṣucarādīnāṃ % dharmo 'sti vacanāntare // BVaky_3,14.107 //",
    "GS24vakyp1au:2977": " jātau dvivacanābhāvāt $ tad vṛttiṣu na vidyate &",
    "GS24vakyp1au:2978": " pratyākhyāne tu yogasya % dravye goṣucarādayaḥ // BVaky_3,14.108 //",
    "GS24vakyp1au:2979": " āśrayād bhedavattāyāḥ $ sarvabhedasamanvayaḥ &",
    "GS24vakyp1au:2980": " dravyābhidhānapakṣo 'pi % jātyākhyāyāṃ na vidyate // BVaky_3,14.109 //",
    "GS24vakyp1au:2981": " sarvadravyagatiś caivam $ ekaśeṣaś ca nocyate &",
    "GS24vakyp1au:2982": " pratyākhyāte 'nyathā sūtre % bhinnadravyagatir bhavet // BVaky_3,14.110 //",
    "GS24vakyp1au:2983": " vṛttau yo yuktavadbhāvo $ varaṇādiṣu śiṣyate &",
    "GS24vakyp1au:2984": " abhedaikatvasaṃkhyāyāṃ % godau tatra na sidhyati // BVaky_3,14.111 //",
    "GS24vakyp1au:2985": " prāg vṛtter yuktavadbhāve $ ṣaṣṭhī bhedāśrayā bhavet &",
    "GS24vakyp1au:2986": " vṛttau saṃkhyāviśeṣāṇāṃ % tyāgād bhedo nivartate // BVaky_3,14.112 //",
    "GS24vakyp1au:2987": " vidyamānāsu saṃkhyāsu $ ke cit saṃkhyāntaraṃ viduḥ &",
    "GS24vakyp1au:2988": " abhedākhyam upagrāhi % vṛttau tac copajāyate // BVaky_3,14.113 //",
    "GS24vakyp1au:2989": " vyāpāraṃ yāti bhedākhyais $ tat svair avayavaiḥ kva cit &",
    "GS24vakyp1au:2990": " ātmā bhedānapekṣo 'sya % kva cid eti nimittatām // BVaky_3,14.114 //",
    "GS24vakyp1au:2991": " dāsyāḥ patir iti vyakto $ godāv iti ca dṛśyate &",
    "GS24vakyp1au:2992": " vyāpārabhedaḥ saṃkhyāyās % tasmād eva vyavasthitaḥ // BVaky_3,14.115 //",
    "GS24vakyp1au:2993": " dvyādināṃ ca dviputrādau $ bāhyo bhedo nivartate &",
    "GS24vakyp1au:2994": " vibhaktivācyaḥ svārthatvān % nimittaṃ tv avatiṣṭhate // BVaky_3,14.116 //",
    "GS24vakyp1au:2995": " dvitvopasarjane saṅghe $ dviśabdas tatra vartate &",
    "GS24vakyp1au:2996": " so 'yam ity abhisaṃbandhād % ubhaśabde na tat tathā // BVaky_3,14.117 //",
    "GS24vakyp1au:2997": " ubhayas tatra tulyārtho $ vṛttau nityaṃ prayujyate &",
    "GS24vakyp1au:2998": " sūtre 'pi nityagrahaṇaṃ % tadartham abhidhīyate // BVaky_3,14.118 //",
    "GS24vakyp1au:2999": " āpi ke cāparārthatvān $ nābheda upajāyate &",
    "GS24vakyp1au:3000": " ubhe iti tataḥ svārthe % bhede vṛttiḥ prayujyate // BVaky_3,14.119 //",
    "GS24vakyp1au:3001": " strītvābhidhānapakṣe 'pi $ guṇabhāvaviparyayaḥ &",
    "GS24vakyp1au:3002": " svabhāvād aparārthatvāt % tatra bhedo na hīyate // BVaky_3,14.120 //",
    "GS24vakyp1au:3003": " tasmād dvivacanāṭ ṭāpaś $ cobhayo 'nyatra dṛśyate &",
    "GS24vakyp1au:3004": " pratyayaṃ tayapaṃ hitvā % nāsty uttarapade punaḥ // BVaky_3,14.121 //",
    "GS24vakyp1au:3005": " prāptiḥ pragṛhyasaṃjñāyā $ na syāt pratyayalakṣaṇāt &",
    "GS24vakyp1au:3006": " kumāryagāre na hy asti % samāso vacanāntare // BVaky_3,14.122 //",
    "GS24vakyp1au:3007": " ekadvayor yañādināṃ $ vibhāṣā luṅ na kalpate &",
    "GS24vakyp1au:3008": " yauṣmākas tāvakaś ceti % bhedābhāvān na sidhyati // BVaky_3,14.123 //",
    "GS24vakyp1au:3009": " dṛṣṭo gārgyatare bhedas $ tathā gargatarā iti &",
    "GS24vakyp1au:3010": " yuṣmatpitā tvatpiteti % tathādeśau vyavasthitau // BVaky_3,14.124 //",
    "GS24vakyp1au:3011": " upādhibhūtā yā saṃkhyā $ prakṛtau samavasthitā &",
    "GS24vakyp1au:3012": " ādeśaiḥ samjnayā vāpi % vibhaktyā vyajyate vinā // BVaky_3,14.125 //",
    "GS24vakyp1au:3013": " śaurpike māsajāte ca $ parimāṇaṃ svabhāvataḥ &",
    "GS24vakyp1au:3014": " upādhibhūtām āśritya % saṃkhyāṃ bhedena vartate // BVaky_3,14.1.26 //",
    "GS24vakyp1au:3015": " vayasvini paricchedaḥ $ krīte cāpi na gamyate &",
    "GS24vakyp1au:3016": " iṣṭo 'bhedād ṛte tatra % patimāṇam anarthakam // BVaky_3,14.127 //",
    "GS24vakyp1au:3017": " bhinnasyābhedavacanāt $ prasthādibhyaḥ śaso vidhiḥ &",
    "GS24vakyp1au:3018": " taddharmatvād abhedāt tu % ghaṭādibhyo na dṛśyate // BVaky_3,14.128 //",
    "GS24vakyp1au:3019": " śrūyate vacanaṃ yatra $ bhāvas tatra viśiṣyate &",
    "GS24vakyp1au:3020": " nivartate yad vacanaṃ % tasya bhāvo na vidyate // BVaky_3,14.129 //",
    "GS24vakyp1au:3021": " kāryaṃ sattāśrayaṃ śāstrād $ apravṛttir adarśanam &",
    "GS24vakyp1au:3022": " vākye dṛṣṭaṃ yad atyantam % abhāvas tasya vṛttiṣu // BVaky_3,14.130 //",
    "GS24vakyp1au:3023": " samjñāviṣayabhedārthaṃ $ prasaktādarśanaṃ smṛtam &",
    "GS24vakyp1au:3024": " śrūyamānaṃ tu vacanaṃ % viśiṣṭam upalabhyate // BVaky_3,14.131 //",
    "GS24vakyp1au:3025": " abhāvo vā luko yatra $ rūpavān vā vidhīyate &",
    "GS24vakyp1au:3026": " vyabhicārān nimittasya % tatrāsādhuḥ prasajyate // BVaky_3,14.132 //",
    "GS24vakyp1au:3027": " bhedaḥ saṃkhyāviśeṣo vā $ vyākhyāto vṛttivākyayoḥ &",
    "GS24vakyp1au:3028": " sarvatraiva viśeṣas tu % nāvaśyaṃ tādṛśo bhavet // BVaky_3,14.133 //",
    "GS24vakyp1au:3029": " āteś ca bhedahetutvān $ na liṅgena viśeṣyate &",
    "GS24vakyp1au:3030": " pradhānaṃ mṛgadugdhādau % gārgīputre na sa kramaḥ // BVaky_3,14.134 //",
    "GS24vakyp1au:3031": " abhede liṅgasaṃkhyābhyāṃ $ yogāc chuklaṃ paṭā iti &",
    "GS24vakyp1au:3032": " prasakte śāstram ārabdhaṃ % siddhaye liṅgasaṃkhyayoḥ // BVaky_3,14.135 //",
    "GS24vakyp1au:3033": " parārthaṃ śeṣabhāvaṃ yo $ vṛttiṣu pratipadyate &",
    "GS24vakyp1au:3034": " guṇo viśeṣaṇatvena % sa sūtre vyapadiśyate // BVaky_3,14.136 //",
    "GS24vakyp1au:3035": " śabdāntaratvād vākyeṣu $ viśeṣā yady api śrutāḥ &",
    "GS24vakyp1au:3036": " vṛtter abhinnarūpatvāt % teṣu vṛttir na vidyate // BVaky_3,14.137 //",
    "GS24vakyp1au:3037": " rūpāc ca śabdasaṃskāraḥ $ sāmānyaviṣayo yataḥ &",
    "GS24vakyp1au:3038": " tasmāt tadāśrayaṃ liṅgaṃ % vacanaṃ ca prasajyate // BVaky_3,14.138 //",
    "GS24vakyp1au:3039": " saliṅgaṃ ca sasaṃkhyaṃ ca $ tato dravyābhidhāyinā &",
    "GS24vakyp1au:3040": " saṃbadhyate padaṃ tatra % tayor bhinnā śrutir bhavet // BVaky_3,14.139 //",
    "GS24vakyp1au:3041": " bhāvino bahiraṅgasya $ vacanād āśrayasya ye &",
    "GS24vakyp1au:3042": " liṅgasaṃkhye guṇānāṃ te % sūtreṇa pratipādite // BVaky_3,14.140 //",
    "GS24vakyp1au:3043": " viśeṣavṛtter api ca $ rūpābhedād alakṣitaḥ &",
    "GS24vakyp1au:3044": " yasmād viśeṣas tenātra % bhedakāryaṃ na kalpate // BVaky_3,14.141 //",
    "GS24vakyp1au:3045": " viśeṣa eva sāmānyaṃ $ viśesād bhidyate yataḥ &",
    "GS24vakyp1au:3046": " abhedo hi viśeṣāṇām % āśrito vinivartakaḥ // BVaky_3,14.142 //",
    "GS24vakyp1au:3047": " yad yad āśrīyate tat tad $ anyasya vinivartakam &",
    "GS24vakyp1au:3048": " bhedābhedavibhāgas tu % sāmānye na nirūpyate // BVaky_3,14.143 //",
    "GS24vakyp1au:3049": " apoddhāraś ca sāmānyam $ iti tasyopakārinaḥ &",
    "GS24vakyp1au:3050": " nimittāvastham evātas % tat svadharmeṇa gṛhyate // BVaky_3,14.144 //",
    "GS24vakyp1au:3051": " anirdhāritadharmatvād $ bhedā eva vikalpitāḥ &",
    "GS24vakyp1au:3052": " nimittair vyapadiśyante % sāmānyākhyāviśesitāḥ // BVaky_3,14.145 //",
    "GS24vakyp1au:3053": " yadā tu vyapadiśyete $ liṅgasaṃkhye svabhāvataḥ &",
    "GS24vakyp1au:3054": " prayogeṣv eva sādhutvaṃ % vākye prakramyate tadā // BVaky_3,14.146 //",
    "GS24vakyp1au:3055": " tatra prayogo 'niyato $ guṇānām āśrayaiḥ saha &",
    "GS24vakyp1au:3056": " sāmānyaṃ yat tad atyantaṃ % tatraiva samavasthitam // BVaky_3,14.147 //",
    "GS24vakyp1au:3057": " na gotvaṃ śābaleyasya $ gaur iti vyapadiśyate &",
    "GS24vakyp1au:3058": " śuklatvaṃ bāhuleyasya % śukla ity apadiśyate // BVaky_3,14.148 //",
    "GS24vakyp1au:3059": " vyatireke ca saty evaṃ $ matupaḥ śravanaṃ bhavet &",
    "GS24vakyp1au:3060": " lug anvākhyāyate tasmād % rasādibhyaś ca nāsti saḥ // BVaky_3,14.149 //",
    "GS24vakyp1au:3061": " yat so 'yam iti saṃbandhād $ rūpābhedena vartate &",
    "GS24vakyp1au:3062": " śuklādivat tato lopas % tad rasādau na vidyate // BVaky_3,14.150 //",
    "GS24vakyp1au:3063": " āveśo liṅgasaṃkhyābhyāṃ $ kva cin mañcādivat sthitah &",
    "GS24vakyp1au:3064": " so 'yam ity abhisaṃbandhe % sa prasthādau na vidyate // BVaky_3,14.151 //",
    "GS24vakyp1au:3065": " liṅgam liṅgaparityāge $ sūtraṃ pratyayaśāsanam &",
    "GS24vakyp1au:3066": " so 'yam ity abhisaṃbandhāt % puṃśabde stryabhidhāyini // BVaky_3,14.152 //",
    "GS24vakyp1au:3067": " āśraye liṅgasaṃkhyābhyām $ āśritaṃ vyapadiśyate &",
    "GS24vakyp1au:3068": " viśeṣaṇānāṃ cājāter % iti śāstravyavasthayā // BVaky_3,14.153 //",
    "GS24vakyp1au:3069": " nimittānuvidhāyitvād $ ye dharmā bhedahetuṣu &",
    "GS24vakyp1au:3070": " ta āśraye 'pi vidyanta % iti buddhir nivartyate // BVaky_3,14.154 //",
    "GS24vakyp1au:3071": " ākhyāyate ca śāstreṇa $ lokarūḍhā svabhāvataḥ &",
    "GS24vakyp1au:3072": " nimittatulyā godādau % pravṛttir liṅgasaṃkhyayoḥ // BVaky_3,14.155 //",
    "GS24vakyp1au:3073": " haritakyādiṣu vyaktiḥ $ saṃkhyā khalatikādiṣu &",
    "GS24vakyp1au:3074": " manuṣyalubviśeṣāṇām % abhidheyāśrayaṃ dvayam // BVaky_3,14.156 //",
    "GS24vakyp1au:3075": " jātiprayoge jātyā cet $ saṃbandham upagacchati &",
    "GS24vakyp1au:3076": " viśeṣaṇaṃ tato dharmāñ % jātes tat pratipadyate // BVaky_3,14.157 //",
    "GS24vakyp1au:3077": " lubante saṃnipatitaṃ $ jāter anyad viśeṣaṇam &",
    "GS24vakyp1au:3078": " lubantasya pradhānatvāt % taddharmair vyapadiśyate // BVaky_3,14.158 //",
    "GS24vakyp1au:3079": " nañsamāsabahuvrīhi- $ dvandvastryatiśayeṣu ye &",
    "GS24vakyp1au:3080": " bhedā bhāṣyānusāreṇa % vācyās te liṅgasaṃkhyayoḥ // BVaky_3,14.159 //",
    "GS24vakyp1au:3081": " yadi ṣaṣṭhīdvitīyāntān $ nikṛṣṭāt tamabādayaḥ &",
    "GS24vakyp1au:3082": " nyakkāriṇi syur utkṛṣṭe % prakṛteḥ syād viliṅgatā // BVaky_3,14.160 //",
    "GS24vakyp1au:3083": " kālyāṃ kālād dvitīyāntāt $ kāle kālyās tarab bhavet &",
    "GS24vakyp1au:3084": " nyakkāriṇi tathā gārgye % gargebhyaḥ pratyayo bhavet // BVaky_3,14.161 //",
    "GS24vakyp1au:3085": " nyakkartṛṣu ca gargeṣu $ gārgyāt syāt tac ca neṣyate &",
    "GS24vakyp1au:3086": " kumāryāḥ svārthike ṅīp syāt % prakṛtyartho hi nādhikaḥ // BVaky_3,14.162",
    "GS24vakyp1au:3087": " ṣaṣṭhyantād adhike tasmād $ guṇe svāśrayavartini &",
    "GS24vakyp1au:3088": " utkṛṣṭasamavetāyāṃ % kriyāyāṃ vā vidhīyate // BVaky_3,14.163 //",
    "GS24vakyp1au:3089": " upāttaṃ ca prakṛtyartho $ dravyam evāśrayas tayoḥ &",
    "GS24vakyp1au:3090": " so 'yam ity abhisaṃbandhād % abhedena pratīyate // BVaky_3,14.164 //",
    "GS24vakyp1au:3091": " rūpābhedāc ca tad dravyam $ ākāṅkṣāvat pratīyate &",
    "GS24vakyp1au:3092": " viśeṣair bhinnarūpais tad % āśrayair iva yujyate // BVaky_3,14.165 //",
    "GS24vakyp1au:3093": " bhinnarūpesu yal liṅgaṃ $ viśeṣesu vyavasthitam &",
    "GS24vakyp1au:3094": " saṃkhyā ca tābhyām dravyātmā % so 'bhinno vyapadiśyate // BVaky_3,14.166",
    "GS24vakyp1au:3095": " āśrayaḥ samavāyi ca $ nimittaṃ liṅgasaṃkhyayoḥ &",
    "GS24vakyp1au:3096": " kartṛsthabhāvakaḥ śetir % ato bhāṣya udāhṛtaḥ // BVaky_3,14.167 //",
    "GS24vakyp1au:3097": " nimittam āśrayatvena $ gṛhyeta yadi sādhanam &",
    "GS24vakyp1au:3098": " karmāpadiṣṭayoḥ prāptis % tatra syāl liṅgasaṃkhyayoḥ // BVaky_3,14.168 //",
    "GS24vakyp1au:3099": " śāstre nimittabhāvena $ samudāyād apoddhṛtaḥ &",
    "GS24vakyp1au:3100": " stryarthas tasyecchayā yogaḥ % prakṛtyā pratyayena vā // BVaky_3,14.169 //",
    "GS24vakyp1au:3101": " strīśabdo guṇaśabdatvāt $ tulyadharmā sitādibhiḥ &",
    "GS24vakyp1au:3102": " guṇamātre prayujyeta % saṃstyānavati vāśraye // BVaky_3,14.170 //",
    "GS24vakyp1au:3103": " stryarthaḥ saṃstyānavad dravyaṃ $ prakṛtyarthaś ca yady asau &",
    "GS24vakyp1au:3104": " dravyopalakṣaṇārthatvaṃ % saṃstyānasya tathā sati // BVaky_3,14.171 //",
    "GS24vakyp1au:3105": " saṃstyānena kva cid dravyaṃ $ dṛṣṭaṃ yady upalakṣitam &",
    "GS24vakyp1au:3106": " anaṅgīkṛtasaṃstyānāt % tadvṛtteḥ pratyayo bhavet // BVaky_3,14.172 //",
    "GS24vakyp1au:3107": " bhūtādayaḥ ṣaḍākhyāś ca $ saṃstyānenopalakṣite &",
    "GS24vakyp1au:3108": " brāhmaṇyādau yadā vṛttās % tebhyaḥ syuḥ pratyayās tadā // BVaky_3,14.173",
    "GS24vakyp1au:3109": " tadvanto hi pradhānatvāt $ pratyayāṇām prayojakāḥ &",
    "GS24vakyp1au:3110": " sāmānādhikaraiṇye 'pi % tasmāṭ ṭābādisaṃbhavaḥ // BVaky_3,14.174 //",
    "GS24vakyp1au:3111": " guṇamātrābhidhāyitvaṃ $ strīśabde varṇyate yadā &",
    "GS24vakyp1au:3112": " prakṛtyarthaś ca saṃstyānaṃ % svārthikāḥ pratyayās tadā // BVaky_3,14.175",
    "GS24vakyp1au:3113": " saṃstyāne kevale vṛttiḥ $ prakṛtīnām na vidyate &",
    "GS24vakyp1au:3114": " tadāviṣṭe tato dravye % gṛhyante samavasthitāḥ // BVaky_3,14.176 //",
    "GS24vakyp1au:3115": " upakāri ca saṃstyānaṃ $ yeṣu śabdeṣv apekṣitam &",
    "GS24vakyp1au:3116": " tebhyaṣ ṭābādayas tac ca % bhūtādiṣv avivakṣitam // BVaky_3,14.177 //",
    "GS24vakyp1au:3117": " saṃstyānaṃ pratyayasyārthaḥ $ śuddham āśrīyate yadā &",
    "GS24vakyp1au:3118": " tadā dvivacanāneka- % pratyayatvaṃ na sidhyati // BVaky_3,14.178 //",
    "GS24vakyp1au:3119": " jātiś cet strītvam evāsau $ bhedo 'nyatrāvivakṣitaḥ &",
    "GS24vakyp1au:3120": " yasmād bhinnair api dravyais % tad ekaṃ sad viśiṣyate // BVaky_3,14.179 //",
    "GS24vakyp1au:3121": " mātrāṇām hi tirobhāve $ parimāṇam na vidyate &",
    "GS24vakyp1au:3122": " kumārya iti tena syāt % kumāryāṃ bhedasaṃbhavāt // BVaky_3,14.180 //",
    "GS24vakyp1au:3123": " jātisaṃkhyāsamāhārair $ yathaiva sahacāriṇi &",
    "GS24vakyp1au:3124": " dravye kriyāḥ pravartanta % ekātmatve vyapekṣite // BVaky_3,14.181 //",
    "GS24vakyp1au:3125": " mūrtibhyo mūrtidharmāṇām $ tathābhedasya darśanāt &",
    "GS24vakyp1au:3126": " sāmānādhikaraṇyaṃ ca % kriyāyogaś ca kalpate // BVaky_3,14.182 //",
    "GS24vakyp1au:3127": " sāmānādhikaraṇye tu $ matublopād apekṣite &",
    "GS24vakyp1au:3128": " luk taddhitalukīti syāl % luk tatrāpy upalakṣaṇam // BVaky_3,14.183 //",
    "GS24vakyp1au:3129": " kesāṃ cit tyaktabhedeṣu $ dravyeṣv eva vidhīyate &",
    "GS24vakyp1au:3130": " saṃstyānavatsu ṭābādir % abhedena samanvayāt // BVaky_3,14.184 //",
    "GS24vakyp1au:3131": " sāmānyabhūto dravyātmā $ paricchinnaparigrahaḥ &",
    "GS24vakyp1au:3132": " kriyābhir yujyate bhedair % bhāgaśaś cāvatiṣṭhate // BVaky_3,14.185 //",
    "GS24vakyp1au:3133": " śuklādiṣv āśrayadravyaṃ $ prādhānyenābhidhīyate &",
    "GS24vakyp1au:3134": " strītvaṃ tu pratyayārthatvād % abhidhāviṣayo yataḥ // BVaky_3,14.186 //",
    "GS24vakyp1au:3135": " so 'yam ity abhisaṃbandhād $ āśrayaṃ pratipadyate &",
    "GS24vakyp1au:3136": " strītvaṃ svabhāvasiddho vā % guṇabhāvaviparyayaḥ // BVaky_3,14.187 //",
    "GS24vakyp1au:3137": " sākāṅkṣatvād guṇatvena $ sāmānyaṃ vopadiśyate &",
    "GS24vakyp1au:3138": " vyaktīnām ātmadharmo 'sāv % ekaprakhyānibandhanaḥ // BVaky_3,14.188 //",
    "GS24vakyp1au:3139": " evambhūtā ca sāvasthā $ bhāgabhedaparigrahe &",
    "GS24vakyp1au:3140": " kṛte buddhyaiva bhedānām % āśrayatve ca kalpite // BVaky_3,14.189 //",
    "GS24vakyp1au:3141": " niskṛṣṭeṣv api bhedeṣu $ vyaktirūpāśraye tataḥ &",
    "GS24vakyp1au:3142": " liṅgapratyavamarśena % liṅgasaṃkhye prapadyate // BVaky_3,14.190 //",
    "GS24vakyp1au:3143": " antarena caśabdasya $ prayogaṃ dvandvabhāvinām &",
    "GS24vakyp1au:3144": " aviśiṣṭārthavṛttitvaṃ % rūpābhedāt pratīyate // BVaky_3,14.191 //",
    "GS24vakyp1au:3145": " vikalpavati vā vṛttir $ nivartye 'tha samuccite &",
    "GS24vakyp1au:3146": " teṣām ajñātaśaktīnāṃ % dyotakena niyamyate // BVaky_3,14.192 //",
    "GS24vakyp1au:3147": " vṛttau viśiṣṭarūpatvāc $ caśabdo vinivartate &",
    "GS24vakyp1au:3148": " arthabhede 'pi sārūpyāt % tac cārthenāpadiśyate // BVaky_3,14.193 //",
    "GS24vakyp1au:3149": " casya cāsattvabhūto 'rthaḥ $ sa evāśriyate yadi &",
    "GS24vakyp1au:3150": " taddharmatvaṃ tato dvandve % cādiṣv arthakṛtaṃ hi tat // BVaky_3,14.194 //",
    "GS24vakyp1au:3151": " cārthaḥ śabde kva cid bhedāt $ kathaṃ cit samavasthitaḥ &",
    "GS24vakyp1au:3152": " dyotakāś cādayas tasya % vaktā dvandvas tu tadvatām // BVaky_3,14.195 //",
    "GS24vakyp1au:3153": " vikalpādyabhidheyasya $ cārthasyānyapadārthatā &",
    "GS24vakyp1au:3154": " dyotakatvān na kalpeta % tasmāt sad upalakṣyate // BVaky_3,14.196 //",
    "GS24vakyp1au:3155": " tatra svābhāvikaṃ liṅgaṃ $ śabdadharme vyapekṣite &",
    "GS24vakyp1au:3156": " śabdaḥ kaś cit tam evārthaṃ % kathaṃ cit pratipadyate // BVaky_3,14.197 //",
    "GS24vakyp1au:3157": " śabdād arthāḥ pratāyante $ sa bhedānāṃ vidhāyakaḥ &",
    "GS24vakyp1au:3158": " anumānaṃ vivakṣāyāḥ % śabdād anyan na vidyate // BVaky_3,14.198 //",
    "GS24vakyp1au:3159": " samuccitaḥ syād dvandvārtho $ guṇabhūtasamuccayaḥ &",
    "GS24vakyp1au:3160": " samuccayo vāpi bhaved % guṇabhūtasamuccitaḥ // BVaky_3,14.199 //",
    "GS24vakyp1au:3161": " samuccitasya prādhānye $ liṅgasaṃkhye svabhāvataḥ &",
    "GS24vakyp1au:3162": " samuccayasya prādhānye % śāstraṃ syāt pratipādakam // BVaky_3,14.200 //",
    "GS24vakyp1au:3163": " samuccayavato 'rthasya $ prādhānye 'py apare viduḥ &",
    "GS24vakyp1au:3164": " nimittānuvidhāyitvād % asiddhim liṅgasaṃkhyayoḥ // BVaky_3,14.201 //",
    "GS24vakyp1au:3165": " samuccayo nimittaṃ cet $ syān nimittānuvartanam &",
    "GS24vakyp1au:3166": " anvayavyatirekābhyāṃ % cārtho dvandvanibandhanaḥ // BVaky_3,14.202 //",
    "GS24vakyp1au:3167": " samuccitanimittatve $ cārthasyāpagame 'pi vā &",
    "GS24vakyp1au:3168": " svabhāvasiddhe dvandvasya % liṅgasaṃkhye vyavasthite // BVaky_3,14.203 //",
    "GS24vakyp1au:3169": " padāntarasthasyārthasya $ dyotakatvān na yujyate &",
    "GS24vakyp1au:3170": " nipāto liṅgasaṃkhyābhyāṃ % dvandvas tv arthasya vācakaḥ // BVaky_3,14.204",
    "GS24vakyp1au:3171": " nimittānuvidhāne ca $ dravyadharmānapekṣaṇāt &",
    "GS24vakyp1au:3172": " guṇapradhānabhāvena % kriyāyogo na kalpate // BVaky_3,14.205 //",
    "GS24vakyp1au:3173": " yasya nāsti kriyāyogaḥ $ svatantro 'sau na vidyate &",
    "GS24vakyp1au:3174": " artho dvandvasya tatra syād % upādānam anarthakam // BVaky_3,14.206 //",
    "GS24vakyp1au:3175": " samuccayavato 'rthasya $ vācako nānuvartate &",
    "GS24vakyp1au:3176": " nimittam api cāsyārthaḥ % svadharmair yujyate tataḥ // BVaky_3,14.207 //",
    "GS24vakyp1au:3177": " bāhyo nāsty āśrayo dvandve $ viśeṣau tatra hi śrutau &",
    "GS24vakyp1au:3178": " samuccayas tadādhāras % taddharmair vyapadiśyate // BVaky_3,14.208 //",
    "GS24vakyp1au:3179": " yo vāvayavabhedābhyāṃ $ bhedavadbhyām ivānvitaḥ &",
    "GS24vakyp1au:3180": " ekaḥ samūho dharmān sa % bhāgayoḥ pratipadyate // BVaky_3,14.209 //",
    "GS24vakyp1au:3181": " ekaś ca dvyātmako 'rtho 'sau $ bhedābhedasamanvitaḥ &",
    "GS24vakyp1au:3182": " yau bhedāv āśritas tatsthe % liṅgasaṃkhye prapadyate // BVaky_3,14.210 //",
    "GS24vakyp1au:3183": " yathā svaśabdābhihite $ caitrārthe na prayujyate &",
    "GS24vakyp1au:3184": " caitraśabdo bahuvrihāv % aprayogas tathā bhavet // BVaky_3,14.211 //",
    "GS24vakyp1au:3185": " yathā gaur iti śuklāder $ abhidhānaṃ na vidyate &",
    "GS24vakyp1au:3186": " evaṃ yasyābhisaṃbandho % gobhis tāvat pratīyate // BVaky_3,14.212 //",
    "GS24vakyp1au:3187": " saṃbandhī niyato rūḍhaś $ citrāṇāṃ na ca vidyate &",
    "GS24vakyp1au:3188": " gavāṃ yathā vajrapāṇis % tryakṣe vā 'pi vyavasthitaḥ // BVaky_3,14.213 //",
    "GS24vakyp1au:3189": " śabdāntaratvād vākyeṣu $ viśeṣā yady api śrutāḥ &",
    "GS24vakyp1au:3190": " vṛttiśabdo 'nya evāyaṃ % sāmānyasyābhidhāyakaḥ // BVaky_3,14.214 //",
    "GS24vakyp1au:3191": " agor acitragoś caiva $ rūpabhedān nivartakaḥ &",
    "GS24vakyp1au:3192": " na citragur viśeṣāṇāṃ % rūpābhedāt tu vācakaḥ // BVaky_3,14.215 //",
    "GS24vakyp1au:3193": " yathā citragur ity etat $ prayukte na prayujyate &",
    "GS24vakyp1au:3194": " evaṃ yadi syāt sāmānyaṃ % tasya na syāt pratiśrutiḥ // BVaky_3,14.216 //",
    "GS24vakyp1au:3195": " sarvādayo viśeṣās tu $ pradeśānāṃ nivartakāḥ &",
    "GS24vakyp1au:3196": " yathā pradeśāḥ sāmānya- % pradeśāntarabādhakāḥ // BVaky_3,14.217 //",
    "GS24vakyp1au:3197": " vibhaktyarthābhidhānād vā $ ṣaṣṭhī nānuprayujyate &",
    "GS24vakyp1au:3198": " dravyasyānabhidhānāt tu % tacchabdo 'nuprayujyate // BVaky_3,14.218 //",
    "GS24vakyp1au:3199": " sāmānādhikaraṇyaṃ cen $ matublopāt prakalpate &",
    "GS24vakyp1au:3200": " matupo 'pi tadarthatvād % anavasthā prasajyate // BVaky_3,14.219 //",
    "GS24vakyp1au:3201": " saṃbandhasya ca saṃbandī $ saṃbandho 'nyaḥ prasajyate &",
    "GS24vakyp1au:3202": " vibhaktyarthapradhāne ca % kriyāyogo na kalpate // BVaky_3,14.220 //",
    "GS24vakyp1au:3203": " vibhaktyarthapradhānatvāt $ tatas tatreti na kriyā &",
    "GS24vakyp1au:3204": " dṛśyādiḥ karmakartrādi- % nimittatvāya kalpate // BVaky_3,14.221 //",
    "GS24vakyp1au:3205": " antarbhavec ca saṃbandhaḥ $ prādhānyābhihitaḥ katham &",
    "GS24vakyp1au:3206": " sa prātipadikārthaś ca % tathābhūtaḥ kathaṃ bhatvet // BVaky_3,14.222 //",
    "GS24vakyp1au:3207": " asaṃbhavāt tu saṃbandhe $ saṃbandhasahacāriṇi &",
    "GS24vakyp1au:3208": " jātisaṃkhyāsamāhāra- % kāryāṇām iva saṃbhavaḥ // BVaky_3,14.223 //",
    "GS24vakyp1au:3209": " so 'yam ity abhisaṃbandhād $ viśiṣṭāśrayavācinām &",
    "GS24vakyp1au:3210": " śuklādival liṅgasaṃkhye % śāstrārambhād bhaviṣyataḥ // BVaky_3,14.224 //",
    "GS24vakyp1au:3211": " bhedena tu vivakṣāyāṃ $ sāmānye vā vivakṣite &",
    "GS24vakyp1au:3212": " saliṅgasya sasaṃkhyasya % padārthasyāgatir bhavet // BVaky_3,14.225 //",
    "GS24vakyp1au:3213": " sādhutvaṃ na vibhaktyartha- $ mātre vṛttasya dṛśyate &",
    "GS24vakyp1au:3214": " kṛtsnārthavṛtteḥ sādhutvam % ity arthagrahaṇaṃ kṛtam // BVaky_3,14.226 //",
    "GS24vakyp1au:3215": " so 'yam ity abhisaṃbandhād $ dravyavṛttir ayaṃ yadā &",
    "GS24vakyp1au:3216": " saliṅgasya sasaṃkhyasya % tadā sādhutvam ucyate // BVaky_3,14.227 //",
    "GS24vakyp1au:3217": " antarbhūtavibhaktyarthe $ ṣaṣṭhī na śrūyate yathā &",
    "GS24vakyp1au:3218": " tathāśrutiḥ prasajyeta % liṅgasaṃkhyābhidhāyinām // BVaky_3,14.228 //",
    "GS24vakyp1au:3219": " sādharmyam avyayena syād $ bahuvrīhes tathā sati &",
    "GS24vakyp1au:3220": " liṅgasaṃkhyānimittasya % saṃskārasyāpavartanāt // BVaky_3,14.229 //",
    "GS24vakyp1au:3221": " prayuktena ca saṃbandhāc $ caitrādiśravanaṃ bhavet &",
    "GS24vakyp1au:3222": " vinā vibhaktyā saṃbandho % vibhaktyā vidyate vinā // BVaky_3,14.230 //",
    "GS24vakyp1au:3223": " abhidhāne 'pi saṃkhyāyāḥ $ saṃkhyātvaṃ na nivartate &",
    "GS24vakyp1au:3224": " ṣaṣṭhyarthasyābhidhāne tu % syāt prātipadikārthatā // BVaky_3,14.231 //",
    "GS24vakyp1au:3225": " anuprayogasiddhyarthaṃ $ na vibhaktyarthakalpanā &",
    "GS24vakyp1au:3226": " vastvantaram upakṣiptam % iti ke cit pracakṣate // BVaky_3,14.232 //",
    "GS24vakyp1au:3227": " saṃbandibhir viśiṣṭānām $ saṃbandhānāṃ nimittatā &",
    "GS24vakyp1au:3228": " saṃbandhair vā viśiṣṭānāṃ % tadvatāṃ syān nimittatā // BVaky_3,14.233 //",
    "GS24vakyp1au:3229": " ke cit saṃyogino daṇḍād $ viṣāṇāt samavāyinaḥ &",
    "GS24vakyp1au:3230": " tadvati pratyayān āhur % bahuvrīhiṃ tathaiva ca // BVaky_3,14.234 //",
    "GS24vakyp1au:3231": " bhinnaṃ saṃbandhibhedena $ saṃbandham apare viduḥ &",
    "GS24vakyp1au:3232": " nimittaṃ sa vibhaktyarthaḥ % samāsenābhidhīyate // BVaky_3,14.235 //",
    "GS24vakyp1au:3233": " pradhānam anyārthatayā $ bhinnaṃ svair upasarjanaiḥ &",
    "GS24vakyp1au:3234": " nimittam abbidheyaṃ vā % sarvapaścād apekṣyate // BVaky_3,14.236 //",
    "GS24vakyp1au:3235": " svāmini vyatirekaś ca $ vākye yady api dṛśyate &",
    "GS24vakyp1au:3236": " prādhānya eva tasyeṣṭo % bahuvrīhir vivakṣite // BVaky_3,14.237 //",
    "GS24vakyp1au:3237": " gavāṃ viśeṣaṇatvena $ yadā tadvān pravartate &",
    "GS24vakyp1au:3238": " asyaitā iti tatrārthe % bahuvrīhir na vidyate // BVaky_3,14.238 //",
    "GS24vakyp1au:3239": " yadā pratyavamarśas tu $ tāsāṃ svāmī gavām iti &",
    "GS24vakyp1au:3240": " gobhis tadābhisaṃbandho % nimittatvāya kalpate // BVaky_3,14.239 //",
    "GS24vakyp1au:3241": " apekṣamānaḥ saṃbandhaṃ $ rūḍhitvasya nivṛttaye &",
    "GS24vakyp1au:3242": " nimittānuvidhāyitvāt % taddharmārthaḥ prasajyate // BVaky_3,14.240 //",
    "GS24vakyp1au:3243": " nānā citrā iti yathā $ nimittam anurudhyate &",
    "GS24vakyp1au:3244": " nānābhūte 'pi vṛttaḥ san % bahuvrīhis tathā bhavet // BVaky_3,14.241 //",
    "GS24vakyp1au:3245": " saṃbandhini nimitte tu $ dravyadharmo na hīyate &",
    "GS24vakyp1au:3246": " liṅgābhāvo hi liṅgasya % virodhitvena vartate // BVaky_3,14.242 //",
    "GS24vakyp1au:3247": " saṃkhvāvāṃl liṅgavāmś cārtho $ 'bhinnadharmā, nimittataḥ &",
    "GS24vakyp1au:3248": " āsanna eva dravyatvāt % taddharmair na virudhyate // BVaky_3,14.243 //",
    "GS24vakyp1au:3249": " vibhaktyarthena cāviṣṭaṃ $ śuddhaṃ ceti dvidhā sthitam &",
    "GS24vakyp1au:3250": " dravyaṃ śuddhasya yo dharmaḥ % sa na syād anyadharmaṇaḥ // BVaky_3,14.244",
    "GS24vakyp1au:3251": " dravyamātrasya nirdeśe $ bhedo 'yam avivakṣitaḥ &",
    "GS24vakyp1au:3252": " granthe pūrvatra bhedas tu % dvitīye 'nupradarśitaḥ // BVaky_3,14.245 //",
    "GS24vakyp1au:3253": " dravyasya grahaṇaṃ cātra $ liṅgasaṃkhyāviśeṣaṇam &",
    "GS24vakyp1au:3254": " dravyāśritatvaṃ hi tayos % tato 'nyasya na sidhyataḥ // BVaky_3,14.246 //",
    "GS24vakyp1au:3255": " saṃbandhibhinnasaṃbandha- $ parichinne pravartate &",
    "GS24vakyp1au:3256": " samāso dravyasāmānye % viśiṣṭārthānupātini // BVaky_3,14.247 //",
    "GS24vakyp1au:3257": " dravyadharmānatikrānto $ bhedadharmeṣv avasthitaḥ &",
    "GS24vakyp1au:3258": " bhaviṣyadāśrayāpekṣe % liṅgasaṃkhye prapadyate // BVaky_3,14.248 //",
    "GS24vakyp1au:3259": " śāstrapravṛttibhede 'pi $ laukiko 'rtho na bhidyate &",
    "GS24vakyp1au:3260": " nañsamase yatas tatra % trayaḥ pakṣā vicāritāḥ // BVaky_3,14.249 //",
    "GS24vakyp1au:3261": " śabdāntare 'pi caikatvam $ āśrityaivaṃ vicāraṇā &",
    "GS24vakyp1au:3262": " abrahmaṇādiṣu nañaḥ % prayogo na hi vidyate // BVaky_3,14.250 //",
    "GS24vakyp1au:3263": " prāk samāsāt padārthānāṃ $ nivṛttir dyotyate nañā &",
    "GS24vakyp1au:3264": " svabhāvato nivṛttānāṃ % rūpābhedād alakṣitā // BVaky_3,14.251 //",
    "GS24vakyp1au:3265": " brāhmaṇādisthayā vākyeṣv $ ākhyātapadavācyayā &",
    "GS24vakyp1au:3266": " kriyayā yasya saṃbandho % vṛttis tasya na vidyate // BVaky_3,14.252 //",
    "GS24vakyp1au:3267": " pācakādipadasthā cen $ nañā saṃbadhyate kriyā &",
    "GS24vakyp1au:3268": " tatra sattānupādānāt % tripakṣī nopapadyate // BVaky_3,14.253 //",
    "GS24vakyp1au:3269": " sattayaivābhisaṃbandho $ yadi sarvatra kalpyate &",
    "GS24vakyp1au:3270": " asann iti samāse 'smin % sattānyā parikalpyatām // BVaky_3,14.254 //",
    "GS24vakyp1au:3271": " ktvānte ca tumunante ca $ nañsamāse na dṛśyate &",
    "GS24vakyp1au:3272": " viśeṣaṇaviśeṣyatvaṃ % nañāsattābhidhāyinā // BVaky_3,14.255 //",
    "GS24vakyp1au:3273": " kriyāyāḥ sādhanādhāra- $ sāmānye nañ vyavasthitaḥ &",
    "GS24vakyp1au:3274": " tato viśiṣṭair ādhārair % yujyate brāhmaṇādibhiḥ // BVaky_3,14.256 //",
    "GS24vakyp1au:3275": " vṛttau yathā gatādyartham $ upādāya nirādayaḥ &",
    "GS24vakyp1au:3276": " yujyante sādhanādhārair % nañsamāse 'pi sa kramaḥ // BVaky_3,14.257 //",
    "GS24vakyp1au:3277": " tatrāsati naño vṛtter $ brāhmaṇakṣatriyādibhiḥ &",
    "GS24vakyp1au:3278": " viśeṣaṇaviśeṣyatvaṃ % kalpyate kubjakhañjavat // BVaky_3,14.258 //",
    "GS24vakyp1au:3279": " kāmacāre ca saty evam $ asataḥ syāt pradhānatā, &",
    "GS24vakyp1au:3280": " guṇatvam itareṣāṃ ca % teṣāṃ vā syāt pradhānatā // BVaky_3,14.259 //",
    "GS24vakyp1au:3281": " prādhānyenāśritāḥ pūrvaṃ $ śruteḥ sāmānyavṛttayaḥ &",
    "GS24vakyp1au:3282": " viśeṣa eva prakrāntā % brāhmaṇakṣatrivādavaḥ // BVaky_3,14.260 //",
    "GS24vakyp1au:3283": " yathā gaurādibhis teṣām $ avacchedo vidhīyate &",
    "GS24vakyp1au:3284": " asatāpy anabhivyaktaṃ % tādātmyaṃ vyajyate tathā // BVaky_3,14.261 //",
    "GS24vakyp1au:3285": " yathā sattābhidhānāya $ sann arthaḥ parikalpyate &",
    "GS24vakyp1au:3286": " tathāsattābhidhānāya % nirupākhyo 'pi kalpate // BVaky_3,14.262 //",
    "GS24vakyp1au:3287": " kṣatriyādau padaṃ kṛtvā $ buddhiḥ sattāntarāśrayā &",
    "GS24vakyp1au:3288": " jātyā bhinnāṃ tataḥ sattāṃ % prasaktām apakarṣati // BVaky_3,14.263 //",
    "GS24vakyp1au:3289": " abhāva iti bhāvasya $ pratiṣedhe vivakṣite &",
    "GS24vakyp1au:3290": " sopākhyatvam anāśritya % pratiṣedho na kalpate // BVaky_3,14.264 //",
    "GS24vakyp1au:3291": " anekadharmavacanāḥ $ śabdāḥ saṅghābhidhāyinaḥ &",
    "GS24vakyp1au:3292": " ekadeśeṣu vartante % tulyarūpāḥ svabhāvataḥ // BVaky_3,14.265 //",
    "GS24vakyp1au:3293": " yathaikadeśakaraṇāt $ kṛta itv abhidhīyate &",
    "GS24vakyp1au:3294": " akṛtaś ceti saṃghātaḥ % sa evābrāhmaṇe kramaḥ // BVaky_3,14.266 //",
    "GS24vakyp1au:3295": " brāhmaṇo 'brāhmaṇas tasmād $ upanyāsāt prasajyate &",
    "GS24vakyp1au:3296": " akṛte vā kṛtāsaṅgād % aviśiṣṭaṃ kṛtākṛtāt // BVaky_3,14.267 //",
    "GS24vakyp1au:3297": " amukhyasaṃbhave tatra $ mukhyasya vinivṛttaye &",
    "GS24vakyp1au:3298": " śāstrānvākhyānasamaye % nañ prayukto viśeṣakaḥ // BVaky_3,14.268 //",
    "GS24vakyp1au:3299": " padārthānupaghātena $ dṛśyate 'nyaviśeṣaṇam &",
    "GS24vakyp1au:3300": " atha jātimato 'rthasya % kaś cid dharmo nivartitaḥ // BVaky_3,14.269 //",
    "GS24vakyp1au:3301": " avaśyaṃ brāhmaṇe kaś cit $ kva cid dharmo na vidyate &",
    "GS24vakyp1au:3302": " viśeṣāvacanāt tatra % nañaḥ śrutir anarthikā // BVaky_3,14.270 //",
    "GS24vakyp1au:3303": " aviśiṣṭasya paryāyo $ nañviśiṣṭaḥ prasajyate &",
    "GS24vakyp1au:3304": " anvākhyānād dhi sādhutvam % evaṃbhūte pratīyate // BVaky_3,14.271 //",
    "GS24vakyp1au:3305": " padārthānupaghātena $ yady apy atra viśeṣaṇam &",
    "GS24vakyp1au:3306": " upacārasato 'rthasya % sāvasthā dyotyate nañā // BVaky_3,14.272 //",
    "GS24vakyp1au:3307": " viśeṣyeṣu yathābhūtaḥ $ padārthaḥ samavasthitaḥ &",
    "GS24vakyp1au:3308": " tathābhūte tathābhāvo % gamyate bhedahetubhiḥ // BVaky_3,14.273 //",
    "GS24vakyp1au:3309": " nivṛtte 'vayavas tasmin $ padārthe vartate katham &",
    "GS24vakyp1au:3310": " nānimittā hi śabdasya % pravṛttir upapadyate // BVaky_3,14.274 //",
    "GS24vakyp1au:3311": " ārāc chabdavad ekasya $ viruddhe 'rthe svabhāvataḥ &",
    "GS24vakyp1au:3312": " śabdasya vṛttir yady asti % nañaḥ śrutir anarthikā // BVaky_3,14.275 //",
    "GS24vakyp1au:3313": " atha svabhāvo vacanād $ anvākhyeyatvam arhati &",
    "GS24vakyp1au:3314": " tad vācyam aprasiddhatvān % nañārtho vinivartyate // BVaky_3,14.276 //",
    "GS24vakyp1au:3315": " yady apy ubhayavṛttitvaṃ $ pradhānaṃ tu pratīyate &",
    "GS24vakyp1au:3316": " prasthānaṃ gamyate śuddhe % tadarthe 'pi na tiṣṭhatau // BVaky_3,14.277 //",
    "GS24vakyp1au:3317": " kimartham atathābhūte $ 'sati mukhyārthasaṃbhave &",
    "GS24vakyp1au:3318": " bhede brāhmaṇaśabdasya % vṛttir abhyupagamyate // BVaky_3,14.278 //",
    "GS24vakyp1au:3319": " ayaṃ padārtha etasmin $ kṣatriyādau na vidyate &",
    "GS24vakyp1au:3320": " iti tadvacanaḥ śabdaḥ % pratyayāya prayujyate // BVaky_3,14.279 //",
    "GS24vakyp1au:3321": " buddher viṣayatāṃ prāpte $ śabdād arthe pratīyate &",
    "GS24vakyp1au:3322": " pravṛttir vā nivṛttir vā % grutyā hy artho 'nusajyate // BVaky_3,14.280 //",
    "GS24vakyp1au:3323": " asamyagupadeśād vā $ nimittāt saṃśayasya vā &",
    "GS24vakyp1au:3324": " śabdapravṛttir na tv asti % loṣṭādiṣu viparyayāt // BVaky_3,14.281 //",
    "GS24vakyp1au:3325": " anekasmād asa iti $ prādhānye sati sidhyati &",
    "GS24vakyp1au:3326": " sāpekṣatvaṃ pradhānānām % evaṃ yuktaṃ tvatalvidhau // BVaky_3,14.282 //",
    "GS24vakyp1au:3327": " ekasya ca pradhānatvāt $ tadviśeṣaṇasaṃnidhau &",
    "GS24vakyp1au:3328": " pradhānadharmāvyāvṛttir % ato na vacanāntaram // BVaky_3,14.283 //",
    "GS24vakyp1au:3329": " pradhānam atra bhedyatvād $ ekārtho vikṛto nañā &",
    "GS24vakyp1au:3330": " hitvā svadharmān vartante % dvyādayo 'py ekatāṃ gatāḥ // BVaky_3,14.284 //",
    "GS24vakyp1au:3331": " brāhmaṇatvaṃ yathāpannā $ nañyuktāḥ kṣatriyādayaḥ &",
    "GS24vakyp1au:3332": " dvitvādiṣu tathaikatvaṃ % nañyogād upacaryate // BVaky_3,14.285 //",
    "GS24vakyp1au:3333": " ekatvayogam āsādya $ sa dharmaḥ pratiṣidhyate &",
    "GS24vakyp1au:3334": " dvyādibhyas teṣu tacchabdo % vartate brāhmaṇādivat // BVaky_3,14.286 //",
    "GS24vakyp1au:3335": " āviṣṭasaṃkhyo vākye 'sau $ yathā dvyādau prayujyate &",
    "GS24vakyp1au:3336": " vṛttau tasya pradhānatvāt % sā saṃkhyā na nivartate // BVaky_3,14.287 //",
    "GS24vakyp1au:3337": " pratiṣedhyo yathābhūtas $ tathābhūto 'nuṣajyate &",
    "GS24vakyp1au:3338": " vacanāntarayoge hi % na so 'rthaḥ pratiṣidhyate // BVaky_3,14.288 //",
    "GS24vakyp1au:3339": " aśukla iti kṛṣṇādir $ yathārthaḥ saṃpratīyate &",
    "GS24vakyp1au:3340": " saṃkhyāntaraṃ tathāneka % ity atrāpy abhidhīyate // BVaky_3,14.289 //",
    "GS24vakyp1au:3341": " kriyāprasaṅgāt sarveṣu $ karmasv aṅgīkṛteṣu ca &",
    "GS24vakyp1au:3342": " ekasmin pratiṣiddhe 'pi % prāptam anyat pratīyate // BVaky_3,14.290 //",
    "GS24vakyp1au:3343": " kriyāśrutiś ca prakrānte $ prasajyapratiṣedhane &",
    "GS24vakyp1au:3344": " paryudāse tu niyataṃ % saṃkhyeyāntaram ucyate // BVaky_3,14.291 //",
    "GS24vakyp1au:3345": " dhātvarthaḥ karmaviṣayo $ vyapadiṣṭaḥ svasādhanaiḥ &",
    "GS24vakyp1au:3346": " arthāt sarvāṇi karmāṇi % prāg ākṣipyāvatiṣṭhate // BVaky_3,14.292 //",
    "GS24vakyp1au:3347": " nirjñātasādhanādhāre $ yatrākhyāte prayujyate &",
    "GS24vakyp1au:3348": " aneka iti paścāc ca % tiṣṭhatīty anuṣajyate // BVaky_3,14.293 //",
    "GS24vakyp1au:3349": " sādhyatvāt tatra siddhena $ kriyā dravyeṇa lakṣyate &",
    "GS24vakyp1au:3350": " prāg evāṅgīkṛtaṃ dravyam % ataḥ pūrveṇa bhidyate // BVaky_3,14.294 //",
    "GS24vakyp1au:3351": " saṃkhyaiva pratiṣedhena $ saṃkhyāntaram apekṣate &",
    "GS24vakyp1au:3352": " vākye 'pi tena naikatva- % mātram eva nivartyate // BVaky_3,14.295 //",
    "GS24vakyp1au:3353": " snehāntarād avacchedas $ tathāsatteḥ pratīyate &",
    "GS24vakyp1au:3354": " tailena bhojane 'prāpte % na tv anyad upasecanam // BVaky_3,14.296 //",
    "GS24vakyp1au:3355": " ekārthe vartamānābhyām $ asatā brāhmaṇena ca &",
    "GS24vakyp1au:3356": " yadā jātyantaraṃ bāhyaṃ % kṣatriyādy apadiśyate // BVaky_3,14.297 //",
    "GS24vakyp1au:3357": " śyāmeva śastrī kanyeti $ yathānyad vyapadiśyate &",
    "GS24vakyp1au:3358": " asan brāhmaṇa ity ābhyāṃ % tathānye kṣatriyādayaḥ // BVaky_3,14.298 //",
    "GS24vakyp1au:3359": " asāsno gaur iti yathā, $ gavayo vyapadiśyate &",
    "GS24vakyp1au:3360": " jātyantaraṃ na gor eva % sasnābhāvaḥ pratīyate // BVaky_3,14.299 //",
    "GS24vakyp1au:3361": " tulyarūpaṃ yathākhyātaṃ $ kaṇṭakair bhedahetubhiḥ &",
    "GS24vakyp1au:3362": " khadiraṃ jātibhedena % kharjūrāt pratipadyate // BVaky_3,14.300 //",
    "GS24vakyp1au:3363": " avidyamānabrāhmaṇyo $ yādṛśo brāhmaṇo bhavet &",
    "GS24vakyp1au:3364": " aṅgīkṛtopamānena % tathānyo 'rtho 'bhidhīyate // BVaky_3,14.301 //",
    "GS24vakyp1au:3365": " avṛṣṭayo yathā varsā $ nīhārābhrasamāvṛtāḥ &",
    "GS24vakyp1au:3366": " tadrūpatvāt sa hemanta % ity abhinnaḥ pratīyate // BVaky_3,14.302 //",
    "GS24vakyp1au:3367": " apare brāhmaṇādīnāṃ $ sarveṣāṃ jātivācinām &",
    "GS24vakyp1au:3368": " dravyasyānyapadārthatve % nañā yogaṃ pracakṣate // BVaky_3,14.303 //",
    "GS24vakyp1au:3369": " na caivaṃviṣayaḥ kaś cid $ bahuvrīhiḥ prakalpate &",
    "GS24vakyp1au:3370": " agur aśva iti vyāptir % nañsamāsena yasya na // BVaky_3,14.304 //",
    "GS24vakyp1au:3371": " dvandvaikadeśinor uktā $ paravalliṅgatā yataḥ &",
    "GS24vakyp1au:3372": " avarṣāsu tato 'siddhir % iṣṭayor liṅgasaṃkhyayoḥ // BVaky_3,14.305 //",
    "GS24vakyp1au:3373": " viśeṣaṇaṃ brāhmaṇādi $ kriyāsaṃbandhino 'sataḥ &",
    "GS24vakyp1au:3374": " yadā viṣayabhinnaṃ tat % tadāsattvam pratīyate // BVaky_3,14.306 //",
    "GS24vakyp1au:3375": " brāhmaṇatvena cāsattvād $ ucyate sat tad anyathā &",
    "GS24vakyp1au:3376": " asad ity api sattvena % sataḥ sattā nivartyate // BVaky_3,14.307 //",
    "GS24vakyp1au:3377": " samanyadravyavṛttitvān $ nimittānuvidhāyinaḥ &",
    "GS24vakyp1au:3378": " ayogo liṅgasaṃkhyābhyāṃ % syād vā sāmānyadharmatā // BVaky_3,14.308 //",
    "GS24vakyp1au:3379": " prāg asattvābhidhāyitvaṃ $ samāse dravyavācitā &",
    "GS24vakyp1au:3380": " nimittānuvidhānaṃ ca % na sarvatra svabhāvataḥ // BVaky_3,14.309 //",
    "GS24vakyp1au:3381": " nimittānuvidhāne ca $ kriyāyogo na kalpate &",
    "GS24vakyp1au:3382": " tathā cāvyapadeśyatvād % upādānam anarthakam // BVaky_3,14.310 //",
    "GS24vakyp1au:3383": " asatsāmānyavṛttir vā $ viśeṣaiḥ kṣatriyādibhiḥ &",
    "GS24vakyp1au:3384": " prayuktair āśrayair bhinno % yāti talliṅgasaṃkhyatām // BVaky_3,14.311 //",
    "GS24vakyp1au:3385": " prāg āśrayo hi bhedāya $ pradhāne 'bhyantarīkṛtaḥ &",
    "GS24vakyp1au:3386": " punaḥ pratyavamarśena % vibhakta iva dṛśyate // BVaky_3,14.312 //",
    "GS24vakyp1au:3387": " samāse śrūyate svārtho $ yena tadvāṃs tadāśrayaḥ &",
    "GS24vakyp1au:3388": " dravyaṃ tu liṅgasaṃkhyāvad % asatābhyantarīkṛtam // BVaky_3,14.313 //",
    "GS24vakyp1au:3389": " ekārthaviṣayau śabdau $ tasminn anyārthavartinau &",
    "GS24vakyp1au:3390": " asataiva tu bhedānāṃ % sarveṣām upasaṃgrahaḥ // BVaky_3,14.314 //",
    "GS24vakyp1au:3391": " te kṣatriyādibhir vācyā $ vācyā vā sarvanāmabhiḥ &",
    "GS24vakyp1au:3392": " yāntīvānyapadārthatvaṃ % naño rūpāvikalpanāt // BVaky_3,14.315 //",
    "GS24vakyp1au:3393": " viśeṣasyāprayoge tu $ liṅgasaṃkhye na sidhyataḥ &",
    "GS24vakyp1au:3394": " avarṣādiṣu dosaś ca % hemanto 'nyāśrayo yataḥ // BVaky_3,14.316 //",
    "GS24vakyp1au:3395": " ākṛtiḥ sarvaśabdānāṃ $ yadā vācyā pratīyate &",
    "GS24vakyp1au:3396": " ekatvād ekaśabdatvaṃ % nyāyyaṃ tasyāś ca varṇyate // BVaky_3,14.317 //",
    "GS24vakyp1au:3397": " āviṣṭaliṅgatā tasyāṃ $ syād grāmyapagusaṅghavat &",
    "GS24vakyp1au:3398": " dravyabhede 'pi caikatvāt % tatraikavacanaṃ bhavet // BVaky_3,14.318 //",
    "GS24vakyp1au:3399": " āśrayāṇāṃ hi liṅgaiḥ sā $ niyatair eva yujyate &",
    "GS24vakyp1au:3400": " tathā ca yuktavadbhāve % pratiṣedho nirarthakaḥ // BVaky_3,14.319 //",
    "GS24vakyp1au:3401": " sarvatrāviṣṭaliṅgatvaṃ $ lokaliṅgaparigrahe &",
    "GS24vakyp1au:3402": " virodhitvāt prasajyeta % nāśritaṃ tac ca laukikam // BVaky_3,14.320 //",
    "GS24vakyp1au:3403": " sāmānyam ākṛtir bhāvo $ jātir ity atra laukikam &",
    "GS24vakyp1au:3404": " liṅgaṃ na saṃbhavaty eva % tenānyat parigṛhyate // BVaky_3,14.321 //",
    "GS24vakyp1au:3405": " pravṛttir iti sāmānyaṃ $ lakṣaṇaṃ tasya kathyate &",
    "GS24vakyp1au:3406": " āvirbhāvas tirobhāvaḥ % sthitiś cety atha bhidyate // BVaky_3,14.322 //",
    "GS24vakyp1au:3407": " pravṛttimantaḥ sarve 'rthās $ tisṛbhiś ca pravṛttibhiḥ &",
    "GS24vakyp1au:3408": " satataṃ na viyujyante % vācaś caivātra saṃbhavaḥ // BVaky_3,14.323 //",
    "GS24vakyp1au:3409": " yaś cāpravṛttidharmārthaś $ citirūpeṇa gṛhyate &",
    "GS24vakyp1au:3410": " anuyātīva so 'nyeṣāṃ % pravṛttīr viśvagāśrayāḥ // BVaky_3,14.324 //",
    "GS24vakyp1au:3411": " tenāsya citirūpaṃ ca $ citikālaś ca bhidyate &",
    "GS24vakyp1au:3412": " tasya svarūpabhedas tu % na kaś cid api vidyate // BVaky_3,14.325 //",
    "GS24vakyp1au:3413": " acetaneṣu caitanyaṃ $ saṃkrāntam iva dṛśyate &",
    "GS24vakyp1au:3414": " pratibimbakadharmeṇa % yat tac chabdanibandhanam // BVaky_3,14.326 //",
    "GS24vakyp1au:3415": " avasthā tādṛśī nāsti $ yā liṅgena na yujyate &",
    "GS24vakyp1au:3416": " kva cit tu śabdasaṃskāro % liṅgasyānāśraye sati // BVaky_3,14.327 //",
    "GS24vakyp1au:3417": " kṛttaddhitābhidheyānāṃ $ bhāvānāṃ na virudhyate &",
    "GS24vakyp1au:3418": " śāstre liṅgaṃ guṇāvasthā % tathā cākṛtir iṣyate // BVaky_3,14.328 //",
    "GS24vakyp1au:3419": " liṅgaṃ prati na bhedo 'sti $ dravyapakṣe 'pi kaś cana &",
    "GS24vakyp1au:3420": " tasmāt sapta vikalpā ye % saivātrāviṣṭaliṅgatā // BVaky_3,14.329 //",
    "GS24vakyp1au:3421": " vacane niyamaḥ śāstrād $ dravyasyābhyupagamyate &",
    "GS24vakyp1au:3422": " yatas tad ākṛtau śāstram % anyathaiva samarthyate // BVaky_3,14.330 //",
    "GS24vakyp1au:3423": " vartate yo bahuṣv artho $ 'bhede tasya vivakṣite &",
    "GS24vakyp1au:3424": " svāśrayair vyapadiṣṭasya % śāstre vacanam ucyate // BVaky_3,14.331 //",
    "GS24vakyp1au:3425": " yadā tv āśrayabhedena $ bheda eva pratīyate &",
    "GS24vakyp1au:3426": " ākṛter dravyapakṣena % tadā bhedo na vidyate // BVaky_3,14.332 //",
    "GS24vakyp1au:3427": " abhede tv ekaśabdatvāc $ chāstrāc ca vacane sati &",
    "GS24vakyp1au:3428": " ekaśeṣo na vaktavyo % vacanānāṃ ca saṃbhavaḥ // BVaky_3,14.333 //",
    "GS24vakyp1au:3429": " nanu cānabhidheyatve $ dravyasya tadapāśrayaḥ &",
    "GS24vakyp1au:3430": " ākṛter upakāro 'yaṃ % dravyābhāvān na kalpate // BVaky_3,14.334 //",
    "GS24vakyp1au:3431": " vyapadeśo 'bhidheyena $ na śāstre kaś cid āśritaḥ &",
    "GS24vakyp1au:3432": " dravyaṃ nāma padārtho yo % na ca sa pratiṣidhyate // BVaky_3,14.335 //",
    "GS24vakyp1au:3433": " guṇabhāvo 'bhidheyatvaṃ $ prati dravyasya nāśritaḥ &",
    "GS24vakyp1au:3434": " upakāri guṇaḥ śeṣaḥ % parārtha iti kalpanā // BVaky_3,14.336 //",
    "GS24vakyp1au:3435": " dravye na guṇabhāvo 'sti $ vinādravyābhidhāyitām &",
    "GS24vakyp1au:3436": " ākṛtau vā pradhānatvam % ata evaṃ samarthyate // BVaky_3,14.337 //",
    "GS24vakyp1au:3437": " kaiś cid guṇapradhānatvaṃ $ nāmākhyātavad iṣyate &",
    "GS24vakyp1au:3438": " na vṛttivat parārthasya % guṇabhāvas tu varṇyate // BVaky_3,14.338 //",
    "GS24vakyp1au:3439": " guṇabhūtasya nānātvād $ ākṛter ekaśabdatā &",
    "GS24vakyp1au:3440": " siddho vacanabhedaś ca % dravyabhedasamanvayāt // BVaky_3,14.339 //",
    "GS24vakyp1au:3441": " sādhanaṃ guṇabhāvena $ kriyāyā bhedakaṃ yathā &",
    "GS24vakyp1au:3442": " ākhyāteṣv ekaśabdāyā % jāter dravyaṃ tathocyate // BVaky_3,14.340 //",
    "GS24vakyp1au:3443": " ekatve tulyarūpatvāc $ chabdānāṃ pratipādane &",
    "GS24vakyp1au:3444": " nimittāt tadvato 'rthasya % viśiṣṭagrahaṇe sati // BVaky_3,14.341 //",
    "GS24vakyp1au:3445": " so 'yam ity abhisaṃbandhād $ āśrayair ākṛteḥ saha &",
    "GS24vakyp1au:3446": " pravṛttau bhinnaśabdāyāṃ % liṅgasaṃkhye prasidhyataḥ // BVaky_3,14.342 //",
    "GS24vakyp1au:3447": " prāk ca jātyabhisaṃbandhāt $ sarvanāmābhidheyatā &",
    "GS24vakyp1au:3448": " vastūpalakṣaṇaṃ sattve % prayujyante tyadādayaḥ // BVaky_3,14.343 //",
    "GS24vakyp1au:3449": " pākau pākā iti yathā $ bhedakaḥ kaiś cid āśrayaḥ &",
    "GS24vakyp1au:3450": " iṣyate cānupādāno % dharmo 'sau guṇavācinām // BVaky_3,14.344 //",
    "GS24vakyp1au:3451": " āśrayasyānupādāne $ kevalaṃ labhate yadi &",
    "GS24vakyp1au:3452": " ādhāradharmān sāmānyaṃ % purastāt tad vicāritam // BVaky_3,14.345 //",
    "GS24vakyp1au:3453": " jātau pūrvaṃ pravṛttānāṃ $ śabdānāṃ jātivācinām &",
    "GS24vakyp1au:3454": " aśabdavācyāt saṃbandhād % vyaktir apy upajāyate // BVaky_3,14.346 //",
    "GS24vakyp1au:3455": " so 'yam ity abhisaṃbandhāj $ jātidharmopacaryate &",
    "GS24vakyp1au:3456": " dravyaṃ tadāśrayo bhedo % jāteś cābhyupagamyate // BVaky_3,14.347 //",
    "GS24vakyp1au:3457": " mañcaśabdo yathādheyaṃ $ mañceṣv eva vyavasthitaḥ &",
    "GS24vakyp1au:3458": " tattvenāha tathā jāti- % śabdo dravyeṣu vartate // BVaky_3,14.348 //",
    "GS24vakyp1au:3459": " tatra jātipadārthatvaṃ $ tathaivābhyupagamyate &",
    "GS24vakyp1au:3460": " jātir utsṛṣṭasaṃkhyā tu % dravyātmany anuṣajyate // BVaky_3,14.349 //",
    "GS24vakyp1au:3461": " asyedam iti vā yatra $ so 'yam ity api vā śrutiḥ &",
    "GS24vakyp1au:3462": " vartate paradharmeṇa % tad anyad abhidhīyate // BVaky_3,14.350 //",
    "GS24vakyp1au:3463": " yat pradhānaṃ na tasyāsti $ svarūpam anirūpanāt &",
    "GS24vakyp1au:3464": " guṇasya cātmanā dravyaṃ % tadbhāvenopalakṣyate // BVaky_3,14.351 //",
    "GS24vakyp1au:3465": " guṇasya bhedakāle tu $ prādhānyam upajāyate &",
    "GS24vakyp1au:3466": " saṃsargaśrutir artheṣu % sākṣād eva na vartate // BVaky_3,14.352 //",
    "GS24vakyp1au:3467": " jātau vṛtto yadā dravye $ sa śabdo vartate punaḥ &",
    "GS24vakyp1au:3468": " jāter eva padārthatvaṃ % na tadābhyupagamyate // BVaky_3,14.353 //",
    "GS24vakyp1au:3469": " pravṛttānāṃ punar vṛttir $ ekatvenopavarṇyate &",
    "GS24vakyp1au:3470": " pratipatter upāyeṣu % na tattvam anugamyate // BVaky_3,14.354 //",
    "GS24vakyp1au:3471": " apṛthakśabdavācyasya $ jātir āśrīyate yadā &",
    "GS24vakyp1au:3472": " dravyasya sati saṃsparśe % tadā jātipadārthatā // BVaky_3,14.355 //",
    "GS24vakyp1au:3473": " dravyasya sati saṃsparśe $ dravyam āśrīyate yadā &",
    "GS24vakyp1au:3474": " vācyaṃ tenaiva śabdena % tadā dravyapadārthatā // BVaky_3,14.356 //",
    "GS24vakyp1au:3475": " apṛthakśabdavācyāpi $ bhedamātre pravartate &",
    "GS24vakyp1au:3476": " yadā saṃbandhavaj jātiḥ % sāpi dravyapadārthatā // BVaky_3,14.357 //",
    "GS24vakyp1au:3477": " atyantabhinnayor eva $ jātidravyābhidhāyinoḥ &",
    "GS24vakyp1au:3478": " avācyasyopakāritva % āśrite tūbhayārthatā // BVaky_3,14.358 //",
    "GS24vakyp1au:3479": " āśrite tv āśrayakṛtaṃ $ bhedam abhyupagacchatā &",
    "GS24vakyp1au:3480": " punaś cāpy ekaśabdatvaṃ % jātiśabde 'nuvarṇitam // BVaky_3,14.359 //",
    "GS24vakyp1au:3481": " anirjātasya nirjñānaṃ $ yena tan mānam ucyate &",
    "GS24vakyp1au:3482": " prasthādi tena meyātmā % sākalyenāvadhāryate // BVaky_3,14.360 //",
    "GS24vakyp1au:3483": " anirjñātaṃ prasiddhena $ yena taddharma gamyate &",
    "GS24vakyp1au:3484": " sākalyenāparijñānād % upamānaṃ tad ucyate // BVaky_3,14.361 //",
    "GS24vakyp1au:3485": " dvayoḥ samānayor dharma $ upamānopameyayoḥ &",
    "GS24vakyp1au:3486": " samāsa upamānānāṃ % śabdais tadabhidhāyibhiḥ // BVaky_3,14.362 //",
    "GS24vakyp1au:3487": " ādhārabhedād bhedo yaḥ $ śyāmatve so 'vivakṣitaḥ &",
    "GS24vakyp1au:3488": " guṇo 'sāv āśritaikatvo % bhinnādhāraḥ pratīyate // BVaky_3,14.363 //",
    "GS24vakyp1au:3489": " guṇayor niyato bhedo $ guṇajātes tathaikatā &",
    "GS24vakyp1au:3490": " ekatve 'tyantabhede vā, % nopamānasya saṃbhavaḥ // BVaky_3,14.364 //",
    "GS24vakyp1au:3491": " jātimātravyapekṣāyām $ upamārtho na kaś cana &",
    "GS24vakyp1au:3492": " śyāmatvam ekaṃ guṇayor % ubhayor api vartate // BVaky_3,14.365 //",
    "GS24vakyp1au:3493": " yenaiva hetunā śyāmā $ śastrī tatra pratīyate &",
    "GS24vakyp1au:3494": " sa hetur devadattāyāḥ % pratyaye na viśiṣyate // BVaky_3,14.366 //",
    "GS24vakyp1au:3495": " āśrayād yo guṇe bhedo $ jāter yā cāviśiṣṭatā &",
    "GS24vakyp1au:3496": " tābhyām ubhābhyāṃ dravyātmā % savyāpāraḥ pratīyate // BVaky_3,14.367 //",
    "GS24vakyp1au:3497": " so 'yam ekatvanānātve $ vyavahāraḥ samāśritaḥ &",
    "GS24vakyp1au:3498": " bhedābhedavimarśena % vyatikīrṇena vartate // BVaky_3,14.368 //",
    "GS24vakyp1au:3499": " śyāmety evābhidhiyeta $ jātimātre vivakṣite &",
    "GS24vakyp1au:3500": " śastryādinām upādāne % tatra nāsti prayojanam // BVaky_3,14.369 //",
    "GS24vakyp1au:3501": " aśabdavācyo yo bhedaḥ $ śyāmamātre na vartate &",
    "GS24vakyp1au:3502": " śyāmeṣu keṣu cid vṛttir % yasya so 'tra vyapekṣyate // BVaky_3,14.370 //",
    "GS24vakyp1au:3503": " śyāmeṣu keṣu cit kiṃ cit $ kiṃ cit sarvatra vartate &",
    "GS24vakyp1au:3504": " sāmānyaṃ kaś cid ekasmiñ % chyāme bhedo vyavasthitaḥ // BVaky_3,14.371 //",
    "GS24vakyp1au:3505": " tathā hi sati saurabhye $ bhedo jātyutpalādiṣu &",
    "GS24vakyp1au:3506": " gandhānāṃ sati bhede tu % sādṛśyam upalabhyate // BVaky_3,14.372 //",
    "GS24vakyp1au:3507": " guṇānām āśrayād bhedaḥ $ svato vāpy anugamyate &",
    "GS24vakyp1au:3508": " anirdeśyād viśeṣād vā % saṃkarād vā guṇāntaraiḥ // BVaky_3,14.373 //",
    "GS24vakyp1au:3509": " upamānaṃ prasiddhatvāt $ sarvatra vyatiricyate &",
    "GS24vakyp1au:3510": " upameyatvam ādhikye % sāmye vā na nivartate // BVaky_3,14.374 //",
    "GS24vakyp1au:3511": " anyais tu mānaṃ jātyādi $ bhedyasyārthasya varṇyate &",
    "GS24vakyp1au:3512": " anirjñātasvarūpo hi % jñeyo 'rthas tena mīyate // BVaky_3,14.375 //",
    "GS24vakyp1au:3513": " mitas tu svena mānena $ prasiddho yo guṇāśrayaḥ &",
    "GS24vakyp1au:3514": " āśrayāntaramānāya % svadharmeṇa pravartate // BVaky_3,14.376 //",
    "GS24vakyp1au:3515": " rūpāntareṇa saṃsparśo $ rūpāntaravatāṃ satām &",
    "GS24vakyp1au:3516": " bhinnena yasya bhedyānām % upamānaṃ tad ucyate // BVaky_3,14.377 //",
    "GS24vakyp1au:3517": " dharmaḥ samānaḥ śyāmādir $ upamānopameyayoḥ &",
    "GS24vakyp1au:3518": " āśriyamānaprādhānyo % dharmeṇānyena bhidyate // BVaky_3,14.378 //",
    "GS24vakyp1au:3519": " śastrīkumāryoḥ sadṛśaḥ $ śyāma ity evam āśrite &",
    "GS24vakyp1au:3520": " vyapadeśyam aneneti % nimittaṃ guṇayoḥ sthitam // BVaky_3,14.379 //",
    "GS24vakyp1au:3521": " yadā nimittais tadvanto $ gacchantīva tadātmatām &",
    "GS24vakyp1au:3522": " bhedāśrayaṃ tadākhyānam % upamānopameyayoḥ // BVaky_3,14.380 //",
    "GS24vakyp1au:3523": " tattvāsaṅgavivakṣāyāṃ $ yeṣu bhedo nivartate &",
    "GS24vakyp1au:3524": " luptopamāni tāny āhus % taddharmeṇa samāśrayāt // BVaky_3,14.381 //",
    "GS24vakyp1au:3525": " śastryāṃ prasiddhaṃ śyāmatvaṃ $ mānaṃ sā tena mīyate &",
    "GS24vakyp1au:3526": " anyā śyāmā tu tadrūpā % tenātyantaṃ na mīyate // BVaky_3,14.382 //",
    "GS24vakyp1au:3527": " śastriṃ svena guṇenāto $ mimānām āśrayāntaram &",
    "GS24vakyp1au:3528": " asamāptaguṇaṃ siddher % upamānaṃ pracakṣate // BVaky_3,14.383 //",
    "GS24vakyp1au:3529": " upameye sthito dharmaḥ $ śruto 'nyatrānumīyate &",
    "GS24vakyp1au:3530": " śruto 'tha vopamānastha % upameye 'numiyate // BVaky_3,14.384 //",
    "GS24vakyp1au:3531": " adhīyate brāhmaṇavat $ kṣatriyā iti dṛśyate &",
    "GS24vakyp1au:3532": " upameyasya bhinnatvād % vacanaṃ kṣatriyāśrayam // BVaky_3,14.385 //",
    "GS24vakyp1au:3533": " sādhāraṇaṃ bruvan dharma $ kva cid eva vyavasthitam &",
    "GS24vakyp1au:3534": " sāmānyavacanaḥ śabda % iti sūtre 'padiśyate // BVaky_3,14.386 //",
    "GS24vakyp1au:3535": " nābhedena na bhedena $ guṇo dviṣṭho 'bhidhīyate &",
    "GS24vakyp1au:3536": " bhinnayor dharmayor ekaḥ % śrūyate 'nyaḥ pratīyate // BVaky_3,14.387 //",
    "GS24vakyp1au:3537": " nātyantāya mimīte yat $ sāmānye samavasthitam &",
    "GS24vakyp1au:3538": " sādṛśyād upameyārtha- % samīpe parikalpyate // BVaky_3,14.388 //",
    "GS24vakyp1au:3539": " mānaṃ prati samīpaṃ vā $ sādṛśyena pratīyate &",
    "GS24vakyp1au:3540": " paricchedād dhi sādṛśyam % iha mānopamānayoḥ // BVaky_3,14.389 //",
    "GS24vakyp1au:3541": " ekajātivyapekṣāyāṃ $ tad evety avasīyate &",
    "GS24vakyp1au:3542": " bhedasyaiva vyapekṣāyām % anyad eveti gamyate // BVaky_3,14.390 //",
    "GS24vakyp1au:3543": " karmatvaṃ karaṇatvaṃ ca $ bhedenaivāśritaṃ yataḥ &",
    "GS24vakyp1au:3544": " atyantaikatvaviṣayo % na syāt tenātra samśayaḥ // BVaky_3,14.391 //",
    "GS24vakyp1au:3545": " bhede 'pi tulyarūpatvāc $ chālīmṃ tān iti dṛśyate &",
    "GS24vakyp1au:3546": " jātyabhedāt sa evāyam % iti bhinno 'bhidhīyate // BVaky_3,14.392 //",
    "GS24vakyp1au:3547": " kathaṃ hy avayavo 'nyasya $ syād anya iti cocyate &",
    "GS24vakyp1au:3548": " atyantabhede nānātvaṃ % yatra tattvaṃ na vidyate // BVaky_3,14.393 //",
    "GS24vakyp1au:3549": " abhedasya vivakṣāyām $ ekatvaṃ saṅghasaṅghinoḥ &",
    "GS24vakyp1au:3550": " saṅghinor na tv abhedo 'sti % tathānyatvam udāhṛtam // BVaky_3,14.394 //",
    "GS24vakyp1au:3551": " tatrābhinnavyapekṣāyām $ upamārtho na vidyate &",
    "GS24vakyp1au:3552": " yo hi gaur iti vijñāne % hetuḥ so 'sti gavāntare // BVaky_3,14.395 //",
    "GS24vakyp1au:3553": " vyāvṛttānāṃ viśeṣāṇāṃ $ vyāpāre tu vivakṣite &",
    "GS24vakyp1au:3554": " na kaś cid upakāro 'sti % buddher buddhyantaraṃ prati // BVaky_3,14.396 //",
    "GS24vakyp1au:3555": " kiṃ cid yatrāsti sāmānyaṃ $ yadi bhedāś ca ke cana &",
    "GS24vakyp1au:3556": " gotvaṃ goṣv asti sāmānyaṃ % bhedāś ca śabalādayaḥ // BVaky_3,14.397 //",
    "GS24vakyp1au:3557": " sāmānyaṃ śyāmatānyaiva $ tad dhi sādhāraṇaṃ dvayoḥ &",
    "GS24vakyp1au:3558": " tad eva siddhyasiddhibhyāṃ % bheda ity apadiśyate // BVaky_3,14.398 //",
    "GS24vakyp1au:3559": " śyāmatvam eva sāmānyam $ anyeṣām ubhayoḥ sthitam &",
    "GS24vakyp1au:3560": " saṃpūrnatvāt tad anyasmād % viśeṣa iti gamyate // BVaky_3,14.399 //",
    "GS24vakyp1au:3561": " ākṛtau vāpi sāmānye $ kva cid eva vyavasthitāḥ &",
    "GS24vakyp1au:3562": " śyāmādau ye 'vasīyante % viśeṣās ta ihāśritāḥ // BVaky_3,14.400 //",
    "GS24vakyp1au:3563": " jāter abhede bhede vā $ sādṛśyaṃ tat pracakṣate &",
    "GS24vakyp1au:3564": " kaś cit kadā cit arthātmā % tathābhūto 'padiśyate // BVaky_3,14.401 //",
    "GS24vakyp1au:3565": " yatrārthe pratyayābhedo $ na kadā cid vikalpate &",
    "GS24vakyp1au:3566": " avidyamānabhedatvāt % sa eka iti gamyate // BVaky_3,14.402 //",
    "GS24vakyp1au:3567": " yo 'rtha āśritanānātvaḥ $ sa evety apadiśyate &",
    "GS24vakyp1au:3568": " vyāpāraṃ jātibhāgasya % tatrāpi pratijānate // BVaky_3,14.403 //",
    "GS24vakyp1au:3569": " jātibhāgāśrayā prakhyā $ tatrābhinnā pravartate &",
    "GS24vakyp1au:3570": " vyaktibhāgāśrayā buddhis % tatra bhedena jāyate // BVaky_3,14.404 //",
    "GS24vakyp1au:3571": " anyatra vartamānaṃ sad $ bhedābhedasamanvitam &",
    "GS24vakyp1au:3572": " nimittaṃ punar anyatra % nānātveneva gṛhyate // BVaky_3,14.405 //",
    "GS24vakyp1au:3573": " ādhāreṣu padanyāsaṃ $ kṛtvopaiti tadāśrayam &",
    "GS24vakyp1au:3574": " sa sādṛśyasya viṣaya % ity anyair apadiśyate // BVaky_3,14.406 //",
    "GS24vakyp1au:3575": " parāpekṣe yathā bhāve $ kāraṇākhyā pravartate &",
    "GS24vakyp1au:3576": " tathānyādhigamāpekṣam % upamānaṃ pracakṣate // BVaky_3,14.407 //",
    "GS24vakyp1au:3577": " gurugiśyapitāputra- $ kriyākālādayo yathā &",
    "GS24vakyp1au:3578": " vyavahārās tathaupamyam % apy apekṣānibandhanam // BVaky_3,14.408 //",
    "GS24vakyp1au:3579": " śyāmatvam upamāne ced $ vṛttaṃ vṛttau prayujyate &",
    "GS24vakyp1au:3580": " upameyaṃ samāsena % bāhyaṃ tatrābhidhīyate // BVaky_3,14.409 //",
    "GS24vakyp1au:3581": " ṭābanta eva caitrādau $ śyāmāśabdas tathā bhavet &",
    "GS24vakyp1au:3582": " sūtre ca prathamābhāvān % na śyāmādyupasarjanam // BVaky_3,14.410 //",
    "GS24vakyp1au:3583": " atha tv ekavibhaktitvād $ guṇatvād vopasarjanam &",
    "GS24vakyp1au:3584": " naivaṃ tittirikalmāṣyām % iṣṭaḥ strīpratyayo bhavet // BVaky_3,14.411 //",
    "GS24vakyp1au:3585": " satiśiṣṭabalīyastvād $ bāhye ṅiṣi ca saty api &",
    "GS24vakyp1au:3586": " upamānasvaro na syāt % tasmāt stryantaḥ samasyate // BVaky_3,14.412 //",
    "GS24vakyp1au:3587": " guṇe na copamānasthe $ sāpekṣatvaṃ prakalpate &",
    "GS24vakyp1au:3588": " pradhānasya tathā na syād % vyāghrādau liṅgadarśanam // BVaky_3,14.413 //",
    "GS24vakyp1au:3589": " tasmāt sati guṇatve 'pi $ prādhānyaṃ vigrahāntare &",
    "GS24vakyp1au:3590": " naivaṃjātīyakaṃ śāstre % saṃbhavaty upasarjanam // BVaky_3,14.414 //",
    "GS24vakyp1au:3591": " upameyātmani śyāmo $ vartamāno 'bhidhīyate &",
    "GS24vakyp1au:3592": " upamāneṣv anirdiṣṭaḥ % sāmarthyāt sa pratīyate // BVaky_3,14.415 //",
    "GS24vakyp1au:3593": " dravyamātre 'pi nirdiṣṭe $ candravaktre 'nugamyate &",
    "GS24vakyp1au:3594": " viśiṣṭa eva candrastho % guṇo nopaplavādayaḥ // BVaky_3,14.416 //",
    "GS24vakyp1au:3595": " bhedabhāvanayaitac ca $ samāse 'py upavarṇyate &",
    "GS24vakyp1au:3596": " viśiṣṭaguṇabhinne 'rthe % padam anyat prayujyate // BVaky_3,14.417 //",
    "GS24vakyp1au:3597": " yadi bhinnādhikaraṇo $ vacanād anugamyate &",
    "GS24vakyp1au:3598": " mṛgīva capalety atra % puṃvadbhāvo na sidhyati // BVaky_3,14.418 //",
    "GS24vakyp1au:3599": " astrīpūrvapadatvāt tu $ puṃvadbhāvo bhaviṣyati &",
    "GS24vakyp1au:3600": " yathaiva mṛgadugdhādau % na cet stryartho vivakṣyate // BVaky_3,14.419 //",
    "GS24vakyp1au:3601": " śastrīva śastrīśyāmeti $ devadattaiva kathyate &",
    "GS24vakyp1au:3602": " tasyām evobhayaṃ tasmād % ucyate śāstravigrahe // BVaky_3,14.420 //",
    "GS24vakyp1au:3603": " puṃvadbhāvasya siddhyarthaṃ $ pakṣe strīpratyayasya ca &",
    "GS24vakyp1au:3604": " bahv apekṣyam atas tasyām % ubhayapratipādanam // BVaky_3,14.421 //",
    "GS24vakyp1au:3605": " śyāmā śastrī yathā śyāmā $ śastrīkalpeti cocyate &",
    "GS24vakyp1au:3606": " tatropamānetarayoḥ % śyāmety etad apekṣyate // BVaky_3,14.422 //",
    "GS24vakyp1au:3607": " atha śyāmeva śastrīyaṃ $ śyāmety evaṃ prayujyate &",
    "GS24vakyp1au:3608": " śastrī yatheyam śyāmeti % tāvad eva pratīyate // BVaky_3,14.423 //",
    "GS24vakyp1au:3609": " upalakṣaṇamātrārthā $ guṇasyāsya yadi śrutiḥ &",
    "GS24vakyp1au:3610": " pṛthag dvayoḥ śruto 'py eṣa % neṣṭasvārthasya vācakaḥ // BVaky_3,14.424 //",
    "GS24vakyp1au:3611": " upameyaṃ tu yad vācyaṃ $ tasya cet pratipādane &",
    "GS24vakyp1au:3612": " savyāpārā guṇās tatra % sarvasyoktiḥ sakṛcchrutau // BVaky_3,14.425 //",
    "GS24vakyp1au:3613": " prakārādhārabhedena $ viśeṣe samavasthitaḥ &",
    "GS24vakyp1au:3614": " śabdāntarābhisaṃbandhe % sāmānyavacanaḥ katham // BVaky_3,14.426 //",
    "GS24vakyp1au:3615": " sādṛśyamātraṃ sāmānyaṃ $ dviṣṭhaṃ kaiś cit pratīyate &",
    "GS24vakyp1au:3616": " guṇo bhede 'py abhedena % dvivṛttir vā vivakṣitaḥ // BVaky_3,14.427 //",
    "GS24vakyp1au:3617": " vyāpāro jātibhāgasya $ dravyayor vābhidhitsitaḥ &",
    "GS24vakyp1au:3618": " rūpāt sāmānyavācitvaṃ % prāg vā vṛtter udāhṛtam // BVaky_3,14.428 //",
    "GS24vakyp1au:3619": " vyāghraśabdo yadā śauryāt $ puruṣārthe 'vatiṣṭhate &",
    "GS24vakyp1au:3620": " tadādhikaraṇābhedāt % samāsasyāsti saṃbhavaḥ // BVaky_3,14.429 //",
    "GS24vakyp1au:3621": " śūraśabdaprayoge tu $ vyāghraśabdo mṛge sthitaḥ &",
    "GS24vakyp1au:3622": " bhinne 'dhikaraṇe vṛttes % tatra naivāsti saṃbhavaḥ // BVaky_3,14.430 //",
    "GS24vakyp1au:3623": " sāmānādhikaraṇye 'pi $ guṇabhedasya saṃbhavāt &",
    "GS24vakyp1au:3624": " prayogaḥ śūraśabdasya % samāse 'py anuṣajyate // BVaky_3,14.431 //",
    "GS24vakyp1au:3625": " pūjopādhiś ca yo dṛṣṭaḥ $ kutsanopādhayaś ca ye &",
    "GS24vakyp1au:3626": " teṣāṃ bhinnanimittatvān % niyamārthā punaḥ śrutiḥ // BVaky_3,14.432 //",
    "GS24vakyp1au:3627": " asaṃbhave 'pi vā vṛtteḥ $ syād etal liṅgadarśanam &",
    "GS24vakyp1au:3628": " acver iti yathā liṅgam % abhāve 'pi bhṛśādiṣu // BVaky_3,14.433 //",
    "GS24vakyp1au:3629": " vatyantāvayave vākye $ yad aupamyaṃ pratīyate &",
    "GS24vakyp1au:3630": " tatpratyayavidhau sūtre % nirdeśo 'yaṃ vicāryate // BVaky_3,14.434 //",
    "GS24vakyp1au:3631": " kriyety upādhiḥ prāthamyāt $ prakṛtyarthasya yady api &",
    "GS24vakyp1au:3632": " na prātipadikaṃ tatra % kriyāvācy upapadyate // BVaky_3,14.435 //",
    "GS24vakyp1au:3633": " sattvavṛttasya śeṣe vā $ tṛtīyā sādhane 'pi vā &",
    "GS24vakyp1au:3634": " tiṅām asattvavācitvād % ubhayaṃ tan na vidyate // BVaky_3,14.436 //",
    "GS24vakyp1au:3635": " pākādayas tṛtīyāntāḥ $ sattvadharmasamanvayāt &",
    "GS24vakyp1au:3636": " na kriyety apadiśyante % kṛtvo 'rthapratyaye yathā // BVaky_3,14.437 //",
    "GS24vakyp1au:3637": " ye cāvyayakṛtaḥ ke cit $ kriyādharmasamanvitāḥ &",
    "GS24vakyp1au:3638": " teṣām asattvavācitvaṃ % tiṅantair na viśiṣyate // BVaky_3,14.438 //",
    "GS24vakyp1au:3639": " kṛtvasujviṣayā yāpi $ śayitavyādiṣu kriyā &",
    "GS24vakyp1au:3640": " upamānopameyatvaṃ % tatrātyantam asaṃbhavi // BVaky_3,14.439 //",
    "GS24vakyp1au:3641": " na kevalau dravyaguṇau $ tadvān vāpy upamīyate &",
    "GS24vakyp1au:3642": " śayitavyādibhis teṣu % nopamārtho 'sti kaś cana // BVaky_3,14.440 //",
    "GS24vakyp1au:3643": " upamānopameyatve $ dravye cānuktadharmiṇi &",
    "GS24vakyp1au:3644": " nimittatvena gamyante % rūḍhayogāḥ kriyāguṇāḥ // BVaky_3,14.441 //",
    "GS24vakyp1au:3645": " hotavyasadṛśo hotety $ atrāpy artho na vidyate &",
    "GS24vakyp1au:3646": " virodhāt kriyayā tasmāt % kriyāvān nopamīyate // BVaky_3,14.442 //",
    "GS24vakyp1au:3647": " kriyā samānajātiyā $ tadbhāvān nopamīyate &",
    "GS24vakyp1au:3648": " jātibhede 'pi pākena % bhinnāḥ pākādayaḥ kriyāḥ // BVaky_3,14.443 //",
    "GS24vakyp1au:3649": " ādhārabhedād bhinnāyām $ upamānasya saṃbhavaḥ &",
    "GS24vakyp1au:3650": " adhyetavyena viprāṇāṃ % tulyam adhyayanaṃ viśām // BVaky_3,14.444 //",
    "GS24vakyp1au:3651": " arthāt prakaraṇād vāpi $ yatrāpekṣyaṃ pratīyate &",
    "GS24vakyp1au:3652": " sāmarthyād anapekṣasya % tasya vṛttiḥ prasajyate // BVaky_3,14.445 //",
    "GS24vakyp1au:3653": " tailapākena tulye ca $ ghṛtapāke vivakṣite &",
    "GS24vakyp1au:3654": " kriyāvad api kāryāṇāṃ % darśanāt pratyayo bhavet // BVaky_3,14.446 //",
    "GS24vakyp1au:3655": " atiṅgrahaṇam evaṃ tu $ samāsasya nivartakam &",
    "GS24vakyp1au:3656": " gamanaṃ kārakasyeti % ṇvuly anyasmin na saṃbhavet // BVaky_3,14.447 //",
    "GS24vakyp1au:3657": " sarvasya parihārārthaṃ $ samudāyatvam āśritam &",
    "GS24vakyp1au:3658": " śuddhāyāḥ saṃbhavān na syāt % kriyāyā brāhmaṇādiṣu // BVaky_3,14.448 //",
    "GS24vakyp1au:3659": " upamānavivakṣāyāṃ $ svadharmaś ca nivartate &",
    "GS24vakyp1au:3660": " kriyāyā na śrutād yasmād % upamānaṃ samāpyate // BVaky_3,14.449 //",
    "GS24vakyp1au:3661": " tṛtīyo 'py āśrito bhedo $ dharmaḥ sādhāraṇo dvayoḥ &",
    "GS24vakyp1au:3662": " vyāpāravān na kṛtsnasya % sāmyaṃ kṛtsnena vidyate // BVaky_3,14.450 //",
    "GS24vakyp1au:3663": " dravye vāpi kriyāyāṃ vā $ nimittāt tat prakalpate &",
    "GS24vakyp1au:3664": " kriyāṇāṃ vidyamānatvād % vṛttir na syād gavādiṣu // BVaky_3,14.451 //",
    "GS24vakyp1au:3665": " abhāvāt kevalāyās tu $ tadvān arthaḥ pratīyate &",
    "GS24vakyp1au:3666": " pradhānāsaṃbhave yuktā % lakṣaṇārthā kriyāśrutiḥ // BVaky_3,14.452 //",
    "GS24vakyp1au:3667": " kriyāntareṣu sāpekṣāḥ $ kriyāśabdāḥ kriyāntare &",
    "GS24vakyp1au:3668": " upakārāya gṛhyante % yathaiva brāhmaṇādayaḥ // BVaky_3,14.453 //",
    "GS24vakyp1au:3669": " yathā prakarṣaḥ sarvatra $ nimittāntarahetukaḥ &",
    "GS24vakyp1au:3670": " dravyavad guṇaśabde 'pi % sa nimittam apekṣate // BVaky_3,14.454 //",
    "GS24vakyp1au:3671": " yo ya uccāryate śabdaḥ $ sa svarūpanibandhanaḥ &",
    "GS24vakyp1au:3672": " yathā tathopamāneṣu % vyapekṣa na nivartate // BVaky_3,14.455 //",
    "GS24vakyp1au:3673": " kriyāvṛttes tṛtīyāntasy- $ aivaṃ cāsaṃbhave sati &",
    "GS24vakyp1au:3674": " prasiddhanyāyakaraṇo % bhāṣye yujir udāhṛtaḥ // BVaky_3,14.456 //",
    "GS24vakyp1au:3675": " antarbhūte tu karaṇe $ prayogo na punar bhavet &",
    "GS24vakyp1au:3676": " nyāyenāyuktam ity atra % jīvatau prāṇakarmavat // BVaky_3,14.457 //",
    "GS24vakyp1au:3677": " śāstrābhyāsāc ca bhedo 'yam $ ayuktam iti varṇyate &",
    "GS24vakyp1au:3678": " aśobhanam asaṃbaddham % iti rūḍhir vyavasthitā // BVaky_3,14.458 //",
    "GS24vakyp1au:3679": " vivibhaktiḥ prakṛtyarthaṃ $ praty upādhiḥ kathaṃ bhavet &",
    "GS24vakyp1au:3680": " vibhaktipariṇāme ca % prakalpyaṃ viṣayāntaram // BVaky_3,14.459 //",
    "GS24vakyp1au:3681": " vibhaktyantarayogo hi $ yasya tad viṣayāntare &",
    "GS24vakyp1au:3682": " vibhaktyantarasaṃbandhaḥ % sāmarthyād anumīyate // BVaky_3,14.460 //",
    "GS24vakyp1au:3683": " sārūpyāt tu tad evedam $ iti tatropacaryate &",
    "GS24vakyp1au:3684": " śabdāntaraṃ vibhaktyā tu % yuktaṃ śāstre tad aśrutam // BVaky_3,14.461 //",
    "GS24vakyp1au:3685": " prakṛtiś cet tṛtīyāntā $ tenety asmāt pratīyate &",
    "GS24vakyp1au:3686": " kriyeti prathamāntā sā % kathaṃ bhavitum arhati // BVaky_3,14.462 //",
    "GS24vakyp1au:3687": " kriyayeti tṛtīyā ca $ prayoge kasya kalpyatām &",
    "GS24vakyp1au:3688": " tenety asya hi saṃbandhaḥ % sūtrasthena na vidyate // BVaky_3,14.463 //",
    "GS24vakyp1au:3689": " sopaskāreṣu sūtreṣu $ vākyaśeṣaḥ samarthyate &",
    "GS24vakyp1au:3690": " tena yat tat tṛtīyāntaṃ % kriyā cet seti gamyate // BVaky_3,14.464 //",
    "GS24vakyp1au:3691": " upādheḥ kasya cid vākye $ prayoga upalabhyate &",
    "GS24vakyp1au:3692": " pratīyamānadharmānyo % na kadā cit prayujyate // BVaky_3,14.465 //",
    "GS24vakyp1au:3693": " nīlam utpalam ity atra $ na viśeṣye na bhedake &",
    "GS24vakyp1au:3694": " kaś cit taddharmavacano % vākye śabdaḥ prayujyate // BVaky_3,14.466 //",
    "GS24vakyp1au:3695": " atyantānugamāt tatra $ na sūtre na ca vigrahe &",
    "GS24vakyp1au:3696": " vibhaktipariṇāmena % kiṃ cid asti prayojanam // BVaky_3,14.467 //",
    "GS24vakyp1au:3697": " tṛtīyāntaṃ kriyety etad $ vigrahe na prayujyate &",
    "GS24vakyp1au:3698": " yathā daṇḍaḥ praharaṇaṃ % krīḍāyām iti dṛśyate // BVaky_3,14.468 //",
    "GS24vakyp1au:3699": " ghavidhau yac ca saṃjñāyām $ iti sūtra udāhṛtam &",
    "GS24vakyp1au:3700": " upādānaṃ prayogeṣu % tasyātyantaṃ na vidyate // BVaky_3,14.469 //",
    "GS24vakyp1au:3701": " yair aprayuktaiḥ saṃskāraḥ $ pradhāneṣu pratīyate &",
    "GS24vakyp1au:3702": " te bhede 'pi vibhaktīnāṃ % nirdiśyanta upādhayaḥ // BVaky_3,14.470 //",
    "GS24vakyp1au:3703": " samudāyeṣu vartante $ bhāvānāṃ sahacāriṇām &",
    "GS24vakyp1au:3704": " śabdās tat tv avivakṣāyāṃ % samuccayavikalpayoḥ // BVaky_3,14.471 //",
    "GS24vakyp1au:3705": " samuccayas tu kriyate $ yeṣu pratyarthavṛttiṣu &",
    "GS24vakyp1au:3706": " bhedādhiṣṭhānayā yogas % tesāṃ bhavati saṃkhyayā // BVaky_3,14.472 //",
    "GS24vakyp1au:3707": " sarvair viśiṣṭās tair arthair $ janyante sahacāribhiḥ &",
    "GS24vakyp1au:3708": " buddhayaḥ pratipattṝṇāṃ % śabdārthāṃs tān ato viduḥ // BVaky_3,14.473 //",
    "GS24vakyp1au:3709": " saṃsṛṣṭāḥ pratyayeṣv arthāḥ $ sarva evopakārinaḥ &",
    "GS24vakyp1au:3710": " teṣāṃ pratyayarūpeṇa % sarveṣāṃ śabdavācyatā // BVaky_3,14.474 //",
    "GS24vakyp1au:3711": " kevalānāṃ tu bhāvānāṃ $ na rūpam avadhāryate &",
    "GS24vakyp1au:3712": " anirūpitarūpeṣu % teṣu śabdo na vartate // BVaky_3,14.475 //",
    "GS24vakyp1au:3713": " pūrvaśabdaprayogāc ca $ samūhān na nivartate &",
    "GS24vakyp1au:3714": " vartate 'vayave nāpi % nopāttaṃ tyajate kva cit // BVaky_3,14.476 //",
    "GS24vakyp1au:3715": " samudāyābhidhāyi ca $ yadi bhedaṃ viśeṣayet &",
    "GS24vakyp1au:3716": " tatrātulyavibhaktitvaṃ % pūrvakāyādivad bhavet // BVaky_3,14.477 //",
    "GS24vakyp1au:3717": " samūhe ca pradeśe ca $ pañcālā iti dṛśyate &",
    "GS24vakyp1au:3718": " tathā viśeṣaṇaṃ sarva % ity etad upapadyate // BVaky_3,14.478 //",
    "GS24vakyp1au:3719": " tathārdhapippalīty atra $ jātyantaranivṛttaye &",
    "GS24vakyp1au:3720": " ardhaṃ ca pippalī ceti % khande śabdaḥ pratīyate // BVaky_3,14.479 //",
    "GS24vakyp1au:3721": " pañcālānāṃ pradeśo 'pi $ bhinno janapadāntarāt &",
    "GS24vakyp1au:3722": " tatrānyasya nivṛttyarthe % śabde bhedo na gamyate // BVaky_3,14.480 //",
    "GS24vakyp1au:3723": " prasiddhās tu viśeṣeṇa $ samudāye vyavasthitāḥ &",
    "GS24vakyp1au:3724": " pradeśe darśanaṃ teṣām % arthaprakaraṇādibhiḥ // BVaky_3,14.481 //",
    "GS24vakyp1au:3725": " yad upavyañjanaṃ jāteḥ $ sahacāri ca karmasu &",
    "GS24vakyp1au:3726": " tatra vā rūḍhasaṃbandhaṃ % yat prāyeṇopalakṣitam // BVaky_3,14.482 //",
    "GS24vakyp1au:3727": " samudāyaḥ pradeśo vety $ evaṃ tasminn anāśrite &",
    "GS24vakyp1au:3728": " arthātmany aviśeṣeṇa % vartante brāhmaṇādayaḥ // BVaky_3,14.483 //",
    "GS24vakyp1au:3729": " yaś ca tulyaśrutir dṛṣṭaḥ $ samudāye vyavasthitaḥ &",
    "GS24vakyp1au:3730": " tenopacaritaikatvaṃ % pradeśe 'py upalabhyate // BVaky_3,14.484 //",
    "GS24vakyp1au:3731": " saṃskārād upaghātād vā $ vṛtto 'ktaparimāṇake &",
    "GS24vakyp1au:3732": " tailādau jātiśabdo 'tra % sāmarthyād avasīyate // BVaky_3,14.485 //",
    "GS24vakyp1au:3733": " na jātiguṇaśabdeṣu $ mūrtibhedo vivakṣitaḥ &",
    "GS24vakyp1au:3734": " te jātiguṇasaṃbandha- % bhedamātranibandhanāḥ // BVaky_3,14.486 //",
    "GS24vakyp1au:3735": " kṛṣṇādivyapadeśaś ca $ sarvāvayavavṛttibhiḥ &",
    "GS24vakyp1au:3736": " guṇais te 'py ekadeśasthāḥ % paṭādīnāṃ viśeṣakāḥ // BVaky_3,14.487 //",
    "GS24vakyp1au:3737": " paṭāvayavavṛttās tu $ yadā tatra paṭādayaḥ &",
    "GS24vakyp1au:3738": " tadā tailādivat teṣāṃ % jātiśabdatvam ucyate // BVaky_3,14.488 //",
    "GS24vakyp1au:3739": " nivṛttyarthā śrutir yeṣāṃ $ bhedas teṣv anapekṣitaḥ &",
    "GS24vakyp1au:3740": " pradeśe samudāye vā % guṇo 'nyeṣāṃ nivartakaḥ // BVaky_3,14.489 //",
    "GS24vakyp1au:3741": " brāhmaṇādhyayane tatra $ vartate brāhmaṇaśrutiḥ &",
    "GS24vakyp1au:3742": " sādṛśyaṃ tatra dṛṣṭaṃ hi % kṣatriyādhyayanādibhiḥ // BVaky_3,14.490 //",
    "GS24vakyp1au:3743": " brāhmaṇādhyayane vṛttir $ yadi syād brāhmaṇaśruteḥ &",
    "GS24vakyp1au:3744": " vaktavyaṃ kena dharmeṇa % tulyatvaṃ kriyayor iti // BVaky_3,14.491 //",
    "GS24vakyp1au:3745": " adhyetari yadā vṛttir $ ucyate brāhmaṇaśruteḥ &",
    "GS24vakyp1au:3746": " nimittatvaṃ tadopaiti % kriyaivādhyetari sthitā // BVaky_3,14.492 //",
    "GS24vakyp1au:3747": " simhaśabdena saṃbandhe $ gauryamātrābhidhāyinā &",
    "GS24vakyp1au:3748": " caitrāt ṣaṣṭhī prasajyeta % yoge śattryādibhir yathā // BVaky_3,14.493 //",
    "GS24vakyp1au:3749": " brāhmaṇāyeva dātavyaṃ $ vaiśyāyety evamādiṣu &",
    "GS24vakyp1au:3750": " saṃpradānādiyogaś ca % kriyāmātre na kalpate // BVaky_3,14.494 //",
    "GS24vakyp1au:3751": " kriyāmātrābhidhāyitvād $ avyayeṣu vater na ca &",
    "GS24vakyp1au:3752": " pāṭhaḥ kadā cit kartavyas % tulyau pakṣāv ubhau yataḥ // BVaky_3,14.495 //",
    "GS24vakyp1au:3753": " jahāti jātiṃ dravyaṃ vā $ tasmān nāvayave sthitaḥ &",
    "GS24vakyp1au:3754": " kriyāyās tu śrutir yasmāt % tadvaty arthe 'vatiṣṭhate // BVaky_3,14.496 //",
    "GS24vakyp1au:3755": " akriyāṇāṃ nivṛttyarthā, $ yataś cātra kriyāśrutiḥ &",
    "GS24vakyp1au:3756": " kriyopalakṣite tasmāt % kriyāśabdaḥ pratīyate // BVaky_3,14.497 //",
    "GS24vakyp1au:3757": " hotavyādiṣu yasmāc ca $ kriyānyā brāhmaṇādivat &",
    "GS24vakyp1au:3758": " apekṣaṇīyā śuddhe 'rthe % tasmād vṛttir na kasya cit // BVaky_3,14.498 //",
    "GS24vakyp1au:3759": " sarvaṃ vāpy ekadeśo vā $ yasminn āśriyate kva cit &",
    "GS24vakyp1au:3760": " viśeṣavṛttiṃ taṃ sarvam % āhur bhede vyavasthitam // BVaky_3,14.499 //",
    "GS24vakyp1au:3761": " samuccayo vikalpo vā $ prakārāḥ sarva eva vā &",
    "GS24vakyp1au:3762": " viśeṣā iti varṇyante % sāmānyaṃ vāvikalpitam // BVaky_3,14.500 //",
    "GS24vakyp1au:3763": " na hi brāhmaṇa ity atra $ bhedaḥ kaś cid apāśritaḥ &",
    "GS24vakyp1au:3764": " apākṛto vā tenāyaṃ % samudāye vyavasthitaḥ // BVaky_3,14.501 //",
    "GS24vakyp1au:3765": " kriyā tv āśrīyate yasmin $ sa bhedo 'dhyavasīyate &",
    "GS24vakyp1au:3766": " tathānyathā sarvathā cety % aprayoge na vidyate // BVaky_3,14.502 //",
    "GS24vakyp1au:3767": " upamāne kriyāvṛttim $ upameye kriyāśrutiḥ &",
    "GS24vakyp1au:3768": " pratyāyayantī bhedasya % karotīva padārthatām // BVaky_3,14.503 //",
    "GS24vakyp1au:3769": " vyāpāreṇaiva sādṛśye $ vyāpārasya vivakṣite &",
    "GS24vakyp1au:3770": " kriyāvadvacanāc chabdāt % pratyayaḥ pratipādyate // BVaky_3,14.504 //",
    "GS24vakyp1au:3771": " kriyāvato 'pi sādṛśye $ vaktum iṣṭe kriyāvatā &",
    "GS24vakyp1au:3772": " adhyetā brāhmaṇa iva % pratyayo na nivartate // BVaky_3,14.505 //",
    "GS24vakyp1au:3773": " adhīte tulya ity evaṃ $ puṃlliṅgena viśeṣaṇam &",
    "GS24vakyp1au:3774": " kriyāvati kriyāyāṃ tu % tulyaśabde napuṃsakam // BVaky_3,14.506 //",
    "GS24vakyp1au:3775": " prakṛtyarthe viśiṣṭe 'pi $ pratyayārthāviśeṣaṇāt &",
    "GS24vakyp1au:3776": " putreṇa tulyaḥ kapila % iti vṛttiḥ prasajyate // BVaky_3,14.507 //",
    "GS24vakyp1au:3777": " yāḥ putre rūḍhasaṃbandhāḥ $ kriyā loke vivakṣitāḥ &",
    "GS24vakyp1au:3778": " tābhiḥ kriyāvataḥ putrād % guṇatulye vatir bhavet // BVaky_3,14.508 //",
    "GS24vakyp1au:3779": " antarbhūtaṃ nimittaṃ ca $ rūḍhiśabdeṣu yady api &",
    "GS24vakyp1au:3780": " kriyās tu sahacāriṇyo % rūḍhāḥ santi padārthavat // BVaky_3,14.509 //",
    "GS24vakyp1au:3781": " kramaṃ tu yadi bādhitvā $ pratyayārthaviśeṣaṇam &",
    "GS24vakyp1au:3782": " pradhānānugrahāt sāmyād % vibhakteś cāvatiṣṭhate // BVaky_3,14.510 //",
    "GS24vakyp1au:3783": " prakṛter aviśiṣṭatvāt $ kriyātulye prasajyate &",
    "GS24vakyp1au:3784": " putrādau guṇaśabdebhyaḥ % pūrvoktasya viparyaye // BVaky_3,14.511 //",
    "GS24vakyp1au:3785": " sthūlena tulyo yātīti $ bahiraṅgā kriyāśrutiḥ &",
    "GS24vakyp1au:3786": " animittaṃ vates tulyaṃ % yātīty atreṣyate vatiḥ // BVaky_3,14.512 //",
    "GS24vakyp1au:3787": " dvayaṃ viśeṣyate tena $ yad ekatra viśeṣaṇaṃ &",
    "GS24vakyp1au:3788": " tulyaśabdo hi taṃ dharmam % ubhayastham apekṣate // BVaky_3,14.513 //",
    "GS24vakyp1au:3789": " ekaḥ samāno dharmaś ced $ upamānopameyayoḥ &",
    "GS24vakyp1au:3790": " tulayā saṃmitaṃ tulyam % iti tatropapadyate // BVaky_3,14.514 //",
    "GS24vakyp1au:3791": " sūtre śrutaś ca dviṣṭho 'sāv $ abhedena pratīyate &",
    "GS24vakyp1au:3792": " na ca sāmānyaśabdatvād % aśrutā gamyate kriyā // BVaky_3,14.515 //",
    "GS24vakyp1au:3793": " aśrutāś ca pratīyante $ nideśasthāyitādayaḥ &",
    "GS24vakyp1au:3794": " ye dharmā niyatās teṣāṃ % putrādiṣu na vidyate // BVaky_3,14.516 //",
    "GS24vakyp1au:3795": " anāśritakriyas tasmān $ na tulyo 'sti kriyāvatā &",
    "GS24vakyp1au:3796": " kriyāyāḥ śravaṇe sāpi % kriyāvattā pratīyate // BVaky_3,14.517 //",
    "GS24vakyp1au:3797": " dvayoḥ pratividhānāc ca $ jyāyastvam abhidhīyate &",
    "GS24vakyp1au:3798": " nityāsattvābhidhāyitvāt % pratyayārthaviśeṣaṇe // BVaky_3,14.518 //",
    "GS24vakyp1au:3799": " asattvabhūto vyāpāraḥ $ kevalaḥ pratyaye yataḥ &",
    "GS24vakyp1au:3800": " vidyate lakṣaṇārthatvaṃ % nāsti tena kriyāśruteḥ // BVaky_3,14.519 //",
    "GS24vakyp1au:3801": " kriyāvatas tu grahaṇāt $ prakṛtyarthaviśeṣaṇe &",
    "GS24vakyp1au:3802": " kriyāmātrena tulyatve % siddhāsattvābhidhāyitā // BVaky_3,14.520 //",
    "GS24vakyp1au:3803": " yadā kriyānimittaṃ tu $ sādṛśyaṃ syāt kriyāvatoḥ &",
    "GS24vakyp1au:3804": " kriyāvato 'bhidheyatvāt % tadā dravyābhidhāyitā // BVaky_3,14.521 //",
    "GS24vakyp1au:3805": " avyayeṣu vateḥ pāṭhaḥ $ kāryas tatra svarādivat &",
    "GS24vakyp1au:3806": " brāhmaṇena samo 'dhyetety % atra ca pratyayo bhavet // BVaky_3,14.522 //",
    "GS24vakyp1au:3807": " sāmānādhikaraṇyaṃ ca $ vatyarthenāpadiśyate &",
    "GS24vakyp1au:3808": " tulyam ity anyathā kalpyo % vākyaśeṣo 'śruto bhavet // BVaky_3,14.523 //",
    "GS24vakyp1au:3809": " kriyāvatoś ca sādṛśye $ pratyayārthaviśeṣaṇe &",
    "GS24vakyp1au:3810": " adhyetrā sadṛśo 'dhyetety % atra nāsti vater vidhiḥ // BVaky_3,14.524 //",
    "GS24vakyp1au:3811": " tulyārthair iti yā tasyās $ tṛtīyāyā na bhidyate &",
    "GS24vakyp1au:3812": " artho bhede 'pi sarvābhir % itarābhir vibhaktibhiḥ // BVaky_3,14.525 //",
    "GS24vakyp1au:3813": " bhojyate brāhmaṇa iva $ tulyaṃ bhuktaṃ dvijātinā &",
    "GS24vakyp1au:3814": " paśyati brāhmaṇam iva % tulyaṃ vipreṇa paśyati // BVaky_3,14.526 //",
    "GS24vakyp1au:3815": " brāhmaṇeneva vijñātaṃ $ tulyaṃ jñātaṃ dvijātinā &",
    "GS24vakyp1au:3816": " dīyatāṃ brāhmaṇāyeva % tulyaṃ vipreṇa dīyatām // BVaky_3,14.527 //",
    "GS24vakyp1au:3817": " brāhmaṇād iva vaiśyāt tvam $ adhīṣvādhyayanaṃ bahu &",
    "GS24vakyp1au:3818": " ity evamādibhir bhedas % tṛtīyāyā na kaś cana // BVaky_3,14.528 //",
    "GS24vakyp1au:3819": " tulyaṃ madhurayādhīye $ mātrā tulyaṃ smarāmi tām &",
    "GS24vakyp1au:3820": " madhurāyāś ca mātuś ca % kathaṃ sādṛśyakalpanā // BVaky_3,14.529 //",
    "GS24vakyp1au:3821": " madhurāviṣayaḥ pāṭhaḥ $ smaraṇaṃ mātṛkarmakam &",
    "GS24vakyp1au:3822": " madhurāmātṛśabdābhyām % abhedenābhidhīyate // BVaky_3,14.530 //",
    "GS24vakyp1au:3823": " uṣṭrāvayavatulyeṣu $ mukheṣūṣṭraśrutir yathā &",
    "GS24vakyp1au:3824": " vartate gṛhatulye ca % prāsāde madhurāśrutiḥ // BVaky_3,14.531 //",
    "GS24vakyp1au:3825": " yathādhyayanayoḥ sāmyam $ adhyetror apadiśyate &",
    "GS24vakyp1au:3826": " tathā kriyāgatair dharmair % ucyante sādhanāśrayāḥ // BVaky_3,14.532 //",
    "GS24vakyp1au:3827": " ivārthe yac ca vacanaṃ $ pūrvasūtre ca yo vidhiḥ &",
    "GS24vakyp1au:3828": " kriyāśabdaśrutau bhedo % na kaś cid vidyate tayoḥ // BVaky_3,14.533 //",
    "GS24vakyp1au:3829": " yady apy upādhir anyatra $ niyato na prayujyate &",
    "GS24vakyp1au:3830": " rūpābhedāt tv anirjñātā % kriyātra śrūyate punaḥ // BVaky_3,14.534 //",
    "GS24vakyp1au:3831": " yathā vyutparayaḥ pucchau $ kyaṅante sudurādayaḥ &",
    "GS24vakyp1au:3832": " saty api pratyayārthatve % bhedābhāvād udāhṛtāḥ // BVaky_3,14.535 //",
    "GS24vakyp1au:3833": " evaṃ ca sati pūrveṇa $ siddho 'trāpi vater vidhiḥ &",
    "GS24vakyp1au:3834": " niyame vābhidhāne vā % bhidyate na kriyāśrutiḥ // BVaky_3,14.536 //",
    "GS24vakyp1au:3835": " ive dravyādiviṣayaḥ $ pratyayaḥ punar ucyate &",
    "GS24vakyp1au:3836": " kriyāṇām eva sadṛśve % pūrvasūtre vidhīyate // BVaky_3,14.537 //",
    "GS24vakyp1au:3837": " madhurāyām iva gṛhā $ brāhmaṇasyeva pāṇḍurāḥ &",
    "GS24vakyp1au:3838": " ity atra dravyaguṇayoḥ % pūrveṇa na vatir bhavet // BVaky_3,14.538 //",
    "GS24vakyp1au:3839": " ārambhasyākriyārthatve $ nārtho yogena vidyate &",
    "GS24vakyp1au:3840": " ṛte kriyāyā grahaṇāt % pūrvayogena sidhyati // BVaky_3,14.539 //",
    "GS24vakyp1au:3841": " madhurāvayave vṛttir $ vvākhyātā madhurāśruteḥ &",
    "GS24vakyp1au:3842": " brāhmaṇāvayavān dantān % vakṣyati brāhmaṇaśrutiḥ // BVaky_3,14.540 //",
    "GS24vakyp1au:3843": " na kā cid ivayoge $ tu bāhyāt saṃbandhino &",
    "GS24vakyp1au:3844": " ṣaṣṭhī vidhīyate tatra % pūrveṇa pratyayo bhavet // BVaky_3,14.541 //",
    "GS24vakyp1au:3845": " ādhikyaṃ tulyaśabdena $ saṃbandha upajāyate &",
    "GS24vakyp1au:3846": " ṣaṣṭhītṛtīye tatra stas % tulyaśabdo hi vācakaḥ // BVaky_3,14.542 //",
    "GS24vakyp1au:3847": " ivaśabdaprayoge tu $ bāhyāt saṃbandhino vinā &",
    "GS24vakyp1au:3848": " nādhikyam upamāne 'sti % dyotakaḥ sa prayujyate // BVaky_3,14.543 //",
    "GS24vakyp1au:3849": " ive yo vyatireko 'tra $ sa prāsādādihetukaḥ &",
    "GS24vakyp1au:3850": " tulye tadviṣayāpekṣam % ādhikyam upajāyate // BVaky_3,14.544 //",
    "GS24vakyp1au:3851": " gavayena samo 'nadvān $ iti vṛttis tathā bhavet &",
    "GS24vakyp1au:3852": " na tv asti gaur ivety atra % vyatireka ivāśrayaḥ // BVaky_3,14.545 //",
    "GS24vakyp1au:3853": " upameyena saṃbandhāt $ prāk prāsādādihetuke &",
    "GS24vakyp1au:3854": " vyatireke vater bhāvo % na tulyārthatvahetuke // BVaky_3,14.546 //",
    "GS24vakyp1au:3855": " ivaśabdena saṃbandhe $ na tṛtīyā vidhīyate &",
    "GS24vakyp1au:3856": " prakṛtāṃ tām atas tyaktvā % vibhaktyantaraṃ āśritam // BVaky_3,14.547 //",
    "GS24vakyp1au:3857": " saptamy api na tatrāsti $ jñāpakārthā tu sā kṛtā &",
    "GS24vakyp1au:3858": " iṣṭā sā śeṣaviṣaye % niyatāsu vibhaktiṣu // BVaky_3,14.548 //",
    "GS24vakyp1au:3859": " yadi tu vyatirekeṇa $ viṣaye 'smin vibhaktayaḥ &",
    "GS24vakyp1au:3860": " pravarteraṃs tṛtīyaiva % vyabhicāraṃ pradarśayet // BVaky_3,14.549 //",
    "GS24vakyp1au:3861": " vyabhicāre tathā siddhe $ saptamīgrahaṇād vinā &",
    "GS24vakyp1au:3862": " saptamy evocyate sarvā % na santy anyā vibhaktayaḥ // BVaky_3,14.550 //",
    "GS24vakyp1au:3863": " atyantam atra viṣaye $ saptamyā jñāpakārthayā &",
    "GS24vakyp1au:3864": " bādhitā vinivarteta % ṣaṣṭhī sā gṛhyate punaḥ // BVaky_3,14.551 //",
    "GS24vakyp1au:3865": " pūrvābhyām eva yogābhyāṃ $ vigrahāntarakalpanāt &",
    "GS24vakyp1au:3866": " arhārthe 'pi vatiḥ siddhaḥ % sa tv ekena nidarśyate // BVaky_3,14.552 //",
    "GS24vakyp1au:3867": " tena tulyam iti prāpte $ kriyopādhiḥ prasidhyati &",
    "GS24vakyp1au:3868": " rājavad vartate rājety % atra bhede vivakṣite // BVaky_3,14.553 //",
    "GS24vakyp1au:3869": " rājatvena prasiddhā ye $ pṛthuprabhṛtayo nṛpāḥ &",
    "GS24vakyp1au:3870": " yudhiṣṭhirāntās te 'nyeṣām % upamānaṃ mahīkṣitām // BVaky_3,14.554 //",
    "GS24vakyp1au:3871": " siddhyasiddhikṛto bheda $ upamānopameyayoḥ &",
    "GS24vakyp1au:3872": " sarvatraiva yato 'siddhaṃ % prasiddhenopamīyate // BVaky_3,14.555 //",
    "GS24vakyp1au:3873": " rājavad rūpam asyeti $ rājany eva vivakṣite &",
    "GS24vakyp1au:3874": " akriyārthena yogena % dvitīyena bhaviṣyati // BVaky_3,14.556 //",
    "GS24vakyp1au:3875": " upamānāvivakṣāyāṃ $ niyamārtho 'yam ucyate &",
    "GS24vakyp1au:3876": " dharmo 'rhatikriyākartā % tadarthaṃ vacanaṃ punaḥ // BVaky_3,14.557 //",
    "GS24vakyp1au:3877": " kṛtahastavad ity etat $ prasiddheṣv eva dṛśyate &",
    "GS24vakyp1au:3878": " rājatvena prasiddhe ca % rājñi rājavad ity api // BVaky_3,14.558 //",
    "GS24vakyp1au:3879": " arājñi yeṣāṃ dharmāṇāṃ $ dṛṣṭo 'tyantam asaṃbhavaḥ &",
    "GS24vakyp1au:3880": " te rājani niyamyante % tyajyante vyabhicāriṇaḥ // BVaky_3,14.559 //",
    "GS24vakyp1au:3881": " arhateś ca kriyā kartrī $ yā tasyāṃ vatir iṣyate &",
    "GS24vakyp1au:3882": " rājānam arhati cchattram % iti na tv evamādiṣu // BVaky_3,14.560 //",
    "GS24vakyp1au:3883": " prayuktānāṃ hi śabdānāṃ $ śāstreṇānugamaḥ satām &",
    "GS24vakyp1au:3884": " chattrādyarthe tu vacane % pratyākhyānaṃ na saṃbhavet // BVaky_3,14.561 //",
    "GS24vakyp1au:3885": " tadarham iti nārabdhaṃ $ sūtraṃ vyākaraṇāntare &",
    "GS24vakyp1au:3886": " saṃbhavaty upamātrāpi % bhedasya parikalpanāt // BVaky_3,14.562 //",
    "GS24vakyp1au:3887": " ekasya kāryanirjñānāt $ siddhasya viṣayāntare &",
    "GS24vakyp1au:3888": " taddharmatvavivakṣāyāṃ % buddhyā bhedaḥ prakalpyate // BVaky_3,14.563 //",
    "GS24vakyp1au:3889": " sūtrārambhān na caitasmād $ ivaśabdasya vidyate &",
    "GS24vakyp1au:3890": " prayogaḥ so 'pi caitasya % viṣaye vidyate vateḥ // BVaky_3,14.564 //",
    "GS24vakyp1au:3891": " dasyuhendra ivety etad $ aindramantre prayujyate &",
    "GS24vakyp1au:3892": " anyatra dṛṣṭakarmendro % yathety asmin vivakṣite // BVaky_3,14.565 //",
    "GS24vakyp1au:3893": " pūrvām avasthām āśritya $ yāvasthā vyapadiśyate &",
    "GS24vakyp1au:3894": " sadṛśas tvaṃ tavaiveti % tatraivam abhidhīyate // BVaky_3,14.566 //",
    "GS24vakyp1au:3895": " prasiddhabhedaṃ yatrānyad $ upamānaṃ na vidyate &",
    "GS24vakyp1au:3896": " upameyasya tatrātmā % svabuddhyā pravibhajyate // BVaky_3,14.567 //",
    "GS24vakyp1au:3897": " yo 'pi svābhāviko bhedaḥ $ so 'pi buddhinibandhanaḥ &",
    "GS24vakyp1au:3898": " tenāsmin viṣaye bhinnam % abhinnaṃ vā na vidyate // BVaky_3,14.568 //",
    "GS24vakyp1au:3899": " aṅgadī kuṇḍalī ceti $ darśayan bhedahetubhiḥ &",
    "GS24vakyp1au:3900": " caitram īdṛśam ity āha % buddhyavasthāparigrahāt // BVaky_3,14.569 //",
    "GS24vakyp1au:3901": " etaiḥ śabdair yathābhūtaḥ $ pratyayātmopajāyate &",
    "GS24vakyp1au:3902": " tatpratyayānukāreṇa % viṣayo 'py upapadyate // BVaky_3,14.570 //",
    "GS24vakyp1au:3903": " buddhyavasthāvibhāgena $ bhedakāryaṃ pratīyate &",
    "GS24vakyp1au:3904": " janyanta iva śabdānām % arthāḥ sarve vivakṣayā // BVaky_3,14.571 //",
    "GS24vakyp1au:3905": " tathāvidhe 'pi bāhye 'rthe $ bhidyante yatra buddhayaḥ &",
    "GS24vakyp1au:3906": " na tatra kaś cit sādṛśyaṃ % sad api pratipadyate // BVaky_3,14.572 //",
    "GS24vakyp1au:3907": " atyantaṃ viṣaye bhinne $ yāvat prakhyā na bhidyate &",
    "GS24vakyp1au:3908": " na tāvat pratyabhijñānaṃ % kasya cid vinivartate // BVaky_3,14.573 //",
    "GS24vakyp1au:3909": " ayam eva tu sūtreṇa $ bhedo bhedena darśitaḥ &",
    "GS24vakyp1au:3910": " prasiddham api durjñānam % abudhaḥ pratipadyate // BVaky_3,14.574 //",
    "GS24vakyp1au:3911": " vaiyākaraṇavad brūte $ na vaiyākaraṇaḥ sadā &",
    "GS24vakyp1au:3912": " vaiyākaraṇavad brūṣvety % ataḥ so 'py abhidhīyate // BVaky_3,14.575 //",
    "GS24vakyp1au:3913": " ke cit pumāṃso bhāṣante $ strīvat puṃvac ca yoṣitaḥ &",
    "GS24vakyp1au:3914": " vyabhicāre svadharmo 'pi % punas tenopadiśyate // BVaky_3,14.576 //",
    "GS24vakyp1au:3915": " sadṛśas tvaṃ tavaiveti $ loke yad abhidhīyate &",
    "GS24vakyp1au:3916": " upamānāntaraṃ tatra % prasaktaṃ vinivartate // BVaky_3,14.577 //",
    "GS24vakyp1au:3917": " yuktam aupayikaṃ rājña $ ity arthasya nidarśane &",
    "GS24vakyp1au:3918": " upamānāvivakṣāyāṃ % tadarham iti paṭhyate // BVaky_3,14.578 //",
    "GS24vakyp1au:3919": " prasaktānuprasaktas tu $ vatiśeṣo 'bhidhīyate &",
    "GS24vakyp1au:3920": " upamānābhisaṃbandhād % asmin vatir udāhṛtaḥ // BVaky_3,14.579 //",
    "GS24vakyp1au:3921": " pradhānakalpanābhāve $ guṇaśabdasya darśanāt &",
    "GS24vakyp1au:3922": " upasargād vatau siddhā % dhātau dhātvarthakalpanā // BVaky_3,14.580 //",
    "GS24vakyp1au:3923": " svaṃ rūpam iti caitasminn $ arthasyāpi parigrahaḥ &",
    "GS24vakyp1au:3924": " rūpavaj jñāpitas tasmād % āsanno 'rtho grahīṣyate // BVaky_3,14.581 //",
    "GS24vakyp1au:3925": " dhātvarthenopajanitaṃ $ sādhanatvena sādhanam &",
    "GS24vakyp1au:3926": " dhātunā kṛtam ity evam % asmin sūtre pratīyate // BVaky_3,14.582 //",
    "GS24vakyp1au:3927": " yaḥ śabdaś caritārthatvād $ atyantaṃ na prayujyate &",
    "GS24vakyp1au:3928": " viṣaye 'darśanāt tatra % lopas tasyābhidhīyate // BVaky_3,14.583 //",
    "GS24vakyp1au:3929": " kriyāyāṃ sādhane dravye $ prādayo ye vyavasthitāḥ &",
    "GS24vakyp1au:3930": " tebhyaḥ sattvābhidhāyibhyo % vatiḥ svārthe vidhīyate // BVaky_3,14.584 //",
    "GS24vakyp1au:3931": " pratyayena vinā prādis $ tatrārthe na prayujyate &",
    "GS24vakyp1au:3932": " bhedena tu samākhyāne % vibhāgaḥ parikalpitaḥ // BVaky_3,14.585 //",
    "GS24vakyp1au:3933": " anaṅgīkṛtasattvaṃ tu $ yadi gṛhyeta sādhanam &",
    "GS24vakyp1au:3934": " vibhaktibhir niyogaḥ syād % yathaiva tasilādiṣu // BVaky_3,14.586 //",
    "GS24vakyp1au:3935": " pāṭhād yair avibhaktitvaṃ $ vatyanteṣv anugamyate &",
    "GS24vakyp1au:3936": " teṣām udvata ity atra % vaktavyā savibhaktitā // BVaky_3,14.587 //",
    "GS24vakyp1au:3937": " vatyarthaṃ nāvagāhete $ puṃvad ity asya darśanāt &",
    "GS24vakyp1au:3938": " nañsnañāv apavādasya % bādhakaṃ tan nipātanam // BVaky_3,14.588 //",
    "GS24vakyp1au:3939": " etam utkrāmato nūnaṃ $ vatyarthaṃ nañsnañāv iti &",
    "GS24vakyp1au:3940": " tayoḥ pravṛttāv utsargo % bādhanān nopapadyate // BVaky_3,14.589 //",
    "GS24vakyp1au:3941": " nañsnañau vihitau yena $ sa yogo nāvagāhate &",
    "GS24vakyp1au:3942": " vatiprakaraṇaṃ tad dhi % liṅgam evaṃ samarthyate // BVaky_3,14.590 //",
    "GS24vakyp1au:3943": " abhedenopamānasya $ bhinnārthopanipātitā &",
    "GS24vakyp1au:3944": " ūhas tathopamānānām % aṅgavan nopalabhyate // BVaky_3,14.591 //",
    "GS24vakyp1au:3945": " gāvedhuke carau dṛṣṭā $ govikartākṣavāpayoḥ &",
    "GS24vakyp1au:3946": " paśū rudra iva hy etāv % ity ekavacanaśrutiḥ // BVaky_3,14.592 //",
    "GS24vakyp1au:3947": " upamānasya bhedāc ca $ bahuṣu syād año vidhiḥ &",
    "GS24vakyp1au:3948": " kāśyapā iti lopaḥ syāt % tathā pratikṛtiṣv api // BVaky_3,14.593 //",
    "GS24vakyp1au:3949": " evaṃ tu yuktavadbhāvād $ atraikavacanaṃ bhavet &",
    "GS24vakyp1au:3950": " lum manuṣye tathoktaṃ syāl % liṅgasyaikasya siddhaye // BVaky_3,14.594 //",
    "GS24vakyp1au:3951": " upameyeṣu bhinneṣu $ kiṃ cid ekaṃ pravartate &",
    "GS24vakyp1au:3952": " pratyayasya vidhau tatra % nityaṃ yuktavad iṣyate // BVaky_3,14.595 //",
    "GS24vakyp1au:3953": " yadā pratyupameyaṃ tu $ tad ekaikam avasthitam &",
    "GS24vakyp1au:3954": " tadā bāhyārthabhedena % taddhitāntaṃ pracīyate // BVaky_3,14.596 //",
    "GS24vakyp1au:3955": " yathā samūhapracaye $ dvigūnāṃ bhinnasaṃkhyatā &",
    "GS24vakyp1au:3956": " pañcapūlyādiṣu tathā % lubantapracayo bhavet // BVaky_3,14.597 //",
    "GS24vakyp1au:3957": " pracaye bhidyamāne tu $ saṃkhyā pūleṣu bhidyate &",
    "GS24vakyp1au:3958": " arthabhedo lubanteṣu % naivaṃ kaś cana dṛśyate // BVaky_3,14.598 //",
    "GS24vakyp1au:3959": " yeṣūpameyavacanaḥ $ śabdo 'nyo na prayujyate &",
    "GS24vakyp1au:3960": " upamānasya tatrānyaiḥ % saṃkhyāyā bheda iṣyate // BVaky_3,14.599 //",
    "GS24vakyp1au:3961": " yathā guḍatilādīnāṃ $ prayogād ekasaṃkhyatā &",
    "GS24vakyp1au:3962": " pākāder aprayoge tu % bhinnā saṃkhyābhidhīyate // BVaky_3,14.600 //",
    "GS24vakyp1au:3963": " yaḥ saṃbandhigato bhedaḥ $ sa prayoge pratīyate &",
    "GS24vakyp1au:3964": " saṃbandhinām ato bheda % upameye na gamyate // BVaky_3,14.601 //",
    "GS24vakyp1au:3965": " tasmāt sāmānyaśabdatva- $ prasaṅgavinivṛttaye &",
    "GS24vakyp1au:3966": " upameyagato bheda % upamāneṣu dṛśyate // BVaky_3,14.602 //",
    "GS24vakyp1au:3967": " upamānaṃ samastānām $ abhinnam śrūyate kva cit &",
    "GS24vakyp1au:3968": " bhinnānām upameyanām % ekaikam vopamīyate // BVaky_3,14.603 //",
    "GS24vakyp1au:3969": " yathā garuḍa ity etad $ vyūhāpekṣaṃ prayujyate &",
    "GS24vakyp1au:3970": " ekena yatra sādṛśyaṃ % vainateyena hastinām // BVaky_3,14.604 //",
    "GS24vakyp1au:3971": " ekasyāpi pratīyeta $ bhinnā pratikṛtiḥ saha &",
    "GS24vakyp1au:3972": " kāśyapasyeti tenāyaṃ % pratyekam avatiṣṭhate // BVaky_3,14.605 //",
    "GS24vakyp1au:3973": " meghāḥ śaila ivety ukte $ samastānāṃ pratīyate &",
    "GS24vakyp1au:3974": " sādṛśyam giriṇaikena % pratyekaṃ tena bhidyate // BVaky_3,14.606 //",
    "GS24vakyp1au:3975": " chāpekṣā tadviṣayatā $ vidheyatvān na gamyate &",
    "GS24vakyp1au:3976": " kākatālīyam ity atra % prasiddham hy upalakṣaṇam // BVaky_3,14.607 //",
    "GS24vakyp1au:3977": " rājāśvādiś ca viṣayaḥ $ syād anyo vety aniścitam &",
    "GS24vakyp1au:3978": " tena cchasya vidhānāt prāg % vyapadeśo na vidyate // BVaky_3,14.608 //",
    "GS24vakyp1au:3979": " dvayor ivārthayor atra $ nimittatvaṃ pratīyate &",
    "GS24vakyp1au:3980": " ekenāvayavo yuktaḥ % pratyayo 'nyena yujyate // BVaky_3,14.609 //",
    "GS24vakyp1au:3981": " caitrasya tatrāgamanaṃ $ kākasyāgamanaṃ yathā &",
    "GS24vakyp1au:3982": " dasyor abhinipātas tu % tālasya patanaṃ yathā // BVaky_3,14.610 //",
    "GS24vakyp1au:3983": " saṃnipāte tayor yānyā $ kriyā tatropajāyate &",
    "GS24vakyp1au:3984": " vadhādir upameye 'rthe % tayā chavidhir iṣyate // BVaky_3,14.611 //",
    "GS24vakyp1au:3985": " kriyāyāṃ samavetāyāṃ $ dravyaśabdo 'vatiṣṭhate &",
    "GS24vakyp1au:3986": " pātāgamanayoḥ kāka- % tālaśabdau tathā sthitau // BVaky_3,14.612 //",
    "GS24vakyp1au:3987": " yad anvākhyāyakaṃ vākyaṃ $ tad evaṃ parikalpyate &",
    "GS24vakyp1au:3988": " prayogavākvaṃ yal loke % tad evaṃ na prayujyate // BVaky_3,14.613 //",
    "GS24vakyp1au:3989": " yayor atarkitā prāptir $ dṛśyate kākatālavat &",
    "GS24vakyp1au:3990": " tayoḥ samāsaprakṛter % vṛttir abhyupagamyate // BVaky_3,14.614 //",
    "GS24vakyp1au:3991": " kākasya tālena yathā $ vadho yasya tu dasyunā &",
    "GS24vakyp1au:3992": " tatra citrīkṛte 'nyasminn % upameye cha iṣyate // BVaky_3,14.615 //",
    "GS24vakyp1au:3993": " cañcatprakāraś cañcatko $ bṛhatka iti cāpare &",
    "GS24vakyp1au:3994": " maṇimaḍḍūkakhadyotān % sādṛśvena pracakṣate // BVaky_3,14.616 //",
    "GS24vakyp1au:3995": " tatronmeṣanimeṣābhyāṃ $ khadyota upamīyate &",
    "GS24vakyp1au:3996": " śvāsaprabandhair maṇḍūkaḥ % spandamānaprabho maṇiḥ // BVaky_3,14.617 //",
    "GS24vakyp1au:3997": " pravikāsiprabho 'lpo 'pi $ mahān ya upalabhyate &",
    "GS24vakyp1au:3998": " bṛhatka iti tatraiṣa % maṇau śabdaḥ prayujyate // BVaky_3,14.618 //",
    "GS24vakyp1au:3999": " sādṛśyam eva sarvatra $ prakāraḥ kaiś cid iṣyate &",
    "GS24vakyp1au:4000": " bhede 'pi tu prakārākhyā % kaiś cid abhyupagamyate // BVaky_3,14.619 //",
    "GS24vakyp1au:4001": " prakāravacanaḥ kaś cit $ prakāravati saṃsthitaḥ &",
    "GS24vakyp1au:4002": " prakāramātre vartitvā % kaś cit tadvati vartate // BVaky_3,14.620 //",
    "GS24vakyp1au:4003": " sādṛśyagrahaṇaṃ sūtre $ sadṛśasyopalakṣaṇam &",
    "GS24vakyp1au:4004": " tulyayor avyayībhāve % sahaśabdo 'bhidhāyakaḥ // BVaky_3,14.621 //",
    "GS24vakyp1au:4005": " vipsāsādṛśyayor vṛttir $ yā yathārthābhidhāyinaḥ &",
    "GS24vakyp1au:4006": " sa cāyam avyayībhāve % bhedo bhedena darśitaḥ // BVaky_3,14.622 //",
    "GS24vakyp1au:4007": " sādṛśyaṃ yogyatā kaiś cid $ anāv abhyupagamyate &",
    "GS24vakyp1au:4008": " yat tu mūrtigataṃ sāmyaṃ % tat sahenābhidhīyate // BVaky_3,14.623 //",
    "GS24vakyp1au:4009": " itthaṃbhāve 'pi sādṛśyaṃ $ buddhyavasthānibandhanam &",
    "GS24vakyp1au:4010": " grahaṇe bhedamātrasya % tatrānyaivābhidhīyate // BVaky_3,14.624 //",
    "GS24vakyp1au:4011": " gaur vāhīka iti dvitve $ sādṛśyaṃ pratyudāhṛtam &",
    "GS24vakyp1au:4012": " śuklādau sati niṣpanne % vāhīko na dvir ucyate // BVaky_3,14.625 //",
    "GS24vakyp1au:4013": " iti bhartṛharikṛtaṃ vākyapadīyam samāptam"
}