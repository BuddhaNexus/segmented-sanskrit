{
    "GK19bahcar1u:0": "harṣacaritam prathama ucchvāsaḥ namastuṅgaśiraścumbicandracāmaracārave /",
    "GK19bahcar1u:1": "trailokyanagarārambhamūlastambhāya śambhave // 1.1 //",
    "GK19bahcar1u:2": "harakaṇṭhagrahānandamīlitākṣī namāmyumām /",
    "GK19bahcar1u:3": "kālakūṭaviṣasparśajātamūrcchāgamāmiva // 1.2 //",
    "GK19bahcar1u:4": "namaḥ sarvavide tasmai vyāsāya kavivedhase /",
    "GK19bahcar1u:5": "cakre puṇyaṃ sarasvatyā yo varṣamiva bhāratam // 1.3 //",
    "GK19bahcar1u:6": "prāyaḥ kukavayo loke rāgādhiṣṭhitadṛṣṭayaḥ /",
    "GK19bahcar1u:7": "kokilā iva jāyante vācālāḥ kāmakāriṇaḥ // 1.4 //",
    "GK19bahcar1u:8": "santiśvāna ivāsaṃkhyā jātibhājo gṛhe-gṛhe /",
    "GK19bahcar1u:9": "utpādakā na bahavaḥ kavayaḥ śarabhā iva // 1.5 //",
    "GK19bahcar1u:10": "anyavarṇaparāvṛttyā bandhacihnanigūhanaiḥ /",
    "GK19bahcar1u:11": "anākhyātāḥ satāṃ madhye kaviścauro vibhāvyate // 1.6 //",
    "GK19bahcar1u:12": "śleṣaprāyamudīcyeṣu pratīcyeṣvarthamātrakam /",
    "GK19bahcar1u:13": "utprekṣā dākṣiṇātyeṣu gauḍeṣvakṣaraḍembaram // 1.7 //",
    "GK19bahcar1u:14": "navor'tho jātiragrāmyā śleṣo 'kliṣṭaḥ sphuṭo rasaḥ /",
    "GK19bahcar1u:15": "vikaṭākṣarabandhaśca kṛtsnamekatra duṣkaram // 1.8 //",
    "GK19bahcar1u:16": "kiṃ kavestasya kāvyena sarvavṛttāntagāminī /",
    "GK19bahcar1u:17": "katheva bhāratī yasya na vyāpnoti jagattrayam // 1.9 //",
    "GK19bahcar1u:18": "ucchvāsānte 'pyakhinnāste yeṣāṃ vaktre sarasvatī /",
    "GK19bahcar1u:19": "kathamākhyāyikākārā na te vandyaḥ kavīśvarāḥ // 1.10 //",
    "GK19bahcar1u:20": "kavīnāmagaladdarpo nūnaṃ vāsavadattayā /",
    "GK19bahcar1u:21": "śaktyeva pāṇḍuputrāṇāṃ gatayā karṇagocaram // 1.11 //",
    "GK19bahcar1u:22": "padabandhojjvalo hārī kṛtavarṇakramasthitiḥ /",
    "GK19bahcar1u:23": "bhaṭṭārahariścandrasya gadyabandho nṛpāyate // 1.12 //",
    "GK19bahcar1u:24": "avināśinamagrāmyamakarotsātavāhanaḥ /",
    "GK19bahcar1u:25": "viśuddhajātibhiḥ kośaṃ ratnairiva subhāṣitaiḥ // 1.13 //",
    "GK19bahcar1u:26": "kīrtiḥ pravarasenasya prayātā kumudojjvalā /",
    "GK19bahcar1u:27": "sāgarasya paraṃ pāraṃ kapisenaiva setunā // 1.14 //",
    "GK19bahcar1u:28": "sūtradhārakṛtārambhairnāṭakairbahurbhūmikaiḥ /",
    "GK19bahcar1u:29": "sapatākairyaśo lebhe bhāso devakulairiva // 1.15 //",
    "GK19bahcar1u:30": "nirgatāsu na vā kasya kālidāsasya sūktiṣu /",
    "GK19bahcar1u:31": "prītirmadhurasāndrāsu mañjarīṣviva jāyate // 1.16 //",
    "GK19bahcar1u:32": "samuddīpitakandarpā kṛtagaurīprasādhanā /",
    "GK19bahcar1u:33": "haralīleva no kasya vismayāya bṛhatkathā // 1.17 //",
    "GK19bahcar1u:34": "āḍhyarājakṛtotsāhairhṛdayasthaiḥ smṛtairapi /",
    "GK19bahcar1u:35": "jihvāntaḥkṛṣyamāṇeva na kavitve pravartate // 1.18 //",
    "GK19bahcar1u:36": "tathāpi nṛpaterbhaktvā bhīto nirvahaṇākulaḥ /",
    "GK19bahcar1u:37": "karomyākhyāyikāmbhodhau jihvāplavanacāpalam // 1.19 //",
    "GK19bahcar1u:38": "sukhaprabodhalalitā suvarṇaghaṭaṃnojjvalaiḥ /",
    "GK19bahcar1u:39": "śabdairākyāyikā bhāti śayyeva pratipādakaiḥ // 1.20 //",
    "GK19bahcar1u:40": "jayati jvalatpratāpajvalanaprākārakṛtajagadrakṣaḥ /",
    "GK19bahcar1u:41": "sakalapraṇayimanorathasiddhiśrīparvato harṣaḥ // 1.21 //",
    "GK19bahcar1u:42": "evamanuśrūyate--purā kila bhagavānsvalokamadhitiṣṭhanparameṣṭhī vikāsini",
    "GK19bahcar1u:43": "pajhaviṣṭhare samupaviṣṭaḥ sunāsīrapramukhairgīrvāṇaiḥ parivṛto brahnodyāḥ kathāḥ kurvannanyāśca niravadyā vidyāgoṣṭhīrbhāvayankadācidāsāñcakre /",
    "GK19bahcar1u:44": "tathāsīnaṃ ca taṃ tribhuvanapratīkṣyaṃ manudakṣacākṣuṣaprabhṛtayaḥ prajāpatayaḥ sarve ca saptarṣipuraḥsarā maharṣayaḥ siṣevire /",
    "GK19bahcar1u:45": "kecidṛcaḥ stuticaturāḥ samudacārayan /",
    "GK19bahcar1u:46": "kecidapacitibhāñji yajūṃṣyapachan /",
    "GK19bahcar1u:47": "kecitpraśaṃsāsāmāni sāmāni jaguḥ /",
    "GK19bahcar1u:48": "apare vivṛtakratukriyātantrānmantrānvyācacakṣire /",
    "GK19bahcar1u:49": "vidyāvisaṃvādakṛtāśca tatra teṣāmanyonyasya vivādāḥ prādurabhavan /",
    "GK19bahcar1u:50": "athātiroṣaṇaḥ prakṛtyā mahātapā muniratrestanayastārāpaterbhratā nāmnā durvāsā dvitīyena mandapālanāmnā muninā saha kalahāyamānaḥ sāmagāyankrodhāndho visvaramakarot /",
    "GK19bahcar1u:51": "sarveṣu ca teṣu śāpabhayapratipannamauneṣu muniṣvanyālāpalīlayā cāvadhīrayati kamalasambhave, bhagavatī kumārī kiñcidunmuktabālabhāve",
    "GK19bahcar1u:52": "bhūṣitanavayauvane vayasi vartamānā, gṛhītacāmarapracaladbhujalatā",
    "GK19bahcar1u:53": "pitāmahamupavījayantī, nirbhartsanatājanajātarāgābhyāmiva svabhāvāruṇābhyāṃ pādapallavābhyāṃ samudbhāsamānā, śiṣyadvayeneva padakramamukhareṇa nūpurayugalena vācālitacaraṇayugalā,",
    "GK19bahcar1u:54": "dharmanagaratoraṇastambhavibhramaṃ bibhrāṇā jaṅghādvitayam,",
    "GK19bahcar1u:55": "salīlamutkalahaṃsa kulakalālāpapralāpini mekhalādāmni",
    "GK19bahcar1u:56": "vinyastavāmahastakisalayā, vidvanmānasanivāsalagnena guṇakalāpenevāṃsāvalambinā brahnāsūtreṇa",
    "GK19bahcar1u:57": "bhāsvanmadhyanāyakamanekamuktānuyātamapavargamārgamiva hāramudvahantī,",
    "GK19bahcar1u:58": "vadanapraviṣṭasarvavidyālaktakaraseneva pāṭalena sphuratā daśanacchadena",
    "GK19bahcar1u:59": "virājamānā, saṃkrāntakamalāsanakṛṣṇājinapratimāṃ madhuragītākarṇanāvatīrṇaśaśihariṃṇāmiva kapolasthalīṃ dadhānā,",
    "GK19bahcar1u:60_0": "tiryaksāvajñanunnamitakabhrūlatā, śrotramekaṃ visvaraśravaṇakaluṣitaṃ prakṣālayantīvā pāṅganirgatena locanāśrujalapravāheṇetaraśravaṇena",
    "GK19bahcar1u:60_1": "ca vikasitasitasindhu vāramañjarījuṣā hasateva prakaṭitavidyāmadā,",
    "GK19bahcar1u:61": "śrutipraṇayibhiḥ praṇavairiva karṇāvataṃsa",
    "GK19bahcar1u:62": "kusumamadhukarakulairapāsyamānā, sūkṣmavimalena",
    "GK19bahcar1u:63": "prajñāpratānenevāṃśukenācchāditaśarīrā, vāṅmayamiva nirmalaṃ dikṣu",
    "GK19bahcar1u:64": "daśanajyotsnālokaṃ vikirantī devī sarasvatī śrutvā jahāsa /",
    "GK19bahcar1u:65": "dṛṣṭvā ca tāṃ tathā hasantīṃ sa muniḥ “āḥ pāpakāriṇi,",
    "GK19bahcar1u:66": "durgṛhītavidyālavāvalepadurvidagdhe, māmupahasasi' ityuktvā śiraḥkampaśīryamāṇabandhaviśarārorunmiṣatpiṅgalimno jaṭākalāpasya rociṣā siñcanniva roṣadahanadraveṇa daśa diśaḥ,",
    "GK19bahcar1u:67": "kṛtakālasannidhānāmivāndhakāritalalāṭapaṭṭāṣṭāpadāmantakāntaḥ puramaṇḍanapatrabhaṅgamakarikāṃ bhrukuṭimāvadhnan, atilohitena cakṣuṣāmarṣadevatāyai svarudhiropahāramiva prayacchan,",
    "GK19bahcar1u:68": "nirdayadaṣṭadaśanacchadabhayapalāyamānāmiva vācaṃ rundhandantāṃśucchalena,",
    "GK19bahcar1u:69": "asāvasraṃsinaḥ śāpaśāsanapaṭṭasyeva grathnangranthimanyathā kṛṣṇājinasya,",
    "GK19bahcar1u:70": "svedakamapratibimbitaiḥ śāpaśaṅkāśaraṇāgatariva surāsuramunibhiḥ",
    "GK19bahcar1u:71": "pratipannasarvāvayavaḥ, kopakampataralitāṅgulinā kareṇa prasādanalagnāmakṣaramālāmivākṣamālāmākṣipya kāmaṇḍalavena vāriṇā",
    "GK19bahcar1u:72": "samupaspṛśya śāpajalaṃ jagrāha /",
    "GK19bahcar1u:73": "atrāntare svayambhuvo 'bhyāśe samupaviṣṭā devī mūrtimatī",
    "GK19bahcar1u:74": "pīyūṣaphenapaṭalapāṇḍuraṃ kalpadrumadukūlavalkalaṃ vasānā,",
    "GK19bahcar1u:75": "visatantumayenāṃśukenonnatastanamadhyabaddhagātrikāgranthiḥ,",
    "GK19bahcar1u:76": "tapobalanirjitatribhuvanajayapatākābhiriva",
    "GK19bahcar1u:77_0": "tisṛbhirbhasmapuṇḍrakarājibhirvirājitalalāṭājirā, skandhāvalambinā sudhāphenadhavalena tapaḥprabhāvakuṇḍalīkṛtena gaṅgāsrītaseva",
    "GK19bahcar1u:77_1": "yogapaṭṭakena viracitavaikakṣyakā, savyena brahnotpattipuṇḍarīkamukulamiva sphaṭikakamaṇḍaluṃ kareṇa kalayantī, dakṣiṇamakṣamālākṛtaparikṣepaṃ",
    "GK19bahcar1u:77_2": "kambunirmitormikādanturitaṃ tarjanataraṅgitatarjanīkamutkṣipantī karam,",
    "GK19bahcar1u:78": "“āḥ pāpa, krodhopahata, durātman, ajña, anātman, ajña, anātmajña,",
    "GK19bahcar1u:79_0": "brahnabandho, muniśeṭa, apasada, nirākṛta, kathamātmaskhalitavilakṣaḥ surāsuramunimanujavṛndavandanīyāṃ tribhuvanamātaraṃ",
    "GK19bahcar1u:79_1": "bhagavatīṃ sarasvatīṃ śaptumabhilaṣasi' ityabhidadhānā, roṣavimuktavetrāsanairoṅkāramukharita mukherutkṣepa dolāyamānajaṭābhārabharitadigbhiḥ",
    "GK19bahcar1u:79_2": "parikarabandhabhramita kṛṣṇājināṭopacchāyāśyāmāyamānadivasairamarṣaniḥśvāsadolāpreṅkholitabrahnalokaiḥ somarasamiva svedavisaravyājena",
    "GK19bahcar1u:79_3": "sravadbhiragnihotrapavitrabhasmasmeralalāṭaiḥ kuśatantucāmaracīracīvaribhirāṣāḍhibhiḥ praharaṇīkṛtakamaṇḍalumaṇḍalairmūrtaiścaturbhirvedaiḥ",
    "GK19bahcar1u:79_4": "saha bṛsīmapahāya",
    "GK19bahcar1u:80": "sāvitrī samuttasthau /",
    "GK19bahcar1u:81": "tato “marṣaya bhagavan, abhūmireṣā śāpasya' ityanunāthyamāno 'pi",
    "GK19bahcar1u:82": "vibudhaiḥ, “upādhyāya /",
    "GK19bahcar1u:83": "skhalitamekaṃ kṣamasva' iti baddhāñjalipuṭaiḥ prasādyamāno 'pi svaśiṣyaiḥ,",
    "GK19bahcar1u:84": "“putra, mā kṛthāstapasaḥ pratyūham' iti nivāryamāṇo 'pyatriṇā,",
    "GK19bahcar1u:85": "roṣāveśavivaśo durvāsāḥ “durvinīte! vyapanayāmi te vidyajanitāmunnatimimām, adhastādgaccha martyalokam' ityuktvā tacchā podakaṃ visasarja /",
    "GK19bahcar1u:86": "pratiśāpadānodyatāṃ sāvitrīm “sakhi, saṃhara roṣam, asaṃskṛtamatayo 'pi",
    "GK19bahcar1u:87": "jātyaiva dvijanmāno mānanīyāḥ' ityabhidadhānā sarasvatyeva nyavārayat /",
    "GK19bahcar1u:88": "atha tāṃ tathā śaptāṃ sarasvatīṃ dṛṣṭvā pitāmaho bhagavānkamalotpattilagnamṛṇālasūtrāmiva",
    "GK19bahcar1u:89_0": "tanumudrahan, udgacchadacchāṅgulīyamarakatamayūkhalatākalāpena tribhuvanopaplavapraśamakuśāpīḍadhāriṇeva dakṣiṇena kareṇa",
    "GK19bahcar1u:89_1": "nivārya śāpakalakalam, ativimaladīrghairbhāvikṛtayugārambhasūtrapātamiva dikṣu pātayan daśanakiraṇaiḥ sarasvatīprasthānamaṅgalapaṭaheneva",
    "GK19bahcar1u:89_2": "pūrayannāśāḥ,",
    "GK19bahcar1u:90": "svareṇa sudhīramuvāca--”brahnan, na khalu sādhusevito 'yaṃ pantā /",
    "GK19bahcar1u:91": "yenāsi pravṛttaḥ /",
    "GK19bahcar1u:92": "nihantyeṣa pararatāt /",
    "GK19bahcar1u:93": "uddāmaprasṛtendriyāśvasamutthāpitaṃ hi rajaḥ kaluṣayati dṛṣṭimanakṣajitām /",
    "GK19bahcar1u:94": "kiyaddūraṃ vā cakṣurīkṣate /",
    "GK19bahcar1u:95": "viśuddhayā hi dhiyā paśyanti kṛtabuddhayaḥ sarvānarthānasataḥ sato vā /",
    "GK19bahcar1u:96": "nisargavirodhinī ceyaṃ payaḥpāvakayoriva dharmakrodhayorekatra vṛttiḥ /",
    "GK19bahcar1u:97": "ālokamapahāya kathaṃ tamasi nimajjasi! kṣamā hi mūlaṃ sarvatapasās /",
    "GK19bahcar1u:98": "paradoṣadarśanadakṣā dṛṣṭiriva kupitā buddhirna te ātmarāgadoṣaṃ paśyati /",
    "GK19bahcar1u:99": "kva mahāpobhāravaivadhikatā, kva purobhāgitvam? atiroṣaṇaścakṣuṣmānandha eva janaḥ /",
    "GK19bahcar1u:100": "nahiṃ kopakaluṣitā vimṛśati matiḥ kartavyamakartavyaṃ vā /",
    "GK19bahcar1u:101": "kupitasya prathamamandhakārībhavati vidyā, tato bhrukuṭiḥ /",
    "GK19bahcar1u:102": "ādāvindriyāṇi rāgaḥ samāskandati, caramaṃ cakṣuḥ /",
    "GK19bahcar1u:103": "ārambhe tapo galati, paścātsvedasalilam /",
    "GK19bahcar1u:104": "pūrmayasaḥ sphurati, anantaramadharaḥ /",
    "GK19bahcar1u:105": "kathaṃ lokavināśāya te viṣapādapasyeva jaṭāvalkalāni jātāni /",
    "GK19bahcar1u:106": "anucitā khalvasya muniveṣasya hārayaṣṭiriva vṛttamuktā cittavṛttiḥ /",
    "GK19bahcar1u:107": "śailūṣa iva vṛthā vahasi kṛtrimamupaśamaśūnyena cetasā tāpasākalpam /",
    "GK19bahcar1u:108": "alpamapi na te paśyāmi kuśalajātam /",
    "GK19bahcar1u:109": "anenātilaghimnādyāpyuparyeva plavase jñānodanvataḥ /",
    "GK19bahcar1u:110": "na khalvenahamūkā eḍā jaḍā vā sarvaṃ ete maharṣayaḥ /",
    "GK19bahcar1u:111": "roṣadoṣaniṣadye svahṛdaye nigrāhye kimarthamasi nigṛhītavānanāgasāṃ sarasvatīm /",
    "GK19bahcar1u:112": "etāni tānyātmapramādaskhalitavailakṣyāṇi, yairyāpyatāṃ yātyavidagdho janaḥ' ityuktvā punarāha-- “vatse sarasvati, viṣādaṃ mā gāḥ /",
    "GK19bahcar1u:113": "eṣā tvāmanuyāsyati sāvitrī /",
    "GK19bahcar1u:114": "vinodayiṣyati cāsmadvirahaduḥkhitām /",
    "GK19bahcar1u:115": "ātmajamukhakamalāvalokanāvadhiśca te śāpo 'yaṃ bhaviṣyati' iti /",
    "GK19bahcar1u:116": "etāvadabhidhāye visarjitasurāsuramunimanujamaṇḍalaḥ sasaṃbhramopagatanārataskandhavinyasyahastaḥ samucitāhnikakaraṇāyodatiṣṭhat /",
    "GK19bahcar1u:117": "sarasvatyapi śaptā kiñcidadhomukhī dhavalakṛṣṇaśārā kṛṣṇājinalekhāmiva dṛṣṭimurasi pātayantī surabhiniḥ- śvāsaparimalalagnairmūrtaiḥ śāpākṣareriva ṣaṭcaraṇacakrairākṛṣyamāṇā",
    "GK19bahcar1u:118_0": "śāpaśokaśithilitahastādhomukhībhūtenopadivyamānamartyalokāvatataraṇamārgevanakhamayūkhajālakena nūpuravyāhārāhūtairbhavanakalahaṃsakulairbrahnalokanivāsihṛdayairivānugamyamānā",
    "GK19bahcar1u:118_1": "samaṃ sāvitryā gṛhamagāt /",
    "GK19bahcar1u:119": "atrāntare sarasvatyavataraṇavārtāmiva kathayituṃ madhyamaṃ lokamavatatārāṃśumālī /",
    "GK19bahcar1u:120": "krameṇa ca mandāyamāne mukulitavisinīvisaravyasanaviṣaṇṇasarasi vāsare,",
    "GK19bahcar1u:121": "madhumadamuditakāminīkopakuṭilakaṭākṣakṣipyamāṇa iva kṣepīyaḥ kṣitidharaśikharamavatarati taruṇatarakapilapanalohite lokaikacakṣuṣi",
    "GK19bahcar1u:122": "bhagavati,",
    "GK19bahcar1u:123": "prasnutamukhamāheyīyūthakṣaratkṣīradhārādhavaliteṣvāsannacandrodayodadāmakṣīrodalaharīkṣāliteṣviva",
    "GK19bahcar1u:124": "divyāśramopaśalyeṣu, aparāhṇapracāracalite cāmariṇi crāmīkarataṭatāḍanaraṇitaradane radati",
    "GK19bahcar1u:125": "svairamairāvate,",
    "GK19bahcar1u:126": "prasṛtānekavidyādharābhisārikāsahasracaraṇālaktakarasānulipta iva prakaṭayati ca tārāpathe",
    "GK19bahcar1u:127": "tārāpathapraśthitasiddhadattadinkarāstamayārghyavirjite rañjitakakubhi,",
    "GK19bahcar1u:128": "kusumbhabhāsi sravati pinākiprarṇātamuditasaṃdhyāsvedasalila iva",
    "GK19bahcar1u:129": "raktacandanadreve, vandārumunivṛndārakavṛndabadhyamānasaṃdhyāñjalivane,",
    "GK19bahcar1u:130": "brahnotpattikamalasevāgatasakalakamalākara iva rājati brahyaloke;",
    "GK19bahcar1u:131": "samuccāritatṛtīyasavanabrahnaṇi brahnaṇi,",
    "GK19bahcar1u:132": "jvalitavaitānajvalanajvālājaṭālājireṣvārabdhadharmasādhanaśibiranīrājaneṣviva",
    "GK19bahcar1u:133": "saptarṣimandireṣu, aghamarṣaṇamuṣitakilbiṣaviṣagadollāghalaghuṣu yatiṣu saṃdhyopāsanāsīnatapasvipaṅktipūtapuline plavamānanalinayoniyānahaṃsahāsadanturitormiṇi mandākinījale,",
    "GK19bahcar1u:134": "jaladevatātapatre patrarathakulakalatrāntaḥpurasaudhe nijamadhumadhurāmodini kṛtamadhupamudi mumudiṣamāṇe kumudavane,",
    "GK19bahcar1u:135_0": "divasāvasānatāmyattāmarasamadhuramadhusapītiprīte suṣupsati mṛdumṛṇālakāṇḍakaṇḍūyanakuṇḍalitakandhare dhutapatrarājivījitarājīvasarasi",
    "GK19bahcar1u:135_1": "rājahaṃsayūthe, taṭalatākusumadhūlidhūsaritasariti siddhapurapurandhridhammillamallikāgandhagrāhiṇi sāyantane tanīyasi niśāniśvāsanibhe",
    "GK19bahcar1u:135_2": "nabhasvati,",
    "GK19bahcar1u:136": "saṃkocodañcaduccakesarakoṭisaṃkaṭakuśeśayakośakoṭarakuṭīśāyini",
    "GK19bahcar1u:137_0": "ṣaṭcaraṇacakre, nṛtyoddhūtadhūrjaṭijaṭāṭavīkuṭajakuḍhmalanikaranibhe nabhastalaṃ stabakayati tārāgaṇe, saṃdhyānubanvatāmre",
    "GK19bahcar1u:137_1": "pariṇamattālaphalatvaktviṣi kālameghamedure, medinīṃ mīlayati navavayasi",
    "GK19bahcar1u:138": "tamasi taruṇataratimirapaṭalapāṭanapaṭīyasi sa,munmiṣati",
    "GK19bahcar1u:139": "yāminīkāminīkarṇapūracampakakalikākadambake pradīpaprakare,",
    "GK19bahcar1u:140_0": "pratanutuhinakiraṇakiraṇalāvaṇyālokapāṇḍunyāśyānanīlanīramuktakālindīkulabālapulināyamāne śātakratave kraśayati timiramāśāmukhe,",
    "GK19bahcar1u:140_1": "samuci mecakitavikacitakuvalayasarasi śaśadharakaranikarakacagrahāvile viloyamāne māninīmanasīva sarvarīśabdacikuracaye cāṣapakṣatviṣi",
    "GK19bahcar1u:140_2": "tamasi, udite bhagavatyudayagiriśikharakaṭakakuharaharikharanakharanivahahetini hatanijahariṇagalitaradhiraniyānicitamiva",
    "GK19bahcar1u:140_3": "lohitaṃ vapurudayarāgadharamadharamiva vibhāvarīvadhvā dhārayati śvetabhānau,",
    "GK19bahcar1u:141": "acalacyutacandrakāntajaladhārādhauta iva dhvaste dhvānte,",
    "GK19bahcar1u:142_0": "golokagalitadugdhavisaravāhini dantamayakaramukhamahāpraṇāla ivāpūrayituṃ prakṛte payodhimindumaṇḍale, spaṣṭe pradosamaye",
    "GK19bahcar1u:142_1": "sāvitrī śūnyahṛdayāmiva kimapi dhyāyantīṃ sāsrāṃ sarasvatīmavādīt--”sakhi,",
    "GK19bahcar1u:143": "tribhuvanopadeśadānadakṣāyāstava puro jihvā jihreti me jalapantī /",
    "GK19bahcar1u:144": "jānāsyeva yādṛśyo visaṃsthulā guṇavatyapi jane durjanavannirdākṣiṇyāḥ kṣaṇabhaṅginyo duratikramaṇīyā na ramaṇīyā daivasya vāmā vṛttayaḥ /",
    "GK19bahcar1u:145": "niṣkāraṇā ca nikārakaṇikāpi kaluṣayati manasvinoṣapi mānasamasadṛśajanādāpatantī /",
    "GK19bahcar1u:146": "anavaratanayanajalasicyamānaśca taruriva vipallavo 'pi sahasradhā prarohati /",
    "GK19bahcar1u:147": "atisukumāraṃ ca janaṃ saṃtāpaparamāṇavo mālatīkusumamiva mlānimānayanti /",
    "GK19bahcar1u:148": "mahatāṃ copari tipatannaṇurapi sṛṇiriva kariṇāṃ kleśaḥ kadarthanāyālam /",
    "GK19bahcar1u:149": "sahajasnehapāśagranthibandhanāśca bāndhavabhūtā dustayajā janmabhūmayaḥ /",
    "GK19bahcar1u:150": "dārayati dāruṇaḥ krakacpāta iva hṛdayaṃ saṃstutajanavirahaḥ, sā nārhasyevaṃ bhavitum /",
    "GK19bahcar1u:151": "abhūmiḥ khalvasi duḥkhakṣveḍāṅkuraprasavānām /",
    "GK19bahcar1u:152_0": "api ca purākṛte karmaṇi balavati śubhe 'śubhe vā phalakṛti tiṣṭhatyadhiṣṭhātari prarākṛte karmaṇi balavati śubhe 'śubhe vā",
    "GK19bahcar1u:152_1": "phalakṛti tiṣṭhatyadhiṣṭhātari praṣṭhe pṛṣṭhataśca ko 'vasaro viduṣi śucām /",
    "GK19bahcar1u:153": "idaṃ ca te tribhuvanamaṅgalaikakamalamamaṅgalabhūtāḥ kathamiva mukhamapavitrayantyaśrubindavaḥ",
    "GK19bahcar1u:154": "tadalam /",
    "GK19bahcar1u:155": "adhunā kathaya katamaṃ bhuvo bhāgamalaṅkartumicchisi /",
    "GK19bahcar1u:156": "sakminnavatitīrṣati te puṇyabhāji pradeśa hṛdayam /",
    "GK19bahcar1u:157": "kāni vā tīrthānyanugrahītumabhilaṣasi /",
    "GK19bahcar1u:158": "keṣu vā dhanyeṣu tapovanadhāmasu tapastantī rathātumicchasi /",
    "GK19bahcar1u:159": "sajjo 'yamupacaraṇacaturaḥ sahapāṃśukrīḍāparicayapeśalaḥ preyānsakhījanaḥ kṣititalāvataraṇāya",
    "GK19bahcar1u:160_0": "ananyaśaraṇā caidyaiva prabhṛti pratipadyasva manasā vācā kriyayā ca sarvavidyāvidhātāra dātāraṃ ca śvaḥśreyasasya caraṇarajaḥpavitritatridaśāsuraṃ",
    "GK19bahcar1u:160_1": "sudhāsūtikalikākalpitakarṇavataṃsaṃ devadevaṃ tribhuvanaguruṃ tryambakam /",
    "GK19bahcar1u:161": "alpīyasaiva kālena sa te śāpaśokaviratiṃ vitariṣyita' iti /",
    "GK19bahcar1u:162": "evamuktā muktamuktāphaladhavalalocanajalalavā sarasvatī",
    "GK19bahcar1u:163": "pratyavādīt--”priyasakhi, tvayā saha vicarantyā na me kāñcidapi",
    "GK19bahcar1u:164": "pīṇāmutpādayiṣyati brahnalokavirahaḥ śāpaśoko vā /",
    "GK19bahcar1u:165": "kevalaṃ kamlasanasevāsukhamārdrayati me hṛdayam /",
    "GK19bahcar1u:166": "api ca tvameva vetsi me bhuvi dharmadhāmāni samādhisādhānāni yogayogyāni ca sthānāni sthātum' ityevamabhidhāya virarāma /",
    "GK19bahcar1u:167": "raṇaraṇakopanītaprajāgarā cānimīlitalocanaiva tā niśāmanayat /",
    "GK19bahcar1u:168_0": "anyedyurudite bhagavati tribhuvanaśekhare khaṇakhaṇāyamānaskhalatkhalīnakṣatanijaturagamukhakṣiptena kṣatajeneva pāṭalitavapuṣyudayācalacūḍāmaṇau",
    "GK19bahcar1u:168_1": "jaratkṛkavākucūḍāruṇāruṇapuraḥsare virocate nātidūravartī vivicya pitāmahavimāna haṃsakulapālaḥ paryaṭannaparavaktramuccairagāyat--",
    "GK19bahcar1u:168_2": "“taralayasi dṛśaṃ kimutsukāmakaluṣamānasavāsalālite /",
    "GK19bahcar1u:169": "avatara kalahaṃsi vāpikāṃ punarapi yāsyasi paṅkajālayam' //",
    "GK19bahcar1u:170": "tacchrutvā sarasvatī punaracintayat-”ahamivānena paryanuyuktā /",
    "GK19bahcar1u:171": "bhavatu /",
    "GK19bahcar1u:172_0": "mānayāmi munervacanam' ityuktvotthāya kṛtamahītalāvataraṇasaṃkalpā parityajya viyogaviklavaṃ svaparijanaṃ jñātivargamavigaṇayyāvagaṇā",
    "GK19bahcar1u:172_1": "triḥ pradakṣiṇīkṛtya caturmukhaṃ kathamapyanunayanivartitānuyāyivrativrātā",
    "GK19bahcar1u:173": "brahnalokataḥ sāvitrīdvitīyā nirjagāma /",
    "GK19bahcar1u:174": "tataḥ krameṇa dhruvapravṛttāṃ",
    "GK19bahcar1u:175": "dharmadhenumivādhodhāvamānadhavalapayodharām, uddhuradhvanim,",
    "GK19bahcar1u:176": "andhakamathanamaulimālatīmālikām, ālīyamānabālakhilyaruddharodhasam,",
    "GK19bahcar1u:177": "arundhatīdhautatāravatvacam tvaṅgattuṅgataraṅgatarattaralataratāratārakām,",
    "GK19bahcar1u:178": "tāpasavitīrṇataralatilodakapulakitapulinām",
    "GK19bahcar1u:179": "āplavanapūtapitāmahapātitapitṛpiṇḍapāṇḍuritapārām,",
    "GK19bahcar1u:180": "paryantasuptasaptarṣikuśaśayanasūcitasūryagrahasūtakopavāsām,",
    "GK19bahcar1u:181": "ācamanaśuciśacīpatimucyamānārcanakusumanikaraśārām,",
    "GK19bahcar1u:182": "śivapurapatitanirmālyamandaradāmakām, anādaradāritamandaradarīdṛṣadam,",
    "GK19bahcar1u:183": "anekanākanāyakanikāyakāminokucakalaśavilulitavigrahām,",
    "GK19bahcar1u:184": "grāhagrāvagrāmaskhalanamukharitasrotasam,",
    "GK19bahcar1u:185": "suṣumṇāsrutaśaśisudhāśīkarastabakatārakitatīrām,",
    "GK19bahcar1u:186": "dhiṣaṇāgnikāryadhūmadhūsaritasaikatām,",
    "GK19bahcar1u:187": "siddhaviracitavālukāliṅgalaṅghanatrāsavidrutavidyādharām, nirmokamuktimiva",
    "GK19bahcar1u:188": "gaganoragasya, līlālalāṭikāmivatriviṣṭapaviṭasya, vikrayavīthīmiva",
    "GK19bahcar1u:189": "puṇyapaṇyasya, dattārgalāmiṃva narakanagaradvārasya,",
    "GK19bahcar1u:190": "aṃśukoṣṇīṣapaṭṭikāmiva sumerunṛpasya, dugūlakadalikāmiva",
    "GK19bahcar1u:191": "kailāsakuñjarasya, paddhatimivāpavargasya, nemimiva kṛtayugasya saptasāgrājamahiṣīṃ mandākinīmanusarantī martyalokamavatatāra /",
    "GK19bahcar1u:192": "apaśyaccāmbaratalasthitaiva hāramiva varuṇasya, amṛtanirjharamiva",
    "GK19bahcar1u:193": "candrācalasya, śaśimaṇiniṣyandamiva vindhyasya,",
    "GK19bahcar1u:194": "karpūradrumadravapravāhamiva daṇḍakāraṇyasya, lāvaṇyarasaprasravaṇamiva",
    "GK19bahcar1u:195": "diśām, sphāṭikaśilāpaṭṭaśayanamivāmbaraśriyāḥ svacchaśiśirasurasavāripūṇaṃ bhagavataḥ pitāmahasyāpatyaṃ hiraṇyavāhanāmānaṃ mahānadam, yaṃ janāḥ śoṇa",
    "GK19bahcar1u:196": "iti kathayanti /",
    "GK19bahcar1u:197": "dṛṣṭvāca taṃ rāmaṇīyakahṛtadayā tasyaiva tīre vāsamaracayat /",
    "GK19bahcar1u:198": "uvāca ca sāvitrī--”sakhi, madhuramayūravirutayaḥ kusumapāṃśupaṭalasikatilatarutalāḥ parimalamattamadhupaveṇīvīṇāraṇitaramaṇīyā ramayanti māṃ",
    "GK19bahcar1u:199": "mandīkṛtamandākinīdyuterasya mahānadasyopakaṇṭhabhūmayaḥ /",
    "GK19bahcar1u:200": "pakṣapāti ca hṛdayamatraiva sthātuṃ me' iti /",
    "GK19bahcar1u:201": "abhinanditavacanā ca tatheti tayā tasya paścime tīre samavātarat /",
    "GK19bahcar1u:202": "ekasmiṃśca śucau śilātalasanāthe taṭalatāmaṇḍape gṛhabuddhiṃ babandha /",
    "GK19bahcar1u:203": "viśrāntā ca nāticirādutthāya sāvitryā sārdhaṃmuccitārcanakusumā sasnau /",
    "GK19bahcar1u:204_0": "pulinapṛṣṭhapratiṣṭhitaśivaliṅgā ca bhaktyā paramayā parabrahnapuraḥsarāṃ samyaṅmudrābandhavihitaparikarāṃ dhruvāgītigarbhāmavanipavanavanagaganadahanatapanatuhinakiraṇayajamānamayīrmūrtiraṣṭāvapi",
    "GK19bahcar1u:204_1": "dhyāyantī suciramaṣṭapuṣpikāmadāt /",
    "GK19bahcar1u:205": "ayatnopanatena phalamūlenāmṛtarasamamapyatiśiśayiṣamāṇena ca svādimnā śiśireṇa śoṇavāriṇā śarīsthitimakarot /",
    "GK19bahcar1u:206": "ativāhitadivasā ca tasmiṃllatāmaṇḍapaśilātale kalpitapallavaśayanā suṣvāpa /",
    "GK19bahcar1u:207": "anyedyurapyanenaiva krameṇa naktandinamatyavāhayat /",
    "GK19bahcar1u:208": "evamatikrāmatsu divaseṣu gacchati ca kāle yāmamātrodgate ca ravāvuttarasyāṃ kakubhi pratiśabdapūritavanagahvaraṃ gambhīratārataraṃ turaṅgaheṣitahlādamaśṛṇot /",
    "GK19bahcar1u:209": "upajātakutūhalā ca nirgatya latāmaṇḍapādvilokayantī vikacaketakīgarbhapatrapāṇḍuraṃ rajaḥsaṅghātaṃ nātidavīyasi saṃmukhamapitantamapaśyat /",
    "GK19bahcar1u:210": "krameṇa ca sāmīpyopajāyamānābhivyakti tasminmahati śapharodaradhūsare rajasi payasīva makaracakraṃ plavamānaṃ puraḥ pradhāvamānena,",
    "GK19bahcar1u:211": "pralambakuṭilakacapallavaghaṭitalalāṭajajūṭakena,",
    "GK19bahcar1u:212": "dhavaladantapatrikādyutihasitakapolabhittinā,",
    "GK19bahcar1u:213": "pinaddhakṛṣṇāgurupaṅkakalkacchuraṇakṛṣṇaśabalakaṣāyakañcukena,",
    "GK19bahcar1u:214": "uttarīyakṛtaśiroveṣṭanena, vāmaprakoṣṭhaniviṣṭaspaṣṭahāṭakakaṭakena,",
    "GK19bahcar1u:215": "dviguṇapaṭṭapaṭṭikāgāḍhagranthigrathitāsidhenunā,",
    "GK19bahcar1u:216": "anavaratavyāyāmakṛtakarkaśaśarīre, vātahaṃriṇayūtheneva muhurmuhuḥ khamuḍḍīyamānena, laṅghitasamaviṣamāvaṭaviṭapena,",
    "GK19bahcar1u:217": "kṛpāṇapāṇinā, sevāgṛhītavividhavanakusumaphalamūlaparṇena, “cala cala,",
    "GK19bahcar1u:218": "yāhi yāhi, apasarpāpasarpa, puraḥ prayaccha panthānam'",
    "GK19bahcar1u:219": "ityanavaratakṛtakalakalena yuvaprāyeṇa, sahasramātreṇa padātijanena sanāthamaśvavṛndaṃ sadadarśa /",
    "GK19bahcar1u:220": "madhye ca tasya sārdhacandreṇa muktāphalajālamālinā vividharatnakhaṇḍakhacitena śaṅkhakṣīraphenapāṇḍureṇa kṣīrodeneva svayaṃ lakṣmīṃ dātumāgatena gaganagatenātapatreṇa kṛtacchāyam,",
    "GK19bahcar1u:221": "acchācchenābharaṇadyutīnāṃ nivahena diśāmiva darśanānurāgalagnena",
    "GK19bahcar1u:222_0": "cakravālenānugamyamānam, ānitambavilambinyā mālatīśekharasrajā sakalabhuvanavijayārjitayā rūpapatākayeva virājamānam, utsarpibhiḥ",
    "GK19bahcar1u:222_1": "śikhaṇḍakhaṇḍikāpajharāgamaṇeraruṇairaṃśujālairadṛśyamānavanadevatāvidhṛtairbālapallavairiva pramṛjyamānamārgareṇuparuṣavapuṣam,",
    "GK19bahcar1u:223": "bakulakuḍmalamaṇḍalīmuṇḍamālāmaṇḍanamanohareṇa kuṭilakuntalastabakamālinā maulinā mīlitātapaṃ pibantamiva divasam,",
    "GK19bahcar1u:224": "paśupatijaṭāmukuṭamṛgāṅkadvitīyaśakalaghaṭitasyeva sahajalakṣmīsamāliṅgitasya lalāṭapaṭṭasya manaḥśilāpaṅkapiṅgalena lāvaṇyena limpantamivāntarikṣam,",
    "GK19bahcar1u:225_0": "abhinavayauvanārambhāvaṣṭambhapragalbhadṛṣṭipātatṛṇīkṛtatribhuvanasya cakṣuṣaḥ prathimnā vikacakumudakuvalayakamalasaraḥsahasrasachāditadaśadiśaṃ",
    "GK19bahcar1u:225_1": "śaradamiva pravartayantam, āyatanayananadīsīmāntasetubandhena lalāṭataṭaśaśimaṇiśilātalagalitena āntisalilasrotaseva drāghīyasā",
    "GK19bahcar1u:225_2": "nāsāvaṃśena śobhamānam,",
    "GK19bahcar1u:226": "atisurabhisahakārakarpūrakakkolalavaṅgapārijātakaparimalapucā mattamadhukarakulakolāhalamu khareṇa mukhena sanandanavanaṃ vasantamivāvatārayantam,",
    "GK19bahcar1u:227": "āsannasuhṛtparihāsabhāvanottānitamukhamugdhahasitairdaśanajyotsnāsnapitadiṅmukhaiḥ punaḥpunarnabhasi saṃcāriṇaṃ candrālokamiva kalpayantam,",
    "GK19bahcar1u:228_0": "kadambamukulasthalamuktāphalayugalamadhyādhyāsitamarakatasya trikaṣṭakakarṇābharaṇasya preṅkhataḥ prabhayā samutsarpantyā",
    "GK19bahcar1u:228_1": "kṛtasakusumaharitakundapallavakarṇāvataṃsamivopalakṣyamāṇam,",
    "GK19bahcar1u:229": "āmoditamṛgamadapaṅkalikhitapatrabhaṅgabhāsvaram,",
    "GK19bahcar1u:230": "bhujayugalamuddāmamakarākrāntaśikharamiva makaraketuketoḥ daṇḍadvayaṃ",
    "GK19bahcar1u:231": "dadhānam, dhavalabrahnasūtrasīmantitaṃ sāgaramathanasāmarṣagaṅgāsrotaḥsaṃdānitamiva mandaraṃ",
    "GK19bahcar1u:232": "karpūrakṣodamuṣṭicchuraṇapāṃśuleneva kāntoccakucacakravākayugalavipulapulinenoraḥsthalena sthūlabhujāyāmapuñjitam, puro vistārayantamiva dikcakram,",
    "GK19bahcar1u:233_0": "purastādīṣadadhonābhinihitakakoṇakamanīyena pṛṣṭhataḥ kakṣyādhikakṣiptapallavenobhayataḥsaṃvalanaprakaṭitorutribhāgena hārītaharitā",
    "GK19bahcar1u:233_1": "nibiḍanipīḍitenādharavāsasā vibhajyamānatanutaramadhyabhāgam,",
    "GK19bahcar1u:234_0": "anavarataśramopacitamāṃsakaṭhinavikaṭamaka ramukhasaṃlagnajānubhyāmativiśālavakṣaḥsthalopalavedikottambhanaśilāstambhābhyāṃ",
    "GK19bahcar1u:234_1": "cārucandanasthāsakasthūlatarakāntibhyāmurudaṇḍābhyāmupahasantamivairāvatakarāyāmam,",
    "GK19bahcar1u:235": "atibharitorubhāravahanakhedeneva tanuhasantamivairāvatakarāyāmam,",
    "GK19bahcar1u:236": "atibharitorubhāravahanakhedeneva tanutarajaṅghākāṇḍam,",
    "GK19bahcar1u:237": "kalpapādapapallavadvayasyeva pāṭalasyobhayapārśvāvalambinaḥ pādadvayasya dolāyamānairnakhamayūkhairaśvamaṇḍanacāmaramālāmiva",
    "GK19bahcar1u:238_0": "abhimukhamuccairudañcadbhiraticiramupariviśrāmyadbhiriva valitavikaṭaṃ patadbhiḥ khuraiḥ khaṇḍitabhuvi pratikṣaṇadaśanavimuktakhaṇakhaṇāyitakharakhalīne",
    "GK19bahcar1u:238_1": "dīrghaghrāṇalīnalālike lalāṭalulitacārucāmīkaracakrame śiñjānaśātakaumbhāyānaśobhini manoraṃhasi",
    "GK19bahcar1u:239": "golāṅgūlakapolakālakāyalomni nīlasindhuvāravarṇe vājini mahati samārūḍham,",
    "GK19bahcar1u:240": "ubhayataḥ paryāṇapaṭṭaśliṣṭahastābhyāmāsannaparicārakābhyāṃ dodhūyamānadhavalacāmarikāyugalam, agrataḥ paṭhato vandinaḥ",
    "GK19bahcar1u:241": "subhāṣitamutkaṇṭakitakapolaphalakena lagnakarṇotpalakesarapakṣmaśakaleneva mukhaśaśinā bāvayantam",
    "GK19bahcar1u:242": "anaṅgayugāvatāramiva darśayantam, candramayīmiva sṛṣṭimutpādayantam,",
    "GK19bahcar1u:243": "vilāsaprāyamiva jīvalokaṃ janayantam, anurāgamayamiva",
    "GK19bahcar1u:244": "sargāntamāracayantam, śṛṅgāramayamiva divasamāpādayantam, rāgarājyamiva",
    "GK19bahcar1u:245": "pravartayantam, ākarṣaṇāñjanamiva cakṣuṣoḥ, vaśīkaraṇamantramiva manasaḥ,",
    "GK19bahcar1u:246": "svasthāveśacūrṇamivendriyāṇām, asaṃtoṣamiva kautukasya, siddhayogamiva",
    "GK19bahcar1u:247": "saubhāgyasya, punarjanmadivasamiva manmathasya, rasāyanamiva yauvanasya,",
    "GK19bahcar1u:248": "ekārājyamiva rāmaṇīyakasya, kīrtistambhamiva rūpasya, mūlakośamiva",
    "GK19bahcar1u:249": "lāvaṇyasya, puṇyakarmapariṇāmamiva saṃsārasya, prathamāṅkuramiva",
    "GK19bahcar1u:250": "kāntilatāyāḥ, sargābhyāsaphalamiva prajāpateḥ, pratāpamiva vibhramasya,",
    "GK19bahcar1u:251": "yaśaḥpravāhamiva vaidagdhayasya, aṣṭādaśavarṣadeśīyaṃ yuvānamadrākṣīt /",
    "GK19bahcar1u:252": "pārśva ca tasya dvitīyamaparasaṃśliṣṭaturaṅgam,",
    "GK19bahcar1u:253": "prāṃśumuttaptatapanīyastambhākāram, pariṇatavayasamapi",
    "GK19bahcar1u:254": "vyāyāmakaṭhinakāyam, nīcanakhaśmaśrukeśam, śuktikhalatirm, iṣattundilam,",
    "GK19bahcar1u:255": "romaśoraḥsthalam, anulvaṇodāraveṣatayā jarāmapi vinayamiva śikṣayantam,",
    "GK19bahcar1u:256": "guṇānapi garimāṇamivānayantam, mahānubhāvatāmapi śiṣyatāmivānayantam,",
    "GK19bahcar1u:257": "ācārasyāpyācāryamiva kurvāṇam, valakṣavārabāṇadhāriṇam,",
    "GK19bahcar1u:258": "dhautadukūlapaṭṭikāpariveṣṭitamauliṃ puruṣam /",
    "GK19bahcar1u:259_0": "atha sa yuvā puroyāyināṃ yathādarśanaṃ pratinivṛtyātivismitamanasāṃ kathayatāṃ padātīnāṃ sakāśādupalabhya divyākṛti tatkanyāyugalamupajātakutūhalaḥ",
    "GK19bahcar1u:259_1": "pratūrṇaturago didṛkṣustaṃ latāmaṇḍapoddeśamājagāma dūrādeva ca turagādavatatāra /",
    "GK19bahcar1u:260": "nivāritaparijanaśca tena dvitīyena sādhunā sahacaraṇābhyāmeva savinayamupasasarpa /",
    "GK19bahcar1u:261": "kṛtopasaṃgrahaṇau tau sāvitrī samaṃ sarasvatyā kisalayāsanadānādinā sakusumaphalārghyāvasānena vanavāsocitenātithyena yathākramamupajagrāha /",
    "GK19bahcar1u:262": "āsīnayāśca tayorāsīna nāticiramiva sthitvā taṃ dvitīyaṃ",
    "GK19bahcar1u:263": "pravayasamuddiśyāvādīt--”ārya, sahajalajjādhanasya pramadājanasya prathamābhibhāṣaṇamaśālīnatā, viśeṣato vanamṛgīmugdhasya kulakumārījanasya",
    "GK19bahcar1u:264": "kevalamiyamālokanakṛtārthāya cakṣuṣe spṛhayantī prerayatyudantaśravaṇakutūhalinī śrotravṛttiḥ",
    "GK19bahcar1u:265": "prathamadarśane copāyanamivopanayati sajjanaḥ praṇayam /",
    "GK19bahcar1u:266": "apragalbhamapi janaṃ prabhavatā praśrayeṇārpitaṃ mano madhviva vācālayati",
    "GK19bahcar1u:267": "ayatnenaivātinamre sādhau dhanuṣīva guṇaḥ parāṃ koṭimāropayati visrambhaḥ",
    "GK19bahcar1u:268": "janayanti ca vismayamatidhīradhiyāmapyadṛṣṭapūrvā dṛśyamānā jagati sraṣṭuḥ sṛṣṭyatiśayāḥ /",
    "GK19bahcar1u:269": "yatastribhuvanābhibhāvi rūpamidamasya mahānubhāvasya /",
    "GK19bahcar1u:270": "saujanyaparatantrā ceyaṃ devānāṃpriyasyātibhadratā kārayati kathāṃ na tu yuvatijanasahotthā taralatā /",
    "GK19bahcar1u:271": "vatkathayāgamanenāpuṇyabhākkatamo vijṛmbhitavirahavyathaḥ śūnyatāṃ nīto",
    "GK19bahcar1u:272": "deśaḥ? kva vā gantavyam? ko vāyamapahṛtaharahuṅkārāhaṅkāro 'para",
    "GK19bahcar1u:273": "ivānanyajo yuvā? kiṃnāmno vā samṛddhatapasaḥ piturayamamṛtavarṣī kaustubhamaṇiriva haterhṛdayamāhlādayati? kā cāsya tribhuvananamasyā",
    "GK19bahcar1u:274": "vibhātasaṃdhyeva mahatastejeso jananī? kāni vāsya puṇya bhāñji",
    "GK19bahcar1u:275": "bhajantyabhikyāmakṣarāṇi? āryaparijñāne 'pyayameva kramaḥ kautukānurodhino hṛdayasya' ityuktavatyāṃ tasyāṃ prakaṭitaśrayo 'sau",
    "GK19bahcar1u:276": "prativyājahāra--”āyuṣmati, satāṃ hi priyaṃvadatā kulavidyā /",
    "GK19bahcar1u:277": "na kevalamānanaṃ hṛdayamapi ca te candramayamiva sudhāśīkaraśītalairāhlādayati vacobhiḥ /",
    "GK19bahcar1u:278": "saujanyajanmabhūmayo bhūyasā śūbhana sajjananirmāṇaśilpakalā iva bhāvadṛśyo dṛśyante /",
    "GK19bahcar1u:279": "dūre tāvadanyonyasyābhilapanamabhijātaiḥ saha dṛśo 'pi miśrībhūtā mahatīṃ bhūmimāropayanti",
    "GK19bahcar1u:280": "śrūyatām--ayaṃ khalu bhūṣaṇaṃ bhārgavavaṃśasya bhagavato",
    "GK19bahcar1u:281": "bhūrbhuvaḥsvastritayatilakasya,",
    "GK19bahcar1u:282": "adabhraprabhāvastambhitajambhāribhujastambhasya,",
    "GK19bahcar1u:283": "surāsuramukuṭamaṇiśilāśayanadurlalitapādapaṅkeruhasya,",
    "GK19bahcar1u:284": "nijatejaḥprasarapluṣṭapulomnaścyavanasya bahirvṛttijīrvitaṃ dadhīco nāma tanayaḥ /",
    "GK19bahcar1u:285": "janyanyasya jitajagato 'nekapārthivasahasrānuyātasya śaryātasya sutā rājaputrī tribhuvanakanyāratnaṃ sukanyā nāma /",
    "GK19bahcar1u:286": "tāṃ khalu devīmantarvatnīṃ viditvā vaijanane māsi prasavāya pitā patyuḥ pārśvātsvagṛhamānāyayata",
    "GK19bahcar1u:287": "asūta ca sā tatra devī dīrghāyuṣamenam /",
    "GK19bahcar1u:288": "avardhatānehasā ca tatraivāyamānanditajñātivargo bālastārakarāja iva rājīvalocano rājagṛhe",
    "GK19bahcar1u:289": "bhartṛbhavanamāgacchantyāmapi duhitari nāsecanakadarśanamimamamuñcanmātāmaho manovinodanaṃ naptāram /",
    "GK19bahcar1u:290": "aśikṣatāyaṃ tatraiva, sarpā vidyāḥ sakalāśca kalāḥ /",
    "GK19bahcar1u:291": "kālena copārūḍhayauvanamimamālokyāhamivāsāvapyanubhavatu mukhakamalāvalokanānandamasyeti mātāmahaḥ kathaṅkathamapyenaṃ piturantikamadhunā vyasarjayet /",
    "GK19bahcar1u:292": "māmapi tasyaiva devasya sugṛhītanāmnaḥ śaryātasyājñākāriṇaṃ vikukṣināmānaṃ bhṛtyaparamāṇumavadhārayatu bhavatī /",
    "GK19bahcar1u:293": "pituḥ pādamūlamāyāntaṃ mayā sābhisāramakarotsvāmī /",
    "GK19bahcar1u:294": "taddhi naḥ kulakramāgataṃ rājakulam /",
    "GK19bahcar1u:295": "uttamānāṃ ca cirantanatā janayatyanujīvinyapi jane kiyanmātramapi mandākṣam /",
    "GK19bahcar1u:296": "akṣīṇaḥ khalu dākṣiṇyakośo mahatām /",
    "GK19bahcar1u:297": "etaśca gavyūtimātramiva pāreśoṇaṃ tasya bhagavataścyavanasya svanāmnā nirmitavyapadeśaṃ cyāvanaṃ nāma caitrarathakalpaṃ kānanaṃ nivāsaḥ /",
    "GK19bahcar1u:298": "tadavadhireveyaṃ nau yātrā /",
    "GK19bahcar1u:299": "yadi ca vo gṛhītakṣaṇaṃ dākṣiṇyamanavahelaṃ vā hadayamasmākamupari bhūmirvā prasādānāmayaṃ janaḥ śravaṇārhe vā, tato na vimānanīyo 'yaṃ naḥ prathamaḥ praṇayaḥ kutūhalasya /",
    "GK19bahcar1u:300": "vayamapi śuśrūṣavo vṛttāntamāyuṣmatyoḥ /",
    "GK19bahcar1u:301": "neyamākṛtirdivyatāṃ vyabhicarati /",
    "GK19bahcar1u:302": "gotranāmanī tu śrotumabhilaṣati nau hṛdayam /",
    "GK19bahcar1u:303": "tatkathaya katamo vaṃśaḥ spṛhaṇīyatāṃ janmanā gītaḥ /",
    "GK19bahcar1u:304": "kā ceyamatrabhavatī bhavatyāḥ samīpe samavāya iva virodhināṃ padārthānām /",
    "GK19bahcar1u:305_0": "tathā hi, sannihitabālāndhakārā bhāsvanmūrtiśca, puṇḍarīkamukhī hariṇalocanā ca, bālātapaprabhādhārā kumudahāsinī ca, kalahaṃsasvanā",
    "GK19bahcar1u:305_1": "samunnatapayodharā ca, kamalakomalakarā himagiriśilāpṛthunitambā ca,",
    "GK19bahcar1u:306": "karabhorurvilambitagamanā ca, amuktakumārabhāvā snigdhatārakā ca' iti /",
    "GK19bahcar1u:307": "sā tvāvādīt--”ārya, śroṣyasi kālena /",
    "GK19bahcar1u:308": "bhūyaso divasānatra sthātumabhilaṣati nau hṛdayam /",
    "GK19bahcar1u:309": "alpīyāṃścāyamadhvā /",
    "GK19bahcar1u:310": "paricaya eva prakaṭīkariṣyati /",
    "GK19bahcar1u:311": "āryeṇa na vismaraṇīyo 'yamanuṣaṅgadṛṣṭo janaḥ' itya bhidhāya tūṣṇīmabhūt /",
    "GK19bahcar1u:312": "dacīcastu navāmbhobharagabhīrāmbhodharadhvānanibhayā bhāratyā nartayanvanalatābhavanabhājo bhujaṅgabhujaḥ sudhīramuvāca--”ārya,",
    "GK19bahcar1u:313": "kariṣyati prasādamāryārādhyamānā /",
    "GK19bahcar1u:314": "paśyāmastāvattātam /",
    "GK19bahcar1u:315": "uttiṣṭha /",
    "GK19bahcar1u:316": "ṣajāmaḥ' iti /",
    "GK19bahcar1u:317": "tatheti ca tenābhyanujñātaḥ śanakairutthāya kṛtanamaskṛtiruccacāla /",
    "GK19bahcar1u:318": "turagārūḍhaṃ ca taṃ prayāntaṃ sarasvatī suciramuttambhitapakṣmaṇā niścalatārakeṇa likhiteneva cakṣuṣā vyalokayat /",
    "GK19bahcar1u:319": "uttīrya ca śoṇama cireṇaiva kālena dadhīcaḥ piturāśramapadaṃ jagāma /",
    "GK19bahcar1u:320": "gata ca tasminsā tāmeva diśamālokayantī suciramatiṣṭhat /",
    "GK19bahcar1u:321": "kṛcchrādiva ca saṃjahāra dṛśam /",
    "GK19bahcar1u:322": "atha muhūrtamātramiva sthitvā smṛtvā ca tāṃ tasya rūpasapadaṃ punaḥpunarvyasma yatāsyā hṛdayam",
    "GK19bahcar1u:323": "bhūyo 'pi cakṣurākakāṅkṣa taddarśanam /",
    "GK19bahcar1u:324": "avaśeva kenāpyanīyata tāmeva diśaṃ dṛṣṭiḥ /",
    "GK19bahcar1u:325": "aprihatamapi manastenaiva sādhaṃmagāt ajāyata ca navapallava iva bālavanalatāyāḥ kuto 'pyasyā anurāgaścetasi /",
    "GK19bahcar1u:326": "tataḥ prabhṛti ca sālasyeva śūnyeva sanidreva dikasamanayat /",
    "GK19bahcar1u:327": "aratamupayāti ca pratyakparyastamaṇḍale lāṅgalikāstabakatāmratviṣi kamalinīkāmuke kaṭhorasālasaśiraḥśoṇaśociṣi sāvitre trayīmaye tejasi,",
    "GK19bahcar1u:328": "taruṇataratamālaśyāmale ca malinayati vyoma vyomavyāpini timirasaṃcaye,",
    "GK19bahcar1u:329_0": "saṃcaratsiddhasundarīnūpuraravānusāriṇi ca mandaṃ mandaṃ mandākinīhaṃsa iva samutsarpati śaśini gaganatalam kṛtasaṃdhyāpraṇāmā",
    "GK19bahcar1u:329_1": "niśāmukha eva nipatya vimuktāṅgī pallavaśayane tasthau /",
    "GK19bahcar1u:330": "sāvitryapi kṛtvā yathākriyamāṇaṃ sāyantanaṃ kriyākalāpamucite śayanakāle kisalayaśayanamabhajata jātanidrā ca suṣvāpa /",
    "GK19bahcar1u:331": "itarā tu muhurmuhuraṅgavalanairvilulitakisalayaśayanatalā nimīlitanayanāpi nālabhata nidrām",
    "GK19bahcar1u:332": "acintayacca--”martyalokaḥ khalu sarvalokānāmupari, yasminnevaṃvidhāni bhavati tribhuvanabhūṣaṇāni sakalaguṇagrāmagurūṇi ratnāni /",
    "GK19bahcar1u:333": "tathā hi--tasya mukhalāvaṇyapravāhasya niṣyandabindurinduḥ /",
    "GK19bahcar1u:334": "tasya ca cakṣuṣo vikṣepāḥ kumudakuvalayakamalākārāḥ /",
    "GK19bahcar1u:335": "tasya cādharamaṇerdīdhitayo vikasitabandhakavanarājayaḥ /",
    "GK19bahcar1u:336": "tasya cāṅgasya parabhāgopakaraṇamanaṅgaḥ /",
    "GK19bahcar1u:337": "puṇyabhāñji tāni cakṣūṃṣi cetāṃsi yauvanāni vā straiṇāni, yeṣāmasāvaviṣayo darśanasya /",
    "GK19bahcar1u:338": "kṣaṇaṃ nu darśayatā ca tamanyajanmaniteneva me phalitamadharmeṇa /",
    "GK19bahcar1u:339": "kā pratipattiridānīm?' iti cintayantyeva kathaṅkathamapyupajātanidrā",
    "GK19bahcar1u:340": "cirātkṣaṇamaśeta /",
    "GK19bahcar1u:341": "suptāpi ca tameva dīrghalocanaṃ dadarśa /",
    "GK19bahcar1u:342": "svapnāsāditadvitīyadarśanā cākarṇākṛṣṭakārmukeṇa manasi nirdayamatāḍyata makarakenunā /",
    "GK19bahcar1u:343": "pratibuddhāyā madanaśarāhatāyāśca tasyā vārtāmivopalabdhumaratirājagāma /",
    "GK19bahcar1u:344": "tathā hi--tataḥ prabhṛti kusumadhūlidhavalābhirvanalatābhistāḍitāpi vedanāmadhatta /",
    "GK19bahcar1u:345": "mandamandamārutavidhuteḥ kusumarajobhiradūṣitalocanāpyaśrujalaṃ mumoca /",
    "GK19bahcar1u:346": "haṃsapakṣatālavṛntavātavrātavitataiḥ śoṇaśīkarairasiktāpyārdratāmagāt /",
    "GK19bahcar1u:347": "preṅkhatkādambamithunābhiranūḍhāpyaghūrṇata vanakamalinīkalloladolābhiḥ /",
    "GK19bahcar1u:348": "vighaṭamānacakravākayugalavisṝṣṭairaspṛṣṭāpi śyāmatāmāsasāda virahaniḥśvāsadhūmaiḥ /",
    "GK19bahcar1u:349": "puṣpadhūlidhūsarairadaṣṭāpi vyaceṣṭa madhu karakulaiḥ /",
    "GK19bahcar1u:350": "atha gaṇarātrāpagame nivartamānastenaiva vartmanā taṃ deśaṃ samāgatya tathaiva nivāritaparijanaśchatradhāradvitīyo vikukṣirḍuḍhauke /",
    "GK19bahcar1u:351": "sarasvatī tu taṃ dūrādeva saṃmukhamāgacchantaṃ prītyā sasaṃbhramamutthāya vanamṛgīvodgrīvā vilokayantī mārgapariśrāntamasnapayadiva dhavalitadaśadiśā dṛśā /",
    "GK19bahcar1u:352": "kṛtāsanaparigrahaṃ tu taṃ prītyā sāvitrī papraccha--”ārya, kaccit kuśalī kumāraḥ?' iti",
    "GK19bahcar1u:353": "so 'bravīt--”āyuṣmati, kuśalī /",
    "GK19bahcar1u:354": "smarati ca bhavatyoḥ /",
    "GK19bahcar1u:355": "kevalamamīṣu divaseṣu tanīyasīmiva tanu bibharti /",
    "GK19bahcar1u:356": "avijñāyamānanimittāṃ ca śūnyatāmivādhatte /",
    "GK19bahcar1u:357": "api ca /",
    "GK19bahcar1u:358": "anvakṣamāgamiṣyatyeva mālatīti nāmnā bāṇinī vārtāṃ vo vijñātum /",
    "GK19bahcar1u:359": "ucchvasita hi sā kumārasya' iti /",
    "GK19bahcar1u:360": "tacchrutvā punarapi /",
    "GK19bahcar1u:361": "sāvitrī samabhāṣata--”atimahānubhāvaḥ khalu kumāro yenaivanamavijñāyamāne",
    "GK19bahcar1u:362": "kṣaṇadṛṣṭe 'pi jane paricitimanubadhnāti /",
    "GK19bahcar1u:363": "tasya hi gacchato yadṛcchayā kathamapyaṃsukamiva mārgalatāsu mānasamasmāsu muhūrtamāsaktamāsīt",
    "GK19bahcar1u:364": "aśūnyaṃ hi saujanyamābijātyena vaḥ svāmisūnoḥ /",
    "GK19bahcar1u:365": "alasaḥ khalu loko yadevaṃ sulabhasauhārdāni yena kenacinna krīṇāti mahatāṃ manāṃsi /",
    "GK19bahcar1u:366": "so 'yamaudāryātiśayaḥ so 'pi mahātmanāmitarajanadurlabho yenopakaraṇīkurvanti tribhuvanam' iti /",
    "GK19bahcar1u:367": "vikukṣistūccāvacairālāpaiḥ suciramiva sthitvā yathābhilaṣitaṃ deśamayāsīt /",
    "GK19bahcar1u:368": "aparedyurudyati bhagavati dyumaṇāvuddāmadyutāvabhidrutatārake tiraskṛtatamasi tāmarasavyāsavyasanini sahasraraśmau śoṇamutīryāyāntī,",
    "GK19bahcar1u:369": "taraladehaprabhāvitānacchalenātyacchaṃ sakalaṃ śoṇasalilamivānayantīṃ,",
    "GK19bahcar1u:370": "sphuṭitātimuktakakusumastabakasamatviṣi saṭāle mahati mṛgapatāviva gaurī turaṅgame sthita, salīlamurobandhāropitasya tiryagutkarṇaturagākarṇya,",
    "GK19bahcar1u:371_0": "mānanūpurapaṭuraṇitasyātibahalena piṇḍālaktakena pallavitasya kuṅkumapiñjaritapṛṣṭhasya caraṇayugalasya prasaradbhiratilohitaiḥ",
    "GK19bahcar1u:371_1": "prabhāpravāhairubhayatastāḍanadohadalobhāgatāni kisalayitāni raktāśokavanānīvākarṣayantī, sakalajīvanalokahṛdayahaṭhaharaṇāghoṣaṇayeva",
    "GK19bahcar1u:371_2": "raśanayā śiñjānajaghanasthalā, dhautadhavalanetranirmitena nirmokalaghutareṇāprapadīnena kañcukena tirohitatanulatā,",
    "GK19bahcar1u:372_0": "chātakañcukāntaradṛśyamānairāśyānacandanadhavalairavayavaiḥ svacchasalilābyantaravibhāvyamānamṛṇālakāṇḍeva sarasī, kusumbharāgapāṭalaṃ",
    "GK19bahcar1u:372_1": "pulakabandhacitraṃ caṇḍātakamantaḥsphuṭaṃ sphaṭikabhūmiriva",
    "GK19bahcar1u:373": "ratnanidhānamādadhānā, hāreṇāmalakīphalanistulamuktāphalena sphuritasthūlagrahagaṇaśārā śāradīva śvetaviralajaladharapaṭalāvṛtā dyauḥ,",
    "GK19bahcar1u:374": "kucapūrṇakalaśayorupari ratnaprālambamālikāmaruṇaharitakiraṇakisalayinīṃ kasyāpi puṇyavato hṛdayapraveśavanamālikāmiva baddhāṃ dhārayantī,",
    "GK19bahcar1u:375": "prakoṣṭhaniviṣṭasyaikasya hāṭakakaṭakasya marakatamakaravedikāsanāthasya haritīkṛtadigantābhirmaṃyūkhasaṃtatibhiḥ sthalakamalinībiriva lakṣmīśaṅkhayānugamyamānā,",
    "GK19bahcar1u:376": "atibahalatāmbūlakṛṣṇikāndhakāritenādharasaṃpuṭena mukhaśaśipītaṃ sasaṃdhyārāgaṃ timiramiva",
    "GK19bahcar1u:377": "vikacanayanakuvalayakutūhalālīnayālikulasaṃhatyā nīlāṃśukajālikayeva niruddhādhavadanā, nīlīrāganihitanīlimnā śikhidyotamānā,",
    "GK19bahcar1u:378": "bakulaphalānukāriṇībhistisṛbhirmuktābhiḥ kalpitena bālikāyugalenādhomukhenālokajalavarṣiṇā siñcantīvātikomale bhujalate,",
    "GK19bahcar1u:379_0": "dakṣiṇakarṇāvataṃsitayā ketakīgarbhapalāśalekhayā rajanikarajihvālatayevalāvaṇyalobhena lihyamānakapolatalā, tamālaśyāmalena",
    "GK19bahcar1u:379_1": "mṛgamadāmodaniṣyadinā tilakabindunā mudritamiva manobhavasarvasvaṃ vadanamudvahantī, lalāṭalāsakasya sīmantacumbinaścaṭulātilakamaṇerudañcatā",
    "GK19bahcar1u:379_2": "caṭulenāṃśujāleneva raktāṃśukeneva kṛtaśirāvaguṇṭhanā,",
    "GK19bahcar1u:380": "pṛṣṭhapreṅkhadanādarasaṃyamanaśithilajūṭikābandhā nīlacāmarāvakūlinīva,",
    "GK19bahcar1u:381": "cūḍāmaṇimakarikāsanāthā makaraketupatākeva kuladevateva candramasaḥ,",
    "GK19bahcar1u:382": "punaḥsañjīvanauṣadhiriva puṣpadhanuṣaḥ, veleva rāgasāgarasya, jyotsneva",
    "GK19bahcar1u:383": "yauvanacandrodayasya, mahānadīva ratirasāmṛtasya, kusumodgatiriva",
    "GK19bahcar1u:384": "suratataroḥ, bālavidyeva vaidagdhyasya, kaumudīva kānteḥ, dhṛtiriva",
    "GK19bahcar1u:385": "dhairyasya, guruśāleva gauravasyabījabhūmiriva vinayasya, goṣṭhīva",
    "GK19bahcar1u:386": "guṇānām, manasviteva mahānubhāvatāyāḥ, tṛptiriva tāruṇyasya,",
    "GK19bahcar1u:387_0": "kuvalayadaladāmadīrghalocanayā pāṭalādharayā kundakuḍhmalasphuṭadaśanayā śirīṣamālāsukumārabhujayugalayā kamalakomalakarayā",
    "GK19bahcar1u:387_1": "bakulasurabhiniḥśvasitayā campakāvadātadehayā kusumamayyeva tāmbūlakaraṇḍavāhinyā mālatī samadṛśyata /",
    "GK19bahcar1u:388": "dūrādeva ca dadhīcapremṇā sarasvatyā luṇṭhiteva manorathaiḥ, ākṛṣṭeva",
    "GK19bahcar1u:389": "kutūhalena, pratyudgatevotphalikābhiḥ, āliṅgitevotkaṇṭhayā,",
    "GK19bahcar1u:390": "antaḥpraveśiteva hṛdayena, snapitevānandāśrubhiḥ, vilipteva smitena,",
    "GK19bahcar1u:391": "vījitevocchvasitaiḥ, ācchāditeva cakṣuṣā, amyarciteva vadanapuṇḍarīkeṇa,",
    "GK19bahcar1u:392": "sakhīkṛtevāśayā savidhamupayayau /",
    "GK19bahcar1u:393": "avatīrya ca dūrādevānatena mūrdhnā praṇāmamakarot /",
    "GK19bahcar1u:394": "āliḍgitā ca tābhyāṃ savinayamupāviśat /",
    "GK19bahcar1u:395": "sapraśrayaṃ tābhyāṃ saṃbāṣitā ca puṇyabhājanamātmānamamanyata /",
    "GK19bahcar1u:396": "akathayacca dadhīcasaṃdiṣṭaṃ śirasi nihitenāñjalinā namaskāram /",
    "GK19bahcar1u:397": "agṛhṇāccākarataḥ prabhṛtyagrāmyatayā taistaratipeśalairālāpaiḥ sāvitrīsarasvatyormanasī /",
    "GK19bahcar1u:398_0": "krameṇa cātīte madhyandinasamaye śoṇamavatīrṇāyāṃ sāvitryāṃ snātumutsāritaparijanā sākūteva mālatī kusumasrastaśāyinīṃ samupasṛtya",
    "GK19bahcar1u:398_1": "sarasvatīmābabhāṣe--devi, vijñāpyaṃ naḥ kiñcidasti rahasi /",
    "GK19bahcar1u:399": "yato muhūrtamavadhānadānena prasādaṃ kriyamāṇamicchāmi' iti /",
    "GK19bahcar1u:400_0": "sarasvatī tu dadhīcasadeśāśaṅkinī kiṃ vakṣyatīti stananihitavāmakaranakharakiraṇadanturitamudbhidyamānakutūhalāṅkuranikaramiva",
    "GK19bahcar1u:400_1": "hṛdayamuttarīyakūlavalkalaikadeśena saṃchādayantī, galatāvataṃsapallavena śrotuṃ śravaṇeneva kutūhalāddhāvamānenāvirataśvāsasaṃdohadolāyitāṃ",
    "GK19bahcar1u:400_2": "jīvitāśāmiva samāsannataruṇatarulatāmavalambamānā, samutphullasya mukhaśaśino lāvaṇyapravāheṇa śṛṅgārarasenevāplāvayantī",
    "GK19bahcar1u:400_3": "sakalaṃ jīvalokam,",
    "GK19bahcar1u:401": "śayanakusumaparimalalagnairmadhukarakadambakairmadanānaladāhaśyāmalairmanorathairiva nirgatya mūrtairutkṣipyamāṇā, kusumaśayanīyātsmaraśarasaṃjvariṇī, mandaṃ mandamudāgāt /",
    "GK19bahcar1u:402": "“upāṃśu kathaya' iti kapolatalanatibimbitāṃ lajjayā karṇamūlamiva mālatīṃ praveśayantī madhurayā girā sudhīramuvāca--”sakhi mālati,",
    "GK19bahcar1u:403": "kimarthamevamabhidadhāsi? kāhamavadhānadānasya śarīrasya prāṇānāṃ vā?",
    "GK19bahcar1u:404": "sarvasyāprāryito 'pi prabhavatyevātivelaṃ cakṣuṣyo janaḥ /",
    "GK19bahcar1u:405": "sā na kācidyā na bhavasi me svasā sakhī praṇayinī prāṇasamā ca /",
    "GK19bahcar1u:406": "niyujyatāṃ yāvataḥ kāryasya kṣamaṃ kṣodīyasī garīyasī vā śarīrakamidam /",
    "GK19bahcar1u:407": "anavaskaramāśravaṃ tvayi hṛdayam /",
    "GK19bahcar1u:408": "prītyā pratisarā vidheyāsmi te /",
    "GK19bahcar1u:409": "vyāvṛṇu varavarṇini, vivakṣitam' iti /",
    "GK19bahcar1u:410": "sā tvavādīt--”devi, jānāsyeva mādhuryaṃ viṣayāṇām, lolupatāṃ",
    "GK19bahcar1u:411": "cendriyagrāmasya, unmāditāṃ ca navayauvanasya, pāriplavatāṃ ca manasaḥ /",
    "GK19bahcar1u:412": "prakhyātaiva manmathasya durnivāratā /",
    "GK19bahcar1u:413": "ato na māmupālambhenopasthātumahasi /",
    "GK19bahcar1u:414": "na ca bāliśatā capalatā cāraṇatā vā vācālatāyāḥ kāraṇam /",
    "GK19bahcar1u:415": "na kiñcinna kārayatyasādhāraṇā svāmibhaktiḥ /",
    "GK19bahcar1u:416": "sā tvaṃ devi, yadaiva dṛṣṭāsi devena tata evārabyāsya kāmo guruḥ, candramā",
    "GK19bahcar1u:417": "jīviteśaḥ, malayamaruducchvāsahetuḥ, ādhayo 'ntaraṅgasthāneṣu, saṃtāpaḥ,",
    "GK19bahcar1u:418": "paramasuhṛt, prajāgara āptaḥ, manorathāḥ sarvagatāḥ, niḥśvāsā",
    "GK19bahcar1u:419": "vigrahāgresarāḥ, mṛtyuḥ pārśvavartī, raṇaraṇakaḥ saṃcārakaḥ saṃkalpā",
    "GK19bahcar1u:420": "buddhyupadeśavṛddhāḥ /",
    "GK19bahcar1u:421": "kiñca vijñāpayāmi /",
    "GK19bahcar1u:422": "anurūpo deva ityātmasaṃbhāvanā, śīlavāniti prakramaviruddham, dhora",
    "GK19bahcar1u:423": "ityavasthāviparītam, subhaga iti tvadāyattam, sthiraprītiriti",
    "GK19bahcar1u:424": "nipuṇopakṣepaḥ, jānāti sevitumityasvāmibāvocitam, icchati dāsabhāvamāmaraṇātkartumiti dhūrtālāpaḥ,",
    "GK19bahcar1u:425": "bhavetyupapralobhanam, puṇyabhāginī bhajati bhartāraṃ tādṛśamiti",
    "GK19bahcar1u:426": "svāmipakṣapātaḥ, tvaṃ tasya mṛtyurityapriyam, aguṇajñāsītyadhikṣepaḥ,",
    "GK19bahcar1u:427": "svapne 'pyasya bahuśaḥ kṛtaprasādāsītyasākṣikam, prāṇarakṣārthamarthayata iti kātaratā, tatra gamyatāmityājñā, vārito 'pi balādāgacchatīti paribhavaḥ /",
    "GK19bahcar1u:428": "tadevamagocare girāmasīti śrutvā devī pramāṇam' ityabhidhāya tūṣṇīmabhūta /",
    "GK19bahcar1u:429": "atha sarasvatī prītivisphāritena cakṣuṣā pratyavādīta-”ayi, na śaknomi bahu bāṣitum /",
    "GK19bahcar1u:430": "eṣāsmi te smitavādini vacasi sthitā /",
    "GK19bahcar1u:431": "gṛhyantāmamī prāṇāḥ' iti /",
    "GK19bahcar1u:432": "mālatī tu devi, yadājñāpayasi, atiprasādāya' iti vyāhṛtya praharṣaparavaśā",
    "GK19bahcar1u:433": "praṇamya prajavinā turageṇa tatāra śoṇam /",
    "GK19bahcar1u:434": "agācca dadhīcamānetu cyavanāśramapadam /",
    "GK19bahcar1u:435": "itarā tu sakhīsnehena sāvitrīmapi viditavṛttāntāmakarot /",
    "GK19bahcar1u:436": "utkaṇṭhābhārabhṛtā ca tāmyatā cetasā kalpāyitaṃ kathaṅkathamapi divasaśeṣamanaiṣīt /",
    "GK19bahcar1u:437": "astamupagate ca bhagavati gabhastimati, stimitataramavatarati tamasi,",
    "GK19bahcar1u:438_0": "prahasitāmiva sitāṃ diśaṃ paurandarīṃ darīmiva kesariṇi muñcati candramasi sarasvatī śucini cīnāṃśukasukumāratare taraṅgiṇi",
    "GK19bahcar1u:438_1": "dugūlakomalaśayana iva śoṇasaikate samupaviṣṭā svapnakṛtaprārthanā pādapatanalagnāṃ dadhīcacaraṇanakhacandrikāmiva lalāṭikāṃ",
    "GK19bahcar1u:438_2": "dadhānā,",
    "GK19bahcar1u:439": "gaṇḍasthalādarśapratibimbatena “cāruhāsini, ayamasāvāhṛto hṛdayadayito janaḥ' iti śravaṇasamīpavartinā",
    "GK19bahcar1u:440_0": "vikīryamāṇanakhakiraṇacakravālena vālavyajanīkṛtacandrakalākalāpeneva kareṇa vījayantī svedinaṃ kapolapaṭṭam, “atra dadhīcādṛte",
    "GK19bahcar1u:440_1": "na kenacitpraveṣṭavyam' iti tiraśvīnaṃ cittabhuvā pātitāṃ vilāsavetralatāmiva bālamṛṇālikāmadhistanaṃ stanayantī kathamapi",
    "GK19bahcar1u:440_2": "hṛdayena vahanti pratipālayāmāsa āsīccāsyā manasi--”ahamapi nāma sarasvatī yatrāmunā",
    "GK19bahcar1u:441": "manaujanmanā jānatyeva paravaśīkṛtā /",
    "GK19bahcar1u:442": "tatra kā gaṇanetarāsu tapasvinīṣvatitaralāsu taruṇīṣu' iti /",
    "GK19bahcar1u:443": "ājagāma ca madhumāsa iva surabhigandhavāhaḥ, haṃsa iva kṛtamṛṇāladhṛtiḥ,",
    "GK19bahcar1u:444": "śikhaṇḍīva ghanaprītyunmukhaḥ, malayānila",
    "GK19bahcar1u:445": "ivāhitasarasacandanaghavalatanulatotkampaḥ, kṛṣyamāṇa iva kṛtakarakacagraheṇa grahapatinā, preryamāṇa iva kandarpoddīpanadakṣeṇa",
    "GK19bahcar1u:446": "dakṣiṇānilena, uuhyamāna ivotkalikābahulena ratisarasena,",
    "GK19bahcar1u:447": "parimalasaṃpātinā madhupapaṭalena paṭeneva nīlenācchāditāṅgayaṣṭiḥ,",
    "GK19bahcar1u:448": "antaḥsphuratā mattamadanakarikarṇaśahkhāyamānena pratimendunā prathamasamāgamavilāsavilakṣasmiteneva dhavalīkriyamāṇaikakapolodaro mālatīdvitīyo dadhīcaḥ /",
    "GK19bahcar1u:449": "āgatya ca hṛdayagatadayitānūpuraravavimiśrayeva haṃsagadgadayā girā kṛtasaṃbhāṣaṇo yathā manmathaḥ samājñāpayati, yathā yauvanamupadiśati,",
    "GK19bahcar1u:450": "yathā vidagdhatādhyāpayati, yathānurāgaḥ śikṣayati, tathā tāmabhirāmāṃ rāmāmaramayat /",
    "GK19bahcar1u:451": "upajātavisrambhā cātmānamakathayadasya sarasvatī /",
    "GK19bahcar1u:452": "tena tu sārdhamekadivasamiva saṃvatsaramadhikamanayat /",
    "GK19bahcar1u:453": "atha daivayogātsarasvatī babhāra garbham /",
    "GK19bahcar1u:454": "asūta cānehasā sarvalakṣaṇābhirāmaṃ tanayam /",
    "GK19bahcar1u:455": "tasmai ca jātamātrāyaiva “samyaksarahasyāḥ sarvevedāḥ sarvāṇi ca śāstrāṇi sakalāśca kalā matprabhāvātṝ svayamāvirbhaviṣyanti' iti varamadātṝ /",
    "GK19bahcar1u:456": "sadbhartṛślāghayā darśayitumiva hṛdayenādāya dadhīcaṃ pitāmahādeśātsamaṃ sāvitryā punarapi brahnalokamāruroha /",
    "GK19bahcar1u:457": "gatāyāṃ ca tasyāṃ dadhīco 'pi hṛdaye hrādinyevābhihato bhārgavavaṃśasaṃbhūtasya bhrāturbrāhnaṇasya",
    "GK19bahcar1u:458": "munikanyakāmātmasūnoḥ saṃvardhanāya niyujya virahāturastapase vanamasāt /",
    "GK19bahcar1u:459": "yasminnevāvasare sarasvatyasūta tanayaṃ tasminnevākṣamālāpi sutaṃ prasūtavatī /",
    "GK19bahcar1u:460": "tau tu sā nirviśeṣaṃ sāmānyastanyādinā śanaiḥ śanaiḥ śiśū samavardhayat /",
    "GK19bahcar1u:461": "ekastayoḥ sārasvatākhya evābhavatṝ, aparo 'pi vatsanāmāsīt /",
    "GK19bahcar1u:462": "āsīcca tayoḥ sodaryayoriva spṛhaṇīyā prītiḥ /",
    "GK19bahcar1u:463": "atha sārasvato māturmahimnā yauvanārambha evāvirbhūtāśeṣavidyāsaṃbhārastasminsavayasi bhrātari preyasi prāṇasame suhṛdi vatse vāṅmayaṃ samastameva saṃcārayāmāsa /",
    "GK19bahcar1u:464": "cakāra ca kṛtadāraparigrahasyāsya tasmiṃnneva pradeśe prītyā prītikūṭanāmānaṃ nivāsam /",
    "GK19bahcar1u:465": "ātmanāpyāṣāḍhī, kṛṣṇājinī, akṣavalayī, valkalī, mekhalī, jaṭī ca bhūtvā",
    "GK19bahcar1u:466": "tapasyato janayitureva jagāmāntikam /",
    "GK19bahcar1u:467": "atha vatsātpravardhamānādipuruṣajanitātmacaraṇonnatiḥ, nirgatapraghoṣaḥ,",
    "GK19bahcar1u:468": "parameśvaraśirodhṛtaḥ, sakalakalāgamagambhīraḥ, mahāmunimānyaḥ,",
    "GK19bahcar1u:469": "vipakṣakṣobhakṣamaḥ, kṣititalalabdhāyatiḥ, askhalitapravṛtto bhāgīrathīpravāha iva pāvanaḥ prāvartata vimalo vaṃśaḥ /",
    "GK19bahcar1u:470": "yasmādajāyanta vātsyāyano nāma nṛhamunayaḥ, āśritaśrautā",
    "GK19bahcar1u:471": "apyanālambitālīkabakakākavaḥ, kṛtakukkuṭavratā apyabaiḍālavṛttayaḥ,",
    "GK19bahcar1u:472": "vivarjitajanapaṅktayaḥ, parihṛtakapaṭakaurukucīkūrcākūtāḥ,",
    "GK19bahcar1u:473": "agṛhītagahvarāḥ, nyakkṛtanikṛtayaḥ, prasannaprakṛtayaḥ, vihatavikṛtayaḥ,",
    "GK19bahcar1u:474": "paraparīvādaparācīnacetovṛttayaḥ, varṇatrayavyāvṛttiviśuddhāndhasaḥ,",
    "GK19bahcar1u:475": "dhīraviṣaṇaḥ, vidhūtādhyeṣaṇāḥ, asaṅkasukasvabhāvāḥ, praṇatapraṇayinaḥ,",
    "GK19bahcar1u:476": "śamitasamastaśākhāntarasaṃśītayaḥ uddhāṭitasamagragranthārthagranthayaḥ,",
    "GK19bahcar1u:477": "kavayaḥ, vāgminaḥ, vimatsarāḥ, parasubhāṣitavyasaninaḥ,",
    "GK19bahcar1u:478": "vidagdhaparihāsavedinaḥ, paricayapeśalāḥ, sarvātithayaḥ,",
    "GK19bahcar1u:479": "sarvasādhusaṃmatāḥ, sarvasattvasādhāraṇasauhārdadravārdrīkṛtahṛdayāḥ,",
    "GK19bahcar1u:480": "tathā sarvaguṇopetā rājasenānabhibhūtāḥ, kṣamābhāja āśritanandanāḥ,",
    "GK19bahcar1u:481": "anistriṃśā vidyādharāḥ, ajaḍāḥ kalāvantaḥ, adoṣāstārakāḥ, aparopatāpino",
    "GK19bahcar1u:482": "bhāsvantaḥ, anuṣmāṇo hutabhujaḥ, akusṛtayo bhoginaḥ, astambhāḥ puṇyālayāḥ,",
    "GK19bahcar1u:483": "aluptakrutukriyā dakṣāḥ, avyālāḥ kāmajitaḥ, asādhāraṇā dvijātayaḥ /",
    "GK19bahcar1u:484": "teṣu caivamutpadyanamāneṣu, saṃsarati ca saṃsāre, yātsu yugeṣu, avatīrṇe",
    "GK19bahcar1u:485": "kalau, vahatsu vatsareṣu, vrajatsu vāsareṣu, atikrāmati ca kāle",
    "GK19bahcar1u:486": "prasavaparamparābhiranavaratamāpatati vikāśini vātsyāyanakule, krameṇa kuberanāmā vainateya iva gurupakṣapāti dvijo janma lebhe /",
    "GK19bahcar1u:487": "tasyābhavannacyutar iśāno haraḥ pāśupataśceti catvāro yugārambhā iva brāhnatejojanyamānaprajāvistārā nārāyaṇabāhudaṇjā iva saccakranandakāstanayāḥ /",
    "GK19bahcar1u:488": "tatra pāśupatasyaika evābhavad bhūbhāra ivācalakulasthitiḥ sthiraścaturudadhigambhīror'thapatiriti nāmnā samagrāgrajanmacakracūḍāmaṇirmahātmā sūnuḥ /",
    "GK19bahcar1u:489_0": "so 'janayad bhṛguṃ haṃsaṃ śuciṃ kaviṃ mahīdataṃ dharmaṃ jātavedasaṃ citrabhānuṃ tryakṣaṃ mahidattaṃ viśvarūpaṃ cetyekādaśa",
    "GK19bahcar1u:489_1": "rudrāniva somāmṛtarasaśīkaracchuritamukhānpavitrānputrān /",
    "GK19bahcar1u:490": "alabhata ca citrabhānusteṣāṃ madhye rājadevyabhidhānāyāṃ brāhnaṇyāṃ bāṇamātmajam /",
    "GK19bahcar1u:491": "sa bāla eva balavato vidhervaśādupasaṃpannayā vyayujyata jananyā /",
    "GK19bahcar1u:492": "jātasnehastu nitarāṃ pitaivāsya mātṛtāmakarota /",
    "GK19bahcar1u:493": "avardhata ca tenādhikataramādhīyamānadhṛtirdhāmni nije /",
    "GK19bahcar1u:494": "kṛtopanayanādikriyākalāpasya samāvṛttasya cāsya caturdaśavarṣadeśīyasya pitāpi śrutismṛtivihitaṃ kṛtvā dvijajanocitaṃ nikhilaṃ puṇyajātaṃ kālenādaśamīstha evāstamagamat /",
    "GK19bahcar1u:495": "saṃsthite ca pitari mahatā śokenābhīlamanuprāpto divāniśaṃ dahnamānahṛdayaḥ kathaṅkathamapi katipayāndivasānātmagṛha evānaiṣīt /",
    "GK19bahcar1u:496": "gate ca viralatāṃ śoke śanaiḥ śanairavinayanidānatayā svātantrayasya,",
    "GK19bahcar1u:497": "kutūhalabahulatayā ca bālabhāvasya, dhairyapratipakṣatayā ca yauvanārambhasya, śaiśavocitānyanekāni cāpalānyācarannitvaro babhūva /",
    "GK19bahcar1u:498": "abhavaṃścāsya savayasaḥ samānāḥ suhṛdaḥ sahāyāśca /",
    "GK19bahcar1u:499": "tathā ca /",
    "GK19bahcar1u:500": "bhrātarau pāraśavau candrasenamātṛṣeṇau, bhāṣākadirīśānaḥ paraṃ mittram,",
    "GK19bahcar1u:501": "praṇayinau rudranārāyaṇau, vidvāṃso vārabāṇavāsabāṇau,",
    "GK19bahcar1u:502": "varṇakavirveṇībhārataḥ prākṛtakṛtkulaputro vāyuvikāraḥ,",
    "GK19bahcar1u:503": "bandinādanaṅgabāṇasūcībāṇau, katyāyanikā cakravākikā, jāṅguliko mayūrakaḥ,",
    "GK19bahcar1u:504": "kalādascāmīkaraḥ hairikaḥ sindhuṣeṇaḥ, lekhako govindakaḥ,",
    "GK19bahcar1u:505": "citrakṛ-dvīravarmā, pustakṛtkumāradattaḥ, mārdaṅgiko jīmūtaḥ, gāyanau",
    "GK19bahcar1u:506": "somilagrahādityau, sairandhrī kuraṅgikā, vāṃśikau madhukarapārāvatau,",
    "GK19bahcar1u:507": "gāndharvopādhyāyo dardurakaḥ, saṃvāhikā, keralikā lāsakayuvā tāṇḍavikaḥ,",
    "GK19bahcar1u:508": "ākṣika ākhaṇjalaḥ, kitavo bhīmakaḥ, śailāliyuvā śikhaṇḍakaḥ, nartakī",
    "GK19bahcar1u:509": "hariṇikā, pārāśarī sumatiḥ, kṣapaṇako vīradevaḥ, kathakojayasenaḥ, śaivo",
    "GK19bahcar1u:510": "vakraghoṇaḥ, mantrasādhakaḥ karālaḥ, asuravivaravyasanī lohitākṣaḥ,",
    "GK19bahcar1u:511": "dhātuvādavidvihaṅgamaḥ, dārduriko dāmodaraḥ, aindrajālikaścakīrākṣaḥ,",
    "GK19bahcar1u:512": "maskarī tāmracūḍakaḥ /",
    "GK19bahcar1u:513_0": "sa ebhiranyaiścānugamyamāno bālatayā nighnatāmupagato deśāntarāvalokanakautukākṣiptahṛdayaḥ satsvapipitṛpitāmahopātteṣu brāhnaṇajanociteṣu",
    "GK19bahcar1u:513_1": "vibhaveṣu sati cāvicchinne vidyāprasaṅge gṛhānniragāt agācca niravagraho grahavāniva navayauvanena svairiṇā manasā mahatāmupahāsyatām /",
    "GK19bahcar1u:514": "atha śanai /",
    "GK19bahcar1u:515": "śanairatyudāravyavahṛtimanohṛnti bṛhanti rājakulāni vīkṣamāṇaḥ,",
    "GK19bahcar1u:516": "niravadyavidyāvidyotitāni gurukulāni ca sevamānaḥ,",
    "GK19bahcar1u:517": "mahārhālāpagambhīraguṇavadgoṣṭhīścopatiṣṭhamānaḥ,",
    "GK19bahcar1u:518": "svabhāvagambhīradhīrdhanāni vidagdhamaṇḍalāni ca gāhamānaḥ, punarapi taimeva vaipaścitīmātmavaṃśocitāṃ prakṛtimabhajatṝ /",
    "GK19bahcar1u:519": "mahataśca kālāttameva bhūyo vātsyāyanavaṃśāśramamātmano janmabhuvaṃ brāhnaṇādhivāsamagamatṝ",
    "GK19bahcar1u:520": "tatra ca ciradarśanādabhinavībhūtasnehasadbhāvaiḥ sasaṃstavaprakaṭitajñāteyairāptairutsavadivasa ivānanditāgamano bālamitramaṇḍalamadhyagato mokṣasukhamivānvabhavatṝ /",
    "GK19bahcar1u:521": "iti śrīmahākavibāṇamaṭṭakṛtau harṣacarite vātsyāyanavaṃśavarṇanaṃ nāma prathama ucchvāsaḥ"
}