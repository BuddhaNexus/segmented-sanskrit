{
    "GSD36nars2_au:0": " ANALYTIC VERSION according to BHELA conventions:",
    "GSD36nars2_au:1": " Sandhi markers:",
    "GSD36nars2_au:2": " (. =short vowel, - =long vowel)",
    "GSD36nars2_au:3": " in word-sandhi:",
    "GSD36nars2_au:4": " 1: . . e.g.: veda+anta = vedā1nta",
    "GSD36nars2_au:5": " in sentence-sandhi:",
    "GSD36nars2_au:6": " 7: . . e.g.: ca+api = cā7pi",
    "GSD36nars2_au:7": " PADA MARKERS For a four-pada verse:",
    "GSD36nars2_au:8": " For a six-pada verse:",
    "GSD36nars2_au:9": " mātṛkā 1",
    "GSD36nars2_au:10": " [vyavahāraḥ]",
    "GSD36nars2_au:11": " dharmai1katānāḥ puruṣā $ yadāsan satyavādinaḥ &",
    "GSD36nars2_au:12": " tadā na vyavahāro 'bhūn % na dveṣo nāpi matsaraḥ // Nar_M-1.1 //",
    "GSD36nars2_au:13": " naṣṭe dharme manuṣyeṣu $ vyavahāraḥ pravartate &",
    "GSD36nars2_au:14": " draṣṭā ca vyavahārāṇāṃ % rājā daṇḍadharaḥ kṛtaḥ // Nar_M-1.2 //",
    "GSD36nars2_au:15": " likhitaṃ sākṣiṇaś cātra $ dvau vidhī saṃprakīrtitau &",
    "GSD36nars2_au:16": " saṃdigdhārthaviśuddhyarthaṃ % dvayor vivadamānayoḥ // Nar_M-1.3 //",
    "GSD36nars2_au:17": " sottaro 'nuttaraś caiva $ sa vijñeyo dvilakṣaṇaḥ &",
    "GSD36nars2_au:18": " sottaro 'bhyadhiko yatra % vilekhāpūrvakaḥ paṇaḥ // Nar_M-1.4 //",
    "GSD36nars2_au:19": " vivāde sottarapaṇe $ dvayor yas tatra hīyate &",
    "GSD36nars2_au:20": " sa paṇaṃ svakṛtaṃ dāpyo % vinayaṃ ca parājaye // Nar_M-1.5 //",
    "GSD36nars2_au:21": " sāras tu vyavahārāṇāṃ $ pratijñā samudāhṛtā &",
    "GSD36nars2_au:22": " taddhānau hīyate vādī % taraṃs tām uttaro bhavet // Nar_M-1.6 //",
    "GSD36nars2_au:23": " kulāni śreṇayaś caiva $ gaṇāś cādhikṛto nṛpaḥ &",
    "GSD36nars2_au:24": " pratiṣṭhā vyavahārāṇāṃ % gurvebhyas tūttarottaram // Nar_M-1.7 //",
    "GSD36nars2_au:25": " sa catuṣpāc catuḥsthānaś $ catuḥsādhana eva ca &",
    "GSD36nars2_au:26": " caturhitaś caturvyāpī % catuṣkārī ca kīrtyate // Nar_M-1.8 //",
    "GSD36nars2_au:27": " aṣṭāṅgo 'ṣṭādaśapadaḥ $ śataśākhas tathai9va ca &",
    "GSD36nars2_au:28": " triyonir dvyabhiyogaś ca % dvidvāro dvigatis tathā // Nar_M-1.9 //",
    "GSD36nars2_au:29": " dharmaś ca vyavahāraś ca $ caritraṃ rājaśāsanam &",
    "GSD36nars2_au:30": " catuṣpād vyavahāro 'yam % uttaraḥ pūrvabādhakaḥ // Nar_M-1.10 //",
    "GSD36nars2_au:31": " tatra satye sthito dharmo $ vyavahāras tu sākṣiṣu &",
    "GSD36nars2_au:32": " caritraṃ pustakaraṇe % rājājñāyāṃ tu śāsanam // Nar_M-1.11 //",
    "GSD36nars2_au:33": " sāmādyupāyasādhyatvāc $ catuḥsādhana ucyate &",
    "GSD36nars2_au:34": " caturṇām āśramāṇāṃ ca % rakṣaṇāt sa caturhitaḥ // Nar_M-1.12 //",
    "GSD36nars2_au:35": " kartṝn atho sākṣiṇaś ca $ sabhyān rājānam eva ca &",
    "GSD36nars2_au:36": " vyāpnoti pādaśo yasmāc % caturvyāpī tataḥ smṛtaḥ // Nar_M-1.13 //",
    "GSD36nars2_au:37": " dharmasyārthasya yaśaso $ lokapaktes tathai9va ca &",
    "GSD36nars2_au:38": " caturṇāṃ karaṇād eṣāṃ % catuṣkārī prakīrtitaḥ // Nar_M-1.14 //",
    "GSD36nars2_au:39": " rājā sapuruṣaḥ sabhyāḥ $ śāstraṃ gaṇakalekhakau &",
    "GSD36nars2_au:40": " hiraṇyam agnir udakam % aṣṭāṅgaḥ sa udāhṛtaḥ // Nar_M-1.15 //",
    "GSD36nars2_au:41": " ṛṇādānaṃ hy upanidhiḥ $ saṃbhūyo7tthānam eva ca &",
    "GSD36nars2_au:42": " dattasya punar ādānam % aśuśrūṣābhyupetya ca // Nar_M-1.16 //",
    "GSD36nars2_au:43": " vetanasyānapākarma $ tathai9vā7svāmivikrayaḥ &",
    "GSD36nars2_au:44": " vikrīyā7saṃpradānaṃ ca % krītvānuśaya eva ca // Nar_M-1.17 //",
    "GSD36nars2_au:45": " samayasyānapākarma $ vivādaḥ kṣetrajas tathā &",
    "GSD36nars2_au:46": " strīpuṃsayoś ca saṃbandho % dāyabhāgo 'tha sāhasam // Nar_M-1.18 //",
    "GSD36nars2_au:47": " vākpāruṣyaṃ tathai9vo7ktaṃ $ daṇḍapāruṣyam eva ca &",
    "GSD36nars2_au:48": " dyūtaṃ prakīrṇakaṃ caive7ty % aṣṭādaśapadaḥ smṛtaḥ // Nar_M-1.19 //",
    "GSD36nars2_au:49": " eṣām eva prabhedo 'nyaḥ $ śatam aṣṭo1ttaraṃ smṛtam &",
    "GSD36nars2_au:50": " kriyābhedān manuṣyāṇāṃ % śataśākho nigadyate // Nar_M-1.20 //",
    "GSD36nars2_au:51": " kāmāt krodhāc ca lobhāc ca $ tribhyo yasmāt pravartate &",
    "GSD36nars2_au:52": " triyoniḥ kīrtyate tena % trayam etad vivādakṛt // Nar_M-1.21 //",
    "GSD36nars2_au:53": " dvyabhiyogas tu vijñeyaḥ $ śaṅkātattvābhiyogataḥ &",
    "GSD36nars2_au:54": " śaṅkāsatāṃ tu saṃsargāt % tattvaṃ ho8ḍhādidarśanāt // Nar_M-1.22 //",
    "GSD36nars2_au:55": " pakṣadvayābhisaṃbandhād $ dvidvāraḥ samudāhṛtaḥ &",
    "GSD36nars2_au:56": " pūrvavādas tayoḥ pakṣaḥ % pratipakṣas taduttaram // Nar_M-1.23 //",
    "GSD36nars2_au:57": " bhūtacchalānusāritvād $ dvigatiḥ sa udāhṛtaḥ &",
    "GSD36nars2_au:58": " bhūtaṃ tattvārthasaṃyuktaṃ % pramādābhihitaṃ chalam // Nar_M-1.24 //",
    "GSD36nars2_au:59": " tatra śiṣṭaṃ chalaṃ rājā $ marṣayed dharmasādhanaḥ &",
    "GSD36nars2_au:60": " bhūtam eva prapadyeta % dharmamūlā yataḥ śriyaḥ // Nar_M-1.25 //",
    "GSD36nars2_au:61": " dharmeṇo7ddharato rājño $ vyavahārān kṛtātmanaḥ &",
    "GSD36nars2_au:62": " saṃbhavanti guṇāḥ sapta % sapta vahner ivārciṣaḥ // Nar_M-1.26 //",
    "GSD36nars2_au:63": " dharmaś cārthaś ca kīrtiś ca $ lokapaktir upagrahaḥ &",
    "GSD36nars2_au:64": " prajābhyo bahumānaś ca % svarge sthānaṃ ca śāśvatam // Nar_M-1.27 //",
    "GSD36nars2_au:65": " tasmād dharmāsanaṃ prāpya $ rājā vigatamatsaraḥ &",
    "GSD36nars2_au:66": " samaḥ syāt sarvabhūteṣu % bibhrad vaivasvataṃ vratam // Nar_M-1.28 //",
    "GSD36nars2_au:67": " dharmaśāstraṃ puraskṛtya $ prāḍvivākamate sthitaḥ &",
    "GSD36nars2_au:68": " samāhitamatiḥ paśyed % vyavahārān anukramāt // Nar_M-1.29 //",
    "GSD36nars2_au:69": " āgamaḥ prathamaṃ kāryo $ vyavahārapadaṃ tataḥ &",
    "GSD36nars2_au:70": " vivitsā nirṇayaś caiva % darśanaṃ syāc caturvidham // Nar_M-1.30 //",
    "GSD36nars2_au:71": " dharmaśāstrārthaśāstrābhyām $ avirodhena mārgataḥ &",
    "GSD36nars2_au:72": " samīkṣamāṇo nipuṇaṃ % vyavahāragatiṃ nayet // Nar_M-1.31 //",
    "GSD36nars2_au:73": " yathā mṛgasya viddhasya $ vyādho mṛgapadaṃ nayet &",
    "GSD36nars2_au:74": " kakṣe śoṇitaleśena % tathā dharmapadaṃ nayet // Nar_M-1.32 //",
    "GSD36nars2_au:75": " yatra vipratipattiḥ syād $ dharmaśāstrārthaśāstrayoḥ &",
    "GSD36nars2_au:76": " arthaśāstro1ktam utsṛjya % dharmaśāstro1ktam ācāret // Nar_M-1.33 //",
    "GSD36nars2_au:77": " dharmaśāstravirodhe tu $ yuktiyukto 'pi dharmataḥ &",
    "GSD36nars2_au:78": " vyavahāro hi balavān % dharmas tenāvahīyate // Nar_M-1.34 //",
    "GSD36nars2_au:79": " sūkṣmo hi bhagavān dharmaḥ $ parokṣo durvicāraṇaḥ &",
    "GSD36nars2_au:80": " ataḥ pratyakṣamārgeṇa % vyavahāragatiṃ nayet // Nar_M-1.35 //",
    "GSD36nars2_au:81": " yāty acauro 'pi cauratvaṃ $ cauraś cāyāty acauratām &",
    "GSD36nars2_au:82": " acauraś cauratāṃ prāpto % māṇḍavyo vyavahārataḥ // Nar_M-1.36 //",
    "GSD36nars2_au:83": " strīṣu rātrau bahir grāmād $ antarveśmany arātiṣu &",
    "GSD36nars2_au:84": " vyavahāraḥ kṛto 'py eṣu % punaḥ kartavyatām iyāt // Nar_M-1.37 //",
    "GSD36nars2_au:85": " gahanatvād vivādānām $ asāmarthyāt smṛter api &",
    "GSD36nars2_au:86": " ṛṇādiṣu haret kālaṃ % kāmaṃ tattvabubhutsayā // Nar_M-1.38 //",
    "GSD36nars2_au:87": " gobhūhiraṇyastrīsteya- $ pāruṣyātyayikeṣu ca &",
    "GSD36nars2_au:88": " sāhaseṣv abhiśāpe ca % sadya eva vivādayet // Nar_M-1.39 //",
    "GSD36nars2_au:89": " anāvedya tu yo rājñe $ saṃdigdhe 'rthe pravartate &",
    "GSD36nars2_au:90": " prasahya sa vineyaḥ syāt % sa cāsyārtho na sidhyati // Nar_M-1.40 //",
    "GSD36nars2_au:91": " vaktavye 'rthe na tiṣṭhantam $ utkrāmantaṃ ca tadvacaḥ &",
    "GSD36nars2_au:92": " āsedhayed vivādārthī % yāvad āhvānadarśanam // Nar_M-1.41 //",
    "GSD36nars2_au:93": " sthānāsedhaḥ kālakṛtaḥ $ pravāsāt karmaṇas tathā &",
    "GSD36nars2_au:94": " caturvidhaḥ syād āsedho % nāsiddhas taṃ vilaṅghayet // Nar_M-1.42 //",
    "GSD36nars2_au:95": " nadīsaṃtārakāntāra- $ durdeśo1paplavādiṣu &",
    "GSD36nars2_au:96": " āsiddhas taṃ parāsedham % utkrāman nāparādhnuyāt // Nar_M-1.43 //",
    "GSD36nars2_au:97": " āsedhakāla āsiddha $ āsedham yo vyatikramet &",
    "GSD36nars2_au:98": " sa vineyo 'nyathā kurvann % āseddhā daṇḍabhāg bhavet // Nar_M-1.44 //",
    "GSD36nars2_au:99": " nirveṣṭukāmo rogārto $ yiyakṣur vyasane sthitaḥ &",
    "GSD36nars2_au:100": " abhiyuktas tathānyena % rājakāryo1dyatas tathā // Nar_M-1.45 //",
    "GSD36nars2_au:101": " gavāṃ pracāre gopālāḥ $ sasyabandhe kṛṣīvalāḥ &",
    "GSD36nars2_au:102": " śilpinaḥ cāpi tatkālam % āyudhīyāś ca vigrahe // Nar_M-1.46 //",
    "GSD36nars2_au:103": " aprāptavyavahāraś ca $ dūto dāno1nmukho vratī &",
    "GSD36nars2_au:104": " viṣamasthaś ca nāsedhyo % na cai7nān āhvayen nṛpaḥ // Nar_M-1.47 //",
    "GSD36nars2_au:105": " nābhiyukto 'bhiyuñjīta $ tam atīrtvārtham anyataḥ &",
    "GSD36nars2_au:106": " na cābhiyuktam anyena % na viddhaṃ veddhum arhati // Nar_M-1.48 //",
    "GSD36nars2_au:107": " yam artham abhiyuñjīta $ na taṃ viprakṛtiṃ nayet &",
    "GSD36nars2_au:108": " nānyat pakṣāntaraṃ gacched % gacchan pūrvāt sa hīyate // Nar_M-1.49 //",
    "GSD36nars2_au:109": " na ca mithyābhiyuñjīta $ doṣo mithyābhiyoginaḥ &",
    "GSD36nars2_au:110": " yas tatra vinayaḥ proktaḥ % so 'bhiyoktāram āvrajet // Nar_M-1.50 //",
    "GSD36nars2_au:111": " sāpadeśaṃ haran kālam $ abruvaṃś cāpi saṃsadi &",
    "GSD36nars2_au:112": " uktvā vaco vibruvaṃś ca % hīyamānasya lakṣaṇam // Nar_M-1.51 //",
    "GSD36nars2_au:113": " palāyate ya āhūtaḥ $ prāptaś ca vivaden na yaḥ &",
    "GSD36nars2_au:114": " vineyaḥ sa bhaved rājñā % hīna eva sa vādataḥ // Nar_M-1.52 //",
    "GSD36nars2_au:115": " nirṇiktavyavahāreṣu $ pramāṇam aphalaṃ bhavet &",
    "GSD36nars2_au:116": " likhitaṃ sākṣiṇo vāpi % pūrvam āveditaṃ na cet // Nar_M-1.53 //",
    "GSD36nars2_au:117": " yathā pakveṣu dhānyeṣu $ niṣphalāḥ prāvṛṣo guṇāḥ &",
    "GSD36nars2_au:118": " nirṇiktavyavahārāṇāṃ % pramāṇam aphalaṃ tathā // Nar_M-1.54 //",
    "GSD36nars2_au:119": " abhūtam apy abhihitaṃ $ prāptakālaṃ parīkṣyate &",
    "GSD36nars2_au:120": " yat tu pramādān no7cyeta % tad bhūtam api hīyate // Nar_M-1.55 //",
    "GSD36nars2_au:121": " tīritaṃ cānuśiṣṭaṃ ca $ yo manyeta vidharmataḥ &",
    "GSD36nars2_au:122": " dviguṇaṃ daṇḍam āsthāya % tat kāryaṃ punar uddharet // Nar_M-1.56 //",
    "GSD36nars2_au:123": " durdṛṣṭe vyavahāre tu $ sabhyās taṃ daṇḍam āpnuyuḥ &",
    "GSD36nars2_au:124": " na hi jātu vinā daṇḍaṃ % kaścin mārge 'vatiṣṭhate // Nar_M-1.57 //",
    "GSD36nars2_au:125": " rāgād ajñānato vāpi $ lobhād vā yo 'nyathā vadet &",
    "GSD36nars2_au:126": " sabhyo 'sabhyaḥ sa vijñeyas % taṃ rājā vinayed bhṛśam // Nar_M-1.58 //",
    "GSD36nars2_au:127": " kiṃtu rājñā viśeṣeṇa $ svadharmam anurakṣatā &",
    "GSD36nars2_au:128": " manuṣyacittavaicitryāt % parīkṣyā sādhvasādhutā // Nar_M-1.59 //",
    "GSD36nars2_au:129": " puruṣāḥ santi ye lobhāt $ prabrūyuḥ sākṣyam anyathā &",
    "GSD36nars2_au:130": " santi cānye durātmānaḥ % kūṭalekhyakṛto janāḥ // Nar_M-1.60 //",
    "GSD36nars2_au:131": " ataḥ parīkṣyam ubhayam $ etad rājñā viśeṣataḥ &",
    "GSD36nars2_au:132": " lekhyācāreṇa likhitaṃ % sākṣyācāreṇa sākṣiṇaḥ // Nar_M-1.61 //",
    "GSD36nars2_au:133": " asatyāḥ satyasaṃkāśāḥ $ satyāś cāsatyadarśanāḥ &",
    "GSD36nars2_au:134": " dṛśyante vividhā bhāvās % tasmād yuktaṃ parīkṣaṇam // Nar_M-1.62 //",
    "GSD36nars2_au:135": " talavad dṛśyate vyoma $ khadyoto havyavāḍ iva &",
    "GSD36nars2_au:136": " na talaṃ vidyate vyomni % na khadyote hutāśanaḥ // Nar_M-1.63 //",
    "GSD36nars2_au:137": " tasmāt pratyakṣadṛṣṭo 'pi $ yuktam arthaḥ parīkṣitum &",
    "GSD36nars2_au:138": " parīkṣya jñāpayan arthān % na dharmāt parihīyate // Nar_M-1.64 //",
    "GSD36nars2_au:139": " evaṃ paśyan sadā rājā $ vyavahārān samāhitaḥ &",
    "GSD36nars2_au:140": " vitatye7ha yaśo dīptaṃ % bradhnasyāpnoti viṣṭapam // Nar_M-1.65 //",
    "GSD36nars2_au:141": " mātṛkā 2 ( mātṛkā 2 is found only in ms P. )",
    "GSD36nars2_au:142": " [The second chapter of the mātṛkā included in Jolly's edition and translation is not to be part of the original Nāradasmṛti (see the Introduction to the",
    "GSD36nars2_au:143": " text).",
    "GSD36nars2_au:144": " Its translation is given in the Appendix.]",
    "GSD36nars2_au:145": " [bhāṣā]",
    "GSD36nars2_au:146": " suniścitabalādhānas tv $ arthī svārthapracoditaḥ &",
    "GSD36nars2_au:147": " lekhayet pūrvapakṣaṃ tu % kṛtakāryaviniścayaḥ // Nar_M-2.1 //",
    "GSD36nars2_au:148": " pūrvapakṣaśrutārthas tu $ pratyarthī tadanantaram &",
    "GSD36nars2_au:149": " pūrvapakṣārthasaṃbandhaṃ % pratipakṣaṃ niveśayet // Nar_M-2.2 //",
    "GSD36nars2_au:150": " śvo lekhanaṃ vā sa labhet $ tryahaṃ saptāham eva vā &",
    "GSD36nars2_au:151": " arthī tṛtīyapāde tu % yuktaṃ sadyo dhruvaṃ jayī // Nar_M-2.3 //",
    "GSD36nars2_au:152": " mithyā saṃpratipattir vā $ pratyavaskandam eva vā &",
    "GSD36nars2_au:153": " prāṅnyāyavidhisādhyaṃ vā % uttaraṃ syāc caturvidham // Nar_M-2.4 //",
    "GSD36nars2_au:154": " mithyaitan nābhijānāmi $ tadā tatra na saṃnidhiḥ &",
    "GSD36nars2_au:155": " ajātaś cāsmi tatkāla % evaṃ mithyā caturvidhā // Nar_M-2.5 //",
    "GSD36nars2_au:156": " mithyā ca viparītaṃ ca $ punaḥ śabdasamāgamam &",
    "GSD36nars2_au:157": " pūrvapakṣārthasaṃbandham % uttaraṃ syāc caturvidham // Nar_M-2.6 //",
    "GSD36nars2_au:158": " bhāṣāyā uttaraṃ yāvat $ pratyarthī na niveśayet &",
    "GSD36nars2_au:159": " arthī tu lekhayet tāvad % yāvad vastu vivakṣitam // Nar_M-2.7 //",
    "GSD36nars2_au:160": " anyārtham arthahīnaṃ ca $ pramāṇāgamavarjitam &",
    "GSD36nars2_au:161": " lekhyaṃ hīnādhikaṃ bhraṣṭaṃ % bhāṣādoṣās tūdāhṛtāḥ // Nar_M-2.8 //",
    "GSD36nars2_au:162": " labdhavyaṃ yena yad yasmāt $ sa tat tasmād avāpnuyāt &",
    "GSD36nars2_au:163": " na tv anyo 'nyad athānyasmād % ity anyārtham idaṃ tridhā // Nar_M-2.9 //",
    "GSD36nars2_au:164": " manasāham api dhyātas $ tvanmitreṇeha śatruvat &",
    "GSD36nars2_au:165": " ato 'nyathā mahākṣāntyā % tvam ihāvedito mayā // Nar_M-2.10 //",
    "GSD36nars2_au:166": " dravyapramāṇahīnaṃ yat $ phalopāśrayavarjitam &",
    "GSD36nars2_au:167": " pramāṇavarjitaṃ nāma % lekhyadoṣaṃ tad utsṛjet // Nar_M-2.11 //",
    "GSD36nars2_au:168": " āgamavarjitaṃ doṣaṃ $ pūrvapāde vivarjayet &",
    "GSD36nars2_au:169": " ekasya bahubhiḥ sārdhaṃ % purarāṣṭravirodhakam // Nar_M-2.12 //",
    "GSD36nars2_au:170": " bindumātrāpadavarṇeṣv $ ekāvidhiṣṭayā (?) &",
    "GSD36nars2_au:171": " hīnādhikā bhaved vyarthā % tāṃ yatnena vivarjayet // Nar_M-2.13 //",
    "GSD36nars2_au:172": " bhraṣṭaṃ tu duḥsthitaṃ yat syāj $ jalatailādibhir hatam &",
    "GSD36nars2_au:173": " bhāṣāyāṃ tad api spaṣṭaṃ % vispaṣṭārthaṃ vivarjayet // Nar_M-2.14 //",
    "GSD36nars2_au:174": " satyā bhāṣā na bhavati $ yady api syāt pratiṣṭhitā &",
    "GSD36nars2_au:175": " bahiś ced bhraśyate dharmān % niyatād vyavahārikāt // Nar_M-2.15 //",
    "GSD36nars2_au:176": " gandhamādanasaṃsthasya $ mayāsyāsīt tad arpitam &",
    "GSD36nars2_au:177": " vyavahārikadharmasya % bāhyam etan na sidhyati // Nar_M-2.16 //",
    "GSD36nars2_au:178": " anyākṣaraniveśena $ anyārthagamanena ca &",
    "GSD36nars2_au:179": " ākulaṃ ca kriyādānaṃ % kriyā cai7vākulā bhavet // Nar_M-2.17 //",
    "GSD36nars2_au:180": " rāgādīnāṃ yad ekena $ kopitaḥ karaṇe vadet &",
    "GSD36nars2_au:181": " tad ādau tu likhet sarvaṃ % vādinaḥ phalakādiṣu // Nar_M-2.18 //",
    "GSD36nars2_au:182": " nirākulāvabodhāya $ dharmasthaiḥ suvicāritam &",
    "GSD36nars2_au:183": " tasmād anyad vyapohyaṃ syād % vādinaḥ phalakādiṣu // Nar_M-2.19 //",
    "GSD36nars2_au:184": " vādibhyām abhyanujñātaṃ $ śeṣaṃ ca phalake sthitam &",
    "GSD36nars2_au:185": " sasākṣikaṃ likheyus te % pratipattiṃ ca vādinoḥ // Nar_M-2.20 //",
    "GSD36nars2_au:186": " vādibhyāṃ likhitāc cheṣaṃ $ yat punar vādinā smṛtam &",
    "GSD36nars2_au:187": " tat pratyākalitaṃ nāma % svapāde tasya likhyate // Nar_M-2.21 //",
    "GSD36nars2_au:188": " arthinā saṃniyukto vā $ pratyarthiprahito 'pi vā &",
    "GSD36nars2_au:189": " yo yasyārthe vivadate % tayor jayaparājayau // Nar_M-2.22 //",
    "GSD36nars2_au:190": " yo na bhrātā na ca pitā $ na putro na niyogakṛt &",
    "GSD36nars2_au:191": " parārthavādī daṇḍyaḥ syād % vyavahāre 'pi vibruvan // Nar_M-2.23 //",
    "GSD36nars2_au:192": " pūrvavādaṃ parityajya $ yo 'nyam ālambate punaḥ &",
    "GSD36nars2_au:193": " vādasaṃkramaṇāj jñeyo % hīnavādī sa vai naraḥ // Nar_M-2.24 //",
    "GSD36nars2_au:194": " sarveṣv api vivādeṣu $ vākchale nāpahīyate &",
    "GSD36nars2_au:195": " paśustrībhūmyṛṇādāne % śāsyo 'py arthān na hīyate // Nar_M-2.25 //",
    "GSD36nars2_au:196": " abhiyukto 'bhiyogasya $ yadi kuryād apahnavam &",
    "GSD36nars2_au:197": " abhiyoktā diśed deśyaṃ % pratyavaskandito na cet // Nar_M-2.26 //",
    "GSD36nars2_au:198": " pūrvapāde hi likhitaṃ $ yathākṣaram aśeṣataḥ &",
    "GSD36nars2_au:199": " arthī tṛtīyapāde tu % kriyayā pratipādayet // Nar_M-2.27 //",
    "GSD36nars2_au:200": " kriyāpi dvividhā proktā $ mānuṣī daivikī tathā &",
    "GSD36nars2_au:201": " mānuṣī lekhyasākṣibhyāṃ % dhaṭādir daivikī smṛtā // Nar_M-2.28 //",
    "GSD36nars2_au:202": " divā kṛte kāryavidhau $ grāmeṣu nagareṣu vā &",
    "GSD36nars2_au:203": " saṃbhave sākṣiṇāṃ caiva % divyā na bhavati kriyā // Nar_M-2.29 //",
    "GSD36nars2_au:204": " araṇye nirjane rātrāv $ antarveśmani sāhase &",
    "GSD36nars2_au:205": " nyāsasyāpahnave caiva % divyā saṃbhavati kriyā // Nar_M-2.30 //",
    "GSD36nars2_au:206": " kāraṇapratipattyā ca $ pūrvapakṣe virodhite &",
    "GSD36nars2_au:207": " abhiyuktena vai bhāvyaṃ % vijñeyaṃ pūrvapakṣavat // Nar_M-2.31 //",
    "GSD36nars2_au:208": " palāyate ya āhūto $ maunī sākṣiparājitaḥ &",
    "GSD36nars2_au:209": " svayam abhyupapannaś ca % avasannaś caturvidhaḥ // Nar_M-2.32 //",
    "GSD36nars2_au:210": " anyavādī kriyādveṣī $ no7pasthātā niruttaraḥ &",
    "GSD36nars2_au:211": " āhūtaprapalāyī ca % hīnaḥ pañcavidhaḥ smṛtaḥ // Nar_M-2.33 //",
    "GSD36nars2_au:212": " maṇayaḥ padmarāgādyā $ dīnārādi hiraṇmayam &",
    "GSD36nars2_au:213": " muktāvidrumaśaṅkhādyāḥ % praduṣṭāḥ svāmigāminaḥ // Nar_M-2.34 //",
    "GSD36nars2_au:214": " gandhamālyam adattaṃ tu $ bhūṣaṇaṃ vāsa eva vā &",
    "GSD36nars2_au:215": " pāduke9ti rājo9ktaṃ tad % ākrāman vadham arhati // Nar_M-2.35 //",
    "GSD36nars2_au:216": " paṇyamūlyaṃ bhṛtir nyāso $ daṇḍo yac cāvahārakam &",
    "GSD36nars2_au:217": " vṛthādānākṣikapaṇā % vardhante nāvivakṣitāḥ // Nar_M-2.36 //",
    "GSD36nars2_au:218": " mithyābhiyogino ye syur $ dvijānāṃ śūdrayonayaḥ &",
    "GSD36nars2_au:219": " teṣāṃ jihvāṃ samutkṛtya % rājā śūle vidhāpayet // Nar_M-2.37 //",
    "GSD36nars2_au:220": " ājñā lekhaḥ paṭṭakaḥ śāsanaṃ vā $ ādhiḥ pattraṃ vikrayo vā krayo vā &",
    "GSD36nars2_au:221": " rājñe kuryāt pūrvam āvedanaṃ yas % tasya jñeyaḥ pūrvapakṣaḥ vidhijñaiḥ //",
    "GSD36nars2_au:222": " sākṣikadūṣaṇe kāryaṃ $ pūrvasākṣiviśodhanam &",
    "GSD36nars2_au:223": " śuddheṣu sākṣiṣu tataḥ % paścāt sākṣyaṃ viśodhayet // Nar_M-2.39 //",
    "GSD36nars2_au:224": " sākṣisabhyāvasannānāṃ $ dūṣaṇe darśanaṃ punaḥ &",
    "GSD36nars2_au:225": " svacaryāvasitānāṃ tu % nāsti paunarbhavo vidhiḥ // Nar_M-2.40 //",
    "GSD36nars2_au:226": " svayam abhyupapanno 'pi $ svacaryāvasito 'pi san &",
    "GSD36nars2_au:227": " kriyāvasanno 'py arheta % paraṃ sabhyāvadhāraṇam // Nar_M-2.41 //",
    "GSD36nars2_au:228": " pakṣān utsārya kāryas tu $ sabhyaiḥ kāryaviniścayaḥ &",
    "GSD36nars2_au:229": " anutsāritanirṇikte % virodhaḥ pretya ceha ca // Nar_M-2.42 //",
    "GSD36nars2_au:230": " sabhair eva jitaḥ paścād $ rājñā śāsyaḥ svaśāstrataḥ &",
    "GSD36nars2_au:231": " jayine cāpi deyaṃ syād % yathāvaj jayapatrakam // Nar_M-2.43 //",
    "GSD36nars2_au:232": " vyavahāramukhaṃ caitat $ pūrvam uktaṃ svayaṃbhuvā &",
    "GSD36nars2_au:233": " mukhaśuddhau hi śuddhiḥ syād % vyavahārasya nānyathā // Nar_M-2.44 //",
    "GSD36nars2_au:234": " mātṛkā 3",
    "GSD36nars2_au:235": " [sabhā]",
    "GSD36nars2_au:236": " niyuktena tu vaktavyam $ apakṣapatitaṃ vacaḥ // Nar_M-3.1 //",
    "GSD36nars2_au:237": " yuktarūpaṃ bruvan sabhyo $ nāpnuyād dveṣakilbiṣe &",
    "GSD36nars2_au:238": " bruvāṇas tv anyathā sabhyas % tad evo7bhayam āpnuyāt // Nar_M-3.2 //",
    "GSD36nars2_au:239": " rājā tu dhārmikān sabhyān $ niyuñjyāt suparīkṣitān &",
    "GSD36nars2_au:240": " vyavahāradhuraṃ voḍhuṃ % ye śaktāḥ sadgavā iva // Nar_M-3.3 //",
    "GSD36nars2_au:241": " dharmaśāstrārthakuśalāḥ $ kulīnāḥ satyavādinaḥ &",
    "GSD36nars2_au:242": " samāḥ śatrau ca mitre ca % nṛpateḥ syuḥ sabhāsadaḥ // Nar_M-3.4 //",
    "GSD36nars2_au:243": " tatpratiṣṭhaḥ smṛto dharmo $ dharmamūlaś ca pārthivaḥ &",
    "GSD36nars2_au:244": " saha sadbhir ato rājā % vyavahārān viśodhayet // Nar_M-3.5 //",
    "GSD36nars2_au:245": " śuddheṣu vyavahāreṣu $ śuddhiṃ yānti sabhāsadaḥ &",
    "GSD36nars2_au:246": " śuddhiś ca teṣāṃ dharmād dhi % dharmam eva vadet tataḥ // Nar_M-3.6 //",
    "GSD36nars2_au:247": " yatra dharmo hy adharmeṇa $ satyaṃ yatrānṛtena ca &",
    "GSD36nars2_au:248": " hanyate prekṣamāṇānāṃ % hatās tatra sabhāsadaḥ // Nar_M-3.7 //",
    "GSD36nars2_au:249": " viddho dharmo hy adharmeṇa $ sabhāṃ yatro7patiṣṭhate &",
    "GSD36nars2_au:250": " na ced viśalyaḥ kriyate % viddhās tatra sabhāsadaḥ // Nar_M-3.8 //",
    "GSD36nars2_au:251": " sabhā vā na praveṣṭavyā $ vaktavyaṃ vā samañjasam &",
    "GSD36nars2_au:252": " abruvan vibruvan vāpi % naro bhavati kilbiṣī // Nar_M-3.9 //",
    "GSD36nars2_au:253": " ye tu sabhyāḥ sabhāṃ gatvā $ tūṣṇīṃ dhyāyanta āsate &",
    "GSD36nars2_au:254": " yathāprāptaṃ na bruvate % sarve te 'nṛtavādinaḥ // Nar_M-3.10 //",
    "GSD36nars2_au:255": " pādo 'dharmasya kartāraṃ $ pādaḥ sākṣiṇam ṛcchati &",
    "GSD36nars2_au:256": " pādaḥ sabhāsadaḥ sarvān % pādo rājānam ṛcchati // Nar_M-3.11 //",
    "GSD36nars2_au:257": " rājā bhavaty anenās tu $ mucyante ca sabhāsadaḥ &",
    "GSD36nars2_au:258": " eno gacchati kartāraṃ % nindārho yatra nindyate // Nar_M-3.12 //",
    "GSD36nars2_au:259": " andho matsyān ivāśnāti $ nirapekṣaḥ sakaṇṭakān &",
    "GSD36nars2_au:260": " parokṣam arthavaikalyād % bhāṣate yaḥ sabhāṃ gataḥ // Nar_M-3.13 //",
    "GSD36nars2_au:261": " tasmāt sabhyaḥ sabhāṃ prāpya $ rāgadveṣavivarjitaḥ &",
    "GSD36nars2_au:262": " vacas tathāvidhaṃ brūyād % yathā na narakaṃ patet // Nar_M-3.14 //",
    "GSD36nars2_au:263": " yathā śalyaṃ bhiṣag vidvān $ uddhared yantrayuktitaḥ &",
    "GSD36nars2_au:264": " prāḍvivākas tathā śalyam % uddhared vyavahārataḥ // Nar_M-3.15 //",
    "GSD36nars2_au:265": " yatra sabhyo janaḥ sarvaḥ $ sādhv etad iti manyate &",
    "GSD36nars2_au:266": " sa niḥśalyo vivādaḥ syāt % saśalyaḥ syād ato 'nyathā // Nar_M-3.16 //",
    "GSD36nars2_au:267": " na sā sabhā yatra na santi vṛddhā $ vṛddhā na te ye na vadanti dharmam &",
    "GSD36nars2_au:268": " nāsau dharmo yatra na satyam asti % na tat satyaṃ yac chalenānuviddham //",
    "GSD36nars2_au:269": " vyavahārapadāni",
    "GSD36nars2_au:270": " 1. ṛṇādānam ṛṇaṃ deyam adeyaṃ ca $ yena yatra yathā ca yat &",
    "GSD36nars2_au:271": " dānagrahaṇadharmāc ca % ṛṇādānam iti smṛtam // Nar_1.01 //",
    "GSD36nars2_au:272": " pitary uparate putrā $ ṛṇaṃ dadyur yathāṃśataḥ &",
    "GSD36nars2_au:273": " vibhaktā hy avibhaktā vā % yas tām udvahate dhuram // Nar_1.02 //",
    "GSD36nars2_au:274": " pitṛvyeṇāvibhaktena $ bhrātrā vā yad ṛṇaṃ kṛtam &",
    "GSD36nars2_au:275": " mātrā vā yat kuṭumbārthe % dadyus tad rikthino 'khilam // Nar_1.03 //",
    "GSD36nars2_au:276": " kramād avyāhataṃ prāptaṃ $ putrair yan narṇam uddhṛtam &",
    "GSD36nars2_au:277": " dadyuḥ paitāmahaṃ pautrās % tac caturthān nivartate // Nar_1.04 //",
    "GSD36nars2_au:278": " icchanti pitaraḥ putrān $ svārthahetor yatas tataḥ &",
    "GSD36nars2_au:279": " uttamarṇādhamarṇebhyo % mām ayaṃ mocayiṣyati // Nar_1.05 //",
    "GSD36nars2_au:280": " ataḥ putreṇa jātena $ svārtham utsṛjya yatnataḥ &",
    "GSD36nars2_au:281": " pitā mokṣitavya ṛṇād % yathā na narakaṃ patet // Nar_1.06 //",
    "GSD36nars2_au:282": " tapasvī cāgnihotrī ca $ ṛṇavān mriyate yadi &",
    "GSD36nars2_au:283": " tapaś caivāgnihotraṃ ca % sarvaṃ tad dhanināṃ dhanam // Nar_1.07 //",
    "GSD36nars2_au:284": " na putrarṇaṃ pitā dadyād $ dadyāt putras tu paitṛkam &",
    "GSD36nars2_au:285": " kāmakrodhasurādyūta- % prātibhāvyakṛtaṃ vinā // Nar_1.08 //",
    "GSD36nars2_au:286": " pitur eva niyogād yat $ kuṭumbabharaṇāya ca &",
    "GSD36nars2_au:287": " kṛtaṃ vā yad ṛṇaṃ kṛcchre % dadyāt putrasya tat pitā // Nar_1.09 //",
    "GSD36nars2_au:288": " śiṣyāntevāsidāsastrī- $ vaiyāvṛttyakaraiś ca yat &",
    "GSD36nars2_au:289": " kuṭumbahetor utkṣiptaṃ % voḍhavyaṃ tat kuṭumbinā // Nar_1.10 //",
    "GSD36nars2_au:290": " nārvāg viṃśatimād varṣāt $ pitari proṣite sutaḥ &",
    "GSD36nars2_au:291": " ṛṇaṃ dadyāt pitṛvye vā % jyeṣṭhe bhrātary athāpi vā // Nar_1.11 //",
    "GSD36nars2_au:292": " dāpyaḥ pararṇam eko 'pi $ jīvatsv adhikṛtaiḥ kṛtam &",
    "GSD36nars2_au:293": " preteṣu tu na tatputraḥ % pararṇaṃ dātum arhati // Nar_1.12 //",
    "GSD36nars2_au:294": " na strī patikṛtaṃ dadyād $ ṛṇaṃ putrakṛtaṃ tathā &",
    "GSD36nars2_au:295": " abhyupetād ṛte yadvā % saha patyā kṛtaṃ bhavet // Nar_1.13 //",
    "GSD36nars2_au:296": " dadyād aputrā vidhavā $ niyuktā yā mumūrṣuṇā &",
    "GSD36nars2_au:297": " yo vā tadriktham ādadyād % yato riktham ṛṇaṃ tataḥ // Nar_1.14 //",
    "GSD36nars2_au:298": " na ca bhāryākṛtam ṛṇaṃ $ kathaṃcit patyur ābhavet &",
    "GSD36nars2_au:299": " āpatkṛtād ṛte puṃsāṃ % kuṭumbārtho hi vistaraḥ // Nar_1.15 //",
    "GSD36nars2_au:300": " anyatra rajakavyādha- $ gopaśauṇḍikayoṣitām &",
    "GSD36nars2_au:301": " teṣāṃ tatpratyayā vṛttiḥ % kuṭumbaṃ ca tadāśrayam // Nar_1.16 //",
    "GSD36nars2_au:302": " putriṇī tu samutsṛjya $ putraṃ strī yānyam āśrayet &",
    "GSD36nars2_au:303": " ṛkthaṃ tasyā haret sarvaṃ % niḥsvāyāḥ putra eva tu // Nar_1.17 //",
    "GSD36nars2_au:304": " yā tu sapradhanaiva strī $ sāpatyā cā7nyam āśrayet &",
    "GSD36nars2_au:305": " so 'syā dadyād ṛṇaṃ bhartur % utsṛjed vā tathaiva tām // Nar_1.18 //",
    "GSD36nars2_au:306": " adhanasya hy aputrasya $ mṛtasyopaiti yaḥ striyam &",
    "GSD36nars2_au:307": " ṛṇaṃ voḍhuḥ sa bhajate % tad evāsya dhanaṃ smṛtam // Nar_1.19 //",
    "GSD36nars2_au:308": " dhanastrīhāriputrāṇām $ ṛṇabhāg yo dhanaṃ haret &",
    "GSD36nars2_au:309": " putro 'satoḥ strīdhaninoḥ % strīhārī dhaniputrayoḥ // Nar_1.20 //",
    "GSD36nars2_au:310": " uttamā svairiṇī yā syād $ uttamā ca punarbhuvām &",
    "GSD36nars2_au:311": " ṛṇaṃ tayoḥ patikṛtaṃ % dadyād yas tām upāśnute // Nar_1.21 //",
    "GSD36nars2_au:312": " strīkṛtāny apramāṇāni $ kāryāṇy āhur anāpadi &",
    "GSD36nars2_au:313": " viśeṣato gṛhakṣetra- % dānādhamanavikrayāḥ // Nar_1.22 //",
    "GSD36nars2_au:314": " etāny api pramāṇāni $ bhartā yady anumanyate &",
    "GSD36nars2_au:315": " putraḥ patyur abhāve vā % rājā vā patiputrayoḥ // Nar_1.23 //",
    "GSD36nars2_au:316": " bhartrā prītena yad dattaṃ $ striyai tasmin mṛte 'pi tat &",
    "GSD36nars2_au:317": " sā yathākāmam aśnīyād % dadyād vā sthāvarād ṛte // Nar_1.24 //",
    "GSD36nars2_au:318": " tathā dāsakṛtaṃ kāryam $ akṛtaṃ paricakṣate &",
    "GSD36nars2_au:319": " anyatra svāmisaṃdeśān % na dāsaḥ prabhur ātmanaḥ // Nar_1.25 //",
    "GSD36nars2_au:320": " putreṇa ca kṛtaṃ kāryaṃ $ yat syāt pitur anicchataḥ &",
    "GSD36nars2_au:321": " tad apy akṛtam evāhur % dāsaḥ putraś ca tau samau // Nar_1.26 //",
    "GSD36nars2_au:322": " aprāptavyavahāraś cet $ svatantro 'pi hi na rṇabhāk &",
    "GSD36nars2_au:323": " svātantryaṃ tu smṛtaṃ jyeṣṭhe % jyaiṣṭhyaṃ guṇavayaḥkṛtam // Nar_1.27 //",
    "GSD36nars2_au:324": " trayaḥ svatantrā loke 'smin $ rājācāryas tathaiva ca &",
    "GSD36nars2_au:325": " prati prati ca varṇānāṃ % sarveṣāṃ svagṛhe gṛhī // Nar_1.28 //",
    "GSD36nars2_au:326": " asvatantrāḥ prajāḥ sarvāḥ $ svatantraḥ pṛthivīpatiḥ &",
    "GSD36nars2_au:327": " asvatantraḥ smṛtaḥ śiṣya % ācārye tu svatantratā // Nar_1.29 //",
    "GSD36nars2_au:328": " asvatantrāḥ striyaḥ putrā $ dāsāś ca saparigrahāḥ &",
    "GSD36nars2_au:329": " svatantras tatra tu gṛhī % yasya yat syāt kramāgatam // Nar_1.30 //",
    "GSD36nars2_au:330": " garbhasthaiḥ sadṛśo jñeya $ ā varṣād aṣṭamāc chiṣuḥ &",
    "GSD36nars2_au:331": " bāla ā ṣoḍaśāj jñeyaḥ % pogaṇḍaś cāpi śabdyate // Nar_1.31 //",
    "GSD36nars2_au:332": " parato vyavahārajñaḥ $ svatantraḥ pitarau vinā &",
    "GSD36nars2_au:333": " jīvator asvatantraḥ syāj % jarayāpi samanvitaḥ // Nar_1.32 //",
    "GSD36nars2_au:334": " tayor api pitā śreyān $ bījaprādhānyadarśanāt &",
    "GSD36nars2_au:335": " abhāve bījino mātā % tadabhāve tu pūrvajaḥ // Nar_1.33 //",
    "GSD36nars2_au:336": " svatantrāḥ sarva evaite $ paratantreṣu sarvadā &",
    "GSD36nars2_au:337": " anuśiṣṭau visarge ca % vikraye ce7śvarā matāḥ // Nar_1.34 //",
    "GSD36nars2_au:338": " yad bālaḥ kurute kāryam $ asvatantras tathai9va ca &",
    "GSD36nars2_au:339": " akṛtaṃ tad iti prāhuḥ % śāstre śāstravido janāḥ // Nar_1.35 //",
    "GSD36nars2_au:340": " svatantro 'pi hi yat kāryaṃ $ kuryād aprakṛtiṃ gataḥ &",
    "GSD36nars2_au:341": " tad apy akṛtam evāhur % asvatantraḥ sa hetutaḥ // Nar_1.36 //",
    "GSD36nars2_au:342": " kāmakrodhābhiyuktārta- $ bhayavyasanapīḍitāḥ &",
    "GSD36nars2_au:343": " rāgadveṣaparītāś ca % jñeyās tv aprakṛtiṃ gatāḥ // Nar_1.37 //",
    "GSD36nars2_au:344": " kule jyeṣṭhas tathā śreṣṭhaḥ $ prakṛtisthaś ca yo bhavet &",
    "GSD36nars2_au:345": " tatkṛtaṃ syāt kṛtaṃ kāryaṃ % nāsvatantrakṛtaṃ kṛtam // Nar_1.38 //",
    "GSD36nars2_au:346": " dhanamūlāḥ kriyāḥ sarvā $ yatnas tatsādhane mataḥ &",
    "GSD36nars2_au:347": " rakṣaṇaṃ vardhanaṃ bhoga % iti tasya vidhiḥ kramāt // Nar_1.39 //",
    "GSD36nars2_au:348": " tat punas trividhaṃ jñeyaṃ $ śuklaṃ śabalam eva ca &",
    "GSD36nars2_au:349": " kṛṣṇaṃ ca tasya vijñeyaḥ % prabhedaḥ saptadhā pṛthak // Nar_1.40 //",
    "GSD36nars2_au:350": " śrutaśauryatapaḥkanyā- $ śiṣyayājyānvayāgatam &",
    "GSD36nars2_au:351": " dhanaṃ saptavidhaṃ śuklam % udayo 'py asya tadvidhaḥ // Nar_1.41 //",
    "GSD36nars2_au:352": " kusīdakṛṣivāṇijya- $ śulkaśilpānuvṛttibhiḥ &",
    "GSD36nars2_au:353": " kṛtopakārād āptaṃ ca % śabalaṃ samudāhṛtam // Nar_1.42 //",
    "GSD36nars2_au:354": " pārśvikadyūtadautyārti- $ pratirūpakasāhasaiḥ &",
    "GSD36nars2_au:355": " vyājenopārjitaṃ yac ca % tat kṛṣṇaṃ samudāhṛtam // Nar_1.43 //",
    "GSD36nars2_au:356": " tena krayo vikrayaś ca $ dānaṃ grahaṇam eva ca &",
    "GSD36nars2_au:357": " vividhāś ca pravartante % kriyāḥ saṃbhoga eva ca // Nar_1.44 //",
    "GSD36nars2_au:358": " yathāvidhena dravyeṇa $ yat kiṃcit kurute naraḥ &",
    "GSD36nars2_au:359": " tathāvidham avāpnoti % sa phalaṃ pretya ceha ca // Nar_1.45 //",
    "GSD36nars2_au:360": " tat punar dvādaśavidhaṃ $ prativarṇāśrayāt smṛtam &",
    "GSD36nars2_au:361": " sādhāraṇaṃ syāt trividhaṃ % śeṣaṃ navavidhaṃ smṛtam // Nar_1.46 //",
    "GSD36nars2_au:362": " kramāgataṃ prītidāyaḥ $ prāptaṃ ca saha bhāryayā &",
    "GSD36nars2_au:363": " aviśeṣeṇa varṇānāṃ % sarveṣāṃ trividhaṃ dhanam // Nar_1.47 //",
    "GSD36nars2_au:364": " vaiśeṣikaṃ dhanaṃ jñeyaṃ $ brāhmaṇasya trilakṣaṇam &",
    "GSD36nars2_au:365": " pratigraheṇa yallabdhaṃ % yājyataḥ śiṣyatas tathā // Nar_1.48 //",
    "GSD36nars2_au:366": " trividhaṃ kṣatriyasyāpi $ prāhur vaiśeṣikaṃ dhanam &",
    "GSD36nars2_au:367": " yuddhopalabdhaṃ kāraś ca % daṇḍaś ca vyavahārataḥ // Nar_1.49 //",
    "GSD36nars2_au:368": " vaiśeṣikaṃ dhanaṃ jñeyaṃ $ vaiśyasyā7pi trilakṣaṇam &",
    "GSD36nars2_au:369": " kṛṣigorakṣavāṇijyaiḥ % śūdrasyaibhyas tv anugrahāt // Nar_1.50 //",
    "GSD36nars2_au:370": " sarveṣām eva varṇānām $ eṣa dharmyo dhanāgamaḥ &",
    "GSD36nars2_au:371": " viparyayād adharmyaḥ syān % na ced āpad garīyasī // Nar_1.51 //",
    "GSD36nars2_au:372": " āpatsv anantarā vṛttir $ brāhmaṇasya vidhīyate &",
    "GSD36nars2_au:373": " vaiśyavṛttis tataś coktā % na jaghanyā kathaṃcana // Nar_1.52 //",
    "GSD36nars2_au:374": " na kathaṃcana kurvīta $ brāhmaṇaḥ karma vārṣalam &",
    "GSD36nars2_au:375": " vṛṣalaḥ karma na brāhmaṃ % patanīye hi te tayoḥ // Nar_1.53 //",
    "GSD36nars2_au:376": " utkṛṣṭaṃ cāpakṛṣṭaṃ ca $ tayoḥ karma na vidyate &",
    "GSD36nars2_au:377": " madhyame karmaṇī hitvā % sarvasādhāraṇe hi te // Nar_1.54 //",
    "GSD36nars2_au:378": " āpadaṃ brāhmaṇas tīrtvā $ kṣatravṛttyā hṛtair dhanaiḥ &",
    "GSD36nars2_au:379": " utsṛjet kṣatravṛttiṃ tāṃ % kṛtvā pāvanam ātmanaḥ // Nar_1.55 //",
    "GSD36nars2_au:380": " tasyām eva tu yo vṛttau $ brāhmaṇo ramate rasāt &",
    "GSD36nars2_au:381": " kāṇḍapṛṣṭhaś cyuto mārgāt % so 'pāṅkteyaḥ prakīrtitaḥ // Nar_1.56 //",
    "GSD36nars2_au:382": " vaiśyavṛttāv avikreyaṃ $ brāhmaṇasya payo dadhi &",
    "GSD36nars2_au:383": " ghṛtaṃ madhu madhūcchiṣṭaṃ % lākṣākṣārarasāsavāḥ // Nar_1.57 //",
    "GSD36nars2_au:384": " māṃsaudanatilakṣauma- $ somapuṣpaphalapalāḥ &",
    "GSD36nars2_au:385": " manuṣyaviṣaśastrāmbu- % lavaṇāpūpavīrudhaḥ // Nar_1.58 //",
    "GSD36nars2_au:386": " nīlīkauṣeyacarmāsthi- $ kutapaikaśaphā mṛdaḥ &",
    "GSD36nars2_au:387": " udaśvitkeśapiṇyāka- % śākādyauṣadhayas tathā // Nar_1.59 //",
    "GSD36nars2_au:388": " brāhmaṇasya tu vikreyaṃ $ śuṣkaṃ dāru tṛṇāni ca &",
    "GSD36nars2_au:389": " gandhadravyairakāvetra- % tūlamūlatuśād ṛte // Nar_1.60 //",
    "GSD36nars2_au:390": " svayaṃ śīrṇaṃ ca vidalaṃ $ phalānāṃ badareṅgude &",
    "GSD36nars2_au:391": " rajjuḥ kārpāsikaṃ sūtraṃ % tac ced avikṛtaṃ bhavet // Nar_1.61 //",
    "GSD36nars2_au:392": " aśaktau bheṣajasyārthe $ yajñahetos tathai9va ca &",
    "GSD36nars2_au:393": " yady avaśyaṃ tu vikreyās % tilā dhānyena tatsāmāḥ // Nar_1.62 //",
    "GSD36nars2_au:394": " avikreyāṇi vikrīṇan $ brāhmaṇaḥ pracyutaḥ pathaḥ &",
    "GSD36nars2_au:395": " mārge punar avasthāpya % rājñā daṇḍena bhūyasā // Nar_1.63 //",
    "GSD36nars2_au:396": " pramāṇāni pramāṇasthaiḥ $ paripālyāni yatnataḥ &",
    "GSD36nars2_au:397": " sīdanti hi pramāṇāni % pramāṇair avyavasthitaiḥ // Nar_1.64 //",
    "GSD36nars2_au:398": " likhitaṃ sākṣiṇo bhuktiḥ $ pramāṇaṃ trividhaṃ smṛtaṃ &",
    "GSD36nars2_au:399": " dhanasvīkaraṇe yena % dhanī dhanam upāśnute // Nar_1.65 //",
    "GSD36nars2_au:400": " likhitaṃ balavan nityaṃ $ jīvantas tv eva sākṣiṇaḥ &",
    "GSD36nars2_au:401": " kālātiharaṇād bhuktir % iti śāstreṣu niścayaḥ // Nar_1.66 //",
    "GSD36nars2_au:402": " trividhasyāsya dṛṣṭasya $ pramāṇasya yathākramam &",
    "GSD36nars2_au:403": " pūrvaṃ pūrvaṃ guru jñeyaṃ % bhuktir ebhyo garīyasī // Nar_1.67 //",
    "GSD36nars2_au:404": " vidyamāne 'pi likhite $ jīvatsv api hi sākṣiṣu &",
    "GSD36nars2_au:405": " viśeṣataḥ sthāvarāṇāṃ % yan na bhuktaṃ na tat sthiram // Nar_1.68 //",
    "GSD36nars2_au:406": " bhujyamānān parair arthān $ yaḥ svān maurkhyād upekṣate &",
    "GSD36nars2_au:407": " samakṣaṃ jīvato 'py asya % tān bhuktiḥ kurute vaśe // Nar_1.69 //",
    "GSD36nars2_au:408": " yatkiṃcid daśa varṣāṇi $ saṃnidhau prekṣate dhanī &",
    "GSD36nars2_au:409": " bhujyamānaṃ parais tūṣṇīṃ % na sa tal labdhum arhati // Nar_1.70 //",
    "GSD36nars2_au:410": " upekṣāṃ kurvatas tasya $ tūṣṇīṃ bhūtasya tiṣṭhataḥ &",
    "GSD36nars2_au:411": " kāle 'tipanne pūrvokte % vyavahāro na sidhyati // Nar_1.71 //",
    "GSD36nars2_au:412": " ajaḍaś ced apogaṇḍo $ viṣaye cāsya bhujyate &",
    "GSD36nars2_au:413": " bhuktaṃ tad vyavahāreṇa % bhoktā tad dhanam arhati // Nar_1.72 //",
    "GSD36nars2_au:414": " ādhiḥ sīmā bāladhanaṃ $ nikṣepopanidhī striyaḥ &",
    "GSD36nars2_au:415": " rājasvaṃ śrotriyasvaṃ ca % nopabhogena jīryate // Nar_1.73 //",
    "GSD36nars2_au:416": " pratyakṣaparibhogāc ca $ svāmino dvidaśāḥ samāḥ &",
    "GSD36nars2_au:417": " ādhyādīny api jīryante % strīnarendradhanād ṛte // Nar_1.74 //",
    "GSD36nars2_au:418": " strīdhanaṃ ca narendrāṇāṃ $ na kadācana jīryate &",
    "GSD36nars2_au:419": " anāgamaṃ bhujyamānaṃ % vatsarāṇāṃ śatair api // Nar_1.75 //",
    "GSD36nars2_au:420": " nirbhogo yatra dṛśyeta $ na dṛśyetāgamaḥ kvacit &",
    "GSD36nars2_au:421": " āgamaḥ kāraṇaṃ tatra % na bhogas tatra kāraṇam // Nar_1.76 //",
    "GSD36nars2_au:422": " anāgamaṃ bhujyate yan $ na tad bhogo 'tivartate &",
    "GSD36nars2_au:423": " prete tu bhoktari dhanaṃ % yāti tadvaṃśyabhogyatām // Nar_1.77 //",
    "GSD36nars2_au:424": " āhartaivābhiyuktaḥ sann $ arthānām uddharet padam &",
    "GSD36nars2_au:425": " bhuktir eva viśuddhiḥ syāt % prāptānāṃ pitṛtaḥ kramāt // Nar_1.78 //",
    "GSD36nars2_au:426": " anvāhitaṃ hṛtaṃ nyastaṃ $ balāvaṣṭabdhaṃ yācitam &",
    "GSD36nars2_au:427": " apratyakṣaṃ ca yad bhuktaṃ % ṣaḍ etāny āgamaṃ vinā // Nar_1.79 //",
    "GSD36nars2_au:428": " tathārūḍhavivādasya $ pretasya vyavahāriṇaḥ &",
    "GSD36nars2_au:429": " putreṇa so 'rthaḥ saṃśodhyo % na taṃ bhogo 'tivartate // Nar_1.80 //",
    "GSD36nars2_au:430": " yad vināgamam apy ūrdhvaṃ $ bhuktaṃ pūrvais tribhir bhavet &",
    "GSD36nars2_au:431": " na tac chakyam apākartuṃ % kramāt tripuruṣāgatam // Nar_1.81 //",
    "GSD36nars2_au:432": " santo 'pi na pramāṇaṃ syur $ mṛte dhanini sākṣiṇaḥ &",
    "GSD36nars2_au:433": " anyatra śrāvitaṃ yat syāt % svayam āsannamṛtyunā // Nar_1.82 //",
    "GSD36nars2_au:434": " na hi pratyarthini prete $ pramāṇaṃ sākṣiṇāṃ vacaḥ &",
    "GSD36nars2_au:435": " sākṣimat karaṇaṃ tatra % pramāṇaṃ syād viniścaye // Nar_1.83 //",
    "GSD36nars2_au:436": " śrāvitas tv ātureṇāpi $ yas tv artho dharmasaṃhitaḥ &",
    "GSD36nars2_au:437": " mṛte 'pi tatra sākṣī syāt % ṣaṭsu cānvāhitādiṣu // Nar_1.84 //",
    "GSD36nars2_au:438": " kriya rṇādiṣu sarveṣu $ balavaty uttarottarā &",
    "GSD36nars2_au:439": " pratigrahādhikrīteṣu % pūrvā pūrvā garīyasī // Nar_1.85 //",
    "GSD36nars2_au:440": " sthānalābhanimittaṃ hi $ dānagrahaṇam iṣyate &",
    "GSD36nars2_au:441": " tat kusīdam iti proktaṃ % tena vṛttiḥ kusīdinām // Nar_1.86 //",
    "GSD36nars2_au:442": " kāyikā kālikā caiva $ kāritā ca tathā smṛtā &",
    "GSD36nars2_au:443": " cakravṛddhiś ca śāstreṣu % tasya vṛddhiś caturvidhā // Nar_1.87 //",
    "GSD36nars2_au:444": " kāyāvirodhinī śaśvat $ paṇapādyā tu kāyikā &",
    "GSD36nars2_au:445": " pratimāsaṃ sravati yā % vṛddhiḥ sā kālikā smṛtā // Nar_1.88 //",
    "GSD36nars2_au:446": " vṛddhiḥ sā kāritā nāma $ ya rṇikena svayaṃkṛtā &",
    "GSD36nars2_au:447": " vṛddher api punar vṛddhiś % cakravṛddhir udāhṛtā // Nar_1.89 //",
    "GSD36nars2_au:448": " ṛṇānāṃ sārvabhaumo 'yaṃ $ vidhir vṛddhikaraḥ smṛtaḥ &",
    "GSD36nars2_au:449": " deśācāravidhis tv anyo % yatra rṇam avatiṣṭhati // Nar_1.90 //",
    "GSD36nars2_au:450": " dviguṇaṃ triguṇaṃ caiva $ tathānyasmiṃś caturguṇam &",
    "GSD36nars2_au:451": " tathāṣṭaguṇam anyasmin % deśe deśe 'vatiṣṭhate // Nar_1.91 //",
    "GSD36nars2_au:452": " hiraṇyadhānyavastrāṇāṃ $ vṛddhir dvitricaturguṇā &",
    "GSD36nars2_au:453": " ghṛtasyāṣṭaguṇā vṛddhiḥ % strīpaśūnāṃ ca saṃtatiḥ // Nar_1.92 //",
    "GSD36nars2_au:454": " sūtrakarpāsakiṇvānāṃ $ trapuṣaḥ sīsakasya ca &",
    "GSD36nars2_au:455": " āyudhānāṃ ca sarveṣāṃ % carmaṇas tāmralohayoḥ // Nar_1.93 //",
    "GSD36nars2_au:456": " anyeṣāṃ caiva sarveṣām $ iṣṭakānāṃ tathaiva ca &",
    "GSD36nars2_au:457": " akṣayyā vṛddhir eteṣāṃ % manur āha prajāpatiḥ // Nar_1.94 //",
    "GSD36nars2_au:458": " tailānāṃ caiva sarveṣāṃ $ madyānāṃ madhusarpiṣām &",
    "GSD36nars2_au:459": " vṛddhir aṣṭaguṇā jñeyā % guḍasya lavaṇasya ca // Nar_1.95 //",
    "GSD36nars2_au:460": " na vṛddhiḥ prītidattānāṃ $ syād anākāritā kvacit &",
    "GSD36nars2_au:461": " anākāritam apy ūrdhvaṃ % vatsarārdhād vivardhate // Nar_1.96 //",
    "GSD36nars2_au:462": " eṣa vṛddhividhiḥ proktaḥ $ prativṛddhasya dharmataḥ &",
    "GSD36nars2_au:463": " vṛddhis tu yoktā dhānyānāṃ % vārdhuṣyaṃ tad udāhṛtam // Nar_1.97 //",
    "GSD36nars2_au:464": " āpadaṃ nistared vaiśyaḥ $ kāmaṃ vārdhuṣakarmaṇā &",
    "GSD36nars2_au:465": " āpatsv api hi kaṣṭāsu % brāhmaṇasya na vārdhuṣam // Nar_1.98 //",
    "GSD36nars2_au:466": " brāhmaṇasya tu yad deyaṃ $ sānvayasya na cāsti saḥ &",
    "GSD36nars2_au:467": " svakulyasyāsya nivapet % tadabhāve 'sya bandhuṣu // Nar_1.99 //",
    "GSD36nars2_au:468": " yadā tu na svakulyāḥ syur $ na ca saṃbandhibāndhavāḥ &",
    "GSD36nars2_au:469": " tadā dadyāt svajātibhyas % teṣv asatsv apsu nikṣipet // Nar_1.100 //",
    "GSD36nars2_au:470": " gṛhītvopagataṃ dadyād $ ṛṇikāyodayaṃ dhanī &",
    "GSD36nars2_au:471": " adadad yācyamānas tu % śeṣahānim avāpnuyāt // Nar_1.101 //",
    "GSD36nars2_au:472": " lekhyaṃ dadyād ṛṇe śuddhe $ tadabhāve pratiśravam &",
    "GSD36nars2_au:473": " dhanikarṇikayor evaṃ % viśuddhiḥ syāt parasparam // Nar_1.102 //",
    "GSD36nars2_au:474": " viśrambhahetū dvāv atra $ pratibhūr ādhir eva ca &",
    "GSD36nars2_au:475": " likhitaṃ sākṣiṇaś ca dve % pramāṇe vyaktikārake // Nar_1.103 //",
    "GSD36nars2_au:476": " upasthānāya dānāya $ pratyayāya tathaiva ca &",
    "GSD36nars2_au:477": " trividhaḥ pratibhūr dṛṣṭas % triṣv evārtheṣu sūribhiḥ // Nar_1.104 //",
    "GSD36nars2_au:478": " ṛṇiṣv apratikurvatsu $ pratyaye vā vivādite &",
    "GSD36nars2_au:479": " pratibhūs tad ṛṇaṃ dadyād % anupasthāpayaṃs tathā // Nar_1.105 //",
    "GSD36nars2_au:480": " bahavaś cet pratibhuvo $ dadyus te 'rthaṃ yathākṛtam &",
    "GSD36nars2_au:481": " arthe 'viśeṣite hy eṣu % dhaninaś chandataḥ kriyā // Nar_1.106 //",
    "GSD36nars2_au:482": " yaṃ cārthaṃ pratibhūr dadyād $ dhanikenopapīḍitaḥ &",
    "GSD36nars2_au:483": " ṛṇikas taṃ pratibhuve % dviguṇaṃ pratipādayet // Nar_1.107 //",
    "GSD36nars2_au:484": " adhikriyata ity ādhiḥ $ sa vijñeyo dvilakṣaṇaḥ &",
    "GSD36nars2_au:485": " kṛtakālopaneyaś ca % yāvaddeyodyatas tathā // Nar_1.108 //",
    "GSD36nars2_au:486": " sa punar dvividhaḥ prokto $ gopyo bhogyas tathaiva ca &",
    "GSD36nars2_au:487": " pratidānaṃ tathaivāsya % lābhahānir viparyaye // Nar_1.109 //",
    "GSD36nars2_au:488": " pramādād dhaninas tadvad $ ādhau vikṛtim āgate &",
    "GSD36nars2_au:489": " vinaṣṭe mūlanāśaḥ syād % daivarājakṛtād ṛte // Nar_1.110 //",
    "GSD36nars2_au:490": " rakṣyamāṇo 'pi yatrādhiḥ $ kāleneyād asāratām &",
    "GSD36nars2_au:491": " ādhir anyo 'dhikartavyo % deyaṃ vā dhanine dhanam // Nar_1.111 //",
    "GSD36nars2_au:492": " atha śaktivihīnaḥ syād $ ṛṇī kālaviparyayāt &",
    "GSD36nars2_au:493": " śakyaprekṣam ṛṇaṃ dāpyaḥ % kāle kāle yathodayam // Nar_1.112 //",
    "GSD36nars2_au:494": " śakto vā yadi daurātmyān $ na dadyād dhanine dhanam &",
    "GSD36nars2_au:495": " rājñā dāpayitavyaḥ syād % gṛhītvāṃśaṃ tu viṃśakam // Nar_1.113 //",
    "GSD36nars2_au:496": " naśyed ṛṇaparīmāṇaṃ $ kāleneha rṇikasya cet &",
    "GSD36nars2_au:497": " jātisaṃjñādhivāsānām % āgamo lekhyataḥ smṛtaḥ // Nar_1.114 //",
    "GSD36nars2_au:498": " lekhyaṃ tu dvividhaṃ jñeyaṃ $ svahastānyakṛtaṃ tathā &",
    "GSD36nars2_au:499": " asākṣimat sākṣimac ca % siddhir deśasthites tayoḥ // Nar_1.115 //",
    "GSD36nars2_au:500": " deśācārāviruddhaṃ yad $ vyaktādhikṛtalakṣaṇam &",
    "GSD36nars2_au:501": " tat pramāṇaṃ smṛtaṃ lekhyam % aviluptakramākṣaram // Nar_1.116 //",
    "GSD36nars2_au:502": " mattābhiyuktastrībāla- $ balātkārakṛtaṃ ca yat &",
    "GSD36nars2_au:503": " tad apramāṇakaraṇaṃ % bhītopadhikṛtaṃ tathā // Nar_1.117 //",
    "GSD36nars2_au:504": " mṛtāḥ syuḥ sākṣiṇo yatra $ dhanikarṇikalekhakāḥ &",
    "GSD36nars2_au:505": " tad apy apārthaṃ likhitam % ṛte tv ādheḥ sthirāśrayāt // Nar_1.118 //",
    "GSD36nars2_au:506": " ādhir yo dvividhaḥ prokto $ jaṅgamaḥ sthāvaras tathā &",
    "GSD36nars2_au:507": " siddhir atrobhayasyāsya % bhogo yady asti nānyathā // Nar_1.119 //",
    "GSD36nars2_au:508": " darśitaṃ pratikālaṃ yac $ chrāvitaṃ śrāvitaṃ ca yat &",
    "GSD36nars2_au:509": " lekhyaṃ sidhyati sarvatra % mṛteṣv api hi sākṣiṣu // Nar_1.120 //",
    "GSD36nars2_au:510": " aśrutārtham adṛṣṭārthaṃ $ vyavahārārtham eva ca &",
    "GSD36nars2_au:511": " na lekhyaṃ siddhim āpnoti % jīvatsv api hi sākṣiṣu // Nar_1.121 //",
    "GSD36nars2_au:512": " lekhye deśāntaranyaste $ dagdhe durlikhite hṛte &",
    "GSD36nars2_au:513": " satas tatkālakaraṇam % asato dṛṣṭadarśanam // Nar_1.122 //",
    "GSD36nars2_au:514": " yasmin syāt saṃśayo lekhye $ bhūtābhūtakṛte kvacit &",
    "GSD36nars2_au:515": " tatsvahastakriyācihna- % prāptiyuktibhir uddharet // Nar_1.123 //",
    "GSD36nars2_au:516": " lekhyaṃ yac cānyanāmāṅkaṃ $ hetvantarakṛtaṃ bhavet &",
    "GSD36nars2_au:517": " vipratyaye parīkṣyaṃ tat % saṃbandhāgamahetubhiḥ // Nar_1.124 //",
    "GSD36nars2_au:518": " lekhyaṃ yac cānyanāmāṅkaṃ $ hetvantarakṛtaṃ bhavet &",
    "GSD36nars2_au:519": " vipratyaye parīkṣyaṃ tat % saṃbandhāgamahetubhiḥ // Nar_1.124*1 //",
    "GSD36nars2_au:520": " likhitaṃ likhitenaiva $ sākṣimat sākṣibhir haret &",
    "GSD36nars2_au:521": " sākṣibhyo likhitaṃ śreyo % likhitena tu sākṣiṇaḥ // Nar_1.125 //",
    "GSD36nars2_au:522": " chinnabhinnahṛtonmṛṣṭa- $ naṣṭadurlikhiteṣu ca &",
    "GSD36nars2_au:523": " kartavyam anyal lekhyaṃ syād % eṣa lekhyavidhiḥ smṛtaḥ // Nar_1.126 //",
    "GSD36nars2_au:524": " saṃdigdheṣu tu kāryeṣu $ dvayor vivadamānayoḥ &",
    "GSD36nars2_au:525": " dṛṣṭaśrutānubhūtatvāt % sākṣibhyo vyaktidarśanam // Nar_1.127 //",
    "GSD36nars2_au:526": " samakṣadarśanāt sākṣī $ vijñeyaḥ śrotracakṣuṣoḥ &",
    "GSD36nars2_au:527": " śrotrasya yat paro brūte % cakṣuṣaḥ kāyakarma yat // Nar_1.128 //",
    "GSD36nars2_au:528": " ekādaśavidhaḥ sākṣī $ sa tu dṛṣṭo manīṣibhiḥ &",
    "GSD36nars2_au:529": " kṛtaḥ pañcavidhas teṣāṃ % ṣaḍvidho 'kṛta ucyate // Nar_1.129 //",
    "GSD36nars2_au:530": " likhitaḥ smāritaś caiva $ yadṛcchābhijña eva ca &",
    "GSD36nars2_au:531": " gūḍhaś cottarasākṣī ca % sākṣī pañcavidhaḥ smṛtaḥ // Nar_1.130 //",
    "GSD36nars2_au:532": " akṛtaḥ ṣaḍvidhaś cāpi $ sūribhiḥ parikīrtitaḥ &",
    "GSD36nars2_au:533": " grāmaś ca prāḍvivākaś ca % rājā ca vyavahāriṇām // Nar_1.131 //",
    "GSD36nars2_au:534": " kāryeṣv abhyantaro yaḥ syād $ arthinā prahitaś ca yaḥ &",
    "GSD36nars2_au:535": " kulaṃ kulavivādeṣu % bhaveyus te 'pi sākṣiṇaḥ // Nar_1.132 //",
    "GSD36nars2_au:536": " kulīnā ṛjavaḥ śuddhā $ janmataḥ karmato 'rthataḥ &",
    "GSD36nars2_au:537": " tryavarāḥ sākṣiṇo 'nindyāḥ % śucayaḥ syuḥ subuddhayaḥ // Nar_1.133 //",
    "GSD36nars2_au:538": " brāhmaṇāḥ kṣatriyā vaiśyāḥ $ śūdrā ye cāpy aninditāḥ &",
    "GSD36nars2_au:539": " prativarṇaṃ bhaveyus te % sarve sarveṣu vā punaḥ // Nar_1.134 //",
    "GSD36nars2_au:540": " śreṇīṣu śreṇipuruṣāḥ $ sveṣu vargeṣu vargiṇaḥ &",
    "GSD36nars2_au:541": " bahirvāsiṣu bāhyāś ca % striyaḥ striṣu ca sākṣiṇaḥ // Nar_1.135 //",
    "GSD36nars2_au:542": " śreṇyādiṣu tu vargeṣu $ kaścic ced dveṣyatām iyāt &",
    "GSD36nars2_au:543": " tebhya eva na sākṣī syād % dveṣṭāraḥ sarva eva te // Nar_1.136 //",
    "GSD36nars2_au:544": " asākṣy api hi śāstreṣu $ dṛṣṭaḥ pañcavidho budhaiḥ &",
    "GSD36nars2_au:545": " vacanād doṣato bhedāt % svayamukter mṛtāntaraḥ // Nar_1.137 //",
    "GSD36nars2_au:546": " śrotriyādyā vacanataḥ $ stenādyā doṣadarśanāt &",
    "GSD36nars2_au:547": " bhedād vipratipattiḥ syād % vivāde yatra sākṣiṇaḥ // Nar_1.138 //",
    "GSD36nars2_au:548": " svayamukter anirdiṣṭaḥ $ svayam evaitya yo vadet &",
    "GSD36nars2_au:549": " mṛtāntaro 'rthini prete % mumūrṣuśrāvitād ṛte // Nar_1.139 //",
    "GSD36nars2_au:550": " śrotriyās tāpasā vṛddhā $ ye ca pravrajitā narāḥ &",
    "GSD36nars2_au:551": " asākṣiṇas te vacanān % nātra hetur udāhṛtaḥ // Nar_1.140 //",
    "GSD36nars2_au:552": " stenāḥ sāhasikāś caṇḍāḥ $ kitavā vadhakās tathā &",
    "GSD36nars2_au:553": " asākṣiṇas te duṣṭatvāt % teṣu satyaṃ na vidyate // Nar_1.141 //",
    "GSD36nars2_au:554": " rājñā parigṛhīteṣu $ sākṣiṣv ekārthaniścaye &",
    "GSD36nars2_au:555": " vacanaṃ yatra bhidyate % te syur bhedād asākṣiṇaḥ // Nar_1.142 //",
    "GSD36nars2_au:556": " anirdiṣṭas tu sākṣitve $ svayam evaitya yo vadet &",
    "GSD36nars2_au:557": " sūcīty uktaḥ sa śāstreṣu % na sa sākṣitvam arhati // Nar_1.143 //",
    "GSD36nars2_au:558": " yo 'rthaḥ śrāvayitavyaḥ syāt $ tasminn asati cārthini &",
    "GSD36nars2_au:559": " kva tad vadatu sākṣitvam % ity asākṣī mṛtāntaraḥ // Nar_1.144 //",
    "GSD36nars2_au:560": " yo 'rthaḥ śrāvayitavyaḥ syāt $ tasminn asati cārthini &",
    "GSD36nars2_au:561": " kva tad vadatu sākṣitvam % ity asākṣī mṛtāntaraḥ // Nar_1.144*1 //",
    "GSD36nars2_au:562": " dvayor vivadator arthe $ dvayoḥ satsu ca sākṣiṣu &",
    "GSD36nars2_au:563": " pūrvapakṣo bhaved yasya % bhaveyus tasya sākṣiṇaḥ // Nar_1.145 //",
    "GSD36nars2_au:564": " ādharyaṃ pūrvapakṣasya $ yasminn arthe vaśād bhavet &",
    "GSD36nars2_au:565": " praṣṭavyāḥ sākṣiṇas tatra % vivāde prativādinaḥ // Nar_1.146 //",
    "GSD36nars2_au:566": " na pareṇa samuddiṣṭam $ upeyāt sākṣiṇaṃ rahaḥ &",
    "GSD36nars2_au:567": " bhedayet taṃ na cānyena % hīyetaivaṃ samācaran // Nar_1.147 //",
    "GSD36nars2_au:568": " sākṣy uddiṣṭo yadi preyād $ gacched vāpi digantaram &",
    "GSD36nars2_au:569": " tacchrotāraḥ pramāṇaṃ syuḥ % pramāṇaṃ hy uttarakriyā // Nar_1.148 //",
    "GSD36nars2_au:570": " sudīrgheṇāpi kālena $ likhitaṃ siddhim āpnuyāt &",
    "GSD36nars2_au:571": " jānatā cātmanā lekhyaṃ % ajānānas tu lekhayet // Nar_1.149 //",
    "GSD36nars2_au:572": " siddhir uktāṣṭamād varṣāt $ smāritasyeha sākṣiṇaḥ &",
    "GSD36nars2_au:573": " ā pañcamāt tathā siddhir % yadṛcchopagatasya tu // Nar_1.150 //",
    "GSD36nars2_au:574": " ā tṛtīyāt tathā varṣāt $ siddhir gūḍhasya sākṣiṇaḥ &",
    "GSD36nars2_au:575": " ā vai saṃvatsarāt siddhiṃ % vadanty uttarasākṣiṇaḥ // Nar_1.151 //",
    "GSD36nars2_au:576": " athavā kālaniyamo $ na dṛṣṭaḥ sākṣiṇaṃ prati &",
    "GSD36nars2_au:577": " smṛtyapekṣaṃ hi sākṣitvam % āhuḥ śāstravido janāḥ // Nar_1.152 //",
    "GSD36nars2_au:578": " yasya nopahatā puṃsaḥ $ smṛtiḥ śrotraṃ ca nityaśaḥ &",
    "GSD36nars2_au:579": " sudīrgheṇāpi kālena % sa sākṣī sākṣyam arhati // Nar_1.153 //",
    "GSD36nars2_au:580": " asākṣipratyayās tv anye $ ṣaḍvivādāḥ prakīrtitāḥ &",
    "GSD36nars2_au:581": " lakṣaṇāny eva sākṣitvaṃ % eṣām āhur manīṣiṇaḥ // Nar_1.154 //",
    "GSD36nars2_au:582": " ulkāhasto 'gnido jñeyaḥ $ śastrapāṇis tu ghātakaḥ &",
    "GSD36nars2_au:583": " keśākeśigṛhītaś ca % yugapat pāradārikaḥ // Nar_1.155 //",
    "GSD36nars2_au:584": " kuddālapāṇir vijñeyaḥ $ setubhettā samīpagaḥ &",
    "GSD36nars2_au:585": " tathā kuṭhārapāṇiś ca % vanachettā prakīrtitaḥ // Nar_1.156 //",
    "GSD36nars2_au:586": " abhyagracihno vijñeyo $ daṇḍapāruṣyakṛn naraḥ &",
    "GSD36nars2_au:587": " asākṣipratyayā hy ete % pāruṣye tu parīkṣaṇam // Nar_1.157 //",
    "GSD36nars2_au:588": " kaścit kṛtvātmanaś cihnaṃ $ dveṣāt param upadravet &",
    "GSD36nars2_au:589": " hetvarthagatisāmarthyais % tatra yuktaṃ parīkṣaṇam // Nar_1.158 //",
    "GSD36nars2_au:590": " nārthasaṃbandhino nāptā $ na sahāyā na vairiṇaḥ &",
    "GSD36nars2_au:591": " na dṛṣṭadoṣāḥ praṣṭavyāś % na vyādhyārtā na dūṣitāḥ // Nar_1.159 //",
    "GSD36nars2_au:592": " dāsanaikṛtikāśraddha- $ vṛddhastrībālacākrikāḥ &",
    "GSD36nars2_au:593": " mattonmattapramattārta- % kitavagrāmayājakāḥ // Nar_1.160 //",
    "GSD36nars2_au:594": " mahāpathikasāmudra- $ vaṇikpravrajitāturāḥ &",
    "GSD36nars2_au:595": " lubdhakaśrotriyācāra- % hīnaklībakuśīlavāḥ // Nar_1.161 //",
    "GSD36nars2_au:596": " nāstikavrātyadārāgni- $ tyāgino 'yājyayājakāḥ &",
    "GSD36nars2_au:597": " ekasthālīsahāyāri- % carajñātisanābhayaḥ // Nar_1.162 //",
    "GSD36nars2_au:598": " prāgdṛṣṭadoṣaśailūṣa $ viṣajīvyahituṇḍikāḥ &",
    "GSD36nars2_au:599": " garadāgnidakīnāśa- % śūdrāputropapātikāḥ // Nar_1.163 //",
    "GSD36nars2_au:600": " klāntasāhasikaśrānta- $ nirdhanāntyāvasāyinaḥ &",
    "GSD36nars2_au:601": " bhinnavṛttāsamāvṛtta- % jaḍatailikamūlikāḥ // Nar_1.164 //",
    "GSD36nars2_au:602": " bhūtāviṣṭanṛpadviṣṭa $ varṣanakṣatrasūcakāḥ &",
    "GSD36nars2_au:603": " aghaśaṃsyātmavikretṛ- % hīnāṅgabhagavṛttayaḥ // Nar_1.165 //",
    "GSD36nars2_au:604": " kunakhī śyāvadan śvitri- $ mitradhrukśaṭhaśauṇḍikāḥ &",
    "GSD36nars2_au:605": " aindrajālikalubdhogra % śreṇīgaṇavirodhinaḥ // Nar_1.166 //",
    "GSD36nars2_au:606": " vadhakṛccitrakṛnmaṅkhaḥ $ patitaḥ kūṭakārakaḥ &",
    "GSD36nars2_au:607": " kuhakaḥ pratyavasitas % taskaro rājapūruṣaḥ // Nar_1.167 //",
    "GSD36nars2_au:608": " manuṣyaviṣaśastrāmbu- $ lavaṇāpūpavīrudhām &",
    "GSD36nars2_au:609": " vikretā brāhmaṇaś caiva % dvijo vārdhuṣikaś ca yaḥ // Nar_1.168 //",
    "GSD36nars2_au:610": " cyutaḥ svadharmāt kulikaḥ $ stāvako hīnasevakaḥ &",
    "GSD36nars2_au:611": " pitrā vivadamānaś ca % bhedakṛc cety asākṣiṇaḥ // Nar_1.169 //",
    "GSD36nars2_au:612": " asākṣiṇo ye nirdiṣṭā $ dāsanaikṛtikādayaḥ &",
    "GSD36nars2_au:613": " kāryagauravam āsādya % bhaveyus te 'pi sākṣiṇaḥ // Nar_1.170 //",
    "GSD36nars2_au:614": " sāhaseṣu ca sarveṣu $ steyasaṃgrahaṇeṣu ca &",
    "GSD36nars2_au:615": " pāruṣyayoś cāpy ubhayor % na parīkṣeta sākṣiṇaḥ // Nar_1.171 //",
    "GSD36nars2_au:616": " teṣām api na bālaḥ syān $ naiko na strī na kūṭakṛt &",
    "GSD36nars2_au:617": " na bāndhavo na cārātir % brūyus te sākṣyam anyathā // Nar_1.172 //",
    "GSD36nars2_au:618": " bālo 'jñānād asatyāt strī $ pāpābhyāsāc ca kūṭakṛt &",
    "GSD36nars2_au:619": " vibrūyād bāndhavaḥ snehād % vairaniryātanād ariḥ // Nar_1.173 //",
    "GSD36nars2_au:620": " athavānumato yaḥ syād $ dvayor vivadamānayoḥ &",
    "GSD36nars2_au:621": " asākṣy eko 'pi sākṣitve % praṣṭavyaḥ syāt sa saṃsadi // Nar_1.174 //",
    "GSD36nars2_au:622": " yas tv ātmadoṣabhinnatvād $ asvastha iva lakṣyate &",
    "GSD36nars2_au:623": " sthānāt sthānāntaraṃ gacched % ekaikaṃ copadhāvati // Nar_1.175 //",
    "GSD36nars2_au:624": " kāsate 'nibhṛto 'kasmād $ abhīkṣṇaṃ niśvasaty api &",
    "GSD36nars2_au:625": " bhūmiṃ likhati pādābhyāṃ % bāhu vāso dhunoti ca // Nar_1.176 //",
    "GSD36nars2_au:626": " bhidyate mukhavarṇo 'sya $ lalāṭaṃ svidyate tathā &",
    "GSD36nars2_au:627": " śoṣam āgacchataś coṣṭhāv % ūrdhvaṃ tiryak ca vīkṣate // Nar_1.177 //",
    "GSD36nars2_au:628": " tvaramāṇa ivābaddham $ apṛṣṭo bahu bhāṣate &",
    "GSD36nars2_au:629": " kūṭasākṣī sa vijñeyas % taṃ pāpaṃ vinayen nṛpaḥ // Nar_1.178 //",
    "GSD36nars2_au:630": " śrāvayitvā ca yo 'nyebhyaḥ $ sākṣitvaṃ tad vinihnute &",
    "GSD36nars2_au:631": " sa vineyo bhṛśataraṃ % kūṭasākṣyadhiko hi saḥ // Nar_1.179 //",
    "GSD36nars2_au:632": " āhūya sākṣiṇaḥ pṛcchen $ niyamya śapathair bhṛśam &",
    "GSD36nars2_au:633": " samastān viditācārān % vijñātārthān pṛthak pṛthak // Nar_1.180 //",
    "GSD36nars2_au:634": " satyena śāpayed vipraṃ $ kṣatriyaṃ vāhanāyudhaiḥ &",
    "GSD36nars2_au:635": " gobījakāñcanair vaiśyaṃ % śūdraṃ sarvais tu pātakaiḥ // Nar_1.181 //",
    "GSD36nars2_au:636": " purāṇair dharmavacanaiḥ $ satyamāhātmyakīrtanaiḥ &",
    "GSD36nars2_au:637": " anṛtasyāpavādaiś ca % bhṛśam uttrāsya sākṣiṇaḥ // Nar_1.182 //",
    "GSD36nars2_au:638": " nagno muṇḍaḥ kapālena $ bhikṣārthī kṣutpipāsitaḥ &",
    "GSD36nars2_au:639": " dīnaḥ śatrugṛhaṃ gacched % yaḥ sākṣyam anṛtaṃ vadet // Nar_1.183 //",
    "GSD36nars2_au:640": " nagare pratiruddhaḥ san $ bahirdvāre bubhukṣitaḥ &",
    "GSD36nars2_au:641": " amitrān bhūyaśaḥ paśyed % yaḥ sākṣyam anṛtaṃ vadet // Nar_1.184 //",
    "GSD36nars2_au:642": " yāṃ rātrim adhivinnā strī $ yāṃ caivākṣaparājitaḥ &",
    "GSD36nars2_au:643": " yāṃ ca bhārābhitaptāṅgo % durvivaktā sa tāṃ vaset // Nar_1.185 //",
    "GSD36nars2_au:644": " sākṣī sākṣyasamuddeśe $ gokarṇaśithilaṃ caran &",
    "GSD36nars2_au:645": " sahasraṃ vāruṇān pāśān % ātmani pratimuñcati // Nar_1.186 //",
    "GSD36nars2_au:646": " tasya varṣaśate pūrṇe $ pāśam ekaṃ pramucyate &",
    "GSD36nars2_au:647": " evaṃ sa bandhanāt tasmān % mucyate niyutāḥ samāḥ // Nar_1.187 //",
    "GSD36nars2_au:648": " yāvato bāndhavāṃs yasmin $ hanti sākṣye 'nṛtaṃ vadan &",
    "GSD36nars2_au:649": " tāvataḥ saṃkhyayā tasmin % śṛṇu saumyānupūrvaśaḥ // Nar_1.188 //",
    "GSD36nars2_au:650": " pañca paśvanṛte hanti $ daśa hanti gavānṛte &",
    "GSD36nars2_au:651": " śatam aśvānṛte hanti % sahasraṃ puruṣānṛte // Nar_1.189 //",
    "GSD36nars2_au:652": " hanti jātān ajātāṃś ca $ hiraṇyārthe 'nṛtaṃ vadan &",
    "GSD36nars2_au:653": " sarvaṃ bhūmyanṛte hanti % mā sma bhūmyanṛtaṃ vadīḥ // Nar_1.190 //",
    "GSD36nars2_au:654": " ekam evādvitīyaṃ tat $ prāhuḥ pāvanam ātmanaḥ &",
    "GSD36nars2_au:655": " satyaṃ svargasya sopānaṃ % pārāvārasya naur iva // Nar_1.191 //",
    "GSD36nars2_au:656": " aśvamedhasahasraṃ ca $ satyaṃ ca tulayā dhṛtam &",
    "GSD36nars2_au:657": " aśvamedhasahasrād dhi % satyam eva viśiṣyate // Nar_1.192 //",
    "GSD36nars2_au:658": " varaṃ kūpaśatād vāpi $ varaṃ vāpīśatāt kratuḥ &",
    "GSD36nars2_au:659": " varaṃ kratuśatāt putraḥ % satyaṃ putraśatād varam // Nar_1.193 //",
    "GSD36nars2_au:660": " bhūr dhārayati satyena $ satyenodeti bhāskaraḥ &",
    "GSD36nars2_au:661": " satyena vāyuḥ pavate % satyenāpaḥ sravanti ca // Nar_1.194 //",
    "GSD36nars2_au:662": " satyam eva paraṃ dānaṃ $ satyam eva paraṃ tapaḥ &",
    "GSD36nars2_au:663": " satyam eva paro dharmo % lokānām iti naḥ śrutam // Nar_1.195 //",
    "GSD36nars2_au:664": " satyaṃ devāḥ samāsena $ manuṣyās tv anṛtaṃ smṛtam &",
    "GSD36nars2_au:665": " ihaiva tasya devatvaṃ % yasya satye sthitā matiḥ // Nar_1.196 //",
    "GSD36nars2_au:666": " satyaṃ brūhy anṛtaṃ tyaktvā $ satyena svargam eṣyasi &",
    "GSD36nars2_au:667": " uktvānṛtaṃ mahāghoraṃ % narakaṃ pratipatsyate // Nar_1.197 //",
    "GSD36nars2_au:668": " nirayeṣu ca te śaśvaj $ jihvām utkṛtya dāruṇāḥ &",
    "GSD36nars2_au:669": " asibhiḥ śātayiṣyanti % balino yamakiṃkarāḥ // Nar_1.198 //",
    "GSD36nars2_au:670": " śūlair bhetsyanti cākruddhāḥ $ krośantam aparāyaṇam &",
    "GSD36nars2_au:671": " avākśirasam utkṣipya % kṣepsyanty agnihradeṣu ca // Nar_1.199 //",
    "GSD36nars2_au:672": " anubhūya ca duḥkhās $ tāś ciraṃ narakavedanāḥ &",
    "GSD36nars2_au:673": " iha yāsyasy abhavyāsu % gṛdhrakākādiyoniṣu // Nar_1.200 //",
    "GSD36nars2_au:674": " jñātvaitān anṛte doṣāñ $ jñātvā satye ca sadguṇān &",
    "GSD36nars2_au:675": " satyaṃ vadoddharātmānaṃ % mātmānaṃ pātayiṣyasi // Nar_1.201 //",
    "GSD36nars2_au:676": " na bāndhavā na suhṛdo $ na dhanāni mahānty api &",
    "GSD36nars2_au:677": " alaṃ tārayituṃ śaktās % tamasy ugre nimajjataḥ // Nar_1.202 //",
    "GSD36nars2_au:678": " pitaras tv avalambante $ tvayi sākṣitvam āgate &",
    "GSD36nars2_au:679": " tārayiṣyati kiṃvāsmān % ātmānaṃ pātayiṣyati // Nar_1.203 //",
    "GSD36nars2_au:680": " satyam ātmā manuṣyasya $ satye sarvaṃ pratiṣṭhitam &",
    "GSD36nars2_au:681": " sarvathaivātmanātmānaṃ % śreyasā yojayiṣyasi // Nar_1.204 //",
    "GSD36nars2_au:682": " yāṃ ca rātrim ajaniṣṭhā $ yāṃ rātriṃ ca mariṣyasi &",
    "GSD36nars2_au:683": " vṛthā tadantaraṃ te syāt % kuryāś cet satyam anyathā // Nar_1.205 //",
    "GSD36nars2_au:684": " nāsti satyāt paro dharmo $ nānṛtāt pātakaṃ param &",
    "GSD36nars2_au:685": " sākṣidharme viśeṣeṇa % satyam eva vadet tataḥ // Nar_1.206 //",
    "GSD36nars2_au:686": " yaḥ parārthe praharati $ svāṃ vācaṃ puruṣādhamaḥ &",
    "GSD36nars2_au:687": " ātmārthe kiṃ na kuryāt sa % pāpo narakanirbhayaḥ // Nar_1.207 //",
    "GSD36nars2_au:688": " arthā vai vāci niyatā $ vāṅmūlā vāgviniḥsṛtāḥ &",
    "GSD36nars2_au:689": " yo hy etāṃ stenayed vācaṃ % sa sarvasteyakṛn naraḥ // Nar_1.208 //",
    "GSD36nars2_au:690": " sākṣivipratipattau tu $ pramāṇaṃ bahavo yataḥ &",
    "GSD36nars2_au:691": " tatsāmye śucayo grāhyās % tatsāmye smṛtimattarāḥ // Nar_1.209 //",
    "GSD36nars2_au:692": " smṛtimatsākṣisāmyaṃ tu $ vivāde yatra dṛśyate &",
    "GSD36nars2_au:693": " sūkṣmatvāt sākṣidharmasya % sākṣyaṃ vyāvartate punaḥ // Nar_1.210 //",
    "GSD36nars2_au:694": " nirdiṣṭeṣv arthajāteṣu $ sākṣī cet sākṣyam āgataḥ &",
    "GSD36nars2_au:695": " na brūyād akṣarasamaṃ % na tan nigaditaṃ bhavet // Nar_1.211 //",
    "GSD36nars2_au:696": " deśakālavayodravya- $ pramāṇākṛtijātiṣu &",
    "GSD36nars2_au:697": " yatra vipratipattiḥ syāt % sākṣyaṃ tad asad ucyate // Nar_1.212 //",
    "GSD36nars2_au:698": " ūnam abhyadhikaṃ cārthaṃ $ prabrūyur yatra sākṣiṇaḥ &",
    "GSD36nars2_au:699": " tad apy anuktaṃ vijñeyam % eṣa sākṣyavidhiḥ smṛtaḥ // Nar_1.213 //",
    "GSD36nars2_au:700": " pramādād dhanino yatra $ na syāl lekhyaṃ na sākṣiṇaḥ &",
    "GSD36nars2_au:701": " arthaṃ cāpahnuyād vādī % tatroktas trividho vidhiḥ // Nar_1.214 //",
    "GSD36nars2_au:702": " codanā pratikālaṃ ca $ yuktileśas tathaiva ca &",
    "GSD36nars2_au:703": " tṛtīyaḥ śapathaś coktas % tair evaṃ sādhayet kramāt // Nar_1.215 //",
    "GSD36nars2_au:704": " abhīkṣṇaṃ codyamāno yaḥ $ pratihanyān na tadvacaḥ &",
    "GSD36nars2_au:705": " tricatuḥpañcakṛtvo vā % parato 'rthaṃ tam āvahet // Nar_1.216 //",
    "GSD36nars2_au:706": " codanāpratighāte tu $ yuktileśais tam anviyāt &",
    "GSD36nars2_au:707": " deśakālārthasaṃbandha- % parimāṇakriyādibhiḥ // Nar_1.217 //",
    "GSD36nars2_au:708": " yuktiṣv apy asamarthāsu $ śapathair enam ardayet &",
    "GSD36nars2_au:709": " arthakālabalāpekṣam % agnyambusukṛtādibhiḥ // Nar_1.218 //",
    "GSD36nars2_au:710": " dīptāgnir yaṃ na dahati $ yam antardhārayanty āpaḥ &",
    "GSD36nars2_au:711": " sa taraty abhiśāpaṃ taṃ % kilbiṣī syād viparyaye // Nar_1.219 //",
    "GSD36nars2_au:712": " strīṇāṃ śīlābhiyogeṣu $ steyasāhasayor api &",
    "GSD36nars2_au:713": " eṣa eva vidhir dṛṣṭaḥ % sarvārthāpahnaveṣu ca // Nar_1.220 //",
    "GSD36nars2_au:714": " śapathā hy api devānām $ ṛṣīṇām api ca smṛtāḥ &",
    "GSD36nars2_au:715": " vasiṣṭhaḥ śapathaṃ śepe % yātudhāne tu śaṅkitaḥ // Nar_1.221 //",
    "GSD36nars2_au:716": " saptarṣayas tathendrāya $ puṣkarārthe samāgatāḥ &",
    "GSD36nars2_au:717": " śepuḥ śapatham avyagrāḥ % parasparaviśuddhaye // Nar_1.222 //",
    "GSD36nars2_au:718": " ayuktaṃ sāhasaṃ kṛtvā $ pratyāpattiṃ bhajeta yaḥ &",
    "GSD36nars2_au:719": " brūyāt svayaṃ vā sadasi % tasyārdhavinayaḥ smṛtaḥ // Nar_1.223 //",
    "GSD36nars2_au:720": " gūhamānas tu daurātmyād $ yadi pāpaṃ sa jīyate &",
    "GSD36nars2_au:721": " sabhyāś cātra na tuṣyanti % tīvro daṇḍaś ca pātyate // Nar_1.224 //",
    "GSD36nars2_au:722": " 2.nikṣipaḥ",
    "GSD36nars2_au:723": " svadravyaṃ yatra viśrambhān $ nikṣipaty aviśaṅkitaḥ &",
    "GSD36nars2_au:724": " nikṣepo nāma tat proktaṃ % vyavahārapadaṃ budhaiḥ // Nar_2.01 //",
    "GSD36nars2_au:725": " anyadravyavyavahitaṃ $ dravyam avyākṛtaṃ ca yat &",
    "GSD36nars2_au:726": " nikṣipyate paragṛhe % tad aupanidhikaṃ smṛtam // Nar_2.02 //",
    "GSD36nars2_au:727": " sa punar dvividhaḥ proktaḥ $ sākṣimān itaras tathā &",
    "GSD36nars2_au:728": " pratidānaṃ tathaivāsya % pratyayaḥ syād viparyaye // Nar_2.03 //",
    "GSD36nars2_au:729": " yācyamānas tu yo dātrā $ nikṣepaṃ na prayacchati &",
    "GSD36nars2_au:730": " daṇḍyaḥ sa rājñā dāpyaś ca % naṣṭe dāpyaś ca tatsamam // Nar_2.04 //",
    "GSD36nars2_au:731": " yaś cārthaṃ sādhayet tena $ nikṣeptur ananujñayā &",
    "GSD36nars2_au:732": " tatrāpi daṇḍyaḥ sa bhavet % tac ca sodayam āvahet // Nar_2.05 //",
    "GSD36nars2_au:733": " grahītuḥ saha yo 'rthena $ naṣṭo naṣṭaḥ sa dāyinaḥ &",
    "GSD36nars2_au:734": " daivarājakṛte tadvan % na cet taj jihmakāritam // Nar_2.06 //",
    "GSD36nars2_au:735": " eṣa eva vidhir dṛṣṭo $ yācitānvāhitādiṣu &",
    "GSD36nars2_au:736": " śilpiṣūpanidhau nyāse % pratinyāse tathaiva ca // Nar_2.07 //",
    "GSD36nars2_au:737": " pratigṛhṇāti pogaṇḍaṃ $ yaś ca sapradhanaṃ naraḥ &",
    "GSD36nars2_au:738": " tasyāpy eṣa bhaved dharmaḥ % ṣaḍ ete vidhayaḥ samāḥ // Nar_2.08 //",
    "GSD36nars2_au:739": " 3.saṃbhūyasamutthānam",
    "GSD36nars2_au:740": " vaṇikprabhṛtayo yatra $ karma saṃbhūya kurvate &",
    "GSD36nars2_au:741": " tat saṃbhūyasamutthānaṃ % vyavahārapadaṃ smṛtam // Nar_3.01 //",
    "GSD36nars2_au:742": " phalahetor upāyena $ karma saṃbhūya kurvatām &",
    "GSD36nars2_au:743": " ādhārabhūtaḥ prakṣepas % tenottiṣṭheyur aṃśataḥ // Nar_3.02 //",
    "GSD36nars2_au:744": " samo 'tirikto hīno vā $ yatrāṃśo yasya yādṛśaḥ &",
    "GSD36nars2_au:745": " kṣayavyayau tathā vṛddhis % tasya tatra tathāvidhāḥ // Nar_3.03 //",
    "GSD36nars2_au:746": " bhāṇḍapiṇḍavyayoddhāra- $ bhārasārānvavekṣaṇam &",
    "GSD36nars2_au:747": " kuryus te 'vyabhicāreṇa % samaye sve vyavasthitāḥ // Nar_3.04 //",
    "GSD36nars2_au:748": " pramādān nāśitaṃ dāpyaḥ $ pratiṣiddhakṛtaṃ ca yat &",
    "GSD36nars2_au:749": " asaṃdiṣṭaś ca yat kuryāt % sarvaiḥ saṃbhūyakāribhiḥ // Nar_3.05 //",
    "GSD36nars2_au:750": " daivataskararājotthe $ vyasane samupasthite &",
    "GSD36nars2_au:751": " yas tat svaśaktyā saṃrakṣet % tasyāṃśo daśamaḥ smṛtaḥ // Nar_3.06 //",
    "GSD36nars2_au:752": " ekasya cet syād vyasanaṃ $ dāyādo 'sya tad āpnuyāt &",
    "GSD36nars2_au:753": " anyo vāsati dāyāde % śaktāś cet sarva eva vā // Nar_3.07 //",
    "GSD36nars2_au:754": " ṛtvijāṃ vyasane 'py evam $ anyas tat karma nistaret &",
    "GSD36nars2_au:755": " labheta dakṣiṇābhāgaṃ % sa tasmāt saṃprakalpitam // Nar_3.08 //",
    "GSD36nars2_au:756": " ṛtvig yājyam aduṣṭaṃ $ yas tyajed anapakāriṇam &",
    "GSD36nars2_au:757": " aduṣṭaṃ va rtvijaṃ yājyo % vineyau tāv ubhāv api // Nar_3.09 //",
    "GSD36nars2_au:758": " ṛtvik tu trividho dṛṣṭaḥ $ pūrvajuṣṭaḥ svayaṃkṛtaḥ &",
    "GSD36nars2_au:759": " yadṛcchayā ca yaḥ kuryād % ārtvijyaṃ prītipūrvakam // Nar_3.10 //",
    "GSD36nars2_au:760": " kramāgateṣv eṣa dharmo $ vṛteṣv ṛtvikṣu ca svayam &",
    "GSD36nars2_au:761": " yādṛcchike tu saṃyājye % tattyāge nāsti kilbiṣam // Nar_3.11 //",
    "GSD36nars2_au:762": " śulkasthānaṃ vaṇik prāptaḥ $ śulkaṃ dadyād yathopagam &",
    "GSD36nars2_au:763": " na tad vyatihared rājñāṃ % balir eṣa prakalpitaḥ // Nar_3.12 //",
    "GSD36nars2_au:764": " śulkasthānaṃ pariharan $ na kāle krayavikrayī &",
    "GSD36nars2_au:765": " mithyoktvā ca parīmāṇaṃ % dāpyo 'ṣṭaguṇam atyayam // Nar_3.13 //",
    "GSD36nars2_au:766": " kaścic cet saṃcaran deśāt $ preyād abhyāgato vaṇik &",
    "GSD36nars2_au:767": " rājāsya bhāṇḍaṃ tad rakṣet % yāvad dāyādadarśanam // Nar_3.14 //",
    "GSD36nars2_au:768": " dāyāde 'sati bandhubhyo $ jñātibhyo vā tad arpayet &",
    "GSD36nars2_au:769": " tadabhāve suguptaṃ tad % dhārayed daśatīḥ samāḥ // Nar_3.15 //",
    "GSD36nars2_au:770": " asvāmikam adāyādaṃ $ daśavarṣasthitaṃ tataḥ &",
    "GSD36nars2_au:771": " rājā tad ātmasāt kuryād % evaṃ dharmo na hīyate // Nar_3.16 //",
    "GSD36nars2_au:772": " 4.dattāpradānikam",
    "GSD36nars2_au:773": " dattvā dravyam asamyag yaḥ $ punar ādātum icchati &",
    "GSD36nars2_au:774": " dattāpradānikaṃ nāma % tad vivādapadaṃ smṛtam // Nar_4.01 //",
    "GSD36nars2_au:775": " adeyam atha deyaṃ ca $ dattaṃ cādattam eva ca &",
    "GSD36nars2_au:776": " vyavahāreṣu vijñeyo % dānamārgaś caturvidhaḥ // Nar_4.02 //",
    "GSD36nars2_au:777": " tatra hyaṣṭāv adeyāni $ deyam ekavidhaṃ smṛtam &",
    "GSD36nars2_au:778": " dattaṃ saptavidhaṃ vidyād % adattaṃ ṣoḍaśātmakam // Nar_4.03 //",
    "GSD36nars2_au:779": " anvāhitaṃ yācitakam $ ādhiḥ sādhāraṇaṃ ca yat &",
    "GSD36nars2_au:780": " nikṣepaḥ putradāraṃ ca % sarvasvaṃ cānvaye sati // Nar_4.04 //",
    "GSD36nars2_au:781": " āpatsv api hi kaṣṭāsu $ vartamānena dehinā &",
    "GSD36nars2_au:782": " adeyāny āhur ācāryā % yac cānyasmai pratiśrutam // Nar_4.05 //",
    "GSD36nars2_au:783": " kuṭumbabharaṇād dravyaṃ $ yatkiṃcid atiricyate &",
    "GSD36nars2_au:784": " tad deyam upahṛtyānyad % dadad doṣam avāpnuyāt // Nar_4.06 //",
    "GSD36nars2_au:785": " paṇyamūlyaṃ bhṛtis tuṣṭyā $ snehāt pratyupakārataḥ &",
    "GSD36nars2_au:786": " strīśulkānugrahārthaṃ ca % dattaṃ dānavido viduḥ // Nar_4.07 //",
    "GSD36nars2_au:787": " adattaṃ tu bhayakrodha- $ śokavegarujānvitaiḥ &",
    "GSD36nars2_au:788": " tathotkocaparīhāsa- % vyatyāsacchalayogataḥ // Nar_4.08 //",
    "GSD36nars2_au:789": " bālamūḍhāsvatantrārta- $ mattonmattāpavarjitam &",
    "GSD36nars2_au:790": " kartā mamāyaṃ karmeti % pratilābhecchayā ca yat // Nar_4.09 //",
    "GSD36nars2_au:791": " apātre pātram ity ukte $ kārye cādharmasaṃhite &",
    "GSD36nars2_au:792": " yad dattaṃ syād avijñānād % adattaṃ tad api smṛtam // Nar_4.10 //",
    "GSD36nars2_au:793": " gṛhṇāty adattaṃ yo lobhād $ yaś cādeyaṃ prayacchati &",
    "GSD36nars2_au:794": " adattādāyako daṇḍyas % tathādeyasya dāyakaḥ // Nar_4.11 //",
    "GSD36nars2_au:795": " 5.abhyupetyāśuśrūṣā",
    "GSD36nars2_au:796": " abhyupetya tu śuśrūṣāṃ $ yas tāṃ na pratipadyate &",
    "GSD36nars2_au:797": " aśuśrūṣābhyupetyaitad % vivādapadam ucyate // Nar_5.01 //",
    "GSD36nars2_au:798": " śuśrūṣakaḥ pañcavidhaḥ $ śāstre dṛṣṭo manīṣibhiḥ &",
    "GSD36nars2_au:799": " caturvidhaḥ karmakaras % teṣāṃ dāsās tripañcakāḥ // Nar_5.02 //",
    "GSD36nars2_au:800": " śiṣyāntevāsibhṛtakāś $ caturthas tv adhikarmakṛt &",
    "GSD36nars2_au:801": " ete karmakarāḥ proktā % dāsās tu gṛhajādayaḥ // Nar_5.03 //",
    "GSD36nars2_au:802": " sāmānyam asvatantratvam $ eṣām āhur manīṣiṇaḥ &",
    "GSD36nars2_au:803": " jātikarmakṛtas tūkto % viśeṣo vṛttir eva ca // Nar_5.04 //",
    "GSD36nars2_au:804": " karmāpi dvividhaṃ jñeyam $ aśubhaṃ śubham eva ca &",
    "GSD36nars2_au:805": " aśubhaṃ dāsakarmoktaṃ % śubhaṃ karmakṛtāṃ smṛtam // Nar_5.05 //",
    "GSD36nars2_au:806": " gṛhadvārāśucisthāna- $ rathyāvaskaraśodhanam &",
    "GSD36nars2_au:807": " guhyāṅgasparśanocchiṣṭa- % viṇmūtragrahaṇojjhanam // Nar_5.06 //",
    "GSD36nars2_au:808": " iṣṭataḥ svāminaś cāṅgair $ upasthānam athāntataḥ &",
    "GSD36nars2_au:809": " aśubhaṃ karma vijñeyaṃ % śubham anyad ataḥ param // Nar_5.07 //",
    "GSD36nars2_au:810": " ā vidyāgrahaṇāc chiṣyaḥ $ śuśrūṣet prayato gurum &",
    "GSD36nars2_au:811": " tadvṛttir gurudāreṣu % guruputre tathaiva ca // Nar_5.08 //",
    "GSD36nars2_au:812": " brahmacārī cared bhaikṣam $ adhaḥśāyy analaṅkṛtaḥ &",
    "GSD36nars2_au:813": " jaghanyaśāyī sarveṣāṃ % pūrvotthāyī guror gṛhe // Nar_5.09 //",
    "GSD36nars2_au:814": " nāsaṃdiṣṭaḥ pratiṣṭheta $ tiṣṭhed vāpi guruṃ kvacit &",
    "GSD36nars2_au:815": " saṃdiṣṭaḥ karma kurvīta % śaktaś ced avicārayan // Nar_5.10 //",
    "GSD36nars2_au:816": " yathākālam adhīyīta $ yāvan na vimanā guruḥ &",
    "GSD36nars2_au:817": " āsīno 'dho guroḥ kūrce % phalake vā samāhitaḥ // Nar_5.11 //",
    "GSD36nars2_au:818": " anuśāsyaś ca guruṇā $ na ced anuvidhīyate &",
    "GSD36nars2_au:819": " avadhenāthavā hanyāt % rajjvā veṇudalena vā // Nar_5.12 //",
    "GSD36nars2_au:820": " bhṛśaṃ na tāḍayed enaṃ $ nottamāṅge na vakṣasi &",
    "GSD36nars2_au:821": " anuśāsyātha viśvāsyaḥ % śāsyo rājñānyathā guruḥ // Nar_5.13 //",
    "GSD36nars2_au:822": " samāvṛttaś ca gurave $ pradāya gurudakṣiṇām &",
    "GSD36nars2_au:823": " pratīyāt svagṛhān eṣā % śiṣyavṛttir udāhṛtā // Nar_5.14 //",
    "GSD36nars2_au:824": " svaśilpam icchann āhartuṃ $ bāndhavānām anujñayā &",
    "GSD36nars2_au:825": " ācāryasya vased ante % kālaṃ kṛtvā suniścitam // Nar_5.15 //",
    "GSD36nars2_au:826": " ācāryaḥ śikṣayed enaṃ $ svagṛhād dattabhojanam &",
    "GSD36nars2_au:827": " na cānyat kārayet karma % putravac cainam ācaret // Nar_5.16 //",
    "GSD36nars2_au:828": " śikṣayantam aduṣṭaṃ ca $ yas tv ācāryaṃ parityajet &",
    "GSD36nars2_au:829": " balād vāsayitavyaḥ syād % vadhabandhau ca so 'rhati // Nar_5.17 //",
    "GSD36nars2_au:830": " śikṣito 'pi kṛtaṃ kālam $ antevāsī samāpnuyāt &",
    "GSD36nars2_au:831": " tatra karma ca yat kuryād % ācāryasyaiva tatphalam // Nar_5.18 //",
    "GSD36nars2_au:832": " gṛhītaśilpaḥ samaye $ kṛtvācāryaṃ pradakṣiṇam &",
    "GSD36nars2_au:833": " śaktitaś cānumānyainam % antevāsī nivartayet // Nar_5.19 //",
    "GSD36nars2_au:834": " bhṛtakas trividho jñeya $ uttamo madhyamo 'dhamaḥ &",
    "GSD36nars2_au:835": " śaktibhaktyanurūpā syād % eṣāṃ karmāśrayā bhṛtiḥ // Nar_5.20 //",
    "GSD36nars2_au:836": " uttamas tv āyudhīyo 'tra $ madhyamas tu kṛṣīvalaḥ &",
    "GSD36nars2_au:837": " adhamo bhāravāhaḥ syād % ity evaṃ trividho bhṛtaḥ // Nar_5.21 //",
    "GSD36nars2_au:838": " artheṣv adhikṛto yaḥ syāt $ kuṭumbasya tathopari &",
    "GSD36nars2_au:839": " so 'dhikarmakaro jñeyaḥ % sa ca kauṭumbikaḥ smṛtaḥ // Nar_5.22 //",
    "GSD36nars2_au:840": " śubhakarmakarās tv ete $ catvāraḥ samudāhṛtāḥ &",
    "GSD36nars2_au:841": " jaghanyakarmabhājas tu % śeṣā dāsās tripañcakāḥ // Nar_5.23 //",
    "GSD36nars2_au:842": " gṛhajātas tathā krīto $ labdho dāyād upāgataḥ &",
    "GSD36nars2_au:843": " anākālabhṛtas tadvad % ādhattaḥ svāminā ca yaḥ // Nar_5.24 //",
    "GSD36nars2_au:844": " mokṣito mahataś carṇāt $ prāpto yuddhāt paṇe jitaḥ &",
    "GSD36nars2_au:845": " tavāham ity upagataḥ % pravrajyāvasitaḥ kṛtaḥ // Nar_5.25 //",
    "GSD36nars2_au:846": " bhaktadāsaś ca vijñeyas $ tathaiva vaḍavābhṛtaḥ &",
    "GSD36nars2_au:847": " vikretā cātmanaḥ śāstre % dāsāḥ pañcadaśā smṛtāḥ // Nar_5.26 //",
    "GSD36nars2_au:848": " tatra pūrvaś caturvargo $ dāsatvān na vimucyate &",
    "GSD36nars2_au:849": " prasādād svāmino 'nyatra % dāsyam eṣāṃ kramāgatam // Nar_5.27 //",
    "GSD36nars2_au:850": " yaś caiṣāṃ svāminaṃ kaścin $ mokṣayet prāṇasaṃśayāt &",
    "GSD36nars2_au:851": " dāsatvāt sa vimucyeta % putrabhāgaṃ labheta ca // Nar_5.28 //",
    "GSD36nars2_au:852": " anākālabhṛto dāsyān $ mucyate goyugaṃ dadat &",
    "GSD36nars2_au:853": " saṃbhakṣitaṃ yad durbhikṣe % na tac chudhyeta karmaṇā // Nar_5.29 //",
    "GSD36nars2_au:854": " ādhatto 'pi dhanaṃ dattvā $ svāmī yady enam uddharet &",
    "GSD36nars2_au:855": " athopagamayed enaṃ % sa vikrītād anantaraḥ // Nar_5.30 //",
    "GSD36nars2_au:856": " dattvā tu sodayam ṛṇaṃ $ ṛṇī dāsyāt pramucyate &",
    "GSD36nars2_au:857": " kṛtakālābhyupagamāt % kṛtako 'pi vimucyate // Nar_5.31 //",
    "GSD36nars2_au:858": " tavāham ity upagato $ yuddhaprāptaḥ paṇe jitaḥ &",
    "GSD36nars2_au:859": " pratiśīrṣapradānena % mucyate tulyakarmaṇā // Nar_5.32 //",
    "GSD36nars2_au:860": " rājña eva tu dāsaḥ syāt $ pravrajyāvasito naraḥ &",
    "GSD36nars2_au:861": " na tasya pratimokṣo 'sti % na viśuddhiḥ kathaṃcana // Nar_5.33 //",
    "GSD36nars2_au:862": " bhaktasyopekṣaṇāt sadyo $ bhaktadāsaḥ pramucyate &",
    "GSD36nars2_au:863": " nigrahād vaḍavāyāś ca % mucyate vaḍavābhṛtaḥ // Nar_5.34 //",
    "GSD36nars2_au:864": " vikrīṇīte ya ātmānaṃ $ svatantraḥ san narādhamaḥ &",
    "GSD36nars2_au:865": " sa jaghanyataras teṣāṃ % naiva dāsyāt pramucyate // Nar_5.35 //",
    "GSD36nars2_au:866": " caurāpahṛtavikrītā $ ye ca dāsīkṛtā balāt &",
    "GSD36nars2_au:867": " rājñā mokṣayitavyās te % dāsatvaṃ teṣu neṣyate // Nar_5.36 //",
    "GSD36nars2_au:868": " varṇānāṃ prātilomyena $ dāsatvaṃ na vidhīyate &",
    "GSD36nars2_au:869": " svadharmatyāgino 'nyatra % dāravad dāsatā matā // Nar_5.37 //",
    "GSD36nars2_au:870": " tavāham iti cātmānaṃ $ yo 'svatantraḥ prayacchati &",
    "GSD36nars2_au:871": " na sa taṃ prāpnuyāt kāmaṃ % pūrvasvāmī labheta tam // Nar_5.38 //",
    "GSD36nars2_au:872": " adhanās traya evoktā $ bhāryā dāsas tathā sutaḥ &",
    "GSD36nars2_au:873": " yat te samadhigacchanti % yasya te tasya tad dhanam // Nar_5.39 //",
    "GSD36nars2_au:874": " svadāsam icched yaḥ kartum $ adāsaṃ prītamānasaḥ &",
    "GSD36nars2_au:875": " skandhād ādāya tasyāpi % bhindyāt kumbhaṃ sahāmbhasā // Nar_5.40 //",
    "GSD36nars2_au:876": " akṣatābhiḥ sapuṣpābhir $ mūrdhany enam avākiret &",
    "GSD36nars2_au:877": " adāsa iti coktvā triḥ % prāṅmukhaṃ tam athotsṛjet // Nar_5.41 //",
    "GSD36nars2_au:878": " tataḥprabhṛti vaktavyaḥ $ svāmyanugrahapālitaḥ &",
    "GSD36nars2_au:879": " bhojyānnaḥ pratigṛhyaś ca % bhavaty abhimataś ca saḥ // Nar_5.42 //",
    "GSD36nars2_au:880": " 6.vetanasyānapākarma",
    "GSD36nars2_au:881": " bhṛtānāṃ vetanasyokto $ dānādānavidhikramaḥ &",
    "GSD36nars2_au:882": " vetanasyānapākarma % tad vivādapadaṃ smṛtam // Nar_6.1 //",
    "GSD36nars2_au:883": " bhṛtāya vetanaṃ dadyāt $ karmasvāmī yathākramam &",
    "GSD36nars2_au:884": " ādau madhye 'vasāne vā % karmaṇo yad viniścitam // Nar_6.2 //",
    "GSD36nars2_au:885": " bhṛtāvaniścitāyāṃ tu $ daśabhāgaṃ samāpnuyuḥ &",
    "GSD36nars2_au:886": " lābhagobījasasyānāṃ % vaṇiggopakṛṣībalāḥ // Nar_6.3 //",
    "GSD36nars2_au:887": " karmopakaraṇaṃ caiṣāṃ $ kriyāṃ prati yad āhṛtam &",
    "GSD36nars2_au:888": " āptabhāvena kurvīta % na jihmena samācaret // Nar_6.4 //",
    "GSD36nars2_au:889": " karmākurvan pratiśrutya $ kāryo dattvā bhṛtiṃ balāt &",
    "GSD36nars2_au:890": " bhṛtiṃ gṛhītvākurvāṇo % dviguṇāṃ bhṛtim āvahet // Nar_6.5 //",
    "GSD36nars2_au:891": " kāle 'pūrṇe tyajet karma $ bhṛtināśo 'sya cārhati &",
    "GSD36nars2_au:892": " svāmidoṣād apākrāman % yāvat kṛtam avāpnuyāt // Nar_6.6 //",
    "GSD36nars2_au:893": " bhṛtiṣaḍbhāgam ābhāṣya $ pathi yugyakṛtaṃ tyajan &",
    "GSD36nars2_au:894": " adadat kārayitvā tu % karmaivaṃ sodayāṃ bhṛtim // Nar_6.7 //",
    "GSD36nars2_au:895": " anayan bhāṭayitvā tu $ bhāṇḍavān yānavāhane &",
    "GSD36nars2_au:896": " dāpyo bhṛticaturbhāgaṃ % samam ardhapathe tyajan // Nar_6.8 //",
    "GSD36nars2_au:897": " anayan vāhako 'py evaṃ $ bhṛtihānim avāpnuyāt &",
    "GSD36nars2_au:898": " dviguṇāṃ tu bhṛtiṃ dāpyaḥ % prasthāne vighnam ācaran // Nar_6.9 //",
    "GSD36nars2_au:899": " bhāṇḍaṃ vyasanam āgacched $ yadi vāhakadoṣataḥ &",
    "GSD36nars2_au:900": " dāpyo yat tatra naṣṭaṃ syād % daivarājakṛtād ṛte // Nar_6.10 //",
    "GSD36nars2_au:901": " gavāṃ śatād vatsatarī $ dhenuḥ syād dviśatād bhṛtiḥ &",
    "GSD36nars2_au:902": " prati samvatsaraṃ gope % sadohaś cāṣṭame 'hani // Nar_6.11 //",
    "GSD36nars2_au:903": " upānayet gā gopāya $ pratyahaṃ rajanīkṣaye &",
    "GSD36nars2_au:904": " cīṛṇāḥ pītāś ca tā gopaḥ % sāyāhne pratyupānayet // Nar_6.12 //",
    "GSD36nars2_au:905": " syāc ced govyasanaṃ gopo $ vyāyacchet tatra śaktitaḥ &",
    "GSD36nars2_au:906": " aśaktas tūrṇam āgamya % svāmine tan nivedayet // Nar_6.13 //",
    "GSD36nars2_au:907": " avyāyac channavikrośan $ svāmine cānivedayan &",
    "GSD36nars2_au:908": " voḍhum arhati gopas tāṃ % vinayaṃ cāpi rājani // Nar_6.14 //",
    "GSD36nars2_au:909": " naṣṭavinaṣṭaṃ kṛmibhiḥ $ śvahataṃ viṣame mṛtam &",
    "GSD36nars2_au:910": " hīnaṃ puruṣakāreṇa % gopāyaiva nipātayet // Nar_6.15 //",
    "GSD36nars2_au:911": " ajāvike tathāruddhe $ vṛkaiḥ pāle tv anāyati &",
    "GSD36nars2_au:912": " yat prasahya vṛko hanyāt % pāle tatkilbiṣam bhavet // Nar_6.16 //",
    "GSD36nars2_au:913": " tāsāṃ caivāniruddhānāṃ $ carantīnāṃ mitho vane &",
    "GSD36nars2_au:914": " yām utpatya vṛko hanyān % na pālas tatra kilbiṣī // Nar_6.17 //",
    "GSD36nars2_au:915": " vighuṣya tu hṛtaṃ caurair $ na pālo dātum arhati &",
    "GSD36nars2_au:916": " yadi deśe ca kāle ca % svāminaḥ svasya śaṃsati // Nar_6.18 //",
    "GSD36nars2_au:917": " etena sarvapālānāṃ $ vivādaḥ samudāhṛtaḥ &",
    "GSD36nars2_au:918": " mṛteṣu ca viśuddhiḥ syāt % pālasyāṅkādidarśanāt // Nar_6.19 //",
    "GSD36nars2_au:919": " śulkaṃ gṛhītvā paṇyastrī $ necchantī dvis tad āvahet &",
    "GSD36nars2_au:920": " aprayacchaṃs tadā śulkam % anubhūya pumān striyam // Nar_6.20 //",
    "GSD36nars2_au:921": " ayonau kramate yas tu $ bahubhir vāpi vāsayet &",
    "GSD36nars2_au:922": " śulkam aṣṭaguṇaṃ dāpyo % vinayas tāvad eva ca // Nar_6.21 //",
    "GSD36nars2_au:923": " parājire gṛhaṃ kṛtvā $ stomaṃ dattvā vaset tu yaḥ &",
    "GSD36nars2_au:924": " sa tad gṛhītvā nirgacchet % tṛṇakāṣṭheṣṭakādikam // Nar_6.22 //",
    "GSD36nars2_au:925": " stomavāhīni bhāṇḍāni $ pūrṇakālāny upānayet &",
    "GSD36nars2_au:926": " grahītur ābhaved bhagnaṃ % naṣṭaṃ cānyatra saṃplavāt // Nar_6.23 //",
    "GSD36nars2_au:927": " 7.asvāmivikrayaḥ",
    "GSD36nars2_au:928": " nikṣiptaṃ vā paradravyaṃ $ naṣṭaṃ labdhvāpahṛtya vā &",
    "GSD36nars2_au:929": " vikrīyate 'samakṣaṃ yad % vijñeyo 'svāmivikrayaḥ // Nar_7.1 //",
    "GSD36nars2_au:930": " dravyam asvāmivikrītaṃ $ prāpya svāmī samāpnuyāt &",
    "GSD36nars2_au:931": " prakāśaṃ krayataḥ śuddhiḥ % kretuḥ steyaṃ rahaḥ krayāt // Nar_7.2 //",
    "GSD36nars2_au:932": " asvāmyanumatād dāsād $ asataś ca janād rahaḥ &",
    "GSD36nars2_au:933": " hīnamūlyam avelāyāṃ % krīṇaṃs taddoṣabhāg bhavet // Nar_7.3 //",
    "GSD36nars2_au:934": " na gūhetāgamaṃ kretā $ śuddhis tasya tadāgamāt &",
    "GSD36nars2_au:935": " viparyaye tulyadoṣaḥ % steyadaṇḍaṃ ca so 'rhati // Nar_7.4 //",
    "GSD36nars2_au:936": " vikretā svāmine 'rthaṃ ca $ kretur mūlyaṃ ca tatkṛtam &",
    "GSD36nars2_au:937": " dadyād daṇḍaṃ tathā rājñe % vidhir asvāmivikraye // Nar_7.5 //",
    "GSD36nars2_au:938": " pareṇa nihitaṃ labdhvā $ rājany upaharen nidhim &",
    "GSD36nars2_au:939": " rājagāmī nidhiḥ sarvaḥ % sarveṣāṃ brāhmaṇād ṛte // Nar_7.6 //",
    "GSD36nars2_au:940": " brāhmaṇo 'pi nidhiṃ labdhvā $ kṣipraṃ rājñe nivedayet &",
    "GSD36nars2_au:941": " tena dattaṃ ca bhūñjīta % stenaḥ syād anivedayan // Nar_7.7 //",
    "GSD36nars2_au:942": " svam apy arthaṃ tathā naṣṭaṃ $ labdhvā rājñe nivedayet &",
    "GSD36nars2_au:943": " gṛhṇīyāt tatra taṃ śuddham % aśuddhaṃ syāt tato 'nyathā // Nar_7.8 //",
    "GSD36nars2_au:944": " 8.krītānuśayaḥ",
    "GSD36nars2_au:945": " vikrīya paṇyaṃ mūlyena $ kretur yan na pradīyate &",
    "GSD36nars2_au:946": " vikrīyāsaṃpradānaṃ tad % vivādapadam ucyate // Nar_8.1 //",
    "GSD36nars2_au:947": " loke 'smin dvividhaṃ dravyaṃ $ jaṅgamaṃ sthāvaraṃ tathā &",
    "GSD36nars2_au:948": " krayavikrayadharmeṣu % sarvaṃ tat paṇyam ucyate // Nar_8.2 //",
    "GSD36nars2_au:949": " ṣaḍvidhas tasya tu budhair $ dānādānavidhiḥ smṛtaḥ &",
    "GSD36nars2_au:950": " gaṇimaṃ tulimaṃ meyaṃ % kriyayā rūpataḥ śriyā // Nar_8.3 //",
    "GSD36nars2_au:951": " vikrīya paṇyaṃ mūlyena $ kretur yo na prayacchati &",
    "GSD36nars2_au:952": " sthāvarasya kṣayaṃ dāpyo % jaṅgamasya kriyāphalam // Nar_8.4 //",
    "GSD36nars2_au:953": " arghaś ced apahīyeta $ sodayaṃ paṇyam āvahet &",
    "GSD36nars2_au:954": " sthāyinām eṣa niyamo % diglābho digvicāriṇām // Nar_8.5 //",
    "GSD36nars2_au:955": " upahanyeta vā paṇyaṃ $ dahyetāpahriyeta vā &",
    "GSD36nars2_au:956": " vikretur eva so 'nartho % vikrīyāsamprayacchataḥ // Nar_8.6 //",
    "GSD36nars2_au:957": " nirdoṣaṃ darśayitvā tu $ sadoṣaṃ yaḥ prayacchati &",
    "GSD36nars2_au:958": " mūlyaṃ taddviguṇaṃ dāpyo % vinayaṃ tāvad eva ca // Nar_8.7 //",
    "GSD36nars2_au:959": " tathānyahaste vikrīya $ yo 'nyasmai saṃprayacchati &",
    "GSD36nars2_au:960": " so 'pi taddviguṇaṃ dāpyo % vineyas tāvad eva ca // Nar_8.8 //",
    "GSD36nars2_au:961": " dīyamānaṃ na gṛhṇāti $ krītaṃ paṇyaṃ ca yaḥ krayī &",
    "GSD36nars2_au:962": " vikrīṇānas tad anyatra % vikretā nāparādhnuyāt // Nar_8.9 //",
    "GSD36nars2_au:963": " dattamūlyasya paṇyasya $ vidhir eṣa prakīrtitaḥ &",
    "GSD36nars2_au:964": " adatte 'nyatra samayān % na vikretur atikramaḥ // Nar_8.10 //",
    "GSD36nars2_au:965": " lābhārthe vaṇijāṃ sarva- $ paṇyeṣu krayavikrayaḥ &",
    "GSD36nars2_au:966": " sa ca lābho 'rgham āsādya % mahān bhavati vā na vā // Nar_8.11 //",
    "GSD36nars2_au:967": " tasmād deśe ca kāle ca $ vaṇig arghaṃ parākramet &",
    "GSD36nars2_au:968": " na jihmena pravarteta % śreyān evaṃ vaṇikpathaḥ // Nar_8.12 //",
    "GSD36nars2_au:969": " 9.vikrīyāsaṃpradānam",
    "GSD36nars2_au:970": " krītvā mūlyena yaḥ paṇyaṃ $ kretā na bahu manyate &",
    "GSD36nars2_au:971": " krītvānuśaya ity etad % vivādapadam ucyate // Nar_9.1 //",
    "GSD36nars2_au:972": " krītvā mūlyena yat paṇyaṃ $ duṣkrītaṃ manyate krayī &",
    "GSD36nars2_au:973": " vikretuḥ pratideyaṃ tat % tasminn evāhny avikṣatam // Nar_9.2 //",
    "GSD36nars2_au:974": " dvitīye 'hni dadat kretā $ mūlyāt triṃśāṃśam āvahet &",
    "GSD36nars2_au:975": " dviguṇaṃ tat tṛtīye 'hni % parataḥ kretur eva tat // Nar_9.3 //",
    "GSD36nars2_au:976": " kretā paṇyaṃ parīkṣeta $ prāk svayaṃ guṇadoṣataḥ &",
    "GSD36nars2_au:977": " parīkṣyābhimataṃ krītaṃ % vikretur na bhavet punaḥ // Nar_9.4 //",
    "GSD36nars2_au:978": " tryahād dohyaṃ parīkṣeta $ pañcāhād vāhyam eva tu &",
    "GSD36nars2_au:979": " muktāvajrapravālānāṃ % saptāhaṃ syāt parīkṣaṇam // Nar_9.5 //",
    "GSD36nars2_au:980": " dvipadām ardhamāsaṃ syāt $ puṃsāṃ taddviguṇaṃ striyāḥ &",
    "GSD36nars2_au:981": " daśāhaṃ sarvabījānām % ekāhaṃ lohavāsasām // Nar_9.6 //",
    "GSD36nars2_au:982": " paribhuktaṃ ca yad vāsaḥ $ kliṣṭarūpaṃ malīmasam &",
    "GSD36nars2_au:983": " sadoṣam api vikrītaṃ % vikretur na bhavet punaḥ // Nar_9.7 //",
    "GSD36nars2_au:984": " mūlyāṣṭabhāgo hīyeta $ sakṛd dhautasya vāsasaḥ &",
    "GSD36nars2_au:985": " dviḥ pādas tris tribhāgas tu % catuḥkṛtvo 'rdham eva ca // Nar_9.8 //",
    "GSD36nars2_au:986": " ardhakṣayāt tu parataḥ $ pādāṃśāpacayaḥ kramāt &",
    "GSD36nars2_au:987": " yāvat kṣīṇadaśaṃ jīrṇaṃ % jīrṇasyāniyamaḥ kṣaye // Nar_9.9 //",
    "GSD36nars2_au:988": " lohānām api sarveṣāṃ $ hetur agnikriyāvidhau &",
    "GSD36nars2_au:989": " kṣayaḥ saṃskriyamāṇānāṃ % teṣāṃ dṛṣṭo 'gnisaṃgamāt // Nar_9.10 //",
    "GSD36nars2_au:990": " suvarṇasya kṣayo nāsti $ rajate dvipalaṃ śatam &",
    "GSD36nars2_au:991": " śatam aṣṭapalaṃ jñeyaṃ % kṣayas syāt trapusīsayoḥ // Nar_9.11 //",
    "GSD36nars2_au:992": " tāmre pañcapalaṃ vidyād $ vikārā ye ca tanmayāḥ &",
    "GSD36nars2_au:993": " taddhātūnām anekatvād % ayaso 'niyamaḥ kṣaye // Nar_9.12 //",
    "GSD36nars2_au:994": " tāntavasya ca saṃskāre $ kṣayavṛddhī udāhṛte &",
    "GSD36nars2_au:995": " sūtrakārpāsikorṇānāṃ % vṛddhir daśapalaṃ śatam // Nar_9.13 //",
    "GSD36nars2_au:996": " sthūlasūtravatāṃ teṣāṃ $ madhyānāṃ pañcakaṃ śatam &",
    "GSD36nars2_au:997": " tripalaṃ tu susūkṣmāṇām % antaḥkṣaya udāhṛtaḥ // Nar_9.14 //",
    "GSD36nars2_au:998": " triṃśāṃśo romaviddhasya $ kṣayaḥ karmakṛtasya tu &",
    "GSD36nars2_au:999": " kauṣeyavalkalānāṃ tu % naiva vṛddhir na ca kṣayaḥ // Nar_9.15 //",
    "GSD36nars2_au:1000": " krītvā nānuśayaṃ kuryād $ vaṇik paṇyavicakṣaṇaḥ &",
    "GSD36nars2_au:1001": " vṛddhikṣayau tu jānīyāt % paṇyānām āgamaṃ tathā // Nar_9.16 //",
    "GSD36nars2_au:1002": " pāṣaṇḍanaigamādīnāṃ $ sthitiḥ samaya ucyate &",
    "GSD36nars2_au:1003": " samayasyānapākarma % tad vivādapadaṃ smṛtam // Nar_10.1 //",
    "GSD36nars2_au:1004": " pāṣaṇḍanaigamaśreṇī- $ pūgavrātagaṇādiṣu &",
    "GSD36nars2_au:1005": " saṃrakṣet samayaṃ rājā % durge janapade tathā // Nar_10.2 //",
    "GSD36nars2_au:1006": " yo dharmaḥ karma yac caiṣām $ upasthānavidhiś ca yaḥ &",
    "GSD36nars2_au:1007": " yac caiṣāṃ vṛttyupādānam % anumanyeta tat tathā // Nar_10.3 //",
    "GSD36nars2_au:1008": " pratikūlaṃ ca yad rājñaḥ $ prakṛtyavamataṃ ca yat &",
    "GSD36nars2_au:1009": " bādhakaṃ ca yad arthānāṃ % tat tebhyo vinivartayet // Nar_10.4 //",
    "GSD36nars2_au:1010": " mithaḥ saṃghātakaraṇam $ ahitaṃ śastradhāraṇam &",
    "GSD36nars2_au:1011": " parasparopaghātaṃ ca % teṣāṃ rājā na marṣayet // Nar_10.5 //",
    "GSD36nars2_au:1012": " pṛthag gaṇāṃś ca ye bhindyus $ te vineyā viśeṣataḥ &",
    "GSD36nars2_au:1013": " āvaheyur bhayaṃ ghoraṃ % vyādhivat te hy upekṣitāḥ // Nar_10.6 //",
    "GSD36nars2_au:1014": " doṣavat karaṇaṃ yat syād $ anāmnāyaprakalpitam &",
    "GSD36nars2_au:1015": " pravṛttam api tad rājā % śreyaskāmo nivartayet // Nar_10.7 //",
    "GSD36nars2_au:1016": " setukedāramaryādā- $ vikṛṣṭākṛṣṭaniścayāḥ &",
    "GSD36nars2_au:1017": " kṣetrādhikārā yatra syur % vivādaḥ kṣetrajas tu saḥ // Nar_11.1 //",
    "GSD36nars2_au:1018": " kṣetrasīmāvirodheṣu $ sāmantebhyo viniścayaḥ &",
    "GSD36nars2_au:1019": " nagaragrāmagaṇino % ye ca vṛddhatamā narāḥ // Nar_11.2 //",
    "GSD36nars2_au:1020": " grāmasīmāsu ca bahir $ ye syus tatkṛṣijīvinaḥ &",
    "GSD36nars2_au:1021": " gopaśākunikavyādhā % ye cānye vanagocarāḥ // Nar_11.3 //",
    "GSD36nars2_au:1022": " samunnayeyus te sīmāṃ $ lakṣaṇair upalakṣitām &",
    "GSD36nars2_au:1023": " tuṣāṅgārakapālaiś ca % kumbhair āyatanair drumaiḥ // Nar_11.4 //",
    "GSD36nars2_au:1024": " abhijñātaiś ca valmīka- $ sthalanimnonnatādibhiḥ &",
    "GSD36nars2_au:1025": " kedārārāmamārgaiś ca % purāṇaiḥ setubhis tathā // Nar_11.5 //",
    "GSD36nars2_au:1026": " nimnagāpahṛtotsṛṣṭa- $ naṣṭacihnāsu bhūmiṣu &",
    "GSD36nars2_au:1027": " tatpradeśānumānāc ca % pramāṇair bhogadarśanaiḥ // Nar_11.6 //",
    "GSD36nars2_au:1028": " atha ced anṛtaṃ brūyuḥ $ sāmantās tadviniścaye &",
    "GSD36nars2_au:1029": " sarve pṛthak pṛthag daṇḍyā % rājñā madhyamasāhasam // Nar_11.7 //",
    "GSD36nars2_au:1030": " gaṇavṛddhādayas tv anye $ daṇḍaṃ dāpyāḥ pṛthak pṛthak &",
    "GSD36nars2_au:1031": " vineyāḥ prathamena syuḥ % sāhasenānṛte sthitāḥ // Nar_11.8 //",
    "GSD36nars2_au:1032": " naikaḥ samunnayet sīmāṃ $ naraḥ pratyayavān api &",
    "GSD36nars2_au:1033": " gurutvād asya dharmasya % kriyaiṣā bahuṣu sthitā // Nar_11.9 //",
    "GSD36nars2_au:1034": " ekaś ced unnayet sīmāṃ $ sopavāsaḥ samāhitaḥ &",
    "GSD36nars2_au:1035": " raktamālyāmbaradharaḥ % kṣitim āropya mūrdhani // Nar_11.10 //",
    "GSD36nars2_au:1036": " yadā ca na syur jñātāraḥ $ sīmāyā na ca lakṣaṇam &",
    "GSD36nars2_au:1037": " tadā rājā dvayoḥ sīmām % uddhared iṣṭataḥ svayam // Nar_11.11 //",
    "GSD36nars2_au:1038": " etenaiva gṛhodyāna- $ nipānāyatanādiṣu &",
    "GSD36nars2_au:1039": " vivādavidhir ākhyātas % tathā grāmāntareṣu ca // Nar_11.12 //",
    "GSD36nars2_au:1040": " avaskarasthalaśvabhra- $ bhramasyandanikādibhiḥ &",
    "GSD36nars2_au:1041": " catuṣpathasurasthāna- % rathyāmārgān na rodhayet // Nar_11.13 //",
    "GSD36nars2_au:1042": " parakṣetrasya madhye tu $ setur na pratiṣidhyate &",
    "GSD36nars2_au:1043": " mahāguṇo 'lpabādhaś ca % vṛddhir iṣṭā kṣaye sati // Nar_11.14 //",
    "GSD36nars2_au:1044": " setus tu dvididho jñeyaḥ $ kheyo bandhyas tathaiva ca &",
    "GSD36nars2_au:1045": " toyapravartanān kheyo % bandhyaḥ syāt tannivartanāt // Nar_11.15 //",
    "GSD36nars2_au:1046": " nāntareṇodakaṃ sasyaṃ $ naśyed abhyudakena tu &",
    "GSD36nars2_au:1047": " ya evānudake doṣaḥ % sa evābhyudake smṛtaḥ // Nar_11.16 //",
    "GSD36nars2_au:1048": " pūrvapravṛttam utsannam $ apṛṣṭvā svāminaṃ tu yaḥ &",
    "GSD36nars2_au:1049": " setuṃ pravartayet kaścin % na sa tatphalabhāg bhavet // Nar_11.17 //",
    "GSD36nars2_au:1050": " mṛte tu svāmini punas $ tadvaṃśye vāpi mānave &",
    "GSD36nars2_au:1051": " rājānam āmantrya tataḥ % prakuryāt setukarma tat // Nar_11.18 //",
    "GSD36nars2_au:1052": " ato 'nyathā kleśabhāk syān $ mṛgavyādhānudarśanāt &",
    "GSD36nars2_au:1053": " iṣavas tasya naśyanti % yo viddham anuvidhyati // Nar_11.19 //",
    "GSD36nars2_au:1054": " aśaktapretanaṣṭeṣu $ kṣetrikeṣv anivāritaḥ &",
    "GSD36nars2_au:1055": " kṣetraṃ ced vikṛṣet kaścid % aśnuvīta sa tatphalam // Nar_11.20 //",
    "GSD36nars2_au:1056": " vikṛṣyamāṇe kṣetre cet $ kṣetrikaḥ punar āvrajet &",
    "GSD36nars2_au:1057": " khilopacāraṃ tat sarvaṃ % dattvā svakṣetram āpnuyāt // Nar_11.21 //",
    "GSD36nars2_au:1058": " tadaṣṭabhāgāpacayād $ yāvat sapta gatāḥ samāḥ &",
    "GSD36nars2_au:1059": " saṃprāpte tv aṣṭame varṣe % bhuktaṃ kṣetraṃ labheta saḥ // Nar_11.22 //",
    "GSD36nars2_au:1060": " saṃvatsareṇārdhakhilaṃ $ khilaṃ tad vatsarais tribhiḥ &",
    "GSD36nars2_au:1061": " pañcavarṣāvasannaṃ tu % syāt kṣetram aṭavīsamam // Nar_11.23 //",
    "GSD36nars2_au:1062": " kṣetraṃ tripuruṣaṃ yat syād $ gṛhaṃ vā syāt kramāgatam &",
    "GSD36nars2_au:1063": " rājaprasādād anyatra % na tadbhogaḥ paraṃ nayet // Nar_11.24 //",
    "GSD36nars2_au:1064": " utkramya tu vṛtiṃ yatra $ sasyaghāto gavādibhiḥ &",
    "GSD36nars2_au:1065": " pālaḥ śāsyo bhavet tatra % na cec chaktyā nivārayet // Nar_11.25 //",
    "GSD36nars2_au:1066": " samūlasasyanāśe tu $ tatsvāmī samam āpnuyāt &",
    "GSD36nars2_au:1067": " vadhena pālo mucyeta % daṇḍaṃ svāmini pātayet // Nar_11.26 //",
    "GSD36nars2_au:1068": " gauḥ prasūtā daśāhāt ca $ mahokṣājāvikuñjarāḥ &",
    "GSD36nars2_au:1069": " nivāryās tu prayatnena % teṣāṃ svāmī na daṇḍabhāk // Nar_11.27 //",
    "GSD36nars2_au:1070": " māṣaṃ gāṃ dāpayed daṇḍaṃ $ dvau māṣau mahiṣīṃ tathā &",
    "GSD36nars2_au:1071": " ajāvike savatse tu % daṇḍaḥ syād ardhamāṣakaḥ // Nar_11.28 //",
    "GSD36nars2_au:1072": " adaṇḍyā hastino 'śvāś ca $ prajāpālā hi te smṛtāḥ &",
    "GSD36nars2_au:1073": " adaṇḍyā garbhiṇī gauś ca % sūtikā cābhisāriṇī // Nar_11.29 //",
    "GSD36nars2_au:1074": " proktas tu dvir niṣaṇṇānāṃ $ vasantyāṃ tu caturguṇam &",
    "GSD36nars2_au:1075": " pratyakṣacārakāṇāṃ tu % cauradaṇḍaḥ smṛṭas tathā // Nar_11.30 //",
    "GSD36nars2_au:1076": " yā naṣṭāḥ pāladoṣeṇa $ gāvaḥ kṣetraṃ samāśritāḥ &",
    "GSD36nars2_au:1077": " na tatra gomino daṇḍaḥ % pālas taṃ daṇḍam arhati // Nar_11.31 //",
    "GSD36nars2_au:1078": " rājagrāhagṛhīto vā $ vajrāśanihato 'pi vā &",
    "GSD36nars2_au:1079": " atha sarpeṇa daṣṭo vā % giry agrāt patito 'pi vā // Nar_11.32 //",
    "GSD36nars2_au:1080": " siṃhavyāghrahato vāpi $ vyādhibhiḥ caiva pātitaḥ &",
    "GSD36nars2_au:1081": " na tatra doṣaḥ pālasya % na ca doṣo 'sti gominām // Nar_11.33 //",
    "GSD36nars2_au:1082": " gobhis tu bhakṣitaṃ dhānyaṃ $ yo naraḥ pratimārgati &",
    "GSD36nars2_au:1083": " sāmantasya śado deyo % dhānyaṃ yat tatra vāpitam \\",
    "GSD36nars2_au:1084": " gavatraṃ gomine deyaṃ dhānyaṃ tatkarṣikasya tu // Nar_11.34 //",
    "GSD36nars2_au:1085": " grāmopānte ca yat kṣetraṃ $ vivītānte mahāpathe &",
    "GSD36nars2_au:1086": " anāvṛte cet tannāśe % na pālasya vyatikramaḥ // Nar_11.35 //",
    "GSD36nars2_au:1087": " pathi kṣetre vṛtiḥ kāryā $ yām uṣṭro nāvalokayet &",
    "GSD36nars2_au:1088": " na laṅghayet paśur nāśvo % na bhidyād yāṃ ca sūkaraḥ // Nar_11.36 //",
    "GSD36nars2_au:1089": " gṛhaṃ kṣetraṃ ca vijñeyaṃ $ vāsahetuḥ kuṭumbinām &",
    "GSD36nars2_au:1090": " tasmāt tan nākṣiped rājā % tad dhi mūlaṃ kuṭumbinām // Nar_11.37 //",
    "GSD36nars2_au:1091": " vṛddhe janapade rājño $ dharmaḥ kośaś ca vardhate &",
    "GSD36nars2_au:1092": " hīyate hīyamāne ca % vṛddhihetum ataḥ śrayet // Nar_11.38 //",
    "GSD36nars2_au:1093": " vivāhādividhiḥ strīṇāṃ $ yatra puṃsāṃ ca kīrtyate &",
    "GSD36nars2_au:1094": " strīpuṃsayoganāmaitad % vivādapadam ucyate // Nar_12.1 //",
    "GSD36nars2_au:1095": " strīpuṃsayos tu saṃbandhād $ varaṇaṃ prāg vidhīyate &",
    "GSD36nars2_au:1096": " varaṇād grahaṇaṃ pāṇeḥ % saṃskāro 'tha dvilakṣaṇaḥ // Nar_12.2 //",
    "GSD36nars2_au:1097": " tayor aniyataṃ proktaṃ $ varaṇaṃ doṣadarśanāt &",
    "GSD36nars2_au:1098": " pāṇigrahaṇamantrābhyāṃ % niyataṃ dāralakṣaṇam // Nar_12.3 //",
    "GSD36nars2_au:1099": " brāhmaṇakṣatriyaviśāṃ $ śūdrāṇāṃ ca parigrahe &",
    "GSD36nars2_au:1100": " svajātyā śreyasī bhāryā % svajātyaś ca patiḥ striyāḥ // Nar_12.4 //",
    "GSD36nars2_au:1101": " brāhmaṇasyānulomyena $ striyo 'nyās tisra eva tu &",
    "GSD36nars2_au:1102": " śūdrāyāḥ prātilomyena % tathānye patayas trayaḥ // Nar_12.5 //",
    "GSD36nars2_au:1103": " dve bhārye kṣatriyasyānye $ vaiśyasyaikā prakīrtitā &",
    "GSD36nars2_au:1104": " vaiśyāyā dvau patī jñeyāv % eko 'nyaḥ kṣatriyāpatiḥ // Nar_12.6 //",
    "GSD36nars2_au:1105": " ā saptamāt pañcamād vā $ bandhubhyaḥ pitṛmātṛtāḥ &",
    "GSD36nars2_au:1106": " avivāhyāḥ sagotrāḥ syuḥ % samānapravarās tathā // Nar_12.7 //",
    "GSD36nars2_au:1107": " parīkṣyaḥ puruṣaḥ puṃstve $ nijair evāṅgalakṣaṇaiḥ &",
    "GSD36nars2_au:1108": " pumāṃś ced avikalpena % sa kanyāṃ labdhum arhati // Nar_12.8 //",
    "GSD36nars2_au:1109": " subaddhajatrujānvasthiḥ $ subaddhāṃsaśirodharaḥ &",
    "GSD36nars2_au:1110": " sthūlaghāṭas tanūrutvag % avilagnagatisvaraḥ // Nar_12.9 //",
    "GSD36nars2_au:1111": " viṭ cāsya plavate nāpsu $ hlādi mūtraṃ ca phenilam &",
    "GSD36nars2_au:1112": " pumān syāṃl lakṣaṇair etair % viparītais tu paṇḍakaḥ // Nar_12.10 //",
    "GSD36nars2_au:1113": " caturdaśavidhaḥ śāstre $ sa tu dṛṣṭo manīṣibhiḥ &",
    "GSD36nars2_au:1114": " cikitsyaś cācikitsyaś ca % teṣām ukto vidhiḥ kramāt // Nar_12.11 //",
    "GSD36nars2_au:1115": " nisargapaṇḍo vadhriś ca $ pakṣapaṇḍas tathaiva ca &",
    "GSD36nars2_au:1116": " abhiśāpād guro rogād % devakrodhāt tathaiva ca // Nar_12.12 //",
    "GSD36nars2_au:1117": " īrṣyāpaṇḍaś ca sevyaś ca $ vātaretā mukhebhagaḥ &",
    "GSD36nars2_au:1118": " ākṣipto moghabījaś ca % śālīno 'nyapatis tathā // Nar_12.13 //",
    "GSD36nars2_au:1119": " tatrādyāv apratīkarau $ pakṣākhyo māsam ācaret &",
    "GSD36nars2_au:1120": " anukramāt trayasyāsya % kālaḥ saṃvatsaraḥ smṛtaḥ // Nar_12.14 //",
    "GSD36nars2_au:1121": " īrṣyāpaṇḍādayo ye 'nye $ catvāraḥ samudāhṛtāḥ &",
    "GSD36nars2_au:1122": " saṃtyaktavyāḥ patitavat % kṣatayonyā api striyāḥ // Nar_12.15 //",
    "GSD36nars2_au:1123": " ākṣiptamoghabījābhyām $ patyāv apratikarmaṇi &",
    "GSD36nars2_au:1124": " patir anyaḥ smṛto nāryā % vatsaraṃ saṃpratīkṣya tu // Nar_12.16 //",
    "GSD36nars2_au:1125": " śālīnasyāpi dhṛṣṭastrī- $ saṃyogād bhajyate dhvajaḥ &",
    "GSD36nars2_au:1126": " taṃ hīnavegam anyastrī- % bālādyābhir upakramet // Nar_12.17 //",
    "GSD36nars2_au:1127": " anyasyām yo manuṣyaḥ syād $ amanuṣyaḥ svayoṣiti &",
    "GSD36nars2_au:1128": " labheta sānyaṃ bhartāram % etat kāryaṃ prajāpateḥ // Nar_12.18 //",
    "GSD36nars2_au:1129": " apatyārthaṃ striyaḥ sṛṣṭāḥ $ strī kṣetraṃ bījinaḥ prajāḥ &",
    "GSD36nars2_au:1130": " kṣetraṃ bījavate deyaṃ % nābījī kṣetram arhati // Nar_12.19 //",
    "GSD36nars2_au:1131": " pitā dadyāt svayaṃ kanyām $ bhrātā vānumate pituḥ &",
    "GSD36nars2_au:1132": " mātāmaho mātulaś ca % sakulyā bāndhavās tathā // Nar_12.20 //",
    "GSD36nars2_au:1133": " mātābhāve tu sarveṣāṃ $ prakṛtau yadi vartate &",
    "GSD36nars2_au:1134": " tasyām aprakṛtisthāyāṃ % dadyuḥ kanyāṃ svajātayaḥ // Nar_12.21 //",
    "GSD36nars2_au:1135": " yadā tu naiva kaścit syāt $ kanyā rājānam āvrajet &",
    "GSD36nars2_au:1136": " anujñayā tasya varaṃ % pratītya varayet svayam // Nar_12.22 //",
    "GSD36nars2_au:1137": " savarṇam anurūpaṃ ca $ kularūpavayaḥśrutaiḥ &",
    "GSD36nars2_au:1138": " saha dharmaṃ caret tena % putrāṃś cotpādayet tataḥ // Nar_12.23 //",
    "GSD36nars2_au:1139": " pratigṛhya ca yaḥ kanyāṃ $ naro deśāntaraṃ vrajet &",
    "GSD36nars2_au:1140": " trīn ṛtūn samatikramya % kanyānyaṃ varayed varam // Nar_12.24 //",
    "GSD36nars2_au:1141": " kanyā nartum upekṣeta $ bāndhavebhyo nivedayet &",
    "GSD36nars2_au:1142": " te cen na dadyus tāṃ bhartre % te syur bhrūṇahabhiḥ samāḥ // Nar_12.25 //",
    "GSD36nars2_au:1143": " yāvantaś ca rtavas tasyāḥ $ samatītā patiṃ vinā &",
    "GSD36nars2_au:1144": " tāvatyo bhrūṇahatyāḥ syus % tasya yo na dadāti tām // Nar_12.26 //",
    "GSD36nars2_au:1145": " ato 'pravṛtte rajasi $ kanyāṃ dadyāt pitā sakṛt &",
    "GSD36nars2_au:1146": " mahad enaḥ spṛśed enam % anyathaiṣa vidhiḥ satām // Nar_12.27 //",
    "GSD36nars2_au:1147": " sakṛd aṃśo nipatati $ sakṛt kanyā pradīyate &",
    "GSD36nars2_au:1148": " sakṛd āha dadānīti % trīṇy etāni sakṛt sakṛt // Nar_12.28 //",
    "GSD36nars2_au:1149": " brāhmādiṣu vivāheṣu $ pañcasv eṣu vidhiḥ smṛtaḥ &",
    "GSD36nars2_au:1150": " guṇāpekṣaṃ bhaved dānam % āsurādiṣu ca triṣu // Nar_12.29 //",
    "GSD36nars2_au:1151": " kanyāyām prāptaśulkāyāṃ $ jyāyāṃś ced vara āvrajet &",
    "GSD36nars2_au:1152": " dharmārthakāmasaṃyuktaṃ % vācyaṃ tatrānṛtaṃ bhavet // Nar_12.30 //",
    "GSD36nars2_au:1153": " nāduṣṭāṃ dūṣayet kanyāṃ $ nāduṣṭaṃ dūṣayed varam &",
    "GSD36nars2_au:1154": " doṣe tu sati nāgaḥ syād % anyonyaṃ tyajatos tayoḥ // Nar_12.31 //",
    "GSD36nars2_au:1155": " dattvā nyāyena yaḥ kanyāṃ $ varāya na dadāti tām &",
    "GSD36nars2_au:1156": " aduṣṭaś ced varo rājñā % sa daṇḍyas tatra coravat // Nar_12.32 //",
    "GSD36nars2_au:1157": " yas tu doṣavatīṃ kanyām $ anākhyāya prayacchati &",
    "GSD36nars2_au:1158": " tasya kuryān nṛpo daṇḍaṃ % pūrvasāhasacoditam // Nar_12.33 //",
    "GSD36nars2_au:1159": " akanyeti tu yaḥ kanyāṃ $ brūyād dveṣeṇa mānavaḥ &",
    "GSD36nars2_au:1160": " sa śataṃ prāpnuyād daṇḍaṃ % tasyā doṣam adarśayan // Nar_12.34 //",
    "GSD36nars2_au:1161": " pratigṛhya tu yaḥ kanyām $ aduṣṭām utsṛjed varaḥ &",
    "GSD36nars2_au:1162": " vineyaḥ so 'py akāmo 'pi % kanyāṃ tām eva codvahet // Nar_12.35 //",
    "GSD36nars2_au:1163": " dīrghakutsitarogārtā $ vyaṅgā saṃsṛṣṭamaithunā &",
    "GSD36nars2_au:1164": " dhṛṣṭānyagatabhāvā ca % kanyādoṣāḥ prakīrtitāḥ // Nar_12.36 //",
    "GSD36nars2_au:1165": " unmattaḥ patitaḥ klībo $ durbhagas tyaktabāndhavaḥ &",
    "GSD36nars2_au:1166": " kanyādoṣau ca yau pūrvau % eṣa doṣagaṇo vare // Nar_12.37 //",
    "GSD36nars2_au:1167": " aṣṭau vivāhā varṇānāṃ $ saṃskārārthaṃ prakīrtitāḥ &",
    "GSD36nars2_au:1168": " brāhmas tu prathamas teṣāṃ % prājāpatyas tathaiva ca // Nar_12.38 //",
    "GSD36nars2_au:1169": " ārṣaś caivātha daivaś ca $ gāndharvaś cāsuras tathā &",
    "GSD36nars2_au:1170": " rākṣaso 'nantaras tasmāt % paiśācas tv aṣṭamaḥ smṛtaḥ // Nar_12.39 //",
    "GSD36nars2_au:1171": " satkṛtyāhūya kanyāṃ tu $ brāhme dadyād tv alaṃkṛtām &",
    "GSD36nars2_au:1172": " saha dharmaṃ carety uktvā % prājāpatyo vidhīyate // Nar_12.40 //",
    "GSD36nars2_au:1173": " vastragomithune dattvā $ vivāhas tv ārṣa ucyate &",
    "GSD36nars2_au:1174": " antarvedyāṃ tu daivaḥ syād % ṛtvije karma kurvate // Nar_12.41 //",
    "GSD36nars2_au:1175": " icchantīm icchate prāhur $ gāndharvo nāma pañcamam &",
    "GSD36nars2_au:1176": " vivāhas tv āsuro jñeyaḥ % śulkasaṃvyavahārataḥ // Nar_12.42 //",
    "GSD36nars2_au:1177": " prasahya haraṇād ukto $ vivāho rākṣasas tathā &",
    "GSD36nars2_au:1178": " suptamattopagamanāt % paiśācas tv aṣṭamo 'dhamaḥ // Nar_12.43 //",
    "GSD36nars2_au:1179": " eṣāṃ tu dharmyās catvāro $ brāhmādyāḥ samudāhṛtāḥ &",
    "GSD36nars2_au:1180": " sādhāraṇaḥ syād gāndharvas % trayo 'dharmyās tv ataḥ pare // Nar_12.44 //",
    "GSD36nars2_au:1181": " parapūrvāḥ striyas tv anyāḥ $ sapta proktā yathākramam &",
    "GSD36nars2_au:1182": " punarbhūs trividhā tāsāṃ % svairiṇī tu caturvidhā // Nar_12.45 //",
    "GSD36nars2_au:1183": " kanyaivākṣatayonir yā $ pāṇigrahaṇadūṣitā &",
    "GSD36nars2_au:1184": " punarbhūḥ prathamā soktā % punaḥ saṃskāram arhati // Nar_12.46 //",
    "GSD36nars2_au:1185": " kaumāraṃ patim utsṛjya $ yānyaṃ puruṣam āśritā &",
    "GSD36nars2_au:1186": " punaḥ patyur gṛham yāyāt % sā dvitīyā prakīrtitā // Nar_12.47 //",
    "GSD36nars2_au:1187": " asatsu devareṣu strī $ bāndhavair yā pradīyate &",
    "GSD36nars2_au:1188": " savarṇāyāsapiṇḍāya sā % tṛtīyā prakīrtitā // Nar_12.48 //",
    "GSD36nars2_au:1189": " strī prasūtāprasūtā vā $ patyāv eva tu jīvati &",
    "GSD36nars2_au:1190": " kāmāt samāśrayed anyaṃ % prathamā svairiṇī tu sā // Nar_12.49 //",
    "GSD36nars2_au:1191": " mṛte bhartari yā prāptān $ devarān apy apāsya tu &",
    "GSD36nars2_au:1192": " upagacchet paraṃ kāmāt % sā dvitīyā prakīrtitā // Nar_12.50 //",
    "GSD36nars2_au:1193": " prāptā deśād dhanakrītā $ kṣutpipāsāturā ca yā &",
    "GSD36nars2_au:1194": " tavāham ity upagatā % sā tṛtīyā prakīrtitā // Nar_12.51 //",
    "GSD36nars2_au:1195": " deśadharmān apekṣya strī $ gurubhir yā pradīyate &",
    "GSD36nars2_au:1196": " utpannasāhasānyasmai % sāntyā vai svairiṇī smṛtā // Nar_12.52 //",
    "GSD36nars2_au:1197": " punarbhuvāṃ eṣa vidhiḥ $ svairiṇīnāṃ ca kīrtitaḥ &",
    "GSD36nars2_au:1198": " pūrvā pūrvājaghanyāsāṃ % śreyasī tūttarottarā // Nar_12.53 //",
    "GSD36nars2_au:1199": " apatyam utpādayitus $ tāsāṃ yā śulkato hṛtā &",
    "GSD36nars2_au:1200": " aśulkopanatāyāṃ tu % kṣetrikasyaiva tat phalam // Nar_12.54 //",
    "GSD36nars2_au:1201": " kṣetrikasya yad ajñātaṃ $ kṣetre bījaṃ pradīyate &",
    "GSD36nars2_au:1202": " na tatra bījino bhāgaḥ % kṣetrikasyaiva tad bhavet // Nar_12.55 //",
    "GSD36nars2_au:1203": " oghavātāhṛtaṃ bījaṃ $ kṣetre yasya prarohati &",
    "GSD36nars2_au:1204": " phalabhug yasya tat kṣetraṃ % na bījī phalabhāg bhavet // Nar_12.56 //",
    "GSD36nars2_au:1205": " mahokṣo janayed vatsān $ yasya goṣu vraje caran &",
    "GSD36nars2_au:1206": " tasya te yasya tā gāvo % moghaṃ syanditam ārṣabham // Nar_12.57 //",
    "GSD36nars2_au:1207": " kṣetrikānumataṃ bījaṃ $ yasya kṣetre pramucyate &",
    "GSD36nars2_au:1208": " tadapatyaṃ dvayor eva % bījikṣetrikayor matam // Nar_12.58 //",
    "GSD36nars2_au:1209": " narte kṣetraṃ bhavet sasyaṃ $ na ca bījaṃ vināsti tat &",
    "GSD36nars2_au:1210": " ato 'patyaṃ dvayor iṣṭaṃ % pitur mātuś ca dharmataḥ // Nar_12.59 //",
    "GSD36nars2_au:1211": " nāthavatyā paragṛhe $ saṃyuktasya striyā saha &",
    "GSD36nars2_au:1212": " dṛṣṭaṃ saṃgrahaṇaṃ tajjñair % nāgatāyāḥ svayaṃ gṛhe // Nar_12.60 //",
    "GSD36nars2_au:1213": " praduṣṭatyaktadārasya $ klībasya kṣamakasya ca &",
    "GSD36nars2_au:1214": " svecchayopeyuṣo dārān % na doṣaḥ sāhaso bhavet // Nar_12.61 //",
    "GSD36nars2_au:1215": " parastriyā sahākāle $ 'deśe vā bhavato mithaḥ &",
    "GSD36nars2_au:1216": " sthānasaṃbhāṣaṇāmodās % trayaḥ saṃgrahaṇakramāḥ // Nar_12.62 //",
    "GSD36nars2_au:1217": " nadīnāṃ saṃgame tīrtheṣv $ ārāmeṣu vaneṣu ca &",
    "GSD36nars2_au:1218": " strī pumāṃś ca sameyātāṃ % grāhyaṃ saṃgrahaṇaṃ bhavet // Nar_12.63 //",
    "GSD36nars2_au:1219": " dūtīprasthāpanaiś caiva $ lekhāsaṃpreṣaṇair api &",
    "GSD36nars2_au:1220": " anyair api vyabhicāraiḥ % sarvaṃ saṃgrahaṇaṃ smṛtam // Nar_12.64 //",
    "GSD36nars2_au:1221": " striyaṃ spṛśed adeśe yaḥ $ spṛṣṭo vā marśayet tathā &",
    "GSD36nars2_au:1222": " parasparasyānumate % tac ca saṃgrahaṇaṃ bhavet // Nar_12.65 //",
    "GSD36nars2_au:1223": " bhakṣair vā yadi vā bhojyair $ vastrair mālyais tathaiva ca &",
    "GSD36nars2_au:1224": " saṃpreṣyamānair gandhaiś ca % sarvaṃ saṃgrahaṇaṃ smṛtam // Nar_12.66 //",
    "GSD36nars2_au:1225": " darpād vā yadi vā mohāc $ chlāghayā vā svayaṃ vadet &",
    "GSD36nars2_au:1226": " mameyaṃ bhuktapūrveti % sarvaṃ saṃgrahaṇaṃ smṛtam // Nar_12.67 //",
    "GSD36nars2_au:1227": " pāṇau yaś ca nigṛhṇīyad $ veṇyāṃ vastrāntare 'pi vā &",
    "GSD36nars2_au:1228": " tiṣṭha tiṣṭheti vā bruyāt % sarvaṃ saṃgrahaṇaṃ smṛtam // Nar_12.68 //",
    "GSD36nars2_au:1229": " svajātyatikrame puṃsāṃ $ uktam uttamasāhasam &",
    "GSD36nars2_au:1230": " viparyaye madhyamas tu % prātilome pramāpaṇam // Nar_12.69 //",
    "GSD36nars2_au:1231": " kanyāyām asakāmāyāṃ $ dvyāṅgulasyāvakartanam &",
    "GSD36nars2_au:1232": " uttamāyāṃ vadhas tv eva % sarvasvaharaṇaṃ tathā // Nar_12.70 //",
    "GSD36nars2_au:1233": " sakāmāyāṃ tu kanyāyāṃ $ savarṇe nāsty atikramaḥ &",
    "GSD36nars2_au:1234": " kiṃtv alaṃkṛtya satkṛtya % sa evaināṃ samudvahet // Nar_12.71 //",
    "GSD36nars2_au:1235": " mātā mātṛṣvasā śvaśrūr $ mātulānī pitṛṣvasā &",
    "GSD36nars2_au:1236": " pitṛvyasakhiśiṣyastrī % bhaginī tatsakhī snuṣā // Nar_12.72 //",
    "GSD36nars2_au:1237": " duhitācāryabhāryā ca $ sagotrā śaraṇāgatā &",
    "GSD36nars2_au:1238": " rājñī pravrajitā dhātrī % sādhvī varṇottamā ca yā // Nar_12.73 //",
    "GSD36nars2_au:1239": " āsām anyatamāṃ gatvā $ gurutalpaga ucyate &",
    "GSD36nars2_au:1240": " śiśnasyotkartanaṃ daṇḍo % nānyas tatra vidhīyate // Nar_12.74 //",
    "GSD36nars2_au:1241": " paśuyonyām atikrāman $ vineyaḥ sa damaṃ śatam &",
    "GSD36nars2_au:1242": " madhyamaṃ sāhasaṃ goṣu % tad evāntyāvasāyiṣu // Nar_12.75 //",
    "GSD36nars2_au:1243": " agamyāgāminaḥ śāsti $ daṇḍo rājñā pracoditaḥ &",
    "GSD36nars2_au:1244": " prāyaścittavidhāv atra % prāyaścittaṃ viśodhanam // Nar_12.76 //",
    "GSD36nars2_au:1245": " svairiṇy abrāhmaṇī veśyā $ dāsī niṣkāsinī ca yā &",
    "GSD36nars2_au:1246": " gamyāḥ syur ānulomyena % striyo na pratilomataḥ // Nar_12.77 //",
    "GSD36nars2_au:1247": " āsv eva tu bhujiṣyāsu $ doṣaḥ syāt paradāravat &",
    "GSD36nars2_au:1248": " gamyā api hi nopeyās % tāś ced anyaparigrahāḥ // Nar_12.78 //",
    "GSD36nars2_au:1249": " anutpannaprajāyās tu $ patiḥ preyād yadi striyāḥ &",
    "GSD36nars2_au:1250": " niyuktā gurubhir gacched % devaraṃ putrakāmyayā // Nar_12.79 //",
    "GSD36nars2_au:1251": " sa ca tāṃ pratipadyeta $ tathaivā putrajanmataḥ &",
    "GSD36nars2_au:1252": " putre jāte nivarteta % viplavaḥ syād ato 'nyathā // Nar_12.80 //",
    "GSD36nars2_au:1253": " ghṛtenābhyajya gātrāṇi $ tailenāvikṛtena vā &",
    "GSD36nars2_au:1254": " mukhān mukhaṃ pariharan % gātrair gātrāṇy asaṃspṛśan // Nar_12.81 //",
    "GSD36nars2_au:1255": " striyaṃ putravatīṃ vandhyāṃ $ nīrajaskām anicchantīm &",
    "GSD36nars2_au:1256": " na gacched garbhiṇīṃ nindyām % aniyuktāṃ ca bandhubhiḥ // Nar_12.82 //",
    "GSD36nars2_au:1257": " aniyuktā tu yā nārī $ devarāj janayet sutam &",
    "GSD36nars2_au:1258": " jārajātam arikthīyaṃ % tam āhur dharmavādinaḥ // Nar_12.83 //",
    "GSD36nars2_au:1259": " tathāniyukto bhāryāyāṃ $ yavīyāñ jyāyaso vrajet &",
    "GSD36nars2_au:1260": " yavīyaso vā yo jyāyān % ubhau tau gurutalpagau // Nar_12.84 //",
    "GSD36nars2_au:1261": " kule tadavaśeṣe tu $ saṃtānārthaṃ na kāmataḥ &",
    "GSD36nars2_au:1262": " niyukto gurubhir gacched % bhrātṛbhāryāṃ yavīyasaḥ // Nar_12.85 //",
    "GSD36nars2_au:1263": " avidyamāne tu gurau $ rājño vācyaḥ kulakṣayaḥ &",
    "GSD36nars2_au:1264": " tatas tadvacanād gacched % anuśiṣya striyā saha // Nar_12.86 //",
    "GSD36nars2_au:1265": " pūrvoktenaiva vidhinā $ snātāṃ puṃsavane śuciḥ &",
    "GSD36nars2_au:1266": " sakṛd ā garbhādhānād vā % kṛte garbhe snuṣaiva sā // Nar_12.87 //",
    "GSD36nars2_au:1267": " ato 'nyathā vartamānaḥ $ pumān strī vāpi kāmataḥ &",
    "GSD36nars2_au:1268": " vineyau subhṛśaṃ rājñā % kilbiṣī syād anigrahāt // Nar_12.88 //",
    "GSD36nars2_au:1269": " īrṣyāsūyasamutthe tu $ saṃrambhe rāgahetuke &",
    "GSD36nars2_au:1270": " dampatī vivadeyātāṃ % na jñātiṣu na rājani // Nar_12.89 //",
    "GSD36nars2_au:1271": " anyonyaṃ tyajator nāgaḥ $ syād anyonyaviruddhayoḥ &",
    "GSD36nars2_au:1272": " strīpuṃsayor nigūḍhāyā % vyabhicārād ṛte striyāḥ // Nar_12.90 //",
    "GSD36nars2_au:1273": " vyabhicāre striyā mauṇḍyam $ adhaḥśayanam eva ca &",
    "GSD36nars2_au:1274": " kadannaṃ vā kuvāsaś ca % karma cāvaskaroñjhanam // Nar_12.91 //",
    "GSD36nars2_au:1275": " strīdhanabhraṣṭasarvasvāṃ $ garbhavisraṃsinīṃ tathā &",
    "GSD36nars2_au:1276": " bhartuś ca vadham icchantīṃ % striyaṃ nirvāsayed gṛhāt // Nar_12.92 //",
    "GSD36nars2_au:1277": " anarthaśīlāṃ satataṃ $ tathaivāpriyavādinīm &",
    "GSD36nars2_au:1278": " pūrvāśinīṃ ca yā bhartuḥ % striyaṃ nirvāsayed budhaḥ // Nar_12.93 //",
    "GSD36nars2_au:1279": " vandhyāṃ strījananīṃ nindyāṃ $ pratikulāṃ ca sarvadā &",
    "GSD36nars2_au:1280": " kāmato nābhinandeta % kurvann evaṃ sa doṣabhāk // Nar_12.94 //",
    "GSD36nars2_au:1281": " anukūlām avāgduṣṭāṃ $ dakṣāṃ sādhvīṃ prajāvatīm &",
    "GSD36nars2_au:1282": " tyajan bhāryām avasthāpyo % rājñā daṇḍena bhūyasā // Nar_12.95 //",
    "GSD36nars2_au:1283": " ajñātadoṣeṇoḍhā yā $ nirgatā nānyam āśritā &",
    "GSD36nars2_au:1284": " bandhubhiḥ sā niyoktavyā % nirbandhuḥ svayam āśrayet // Nar_12.96 //",
    "GSD36nars2_au:1285": " naṣṭe mṛte pravrajite $ klībe ca patite patau &",
    "GSD36nars2_au:1286": " pañcasv āpatsu nārīṇāṃ % patir anyo vidhīyate // Nar_12.97 //",
    "GSD36nars2_au:1287": " aṣṭau varṣāṇy udīkṣeta $ brāhmaṇī proṣitaṃ patim &",
    "GSD36nars2_au:1288": " aprasūtā tu catvāri % parato 'nyaṃ samāśrayet // Nar_12.98 //",
    "GSD36nars2_au:1289": " kṣatriyā ṣaṭ samās tiṣṭhed $ aprasūtā samātrayam &",
    "GSD36nars2_au:1290": " vaiśyā prasūtā catvāri % dve same tv itarā vaset // Nar_12.99 //",
    "GSD36nars2_au:1291": " na śūdrāyāḥ smṛtaḥ kālo $ na ca dharmavyatikramaḥ &",
    "GSD36nars2_au:1292": " viśeṣato 'prasūtāyāḥ % saṃvatsaraparā sthitiḥ // Nar_12.100 //",
    "GSD36nars2_au:1293": " apravṛttau smṛtaḥ dharma $ eṣa proṣitayoṣitām &",
    "GSD36nars2_au:1294": " jīvati śrūyamāṇe tu % syād eṣa dviguṇo vidhiḥ // Nar_12.101 //",
    "GSD36nars2_au:1295": " prajāpravṛttau bhūtānāṃ $ sṛṣṭir eṣā prajāpateḥ &",
    "GSD36nars2_au:1296": " ato 'nyagamane strīṇām % evaṃ doṣo na vidyate // Nar_12.102 //",
    "GSD36nars2_au:1297": " ānulomyena varṇānāṃ $ yaj janma sa vidhiḥ smṛtaḥ &",
    "GSD36nars2_au:1298": " prātilomyena yaj janma % sa jñeyo varṇasaṃkaraḥ // Nar_12.103 //",
    "GSD36nars2_au:1299": " anantaraḥ smṛtaḥ putraḥ $ putra ekāntaras tathā &",
    "GSD36nars2_au:1300": " dvyantaraś cānulomyena % tathaiva pratilomataḥ // Nar_12.104 //",
    "GSD36nars2_au:1301": " ugraḥ pāraśavaś caiva $ niṣādaś cānulomataḥ &",
    "GSD36nars2_au:1302": " uttamebhyas trayas tribhyaḥ % śūdrāputrāḥ prakīrtitāḥ // Nar_12.105 //",
    "GSD36nars2_au:1303": " brāhmaṇyā api cāṇḍāla- $ sūtavaidehakā api &",
    "GSD36nars2_au:1304": " aparebhyas trayas tribhyā % vijñeyaḥ pratilomataḥ // Nar_12.106 //",
    "GSD36nars2_au:1305": " ambaṣṭho māgadhaś caiva $ kṣattā ca kṣatriyāsutāḥ &",
    "GSD36nars2_au:1306": " ānulomyena tatraiko % dvau jñeyau pratilomataḥ // Nar_12.107 //",
    "GSD36nars2_au:1307": " vaiśyāputrās tu dauṣṣanta- $ yavanāyogavā api &",
    "GSD36nars2_au:1308": " prātilomyena yatraiko % dvau jñeyau cānulomajau // Nar_12.108 //",
    "GSD36nars2_au:1309": " sūtādyāḥ pratilomās tu $ ye jātipratilomajāḥ &",
    "GSD36nars2_au:1310": " te saṃkarāḥ śvapākādyās % teṣāṃ triḥ saptako gaṇaḥ // Nar_12.109 //",
    "GSD36nars2_au:1311": " savarṇo brāhmaṇīputraḥ $ kṣatriyāyām anantaraḥ &",
    "GSD36nars2_au:1312": " ambaṣṭhograu tathā putrāv % evaṃ kṣatriyavaiśyayoḥ // Nar_12.110 //",
    "GSD36nars2_au:1313": " ekāntaras tu dauṣṣanto $ vaiśyāyāṃ brāhmaṇāt sutaḥ &",
    "GSD36nars2_au:1314": " śūdrāyāṃ kṣatriyāt tadvan % niṣādo nāma jāyate // Nar_12.111 //",
    "GSD36nars2_au:1315": " śūdrā pāraśavaṃ sūte $ brāhmaṇād uttaraṃ sutam &",
    "GSD36nars2_au:1316": " ānulomyena varṇānāṃ % putrā hy ete prakīrtitāḥ // Nar_12.112 //",
    "GSD36nars2_au:1317": " sūtaś ca māgadhaś caiva $ putrāv āyogavas tathā &",
    "GSD36nars2_au:1318": " prātilomyena varṇānāṃ % tadvad ete 'py anantarāḥ // Nar_12.113 //",
    "GSD36nars2_au:1319": " anantaraḥ smṛtaḥ sūto $ brāhmaṇyāṃ kṣatriyāt sutaḥ &",
    "GSD36nars2_au:1320": " māgadhāyogavau tadvad % dvī putrau vaiśyaśūdrayoḥ // Nar_12.114 //",
    "GSD36nars2_au:1321": " brāhmaṇy ekāntaraṃ vaiśyāt $ sūte vaidehakaṃ sutam &",
    "GSD36nars2_au:1322": " kṣattāraṃ kṣatriyā śūdrāt % putram ekāntaraṃ tathā // Nar_12.115 //",
    "GSD36nars2_au:1323": " dvyantaraḥ prātilomyena $ pāpiṣṭhaḥ sati saṃkare &",
    "GSD36nars2_au:1324": " cāṇḍālo jāyate śūdrād % brāhmaṇī yatra muhyati // Nar_12.116 //",
    "GSD36nars2_au:1325": " rājñā parīkṣyaṃ na yathā $ jāyate varṇasaṃkaraḥ &",
    "GSD36nars2_au:1326": " tasmād rājñā viśeṣeṇa % trayī rakṣyā tu saṃkarāt // Nar_12.117 //",
    "GSD36nars2_au:1327": " vibhāgo 'rthasya pitryasya $ putrair yatra prakalpyate &",
    "GSD36nars2_au:1328": " dāyabhāga iti proktaṃ % tad vivādapadaṃ budhaiḥ // Nar_13.1 //",
    "GSD36nars2_au:1329": " pitary ūrdhvaṃ mṛte putrā $ vibhajeyur dhanaṃ pituḥ &",
    "GSD36nars2_au:1330": " mātur duhitaro 'bhāve % duhitāraṃ tadanvayaḥ // Nar_13.2 //",
    "GSD36nars2_au:1331": " mātur nivṛtte rajasi $ prattāsu bhaginīṣu ca &",
    "GSD36nars2_au:1332": " niraṣṭe vāpy amaraṇe % pitary uparataspṛhe // Nar_13.3 //",
    "GSD36nars2_au:1333": " pitaiva vā svayaṃ putrān $ vibhajed vayasi sthitaḥ &",
    "GSD36nars2_au:1334": " jyeṣṭhaṃ śreṣṭhavibhāgena % yathā vāsya matir bhavet // Nar_13.4 //",
    "GSD36nars2_au:1335": " bibhṛyād vecchataḥ sarvāñ $ jyeṣṭho bhrātā yathā pitā &",
    "GSD36nars2_au:1336": " bhrātā śaktaḥ kaniṣṭho vā % śaktyapekṣaḥ kule kriyā // Nar_13.5 //",
    "GSD36nars2_au:1337": " śauryabhāryādhane hitvā $ yac ca vidyādhanaṃ bhavet &",
    "GSD36nars2_au:1338": " trīṇy etāny avibhājyāni % prasādo yaś ca paitṛkaḥ // Nar_13.6 //",
    "GSD36nars2_au:1339": " mātrā ca svadhanaṃ dattaṃ $ yasmai syāt prītipūrvakam &",
    "GSD36nars2_au:1340": " tasyāpy eṣa vidhir dṛṣṭo % mātāpīṣṭe yathā pitā // Nar_13.7 //",
    "GSD36nars2_au:1341": " adhyagnyadhyāvahanikaṃ $ bhartṛdāyas tathaiva ca &",
    "GSD36nars2_au:1342": " bhrātṛmātṛpitṛbhyaś ca % ṣaḍvidhaṃ strīdhanaṃ smṛtam // Nar_13.8 //",
    "GSD36nars2_au:1343": " strīdhanaṃ tadapatyānāṃ $ bhartṛgāmy aprajāsu ca &",
    "GSD36nars2_au:1344": " brāhmādiṣu catuḥṣv āhuḥ % pitṛgāmītareṣu tu // Nar_13.9 //",
    "GSD36nars2_au:1345": " kuṭumbaṃ bibhṛyād bhrātur $ yo vidyām adhigacchataḥ &",
    "GSD36nars2_au:1346": " bhāgaṃ vidyādhanāt tasmāt % sa labhetāśruto 'pi san // Nar_13.10 //",
    "GSD36nars2_au:1347": " vaidyo 'vaidyāya nākāmo $ dadyād aṃśaṃ svato dhanāt &",
    "GSD36nars2_au:1348": " pitṛdravyaṃ tad āśritya % na cet tena tad āhṛtam // Nar_13.11 //",
    "GSD36nars2_au:1349": " dvāv āṃśau pratipadyeta $ vibhajann ātmanaḥ pitā &",
    "GSD36nars2_au:1350": " samāṃśabhāginī mātā % putrāṇāṃ syān mṛte patau // Nar_13.12 //",
    "GSD36nars2_au:1351": " jyeṣṭhāyāṃśo 'dhiko deyaḥ $ jyeṣṭhāya tu varaḥ smṛtaḥ &",
    "GSD36nars2_au:1352": " samāṃśabhājaḥ śeṣāḥ syur % aprattā bhaginī tathā // Nar_13.13 //",
    "GSD36nars2_au:1353": " kṣetrajeṣv api putreṣu $ tadvaj jāteṣu dharmataḥ &",
    "GSD36nars2_au:1354": " varṇāvareṣv aṃśahānir % ūḍhājāteṣv anukramāt // Nar_13.14 //",
    "GSD36nars2_au:1355": " pitraiva tu vibhaktā $ ye hīnādhikasamair dhanaiḥ &",
    "GSD36nars2_au:1356": " teṣāṃ sa eva dharmaḥ syāt % sarvasya hi pitā prabhuḥ // Nar_13.15 //",
    "GSD36nars2_au:1357": " kānīnaś ca sahoḍhaś ca $ gūḍhāyāṃ yaś ca jāyate &",
    "GSD36nars2_au:1358": " teṣāṃ voḍhāpitā jñeyas % te ca bhāgaharāḥ smṛtāḥ // Nar_13.16 //",
    "GSD36nars2_au:1359": " ajñātapitṛko yaś ca $ kānīno 'nūḍhamātṛkaḥ &",
    "GSD36nars2_au:1360": " mātāmahāya dadyāt sa % piṇḍaṃ rikthaṃ hareta ca // Nar_13.17 //",
    "GSD36nars2_au:1361": " jātā ye tv aniyuktāyām $ ekena bahubhis tathā &",
    "GSD36nars2_au:1362": " arikthabhājas te sarve % bījinām eva te sutāḥ // Nar_13.18 //",
    "GSD36nars2_au:1363": " dadyus te bījine piṇḍaṃ $ mātā cec chulkato hṛtā &",
    "GSD36nars2_au:1364": " aśulkopagatāyāṃ tu % piṇḍadā voḍhur eva te // Nar_13.19 //",
    "GSD36nars2_au:1365": " pitṛdviṭ patitaḥ paṇḍo $ yaś ca syād aupapātikaḥ &",
    "GSD36nars2_au:1366": " aurasā api naite 'ṃśaṃ % labheran kṣetrajāḥ kutaḥ // Nar_13.20 //",
    "GSD36nars2_au:1367": " dīrghatīvrāmayagrastā $ jaḍonmattāndhapaṅgavaḥ &",
    "GSD36nars2_au:1368": " bhartavyāḥ syuḥ kule caite % tatputrās tv aṃśabhāginaḥ // Nar_13.21 //",
    "GSD36nars2_au:1369": " dvirāmuṣyāyaṇā dadyur $ dvābhyāṃ piṇḍodake pṛthak &",
    "GSD36nars2_au:1370": " rikthād ardhāṃśam ādadyur % bījikṣetrikayos tathā // Nar_13.22 //",
    "GSD36nars2_au:1371": " saṃsṛṣṭināṃ tu yo bhāgas $ teṣām eva sa iṣyate &",
    "GSD36nars2_au:1372": " ato 'nyathāṃśabhājo hi % nirbījiṣv itarān iyāt // Nar_13.23 //",
    "GSD36nars2_au:1373": " bhrātām aprajaḥ preyāt $ kaścic cet pravrajet tu vā &",
    "GSD36nars2_au:1374": " vibhajeyur dhanaṃ tasya % śeṣās tu strīdhanaṃ vinā // Nar_13.24 //",
    "GSD36nars2_au:1375": " bharaṇam cāsya kurvīran $ strīṇām ā jīvitakṣayāt &",
    "GSD36nars2_au:1376": " rakṣanti śayyāṃ bhartuś ced % ācchindyur itarāsu tu // Nar_13.25 //",
    "GSD36nars2_au:1377": " syād yasya duhitā tasyāḥ $ pitraṃśo bharaṇe mataḥ &",
    "GSD36nars2_au:1378": " ā saṃskārād bhajed enāṃ % parato bibhṛyāt patiḥ // Nar_13.26 //",
    "GSD36nars2_au:1379": " mṛte bhartary aputrāyāḥ $ patipakṣaḥ prabhuḥ striyāḥ &",
    "GSD36nars2_au:1380": " viniyogātmarakṣāsu % bharaṇe ca sa īśvaraḥ // Nar_13.27 //",
    "GSD36nars2_au:1381": " parikṣīṇe patikule $ nirmaṇuṣye nirāśraye &",
    "GSD36nars2_au:1382": " tatsapiṇḍeṣu vāsatsu % pitṛpakṣaḥ prabhuḥ striyāḥ // Nar_13.28 //",
    "GSD36nars2_au:1383": " pakṣadvayāvasāne tu $ rājā bhartā smṛtaḥ striyāḥ &",
    "GSD36nars2_au:1384": " sa tasyā bharaṇaṃ kuryān % nigṛhṇīyāt pathaś cyutām // Nar_13.29 //",
    "GSD36nars2_au:1385": " svātantryād vipraṇaśyanti $ kule jātā api striyaḥ &",
    "GSD36nars2_au:1386": " asvātantryam atas tāsāṃ % prajāpatir akalpayat // Nar_13.30 //",
    "GSD36nars2_au:1387": " pitā rakṣati kaumāre $ bhartā rakṣati yauvane &",
    "GSD36nars2_au:1388": " putrā rakṣanti vaidhavye % na strī svātantryam arhati // Nar_13.31 //",
    "GSD36nars2_au:1389": " yac chiṣṭaṃ pitṛdāyebhyo $ dattva rṇaṃ paitṛkaṃ ca yat &",
    "GSD36nars2_au:1390": " bhrātṛbhis tad vibhaktavyam % ṛṇī na syād yathā pitā // Nar_13.32 //",
    "GSD36nars2_au:1391": " yeṣāṃ ca na kṛtāḥ pitrā $ saṃskāravidhayaḥ kramāt &",
    "GSD36nars2_au:1392": " kartavyā bhrātṛbhis teṣāṃ % paitṛkād eva te dhanāt // Nar_13.33 //",
    "GSD36nars2_au:1393": " avidyamāne pitrye 'rthe $ svāṃśād uddhṛtya vā punaḥ &",
    "GSD36nars2_au:1394": " avaśyakāryāḥ saṃskārā % bhrātaraṃ pūrvasaṃskṛtaiḥ // Nar_13.34 //",
    "GSD36nars2_au:1395": " kuṭumbārtheṣu codyuktas $ tatkāryaṃ kurute ca yaḥ &",
    "GSD36nars2_au:1396": " sa bhrātṛbhir bṛṃhaṇīyo % grāsāchādanavāhanaiḥ // Nar_13.35 //",
    "GSD36nars2_au:1397": " vibhāgadharmasaṃdehe $ dāyādānāṃ vinirṇaye &",
    "GSD36nars2_au:1398": " jñātibhir bhāgalekhyaiś ca % pṛthakkāryapravartanāt // Nar_13.36 //",
    "GSD36nars2_au:1399": " bhrātām avibhaktānām $ eko dharmaḥ pravartate &",
    "GSD36nars2_au:1400": " vibhāge sati dharmo 'pi % bhaved eṣāṃ pṛthak pṛthak // Nar_13.37 //",
    "GSD36nars2_au:1401": " dānagrahaṇapaśvanna- $ gṛhakṣetraparigrahāḥ &",
    "GSD36nars2_au:1402": " vibhaktānāṃ pṛthag jñeyāḥ % pākadharmāgamavyayāḥ // Nar_13.38 //",
    "GSD36nars2_au:1403": " sākṣitvaṃ prātibhāvyaṃ ca $ dānaṃ grahaṇam eva ca &",
    "GSD36nars2_au:1404": " vibhaktā bhrātaraḥ kūryur % nāvibhaktā parasparam // Nar_13.39 //",
    "GSD36nars2_au:1405": " yeṣām etāḥ kriyā loke $ pravartante svarikthinām &",
    "GSD36nars2_au:1406": " vibhaktān avagaccheyur % lekhyam apy antareṇa tān // Nar_13.40 //",
    "GSD36nars2_au:1407": " yady ekajātā bahavaḥ $ pṛthagdharmāḥ pṛthakkriyāḥ &",
    "GSD36nars2_au:1408": " pṛthakkarmaguṇopetā % na te kṛtyeṣu saṃmatāḥ // Nar_13.41 //",
    "GSD36nars2_au:1409": " svān bhāgān yadi dadyus te $ vikrīṇīrann athāpi vā &",
    "GSD36nars2_au:1410": " kuryur yatheṣṭaṃ tat sarvam % īśante svadhanasya te // Nar_13.42 //",
    "GSD36nars2_au:1411": " aurasaḥ kṣetrajaś caiva $ putrikāputra eva ca &",
    "GSD36nars2_au:1412": " kānīnaś ca sahoḍhaś ca % gūḍhotpannas tathaiva ca // Nar_13.43 //",
    "GSD36nars2_au:1413": " paunarbhavo 'paviddhaś ca $ labdhaḥ krītaḥ kṛtas tathā &",
    "GSD36nars2_au:1414": " svayaṃ copagataḥ putrā % dvādaśaita udāhṛtāḥ // Nar_13.44 //",
    "GSD36nars2_au:1415": " teṣāṃ ṣaḍ bandhudāyādāḥ $ ṣaḍ adāyādabāndhavāḥ &",
    "GSD36nars2_au:1416": " pūrvaḥ pūrvaḥ smṛtaḥ śreyāj % jaghanyo yo ya uttaraḥ // Nar_13.45 //",
    "GSD36nars2_au:1417": " kramād dhy ete prapadyeran $ mṛte pitari taddhanam &",
    "GSD36nars2_au:1418": " jyāyaso jyāyaso 'bhāve % jaghanyas tad avāpnuyāt // Nar_13.46 //",
    "GSD36nars2_au:1419": " putrābhāve tu duhitā $ tulyasaṃtānadarśanāt &",
    "GSD36nars2_au:1420": " putraś ca duhitā coktau % pituḥ saṃtānakārakau // Nar_13.47 //",
    "GSD36nars2_au:1421": " abhāve tu duhitṝṇāṃ $ sakulyā bāndhavās tataḥ &",
    "GSD36nars2_au:1422": " tataḥ sajātyāḥ sarveṣām % abhāve rājagāmi tat // Nar_13.48 //",
    "GSD36nars2_au:1423": " anyatra brāhmaṇāt kiṃtu $ rājā dharmaparāyaṇaḥ &",
    "GSD36nars2_au:1424": " sa strīṇāṃ jīvanaṃ dadyād % eṣa dāyavidhiḥ smṛtaḥ // Nar_13.49 //",
    "GSD36nars2_au:1425": " sahasā kriyate karma $ yatkiṃcid baladarpitaiḥ &",
    "GSD36nars2_au:1426": " tat sāhasam iti proktaṃ % saho balam ihocyate // Nar_14.1 //",
    "GSD36nars2_au:1427": " tat punas trividhaṃ jñeyaṃ $ prathamaṃ madhyamaṃ tathā &",
    "GSD36nars2_au:1428": " uttamaṃ ceti śāstreṣu % tasyoktaṃ lakṣaṇaṃ pṛthak // Nar_14.2 //",
    "GSD36nars2_au:1429": " phalamūlodakādīnāṃ $ kṣetropakaraṇasya ca &",
    "GSD36nars2_au:1430": " bhaṅgākṣepopamardādyaiḥ % prathamaṃ sāhasaṃ smṛtam // Nar_14.3 //",
    "GSD36nars2_au:1431": " vāsaḥpaśvannapānānām $ gṛhopakaraṇasya ca &",
    "GSD36nars2_au:1432": " etenaiva prakāreṇa % madhyamaṃ sāhasaṃ smṛtam // Nar_14.4 //",
    "GSD36nars2_au:1433": " vyāpādo viṣaśastrād yaiḥ $ paradārapradharṣaṇam &",
    "GSD36nars2_au:1434": " prāṇoparodhi yac cānyad % uktam uttamasāhasam // Nar_14.5 //",
    "GSD36nars2_au:1435": " tasya daṇḍaḥ kriyāpekṣaḥ $ prathamasya śatāvaraḥ &",
    "GSD36nars2_au:1436": " madhyamasya tu śāstrajñair % jñeyaḥ pañcaśatāvaraḥ // Nar_14.6 //",
    "GSD36nars2_au:1437": " vadhaḥ sarvasvaharaṇaṃ $ purān nirvāsanāṅkane &",
    "GSD36nars2_au:1438": " tadaṅgaccheda ity ukto % daṇḍa uttamasāhase // Nar_14.7 //",
    "GSD36nars2_au:1439": " aviśeṣeṇa sarveṣām $ eṣa daṇḍavidhiḥ smṛtaḥ &",
    "GSD36nars2_au:1440": " vadhād ṛte brāhmaṇasya % na vadhaṃ brāhmaṇo 'rhati // Nar_14.8 //",
    "GSD36nars2_au:1441": " śiraso muṇḍanaṃ daṇḍas $ tasya nirvāsanaṃ purāt &",
    "GSD36nars2_au:1442": " lalāṭe cābhiśastāṅkaḥ % prayāṇaṃ gardabhena ca // Nar_14.9 //",
    "GSD36nars2_au:1443": " syātāṃ saṃvyavahāryau tau $ dhṛtadaṇḍau tu pūrvayoḥ &",
    "GSD36nars2_au:1444": " dhṛtadaṇḍo 'py asaṃbhojyo % jñeya uttamasāhase // Nar_14.10 //",
    "GSD36nars2_au:1445": " tasyaiva bhedaḥ steyaṃ syād $ viśeṣas tatra cocyate &",
    "GSD36nars2_au:1446": " atisāhasam ākramya % steyam āhuś chalena tu // Nar_14.11 //",
    "GSD36nars2_au:1447": " tad api trividhaṃ proktaṃ $ dravyāpekṣaṃ manīṣibhiḥ &",
    "GSD36nars2_au:1448": " kṣudramadhyottamānāṃ tu % dravyāṇām apakarṣaṇāt // Nar_14.12 //",
    "GSD36nars2_au:1449": " mṛdbhāṇḍāsanakhaṭvāsthi- $ dārucarmatṛṇādi yat &",
    "GSD36nars2_au:1450": " śamīdhānyamudgādīni % kṣudradravyam udāhṛtam // Nar_14.13 //",
    "GSD36nars2_au:1451": " vāsaḥ kauśeyavarjaṃ ca $ govarjaṃ paśavas tathā &",
    "GSD36nars2_au:1452": " hiraṇyavarjaṃ lohaṃ ca % madhyaṃ vrīhiyavā api // Nar_14.14 //",
    "GSD36nars2_au:1453": " hiraṇyaratnakauśeya- $ strīpuṃgogajavājinaḥ &",
    "GSD36nars2_au:1454": " devabrāhmaṇarājñāṃ ca % dravyaṃ vijñeyam uttamam // Nar_14.15 //",
    "GSD36nars2_au:1455": " upāyair vividhair eṣāṃ $ chalayitvāpakarṣaṇam &",
    "GSD36nars2_au:1456": " suptapramattamattebhyaḥ % steyam āhur manīṣiṇaḥ // Nar_14.16 //",
    "GSD36nars2_au:1457": " sahoḍhagrahaṇāt steyaṃ $ hoḍhe 'saty upabhogataḥ &",
    "GSD36nars2_au:1458": " śaṅkā tv asajjanaikārthyād % anāyavyayatas tathā // Nar_14.17 //",
    "GSD36nars2_au:1459": " bhaktāvakāśadātāraḥ $ stenānāṃ ye prasarpatām &",
    "GSD36nars2_au:1460": " śaktāś ca ya upekṣante % te 'pi taddoṣabhāginaḥ // Nar_14.18 //",
    "GSD36nars2_au:1461": " utkrośatāṃ janānāṃ ca $ hriyamāṇe dhane 'pi ca &",
    "GSD36nars2_au:1462": " śrutvā ye nābhidhāvanti % te 'pi taddoṣabhāginaḥ // Nar_14.19 //",
    "GSD36nars2_au:1463": " sāhaseṣu ya evoktas $ triṣu daṇḍo manīṣibhiḥ &",
    "GSD36nars2_au:1464": " sa eva daṇḍaḥ steye 'pi % dravyeṣu triṣv anukramāt // Nar_14.20 //",
    "GSD36nars2_au:1465": " gavādiṣu praṇaṣṭeṣu $ dravyeṣv apahṛteṣu vā &",
    "GSD36nars2_au:1466": " padenānveṣaṇaṃ kuryur % ā mūlāt tadvido janāḥ // Nar_14.21 //",
    "GSD36nars2_au:1467": " grāme vraje vivīte vā $ yatra saṃnipatet padam &",
    "GSD36nars2_au:1468": " voḍhavyaṃ tad bhavet tena % na cet so 'nyatra tan nayet // Nar_14.22 //",
    "GSD36nars2_au:1469": " pade pramūḍhe bhagne vā $ viṣamatvāj janāntike &",
    "GSD36nars2_au:1470": " yas tv āsannataro grāmo % vrajo vā tatra pātayet // Nar_14.23 //",
    "GSD36nars2_au:1471": " same 'dhvani dvayor yatra $ tena prāyo 'śucir janaḥ &",
    "GSD36nars2_au:1472": " pūrvāpadānair dṛṣṭo vā % saṃsṛṣṭo vā durātmabhiḥ // Nar_14.24 //",
    "GSD36nars2_au:1473": " grāmeṣv anveṣaṇaṃ kuryuś $ caṇḍālavadhakādayaḥ &",
    "GSD36nars2_au:1474": " rātrisaṃcāriṇo ye ca % bahiḥ kuryur bahiścarāḥ // Nar_14.25 //",
    "GSD36nars2_au:1475": " steneṣv alabhyamāneṣu $ rājā dadyāt svakād dhanāt &",
    "GSD36nars2_au:1476": " upekṣamāṇo hy enasvī % dharmād arthāc ca hīyate // Nar_14.26 //",
    "GSD36nars2_au:1477": " deśajātikulādīnām $ ākrośanyaṅgasaṃhitam &",
    "GSD36nars2_au:1478": " yad vacaḥ pratikūlārthaṃ % vākpāruṣyaṃ tad ucyate // Nar_15-16.1 //",
    "GSD36nars2_au:1479": " niṣṭhurāślīlatīvratvāt $ tad api trividhaṃ smṛtam &",
    "GSD36nars2_au:1480": " gauravānukramād asya % daṇḍo 'py atra kramād guruḥ // Nar_15-16.2 //",
    "GSD36nars2_au:1481": " sākṣepaṃ niṣṭhuraṃ jñeyam $ aślīlaṃ nyaṅgasaṃyutam &",
    "GSD36nars2_au:1482": " pātanīyair upakrośais % tīvram āhur manīṣiṇaḥ // Nar_15-16.3 //",
    "GSD36nars2_au:1483": " paragātreṣv abhidroho $ hastapādāyudhādibhiḥ &",
    "GSD36nars2_au:1484": " bhasmādibhiś copaghāto % daṇḍapāruṣyam ucyate // Nar_15-16.4 //",
    "GSD36nars2_au:1485": " tasyāpi dṛṣṭaṃ traividhyaṃ $ mṛdumadhyottamaṃ kramāt &",
    "GSD36nars2_au:1486": " avagūraṇaniḥsaṅga- % pātanakṣatadarśanaiḥ // Nar_15-16.5 //",
    "GSD36nars2_au:1487": " hīnamadhyottamānāṃ tu $ dravyāṇām samatikramāt &",
    "GSD36nars2_au:1488": " trīṇy eva sāhasāny āhus % tatra kaṇṭakaśodhanam // Nar_15-16.6 //",
    "GSD36nars2_au:1489": " vidhiḥ pañcavidhas tūkta $ etayor ubhayor api &",
    "GSD36nars2_au:1490": " viśuddhir daṇḍabhāktvaṃ ca % tatra saṃbadhyate yathā // Nar_15-16.7 //",
    "GSD36nars2_au:1491": " pāruṣye sati saṃrambhād $ utpanne kṣubdhayor dvayoḥ &",
    "GSD36nars2_au:1492": " sa manyate yaḥ kṣamate % daṇḍabhāg yo 'tivartate // Nar_15-16.8 //",
    "GSD36nars2_au:1493": " pāruṣyadoṣāvṛtayor $ yugapat saṃpravṛttayoḥ &",
    "GSD36nars2_au:1494": " viśeṣaś cen na dṛśyeta % vinayaḥ syāt samas tayoḥ // Nar_15-16.9 //",
    "GSD36nars2_au:1495": " pūrvam ākṣārayed yas tu $ niyataṃ syāt sa doṣabhāk &",
    "GSD36nars2_au:1496": " paścād yaḥ so 'py asatkārī % pūrve tu vinayo guruḥ // Nar_15-16.10 //",
    "GSD36nars2_au:1497": " dvayor āpannayos tulyam $ anubadhnāti yaḥ punaḥ &",
    "GSD36nars2_au:1498": " sa tayor daṇḍam āpnoti % pūrvo vā yadi vetaraḥ // Nar_15-16.11 //",
    "GSD36nars2_au:1499": " śvapākapaṇḍacaṇḍāla- $ vyaṅgeṣu vadhavṛttiṣu &",
    "GSD36nars2_au:1500": " hastipavrātyadāreṣu % gurvācāryāṅganāsu ca // Nar_15-16.12 //",
    "GSD36nars2_au:1501": " maryādātikrame sadyo $ ghāta evānuśāsanam &",
    "GSD36nars2_au:1502": " na ca taddaṇḍapāruṣye % doṣam āhur manīṣiṇaḥ // Nar_15-16.13 //",
    "GSD36nars2_au:1503": " yam eva hy ativarterann $ ete santaṃ janaṃ nṛṣu &",
    "GSD36nars2_au:1504": " sa eva vinayaṃ kuryān % na tadvinayabhāṅ nṛpaḥ // Nar_15-16.14 //",
    "GSD36nars2_au:1505": " malā hy ete manuṣyeṣu $ dhanam eṣāṃ malātmakam &",
    "GSD36nars2_au:1506": " api tān ghātayed rājā % nārthadaṇḍena daṇḍayet // Nar_15-16.15 //",
    "GSD36nars2_au:1507": " śataṃ brāhmaṇam ākruśya $ kṣatriyo daṇḍam arhati &",
    "GSD36nars2_au:1508": " vaiśyo 'dhyardhaṃ śataṃ dve vā % śūdras tu vadham arhati // Nar_15-16.16",
    "GSD36nars2_au:1509": " vipraḥ pañcāśataṃ daṇḍyaḥ $ kṣatriyasyābhiśaṃsane &",
    "GSD36nars2_au:1510": " vaiśye syād ardhapañcāśac % chūdre dvādaśako damaḥ // Nar_15-16.17 //",
    "GSD36nars2_au:1511": " samavarṇadvijātīnāṃ $ dvādaśaiva vyatikrame &",
    "GSD36nars2_au:1512": " vādeṣv avacanīyeṣu % tad eva dviguṇaṃ bhavet // Nar_15-16.18 //",
    "GSD36nars2_au:1513": " kāṇam apy athavā khañjam $ anyaṃ vāpi tathāvidham &",
    "GSD36nars2_au:1514": " tathyenāpi bruvan dāpyo % rājñā kārṣāpaṇāvaram // Nar_15-16.19 //",
    "GSD36nars2_au:1515": " na kilbiṣeṇāpavadec $ chāstrataḥ kṛtapāvanam &",
    "GSD36nars2_au:1516": " na rājñā dhṛtadaṇḍaṃ ca % daṇḍabhāk tadvyatikramāt // Nar_15-16.20 //",
    "GSD36nars2_au:1517": " loke 'smin dvāv avaktavyāv $ adaṇḍyau ca prakīrtitau &",
    "GSD36nars2_au:1518": " brāhmaṇaś caiva rājā ca % tau hīdaṃ bibhṛto jagat // Nar_15-16.21 //",
    "GSD36nars2_au:1519": " patitaṃ patitety uktvā $ cauraṃ caureti vā punaḥ &",
    "GSD36nars2_au:1520": " vacanāt tulyadoṣaḥ syān % mithyā dvir doṣatāṃ vrajet // Nar_15-16.22 //",
    "GSD36nars2_au:1521": " nāmajātigrahaṃ teṣām $ abhidroheṇa kurvataḥ &",
    "GSD36nars2_au:1522": " nikheyo 'yomayaḥ śaṅkuḥ % śūdrasyāṣṭādaśāṅgulaḥ // Nar_15-16.23 //",
    "GSD36nars2_au:1523": " dharmāpadeśaṃ darpeṇa $ dvijānām asya kurvataḥ &",
    "GSD36nars2_au:1524": " taptam āsecayet tailaṃ % vaktre śrotre ca pārthivaḥ // Nar_15-16.24 //",
    "GSD36nars2_au:1525": " yenāṅgenāvaro varṇo $ brāhmaṇasyāparādhnuyāt &",
    "GSD36nars2_au:1526": " tad aṅgaṃ tasya chettavyam % evaṃ śuddhim avāpnuyāt // Nar_15-16.25 //",
    "GSD36nars2_au:1527": " sahāsanam abhiprepsur $ utkṛṣṭasyāvakṛṣṭajaḥ &",
    "GSD36nars2_au:1528": " kaṭyāṃ kṛṭāṅko nirvāsyaḥ % sphigdeśaṃ vāsya kartayet // Nar_15-16.26 //",
    "GSD36nars2_au:1529": " avaniṣṭhīvato darpād $ dvāv oṣṭhau chedayen nṛpaḥ &",
    "GSD36nars2_au:1530": " avamūtrayataḥ śiśnam % avaśardhayato gudam // Nar_15-16.27 //",
    "GSD36nars2_au:1531": " keśeṣu gṛhṇato hastau $ chedayed avicārayan &",
    "GSD36nars2_au:1532": " pādayor nāsikāyāṃ ca % grīvāyāṃ vṛṣaṇeṣu ca // Nar_15-16.28 //",
    "GSD36nars2_au:1533": " upakruśya tu rājānaṃ $ vartmani sve vyavasthitam &",
    "GSD36nars2_au:1534": " jihvāchedād bhavec chuddhiḥ % sarvasvaharaṇena vā // Nar_15-16.29 //",
    "GSD36nars2_au:1535": " rājani prahared yas tu $ kṛtāgasy api durmatiḥ &",
    "GSD36nars2_au:1536": " śūle tam agnau vipaced % brahmahatyāśatādhikam // Nar_15-16.30 //",
    "GSD36nars2_au:1537": " putrāparādhe na pitā $ na śvavāñ śuni daṇḍabhāk &",
    "GSD36nars2_au:1538": " na markaṭe ca tatsvāmī % tair eva prahito na cet // Nar_15-16.31 //",
    "GSD36nars2_au:1539": " akṣavardhraśalākādyair $ devanaṃ jihmakāritam &",
    "GSD36nars2_au:1540": " paṇakrīḍā vayobhiś ca % padaṃ dyūtasamāhvayam // Nar_17.1 //",
    "GSD36nars2_au:1541": " sabhikaḥ kārayed dyūtaṃ $ deyaṃ dadyāc ca tatkṛtam &",
    "GSD36nars2_au:1542": " daśakaṃ tu śataṃ vṛddhis % tasya syād dyūtakāritā // Nar_17.2 //",
    "GSD36nars2_au:1543": " dvirabhyastāḥ patanty akṣā $ glahe yasyākṣadevinaḥ &",
    "GSD36nars2_au:1544": " jayaṃ tasyāparasyāhuḥ % kitavasya parājayam // Nar_17.3 //",
    "GSD36nars2_au:1545": " kitaveṣv eva tiṣṭheyuḥ $ kitavāḥ saṃśayaṃ prati &",
    "GSD36nars2_au:1546": " ta eva tasya draṣṭāraḥ % syus ta eva ca sākṣiṇaḥ // Nar_17.4 //",
    "GSD36nars2_au:1547": " aśuddhaḥ kitavo nānyad $ āśrayed dyūtamaṇḍalam &",
    "GSD36nars2_au:1548": " pratihanyān na sabhikaṃ % dāpayet tat svam iṣṭataḥ // Nar_17.5 //",
    "GSD36nars2_au:1549": " kūṭākṣadevinaḥ pāpān $ nirbhajed dyūtamaṇḍalāt &",
    "GSD36nars2_au:1550": " kaṇṭhe 'kṣamālām āsajya % sa hy eṣāṃ vinayaḥ smṛtaḥ // Nar_17.6 //",
    "GSD36nars2_au:1551": " prakīrṇake punar jñeyā $ vyavahārā nṛpāśrayāḥ &",
    "GSD36nars2_au:1552": " rājñām ājñāpratīghātas % tatkarmakaraṇaṃ tathā // Nar_18.1 //",
    "GSD36nars2_au:1553": " purapradānaṃ saṃbhedaḥ $ prakṛtīnāṃ tathaiva ca &",
    "GSD36nars2_au:1554": " pāṣaṇḍanaigamaśreṇī- % gaṇadharmaviparyayāḥ // Nar_18.2 //",
    "GSD36nars2_au:1555": " pitṛputravivādaś ca $ prāyaścittavyatikramaḥ &",
    "GSD36nars2_au:1556": " pratigrahavilopaś ca % kopa āśramiṇām api // Nar_18.3 //",
    "GSD36nars2_au:1557": " varṇasaṃkaradoṣaś ca $ tadvṛttiniyamas tathā &",
    "GSD36nars2_au:1558": " na dṛṣṭaṃ yac ca pūrveṣu % tat sarvaṃ syāt prakīrṇake // Nar_18.4 //",
    "GSD36nars2_au:1559": " rājā tv avahitaḥ sarvān $ āśramān paripālayet &",
    "GSD36nars2_au:1560": " upāyaiḥ śāstravihitaiś % caturbhiḥ prakṛtais tathā // Nar_18.5 //",
    "GSD36nars2_au:1561": " yo yo varṇo 'vahīyeta $ yo vodrekam anuvrajet &",
    "GSD36nars2_au:1562": " taṃ taṃ dṛṣṭvā svato mārgāt % pracyutaṃ sthāpayet pathi // Nar_18.6 //",
    "GSD36nars2_au:1563": " aśāstrokteṣu cānyeṣu $ pāpayukteṣu karmasu &",
    "GSD36nars2_au:1564": " prasamīkṣyātmano rājā % daṇḍaṃ daṇḍyeṣu pātayet // Nar_18.7 //",
    "GSD36nars2_au:1565": " śrutismṛtiviruddhaṃ ca $ janānām ahitaṃ ca yat &",
    "GSD36nars2_au:1566": " na tat pravartayed rājā % pravṛttaṃ ca nivartayet // Nar_18.8 //",
    "GSD36nars2_au:1567": " nyāyāpetaṃ yad anyena $ rājñājñānakṛtaṃ ca yat &",
    "GSD36nars2_au:1568": " tad apy anyāyavihitaṃ % punar nyāye niveśayet // Nar_18.9 //",
    "GSD36nars2_au:1569": " rājñā pravartitān dharmān $ yo naro nānupālayet &",
    "GSD36nars2_au:1570": " daṇḍyaḥ sa pāpo vadhyaś ca % lopayan rājaśāsanam // Nar_18.10 //",
    "GSD36nars2_au:1571": " āyudhāny āyudhīyānāṃ $ vāhyādīn vāhyajīvinām &",
    "GSD36nars2_au:1572": " veśyāstrīṇām alaṃkāraṃ % vādyātodyāni tadvidām // Nar_18.11 //",
    "GSD36nars2_au:1573": " yac ca yasyopakaraṇaṃ $ yena jīvanti kārukāḥ &",
    "GSD36nars2_au:1574": " sarvasvaharaṇe 'py etān % na rājā hartum arhati // Nar_18.12 //",
    "GSD36nars2_au:1575": " anādiś cāpy anantaś ca $ dvipadāṃ pṛthivīpatiḥ &",
    "GSD36nars2_au:1576": " dīptimatvāc chucitvāc ca % yadi na syāt pathaś cyutaḥ // Nar_18.13 //",
    "GSD36nars2_au:1577": " yadi rājā na sarveṣāṃ $ varṇānāṃ daṇḍadhāraṇam &",
    "GSD36nars2_au:1578": " kuryāt patho vyapetānāṃ % vinaśyeyur imāḥ prajāḥ // Nar_18.14 //",
    "GSD36nars2_au:1579": " brāhmaṇyaṃ brāhmaṇo jahyāt $ kṣatriyaḥ kṣātram utsṛjet &",
    "GSD36nars2_au:1580": " svakarma jahyād vaiśyas tu % śūdraḥ sarvān viśeṣayet // Nar_18.15 //",
    "GSD36nars2_au:1581": " rājānaś cen nābhaviṣyan $ pṛthivyāṃ daṇḍadhāraṇam &",
    "GSD36nars2_au:1582": " śūle matsyān ivāpakṣyan % durbalān balavattarāḥ // Nar_18.16 //",
    "GSD36nars2_au:1583": " satām anugraho nityam $ asatāṃ nigrahas tathā &",
    "GSD36nars2_au:1584": " eṣa dharmaḥ smṛto rājñām % arthaś cāmitrapīḍanāt // Nar_18.17 //",
    "GSD36nars2_au:1585": " na lipyate yathā vahnir $ dahañ chaśvad imāḥ prajāḥ &",
    "GSD36nars2_au:1586": " na lipyate tathā rājā % daṇḍaṃ daṇḍyeṣu pātayan // Nar_18.18 //",
    "GSD36nars2_au:1587": " ājñā tejaḥ pārthivānāṃ $ sā ca vāci pratiṣṭhitā &",
    "GSD36nars2_au:1588": " te yad brūyur asat sad vā % sa dharmo vyavahāriṇām // Nar_18.19 //",
    "GSD36nars2_au:1589": " rājā nāma caraty eṣa $ bhūmau sākṣāt sahasradṛk &",
    "GSD36nars2_au:1590": " na tasyājñām atikramya % saṃtiṣṭheran prajāḥ kvacit // Nar_18.20 //",
    "GSD36nars2_au:1591": " rakṣādhikārād īśatvād $ bhūtānugrahadarśanāt &",
    "GSD36nars2_au:1592": " yad eva rājā kurute % tat pramāṇam iti sthitiḥ // Nar_18.21 //",
    "GSD36nars2_au:1593": " nirguṇo 'pi yathā strīṇāṃ $ pūjya eva patiḥ sadā &",
    "GSD36nars2_au:1594": " prajānāṃ viguṇo 'py evaṃ % pūjya eva narādhipaḥ // Nar_18.22 //",
    "GSD36nars2_au:1595": " tapaḥkrītāḥ prajā rājñā $ prabhur āsāṃ tato nṛpaḥ &",
    "GSD36nars2_au:1596": " tatas tadvacasi stheyaṃ % vārtā cāsāṃ tadāśrayā // Nar_18.23 //",
    "GSD36nars2_au:1597": " pañca rūpāṇi rājāno $ dhārayanty amitaujasaḥ &",
    "GSD36nars2_au:1598": " agner indrasya somasya % yamasya dhanadasya ca // Nar_18.24 //",
    "GSD36nars2_au:1599": " kāraṇād animittaṃ vā $ yadā krodhavaśaṃ gataḥ &",
    "GSD36nars2_au:1600": " prajā dahati bhūpālas % tadāgnir abhidhīyate // Nar_18.25 //",
    "GSD36nars2_au:1601": " yadā tejaḥ samālambya $ vijigīṣur udāyudhaḥ &",
    "GSD36nars2_au:1602": " abhiyāti parān rājā % tadendraḥ sa udāhṛtaḥ // Nar_18.26 //",
    "GSD36nars2_au:1603": " vigatakrodhasaṃtāpo $ hṛṣṭarūpo yadā nṛpaḥ &",
    "GSD36nars2_au:1604": " prajānāṃ darśanaṃ yāti % soma ity ucyate tadā // Nar_18.27 //",
    "GSD36nars2_au:1605": " dharmāsanagataḥ śrīmān $ daṇḍaṃ dhatte yadā nṛpaḥ &",
    "GSD36nars2_au:1606": " samaḥ sarveṣu bhūteṣu % tadā vaivasvataḥ yamaḥ // Nar_18.28 //",
    "GSD36nars2_au:1607": " yadā tv arthiguruprājña- $ bhṛtyādīn avanīpatiḥ &",
    "GSD36nars2_au:1608": " anugṛhṇāti dānena % tadā sa dhanadaḥ smṛtaḥ // Nar_18.29 //",
    "GSD36nars2_au:1609": " tasmāt taṃ nāvajānīyān $ nākrośen na viśeṣayet &",
    "GSD36nars2_au:1610": " ājñāyāṃ cāsya tiṣṭheta % mṛtyuḥ syāt tadvyatikramāt // Nar_18.30 //",
    "GSD36nars2_au:1611": " tasya vṛttiḥ prajārakṣā $ vṛddhaprājñopasevanam &",
    "GSD36nars2_au:1612": " darśanaṃ vyavahārāṇām % ātmanaś cābhirakṣaṇam // Nar_18.31 //",
    "GSD36nars2_au:1613": " brāhmaṇān upaseveta $ nityaṃ rājā samāhitaḥ &",
    "GSD36nars2_au:1614": " saṃyuktaṃ brāhmaṇaiḥ kṣatraṃ % mūlaṃ lokābhirakṣaṇe // Nar_18.32 //",
    "GSD36nars2_au:1615": " brāhmaṇasyāparīhāro $ rājanyāsanam agrataḥ &",
    "GSD36nars2_au:1616": " prathamaṃ darśanaṃ prātaḥ % sarvebhyaś cābhivādanam // Nar_18.33 //",
    "GSD36nars2_au:1617": " agraṃ navebhyaḥ sasyebhyo $ mārgadānaṃ ca gacchataḥ &",
    "GSD36nars2_au:1618": " bhaikṣahetoḥ parāgāre % praveśas tv anivāritaḥ // Nar_18.34 //",
    "GSD36nars2_au:1619": " samitpuṣpodakādāneṣv $ asteyaṃ saparigrahāt &",
    "GSD36nars2_au:1620": " anākṣepaḥ parebhyaś ca % saṃbhāṣaś ca parastriyā // Nar_18.35 //",
    "GSD36nars2_au:1621": " nadīṣv avetanas tāraḥ $ pūrvam uttaraṇaṃ tathā &",
    "GSD36nars2_au:1622": " tareṣv aśulkadānaṃ ca % na ced vāṇijyam asya tat // Nar_18.36 //",
    "GSD36nars2_au:1623": " vartamāno 'dhvani śrānto $ gṛhṇann anivasan svayam &",
    "GSD36nars2_au:1624": " brāhmaṇo nāparādhnoti % dvāv ikṣū pañca mūlakān // Nar_18.37 //",
    "GSD36nars2_au:1625": " nābhiśastān na patitān $ na dviṣo na ca nāstikāt &",
    "GSD36nars2_au:1626": " na sopadhān nānimittaṃ % na dātāraṃ prapīḍya ca // Nar_18.38 //",
    "GSD36nars2_au:1627": " arthānāṃ bhūribhāvāc ca $ deyatvāc ca mahātmanām &",
    "GSD36nars2_au:1628": " śreyān pratigraho rājñāṃ % anyeṣāṃ brāhmaṇād ṛte // Nar_18.39 //",
    "GSD36nars2_au:1629": " brāhmaṇaś caiva rājā ca $ dvāv apy etau dhṛtavratau &",
    "GSD36nars2_au:1630": " naitayor antaraṃ kiṃcit % prajādharmābhirakṣaṇāt // Nar_18.40 //",
    "GSD36nars2_au:1631": " dharmajñasya kṛtajñasya $ rakṣārthaṃ śāsato 'śucīn &",
    "GSD36nars2_au:1632": " medhyam eva dhanaṃ prāhus % tīkṣṇasyāpi mahīpateḥ // Nar_18.41 //",
    "GSD36nars2_au:1633": " śucīnām aśucīnāṃ ca $ saṃnipāto yathāmbhasām &",
    "GSD36nars2_au:1634": " samudre samatāṃ yāti % tadvad rājño dhanāgamaḥ // Nar_18.42 //",
    "GSD36nars2_au:1635": " yathā cāgnau sthitaṃ dīpte $ śuddhim āyāti kāñcanam &",
    "GSD36nars2_au:1636": " evam evāgamā sarve % śuddhim āyānti rājasu // Nar_18.43 //",
    "GSD36nars2_au:1637": " ya eva kaścit svadravyaṃ $ brāhmaṇebhyaḥ prayacchati &",
    "GSD36nars2_au:1638": " tad rājñāpy anumantavyam % eṣa dharmaḥ sanātanaḥ // Nar_18.44 //",
    "GSD36nars2_au:1639": " anyaprakārād ucitād $ bhūmeḥ ṣaḍbhāgasaṃjñitāt &",
    "GSD36nars2_au:1640": " baliḥ sa tasya vihitaḥ % prajāpālanavetanam // Nar_18.45 //",
    "GSD36nars2_au:1641": " śakyaṃ tat punar ādātuṃ $ yad abrāhmaṇasātkṛtam &",
    "GSD36nars2_au:1642": " brāhmaṇāya tu yad dattaṃ % na tasya haraṇaṃ punaḥ // Nar_18.46 //",
    "GSD36nars2_au:1643": " dānam adhyayanaṃ yajñas $ tasya karma trilakṣaṇam &",
    "GSD36nars2_au:1644": " yājanādhyāpane vṛttis % tṛtīyas tu pratigrahaḥ // Nar_18.47 //",
    "GSD36nars2_au:1645": " svakarmaṇi dvijas tiṣṭhed $ vṛttim āhārayet kṛtām &",
    "GSD36nars2_au:1646": " nāsadbhyaḥ pratigṛhṇīyād % varṇebhyo niyame 'sati // Nar_18.48 //",
    "GSD36nars2_au:1647": " aśucir vacanād yasya $ śucir bhavati puruṣaḥ &",
    "GSD36nars2_au:1648": " śuciś caivāśuciḥ sadyaḥ % kathaṃ rājā na daivatam // Nar_18.49 //",
    "GSD36nars2_au:1649": " vidur ya eva devatvaṃ $ rājño hy amitatejasaḥ &",
    "GSD36nars2_au:1650": " tasya te pratigṛhṇanto % na lipyante dvijātayaḥ // Nar_18.50 //",
    "GSD36nars2_au:1651": " loke 'smin maṅgalāny aṣṭau $ brāhmaṇo gaur hutāśanaḥ &",
    "GSD36nars2_au:1652": " hiraṇyaṃ sarpir āditya % āpo rājā tathāṣṭamaḥ // Nar_18.51 //",
    "GSD36nars2_au:1653": " etāni satataṃ paśyen $ namasyed arcayec ca tān &",
    "GSD36nars2_au:1654": " pradakṣiṇaṃ ca kurvīta % tathā hy āyur na hīyate // Nar_18.52 //",
    "GSD36nars2_au:1655": " pariśiṣṭam",
    "GSD36nars2_au:1656": " dvividhās taskarā jñeyāḥ $ paradravyāpahāriṇaḥ &",
    "GSD36nars2_au:1657": " prakāśāś cāprakāśāś ca % tān vidyād ātmavān nṛpaḥ // Nar_19.1 //",
    "GSD36nars2_au:1658": " prakāśavañcakās tatra $ kūṭamānatulāśritāḥ &",
    "GSD36nars2_au:1659": " utkoṭakāḥ sāhasikāḥ % kitavāḥ paṇyayoṣitaḥ // Nar_19.2 //",
    "GSD36nars2_au:1660": " pratirūpakarāś caiva $ maṅgaloddeśavṛttayaḥ &",
    "GSD36nars2_au:1661": " ity evamādayo jñeyāḥ % prakāśalokavañcakāḥ // Nar_19.3 //",
    "GSD36nars2_au:1662": " aprakāśāś ca vijñeyā $ bahirabhyantarāśritāḥ &",
    "GSD36nars2_au:1663": " suptān pramattāṃś ca narā % muṣṇanty ākramya caiva te // Nar_19.4 //",
    "GSD36nars2_au:1664": " deśagrāmagṛhaghnāś ca $ pathighnā granthimocakāḥ &",
    "GSD36nars2_au:1665": " ity evamādayo jñeyā % aprakāśāś ca taskarāḥ // Nar_19.5 //",
    "GSD36nars2_au:1666": " tān viditvā sukuśalaiś $ cārais tatkarmakāribhiḥ &",
    "GSD36nars2_au:1667": " anusṛtya gṛhītavyā % gūḍhapraṇihitair naraiḥ // Nar_19.6 //",
    "GSD36nars2_au:1668": " sabhāprapāpūpaśālā- $ veśamadyānnavikrayāḥ &",
    "GSD36nars2_au:1669": " catuṣpathāś caityavṛkṣāḥ % samājāḥ prekṣaṇāni ca // Nar_19.7 //",
    "GSD36nars2_au:1670": " śūnyāgārāṇy araṇyāni $ devatāyatanāni ca &",
    "GSD36nars2_au:1671": " cārair vineyāny etāni % cauragrahaṇatatparaiḥ // Nar_19.8 //",
    "GSD36nars2_au:1672": " tathaivānye praṇihitāḥ $ śraddheyāś citravādinaḥ &",
    "GSD36nars2_au:1673": " carā hy utsāhayeyus tāṃs % taskarān pūrvataskarāḥ // Nar_19.9 //",
    "GSD36nars2_au:1674": " annapānasamādānaiḥ $ samājotsavadarśanaiḥ &",
    "GSD36nars2_au:1675": " tathā cauryāpadeśaiś ca % kuryus teṣāṃ samāgamam // Nar_19.10 //",
    "GSD36nars2_au:1676": " ye tatra nopasarpanti $ sṛtāḥ praṇihitā api &",
    "GSD36nars2_au:1677": " te 'bhisārya gṛhītavyāḥ % saputrapaśubāndhavāḥ // Nar_19.11 //",
    "GSD36nars2_au:1678": " yāṃs tatra caurān gṛhṇīyāt $ tān vitāḍya viḍambya ca &",
    "GSD36nars2_au:1679": " avaghuṣya ca sarvatra % vadhyāś citravadhena te // Nar_19.12 //",
    "GSD36nars2_au:1680": " na tv ahoḍhānvitāś caurā $ rājñā vadhyā hy anāgamāḥ &",
    "GSD36nars2_au:1681": " sahoḍhān sopakaraṇān % kṣipraṃ caurān praśāsayet // Nar_19.13 //",
    "GSD36nars2_au:1682": " svadeśaghātino ye syus $ tathā panthāvarodhinaḥ &",
    "GSD36nars2_au:1683": " teṣāṃ sarvasvam ādāya % bhūyo nindāṃ prakalpayet // Nar_19.14 //",
    "GSD36nars2_au:1684": " ahoḍhān vimṛśec caurān $ gṛhītān pariśaṅkayā &",
    "GSD36nars2_au:1685": " bhayopadhābhiś citrābhir % brūyus tathā yathākṛtam // Nar_19.15 //",
    "GSD36nars2_au:1686": " deśaṃ kālaṃ diśaṃ jātiṃ $ nāma vā saṃpratiśrayam &",
    "GSD36nars2_au:1687": " kṛtyaṃ karmakarā vā syuḥ % praṣṭavyās te vinigrahe // Nar_19.16 //",
    "GSD36nars2_au:1688": " varṇasvarākārabhedāt $ sasaṃdigdhanivedanāt &",
    "GSD36nars2_au:1689": " adeśakāladṛṣṭatvād % vāsasyāpy aviśodhanāt // Nar_19.17 //",
    "GSD36nars2_au:1690": " asadvyayāt pūrvacauryād $ asatsaṃsargakāraṇāt &",
    "GSD36nars2_au:1691": " leśair apy avagantavyā % na hoḍhenaiva kevalam // Nar_19.18 //",
    "GSD36nars2_au:1692": " dasyuvṛtte yadi nare $ śaṅkā syāt taskare 'pi vā &",
    "GSD36nars2_au:1693": " yadi spṛśyeta leśena % kāryaḥ syāc chapathaḥ tataḥ // Nar_19.19 //",
    "GSD36nars2_au:1694": " caurāṇāṃ bhaktadā ye syus $ tathāgnyudakadāyakāḥ &",
    "GSD36nars2_au:1695": " āvāsadā deśikadās % tathaivottaradāyakāḥ // Nar_19.20 //",
    "GSD36nars2_au:1696": " kretāraś caiva bhāṇḍānāṃ $ pratigrāhiṇa eva ca &",
    "GSD36nars2_au:1697": " samadaṇḍāḥ smṛtā hy ete % ye ca pracchādayanti tān // Nar_19.21 //",
    "GSD36nars2_au:1698": " rāṣṭreṣu rāṣṭrādhikṛtāḥ $ sāmantāś caiva coditāḥ &",
    "GSD36nars2_au:1699": " abhyāghāteṣu madhyasthā % yathā caurās tathaiva te // Nar_19.22 //",
    "GSD36nars2_au:1700": " gocare yasya muṣyeta $ tena caurāḥ prayatnataḥ &",
    "GSD36nars2_au:1701": " mṛgyā dāpyo 'nyathā moṣaṃ % padaṃ yadi na nirgatam // Nar_19.23 //",
    "GSD36nars2_au:1702": " nirgate tu pade tasmin $ naṣṭe 'nyatra nipātite &",
    "GSD36nars2_au:1703": " sāmantān mārgapālāṃś ca % dikpālāṃś caiva dāpayet // Nar_19.24 //",
    "GSD36nars2_au:1704": " gṛhe vai muṣite rājā $ cauragrāhāṃs tu dāpayet &",
    "GSD36nars2_au:1705": " ārakṣakān rāṣṭrikāṃś ca % yadi cauro na labhyate // Nar_19.25 //",
    "GSD36nars2_au:1706": " yadi vā dāpyamānānāṃ $ tasmin moṣe tu saṃśayaḥ &",
    "GSD36nars2_au:1707": " muṣitaḥ śapathaṃ śāpyo % moṣe vaiśodhyakāraṇāt // Nar_19.26 //",
    "GSD36nars2_au:1708": " acaure dāpite moṣaṃ $ cauryavaiśodhyakāraṇāt &",
    "GSD36nars2_au:1709": " caure labdhe labheyus te % dviguṇaṃ pratipāditāḥ // Nar_19.27 //",
    "GSD36nars2_au:1710": " caurahṛtaṃ prayatnena $ sarūpaṃ pratipādayet &",
    "GSD36nars2_au:1711": " tadabhāve tu mūlyaṃ syād % daṇḍaṃ dāpyaś ca tatsamam // Nar_19.28 //",
    "GSD36nars2_au:1712": " kāṣṭhakāṇḍatṛṇādīnāṃ $ mṛnmayānāṃ tathaiva ca &",
    "GSD36nars2_au:1713": " veṇuvaiṇavabhāṇḍānāṃ % vetrasnāyvasthicarmaṇām // Nar_19.29 //",
    "GSD36nars2_au:1714": " śākaharitamūlānāṃ $ haraṇe phalapuṣpayoḥ &",
    "GSD36nars2_au:1715": " gorasekṣuvikārāṇāṃ % tathā lavaṇatailayoḥ // Nar_19.30 //",
    "GSD36nars2_au:1716": " pakvānnānāṃ kṛtānnānāṃ $ madyānām āmiṣasya ca &",
    "GSD36nars2_au:1717": " sarveṣām alpamūlyānāṃ % mūlyāt pañcaguṇo damaḥ // Nar_19.31 //",
    "GSD36nars2_au:1718": " tulādharimameyānāṃ $ gaṇimānāṃ ca sarvaśaḥ &",
    "GSD36nars2_au:1719": " ebhyas tūtkṛṣṭamūlyānāṃ % mūlyād daśaguṇo damaḥ // Nar_19.32 //",
    "GSD36nars2_au:1720": " dhānyaṃ daśabhyaḥ kumbhebhyo $ harato 'bhyadhikaṃ vadhaḥ &",
    "GSD36nars2_au:1721": " nyūnaṃ tv ekādaśaguṇaṃ % daṇḍaṃ dāpyo 'bravīn manuḥ // Nar_19.33 //",
    "GSD36nars2_au:1722": " suvarṇarajatādīnām $ uttamānāṃ ca vāsasām &",
    "GSD36nars2_au:1723": " ratnānāṃ caiva mukhyānāṃ % śatād abhyadhikaṃ vadhaḥ // Nar_19.34 //",
    "GSD36nars2_au:1724": " puruṣaṃ harataḥ pātyo $ daṇḍa uttamasāhasaḥ &",
    "GSD36nars2_au:1725": " sarvasvaṃ strīṃ tu harataḥ % kanyāṃ tu harato vadhaḥ // Nar_19.35 //",
    "GSD36nars2_au:1726": " mahāpaśūn stenayato $ daṇḍa uttamasāhasaḥ &",
    "GSD36nars2_au:1727": " madhyamo madhyamapaśuṃ % pūrvaḥ kṣudrapaśuṃ haran // Nar_19.36 //",
    "GSD36nars2_au:1728": " caturviṃśāvaraḥ pūrvaḥ $ paraḥ ṣaṇṇavatir bhavet &",
    "GSD36nars2_au:1729": " śatāni pañca tu paro % madhyamo dviśatāvaraḥ // Nar_19.37 //",
    "GSD36nars2_au:1730": " sahasraṃ tūttamo jñeyaḥ $ paraḥ pañcaśatāvaraḥ &",
    "GSD36nars2_au:1731": " trividhaḥ sāhaseṣv eva % daṇḍaḥ proktaḥ svayaṃbhuvā // Nar_19.38 //",
    "GSD36nars2_au:1732": " prathame granthibhedānām $ aṅgulyaṅguṣṭhayor vadhaḥ &",
    "GSD36nars2_au:1733": " dvitīye caiva taccheṣaṃ % daṇḍaḥ pūrvaś ca sāhasaḥ // Nar_19.39 //",
    "GSD36nars2_au:1734": " goṣu brāhmaṇasaṃsthāsu $ sthūrāyāś chedanaṃ bhavet &",
    "GSD36nars2_au:1735": " dāsīṃ tu harato nityam % ardhapādavikartanam // Nar_19.40 //",
    "GSD36nars2_au:1736": " yena yena viśeṣeṇa $ stenāṅgena viceṣṭate &",
    "GSD36nars2_au:1737": " tat tad evāsya chettavyaṃ % tan manor anuśāsanam // Nar_19.41 //",
    "GSD36nars2_au:1738": " garīyasi garīyāṃsam $ agarīyasi vā punaḥ &",
    "GSD36nars2_au:1739": " stene nipātayed daṇḍaṃ % na yathā prathame tathā // Nar_19.42 //",
    "GSD36nars2_au:1740": " daśa sthānāni daṇḍasya $ manuḥ svāyaṃbhuvo 'bravīt &",
    "GSD36nars2_au:1741": " triṣu varṇeṣu yāni syur % brāhmaṇo rakṣitaḥ sadā // Nar_19.43 //",
    "GSD36nars2_au:1742": " upastham udaraṃ jihvā $ hastau pādau ca pañcamam &",
    "GSD36nars2_au:1743": " cakṣur nāsā ca karṇau ca % dhanaṃ dehas tathaiva ca // Nar_19.44 //",
    "GSD36nars2_au:1744": " aparādhaṃ parijñāya $ deśakālau ca tattvataḥ &",
    "GSD36nars2_au:1745": " sārānubandhāv ālokya % daṇḍān etān prakalpayet // Nar_19.45 //",
    "GSD36nars2_au:1746": " na mitrakāraṇād rājñā $ vipulād vā dhanāgamāt &",
    "GSD36nars2_au:1747": " utsraṣṭavyaḥ sāhasikas % tyaktātmā manur abravīt // Nar_19.46 //",
    "GSD36nars2_au:1748": " yāvān avadhyasya vadhe $ tāvān vadhyasya mokṣaṇe &",
    "GSD36nars2_au:1749": " bhavaty adharmo nṛpater % dharmas tu viniyacchataḥ // Nar_19.47 //",
    "GSD36nars2_au:1750": " na jātu brāhmaṇaṃ hanyāt $ sarvapāpeṣv api sthitam &",
    "GSD36nars2_au:1751": " nirvāsaṃ kārayet kāmam % iti dharmo vyavasthitaḥ // Nar_19.48 //",
    "GSD36nars2_au:1752": " sarvasvaṃ vā hared rājā $ caturthaṃ vāvaśeṣayet &",
    "GSD36nars2_au:1753": " bhṛtyebhyo 'nusmaran dharmaṃ % prājāpatyam iti sthitiḥ // Nar_19.49 //",
    "GSD36nars2_au:1754": " brāhmaṇasyāparādhe tu $ catuḥsv aṅko vidhīyate &",
    "GSD36nars2_au:1755": " gurutalpe surāpāne % steye brāhmaṇahiṃsane // Nar_19.50 //",
    "GSD36nars2_au:1756": " gurutalpe bhagaḥ kāryaḥ $ surāpāne dhvajaḥ smṛtaḥ &",
    "GSD36nars2_au:1757": " steye tu śvapadaṃ kṛtvā % śikhipittena kūṭayet // Nar_19.51 //",
    "GSD36nars2_au:1758": " viśirāḥ puruṣaḥ kāryo $ lalāṭe bhrūṇaghātinaḥ &",
    "GSD36nars2_au:1759": " asaṃbhāṣyaś ca kartavyas % tan manor anuśāsanam // Nar_19.52 //",
    "GSD36nars2_au:1760": " rājā stenena gantavyo $ muktakeśena dhāvatā &",
    "GSD36nars2_au:1761": " ācakṣāṇena tatsteyam % evaṃ kartāsmi śādhi mām // Nar_19.53 //",
    "GSD36nars2_au:1762": " anenā bhavati stenaḥ $ svakarmapratipādanāt &",
    "GSD36nars2_au:1763": " rājānaṃ tat spṛśed ena % utsṛjantaṃ sakilbiṣam // Nar_19.54 //",
    "GSD36nars2_au:1764": " rājabhir dhṛtadaṇḍās tu $ kṛtvā pāpāni mānavāḥ &",
    "GSD36nars2_au:1765": " nirmalāḥ svargam āyānti % santaḥ sukṛtino yathā // Nar_19.55 //",
    "GSD36nars2_au:1766": " śāsanād vā vimokṣād vā $ steno mucyate kilbiṣāt &",
    "GSD36nars2_au:1767": " aśāsanāt tu tad rājā % stenasyāpnoti kilbiṣam // Nar_19.56 //",
    "GSD36nars2_au:1768": " gurur ātmavatāṃ śāstā $ śāstā rājā durātmanām &",
    "GSD36nars2_au:1769": " atha pracchannapāpānāṃ % śāstā vaivasvato yamaḥ // Nar_19.57 //",
    "GSD36nars2_au:1770": " aṣṭāpādyaṃ tu śūdrasya $ steye bhavati kilbiṣam &",
    "GSD36nars2_au:1771": " dvir aṣṭāpādyaṃ vaiśyasya % dvātriṃśat kṣatriyasya tu // Nar_19.58 //",
    "GSD36nars2_au:1772": " brāhmaṇasya catuḥṣaṣṭīty $ evaṃ svāyaṃbhuvo 'bravīt &",
    "GSD36nars2_au:1773": " tatrāpi ca viśeṣeṇa % vidvatsv abhyadhikaṃ bhavet // Nar_19.59 //",
    "GSD36nars2_au:1774": " śārīraś cārthadaṇḍaś ca $ daṇḍas tu dvividhaḥ smṛtaḥ &",
    "GSD36nars2_au:1775": " śārīrā daśadhā proktā % arthadaṇḍās tv anekadhā // Nar_19.60 //",
    "GSD36nars2_au:1776": " kākaṇyādis tv arthadaṇḍaḥ $ sarvasvāntas tathaiva ca &",
    "GSD36nars2_au:1777": " śārīras tv avarodhādir % jīvitāntas tathaiva ca // Nar_19.61 //",
    "GSD36nars2_au:1778": " kākaṇyādis tu yo daṇḍaḥ $ sa tu māṣāparaḥ smṛtaḥ &",
    "GSD36nars2_au:1779": " māṣāvarādyo yaḥ proktaḥ % kārṣāpaṇaparas tu saḥ // Nar_19.62 //",
    "GSD36nars2_au:1780": " kārṣāpaṇāparādyas tu $ catuḥkārṣāpaṇaḥ paraḥ &",
    "GSD36nars2_au:1781": " dvyavaro 'ṣṭāparaś cānyas % tryavaro dvādaśottaraḥ // Nar_19.63 //",
    "GSD36nars2_au:1782": " kārṣāpaṇādyā ye proktāḥ $ sarve te syuś caturguṇāḥ &",
    "GSD36nars2_au:1783": " evam anye tu vijñeyāḥ % prāk ca te pūrvasāhasāt // Nar_19.64 //",
    "GSD36nars2_au:1784": " kārṣāpaṇo dakṣiṇasyāṃ $ diśi raupyaḥ pravartate &",
    "GSD36nars2_au:1785": " paṇair nibaddhaḥ pūrvasyāṃ % ṣoḍaśaiva paṇāḥ sa tu // Nar_19.65 //",
    "GSD36nars2_au:1786": " māṣo viṃśatibhāgas tu $ jñeyaḥ kārṣāpaṇasya tu &",
    "GSD36nars2_au:1787": " kākaṇī tu caturbhāgo % māṣasya ca paṇasya ca // Nar_19.66 //",
    "GSD36nars2_au:1788": " pāñcanadyāḥ pradeśe tu $ saṃjñā yā vyāvahārikī &",
    "GSD36nars2_au:1789": " kārṣāpaṇapramāṇaṃ tu % nibaddham iha vai tayā // Nar_19.67 //",
    "GSD36nars2_au:1790": " kārṣāpaṇo 'ṇḍikā jñeyāś $ catasras tās tu dhānakaḥ &",
    "GSD36nars2_au:1791": " taddvādaśa suvarṇasya % dīnāraś citrakaḥ smṛtaḥ // Nar_19.68 //",
    "GSD36nars2_au:1792": " vārttāṃ trayīṃ cāpy atha daṇḍanītim $ rājānuvartet saṃtatāpramattaḥ &",
    "GSD36nars2_au:1793": " hanyād upāyair nipuṇair gṛhītān % pure ca rāṣṭre nigṛhṇīyāt pāpān //",
    "GSD36nars2_au:1794": " yadā sākṣī na vidyate $ vivāde vadatāṃ nṛṇām &",
    "GSD36nars2_au:1795": " tadā divyaiḥ parīkṣeta % śapathaiś ca pṛthagvidhaiḥ // Nar_20.1 //",
    "GSD36nars2_au:1796": " satyaṃ vāhanaśastrāṇi $ gobījarajatāni ca &",
    "GSD36nars2_au:1797": " devatāpitṛpādāś ca % dattāni sukṛtāni ca // Nar_20.2 //",
    "GSD36nars2_au:1798": " mahāparādhe divyāni $ dāpayet tu mahīpatiḥ &",
    "GSD36nars2_au:1799": " alpeṣu ca naraḥ śreṣṭhaḥ % śapathaiḥ śāpayen naram // Nar_20.3 //",
    "GSD36nars2_au:1800": " ete hi śapathāḥ proktāḥ $ sukarās svalpasaṃśaye &",
    "GSD36nars2_au:1801": " sāhaseṣv abhiśāpe ca % vidhir divyaḥ prakīrtitaḥ // Nar_20.4 //",
    "GSD36nars2_au:1802": " saṃdigdhe 'rthe 'bhiyuktānāṃ $ pracchanneṣu viśeṣataḥ &",
    "GSD36nars2_au:1803": " divyaḥ pañcavidho jñeya % ity āha bhagavān manuḥ // Nar_20.5 //",
    "GSD36nars2_au:1804": " dhaṭo 'gnir udakaṃ caiva $ viṣaṃ kośaś ca pañcamaḥ &",
    "GSD36nars2_au:1805": " uktāny etāni divyāni % dūṣitānāṃ viśodhane // Nar_20.6 //",
    "GSD36nars2_au:1806": " saṃdigdheṣv abhiyuktānāṃ $ viśuddhyarthaṃ mahātmanā &",
    "GSD36nars2_au:1807": " nāradena punaḥ proktāḥ % satyānṛtavibhāvanāḥ \\",
    "GSD36nars2_au:1808": " vādino 'numatenainaṃ kārayen nānyathā budhaḥ // Nar_20.7 //",
    "GSD36nars2_au:1809": " [dhaṭaḥ]",
    "GSD36nars2_au:1810": " caturhastau tulāpādāv $ ucchrayeṇa prakīrtitau &",
    "GSD36nars2_au:1811": " ṣaḍḍhastaṃ tu tayor dṛṣṭaṃ % pramāṇaṃ parimāṇataḥ // Nar_20.8 //",
    "GSD36nars2_au:1812": " pādayor antaraṃ hastaṃ $ bhaved adhyardham eva ca &",
    "GSD36nars2_au:1813": " śikyadvayaṃ samāsajya % dhaṭe karkaṭake dṛḍhe // Nar_20.9 //",
    "GSD36nars2_au:1814": " tulayitvā naraṃ pūrvaṃ $ cihnaṃ kuryād dhaṭasya tu &",
    "GSD36nars2_au:1815": " kakṣāsthānena taṃ tulyam % avatārya tato dhaṭāt // Nar_20.10 //",
    "GSD36nars2_au:1816": " samayaiḥ parigṛhyainaṃ $ punar āropayen naraḥ &",
    "GSD36nars2_au:1817": " tasminn evaṃ kṛte sā cet % kakṣe sthāpya suniścalā // Nar_20.11 //",
    "GSD36nars2_au:1818": " tulito yadi vardheta $ śuddhaḥ syān nātre saṃśayaḥ &",
    "GSD36nars2_au:1819": " samo vā hīyamāno vā % na viśuddho bhaven naraḥ // Nar_20.12 //",
    "GSD36nars2_au:1820": " dharmaparyāyavacanair $ dhaṭa ity abhidhīyase &",
    "GSD36nars2_au:1821": " tvaṃ vetsi sarvabhūtānāṃ % pāpāni sukṛtāni ca \\",
    "GSD36nars2_au:1822": " tvam eva dhaṭa jānīṣe na vidur yāni mānuṣāḥ // Nar_20.13 //",
    "GSD36nars2_au:1823": " vyavahārābhiśasto 'yaṃ $ mānuṣas tulyate tathā &",
    "GSD36nars2_au:1824": " tad eva saṃśayāpannaṃ % dharmatas trātum arhasi // Nar_20.14 //",
    "GSD36nars2_au:1825": " ata ūrdhvaṃ pravakṣyāmi $ lohasya vidhim uttamam &",
    "GSD36nars2_au:1826": " dvātriṃśadaṅgulāni tu % maṇḍalān maṇḍalāntaram // Nar_20.15 //",
    "GSD36nars2_au:1827": " aṣṭābhir maṇḍalair evam $ aṅgulānāṃ śatadvayam &",
    "GSD36nars2_au:1828": " caturviṃśat samākhyātaṃ % saṃkhyātattvārthadarśibhiḥ // Nar_20.16 //",
    "GSD36nars2_au:1829": " kalpitair maṇḍalair evam $ uṣitasya śucer api &",
    "GSD36nars2_au:1830": " saptāśvatthasya pattrāṇi % sūtreṇāveṣṭya hastayoḥ // Nar_20.17 //",
    "GSD36nars2_au:1831": " vidadhyāt taptalohasya $ pañcāśatpalam saṃmitam &",
    "GSD36nars2_au:1832": " hastābhyāṃ piṇḍam ādāya % śanaiḥ saptapadaṃ vrajet // Nar_20.18 //",
    "GSD36nars2_au:1833": " na maṇḍalam atikrāmen $ nāpy arvāk pādayet padam &",
    "GSD36nars2_au:1834": " na ca pātayetāprāptaḥ % yāvadbhūmir prakalpitā // Nar_20.19 //",
    "GSD36nars2_au:1835": " tīrtvānena vidhānena $ maṇḍalāni samāhitaḥ &",
    "GSD36nars2_au:1836": " adagdhaḥ sarvato yas tu % sa viśuddho bhaven naraḥ // Nar_20.20 //",
    "GSD36nars2_au:1837": " bhayād vā pātayate yas tv $ adagdho yo vibhāvyate &",
    "GSD36nars2_au:1838": " punas taṃ hārayel lohaṃ % sthitir eṣā purātanī \\",
    "GSD36nars2_au:1839": " anena vidhinā kāryo hutāśasamayaḥ smṛtaḥ // Nar_20.21 //",
    "GSD36nars2_au:1840": " tvam agne sarvabhūtānām $ antaścarasi sākṣivat &",
    "GSD36nars2_au:1841": " sukṛtaṃ duḥkṛtaṃ loken(a) % ajñātaṃ vidyate tvayā // Nar_20.22 //",
    "GSD36nars2_au:1842": " pracchannāni manuṣyāṇāṃ $ pāpāni sukṛtāni ca &",
    "GSD36nars2_au:1843": " yathāvad eva jānīṣe na % vidur yāni mānuṣāḥ // Nar_20.23 //",
    "GSD36nars2_au:1844": " vyavahārābhiśasto 'yaṃ $ puruṣaḥ śuddhim icchati &",
    "GSD36nars2_au:1845": " tad enaṃ saṃśayāpannaṃ % dharmatas trātum arhasi // Nar_20.24 //",
    "GSD36nars2_au:1846": " ataḥ paraṃ pravakṣyāmi $ toyasya vidhim uttamam &",
    "GSD36nars2_au:1847": " nātikrūreṇa dhanuṣā % prerayet sāyakatrayam // Nar_20.25 //",
    "GSD36nars2_au:1848": " madhyamas tu śaro grāhyaḥ $ puruṣeṇa yavīyasā &",
    "GSD36nars2_au:1849": " pratyānītasya tasyātha % sa viśuddho bhaven naraḥ // Nar_20.26 //",
    "GSD36nars2_au:1850": " anyathā na viśuddhaḥ syād $ ekāṅgam api darśayet &",
    "GSD36nars2_au:1851": " sthānād anyatra vā gacched % yasmin pūrvaṃ niveṣitaḥ // Nar_20.27 //",
    "GSD36nars2_au:1852": " striyas tu na balāt kāryā $ na pumān api durbalaḥ &",
    "GSD36nars2_au:1853": " bhīrutvād yoṣito mṛtyuḥ % kṛśasyāpi balāt kuryāt \\",
    "GSD36nars2_au:1854": " sahasā prāpnuyāt sarvāṃs tasmād etān na majjayet // Nar_20.28 //",
    "GSD36nars2_au:1855": " toyamadhye manuṣyasya $ gṛhītvorū susaṃyataḥ // Nar_20.29 //",
    "GSD36nars2_au:1856": " satyānṛtavibhāgasya $ toyāgnī spaṣṭakṛttamau &",
    "GSD36nars2_au:1857": " yataś cāgnir abhūd asmāt % tatas toyaṃ viśiṣyate // Nar_20.30 //",
    "GSD36nars2_au:1858": " kriyate dharmatattvajñair $ dūṣitānāṃ viśodhanam &",
    "GSD36nars2_au:1859": " tasmāt satyena bhagavañ % jaleśa trātum arhasi // Nar_20.31 //",
    "GSD36nars2_au:1860": " ataḥ paraṃ pravakṣyāmi $ viṣasya vidhim uttamam &",
    "GSD36nars2_au:1861": " tulayitvā viṣaṃ pūrvaṃ % deyam etad dhimāgame // Nar_20.32 //",
    "GSD36nars2_au:1862": " na pūrvāhṇe na madhyāhne $ na saṃdhyāyāṃ tu dharmavit &",
    "GSD36nars2_au:1863": " śaradgrīṣmavasanteṣu % varṣāsu ca na dāpayet // Nar_20.33 //",
    "GSD36nars2_au:1864": " bhagnaṃ ca dāritaṃ caiva $ dhūpitaṃ miśritaṃ tathā &",
    "GSD36nars2_au:1865": " kālakūṭam alaṃbuṃ ca % viṣaṃ yatnena varjayet // Nar_20.34 //",
    "GSD36nars2_au:1866": " śārṅgahaimavataṃ śastaṃ $ gandhavarṇarasānvitam &",
    "GSD36nars2_au:1867": " mahādoṣavate deyaṃ % rājñā tattvabubhutsayā // Nar_20.35 //",
    "GSD36nars2_au:1868": " na bālāturavṛddheṣu $ naiva svalpāparādhiṣu &",
    "GSD36nars2_au:1869": " viṣasya tu yavān sapta % dadyāc chodye ghṛtaplutān // Nar_20.36 //",
    "GSD36nars2_au:1870": " viṣasya palaṣaḍbhāgād $ bhāgo viṃśatimas tu yaḥ &",
    "GSD36nars2_au:1871": " tam aṣṭabhāgahīnaṃ tu % śodhye dadyād ghṛtaplutam // Nar_20.37 //",
    "GSD36nars2_au:1872": " yathoktena vidhānena $ viprān sprṣṭvānumoditaḥ &",
    "GSD36nars2_au:1873": " sopavāsaś ca khādeta % devabrāhmaṇasaṃnidhau // Nar_20.38 //",
    "GSD36nars2_au:1874": " viṣaṃ vegaklamāpetaṃ $ sukhena yadi jīryate &",
    "GSD36nars2_au:1875": " viśuddham iti taṃ jñātvā % rājā satkṛtya mokṣayet // Nar_20.39 //",
    "GSD36nars2_au:1876": " tvaṃ viṣa brahmaṇaḥ putraḥ $ satyadharmaratau sthitaḥ &",
    "GSD36nars2_au:1877": " śodhayainaṃ naraṃ pāpāt % satyenāsyāmṛtībhava // Nar_20.40 //",
    "GSD36nars2_au:1878": " ataḥ paraṃ pravakṣyāmi $ kośasya vidhim uttamam // Nar_20.41 //",
    "GSD36nars2_au:1879": " pūrvāhṇe sopavāsasya $ snātasyārdrapaṭasya ca &",
    "GSD36nars2_au:1880": " saśūkasyāvyasaninaḥ % kośapānaṃ vidhīyate // Nar_20.42 //",
    "GSD36nars2_au:1881": " yadbhaktaḥ so 'bhiyuktaḥ syāt $ taddaivatyaṃ tu pāyayet &",
    "GSD36nars2_au:1882": " saptāhād yasya dṛśyate % dvisaptāhena vā punaḥ \\",
    "GSD36nars2_au:1883": " pratyātmikaṃ tu yatkiṃcit saiva tasya vibhāvanā // Nar_20.43 //",
    "GSD36nars2_au:1884": " dvisaptāhāt paraṃ yasya $ mahad vā vaikṛtaṃ bhavet &",
    "GSD36nars2_au:1885": " nābhiyojyaḥ sa viduṣāṃ % kṛtakālavyatikramāt // Nar_20.44 //",
    "GSD36nars2_au:1886": " mahāparādhe nirdharme $ kṛtaghne klībakutsite &",
    "GSD36nars2_au:1887": " nāstikavrātyadāseṣu % kośapānaṃ vivarjayet // Nar_20.45 //",
    "GSD36nars2_au:1888": " yathoktena prakāreṇa $ pañca divyāni dharmavit &",
    "GSD36nars2_au:1889": " dadyād rājābhiyuktānāṃ % pretya ceha ca nandati // Nar_20.46 //",
    "GSD36nars2_au:1890": " na viṣaṃ brāhmaṇe dadyān $ na lohaṃ kṣatriyo haret &",
    "GSD36nars2_au:1891": " na nimajjyāpsu vaiśyaś ca % śūdraḥ kośaṃ na pāyayet // Nar_20.47 //",
    "GSD36nars2_au:1892": " varṣāsu na viṣaṃ dadyāt $ hemante nāpsu majjayet &",
    "GSD36nars2_au:1893": " na lohaṃ hārayed grīṣme % na kośaṃ pāyayen niśi // Nar_20.48 //",
    "GSD36nars2_au:1894": " nāradīyadharmaśāstraḥ samāptaḥ."
}