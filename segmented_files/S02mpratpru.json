{
  "S02mpratpru:0": "Mahāpratisarā vidyārājñī",
  "S02mpratpru:1": "namo bhagavatyai āryamahāpratisarāyai /",
  "S02mpratpru:2": "namaḥ samyaksaṃbudhebhyaḥ //",
  "S02mpratpru:3": "evaṃ mayā śrutam ekasmin samaye bhagavān vajrameruśikharakuṭāgāre viharati sma /",
  "S02mpratpru:4": "mahāvajrasamādhibhūmipratisthāne mahāvajrakalpavṛkṣasamalaṃkṛte /",
  "S02mpratpru:5": "mahāvajrapuṣkiriṇīratnapadmaprabhodbhāsite /",
  "S02mpratpru:6": "mahāvajravālikāsaṃskṛtabhūmibhāge /",
  "S02mpratpru:7": "mahāvajrādhiṣṭhāne /",
  "S02mpratpru:8": "mahāvajramaṇḍalamāḍe /",
  "S02mpratpru:9": "śakrasya devānām indrasya bhavane /",
  "S02mpratpru:10": "mahāvajrasiṃhāsanakoṭīniyutaśatasahasravirājite /",
  "S02mpratpru:11": "dharmadeśanāpratibhānaprātihāryasamanvāgate /",
  "S02mpratpru:12": "sarvabuddhādhiṣṭhānādhiṣṭhite sarvadharmasamatāpraveśe sarvajñatāniryāte /",
  "S02mpratpru:13": "caturaśītibhir bodhisatvakoṭīniyutaśatasahasraiḥ sārdham /",
  "S02mpratpru:14": "sarvair ekajātibhir avaivartikair anuttarāyāṃ samyaksaṃbodhau mahāsthāmaprāptair mahāvajravimokṣasamādhibuddhakṣetravikurvaṇamahāprātihāryasaṃdarśakaiḥ /",
  "S02mpratpru:15_0": "ekacitrakṣaṇabhavamuhūrtasarvasatvacittacaritānupraveśavicitramadhurodāragambhīradharmadeśanāpratibhānaprātihāryasaṃdarśakair",
  "S02mpratpru:15_1": "anekabuddhakṣetratathāgatamahāpūjameghārcanāvimokṣamukhadhāraṇīsamādhivaśitābhijñāvaeṇikabodhyaṅgamārgabhūmipāramitopāyakauśalyasaṃgrahavastramahāmaitrīkaruṇāmuditopekṣāmaitrībalaviviktaparyavadātacittasaṃtānaiḥ //",
  "S02mpratpru:16": "tadyathā / vajragarbheṇa ca bodhisatvena mahāsatvena /",
  "S02mpratpru:17": "vajranetreṇa ca /",
  "S02mpratpru:18": "vajragātreṇa ca /",
  "S02mpratpru:19": "vajramatinā ca /",
  "S02mpratpru:20": "vajrahastena ca /",
  "S02mpratpru:21": "vajrasaṃhatena ca /",
  "S02mpratpru:22": "vajranārāyaṇena ca /",
  "S02mpratpru:23": "vajravikurvitena ca /",
  "S02mpratpru:24": "vajrakūtena ca /",
  "S02mpratpru:25": "vajrarāśinā ca /",
  "S02mpratpru:26": "vajrāṅkuśena ca /",
  "S02mpratpru:27": "suvajreṇa ca /",
  "S02mpratpru:28": "vajrasenena ca /",
  "S02mpratpru:29": "vajraketunā ca bodhisatvena mahāsatvena //",
  "S02mpratpru:30": "evaṃ pramukhair bodhisatvakoṭīniyutaśatasahasraiḥ sārdhaṃ saṃbahulaiś ca mahāśrāvakaiḥ sarvair arhadbhir kṣīṇāsravair ucchinnabhavasaṃyojanaiḥ (Mp_2)",
  "S02mpratpru:31": "samyagājñāsuvimuktacittaiḥ suvimuktaprajñair acintyasamādhibalaprātihāryavikurvaṇamahāsthāmaprāptair asaṅgajñānadarśibhiḥ /",
  "S02mpratpru:32": "sarvair vigatamalair nidagdhasaṃkleśavāsanābījaiḥ //",
  "S02mpratpru:33": "yadutāyuṣmatā ca śāradvatīputreṇa /",
  "S02mpratpru:34": "āyuṣmatā ca pūrṇamaitrāyaṇīputreṇa /",
  "S02mpratpru:35": "āyuṣmatā ca kaphinena /",
  "S02mpratpru:36": "āyuṣmatā ca subhūtinā /",
  "S02mpratpru:37": "āyuṣmatā ca revatena /",
  "S02mpratpru:38": "āyuṣmatā ca mahāmaudgalyāyanena /",
  "S02mpratpru:39": "āyuṣmatā ca cundena /",
  "S02mpratpru:40": "āyuṣmatā ca nandena /",
  "S02mpratpru:41": "āyuṣmatā ca sunandena /",
  "S02mpratpru:42": "āyuṣmatā ca kāśyapena /",
  "S02mpratpru:43": "āyuṣmatā ca mahākāśyapena /",
  "S02mpratpru:44": "āyuṣmatā ca nandīkāśyapena /",
  "S02mpratpru:45": "āyuṣmatā coruvilvākāśyapena /",
  "S02mpratpru:46": "āyuṣmatā ca gayākāśyapena //",
  "S02mpratpru:47": "evaṃ pramukhaiḥ saṃbahulair mahāśrāvakaiḥ sārdhaṃ maheśvaradevaputrapramukhaiś cāsaṃkhyeyair aparimāṇair anabhilāṣyānabhilāṣyaiḥ śuddhāvāsakayikair devaputraiḥ //",
  "S02mpratpru:48": "brahmaṇā ca sahāpatinā /",
  "S02mpratpru:49": "brahmakāyikadevaputrapramukhair devaputraiḥ /",
  "S02mpratpru:50": "suyāmena ca devaputreṇa /",
  "S02mpratpru:51": "suyāmakāyikadevaputraparivāreṇa /",
  "S02mpratpru:52": "saṃtuṣitena ca devaputraparivāreṇa /",
  "S02mpratpru:53": "nirmāṇaratinā ca /",
  "S02mpratpru:54": "paranirmitavaśavartinā ca /",
  "S02mpratpru:55": "śakreṇa ca devānām indreṇa /",
  "S02mpratpru:56": "sarvadevaputraparivāreṇa //",
  "S02mpratpru:57": "vemacitriṇā cāsurendreṇa /",
  "S02mpratpru:58": "balinā ca /",
  "S02mpratpru:59": "prahlādena ca /",
  "S02mpratpru:60": "rāhunā ca /",
  "S02mpratpru:61": "vairocanena ca /",
  "S02mpratpru:62": "subāhunā ca /",
  "S02mpratpru:63": "evaṃ pramukhair aparimitāprameyāsaṃkhyeyair asurendraiḥ //",
  "S02mpratpru:64": "sāgareṇa ca nāgarājena /",
  "S02mpratpru:65": "takṣakena ca /",
  "S02mpratpru:66": "vāsukinā cā /",
  "S02mpratpru:67": "śaṅkhapālena ca /",
  "S02mpratpru:68": "karkoṭakena ca /",
  "S02mpratpru:69": "padmena ca /",
  "S02mpratpru:70": "mahāpadmena ca /",
  "S02mpratpru:71": "evaṃ pramukhair aparimitāprameyāsaṃkhyeyair nāgarājaiḥ //",
  "S02mpratpru:72": "drumeṇa ca kinnararājena /",
  "S02mpratpru:73": "anekakinnaraparivāreṇa //",
  "S02mpratpru:74": "pañcaśikhena ca gandharvarājena /",
  "S02mpratpru:75": "anekagandharvarājaparivāreṇa ca //",
  "S02mpratpru:76": "sarvārthasiddhena ca vidyādhararājena /",
  "S02mpratpru:77": "anekavidyādhararājaparivāreṇa //",
  "S02mpratpru:78": "(Mp_3)",
  "S02mpratpru:79": "suparṇākṣeṇa ca garuḍarājena /",
  "S02mpratpru:80": "anekagaruḍarājaparivāreṇa //",
  "S02mpratpru:81": "vaiśramaṇena ca /",
  "S02mpratpru:82": "māṇibhadreṇa ca /",
  "S02mpratpru:83": "pūrṇabhadreṇa ca /",
  "S02mpratpru:84": "pāñcikena ca yakṣarājena /",
  "S02mpratpru:85": "anekayakṣarājaparivāreṇa //",
  "S02mpratpru:86": "hārītyā ca pañcaputraśataparivārayā /",
  "S02mpratpru:87": "saptabhiś ca lokamātṛbhiḥ /",
  "S02mpratpru:88": "saptabhiś ca mahārākṣasībhiḥ saptabhiś ca maharṣivaraiḥ /",
  "S02mpratpru:89": "antarīkṣacaraiś ca sarvanakṣatragrahadevataiḥ /",
  "S02mpratpru:90": "digbhiś ca vidigbhiś ca /",
  "S02mpratpru:91": "pṛthivyā ca sarasvatyā ca /",
  "S02mpratpru:92": "bhūtaiś ca vighnaiś ca vināyakaiś ca pretabhūtamaharddhikaiḥ /",
  "S02mpratpru:93": "sarvaiś ca parvatarājaiḥ /",
  "S02mpratpru:94": "varuṇena ca lokapālena /",
  "S02mpratpru:95": "sarvasamudradevatāparivāreṇa /",
  "S02mpratpru:96": "virūḍhakena ca virūpākṣeṇa ca daṇḍapāṇinā ca /",
  "S02mpratpru:97": "naigutena ca /",
  "S02mpratpru:98": "jātavedasā ca /",
  "S02mpratpru:99": "saptabhiś ca mahāvāyubhiḥ /",
  "S02mpratpru:100": "īśānena ca sapatnikena /",
  "S02mpratpru:101": "anekagaṇakoṭīniyutaśatasahasraparivāreṇa //",
  "S02mpratpru:102": "nārāyaṇena ca saparivāreṇa /",
  "S02mpratpru:103": "dantakena ca dāmakena ca lohakena ca mohakena ca /",
  "S02mpratpru:104": "mahāgaṇapatinā ca /",
  "S02mpratpru:105": "megholkena ca /",
  "S02mpratpru:106": "vināyakendreṇa ca /",
  "S02mpratpru:107": "anekavighnavināyakaparivāreṇa //",
  "S02mpratpru:108": "ṣaṣṭyā ca koṭagiryā ca catasṛbhiś ca bhaginībhiḥ sabhrātṛkābhiḥ //",
  "S02mpratpru:109": "vajrāṅkuśyā ca /",
  "S02mpratpru:110": "vajraśaṅkarayā ca /",
  "S02mpratpru:111": "catuḥṣaṣṭibhiś ca vajrahūtībhiḥ /",
  "S02mpratpru:112": "vajrasenena ca subāhunā ca /",
  "S02mpratpru:113": "mūrdhaṭakena ca /",
  "S02mpratpru:114": "anekavajrakulaparivāreṇa //",
  "S02mpratpru:115": "tad anyaiś ca buddhadharmasaṃghābhiprasannaiḥ /",
  "S02mpratpru:116": "aparimitāprameyāsaṃkhyeyair devanāgayakṣagandharvāsuragaruḍakinnaramahoragabhūtapretapiśāconmārdāpasmārasādhyasāhillakoṣṭarakaiḥ //",
  "S02mpratpru:117": "sūryeṇa ca devaputreṇa /",
  "S02mpratpru:118": "candreṇa ca devaputreṇa /",
  "S02mpratpru:119": "sucandreṇa ca devaputreṇa /",
  "S02mpratpru:120": "sandhyayā ca devatayā /",
  "S02mpratpru:121": "uṣasā ca devatayā /",
  "S02mpratpru:122": "sarvaiś ca gantubhiḥ /",
  "S02mpratpru:123": "rodasinyā ca devatayā /",
  "S02mpratpru:124": "prajāpatyā ca devatayā sārdham //",
  "S02mpratpru:125_0": "ity api ca bhagavān supravartitadharmacakraḥ supariniṣṭhitabuddhakāryaḥ suparipūrṇapuṇyajñānasaṃbhāraḥ",
  "S02mpratpru:125_1": "suparigṛhītasarvajñatāmahābodhipāramitābhūmilābhojjvalitadvātriṃśatmahāpuruṣalakṣaṇālaṃkṛtaśarīraś (Mp_4)",
  "S02mpratpru:126_0": "caturaśītyanuvyañjanavirājitaḥ sarvāṅgāvayavaśobhaḥ sarvasatvānavalokitamūrdhānirjitaḥ",
  "S02mpratpru:126_1": "sarvamārakarmakovidaḥ sarvasatvajñānapañcavidhacakṣuḥ sarvākāravaropetaḥ sarvajñajñānasamanvāgataḥ",
  "S02mpratpru:126_2": "sarvabuddhadharmasamanvāgataḥ /",
  "S02mpratpru:127_0": "sarvamāraparapramādikugaṇigaṇapramathana udgatakīrtiśabdaśloka ārṣabhasiṃhanādaṃnadī",
  "S02mpratpru:127_1": "samucchinnāvidyāndhakāro",
  "S02mpratpru:127_2": "'saṃkhyeyāparimāṇakoṭīniyutaśatasahasradānaśīlakṣāntivīryadhyānaprajñopāyabalapraṇidhānapāramitāduṣkaracaryāvinivartitadvātriṃśatmahāpuruṣalakṣaṇacaturaśītyanuvyañjanagātraśobhaḥ /",
  "S02mpratpru:128": "mahāvajraratnapadmagarbhasiṃhāsane niṣaṇṇaḥ /",
  "S02mpratpru:129": "anekavajraratnavedikāsaṃskṛtapādapīṭhasupratiṣṭhite /",
  "S02mpratpru:130": "anekavajraratnamakaramukhodgīrṇalohitamuktāvalīnibaddhagandhāyake /",
  "S02mpratpru:131": "anekavajraratnamuktakiṅkiṇījālakalukalonnādite /",
  "S02mpratpru:132": "anekavajraratnakarṇikāvilagnakarketanamahākarketanendranīlapuṣparāgaraśmijālāvabhāsitasamantaprasādike /",
  "S02mpratpru:133": "anekavajraratnaśalākāvibhūṣitoddaṇḍātapatrakoṭīniyutaśatasahasrakṛtacchāyāparikare /",
  "S02mpratpru:134": "anekakalpavṛṣadrumopaśobhitavistāre sumerumātre vajraratnapadmāsane niṣaṇṇaḥ /",
  "S02mpratpru:135": "kāñcanaparvatarāja iva śriyā jvalanasūryasahasrābhir ekaprabhāmaṇḍalavirājita bhūmibhāgaḥ /",
  "S02mpratpru:136": "suparipūrṇacandramaṇḍala iva sarvalokapriyadarśano mahākalpavṛkṣa iva buddhadharmaiḥ saṃkusumito dharmaṃ deśayati sma //",
  "S02mpratpru:137": "ādau kalyāṇaṃ madhye kalyāṇaṃ paryavasāne kalyāṇaṃ svarthaṃ suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati sma //",
  "S02mpratpru:138": "atha khalu bhagavān mūrdhna ūrṇakeśāt sarvabuddhasaṃdarśanaṃ nāma raśmijālaṃ pramuñcati sma /",
  "S02mpratpru:139": "tena ca raśmijvālenāyaṃ trisāhasramahāsāhasralokadhātur avabhāsitaḥ /",
  "S02mpratpru:140": "sphuṭīkṛto 'bhūt /",
  "S02mpratpru:141": "yāvanti ca gaṅgānadīvālukopamāni buddhakṣetrāṇi tāni ca sarvāṇi tenāvabhāsena sphuṭīkṛtāny avabhāsitāny abhūvan /",
  "S02mpratpru:142": "ye ca teṣu buddhakṣetreṣu buddhā bhagavanto 'nekasiṃhāsanakoṭīniyutaśatasahasravyūhakūṭāgāravimāneṣu dharmaṃ darśayati sma /",
  "S02mpratpru:143": "sārdhaṃ (Mp_5) mahāśrāvakair bodhisatvair bhikṣubhikṣuṇyupāsakopāsikābhir devanāgayakṣagandharvāsuragaruḍakinnaramahoragaiḥ sārdham //",
  "S02mpratpru:144": "atha khalu bhagavāṃs tāṃ vistīrṇāṃ pariṣadām āmantrayate sma //",
  "S02mpratpru:145": "athāto mahāpratisarāṃ mahāvidyāṃ pravakṣāmi sarvasatvānukampayā /",
  "S02mpratpru:146": "dhāraṇī duṣkṛtasyaiva sarvaduṣṭapramardanī /",
  "S02mpratpru:147": "yasyāśravaṇamātreṇa pāpā gacchanti saṃkṣayam //",
  "S02mpratpru:148": "sukhadā sarvasatvānāṃ sarvavyādhipramocanī /",
  "S02mpratpru:149": "kāruṇyāt sarvasatvānāṃ lokanāthena bhāṣitā //",
  "S02mpratpru:150": "paritrāṇāya sarveṣāṃ dehināṃ pāpakāriṇām /",
  "S02mpratpru:151": "anayā kṛtarakṣas tu praviśed asurālayam //",
  "S02mpratpru:152": "aḍakavatīṃ tathā gacched yakṣāṇām ālayaṃ bhuvi /",
  "S02mpratpru:153": "bhūtanāgapiśācānāṃ yuddhe bhairavadāruṇe //",
  "S02mpratpru:154": "adhṛṣyaḥ sarvaśatrūṇāṃ sarvabhūtagaṇair api /",
  "S02mpratpru:155": "grahā sarve vinaśyanti nāma grahaṇakīrtanaiḥ //",
  "S02mpratpru:156": "skandhonmādā apasmārāḥ piśācā ḍākiṇīgrahāḥ /",
  "S02mpratpru:157": "ojobhakṣā mahātejā hiṃsante mānuṣīprajām //",
  "S02mpratpru:158": "te sarve stambhitā bhonti pratisarāyās tu tejasā /",
  "S02mpratpru:159": "paracakrā vinaśyanti kākhordā ye ca dāruṇāḥ //",
  "S02mpratpru:160": "mantrakarmā na bādhante mūlakarmāc ca mucyate /",
  "S02mpratpru:161": "na viṣaṃ na garaṃ nāgnir na śastraṃ naiva codakam //",
  "S02mpratpru:162": "aśanir vidyutaś caiva kālavāyur na bādhate /",
  "S02mpratpru:163": "sarvaśatrūn pramathnāti vidyārājño hi tejasā //",
  "S02mpratpru:164": "upasargā vinaśyanti vyādhayo na bhavanty api /",
  "S02mpratpru:165": "sarve 'rthās tasya sidhyanti jayaṃ prāpnoti nityaśaḥ //",
  "S02mpratpru:166": "yaḥ kaścid dhārayed vidyāṃ kaṇṭhe bāhau ca nityaśaḥ /",
  "S02mpratpru:167": "tasya sarvāṇi kāryāṇi sidhyante nātra saṃśayaḥ //",
  "S02mpratpru:168": "nityaṃ rakṣanti devendrā nāgarājās tathaiva ca /",
  "S02mpratpru:169": "bodhisatvā mahāvīryā buddhāḥ pratyekanāyakāḥ //",
  "S02mpratpru:170": "(Mp_6)",
  "S02mpratpru:171": "śrāvakāḥ sarvabuddhānāṃ vidyādevyo mahābalāḥ /",
  "S02mpratpru:172": "rakṣāṃ kurvanti satataṃ pratisarādhārakasya vai //",
  "S02mpratpru:173": "vajrapāṇiś ca yakṣendro rājānaś caturas tathā /",
  "S02mpratpru:174": "tasya rakṣāṃ kariṣyanti divā rātrau na saṃśayaḥ //",
  "S02mpratpru:175": "śakraś ca trideśaiḥ sārdhaṃ brahmā viṣṇur maheśvarāḥ /",
  "S02mpratpru:176": "nandikeśo mahākālaḥ kārtikeyo gaṇeśvaraḥ //",
  "S02mpratpru:177": "sarve mātṛgaṇās tasya tathānye mārakāyikāḥ /",
  "S02mpratpru:178": "ṛṣayaś ca mahātejā devāś caiva maharddhikāḥ //",
  "S02mpratpru:179": "nityaṃ rakṣāṃ kariṣyanti pratisarādhārakasya vai /",
  "S02mpratpru:180": "buddhāś caiva mahātmāno vidyādevyo mahābalāḥ //",
  "S02mpratpru:181": "mahāvīryā mahātejā mahābalaparākramāḥ /",
  "S02mpratpru:182": "māmakī bhṛkuṭī caiva tārādevī tathāṅkuśī //",
  "S02mpratpru:183": "vajrasaṃkalayā śvetā mahāśvetā tathaiva ca /",
  "S02mpratpru:184": "mahākālī ca dūtyaś ca vajradūtyas tathāparāḥ //",
  "S02mpratpru:185": "supāśī vajrapāśī ca cakrapāṇir mahābalāḥ /",
  "S02mpratpru:186": "vajramālā mahāvidyā tathaivāmṛtakuṇḍaliḥ //",
  "S02mpratpru:187": "aparājitā mahādevī kālakarṇī mahābalāḥ /",
  "S02mpratpru:188": "tathā dhanyā mahābhāgā padmakuṇḍalir eva ca //",
  "S02mpratpru:189": "puṣpadantī maṇicūḍā svarṇakeśī ca piṅgalā /",
  "S02mpratpru:190": "mahātejā mahādevī dhanyā ca vidyunmālinī //",
  "S02mpratpru:191": "rākṣasy aikajaṭā caiva buddhākṣitikanāyikā /",
  "S02mpratpru:192": "kāpālinī mahābhāgā dhanyā laṅkeśvarī tathā //",
  "S02mpratpru:193": "anyāś ca bahavo vidyāsatvānugrahakārikāḥ /",
  "S02mpratpru:194": "tasya rakṣāṃ kariṣyanti yasya vidyā kare sthitā //",
  "S02mpratpru:195": "hārītī pāñcikaś caiva śaṅkhinī kūṭadantinī /",
  "S02mpratpru:196": "śrīdevī sarasvatī caiva taṃ rakṣanti sadānugāḥ //",
  "S02mpratpru:197": "mahāpratisarām etāṃ yā strī dhārayate sadā /",
  "S02mpratpru:198": "sarvasiddhir bhavet tasyāḥ putragarbhā nityaśaḥ //",
  "S02mpratpru:199": "sukhaṃ garbhāṇi vardhante sukhaṃ prasūyati gurviṇī /",
  "S02mpratpru:200": "vyādhayaś cāpi naśyanti sarvapāpā na saṃśayaḥ //",
  "S02mpratpru:201": "(Mp_7)",
  "S02mpratpru:202": "puṇyavān balavān nityaṃ dhanadhānyaṃ pravardhate /",
  "S02mpratpru:203": "ādeyavacanaś cāpi pūjanīyo bhaviṣyati //",
  "S02mpratpru:204": "śucir dvārayate yas tu striyo vā puruṣo 'tha vā /",
  "S02mpratpru:205": "sa bhavet sarvasatvānāṃ mokṣanāthe samudayataḥ //",
  "S02mpratpru:206": "sukhitaś ca bhaven nityaṃ sarvavyādhivivarjitam //",
  "S02mpratpru:207": "rājāno vaśagās tasya sāntaḥpuramahājanāḥ //",
  "S02mpratpru:208": "nityaṃ ca jvalate lakṣmyā puṇyarāśir vivardhate /",
  "S02mpratpru:209": "sarvakalpās tasya sidhyanti praviṣṭaḥ sarvamaṇḍale //",
  "S02mpratpru:210": "sarvatra samayajño 'sau jinasya vacanaṃ yathā /",
  "S02mpratpru:211": "duḥsvapnā na prabādhante sarvapāpaharīparāḥ //",
  "S02mpratpru:212": "kilbiṣāś caiva naśyanti pratyamitrās tathaiva ca /",
  "S02mpratpru:213": "sarvagrahavināśārthaṃ bhāṣitā jñānamaheśvaraiḥ //",
  "S02mpratpru:214": "sarvakāmaṃgamā hy eṣā bhāvayed yas tu nityaśaḥ /",
  "S02mpratpru:215": "tad idānīṃ pravakṣāmi bhūtasaṃghā śṛṇontu me //",
  "S02mpratpru:216": "namo buddhāya /",
  "S02mpratpru:217": "namo dharmāya /",
  "S02mpratpru:218": "namo saṃghāya /",
  "S02mpratpru:219": "namaḥ sarvatathāgatānāṃ namo namaḥ /",
  "S02mpratpru:220": "namaḥ sarvabuddhabodhisatvadharmasaṃghebhyaḥ //",
  "S02mpratpru:221": "tadyathā / oṃ vipulagarbhe /",
  "S02mpratpru:222": "vimali jayagarbhe /",
  "S02mpratpru:223": "oṃ vipulavimale /",
  "S02mpratpru:224": "vimalagarbhe vajrajvālāgarbhe gatigahane /",
  "S02mpratpru:225": "gagane /",
  "S02mpratpru:226": "gaganaviśodhani /",
  "S02mpratpru:227": "sarvapāpaviśodhani /",
  "S02mpratpru:228": "oṃ guṇavati gaganavicāriṇi /",
  "S02mpratpru:229": "gagariṇi 2 giri 2 giriṇi 2 gamari 2 gaha 2 gargāri 2 gagari 2 gaṃbhari 2 gabhi 2 gahi 2 gamani 2 gare 2 guru 2 gubha 2 guha 2 guruṇicale /",
  "S02mpratpru:230": "guhaṇi 2 guruṇe 2 culu 2 gucile 2 jaya vijaya 2 /",
  "S02mpratpru:231": "sarvabhayavigate /",
  "S02mpratpru:232": "sarvagarbhasaṃrakṣaṇi /",
  "S02mpratpru:233": "śiri 2 tiri 2 miri 2 ghiri 2 samantākarṣaṇi /",
  "S02mpratpru:234": "sarvaśatrupramathani /",
  "S02mpratpru:235": "rakṣa 2 māṃ sarvasatvān sarvabhayebhyaḥ sarvopadravebhyaḥ sarvavyādhibhyaḥ /",
  "S02mpratpru:236": "ciri 2 viri 2 dhiri 2 vigatāvaraṇe /",
  "S02mpratpru:237": "viśodhani /",
  "S02mpratpru:238": "vividhāvaraṇavināśani /",
  "S02mpratpru:239": "muri 2 muci 2 muli 2 cili 2 kili 2 mili 2 kamale vimale /",
  "S02mpratpru:240": "jaye vijaye jayāvahe /",
  "S02mpratpru:241": "jayavati viśeṣavati /",
  "S02mpratpru:242": "bhagavati ratnamukuṭamālādhari /",
  "S02mpratpru:243": "bahuvividhavicitraveśadhāriṇi /",
  "S02mpratpru:244": "bhagavati mahāvidyādevi rakṣa 2 (Mp_8)",
  "S02mpratpru:245": "māṃ saparivāraṃ sarvasatvāṃś ca samantān sarvapāpaviśodhani /",
  "S02mpratpru:246": "huru 2 muru 2 rakṣa 2 māṃ sarvasatvāṃś cānāthān atrāṇān aparāyaṇāt primocya sarvaduḥkhebhyaḥ caṇḍe 2 caṇḍi 2 caṇḍini 2 vegavati 2 sarvaduṣṭanivāriṇi /",
  "S02mpratpru:247": "vijayavāhiṇi /",
  "S02mpratpru:248": "huru 2 muru 2 curu 2 turu 2 āyuḥpālani suravarapramathani /",
  "S02mpratpru:249": "sarvadevagaṇapūjite /",
  "S02mpratpru:250": "cili 2 dhili 2 samantāvalokite /",
  "S02mpratpru:251": "prabhe 2 suprabhe /",
  "S02mpratpru:252": "suprabhaviśuddhe sarvapāpaviśodhani /",
  "S02mpratpru:253": "dhuru 2 dharaṇidhare dhara 2 sumu 2 musu 2 rurucale cālaya sarvaduṣṭān pūraya me sarvapāpaviśuddhe āśāṃ śrīvasudhare jayakamale /",
  "S02mpratpru:254": "kṣiṇi 2 varadāṃkuśe /",
  "S02mpratpru:255": "oṃ padmaviśuddhe /",
  "S02mpratpru:256": "śodhaya 2 śuddhe 2 bhara 2 bhiri 2 bhuru 2 maṅgalaviśuddhe /",
  "S02mpratpru:257": "pavitramukhi /",
  "S02mpratpru:258": "khaṅgini 2 khara 2 jvalitaśikhare /",
  "S02mpratpru:259": "samantāvalokitaprabhe /",
  "S02mpratpru:260": "suprabhaviśuddhe /",
  "S02mpratpru:261": "samantaprasāritāvabhāsaśuddhe /",
  "S02mpratpru:262": "jvala 2 sarvadevasamākarṣaṇi /",
  "S02mpratpru:263": "satyaprate /",
  "S02mpratpru:264": "oṃ hrītraṃ tara 2 tāraya 2 māṃ sarvasatvāṃś ca nāgavilokite /",
  "S02mpratpru:265": "lahu 2 hulu 2 hutu 2 turu 2 kiṇi 2 kṣiṇi 2 huni 2 sarvagrahabhakṣaṇi /",
  "S02mpratpru:266": "piṅgale 2 muru 2 mucu 2 musu 2 musuri rate /",
  "S02mpratpru:267": "tara 2 nāgavalokite /",
  "S02mpratpru:268": "tāraya bhagavati atha mahādāruṇabhayebhyaḥ /",
  "S02mpratpru:269": "sarvatra samantena vajraprākāravajrapāśabandhena vajrajvālāviśuddhe /",
  "S02mpratpru:270": "bhuri 2 bhagavati garbhasaṃśodhani /",
  "S02mpratpru:271": "kukṣisaṃpūraṇi /",
  "S02mpratpru:272": "jvala 2 cala 2 jvālani /",
  "S02mpratpru:273": "varṣantu devaḥ samantena divyodakena amṛtavarṣaṇi devatāvatāraṇi /",
  "S02mpratpru:274": "abhiṣiñcantu māṃ sugatavaravacanāmṛtavaravapuṣe rakṣa 2 māṃ sarvatra sarvadā /",
  "S02mpratpru:275_0": "sarvabhayebhyaḥ sarvopadravebhyaḥ sarvopasargebhyaḥ sarvavyādhibhyaḥ sarvaduṣṭabhayabhītebhyaḥ",
  "S02mpratpru:275_1": "sarvakalikalahavigrahavivādaduḥsvapnadurnimittāmaṅgalapāpaviśodhani sarvayakṣarākṣasanāgavidāraṇi /",
  "S02mpratpru:276": "cala 2 balavati /",
  "S02mpratpru:277": "jaya 2 vijaya 2 jayatu sarvatra sarvakālaṃ sidhyantu me /",
  "S02mpratpru:278": "iyaṃ vidyā sādhaya maṇḍalaṃ ghāṭaya vighnān /",
  "S02mpratpru:279": "jaya 2 siddhe 2 sidhya 2 budhya 2 pūraya 2 pūraṇi 2 pūraya me āśāṃ sarvavidyodgatamūrte /",
  "S02mpratpru:280": "jayottari jayakari jayavati /",
  "S02mpratpru:281": "tiṣṭha 2 bhagavati samayam anupālaya sarvatathāgatahṛdayaśuddhe vyavalokaya māṃ saparivāraṃ sarvasatvāṃś (Mp_9)",
  "S02mpratpru:282": "cātha mahādāruṇabhayeṣu sarvāsāṃ paripūraya trāyasva mahābhayebhyaḥ /",
  "S02mpratpru:283": "sara 2 prasara 2 sarvāvaraṇaviśodhani samantākāramaṇḍalaviśuddhe /",
  "S02mpratpru:284": "vigate 2 vigatamale /",
  "S02mpratpru:285": "sarvamalaviśodhani /",
  "S02mpratpru:286": "sarvāmaṅgalaviśuddhe /",
  "S02mpratpru:287": "sarvāmaṅgalaviśodhani /",
  "S02mpratpru:288": "kṣiṇi 2 sarvapāpaviśuddhe /",
  "S02mpratpru:289": "malavigate /",
  "S02mpratpru:290": "jayavati tejovati vajravati trailokyādhiṣṭhite svāhā //",
  "S02mpratpru:291": "sarvatathāgatamūrdhābhiṣikte svāhā //",
  "S02mpratpru:292": "sarvabuddhabodhisatvābhiṣikte svāhā //",
  "S02mpratpru:293": "sarvatathāgatahṛdayaviśuddhe svāhā //",
  "S02mpratpru:294": "sarvatathāgatābhiṣikte svāhā //",
  "S02mpratpru:295": "sarvatathāgatahṛdayādhiṣṭhitahṛdaye svāhā //",
  "S02mpratpru:296": "sarvatathāgatahṛdayasiddhe svāhā //",
  "S02mpratpru:297": "indre indravati indravyavalokite /",
  "S02mpratpru:298": "brahme brahmādhyuṣite svāhā //",
  "S02mpratpru:299": "viṣṇunamaskṛte svāhā /",
  "S02mpratpru:300": "maheśvaravanditapūjitāyai svāhā //",
  "S02mpratpru:301": "vajradhara vajrapāṇibalavīryādhiṣṭhite svāhā //",
  "S02mpratpru:302": "dhṛtarāṣṭrāye svāhā /",
  "S02mpratpru:303": "virūḍhakāya svāhā /",
  "S02mpratpru:304": "virūpākṣāya svāhā /",
  "S02mpratpru:305": "vaiśramaṇāya svāhā /",
  "S02mpratpru:306": "caturmahārājanamaskṛtāya svāhā //",
  "S02mpratpru:307": "yamāya svāhā /",
  "S02mpratpru:308": "yamapūjitanamaskṛtāya svāhā //",
  "S02mpratpru:309": "varuṇāya svāhā /",
  "S02mpratpru:310": "mārutāya svāhā /",
  "S02mpratpru:311": "mahāmārutāya svāhā /",
  "S02mpratpru:312": "agnaye svāhā /",
  "S02mpratpru:313": "vāyave svāhā //",
  "S02mpratpru:314": "nāgavilokitāya svāhā /",
  "S02mpratpru:315": "devagaṇebhyaḥ svāhā /",
  "S02mpratpru:316": "nāgagaṇebhyaḥ svāhā /",
  "S02mpratpru:317": "yakṣagaṇebhyaḥ svāhā /",
  "S02mpratpru:318": "rākṣasagaṇebhyaḥ svāhā /",
  "S02mpratpru:319": "gandharvagaṇebhyaḥ svāhā /",
  "S02mpratpru:320": "asuragaṇebhyaḥ svāhā /",
  "S02mpratpru:321": "garuḍagaṇebhyaḥ svāhā /",
  "S02mpratpru:322": "kinnaragaṇebhyaḥ svāhā /",
  "S02mpratpru:323": "mahoragagaṇebhyaḥ svāhā /",
  "S02mpratpru:324": "manuṣyagaṇebhyaḥ svāhā /",
  "S02mpratpru:325": "amanuṣyagaṇebhyaḥ svāhā //",
  "S02mpratpru:326": "sarvagrahebhyaḥ svāhā /",
  "S02mpratpru:327": "sarvabhūtebhyaḥ svāhā /",
  "S02mpratpru:328": "sarvapretebhyaḥ svāhā /",
  "S02mpratpru:329": "sarvapiśācebhyaḥ svāhā /",
  "S02mpratpru:330": "sarvāpasmārebhyaḥ svāhā /",
  "S02mpratpru:331": "sarvakumbhāṇḍebhyaḥ svāha /",
  "S02mpratpru:332": "sarvapūtanebhyaḥ svāhā /",
  "S02mpratpru:333": "sarvakaṭapūtanebhyaḥ svāhā /",
  "S02mpratpru:334": "sarvaduṣṭapraduṣṭebhyaḥ svāhā //",
  "S02mpratpru:335": "oṃ dhuru 2 svāhā /",
  "S02mpratpru:336": "oṃ turu 2 svāhā /",
  "S02mpratpru:337": "oṃ kuru 2 svāhā /",
  "S02mpratpru:338": "oṃ (Mp_10) curu 2 svāhā /",
  "S02mpratpru:339": "oṃ muru 2 svāhā //",
  "S02mpratpru:340": "hara 2 sarvaśatrūn svāhā /",
  "S02mpratpru:341": "daha 2 sarvaduṣṭān svāhā /",
  "S02mpratpru:342": "paca 2 sarvapratyarthikapratyamitrān svāhā //",
  "S02mpratpru:343": "ye mahāhitaiṣiṇas teṣāṃ sarveṣāṃ śarīraṃ jvālaya 2 duṣṭacittānāṃ svāhā //",
  "S02mpratpru:344": "jvalitāya svāhā /",
  "S02mpratpru:345": "prajvalitāya svāhā /",
  "S02mpratpru:346": "dīptajvālāya svāhā /",
  "S02mpratpru:347": "vajrajvālāya svāhā /",
  "S02mpratpru:348": "samantajvālāya svāhā //",
  "S02mpratpru:349": "māṇibhadrāya svāhā /",
  "S02mpratpru:350": "pūrṇabhadrāya svāhā /",
  "S02mpratpru:351": "kālāya svāhā /",
  "S02mpratpru:352": "mahākālāya svāhā /",
  "S02mpratpru:353": "mātṛgaṇāya svāhā //",
  "S02mpratpru:354": "yakṣaṇīnāṃ svāhā /",
  "S02mpratpru:355": "rākṣasīnāṃ svāhā /",
  "S02mpratpru:356": "pretapiśācaḍākinīnāṃ svāhā /",
  "S02mpratpru:357": "ākāśamātṛṇāṃ svāhā /",
  "S02mpratpru:358": "samudragāminīnāṃ svāhā /",
  "S02mpratpru:359": "samudravāśinīnāṃ svāhā /",
  "S02mpratpru:360": "rātricarāṇāṃ svāhā /",
  "S02mpratpru:361": "divasacarāṇāṃ svāhā /",
  "S02mpratpru:362": "trisandhyacarāṇāṃ svāhā /",
  "S02mpratpru:363": "velācarāṇāṃ svāhā /",
  "S02mpratpru:364": "avelācarāṇāṃ svāhā //",
  "S02mpratpru:365": "garbhaharebhyaḥ svāhā /",
  "S02mpratpru:366": "garbhāhāriṇībhyaḥ svāhā /",
  "S02mpratpru:367": "garbhasaṃdhāriṇībhyah svāhā //",
  "S02mpratpru:368": "hulu 2 svāhā / oṃ svāhā /",
  "S02mpratpru:369": "bhūḥ svāhā /",
  "S02mpratpru:370": "bhuvaḥ svāhā /",
  "S02mpratpru:371": "bhūrbhuvaḥ svaḥ svāhā //",
  "S02mpratpru:372": "ciṭi 2 svāhā / viṭi 2 svāhā //",
  "S02mpratpru:373": "dharaṇi svāhā /",
  "S02mpratpru:374": "dhāraṇi svāhā /",
  "S02mpratpru:375": "agniḥ svāhā tejovāyuḥ svāhā //",
  "S02mpratpru:376": "cili 2 svāhā / śili 2 svāhā /",
  "S02mpratpru:377": "mili 2 svāhā /",
  "S02mpratpru:378": "budhya 2 svāhā /",
  "S02mpratpru:379": "sidhya 2 svāhā //",
  "S02mpratpru:380": "maṇḍalabandhe svāhā /",
  "S02mpratpru:381": "sīmābandhe svāhā //",
  "S02mpratpru:382": "sarvaśatrūn bhañjaya 2 svāhā /",
  "S02mpratpru:383": "stambhaya 2 svāhā /",
  "S02mpratpru:384": "chinda 2 svāhā /",
  "S02mpratpru:385": "bhinda 2 svāhā /",
  "S02mpratpru:386": "2 svāhā /",
  "S02mpratpru:387": "bhañja 2 svāhā /",
  "S02mpratpru:388": "bandha 2 svāhā /",
  "S02mpratpru:389": "mohaya 2 svāhā //",
  "S02mpratpru:390": "maṇiviśuddhe svāhā /",
  "S02mpratpru:391": "sūrye sūryaviśuddhe svāhā /",
  "S02mpratpru:392": "candre pūrṇacandre svāhā //",
  "S02mpratpru:393": "śodhani svāhā /",
  "S02mpratpru:394": "viśodhani svāhā //",
  "S02mpratpru:395": "grahebhyaḥ svāhā /",
  "S02mpratpru:396": "nakṣatrebhyaḥ svāhā /",
  "S02mpratpru:397": "śivebhyaḥ svāhā /",
  "S02mpratpru:398": "(Mp_11) śāntibhyaḥ svāhā /",
  "S02mpratpru:399": "puṣṭibhyaḥ svāhā /",
  "S02mpratpru:400": "svastyayanebhyaḥ svāhā //",
  "S02mpratpru:401": "śivaṃkari svāhā /",
  "S02mpratpru:402": "śaṃkari svāhā /",
  "S02mpratpru:403": "śāntiṃkari svāhā /",
  "S02mpratpru:404": "puṣṭiṃkari svāhā /",
  "S02mpratpru:405": "balavardhani svāhā /",
  "S02mpratpru:406": "balavardhanaṃkari svāhā /",
  "S02mpratpru:407": "śrīkari svāhā /",
  "S02mpratpru:408": "śrīvardhani svāhā /",
  "S02mpratpru:409": "śrījvālini svāhā /",
  "S02mpratpru:410": "muci svāhā /",
  "S02mpratpru:411": "namuci svāhā /",
  "S02mpratpru:412": "muruci svāhā /",
  "S02mpratpru:413": "vegavati svāhā //",
  "S02mpratpru:414": "oṃ sarvatathāgatamūrte pravaravigatabhaye śamayasva me bhagavati sarvapāpaṃ svastir mama sarvasatvānāṃ ca svāhā //",
  "S02mpratpru:415": "oṃ muni 2 vimuni 2 dhari cari calane bhayavigate bhayahariṇi /",
  "S02mpratpru:416": "bodhi 2 bodhaya 2 buddhili 2 sarvatathāgatahṛdayajuṣṭe svāhā //",
  "S02mpratpru:417": "oṃ muni 2 munivare abhisiñcantu māṃ sarvasatvāṃś ca sarvatathāgatāḥ sarvavidyābhiṣekair mahāvajrakavacamudrāmudritaiḥ sarvatathāgatahṛdayādhiṣṭhitavajre svāhā //",
  "S02mpratpru:418": "samantajvālāmālāviśuddhisphūritacintāmaṇimahāmūdrāhṛdayāparājitā mahādhāraṇī tena khalu samayena tasyām eva pariṣadi mahābrāhmaṇaḥ saṃnipatito 'bhūt /",
  "S02mpratpru:419": "saṃniṣaṇṇaś ca //",
  "S02mpratpru:420": "tatra bhagavān mahābrāhmaṇam āmantrayate sma /",
  "S02mpratpru:421": "asyā mahāpratisarāyā mahāvidyārājñaḥ sahasravarṇamātreṇa mahābrāhmaṇa tasya kulaputrasya vā kuladuhitur vā sarvapāpavinirmuktir bhavati /",
  "S02mpratpru:422": "yasya punar iyaṃ hṛdayagatā bhaviṣyati /",
  "S02mpratpru:423": "sa mahābrāhmaṇa vajrakāya iti veditavyaḥ /",
  "S02mpratpru:424": "nāgnis tasya kāye kramiṣyati /",
  "S02mpratpru:425": "kim iti saṃjñitaṃ /",
  "S02mpratpru:426": "yadā kapilavastumahānagaravare rāhulabhadraḥ kumāro mātuḥ kukṣigato 'bhūd yadā ṣaḍvarṣātikrānte sarvārthasiddhena kumāreṇa mama nābhiḥ pādaṃ suṣṭhena pṛṣṭho nirgatas tad ājānāmi /",
  "S02mpratpru:427": "nānyat kiṃcid iti /",
  "S02mpratpru:428": "parikīrṇāgninā viṣodakena taptakuṭhārikayāturayamānān atrāthāparājitā bhavāmi /",
  "S02mpratpru:429": "tadā gopayā śākyakanyayā ātmānam agnikhadāyāṃ prakṣiptaḥ /",
  "S02mpratpru:430": "tatra padminī prādurbhūtā /",
  "S02mpratpru:431": "tadā rāhulabhadrakumāro mātuḥ kukṣigato eva imāṃ vidyāṃ manasy akarṣīt /",
  "S02mpratpru:432": "asyā vidyāyā anusmaraṇamātreṇa (Mp_12)",
  "S02mpratpru:433": "so 'pi tasmin kṣaṇe śītībhāvam udāgataḥ /",
  "S02mpratpru:434": "tato gopāyāḥ śākyakanyāyāḥ śarīram agninā na spṛṣṭam /",
  "S02mpratpru:435": "tat kasya hetor eṣā vidyā sarvatathāgatādhiṣṭhitā /",
  "S02mpratpru:436": "tena hetunāyaṃ mahābrāhmaṇo 'gnir na dahati /",
  "S02mpratpru:437": "na ca viṣeṇa śakyaṃ taṃ jīvitād vyaparopayitum /",
  "S02mpratpru:438": "tat katham iti //",
  "S02mpratpru:439": "yadā mahābrāhmaṇa śūrpārake mahānagaravare koṣavaṇikasya śreṣṭhinaḥ putro vidyāvādiko babhūva /",
  "S02mpratpru:440": "tena tad vidyābalena takṣako nāgarājā ākarṣitaḥ /",
  "S02mpratpru:441": "ākarṣayitvā ca pramāṇavaśād baddho nadānto yāvat tenāsau krodhād daṣṭaḥ /",
  "S02mpratpru:442": "sa tīvrāṃ kharāṃ kaṭukāṃ vedanāṃ vedayati /",
  "S02mpratpru:443": "yathā jānāmi ca me jīvitaṃ niruddham iti /",
  "S02mpratpru:444": "tatra bahavo vādikā āhutāḥ /",
  "S02mpratpru:445": "na ca kaścic chaknoti viṣaṃ cikitsitum /",
  "S02mpratpru:446": "atha traiva śūrpārake mahānagaravare vimalaviśuddhir nāmopāsikā prativasati sma /",
  "S02mpratpru:447": "mahākaruṇāsamanvāgatā tasya iyaṃ mahāvidyārājñī jihvāgre 'bhūt /",
  "S02mpratpru:448": "sā tasyāntikam upasaṃkrāntā upasaṃkramyemāṃ mahāvidyāṃ pravartayāmāsa /",
  "S02mpratpru:449": "sā tayaikavelāyām anusmṛtamātrayā nirviṣaṃ smṛtipratilabdhaṃ kṛtvā tato mahāvyasanāt parimocayitvā imām eva śuddhiputre mahāvidyāṃ hṛdayagatāṃ kārayati sma /",
  "S02mpratpru:450": "yathā vidhivad anujñātam iti //",
  "S02mpratpru:451": "api ca mahābrāhmaṇa kiṃ parijñātam iti /",
  "S02mpratpru:452": "bārāṇāsyāṃ mahānagaryām anupūrveṇānuvicaramāṇo rājā brahmadatta iti saṃkhyāṃ gacchati /",
  "S02mpratpru:453": "tasya prātisīmiko balacakrarājā caturaṅgabalakāyaṃ saṃnāhya bārāṇasīmahānagarīṃ parivārya vināśayitum ārabdhaḥ /",
  "S02mpratpru:454": "tato rājñā brahmadattasyāmātyair niveditam /",
  "S02mpratpru:455": "deva paracakreṇa nagaram apahṛtam /",
  "S02mpratpru:456": "tataḥ kiṃ tu khalu vayam upāyaṃ kuryāmo yenaitat paracakraṃ vinaśyet /",
  "S02mpratpru:457": "ājñāṃ prayaccha /",
  "S02mpratpru:458": "rājā kathayati /",
  "S02mpratpru:459": "alpotsukā bhavanto mā bhavata /",
  "S02mpratpru:460": "asti mama mahāpratisarā nāma vidyārājñī /",
  "S02mpratpru:461": "yenāham ihemaṃ caturaṅgabalakāyaṃ parājeṣyāmi /",
  "S02mpratpru:462": "tathā kariṣyāmi /",
  "S02mpratpru:463": "amātyāḥ śirasā praṇipatyocuḥ /",
  "S02mpratpru:464": "kim idaṃ mahārāja nāsmābhiḥ kadācid api na śrutam iti /",
  "S02mpratpru:465": "rājā prāha /",
  "S02mpratpru:466": "aham idānīṃ pratyakṣaṃ darśanaṃ kariṣyāmi /",
  "S02mpratpru:467": "atha sa rājā brahmadatto (Mp_13)",
  "S02mpratpru:468_0": "nānāgandhodakena snātaḥ śirāḥ śucivastraṃ prāvṛtya imāṃ mahāpratisarāṃ mahāvidyārājñīṃ",
  "S02mpratpru:468_1": "yathāvidhinābhilikhya śiraḥ keśe 'vasthāpya imām eva mahāvidyārājñīṃ kavacaṃ kṛtvā",
  "S02mpratpru:468_2": "saṃgrāmamadhye 'vatīrya ekākinaiva sarvāsau caturaṅgabalakāyaḥ parājitaḥ /",
  "S02mpratpru:469": "āmarditaś ca tāvad yāvac caraṇaṃ gataḥ /",
  "S02mpratpru:470": "iti kṛtvāsau balacakrarājā mukta iti //",
  "S02mpratpru:471": "evaṃ hi mahābrāhmaṇa pratyakṣaṃ mahānubhāveyaṃ mahāvidyārājñī sarvatathāgatahṛdayamudrādhiṣṭhitā /",
  "S02mpratpru:472": "pratyakṣam eveti dhārayitavyā /",
  "S02mpratpru:473": "sarvatathāgatasamaiṣā draṣṭavyā /",
  "S02mpratpru:474": "ye kecit paścime kāle paścime samaye alpāyuṣkānāṃ mandabhāgyānāṃ mandadhānyānaṃ parīttabhāgyānāṃ satvānām arthāya hitāya sukhāya draṣṭavyā /",
  "S02mpratpru:475": "yaḥ kaścin mahābrāhmaṇa imāṃ mahāvidyārājñīṃ yathāvidhinā likhitvā bāhau kaṇṭhe dhārayiṣyati /",
  "S02mpratpru:476": "sa sarvatathāgatādhiṣṭhito veditavyaḥ /",
  "S02mpratpru:477": "sarvatathāgatakāya iti veditavyaḥ /",
  "S02mpratpru:478": "vajrakāya iti veditavyaḥ /",
  "S02mpratpru:479": "sarvatathāgatadhātugarbha iti veditavyaḥ /",
  "S02mpratpru:480": "sarvatathāgatanetra iti veditavyaḥ /",
  "S02mpratpru:481": "jvālitārciśarīra iti veditavyaḥ /",
  "S02mpratpru:482": "abhedyakavaca iti veditavyaḥ /",
  "S02mpratpru:483": "sa sarvaśatrūṇāṃ pramathana iti veditavyaḥ /",
  "S02mpratpru:484": "sarvapāpāvaraṇanirdahana iti veditavyaḥ /",
  "S02mpratpru:485": "sarvanarakagativiśodhana iti veditavyaḥ /",
  "S02mpratpru:486_0": "kim iti pūrvaṃ parijñātaṃ mahābrāhmaṇa anyatamasmiṃ pṛthivīpradeśe bhikṣuśrāddhas",
  "S02mpratpru:486_1": "tathāgatakulaśikṣākhaṇḍako 'dattādāyī sukhādvārahārakaḥ saṃghikaṃ cāturdiśikaṃ staupikaṃ",
  "S02mpratpru:486_2": "gaṇaprāptaṃ ca yad dravyaṃ tat paudgalikaṃ kṛtvā sarvam adhiṣṭhāya takṣayati /",
  "S02mpratpru:487": "yāvad apareṇa samayena mahāvyādhinā pṛṣṭaḥ /",
  "S02mpratpru:488": "sa mahatīṃ duḥkhāvedanām anubhavati /",
  "S02mpratpru:489": "sa tapasvī atrāṇo 'parāyaṇo 'pratiśaraṇo mahāntasukrośaṇāśabdaṃ karoti /",
  "S02mpratpru:490": "atha tasminn eva pṛthivīpradeśe upāsako brāhmaṇo prativasati /",
  "S02mpratpru:491": "tena tac chabdaḥ śrutaḥ /",
  "S02mpratpru:492": "śrutvā ca punar yena sa bhikṣus tenopasaṃkrānta upasaṃkramya tasya bhikṣor imāṃ mahāpratisarāṃ mahāvidyārājñīṃ likhitvā kaṇṭhe badhnāti sma /",
  "S02mpratpru:493": "samanantarabaddhāyāṃ mahāpratisarāyāṃ mahāvidyārājñyāṃ tasya bhikṣoḥ sarvā vedanāḥ (Mp_14)",
  "S02mpratpru:494": "praśāntāḥ sarvavyādhibhyaḥ parimuktaḥ svasthaḥ saṃvṛtta iti /",
  "S02mpratpru:495": "tasyām eva rātryām atyayābhyupasthite smṛtipratilabdhaḥ kālagataḥ /",
  "S02mpratpru:496": "tasminn eva kṣatravare utsṛṣṭo 'vīcau mahānarake upapannaḥ /",
  "S02mpratpru:497": "tac ca tasya mṛtaśarīraṃ bhikṣubhiḥ kūṭe sthāpitam /",
  "S02mpratpru:498": "sā ca tasya mahāpratisarā mahāvidyārājñī kaṇṭhe baddhaivāsthitā /",
  "S02mpratpru:499": "samanantaropapannasya tasya bhikṣos tasminn avīcau mahānarake teṣāṃ nārakānāṃ satvānāṃ sarvaduḥkhavedanāḥ śāntāḥ /",
  "S02mpratpru:500": "te ca nārakasatvāḥ sarvasukhasamarpitā abhūvan /",
  "S02mpratpru:501": "ye ca te mahānta-āvicikā-agniskandhās te 'pi sarveṇa sarvam upaśāntā iti /",
  "S02mpratpru:502": "atha te yamapuruṣā vismayam āpannā yamasya dharmarājasyemaṃ niścayaṃ vistareṇārocayati sma //",
  "S02mpratpru:503": "ativismayam idaṃ deva dṛṣyate narakasaṃkaṭe /",
  "S02mpratpru:504": "praśāntā dāruṇā duḥkhāḥ satvānāṃ karmajāś ca ye /",
  "S02mpratpru:505": "praśāntās te 'pi cāṅgārā dehasthā dehināśayā //",
  "S02mpratpru:506": "karapattrā na bādhante kṣuradhārā na sajjate /",
  "S02mpratpru:507": "ayaḥśālmalayo bhagnāḥ praśāntā lohakumbhayaḥ //",
  "S02mpratpru:508": "asipattrāvane pattrā na bādhante karmajā punaḥ /",
  "S02mpratpru:509": "yamas tvaṃ dharmarājo 'si dharmeṇa śāsayase prajām //",
  "S02mpratpru:510": "idaṃ tu kāraṇaṃ nālpam asmākaṃ vaktum arhasi /",
  "S02mpratpru:511": "tato 'sau dharmarājā vai dharmātmā dharmaniścayaḥ //",
  "S02mpratpru:512": "karuṇāśayanaṣṭānāṃ vākyaṃ śrutvedam īdṛśam /",
  "S02mpratpru:513": "kim etat kathyatāṃ śīghraṃ kathaṃ tv iti vaco 'vadat //",
  "S02mpratpru:514": "tatas te duṣṭasatvānāṃ yamabhṛtyā sudāruṇāḥ /",
  "S02mpratpru:515": "yamasya dharmarājasya idaṃ vacanam aśrūvan //",
  "S02mpratpru:516": "ayaṃ deva mahāsatva utpanno narakasaṃkaṭe /",
  "S02mpratpru:517": "avīcir yasya nāmedaṃ tenāsau narakasaṃkaṭa ucyate //",
  "S02mpratpru:518": "karmāṇaṃ yasya vaicitryaṃ satvā ye hi sukhīkṛtam /",
  "S02mpratpru:519": "sukhino hy eva sarvatra punar yānti surālayam //",
  "S02mpratpru:520": "yamo 'pi dharmarājā vai dṛṣṭvā vadati vismitaḥ /",
  "S02mpratpru:521": "maharddhiko 'yaṃ mahac cāsya śarīraṃ pūrvo janmikam //",
  "S02mpratpru:522": "(Mp_15)",
  "S02mpratpru:523": "yathā dhātuśatair vṛndaṃ stūpaṃ śobhati śāśvatam /",
  "S02mpratpru:524": "tathāsya śobhate kāyaḥ pratisarābaddhakaṇṭhakaḥ //",
  "S02mpratpru:525": "atha te narakapālā yakṣā yamasya dharmarājasya idaṃ vacanam abruvan /",
  "S02mpratpru:526": "katham iyaṃ deva pratisarety ucyate /",
  "S02mpratpru:527": "dharmarāja uvāca /",
  "S02mpratpru:528": "pratipat smārayed yas tu sa na gacchati durgatiṃ sugatiṃ gacchate cāsau pratisarābhāvabhāvitaḥ /",
  "S02mpratpru:529": "yūyaṃ narakapālā vai gacchatha puṣkarāvatīṃ /",
  "S02mpratpru:530": "tad rakṣatha mahākūṭaṃ devataiḥ parivāritam /",
  "S02mpratpru:531": "taṃ dṛṣṭvā sarvasarvasakheṣu maitracittā bhaviṣyatha /",
  "S02mpratpru:532": "atha te yakṣā yamapuruṣā tasyām eva rātryāṃ puṣkarāvatīṃ gatāḥ /",
  "S02mpratpru:533": "te paśyanti tadā tatra rājadhānīsamīpataḥ /",
  "S02mpratpru:534": "tac ca kūṭaṃ samantena ekadvārāsamākulam //",
  "S02mpratpru:535": "mṛtaśarīraṃ paśyanti pratisarābaddhakaṇṭhakam /",
  "S02mpratpru:536": "devā nāgāś ca gandharvā yakṣarākṣasakinnarāḥ //",
  "S02mpratpru:537": "parivārya samantena pūjāṃ kurvanty anuttarām /",
  "S02mpratpru:538": "yāvat tasya ca tair yakṣaiḥ pratisarākūṭeti nāma sthāpitam //",
  "S02mpratpru:539": "atha te yakṣā punar āgatya yamasya dharmarājasyemaṃ niścayaṃ vistareṇārocayati sma /",
  "S02mpratpru:540": "evam etad deva tvayābhihitaṃ /",
  "S02mpratpru:541": "samanantarodite tasmin vacanaparyavasāne mahāsatvas taṃ nārakaṃ śarīraṃ vijahya trāyastriṃśeṣu deveṣūpapannaḥ /",
  "S02mpratpru:542": "tena hetunā pratisarāpūrvīdevaputra ity ucyate /",
  "S02mpratpru:543": "tena hi mahābrāhmaṇa parijñātavatī pūrvatas tasmād eveyaṃ mahāpratisarā dhārayitavyā vācayitavyā likhitavyā yathāvidhinā nityaṃ śarīragatāṃ kṛtvā dhārayitavyā /",
  "S02mpratpru:544": "sa nityaṃ sarvavyasanaduḥkhebhyaḥ parimucyate /",
  "S02mpratpru:545": "sarvadurgatibhayabhairavebhya uttarati /",
  "S02mpratpru:546": "na vidyutā śakyaṃ pātayitum /",
  "S02mpratpru:547": "kim iti vidyutā parijñātam //",
  "S02mpratpru:548": "pūrvaṃ mahābrāhmaṇa hiṅgumardane mahānagare vimalaśaṅkho nāma śreṣṭhī mahādhanakanakasamṛddhaḥ paripūrṇakośakośāgārasaṃpanno babhūva /",
  "S02mpratpru:549": "sa mahāsārthavāha iti khyātavān /",
  "S02mpratpru:550": "atha sa mahāsārthavāho yānapātram āsādya mahāsamudram avatīrṇaḥ /",
  "S02mpratpru:551": "(Mp_16) yāvat timiṅgilaiḥ so 'sya poto 'vastabdhaḥ vināśayitukāmā nāgāś ca saṃkṣubdhā mahāntagarjanā sphoṭaṃ kurvanti /",
  "S02mpratpru:552": "vidyudulkām utsṛjanti vajrāśaniṃ pravarṣitum ārabdhāḥ /",
  "S02mpratpru:553_0": "tatas te vaṇijo mahatā duḥkhenābhyāhatacittās taṃ mahāntaṃ nāgasaṃkṣobhaṃ vidyudulkāṃ",
  "S02mpratpru:553_1": "vajrāśaniṃ cotsṛjanti taiś ca timiṅgilaiḥ potam avastabdhaṃ dṛṣṭvā mahāntaṃ utkrośanaṃ",
  "S02mpratpru:553_2": "śabdaṃ kartum ārabdhaḥ /",
  "S02mpratpru:554": "te viśeṣair nāyācayanti /",
  "S02mpratpru:555": "tatas te sārthavāhasyopagamya karuṇam idaṃ vacanam abruvan /",
  "S02mpratpru:556": "paritrāyasva tvaṃ mahāsatva mocayāsmān mahābhayāt /",
  "S02mpratpru:557": "atha khalu mahāsārthavāho dṛḍhacitto mahāmatiḥ vaṇijo viklavībhūtān idaṃ vacanam abruvat /",
  "S02mpratpru:558": "mā bhair mā bhair vaṇijo bhavanto vīratāṃ vrajata /",
  "S02mpratpru:559": "ahaṃ vo mocayiṣyāmy ato duḥkhamahārṇavāt /",
  "S02mpratpru:560": "tata vīramānaso bhūtā vaṇija idaṃ vacanam abruvan /",
  "S02mpratpru:561": "kim etat tena mahāsatva brūhi śīghram avighnataḥ /",
  "S02mpratpru:562": "yāvad jīvitam asmākaṃ tvat prabhāvād mahāmate kathyatāṃ jñānamahātmyaṃ paścāt kiṃ kariṣyasi /",
  "S02mpratpru:563": "tataḥ sārthapatis teṣām imāṃ vidyām udāharat /",
  "S02mpratpru:564": "asti mama mahāvidyā pratisarā nāma viśrutā //",
  "S02mpratpru:565": "mardanī sarvabuddhānāṃ mahābalaparākramāḥ /",
  "S02mpratpru:566": "tenāhaṃ mocayiṣyāmi ato duḥkhamahārṇavāt //",
  "S02mpratpru:567": "tataḥ mahāsārthavāhas tasyāṃ velāyām imāṃ mahāpratisarāṃ mahāvidyārājñīṃ likhitvā dhvajāgrāvaropitāṃ karoti sma /",
  "S02mpratpru:568": "samanantaraṃ dhvajāgrāvaropitāyām asyāṃ mahāpratisarāyāṃ mahāvidyārājñyāṃ sarva eva te timiṅgilās taṃ potam ekajvālībhūtaṃ paśyanti /",
  "S02mpratpru:569": "tatas te nāgā maitramanasas teṣām antike 'vatīrya pūjāṃ kartum ārabdhāḥ /",
  "S02mpratpru:570": "te ca timiṅgilā asyā mahāpratisarāyā mahāvidyārājñyā anubhāvena dahyamānāḥ /",
  "S02mpratpru:571": "prapalāyitvā vilapaṃ gatāḥ /",
  "S02mpratpru:572": "sārthikās tair mahānāgair mahati mahāratnadvīpe prāpitā iti //",
  "S02mpratpru:573": "jñātavatīyaṃ mahāvidyā mahāpratisarā sarvatathāgatādhiṣṭhitā tena hetunā mahābrāhmaṇa mahāvidyeti khyātā /",
  "S02mpratpru:574": "tasmād avaśyam (Mp_17)",
  "S02mpratpru:575": "eveyaṃ dhvajāgrāvaropitaṃ kṛtvā dhārayitavyā /",
  "S02mpratpru:576": "sarvavātaśītākālameghavidyudaśanīṃ praśamayati /",
  "S02mpratpru:577": "sarvadevamanuṣyāmanuṣyavigrahavivādeṣu parimocayati /",
  "S02mpratpru:578": "sarvadaṃṣṭramaśakaśarabhakaprāṇakajātā vividharūpāḥ /",
  "S02mpratpru:579": "sasyavināśakā na prabhavanti /",
  "S02mpratpru:580": "praśamaṃ gacchanti /",
  "S02mpratpru:581": "sarvaduṣṭacittā mṛgapakṣidaṃṣṭriṇo vinaśyanti /",
  "S02mpratpru:582": "sarvāṇi ca puṣpaphalapattravanaspatyoṣadhisasyādīny abhivardhante /",
  "S02mpratpru:583": "arasāni svādūni mṛdūni ca bhaviṣyanti /",
  "S02mpratpru:584": "samyag eva paripācitāni bhaviṣyanti /",
  "S02mpratpru:585": "ativṛṣṭyenāvṛṣṭidoṣāḥ sarveṇa sarvaṃ na bhaviṣyanti /",
  "S02mpratpru:586": "kālavṛṣṭir bhaviṣyanti nākālavṛṣṭiḥ /",
  "S02mpratpru:587": "ye ca tasmin viṣaye mahānāgās te samyag eva kālena kālaṃ varṣadhārām utsṛjanti /",
  "S02mpratpru:588": "yasmin viṣaye iyaṃ vidyārājñī mahāpratisarā nāma pracariṣyati /",
  "S02mpratpru:589_0": "tatra taiḥ satvair jñātvā pūjāsatkāraṃ kṛtvā nānāgandhair nānāpuṣpair nānāvastraiḥ",
  "S02mpratpru:589_1": "pariveṣayitvā caityasyopari dhvajāgrāvaropayitāṃ kṛtvā nānāvādyatūryasaṃgītibhir",
  "S02mpratpru:589_2": "vādyamānābhiḥ pradakṣiṇīkartavyā /",
  "S02mpratpru:590": "tatas teṣāṃ mahāsatvānāṃ yathā ciñcitam āśāṃ paripūrayiṣyanti /",
  "S02mpratpru:591": "devatāḥ śakrabrahmaprabhṛtayaḥ /",
  "S02mpratpru:592": "athavā yathāyathāvidhinā likhyate tathātathā samṛdhyate /",
  "S02mpratpru:593": "putrārthī labhate garbhasaṃdhāraṇī parāḥ sukhena vardhate garbhaḥ sukhenaiva prasūyate /",
  "S02mpratpru:594": "kālena vardhate garbhaḥ kālena parimucyate /",
  "S02mpratpru:595": "kim iti mahābrāhmaṇa pūrvavac chrūyatām //",
  "S02mpratpru:596": "ihaiva magadhaviṣaye rājā prasāritapāṇir nāma sa cāputrako 'bhūva /",
  "S02mpratpru:597": "kim iti prasāritapāṇir iti khyātān /",
  "S02mpratpru:598": "tena rājñā jātamātreṇa pāṇiṃ prasārya mātuḥ stanau gṛhītvā yāvad āptaṃ kṣīraṃ pītam /",
  "S02mpratpru:599": "tau ca stanau saha sparśamātreṇa suvarṇavarṇau saṃvṛttau /",
  "S02mpratpru:600": "nityakālaṃ ca mahatā kṣīreṇa pravardhataḥ /",
  "S02mpratpru:601": "tena kāraṇena tasya rājñaḥ prasāritapāṇir iti nāma sthāpitam /",
  "S02mpratpru:602": "anyac ca tasya rājñaḥ yācanakajanā āgacchanti /",
  "S02mpratpru:603": "tadā sa rājā dakṣiṇapāṇiṃ prasārayaty upary antarikṣe bodhisatvaḥ sa rājā tena hetunā tasya buddhābhiprasannā devatā divyai ratnaviśeṣaiḥ suvarṇamaṇibhiś ca pāṇiṃ paripūrayanti /",
  "S02mpratpru:604": "tadā sa rājā tebhyo yācanakajanebhyo (Mp_18)",
  "S02mpratpru:605": "'nuprayacchanti /",
  "S02mpratpru:606": "yathā cintamātreṇa sarvayācanakajanānāṃ sarvasukhasaṃpattikāmāṃ dadāti /",
  "S02mpratpru:607": "devānāṃ ca mahānti pūjāsatkārāṇi karoti putrahetor na ca putraṃ pratilabhate /",
  "S02mpratpru:608": "sa paurāṇāṃ tathāgatacaityānāṃ purataḥ pūjāsatkāraṃ kartum ārabdhaḥ /",
  "S02mpratpru:609": "mahānti ca pūjāsatkārāṇi karoti dānāni ca dadāti /",
  "S02mpratpru:610": "upavāsam upavasati /",
  "S02mpratpru:611": "mahānti ca puṇyāni ca karoti /",
  "S02mpratpru:612": "akṣiṇāny eva dānāni dadāti /",
  "S02mpratpru:613_0": "tat kasya hetor bhūtapūrvaṃ mahābrāhmaṇa asminn eva magadhaviṣaye mallā nāma janapade",
  "S02mpratpru:613_1": "kuśinagare mahāpaṭṭanavare bhagavataḥ prabhūtaratnasya tathāgatasya śāsane samutpanno",
  "S02mpratpru:613_2": "dharmacittakaḥ kaścid mahāsatvo dharmamatir nāma śreṣṭhī prativasati /",
  "S02mpratpru:614": "sa sarvasatvānām antike mahākaruṇācittam upasthāpya imām eva mahāvidyāṃ mahāpratisarām ārabhya dharmaṃ deśayati sma /",
  "S02mpratpru:615": "atha kaścid eko daridrapuruṣas taṃ dharmaṃ śrutvā tasya śreṣṭhina idaṃ vacanam abruvat /",
  "S02mpratpru:616": "aham āryasya niveśane bhṛtikarmaṃ kariṣyāmi dharmaṃ ca śroṣyāmi /",
  "S02mpratpru:617": "yadā mama kiṃcid bhaviṣyati tadāhaṃ dharmaṃ pūjayiṣyāmi /",
  "S02mpratpru:618": "tasya gṛhavyāpāraṃ kurvato dharmaṃ ca śṛṇvato yāvad apareṇa kālasamayena śreṣṭhinā eko dīnāro dattaḥ /",
  "S02mpratpru:619": "sa tena sarvasatvaparitrāṇārthaṃ bodhicittam utpādya sādhāṛaṃ kṛtvā mahāpratisarāratneti niryātitā /",
  "S02mpratpru:620": "evaṃ praṇidhānaṃ kṛtam anena mahāphalena mama sarvasatvānāṃ ca dāridraduḥkhasaṃcchedaḥ syāt /",
  "S02mpratpru:621": "anena kāraṇena tad dānaṃ parīkṣayaṃ na gacchati /",
  "S02mpratpru:622": "evaṃ bahuvidhānekavidhapuṇyābhisaṃskārakṛto devatāś ca pūjitā yāvad buddhā bhagavantaḥ pūjitās tadā ca śuddhāvāsakāyikābhir devatābhiḥ svapne darśanaṃ dattam /",
  "S02mpratpru:623_0": "evaṃ cābhihitaṃ bho mahārāja samantajvālāmālāviśuddhisphūritacintāmaṇir mahāmudrāhṛdayāparājitā",
  "S02mpratpru:623_1": "mahādhāraṇī mahāvidyārājñī mahāpratisarā nāma taṃ yathāvidhinā kalpenābhihitena upavāsoṣitāyā",
  "S02mpratpru:623_2": "agramahiṣyā devyāḥ śarīre baddhā tatas te putrapratilambho bhaviṣyatīti /",
  "S02mpratpru:624": "atha sa rājā prativiśuddhas tasyām eva rātryām atyayena saṃkhyālipinakṣatragrahavipañcakān kulabrāhmaṇān saṃnipātya yathāvidhinā (Mp_19)",
  "S02mpratpru:625": "kalpopadiṣṭena puṣye nakṣatrarāje pratipanne susnātagātrāyā upavāsoṣitāyā agramahiṣyā devyā yathāvidhinā likhyemāṃ mahāpratisarāṃ mahāvidyārājñīṃ kaṇṭhe baddhavān /",
  "S02mpratpru:626": "mahatīṃ mahābuddhacaityeṣu pūjām akarṣīd anekāni ca ratnaviśeṣāṇi satvānāṃ dānāni dattāni /",
  "S02mpratpru:627": "tato navānāṃ māsānām abhyayāt putro jāto 'bhirūpaḥ prāsādiko darśanīyaḥ /",
  "S02mpratpru:628": "paramayā śubhavarṇapuṣkalatayā samanvāgata iti //",
  "S02mpratpru:629": "tato jñātvā mahābrāhmaṇa sarvakāmaṃgamā aparājitā mahāpratisarāratneti viśrutā mahāvidyārājñī sarvatathāgatapujitā śakrasyāpīyaṃ cūḍāmaṇiḥ sarvathā //",
  "S02mpratpru:630_0": "yadā śakro devānām indro mahāsaṃgrāmam asuraiḥ sārdhaṃ kartukāmas tadā imāṃ mahāvidyāṃ",
  "S02mpratpru:630_1": "kavacaṃ kṛtvā saṃgrāmamadhye 'vatīrya cūḍāyām avasthāpya sarvāsurān nirjitya sukhaṃ",
  "S02mpratpru:630_2": "svastinā kṣemeṇa devapuraṃ praviśati /",
  "S02mpratpru:631": "sarvāsurair adhṛṣyo bhaviṣyati /",
  "S02mpratpru:632": "evaṃ hi mahābrāhmaṇa prathamacittotpādam upādāya boddhisatvasya mahāsatvasyemāṃ mahāpratisarāṃ mahāvidyārājñīṃ dhārayataḥ sarvamārair anavamṛdyatā bhavati /",
  "S02mpratpru:633": "yasyaiṣā kaṇṭhagatā bhaviṣyati sa sarvatathāgatādhiṣṭhito bhaviṣyati /",
  "S02mpratpru:634": "sarvabuddhabodhisatvasaṃrakṣito bhaviṣyati /",
  "S02mpratpru:635": "sarvadevamanuṣyāmanuṣyarājarājāmātyabrāhmaṇagṛhapatibhiś ca satatasamitaṃ vanditaḥ pūjitaḥ saṃmānito bhaviṣyati /",
  "S02mpratpru:636": "sarvadevāsuragaruḍakinnaramahoragābhyarcitaḥ pūjito bhaviṣyati /",
  "S02mpratpru:637": "sa mahāsatva ity uvāca /",
  "S02mpratpru:638": "bhagavān mārabalapramardakaḥ sarvavyādhivigato bhaviṣyati /",
  "S02mpratpru:639": "sarve 'tyupadravopasargāś cāsya praśāmyanti /",
  "S02mpratpru:640": "tasya mahāsatvasya sarvaśokavigamo bhaviṣyati /",
  "S02mpratpru:641": "sarvadevatāś cāsya satatasamitaṃ rakṣāvaraṇaguptiṃ vidhāsyanti /",
  "S02mpratpru:642": "imāni cānena catvāry aparājitāmahāvidyāmantrapadahṛdayāni satatasamitaṃ likhitvā kāyakaṇṭhagatāni kṛtvā dhārayitavyāni /",
  "S02mpratpru:643": "sasamitaṃ ca manasi kartavyāni /",
  "S02mpratpru:644": "svādhyātavyāni bhāvayitavyāni cādhyāśayena sarvaduḥsvapnadurnimittāmaṅgalyabhāvā vinaśyanti /",
  "S02mpratpru:645": "sarvasukhasaṃpattayaś ca prādurbhaviṣyanti /",
  "S02mpratpru:646": "(Mp_20) atra mantrapadāḥ siddhāḥ sarvakarmakarāḥ śrutāḥ //",
  "S02mpratpru:647": "tadyathā / oṃ amṛtavare vara vara pravara viśuddhe hūṃ hūṃ phaṭ phaṭ svāhā //",
  "S02mpratpru:648": "oṃ amṛtavilokini garbhasaṃrakṣaṇi ākarṣaṇi hūṃ hūṃ phaṭ phaṭ svāhā //",
  "S02mpratpru:649": "aparājitāhṛdayam //",
  "S02mpratpru:650": "oṃ vimale vipule jaya vare amṛte hūṃ hūṃ phaṭ phaṭ svāhā //",
  "S02mpratpru:651": "oṃ bhara bhara saṃbhara saṃbhara indriyabalaviśodhane hūṃ hūṃ phaṭ phaṭ svāhā //",
  "S02mpratpru:652": "oṃ maṇidhari vajriṇi mahāpratisare hūṃ hūṃ phaṭ phaṭ svāhā //",
  "S02mpratpru:653": "upahṛdayavidyā //",
  "S02mpratpru:654_0": "aśeṣaiḥ sarvabuddhair bodhisatvaiś ca śrāvakair ekasvarasaṃnipātena ekasvaranirghoṣeṇa",
  "S02mpratpru:654_1": "imāni dhāraṇīmantrapadāni bhāṣitāni mahāpratisarāmahāvidyārājñīhṛdayakavacāny etāni",
  "S02mpratpru:654_2": "mantrapattrapadāni sarvatathāgatadharmamudrayā mudritāni /",
  "S02mpratpru:655": "atidullabham apy eṣāṃ śravaṇaṃ kiṃ punaḥ likhanapaṭhanadhāraṇavācanaparadeśanā buddhakṛtyam etad iti jñātavyā /",
  "S02mpratpru:656": "iyaṃ hy atīva sarvapāpakṣayaṃkarā /",
  "S02mpratpru:657": "sarvatathāgataiḥ praśaṃsitā anumoditā vyākṛtā paramadullabheyaṃ mahādhāraṇī aparājitā mahāpratisarā nāmadheyaṃ śravaṇam api paramadullabham /",
  "S02mpratpru:658": "iyaṃ sarvapāpakṣayaṃkarī /",
  "S02mpratpru:659": "mahābalaparākramā mahātejā mahāprabhāvā mahāguṇodbhāvanī sarvamārakāyikadevatāvidhvaṃsanakarī /",
  "S02mpratpru:660": "sarvavāsanānusaṃdhisamudghāṭanakarī /",
  "S02mpratpru:661": "sarvamārapāśasamucchedanakarī paramantramudrāviṣakākhordakiraṇaprayogavidveṣaṇābhicārakānāṃ ca duṣṭacittānāṃ vidhvaṃsanakarī /",
  "S02mpratpru:662": "sarvabuddhabodhisatvāryagaṇavarapūjitābhiratānāṃ paripālanakarī /",
  "S02mpratpru:663_0": "mahāyānodgrahaṇalikhanavācanapaṭhanasvādhyāyanaśravaṇadhāraṇābhiyuktānāṃ paripālikeyaṃ",
  "S02mpratpru:663_1": "mahādhāraṇī yāvad buddhabodhiparipūrayitrīyaṃ mahābrāhmaṇa mahāpratisarā mahāvidyārājñī",
  "S02mpratpru:663_2": "na kvacit pratijanyate sarvatra mahāpūjāṃ prāpnoti yathāhaṃ śāstā jitaviṣayaḥ /",
  "S02mpratpru:664": "kim iti pūrvaṃ parijñātavatīyaṃ (Mp_21)",
  "S02mpratpru:665": "mahābrahmaṇa mahāvidyārājñī sarvavighnavināyakānāṃ vidhavaṃsayitrī //",
  "S02mpratpru:666_0": "yadā ca bhagavān vipulaprahasitavadanamaṇikanakaratnajvalaraśmiprabhāsābhyudgatarājas",
  "S02mpratpru:666_1": "tathāgato 'rhan samyaksaṃbuddho yena bodhimaṇḍalas tenopasaṃkrānta upasaṃkramya sarvabuddhapraśastaṃ",
  "S02mpratpru:666_2": "dharmacakraṃ pravartayitukāmas tadā tasya bhagavataḥ sarvamāraiḥ saparivārair anekamārakoṭīniyutaśatasahasraparivṛtair",
  "S02mpratpru:666_3": "nānārūpavirūpabhayabhairavaśabdākulair bahuvividhamāraviṣayavikurvaṇādhiṣṭhānādhiṣṭhitair",
  "S02mpratpru:666_4": "nānāpraharaṇavṛṣṭībhir abhinirmāyāgatya caturdiśaṃ parivāryāntarāyaḥ kartum ārabdhaḥ /",
  "S02mpratpru:667_0": "tataḥ sa bhagavān vipulaprahasitavadanamaṇikanakaratnajvalaraśmiprabhāsābhyudgatarājo",
  "S02mpratpru:667_1": "muhūrtaṃ tūṣṇīm āsthāya imāṃ mahāpratisarāṃ mahāvidyārājñīṃ manasā saptakṛtvaḥ pravartayāmāsa /",
  "S02mpratpru:668_0": "samanantaraṃ pravartayitāyām asyāṃ mahāpratisarāyāṃ mahāvidyārājñyāṃ tatkṣaṇād eva",
  "S02mpratpru:668_1": "sarve te mārāḥ pāpīyāṃso dadṛśur bhagavata ekaikasmād romakūpavivarād anekakoṭīniyutaśatasahasrāṇi",
  "S02mpratpru:668_2": "puruṣāṇāṃ saṃnaddhakavacānāṃ jvalitakhaṅgaparaśupāśamudgarāsimusaratriśūrahastānām",
  "S02mpratpru:668_3": "evaṃ vācaṃ pravyāharamāṇāni gacchanti /",
  "S02mpratpru:669": "gṛhṇata 2 bandhata 2 duṣṭamārān vidhvaṃsaya duṣṭacittān vicūrṇaya jīvitaṃ sarvaduṣṭagrahavighnavināyakānāṃ ye bhagavato viheṭhanaṃ kurvanti /",
  "S02mpratpru:670": "tatas te sarvaduṣṭamārāmaitrīkhaṅgeṇābhinirjitāṃ kṛtvā kecic chikṣāpadāni grāhitā /",
  "S02mpratpru:671": "kecid yāvad anuttarāyāṃ samyaksaṃbodhau vyākṛtās tatra mahānubhāvāḥ /",
  "S02mpratpru:672": "anye punas tān tathāgataromavivaravinirgatān mahāpuruṣān dṛṣṭvā tasmin nagare vihvalībhūtā ṛddhiparihīṇā naṣṭapratibhānabalaparākramā vidhvastāḥ /",
  "S02mpratpru:673": "samastāḥ samantāt prapalīnā iti /",
  "S02mpratpru:674": "tato bhagavatā dharmacakraṃ prativartitam /",
  "S02mpratpru:675": "yathānyair buddhair iti /",
  "S02mpratpru:676": "sarvavighnavināyakān mārāṃś ca pāpīyāṃso vidhvaṃsayitvottīrṇaḥ pāraṃgata iti /",
  "S02mpratpru:677": "evaṃ hi mahābrāhmaṇa mahābalavegarddhipāramitāprāpteyaṃ mahāpratisarā mahāvidyārājñī smaraṇamātreṇa sarvavyasanabhayabhairavebhyaḥ (Mp_22)",
  "S02mpratpru:678": "parimocayati /",
  "S02mpratpru:679": "āśayapariviśuddhānāṃ satvānāṃ nānyeṣāṃ duṣṭacetasām /",
  "S02mpratpru:680": "tasmāt tarhi mahābrāhmaṇa nityam evānusmaraṇamātreṇa manasi kartavyā /",
  "S02mpratpru:681": "sarvakālaṃ ca likhitvā kāyakaṇṭhagatāṃ kṛtvā dhārayitavyā /",
  "S02mpratpru:682": "kim iti pūrvavac chrūyatām //",
  "S02mpratpru:683": "ujjayanyāṃ mahānagaryāṃ rājño brahmadattasya vihite kenacit puruṣeṇāparādhaḥ kṛtaḥ /",
  "S02mpratpru:684": "sa rājñā brahmadattena vadhakapuruṣebhya ājñaptaḥ /",
  "S02mpratpru:685": "bhavato gacchatainaṃ puruṣaṃ jīvitād vyaparopayateti /",
  "S02mpratpru:686": "atha te vadhapuruṣās taṃ rājñājñaptaṃ puruṣaṃ gṛhītvā parvatavivaraṃ nītvā asikośān niṣkāsya taṃ puruṣaṃ jīvitād vyaparopayitum ārabdhaḥ /",
  "S02mpratpru:687": "tadā sa puruṣa imāṃ mahāpratisarāṃ mahāvidyārājñīṃ manasā smṛtavān likhitāṃ ca dakṣiṇe bāhau baddhvā dhārayati sma /",
  "S02mpratpru:688": "tasya mahāsatvasyāsyā mahāvidyāyāḥ prabhāvenāsir ekajvālībhūtā khaṇḍakhaṇḍaṃ yathā pāṃśumayo vikīrṇa iti /",
  "S02mpratpru:689": "tatas te vadhakapuruṣā imam evaṃ niścayaṃ rājaṃ vistareṇārocayāmāsuḥ /",
  "S02mpratpru:690": "tato rājā prakupitaś caṇḍībhūtaḥ kathayati /",
  "S02mpratpru:691": "gacchata bho puruṣā anyatarasmin pradeśe yakṣaguhāsti /",
  "S02mpratpru:692": "tatra bahūni yakṣaśatasahasrāṇi prativasanti piśitāśīni /",
  "S02mpratpru:693": "tatra nītvā chorayata /",
  "S02mpratpru:694": "tataḥ sa puruṣo vadhakapuruṣais tasyāṃ yakṣaguhāyāṃ choritaḥ /",
  "S02mpratpru:695": "samanantara chorite tasmin yakṣaguhāyāṃ tatas te yakṣāḥ sarve tuṣṭamanaso hṛṣṭacittāś ca pradhāvitā mānuṣaṃ bhakṣayiṣyāma iti /",
  "S02mpratpru:696": "te paśyanti asyā mahāpratisarāyā mahāvidyārājñyā anubhāvena taṃ puruṣam ekajvalībhūtaṃ dedīpyamānaṃ vigrahaṃ dṛṣṭvā ca sarva eva te yakṣā saṃtrastā dahyamānaṃ svaśarīraṃ paśyanti /",
  "S02mpratpru:697": "atha te yakṣā vismayaṃ samāpannās taṃ puruṣaṃ gṛhītvā bahirdvāre 'vasthāpya pradakṣiṇīkartum ārabdhāḥ /",
  "S02mpratpru:698": "yāvat tair vadhakapuruṣai rājñe niścayo 'yaṃ vistareṇāroitaḥ /",
  "S02mpratpru:699": "tato bhūyo rājā prakupitaś caṇḍībhūtaḥ kathayati /",
  "S02mpratpru:700": "yad eva bhavanto gacchatainaṃ puruṣaṃ baddhvā nadyāṃ prakṣipata /",
  "S02mpratpru:701": "tataḥ sa puruṣo vadhakapuruṣair baddhvā nadyām prakṣiptaḥ /",
  "S02mpratpru:702": "samanantaraṃ prakṣipte tasmin mahāpuruṣe sā nadī nirudakī bhūtā yatha sa (Mp_23)",
  "S02mpratpru:703": "puruṣaḥ sthalagata eva tiṣṭhati /",
  "S02mpratpru:704": "tāni ca bandhanāni khaṇḍakhaṇḍaṃ vicūrṇitāni /",
  "S02mpratpru:705": "rājā śrutvā tato rājā vismitotphullavadanaḥ kathayati /",
  "S02mpratpru:706": "aho vismayam idaṃ puruṣasya dṛśyate /",
  "S02mpratpru:707": "kim atra kāraṇaṃ syād iti me vitarkaḥ /",
  "S02mpratpru:708": "atha sa rājā taṃ puruṣam āhūyainam āha /",
  "S02mpratpru:709": "kiṃ tvaṃ bhoḥ puruṣa jānāsi /",
  "S02mpratpru:710": "sa puruṣa uvāca /",
  "S02mpratpru:711": "nāhaṃ mahārāja kiṃcid api jānāmi /",
  "S02mpratpru:712": "anyatra mahāpratisarāṃ mahāvidyārājñīṃ dhārayāmi /",
  "S02mpratpru:713": "asyā eṣa deva mahāprabhāvaḥ /",
  "S02mpratpru:714": "rājā āha /",
  "S02mpratpru:715": "aho āścaryam idaṃ mahat /",
  "S02mpratpru:716": "mahāvidyā subhāṣitā /",
  "S02mpratpru:717": "mohanī mṛtyudaṇḍasya sarvabuddhair adhiṣṭhitā /",
  "S02mpratpru:718": "tāraṇī sarvasatvānāṃ sarvaduḥkhapramocanī /",
  "S02mpratpru:719": "mahāvidyā mahātejā akālamṛtyumocanī /",
  "S02mpratpru:720": "bhāṣitā kāruṇikair nāthair mahāroganivāriṇī /",
  "S02mpratpru:721": "tato rājñā prahṛṣṭamānasena mahāpratisarā mahāvidyārājñī pūjitā mānitābhinanditā /",
  "S02mpratpru:722": "tasya puruṣasya poṭṭabandhaṃ kṛtvā svasya janapadasya purastān nagarajyeṣṭhatāyām abhiṣeko dattaḥ /",
  "S02mpratpru:723": "evaṃ hi mahābrāhmaṇa iyaṃ mahāpratisarā mahāvidyārājñī sarvatra mahatīpūjāṃ labhate /",
  "S02mpratpru:724": "anabhikramaṇīyā sarvaduṣṭacittaiḥ sarvaiḥ pūjanīyā /",
  "S02mpratpru:725": "evaṃ hi mahābrāhmaṇa pūrvam iyaṃ mahāpratisarā mahāvidyārājñī na kvacit pratihanyate /",
  "S02mpratpru:726": "tasmād avaśyam iyaṃ mahāvidyārājñī kāyakaṇṭhagatāṃ kṛtvā dhārayitavyā /",
  "S02mpratpru:727": "api tu mahābrāhmaṇa manukṣetreṇeyaṃ mahāvidyārājñī supraśastena vidhānena likhitavyā //",
  "S02mpratpru:728": "atha sa mahābrāhmaṇo 'tīva prahṛṣṭamanasā bhagavantaṃ pañcamaṇḍalakenābhipraṇamya praṣṭum ārabdhaḥ /",
  "S02mpratpru:729": "kīdṛśena bhadanta bhagavan vidhāneneyaṃ mahāpratisarā mahāvidyārājñī likhitavyā //",
  "S02mpratpru:730": "bhagavān āha /",
  "S02mpratpru:731": "śṛṇu mahābrāhmaṇa tvām ahaṃ vakṣye sarvasatvānukaṃpayā /",
  "S02mpratpru:732": "yena satvāḥ sukhino bhontu mucyatai karmasaṃkaṭāt //",
  "S02mpratpru:733": "vyādhitānāṃ ca mokṣārthaṃ strīṇāṃ garbhasamudbhavam /",
  "S02mpratpru:734": "bhaviṣyati ca satvānāṃ dāridryavaraṇarohaṇam //",
  "S02mpratpru:735": "upavāsoṣito bhūtvā nakṣatre puṣyasaṃmate /",
  "S02mpratpru:736": "(Mp_24)",
  "S02mpratpru:737": "buddhapūjāparo bhūtvā cittam utpācya bodhaye //",
  "S02mpratpru:738": "karuṇāmreḍitacittena maitryā cāpi samanvitaḥ /",
  "S02mpratpru:739": "hitādhānaparaś cāpi sarvasatveṣu nityaśaḥ //",
  "S02mpratpru:740": "snātvā candanakarpūraiḥ kastūrīsalilena ca /",
  "S02mpratpru:741": "śucivastrāṇi prāvṛtya dhūpitāni ca dhūpanaiḥ //",
  "S02mpratpru:742": "tato maṇḍalakaṃ kṛtvā śṛṅgomayasamanvitam /",
  "S02mpratpru:743": "pañcaraṅgikacūrṇena citraya maṇḍalaṃ śubham //",
  "S02mpratpru:744": "pūrṇakumbhāś ca caturaḥ pañcamaṃ madhyamaṇḍale /",
  "S02mpratpru:745": "puṣpadhūpāś ca gandhāś ca dātavyātra mahārihā //",
  "S02mpratpru:746": "dhūpanaṃ candanaṃ caiva spṛkkāguru tathaiva ca /",
  "S02mpratpru:747": "pañcaśarkarā rukmā ca dātavyātra vidhānataḥ //",
  "S02mpratpru:748": "nānāvidhāni puṣpāṇi yathākālaṃ yathāvidhiḥ /",
  "S02mpratpru:749": "sarvapuṣpaphalair bījair gandhaiś cāpi sumaṇḍitān //",
  "S02mpratpru:750": "ghṛtamākṣikadugdhaiś ca pāvakaiḥ payasādibhiḥ /",
  "S02mpratpru:751": "pūrayed balikumbhāś ca lakṣaṇād yān sumaṅgalān //",
  "S02mpratpru:752": "sthāpayec caturo dikṣu pañcamaṃ madhyamaṇḍale /",
  "S02mpratpru:753": "sthāpanīyāḥ śarāvāṃś ca koṇeṣu gandhapūritāḥ //",
  "S02mpratpru:754": "catvāraḥ kīlakāś cāpi khādirā dṛḍhaveśitāḥ /",
  "S02mpratpru:755": "pañcaraṅgikasūtreṇa veśayitvā vicakṣaṇāḥ /",
  "S02mpratpru:756": "samabhāgena sthāpyetāṃ nipatyān maṇḍalād bahiḥ /",
  "S02mpratpru:757": "evaṃ kṛte likhed vipra yad icchet siddhim ātmanaḥ //",
  "S02mpratpru:758": "śuklabhojanabhuktena likhitavyaṃ sukhaiṣiṇā /",
  "S02mpratpru:759": "paṭṭe vā vastrabhūrje vānyatra vā yatra kutracit //",
  "S02mpratpru:760": "likhet strīṣu ca putrārthī samyaggorocanena vai /",
  "S02mpratpru:761": "madhye ca dārakaṃ kuryāt sarvālaṃkārabhūṣitam //",
  "S02mpratpru:762": "ratnapūrṇaṃ tathā pātraṃ vāmahastena dhārayet /",
  "S02mpratpru:763": "kārye padme niṣaṇṇo saupraphullitavibhūṣite //",
  "S02mpratpru:764": "maṇihārasuvarṇaṃ ca nānāratnaviśeṣataḥ /",
  "S02mpratpru:765": "pravarṣaś cāpi kartavyāś catuḥ koṇeṣu parvatāḥ //",
  "S02mpratpru:766": "evaṃ likhet prayatnena yad icched jīvitaṃ sukham /",
  "S02mpratpru:767": "(Mp_25)",
  "S02mpratpru:768": "kuṅkumena likhet prājñaḥ puruṣāṇāṃ viśeṣataḥ //",
  "S02mpratpru:769": "tasyepsitāni kāryāṇi sidhyante nātra saṃśayaḥ /",
  "S02mpratpru:770": "nānārūpāś ca kartavyā mudrācihnaś ca padminī //",
  "S02mpratpru:771": "dve padme athavā trīṇi catvāri pañca vā likhet /",
  "S02mpratpru:772": "padmānāṃ ca tathā kuryāt keśarāṇi samantataḥ //",
  "S02mpratpru:773": "supuṣpitaṃ padmaṃ kurvīta sadaṇḍaṃ paṭṭabaddhakam /",
  "S02mpratpru:774": "triśūlaṃ padme kurvītātha koṇaṃ paṭṭabaddhakam //",
  "S02mpratpru:775": "parśuṃ kuryāt tathā padme atha patre samantataḥ /",
  "S02mpratpru:776": "sakhaṅgaṃ padmaṃ kurvīta tat padmaṃ śitam eva ca //",
  "S02mpratpru:777": "śaṅkhaṃ padme tathā kuryāt sarvatra vidhivistaram /",
  "S02mpratpru:778": "sarvatra vidhicihnāni kārayet suvicakṣaṇaḥ //",
  "S02mpratpru:779": "varjayed bālarūpāṇi yatra cittaṃ praduṣyati /",
  "S02mpratpru:780": "devarūpāś ca kartavyā nānālaṃkārabhūṣitā //",
  "S02mpratpru:781": "bhikṣuṃ vajradharaṃ kuryād duṣṭatarjanaṃ tat param /",
  "S02mpratpru:782": "caturaś ca mahārājāṃś catuḥ pārśveṣu saṃlikhet //",
  "S02mpratpru:783": "brāhmaṇeṣv īśvaro lekhyaḥ kṣatriyeṣu maheśvaraḥ /",
  "S02mpratpru:784": "śūdreṣu ca sadā saumyaṃ cakrasvāminam ālikhet //",
  "S02mpratpru:785": "vaiśyeṣu ca vaiśramaṇam indraś caiva sureśvaraḥ /",
  "S02mpratpru:786": "dārakebhyaḥ sadā lekhyaḥ prajāpatir mahāmatiḥ //",
  "S02mpratpru:787": "syāmavarṇā bhaved yātu raudraṃ tasyā samālikhet /",
  "S02mpratpru:788": "gaurāyā rūpasaṃpanno likhen nityaṃ yaśasvinaḥ //",
  "S02mpratpru:789": "sthūlāyā māṇibhadraś ca likhitavyaṃ prayatnataḥ /",
  "S02mpratpru:790": "kṛṣāyāḥ pūrṇabhadras tu mayā hy uktaṃ svayaṃbhuvā //",
  "S02mpratpru:791": "gulviṇyāś ca mahākālo likhec ca brahmadevatān /",
  "S02mpratpru:792": "anyāś cāpi yathāpūrvaṃ vibhinoktaṃ samālikhet //",
  "S02mpratpru:793": "likhitvaiva prayatnena vidhidṛṣṭena karmaṇā /",
  "S02mpratpru:794": "dhārayet satataṃ kaṇṭhe bhadraṃ tasya bhaviṣyati //",
  "S02mpratpru:795": "dvārāgre cintāmaṇiṃ kuryād dhvajāgre padmasaṃsthitam /",
  "S02mpratpru:796": "padmasya keśare pāśaṃ cakraṃ cāpi tathāparam //",
  "S02mpratpru:797": "vajraṃ padme tathā likhyaṃ mudgalaṃ padmasaṃsthitam /",
  "S02mpratpru:798": "(Mp_26)",
  "S02mpratpru:799": "śaktiṃ likhet tathā padme yathāvidhiṣu dṛṣyate //",
  "S02mpratpru:800": "dvārāgramaṇayaḥ sarve visphuliṅgāḥ samākulāḥ /",
  "S02mpratpru:801": "paṭṭabaddhāś ca kartavyā yathāvidhiṣu kīrtitāḥ //",
  "S02mpratpru:802": "nāgāś ca phalinaḥ kāryāmaṇidvārā navaśīrṣakāḥ /",
  "S02mpratpru:803": "te 'pi sarve prayatnena hṛdi vajraprasthitāḥ //",
  "S02mpratpru:804": "pārthivānāṃ balaṃ nityaṃ sārthavāhaṃ likhed budhaḥ /",
  "S02mpratpru:805": "vidyādharāṇāṃ sarveṣāṃ divyādevīṃ samālikhet //",
  "S02mpratpru:806": "candrasūryau hi nakṣatrau rāhuketugrahāṣṭakam /",
  "S02mpratpru:807": "likhec ca khaṇḍāṃ pāṇḍānāṃ putralābho bhaviṣyati //",
  "S02mpratpru:808": "niścayād vidhinā likhya śāstradṛṣṭena karmaṇā /",
  "S02mpratpru:809": "tasmāt sarvaprayatnena dhārayet matimān naraḥ //",
  "S02mpratpru:810": "sarvasiddhikaraṃ hy etad maṅgalyaṃ pāpanāśanam /",
  "S02mpratpru:811": "prāpnoti paramaṃ sthānaṃ svayaṃbhū vacanaṃ yathā //",
  "S02mpratpru:812": "loke 'smin paramaṃ saukhyaṃ paraloke paraṃ sukham /",
  "S02mpratpru:813": "trayastriṃśadbhavanādau sthānaṃ tasya surālaye //",
  "S02mpratpru:814": "jambudvīpe śubhe ramye vidyāsaukhyaṃ ca nityaśaḥ /",
  "S02mpratpru:815": "sarvabuddhair na śakyaṃ hi puṇyaskandhaprakīrtitām //",
  "S02mpratpru:816": "yat puṇyaṃ samavāpnoti pratisarādhārako naraḥ /",
  "S02mpratpru:817": "narakadvārā pithitāḥ svargadvārā apāvṛtāḥ //",
  "S02mpratpru:818": "sukhaṃ saṃpattisaṃpanno bhaviṣyati mahāmatiḥ /",
  "S02mpratpru:819": "buddhāś ca bodhisatvāś ca āśvāsayanti nityaśaḥ //",
  "S02mpratpru:820": "kāyena sukhasaṃpanno balena mahatā bhavet /",
  "S02mpratpru:821": "yathā tathaiva jitendroktaṃ cakravartī bhaviṣyati //",
  "S02mpratpru:822": "āśvāsanaṃ nṛdevānāṃ trāsanaṃ duṣṭacetasām /",
  "S02mpratpru:823": "bhaviṣyati cireṇāsau yasya vidyā subhāṣitā //",
  "S02mpratpru:824": "nāsau hanyati śastreṇa na viṣeṇa nāgninā /",
  "S02mpratpru:825": "nākālamaraṇaṃ cāsya dūre gacchanti pāpakāḥ //",
  "S02mpratpru:826": "darśanāt sparśanāc caiva śravaṇād eva sarvataḥ /",
  "S02mpratpru:827": "bhūtagrahavivādāś ca udakāgnibhayaṃ tathā //",
  "S02mpratpru:828": "mṛgāvyāḍāhayānāgāvyādhayaś ca sudāruṇāḥ /",
  "S02mpratpru:829": "(Mp_27)",
  "S02mpratpru:830": "te sarve na bhaviṣyanti yeṣāṃ vidyā subhāṣitā //",
  "S02mpratpru:831": "sarvathā sarvamārais tu śṛṇu vakṣāmi tatvataḥ /",
  "S02mpratpru:832": "pūjanīyā bhaviṣyanti sarvasatvottamā hiteti //",
  "S02mpratpru:833": "āryamahāvidyārājño mahāpratisarāyāḥ prathamakalpaḥ samāptaḥ //",
  "S02mpratpru:834": "athāto vidyāvarasya rakṣāvidhānakalpaṃ vyākhyāsyāmi sarvasatvānukampakayā /",
  "S02mpratpru:835": "janarakṣāvidhānena mahāsiddhir bhaviṣyati /",
  "S02mpratpru:836": "yatra yatra kṛtā rakṣā bhavaty abaddho na saṃśayaḥ //",
  "S02mpratpru:837": "nirbhayaṃ nirjvalaṃ caiva sarvagrahanivāraṇam /",
  "S02mpratpru:838": "sunakṣatrānukūlaṃ ca karmasaṅkalacchedanam //",
  "S02mpratpru:839": "durbhuktaṃ dullaṅghitaṃ caiva sarvaśatrugaṇaiḥ kṛtam /",
  "S02mpratpru:840": "duṣprekṣitaṃ dullikhitaṃ kākhordā ye ca dāruṇāḥ //",
  "S02mpratpru:841": "cūrṇamantrakṛtaṃ caiva viṣabhuktaṃ tathā garam /",
  "S02mpratpru:842": "sarve tasya praśāmyanti rakṣāṃ dhāvayate tu yaḥ //",
  "S02mpratpru:843": "pratyaṅgirā vipacyante yo vidyāṃ samatikramet /",
  "S02mpratpru:844": "paracakradāruṇā ye 'pi pratyamitrā mahābhayāḥ //",
  "S02mpratpru:845": "sarve te pralapaṃ yānti pratisarā sāpatarjitāḥ /",
  "S02mpratpru:846": "buddhā rakṣanti sarvajñā bodhisatvāś ca pūratāḥ //",
  "S02mpratpru:847": "rakṣanti pratyekabuddhāḥ śrāvakāś ca mahābhayāḥ /",
  "S02mpratpru:848": "anye ca bahuvidhā bhūyo devā nāgā mahārddhikāḥ //",
  "S02mpratpru:849": "rakṣāṃ kurvanti tasyeme cāsmin yuktasya nityaśaḥ /",
  "S02mpratpru:850": "asyāḥ śravaṇamātreṇa vidyārājñā narottamāḥ //",
  "S02mpratpru:851": "nirbhayo bhavati sarvatra ity evaṃ munir abravīt /",
  "S02mpratpru:852": "duḥsvapnā duṣkṛtā ye ca upasargā ye ca dāruṇā //",
  "S02mpratpru:853": "vyādhispṛṣṭā mahārogā ye grastā rājajanmanā /",
  "S02mpratpru:854": "anye ca bahuvidhā rogā gaṇḍalūtāvicarcikāḥ //",
  "S02mpratpru:855": "itayo dāruṇā ye ca grasante mānuṣīṃ prajām /",
  "S02mpratpru:856": "(Mp_28)",
  "S02mpratpru:857": "manuṣyāṇāṃ vināśārthaṃ hiṃsakāś ca sudāruṇāḥ //",
  "S02mpratpru:858": "sarve te pralapaṃ yānti rakṣā yatra mahābalāḥ /",
  "S02mpratpru:859": "anayā kṛtarakṣas tu vadhyaprāpto mucyate //",
  "S02mpratpru:860": "yadi grastakālapāśena nītaś cāpi yamālayam /",
  "S02mpratpru:861": "āyus tasya vivardheta pratisarālikhanād api //",
  "S02mpratpru:862": "parikṣīṇāyuṣo yas tu saptāhamṛta eva ca /",
  "S02mpratpru:863": "yāval likhitamātreṇa sa jīvati na saṃśayaḥ //",
  "S02mpratpru:864": "atha śravaṇamātreṇa kṛtarakṣā vidhānataḥ /",
  "S02mpratpru:865": "svasti prāpnoti sarvatra sukhaṃ jīvati cepsayā //",
  "S02mpratpru:866": "aṣṭaṣaṣṭhisahasrāṇi koṭīniyutaśatāni ca /",
  "S02mpratpru:867": "trāyastriṃśāś ca ye devā sarve śakrapurogamāḥ //",
  "S02mpratpru:868": "rakṣārthaṃ tasya satvasya pṛṣṭhataḥ samupasthitaḥ /",
  "S02mpratpru:869": "catvāro lokapālāś ca vajrapāṇir mahābalaḥ //",
  "S02mpratpru:870": "vidyā kulaśataiḥ sārdhaṃ rakṣāṃ kurvanti nityaśaḥ /",
  "S02mpratpru:871": "somaḥ sumatāḥ sūryaś ca brahmā viṣṇur maheśvarāḥ //",
  "S02mpratpru:872": "yamaś ca māṇibhadraś ca baladevo mahābalaḥ /",
  "S02mpratpru:873": "pūrṇabhadro mahāvīro hārītī ca saputrikā //",
  "S02mpratpru:874": "pāñcālaḥ pāñcikaś caiva kārtikeyo gaṇeśvaraḥ /",
  "S02mpratpru:875": "śrīr api ca mahādevī vaiśramaṇaḥ sarasvatī //",
  "S02mpratpru:876": "śaṅkhinī kūṭadantī ca tathaikajaṭāpi ca /",
  "S02mpratpru:877": "dhanyā etā mahābhāgā rakṣāṃ kurvanti nityaśaḥ //",
  "S02mpratpru:878": "ṣaṇḍhānāṃ putrajananī garbhasthānavivardhanī /",
  "S02mpratpru:879": "rakṣeyaṃ mahatī cāsya yāvad jīvaṃ bhaviṣyati //",
  "S02mpratpru:880": "narāṇāṃ jayadā nityaṃ yuddhe saṃgrāmabhairave /",
  "S02mpratpru:881": "anayā varadā bhonti devatā dharmaniścitā //",
  "S02mpratpru:882": "atha pāpavināśe tu likhanād eva setsyati /",
  "S02mpratpru:883": "tathāgatā vilokyanti bodhisatvās tathaiva ca //",
  "S02mpratpru:884": "yaśaś ca vardhate tasya puṇyam āyuś ca vardhate /",
  "S02mpratpru:885": "dhanadhānyaṃ samṛddhiś ca bhaviṣyati na saṃśayaḥ //",
  "S02mpratpru:886": "sukhaṃ svapiti medhāvī sukhaṃ ca pratibudhyate /",
  "S02mpratpru:887": "(Mp_29)",
  "S02mpratpru:888": "adhṛṣyaḥ sarvaśatrūṇāṃ sarvabhūtagaṇair api //",
  "S02mpratpru:889": "saṃgrāme vartamānasya jayo bhavati nityaśaḥ /",
  "S02mpratpru:890": "vidyāyāṃ sādhyamānāyām iyaṃ rakṣā anuttarā //",
  "S02mpratpru:891": "sukhaṃ sādhayate vidyāṃ vighno 'sya na bhaviṣyati /",
  "S02mpratpru:892": "sidhyanti sarvakalpāś ca praviṣṭaḥ sarvamaṇḍale //",
  "S02mpratpru:893": "kṣipraṃ ca samayajño 'sau bhavet sarvatra jātiṣu /",
  "S02mpratpru:894": "vaisvāsikaś ca sa bhavej jinānāṃ guṇadhāraṇaiḥ //",
  "S02mpratpru:895": "sarvamaṅgalasaṃpannaḥ sarvasiddhir manorathaḥ /",
  "S02mpratpru:896": "asyāṃ likhitamātrāyāṃ sarvasaukhyaṃ samṛdhyati //",
  "S02mpratpru:897": "sukhaṃ kālakriyāṃ kṛtvā bhavet svargaparāyaṇaḥ /",
  "S02mpratpru:898": "vivāde kalahe caiva vigrahe paramadāruṇe //",
  "S02mpratpru:899": "sarvabhayavinirmukto jinoktavacanaṃ yathā /",
  "S02mpratpru:900": "nityaṃ jātismarā bhonti jātau na saṃśayaḥ //",
  "S02mpratpru:901": "rājāno vaśagās tasya cāntaḥpuramahājanāḥ /",
  "S02mpratpru:902": "sāmātyaś ca bhaven nityaṃ sādhubhir lokasamataiḥ //",
  "S02mpratpru:903": "sarveṣāṃ ca priyo bhonti ye devā ye ca mānuṣāḥ /",
  "S02mpratpru:904": "rakṣāṃ tasya kariṣyanti divā rātrau ca nityaśaḥ //",
  "S02mpratpru:905": "atra mantrapadāḥ siddhāḥ samyaksaṃbuddhabhāṣitāḥ /",
  "S02mpratpru:906": "namo buddhāya /",
  "S02mpratpru:907": "namo dharmāya /",
  "S02mpratpru:908": "namaḥ saṃghāya //",
  "S02mpratpru:909": "namo bhagavate śākyamunaye mahākāruṇikāya tathāgatāyārhate samyaksaṃbuddhāya /",
  "S02mpratpru:910": "namaḥ samantebhyaḥ samyaksaṃbuddhebhyaḥ //",
  "S02mpratpru:911": "bhāvanaitāṃ namaskṛtya buddhaśāsanavṛddhaye /",
  "S02mpratpru:912": "aham idānīṃ pravakṣāmi satvānukaṃpayā //",
  "S02mpratpru:913": "imāṃ vidyāṃ mahātejāṃ mahābalaparākramām /",
  "S02mpratpru:914": "yasyāṃ bhāṣitamātrāyāṃ muninā vajrapāśane //",
  "S02mpratpru:915": "mārāś ca mārakāyāś ca grahāḥ sarve vināyakāḥ /",
  "S02mpratpru:916": "vighnāś ca santi ye kecit tatkṣaṇād vilapaṃ gatāḥ //",
  "S02mpratpru:917": "tadyathā / oṃ giri 2 giriṇi 2 girivati guṇavati ākāśavati /",
  "S02mpratpru:918": "ākāśaviśuddhe /",
  "S02mpratpru:919": "ākāśe /",
  "S02mpratpru:920": "gagaṇatale /",
  "S02mpratpru:921": "ākāśavicāriṇi /",
  "S02mpratpru:922": "jvalitaśikhare /",
  "S02mpratpru:923": "(Mp_30) maṇimauktikhacitamaulivare sukeśe /",
  "S02mpratpru:924": "suveśe /",
  "S02mpratpru:925": "suvaktre sunetre /",
  "S02mpratpru:926": "suvarṇe suvarṇagaure /",
  "S02mpratpru:927": "atīte /",
  "S02mpratpru:928": "anāgate /",
  "S02mpratpru:929": "pratyutpanne /",
  "S02mpratpru:930": "namaḥ sarveṣāṃ buddhānāṃ jvalitatejasām /",
  "S02mpratpru:931": "buddhe subuddhe /",
  "S02mpratpru:932": "bhagavati surakṣaṇi /",
  "S02mpratpru:933": "sukṣeme suprabhe /",
  "S02mpratpru:934": "sudame sudānte /",
  "S02mpratpru:935": "vare varade /",
  "S02mpratpru:936": "bhagavati bhadravati /",
  "S02mpratpru:937": "bhadre subhadre /",
  "S02mpratpru:938": "vimale jayabhadre /",
  "S02mpratpru:939": "caṇḍe pracaṇḍe /",
  "S02mpratpru:940": "caṇḍi 2 vajracaṇḍe ghori gandhāri gauri caṇḍāli mātaṅgi varcasi /",
  "S02mpratpru:941": "sumati /",
  "S02mpratpru:942": "pukkasi /",
  "S02mpratpru:943": "śavari śāvari /",
  "S02mpratpru:944": "śaṃkari dramiḍi drāmiḍi raudriṇi /",
  "S02mpratpru:945": "sarvārthasādhani /",
  "S02mpratpru:946": "hana 2 sarvaśatrūn /",
  "S02mpratpru:947": "daha 2 sarvaduṣṭān pretapiśācaḍākinīnāṃ manuṣyāmanuṣyāṇāṃ ca /",
  "S02mpratpru:948": "paca 2 hṛdayaṃ vidhvaṃsaya jīvitaṃ sarvaduṣṭagrahāṇāṃ nāśaya sarvapāpāni me bhagavati /",
  "S02mpratpru:949": "rakṣa 2 māṃ saparivāraṃ sarvasatvāṃś ca sarvatra sarvadā sarvabhayopadravebhyaḥ sarvaduṣṭānāṃ bandhanaṃ kuru 2 sarvakilbiṣanāśani /",
  "S02mpratpru:950": "mārtaṇḍe mṛtyudaṇḍanivāriṇi mānini /",
  "S02mpratpru:951": "cale vicale /",
  "S02mpratpru:952": "ciṭi 2 viṭi 2 niṭi nituṭe /",
  "S02mpratpru:953": "ghoriṇi vīriṇi /",
  "S02mpratpru:954": "pravarasavare /",
  "S02mpratpru:955": "caṇḍāli /",
  "S02mpratpru:956": "mātaṅgi /",
  "S02mpratpru:957": "rundhasi /",
  "S02mpratpru:958": "varcasi /",
  "S02mpratpru:959": "sumati pukkasi /",
  "S02mpratpru:960": "śavari śāvari /",
  "S02mpratpru:961": "śaṃkari dramiḍi drāmiḍi /",
  "S02mpratpru:962": "dahani /",
  "S02mpratpru:963": "pacani pācani /",
  "S02mpratpru:964": "mardani /",
  "S02mpratpru:965": "sarale 2 saralaṃbhe /",
  "S02mpratpru:966": "hīnamadhyotkṛṣṭavidāriṇi /",
  "S02mpratpru:967": "mahile 2 mahāmahile /",
  "S02mpratpru:968": "nigaḍe 2 nigaḍabhañje /",
  "S02mpratpru:969": "matte /",
  "S02mpratpru:970": "maṭṭini /",
  "S02mpratpru:971": "dānte /",
  "S02mpratpru:972": "cakre cakravākini /",
  "S02mpratpru:973": "jvale 2 jvālini /",
  "S02mpratpru:974": "śavari śāvari sarvavyādhiharaṇi /",
  "S02mpratpru:975": "cūḍi 2 cūḍini 2 mahācūḍini /",
  "S02mpratpru:976": "nimi 2 nimindhari /",
  "S02mpratpru:977": "trilokadahani /",
  "S02mpratpru:978": "trilokālokakari /",
  "S02mpratpru:979": "traidhātukavyavalokani /",
  "S02mpratpru:980": "vajraparaśupāśamuṅgarāsicakratriśūlacintāmaṇimahāvidyādhāriṇi /",
  "S02mpratpru:981": "rakṣa 2 māṃ sarvasthānagataṃ sarvaduṣṭabhayebhyaḥ sarvamanuṣyāmanuṣyabhayebhyaḥ sarvabhayebhyaḥ sarvavyādhibhyaḥ /",
  "S02mpratpru:982": "vajre vajravati vajrapāṇidhare /",
  "S02mpratpru:983": "hili 2 mili 2 kili 2 cili 2 sili 2 vara 2 varade /",
  "S02mpratpru:984": "sarvatra jayalabdhe svāhā /",
  "S02mpratpru:985": "sarvapāpavidāriṇi svāhā /",
  "S02mpratpru:986": "sarvavyādhihariṇi svāhā /",
  "S02mpratpru:987": "saṃbharaṇi svāha /",
  "S02mpratpru:988": "sarvaśatrubhayahariṇi svāhā /",
  "S02mpratpru:989": "svastir bhavatu mama sarvasatvānāṃ ca svāhā /",
  "S02mpratpru:990": "śāntiṃkari svāhā /",
  "S02mpratpru:991": "puṣṭiṃkari svāhā /",
  "S02mpratpru:992": "balavardhani svāhā /",
  "S02mpratpru:993": "oṃ jayatu jaye (Mp_31)",
  "S02mpratpru:994": "jayavati kamale vimale svāhā /",
  "S02mpratpru:995": "vipule svāhā /",
  "S02mpratpru:996": "sarvatathāgatamūrte svāhā /",
  "S02mpratpru:997": "oṃ bhūri mahāśānti svāhā /",
  "S02mpratpru:998": "oṃ bhūri 2 vajravati sarvatathāgatahṛdayapūraṇi āyuḥsaṃdhāraṇi /",
  "S02mpratpru:999": "bala 2 balavati jaya vidye hūṃ hūṃ phaṭ phaṭ svāhā /",
  "S02mpratpru:1000": "oṃ maṇidhari vajriṇi /",
  "S02mpratpru:1001": "mahāpratisare hūṃ hūṃ phaṭ phaṭ svāhā //",
  "S02mpratpru:1002_0": "yasya kasyacit mahābrāhmaṇa anayā tathāgatamūrtyā vidyāmantrapadadhāriṇyā rakṣā kṛtā",
  "S02mpratpru:1002_1": "guptiḥ paritrāṇaṃ parigrahaṃ paripālanaṃ śāntiḥ svastyayanaṃ daṇḍaparihāraḥ śastraparihāro",
  "S02mpratpru:1002_2": "viṣadūṣaṇaṃ viṣanāśanaṃ kṛto bhavet /",
  "S02mpratpru:1003": "tasya parīkṣīṇām āyuḥ punar eva vivardhate /",
  "S02mpratpru:1004": "suciraṃ sukhaṃ jīvati smṛtisaṃpannaś ca bhavati //",
  "S02mpratpru:1005": "uccāraṇamātreṇa vajrāvamarjanena vā akālamaraṇāt mahāvyādhibhyaś ca parimucyate /",
  "S02mpratpru:1006": "sarvarogāś cāsya praśāmyanti /",
  "S02mpratpru:1007": "dīrghamlānāny avamārjanamātreṇa praśamaṃ gacchanti /",
  "S02mpratpru:1008": "dine dine svādhyāyaṃ kuryān mahāprājño bhavati /",
  "S02mpratpru:1009": "ojobalavīryapratibhānasaṃpanno bhavati /",
  "S02mpratpru:1010": "sarvakarmāvaraṇāni cāsya niyatavedanīyāni niravaśeyaṃ parikṣayaṃ gacchanti /",
  "S02mpratpru:1011": "sarvabuddhabodhisatvadevanāgayakṣādīni cāsya ojobalavīryaṃ kāye prakṣepsyanti /",
  "S02mpratpru:1012": "mahāprītir bahulo bhaviṣyati /",
  "S02mpratpru:1013": "antaśo mahābrāhmaṇa iyaṃ mahāvidyāmantrapadarakṣā tiryagyonigatānām api mṛgapakṣiṇāṃ yeṣāṃ karṇapuṭe vipatite sarve vaivarttikā bhaviṣyanty anuttarāyāṃ samyaksaṃbodhau /",
  "S02mpratpru:1014_0": "kaḥ punar vādo ya imāṃ mahāpratisarāṃ dhāraṇīṃ śrāddhaḥ kulaputro vā kuladuhitā vā",
  "S02mpratpru:1014_1": "bhikṣur vā bhikṣuṇī vā upāsako vā upāsikā vā rājā vā rājaputro vā rājāmātyo vā brāhmaṇo",
  "S02mpratpru:1014_2": "vā kṣatriyo vā tad anyo vā yaḥ kaścic chrokṣati śrutvā ca mahatyā śraddhayā gauraveṇādhyāśayena",
  "S02mpratpru:1014_3": "likhiṣyati likhāpayiṣyati dhārayiṣyati vācayiṣyati /",
  "S02mpratpru:1015": "tīvreṇa manasā bhāvayiṣyati /",
  "S02mpratpru:1016": "parebhyaś ca vistareṇa saṃprakāśayiṣyati /",
  "S02mpratpru:1017": "tasya mahābrāhmaṇāṣṭau akālamaraṇāni pratikāṃkṣitavyāni na prabhavanti /",
  "S02mpratpru:1018": "na cāsya kāye mahāvyādhayo bhaviṣyanti /",
  "S02mpratpru:1019": "nāgnir na viṣaṃ na śastraṃ na garaṃ (Mp_32)",
  "S02mpratpru:1020": "na kākhordā na kiraṇā na mantrakarmaṇaṃ na cūrṇayogo nāṅgaśūlaṃ na śirovarti ekāhikaṃ dvaitīyakaṃ cāturthakaṃ saptāhikā vā jvālā na kramiṣyanti /",
  "S02mpratpru:1021": "sa smṛta eva sukhaṃ svastinā svapiti /",
  "S02mpratpru:1022": "smṛta eva vibudhyate /",
  "S02mpratpru:1023": "mahāparinirvāṇalābhī bhaviṣyati /",
  "S02mpratpru:1024": "sakṛtsahadharmeṇa mahad aiśvaryaṃ cādhigacchanti /",
  "S02mpratpru:1025": "sa yatrayatropapadyate tatratatra jātau jātau jātismaro bhaviṣyati /",
  "S02mpratpru:1026": "sarvasatvānāṃ ca priyo bhaviṣyati /",
  "S02mpratpru:1027": "vandanīyaś ca pudgalo bhaviṣyati /",
  "S02mpratpru:1028": "sarvanarakagatitiryagyonigatigaṇapretopapattibhyaś ca parimukto bhaviṣyati /",
  "S02mpratpru:1029": "yathā cārkamaṇḍalaṃ sarvasatvānāṃ tathā raśmyāvabhāsakaro bhaviṣyati /",
  "S02mpratpru:1030": "yathā candramaṇḍalam amṛtena prabhavatā sarvasatvānāṃ kāyaṃ prahradayati tathā dharmāmṛtena sarvasatvānāṃ cittasantānāni prahradayiṣyati /",
  "S02mpratpru:1031": "sarvaduṣṭayakṣarākṣasabhūtapretapiśāconmādāpasmāraḍākinīgrahavighnavināśakādayaḥ sarve 'sya mahāpratisarāyā mahāvidyāyāḥ prabhāvena na śaktā viheṭhanāṃ kartum /",
  "S02mpratpru:1032": "upasaṃkrāmatāṃ ca teṣām iyaṃ mahāvidyārājñī smartavyā /",
  "S02mpratpru:1033": "tatas te sarve duṣṭacittā vidyādharasya vaśyā ājñayā śravaṇavidheyā bhaviṣyanti /",
  "S02mpratpru:1034": "asyā evānubhāvena yad uta mahāpratisarāyā mahāvidyārājño na cāsya śatrubhayaṃ bhaviṣyati /",
  "S02mpratpru:1035": "anatikramanīyaś ca bhaviṣyati /",
  "S02mpratpru:1036": "sarvaśatrugaṇai rājamahārājāmātyabrāhmaṇagṛhapatibhiś ca /",
  "S02mpratpru:1037": "antaśo vadhyārho 'pi vadhakapuruṣair ucchritāny api śastrāṇi khaṇḍaṃ khaṇḍaṃ gacchanti pāṃśumayānīva viśīryas tataś ca samaye sarvadharmā asyābhimukhī bhaviṣyanti /",
  "S02mpratpru:1038": "mahac cāsya smṛtibalaṃ bhaviṣyanti /",
  "S02mpratpru:1039": "rakṣoghnaṃ paramaṃ hy etat pavitraṃ pāpanāśanam /",
  "S02mpratpru:1040": "śrīkaraṃ dhīkaraṃ caiva sarvaguṇavivardhanam //",
  "S02mpratpru:1041": "sarvamaṅgalakarī hy eṣāṃ sarvāmaṅgalavināśanī /",
  "S02mpratpru:1042": "susvapnadarśanī cāpi duḥsvapnasya vināśanī //",
  "S02mpratpru:1043": "strīpuṃsayoḥ parārakṣāvidyeyaṃ hi mahābalā /",
  "S02mpratpru:1044": "aṭavīkāntāradurgeṣu nityaṃ mucyanti tatkṣaṇāt //",
  "S02mpratpru:1045": "sarvakāmāṃś ca labhate buddhasya vacane yathā //",
  "S02mpratpru:1046": "(Mp_33)",
  "S02mpratpru:1047": "patha utpatham āpannā eṣāṃ vidyām anusmaret //",
  "S02mpratpru:1048": "panthānaṃ labhate śīghraṃ bhojanaṃ pānam uttamam /",
  "S02mpratpru:1049": "karmaṇā manasā vācā yat kṛtaṃ pūrvajanmasu //",
  "S02mpratpru:1050": "aśubhaṃ bahuvidhā kiṃcit sarvaṃ kṣayayiṣyati /",
  "S02mpratpru:1051": "smaraṇād dhāraṇāc caiva udgrahāl likhanād api //",
  "S02mpratpru:1052": "paṭhanād vacanāc caiva jayanāt paradeśanāt /",
  "S02mpratpru:1053": "bhaviṣyaty acireṇāsau sarvadharmagatiṃ gataḥ //",
  "S02mpratpru:1054": "evaṃ hi dharmarase prāpte pāpā gacchanti saṃkṣayam /",
  "S02mpratpru:1055": "sidhyante sarvakarmāṇi manasā yad yad īpsitam //",
  "S02mpratpru:1056": "sarvamṛtyubhaye caiṣāṃ trāṇaṃ tasya bhaviṣyati /",
  "S02mpratpru:1057": "rājāgnir udakaṃ caiva vidyud vā taskaro 'pi vā //",
  "S02mpratpru:1058": "yuddhasaṃgrāmakalahā daṃṣṭriṇo ye ca dāruṇāḥ /",
  "S02mpratpru:1059": "sarve te pralapaṃ yānti vidyāyā lakṣajāyātaḥ //",
  "S02mpratpru:1060": "vidyemāṃ paramāṃ siddhāṃ sarvabuddhair hi deśitā /",
  "S02mpratpru:1061": "kīrtimānā na sīdanti bodhisaṃbhārapūraye //",
  "S02mpratpru:1062": "sarveṣu caiva sthāneṣu imāṃ vidyāṃ prayojayet /",
  "S02mpratpru:1063": "yāni cecchanti kāryāṇi svaparārthaprasiddhaye //",
  "S02mpratpru:1064": "sidhyanti ayatnatasthāni vidyāto nātra saṃśayaḥ /",
  "S02mpratpru:1065": "namaḥ sarvatathāgatebhyo ye 'pi tiṣṭhanti daśasu dikṣu //",
  "S02mpratpru:1066": "oṃ maṇivajre hṛdayavaire mārasainyavidāriṇi hana 2 sarvaśatrūn rakṣa 2 mama śarīraṃ sarvasatvānāṃ ca vajre 2 vajragarbhe 2 /",
  "S02mpratpru:1067": "trāsaya 2 sarvamārabhavanāni hūṃ hūṃ phaṭ phaṭ svāhā //",
  "S02mpratpru:1068": "buddhamaitrīsarvatathāgatavajrakalpādhiṣṭhite sarvakarmāvaraṇāny apanaya svāhā //",
  "S02mpratpru:1069": "tad idānīṃ pravakṣāmy āturāṇāṃ cikitsānam /",
  "S02mpratpru:1070": "caturaśraṃ maṇḍalakaṃ kuryāt mṛdgomayasamanvitam //",
  "S02mpratpru:1071": "pañcaraṅgikacūrṇena citrayed maṇḍalaṃ śubham /",
  "S02mpratpru:1072": "caturaḥ pūrṇakuṃbhāṃś ca sthāpayed vidhinā budhaḥ //",
  "S02mpratpru:1073": "puṣpāṇy avakiret tatra dhūpayed dhūpam uttamam /",
  "S02mpratpru:1074": "(Mp_34)",
  "S02mpratpru:1075": "balikarmaṃ ca kurvīta mahāsāhasrapramardanam //",
  "S02mpratpru:1076": "pūrvavad gandhapuṣpādīn dadyāc cātra vidhānataḥ /",
  "S02mpratpru:1077": "caturas tīrikāḥ sthāpyāḥ sarvāś ca paṭṭabaddhakāḥ //",
  "S02mpratpru:1078": "sthāpayitvāturaṃ paścāc chucivastrasamāvṛtam /",
  "S02mpratpru:1079": "śubhagandhānuliptāṅgaṃ praveśayet madhyamaṇḍale //",
  "S02mpratpru:1080": "pūrvāmukhaṃ niṣadyaitāṃ etāṃ vidyāṃ udāharet /",
  "S02mpratpru:1081": "saptaso japtayā cāsya rakṣāṃ kuryād vicakṣaṇaḥ //",
  "S02mpratpru:1082": "āturasya tato 'rthāya vārāṃś cāpy ekaviṃśati /",
  "S02mpratpru:1083": "udāhared imāṃ vidyāṃ sarvarogopaśāntaye //",
  "S02mpratpru:1084": "bhūyaś ca saptavārān vai varikumbhaṃ sumantritam /",
  "S02mpratpru:1085": "paścān niveśayed mantrī varipuṣpaṃ yathāvidhiḥ //",
  "S02mpratpru:1086": "ity evaṃ dakṣiṇe pārśve prakṣipet sapta eva tu /",
  "S02mpratpru:1087": "paścimā yāntu saptaiva uttarāyāṃ tathā diśi //",
  "S02mpratpru:1088": "adha ūrdhvaṃ tu saptaiva kṛtā rakṣā bhaviṣyati /",
  "S02mpratpru:1089": "evaṃ kṛte dvijaśreṣṭha sarvaduḥkhāt parimucyate //",
  "S02mpratpru:1090": "eṣā rakṣā mayā khyātā śākyasiṃhena bhāṣitā /",
  "S02mpratpru:1091": "nāsty asyāḥ parā kācid rakṣā vidyā tridhātuke //",
  "S02mpratpru:1092": "na tasya mṛtyur na jarā na rogo na ca priyair jātuviyogabhāvaḥ /",
  "S02mpratpru:1093": "na cāpriyais tasya hi saṃprayogo bhaved dhiyo bhāvitacittasaṃtatiḥ /",
  "S02mpratpru:1094": "yamo 'pi tasya varadharmarājā kariṣyate pūjāṃ sagauraveṇa /",
  "S02mpratpru:1095": "kathayiṣyate devasuraṃ hi gacha kṣaṇikaṃ mamedaṃ narakapurajvāriṃ kariṣyasi /",
  "S02mpratpru:1096": "tato vimānaiḥ subahuprakārarir maharddhiko yāti surālayaṃ śubham /",
  "S02mpratpru:1097": "evaṃ hy asau naramarudyakṣarākṣasaiḥ saṃpūjitas tatra sadā bhaviṣyati /",
  "S02mpratpru:1098": "vajrapāṇiś ca yakṣendra indra caiva śacīpatiḥ /",
  "S02mpratpru:1099": "hārītī pāñcikaś caiva lokapālā mahārddhikāḥ //",
  "S02mpratpru:1100": "candrasūryau sanakṣatrau ye grahāḥ paramadāruṇāḥ /",
  "S02mpratpru:1101": "te ca sarve mahānāgā devatā ṛṣayas tathā //",
  "S02mpratpru:1102": "asurā garuḍā gandharvāḥ kinnarāś ca mahoragāḥ /",
  "S02mpratpru:1103": "nityānubuddhārakṣārthaṃ yasya vidyāmahābalāḥ //",
  "S02mpratpru:1104": "(Mp_35)",
  "S02mpratpru:1105": "likhitāṃ dhārayet prājño bāhau baddhvā maharddhikāḥ /",
  "S02mpratpru:1106": "mahatīṃ labhate pūjāṃ saṃpadaṃ cāpi nityaśa iti //",
  "S02mpratpru:1107": "mahāpratisarāyā vidyārājño rakṣāvidhānakalpo vidyādharasya samāptaḥ //"
}