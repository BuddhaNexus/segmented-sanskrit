{
    "T03bsu028pu:0": " Ratnaguṇasaṃcayagāthā /",
    "T03bsu028pu:1": " om namo bhagavatyai āryaprajñāpāramitāratnaguṇasaṃcayagāthāyai /",
    "T03bsu028pu:2": " namo āryamañjuśriye /",
    "T03bsu028pu:3": " 1 atha khalu bhagavāṃstāsāṃ catasṛṇāṃ parṣadāṃ saṃpraharṣaṇārthaṃ",
    "T03bsu028pu:4": " punarapīmāṃ prajñāpāramitāṃ paridīpayamānastasyāṃ velāyāmimā gāthā abhāṣata -",
    "T03bsu028pu:5": " para prema gaurava prasāda upasthapitvā prajahitva āvaraṇa kleśamalātikrāntāḥ /",
    "T03bsu028pu:6": " śṛṇutā jagārthamabhiprasthita sura(vra?)tānāṃ prajñāya pāramita yatra",
    "T03bsu028pu:7": " caranti śūrāḥ // Rgs_1.1 //",
    "T03bsu028pu:8": " yāvanti nadya pravahantiha jambudvīpe phala puṣpa auṣadhā(dhi) vanaspati rohayanti /",
    "T03bsu028pu:9": " bhūja(ta) gajendranāgapatiniśrayanovata(na)sya(?) tasyānubhāvaśriya sābhu jagādhipasya yāvanti dharma jinaśrāvaka deśayanti bhāṣanti yuktisahitāṃśca udīrayanti /",
    "T03bsu028pu:10": " paramārthasaukhyakriya tatphalaprāptitā ca sarvo ayaṃ puruṣakāru tathāgatasya // Rgs_1.3 //",
    "T03bsu028pu:11": " kiṃ kāraṇaṃ ya jina bhāṣati dharmanetrīṃ tatrābhiśikṣita nararṣabhaśiṣyabhūtāḥ /",
    "T03bsu028pu:12": " sākṣātkaritva yatha śikṣita deśayanti buddhānubhāva puna ātmabalānubhāvā",
    "T03bsu028pu:13": " yasminna prajñavarapāramitopalabdhiḥ na ca bodhisattvaupalabdhi na cittabodheḥ /",
    "T03bsu028pu:14": " evaṃ śruṇitva na ca muhyati nāsti trāso so bodhi(sa)ttva carate sugatāna prajñām // Rgs_1.5",
    "T03bsu028pu:15": " na ca rupa vedana na saṃjña na cetanā ca vijñāna sthānu aṇumātra na bhonti tasya /",
    "T03bsu028pu:16": " so sarvadharmaasthito aniketacārī aparī(ri)gṛhīta labhate sugatāna bodhim",
    "T03bsu028pu:17": " atha śreṇikasya abhutī parivrājakasya jñānopalambhu na hi skandhavibhāvanā ca /",
    "T03bsu028pu:18": " yo bodhisattva parijānati eva dharmāṃ na ca nirvṛtiṃ spṛśati so viharāti prajñām // Rgs_1.7",
    "T03bsu028pu:19": " vyuparīkṣate punarayaṃ katareṣu prajñā kasmātkuto va imi śūnyaka sarva dharmāḥ /",
    "T03bsu028pu:20": " vyuparīkṣamāṇu na ca līyati nāsti trāso āsannu so bhavati bodhayi bodhisattvo // Rgs_1.8 //",
    "T03bsu028pu:21": " saci rupa saṃjña api vedana cetanā ca vijñāna skandha caratī aprajānamāno /",
    "T03bsu028pu:22": " imi skandha śūnya parikalpayi bodhisattvo caratī nimittaanupādapade asakto // Rgs_1.9 //",
    "T03bsu028pu:23": " na ca rupa vedana na saṃjña na cetanāyā vijñāni yo na caratī aniketacārī /",
    "T03bsu028pu:24": " caratīti so na upagacchati prajñadhārī anupādadhī spṛśati śānti samādhi śreṣṭhām // Rgs_1.10",
    "T03bsu028pu:25": " evātmaśānti viharanniha bodhisattvo so vyākṛto puramakehi tathāgatehi /",
    "T03bsu028pu:26": " na ca manyate ahu samādhitu vyutthito vā kasmārtha dharmaprakṛtiṃ parijānayitvā // Rgs_1.11",
    "T03bsu028pu:27": " evaṃ carantu caratī sugatāna prajñāṃ no cāpi so labhati yatra carāti dharmam /",
    "T03bsu028pu:28": " caraṇaṃ ca so 'caraṇaṃ ca prajānayitvā eṣā sa prajñavarapāramitāya caryā",
    "T03bsu028pu:29": " yo 'sau na vidyati sa eṣa avidyamāno tāṃ bālu kalpayi avidya karoti vidyām /",
    "T03bsu028pu:30": " vidyā avidya ubhi eti asanta dharmā niryāti yo iti prajānati bodhisattvo // Rgs_1.13 //",
    "T03bsu028pu:31": " māyopamāṃ ya iha jānati pañca skandhāṃ na ca māya anya na ca skandha karoti anyān /",
    "T03bsu028pu:32": " nānātvasaṃjñavigato upaśāntacārī eṣā sa prajñavarapāramitāya caryā //",
    "T03bsu028pu:33": " kalyāṇamitrasahitasya vipaśyakasya trāso na bheṣyati śruṇitva jināna mātrām /",
    "T03bsu028pu:34": " yo pāpamitrasahito ca parapraṇeyo so āmabhājana yathodakaspṛṣṭa bhinno //",
    "T03bsu028pu:35": " kiṃ kāraṇaṃ ayu pravucyati bodhisattvo sarvatra saṅgakriya icchati saṅgachedī /",
    "T03bsu028pu:36": " bodhiṃ spṛśiṣyati jināna asaṅgabhūtāṃ tasmāddhi nāma labhate ayu bodhisattvo // Rgs_1.16 //",
    "T03bsu028pu:37": " mahasattva so 'tha kenocyati kāraṇena mahatāya atra ayu bheṣyati",
    "T03bsu028pu:38": " sattvarāśeḥ /",
    "T03bsu028pu:39": " dṛṣṭīgatāṃ mahati chindati sattvadhātoḥ mahasattva tena hi pravucyati kāraṇena // Rgs_1.17",
    "T03bsu028pu:40": " mahanāyako mahatabuddhi mahānubhāvo mahayāna uttamajināna samādhirūḍho /",
    "T03bsu028pu:41": " mahatā sanaddhu namuciṃ śaṭha dharṣayiṣye mahasattva tena hi pravucyati kāraṇena // Rgs_1.18",
    "T03bsu028pu:42": " māyākaro yatha catuṣpathi nirmiṇitvā mahato janasya bahu chindati śīrṣakoṭī /",
    "T03bsu028pu:43": " yatha te ca māya tatha jānati sarvasattvāṃ nirmāṇu sarva jagato na ca tasya trāso // Rgs_1.19",
    "T03bsu028pu:44": " rupaṃ ca saṃjña api vedana cetanā ca vijñāna bandhu na ca mukta asaṅgabhūto /",
    "T03bsu028pu:45": " evaṃ ca bodhi kramate na ca līnacitto saṃnā ha eṣa varapudgalauttamānām //",
    "T03bsu028pu:46": " kiṃ kāraṇaṃ ayu pravucyati bodhiyāno yatrāruhitva sa nirvāpayi sarvasattvān /",
    "T03bsu028pu:47": " ākāśatulya ayu yāna mahāvimāno sukhasaukhyakṣemabhiprāpaṇu yānaśreṣṭho //",
    "T03bsu028pu:48": " na ca labhyate ya vrajate diśa āruhitvā nirvāṇaokagamanaṃ gati nopalabdhiḥ",
    "T03bsu028pu:49": " yatha agni nirvṛtu na tasya gatipracāro so tena nirvṛti pravucyati kāraṇena // Rgs_1.22 //",
    "T03bsu028pu:50": " pūrvāntato na upalabhyati bodhisattvo aparāntato 'pi pratiupanna triyadhvaśuddho /",
    "T03bsu028pu:51": " yo śuddha so anabhisaṃskṛtu niṣprapañco eṣā sa prajñavarapāramitāya caryā",
    "T03bsu028pu:52": " yasmiṃś ca kāli samaye vidu bodhisattvo evaṃ carantu anupādu vicintayitvā",
    "T03bsu028pu:53": " mahatīṃ janeti karuṇāṃ na ca sattvasaṃjñā eṣā sa prajñavarapāramitāya caryā // Rgs_1.24 //",
    "T03bsu028pu:54": " saci sattvasaṃjña dukhasaṃjña upādayātī hariṣyāmi duḥkha jagatīṃ kariṣyāmi artham /",
    "T03bsu028pu:55": " so ātmasa(ttva) parikalpaku bodhisattvo na ca eṣa prajñavarapāramitāya",
    "T03bsu028pu:56": " caryā // Rgs_1.25 //",
    "T03bsu028pu:57": " yatha ātmanaṃ tatha prajānati sarvasattvāṃ yatha sarvasattva tatha prajānati sarvadharmān",
    "T03bsu028pu:58": " anupādupādu ubhaye avikalpamāno eṣā sa prajñavarapāramitāya caryā //",
    "T03bsu028pu:59": " yāvanti loki parikīrtita dharmanāma sarveṣupādasamatikramu nirgamitvā /",
    "T03bsu028pu:60": " amṛtaṃ ti jñānu paramaṃ na tu yo pareṇa ekārtha prajña ayu pāramiteti nāmā",
    "T03bsu028pu:61": " evaṃ carantu na ca kāṅkṣati bodhisattvo jñātavya yo vihara te sa upāyaprajño /",
    "T03bsu028pu:62": " prakṛtīasanta parijānayamāna dharmāṃ eṣā sa prajñavarapāramitāya caryā //",
    "T03bsu028pu:63": " bhagavatyāṃ ratnaguṇasaṃcayagāthāyāṃ sarvākārajñatācaryāparivarto nāma prathamaḥ //",
    "T03bsu028pu:64": " rupasmi yo na sthihate na ca vedanāyāṃ saṃjñāya yo na sthihate na ca cetanāyām /",
    "T03bsu028pu:65": " vijñāni yo na sthihate sthitu dharmatāyāṃ eṣā sa prajñavarapāramitāya caryā // Rgs_2.1 //",
    "T03bsu028pu:66": " nityamanityasukhaduḥkhaśubhāśubhaṃ ti ātmanyanātmi tathatā ta(tha)",
    "T03bsu028pu:67": " śūnyatāyām /",
    "T03bsu028pu:68": " phalaprāptitāya athito arahantabhūmau pratyekabhūmiathito tatha buddhabhūmau // Rgs_2.2 //",
    "T03bsu028pu:69": " yatha nāyako 'sthitaku dhātuasaṃskṛtāyā tatha saṃskṛtāya athito aniketacārī /",
    "T03bsu028pu:70": " evaṃ ca sthānu athito sthita bodhisattvo asthānu sthānu ayu sthānu jinena ukto // Rgs_2.3",
    "T03bsu028pu:71": " yo icchatī sugataśrāvaka haṃ bhaveyaṃ pratyekabuddha bhaviyāṃ tatha dharmarājo /",
    "T03bsu028pu:72": " imu kṣāntyanāgami na śakyati prāpuṇetuṃ yatha ārapāragamanāya atītadarśī // Rgs_2.4 //",
    "T03bsu028pu:73": " yo dharma bhāṣyati ya bhāṣyati bhāṣyamāṇāṃ phalaprāpta pratyayajino tatha lokanātho /",
    "T03bsu028pu:74": " nirvāṇato adhigato vidupaṇḍitehi sarve ta ātmaja nidṛṣṭa tathāgatena //",
    "T03bsu028pu:75": " catvāri pudgala ime na trasanti ye 'smin jinaputra satyakuśalo avivartiyaśca /",
    "T03bsu028pu:76": " arhaṃ vidhūtamalakleśa prahīṇakāṅkṣo kalyāṇamitraparipācita yaścaturthaḥ // Rgs_2.6 //",
    "T03bsu028pu:77": " evaṃ carantu vidu paṇḍitu bodhisattvo nārhaṃmi śikṣati na pratyayabuddhabhūmau /",
    "T03bsu028pu:78": " sarvajñatāya anuśikṣati buddhadharme śikṣāaśikṣa na ya śikṣati eṣa śikṣā",
    "T03bsu028pu:79": " na ca rupavṛddhiparihāṇiparigrahāye na ca śikṣati vividhadharmaparigrahāye",
    "T03bsu028pu:80": " sarvajñatāṃ ca parigṛhṇati śikṣamāṇo niryāyatī ya iya śikṣa guṇe ratānām",
    "T03bsu028pu:81": " rupe na prajña iti rupi na asti prajñā vijñāna saṃjña api vedana cetanā ca /",
    "T03bsu028pu:82": " na ca eti prajña iti teṣa na asti prajñā ākāśadhātusama tasya na cāsti bhedaḥ // Rgs_2.9 //",
    "T03bsu028pu:83": " ārambaṇāna prakṛtī sa a(na)ntapārā sattvāna yā ca prakṛtī sa anantapārā /",
    "T03bsu028pu:84": " ākāśadhātuprakṛtī sa anantapārā prajñā pi lokavidunāṃ sa anantapārā //",
    "T03bsu028pu:85": " saṃjñeti nāma parikīrtitu nāyakena saṃjñāṃ vibhāviya prahāṇa vrajanti pāram /",
    "T03bsu028pu:86": " ye atra saṃjñavigamaṃ anuprāpnuvanti te pāraprāpta sthita pāramite hu bhonti // Rgs_2.11 //",
    "T03bsu028pu:87": " saci gaṅgavālukasamāni sthihitva kalpāṃ sattveti śabda parikīrtayi nāyako 'yam /",
    "T03bsu028pu:88": " sattvasyupādu kutu bheṣyati ādiśuddho eṣā sa prajñavarapāramitāya caryā //",
    "T03bsu028pu:89": " evaṃ jino bhaṇati apratikūlabhāṇī yadahaṃ imāya varapāramitāya āsī /",
    "T03bsu028pu:90": " tada vyākṛto 'hu parāpuruṣottamena buddho bhaviṣyasi anāgataadhvanasmin //",
    "T03bsu028pu:91": " bhagavatyāṃ ratnaguṇasaṃcayagāthāyāṃ śakraparivarto nāma dvitīyaḥ //",
    "T03bsu028pu:92": " ya imāṃ grahīṣyati paryāpuṇatī sa nityaṃ prajñāya pāramita yatra caranti nāthāḥ /",
    "T03bsu028pu:93": " viṣa vahni śastra udakaṃ na kramāti tasyo otāru māru na ca vindati mārapakṣo // Rgs_3.1 //",
    "T03bsu028pu:94": " parinirvṛtasya sugatasya kareyya stūpāṃ pūjeya saptaratanāmayu kaścideva /",
    "T03bsu028pu:95": " tehi prapūrṇa siya kṣetrasahasrakoṭyo yatha gaṅgavālikasamaiḥ sugatasya stūpaiḥ // Rgs_3.2",
    "T03bsu028pu:96": " yāvanta sattva puna tāntaka kṣetrakoṭyo te sarvi pūjana kareyuranantakalpān /",
    "T03bsu028pu:97": " divyehi puṣpavaragandhavilepanehi kalpāṃstriyadhvaparikalpa tato 'pi",
    "T03bsu028pu:98": " bhūyaḥ // Rgs_3.3 //",
    "T03bsu028pu:99": " yaśco imāṃ sugatamāta likhitva puste yata utpatī daśabalāna vināyakānām /",
    "T03bsu028pu:100": " dhāreyi satkarayi puṣpavilepanehi kala puṇya bhonti na sa stūpi karitva pūjām // Rgs_3.4 //",
    "T03bsu028pu:101": " mahavidya prajña ayu pāramitā janānāṃ dukhadharmaśokaśamanī pṛthusattvadhātoḥ /",
    "T03bsu028pu:102": " ye 'tīta ye 'pi ca daśaddiśa lokanāthā ima vidya śikṣita",
    "T03bsu028pu:103": " anuttaravaidyarājāḥ // Rgs_3.5 //",
    "T03bsu028pu:104": " ye vā caranti cariyāṃ hitasānukampām iha vidyaśikṣita vidu spṛśiṣyanti bodhim /",
    "T03bsu028pu:105": " ye saukhya saṃskṛta asaṃskṛta ye ca saukhyā sarve ca saukhya prasutā itu veditavyāḥ // Rgs_3.6",
    "T03bsu028pu:106": " bījāḥ prakīrṇa pṛthivīsthita saṃbhavanti sāmagri labdhva viruhanti anekarupāḥ /",
    "T03bsu028pu:107": " yāvanti bodhiguṇa pāramitāśca pañca prajñāya pāramita te viruhanti sarve",
    "T03bsu028pu:108": " yenaiva rāja vrajate sa ha cakravartī tenaiva sapta ratanā balakāya sarve /",
    "T03bsu028pu:109": " yenaiva prajña iya pāramitā jinānāṃ tenaiva sarvaguṇadharma samāgamanti //",
    "T03bsu028pu:110": " bhagavatyāṃ ratnaguṇasaṃcayagāthāyāmaprameyaguṇadhāraṇapāramitāstūpasatkāraparivarto nāma tṛtīyaḥ //",
    "T03bsu028pu:111": " śakro jinena paripṛcchitu praśnamāhu saci gaṅgavālikasamā siya buddhakṣetrāḥ /",
    "T03bsu028pu:112": " jinadhātu sarvi paripūrita cūḍibaddhā imameva prajñavarapāramitāhu gṛhṇe",
    "T03bsu028pu:113": " kiṃ kāraṇaṃ na mi śarīri agauravatvaṃ api tū khu prajñaparibhāvita pūjayanti /",
    "T03bsu028pu:114": " yatha rājaniśrita naro labhi sarvi pūjāṃ tatha prajñapāramitaniśrita buddhadhātuḥ // Rgs_4.2",
    "T03bsu028pu:115": " maṇiratna sarvi guṇayukta anarghaprāpto yasmiṃ karaṇḍaki bhave sa namasyanīyaḥ /",
    "T03bsu028pu:116": " tasyāpi uddhṛta spṛhanti karaṇḍakasmiṃ tasyaiva te guṇa mahāratanasya bhonti // Rgs_4.3 //",
    "T03bsu028pu:117": " emeva prajñavarapāramitāguṇāni yannirvṛte 'pi jinadhātu labhanti pūjām /",
    "T03bsu028pu:118": " tasmā hu tān jinaguṇā(n) parighettukāmo so prajñapāramita gṛhṇatu eṣa mokṣo // Rgs_4.4",
    "T03bsu028pu:119": " pūrvaṃgamā bhavatu dānu dadantu prajñā śīle ca kṣānti tatha vīrya tathaiva dhyāne /",
    "T03bsu028pu:120": " parigrāhikā kuśaladharmaavipraṇāśe ekā ca sā api nidarśayi sarvadharmān //",
    "T03bsu028pu:121": " yatha jambudvīpi bahuvṛkṣasahasrakoṭī nānāprakāra vividhāśca anekarūpāḥ /",
    "T03bsu028pu:122": " na vi chāyanānatu bhaveta viśeṣatāpi anyatra chāyagatasaṃkhya prabhāṣamāṇā // Rgs_4.6 //",
    "T03bsu028pu:123": " emeva pañca imi pāramitā jinānāṃ prajñāya pāramita nāmatayā bhavanti /",
    "T03bsu028pu:124": " sarvajñatāya pariṇāmayamāṇa sarve ṣaḍapīha ekanayamarchati bodhināmā //",
    "T03bsu028pu:125": " bhagavatyāṃ ratnaguṇasaṃcayagāthāyāṃ guṇaparikīrtanaparivarto nāma caturthaḥ //",
    "T03bsu028pu:126": " saci rūpa saṃjña api vedana cetanāyāṃ cittaṃ anitya pariṇāmayi bodhisattvo",
    "T03bsu028pu:127": " pra(ti)varṇikāya carate aprajānamāno na hi dharma paṇḍita vināśa karoti jātu // Rgs_5.1",
    "T03bsu028pu:128": " yasmin na rūpa api vedana cāpi saṃjñā vijñāna naiva na pi cetanayopalabdhiḥ /",
    "T03bsu028pu:129": " anupādu śūnya na ya jānati sarvadharmān eṣā sa prajñavarapāramitāya caryā",
    "T03bsu028pu:130": " yāvanti gaṅganadivālikatulyakṣetre tāvanti sattva arahanti vineya kaścit /",
    "T03bsu028pu:131": " yaścaiva prajña ima pāramitā likhitvā parasattvi pustaku dadeya viśiṣṭapuṇyaḥ // Rgs_5.3 //",
    "T03bsu028pu:132": " kiṃ kāraṇaṃ ta iha śikṣita vādiśreṣṭhā gamayanti dharma nikhilāniha śūnyatāyām /",
    "T03bsu028pu:133": " yāṃ śrutva śrāvaka spṛśanti vimukti śīghraṃ pratyekabodhi spṛśayanti ca buddhabodhim // Rgs_5.4",
    "T03bsu028pu:134": " asato 'ṅkurasya drumasaṃbhavu nāsti loke kuta śākhapatraphalapuṣpaupādu tatra /",
    "T03bsu028pu:135": " vina bodhicitta jinasaṃbhavu nāsti loke kuta śakrabrahmaphala śrāvakaprādubhāvaḥ // Rgs_5.5",
    "T03bsu028pu:136": " ādityamaṇḍalu yadā prabhajāla muñcī karmakriyāsu tada sattva parākramanti /",
    "T03bsu028pu:137": " tatha bodhicitta sada lokavidusya jñāto jñānena sarvaguṇadharma samāgamanti // Rgs_5.6 //",
    "T03bsu028pu:138": " yatha nopatapta asato bhujagādhipasya kuta nadyaprasravu bhavediha jambudvīpe /",
    "T03bsu028pu:139": " asatā nadīya phalapuṣpa na saṃbhaveyuḥ na ca sāgarāṇa ratanā bhavi naikarūpāḥ // Rgs_5.7 //",
    "T03bsu028pu:140": " tatha bodhicitta asatīha tathāgatasya kuta jñānaprasravu bhavediha sarvaloke /",
    "T03bsu028pu:141": " jñānasya co asati nāsti guṇāna vṛddhiḥ na ca bodhi sāgarasamā na ca buddhadharmāḥ // Rgs_5.8",
    "T03bsu028pu:142": " yāvanti loki kvaci jotikaprāṇabhūtā obhāsanārtha prabha osarayanti sarve /",
    "T03bsu028pu:143": " varasūryamaṇḍalaviniḥsṛta ekaraśmī na kalā pi jyotikagaṇe siya sarvaābhāḥ // Rgs_5.9 //",
    "T03bsu028pu:144": " bhagavatyāṃ ratnaguṇasaṃcayagāthāyāṃ puṇyaparyāyaparivarto nāma pañcamaḥ //",
    "T03bsu028pu:145": " yāvanti śrāvakagaṇāḥ prasavanti puṇyaṃ dānaṃ ca śīlamapi bhāvanasaṃprayuktam /",
    "T03bsu028pu:146": " sa hi bodhisattva anumodana ekacitte na ca sarvaśrāvakagaṇe siya puṇyaskandho // Rgs_6.1 //",
    "T03bsu028pu:147": " ye buddhakoṭiniyutā purimā vyatītā ye vā anantabahukṣetrasahasrakoṭayaḥ /",
    "T03bsu028pu:148": " tiṣṭhanti ye 'pi parinirvṛta lokanāthā deśanti dharmaratanaṃ dukhasaṃkṣayāya // Rgs_6.2 //",
    "T03bsu028pu:149": " prathamaṃ upādu varabodhayi cittupādo yāvat su dharmakṣayakālu vināyakānām /",
    "T03bsu028pu:150": " ekasmi tatra ciya teṣa jināna puṇyaṃ saha yukta pāramita ye 'pi ca buddhadharmāḥ // Rgs_6.3",
    "T03bsu028pu:151": " yaścaiva buddhatanayāna(ca) śrāvakāṇāṃ śaikṣa aśaikṣa kuśalāsrava nāsravāśca /",
    "T03bsu028pu:152": " paripiṇḍayitva anumodayi bodhisattvo sarvaṃ ca nāmayi jagārthanidāna bodhi // Rgs_6.4 //",
    "T03bsu028pu:153": " pariṇāmayantu yadi vartati cittasaṃjñā tatha bodhisattvapariṇāmana sattvasaṃjñā /",
    "T03bsu028pu:154": " saṃjñāya dṛṣṭisthitu citta trisaṅgayukto pariṇāmitaṃ na bhavatī upalabhyamānam // Rgs_6.5",
    "T03bsu028pu:155": " saci eva jānati nirudhyati kṣīṇadharmā taccaita kṣīṇa pariṇāmayiṣyanti yatra /",
    "T03bsu028pu:156": " na ca dharma dharmi pariṇāmayate kadācit pariṇāmitaṃ bhavati eva prajānamāne // Rgs_6.6 //",
    "T03bsu028pu:157": " saci so nimitta kurute na ca mānayāti atha ānimitta pariṇāmita bhonti bodhau /",
    "T03bsu028pu:158": " viṣasṛṣṭa bhojanu yathaiva kriyāpraṇīto tatha śukladharmaupalambha jinena ukto // Rgs_6.7",
    "T03bsu028pu:159": " tasmā hu nāmapariṇāmana śikṣitavyā yatha te jinā kuśala eva prajānayanti /",
    "T03bsu028pu:160": " yajjātiyo 'yaṃ prabhavo yadalakṣaṇaṃ ca anumodamī tatha tathā pariṇāmayāmi",
    "T03bsu028pu:161": " evaṃ ca puṇya pariṇāmayamāna bodhau na ca so hi buddha kṣipate jina uktavādī /",
    "T03bsu028pu:162": " yāvanti loki upalambhikabodhisattvā abhibhonti sarvi pariṇāmayamāna śūro",
    "T03bsu028pu:163": " bhagavatyāṃ ratnaguṇasaṃcayagāthāyāmanumodanāparivarto nāma ṣaṣṭhamaḥ //",
    "T03bsu028pu:164": " jātyandhakoṭiniyutānyaviunāyakānāṃ mārge akovidu kuto nagarapraveśe /",
    "T03bsu028pu:165": " vina prajña pañca imi pāramitā acakṣuḥ avināyakā na prabhavanti spṛśetu bodhim // Rgs_7.1",
    "T03bsu028pu:166": " yatrāntarasmi bhavate pragṛhīta prajñā tatu labdhacakṣu bhavatī imu nāmadheyam /",
    "T03bsu028pu:167": " yatha citrakarmapariniṣṭhita cakṣuhīno na ca tāva puṇyu labhate akaritva cakṣuḥ // Rgs_7.2",
    "T03bsu028pu:168": " yada dharma saṃskṛta asaṃskṛta kṛṣṇaśuklo aṇumātru no labhati prajña vibhāvamānaḥ /",
    "T03bsu028pu:169": " yada prajñapāramita gacchati saṃkhya loke ākāśa yatra na pratiṣṭhitu kiṃci tatra // Rgs_7.3",
    "T03bsu028pu:170": " saci manyate ahu carāmi jināna prajñāṃ mociṣya sattvaniyutāṃ bahurogaspṛṣṭān /",
    "T03bsu028pu:171": " ayu sattvasaṃjñaparikalpaku bodhisattvo na ca eṣa prajñavarapāramitāya caryā // Rgs_7.4 //",
    "T03bsu028pu:172": " yo bodhisattva varapāramiteti cīrṇo paricārikā ya na ca kāṅkṣati paṇḍitehi",
    "T03bsu028pu:173": " saha śrutva tasya puna bheṣyati śāstṛsaṃjñā so vā laghū anubudhiṣyati bodhi śāntām // Rgs_7.5",
    "T03bsu028pu:174": " satkṛtya buddhaniyutāṃ paricārikāyāṃ na ca prajñapāramita śraddadhitā jinānām /",
    "T03bsu028pu:175": " śrutvā ca so imu kṣipiṣyati so 'lpabuddhiḥ sa kṣipitva yāsyati",
    "T03bsu028pu:176": " avīcimatrāṇabhūto // Rgs_7.6 //",
    "T03bsu028pu:177": " tasmā hu śraddadhata eva jināna mātāṃ yadi icchathā spṛśitu uttamabuddhajñānam /",
    "T03bsu028pu:178": " so vāṇijo yatha vrajitvana ratnadvīpaṃ mūlātu chedana karitva puna āgameyā",
    "T03bsu028pu:179": " bhagavatyāṃ ratnaguṇasaṃcayagāthāyāṃ nirayaparivarto nāma saptamaḥ //",
    "T03bsu028pu:180": " rūpasya śuddhi phalaśuddhita veditavyā phalarūpaśuddhita sarvajñataśuddhimāhuḥ /",
    "T03bsu028pu:181": " sarvajñatāya phalaśuddhita rūpaśuddhī ākāśadhātusamatāya abhinnachinnāḥ //",
    "T03bsu028pu:182": " traidhātukaṃ samatikrānta na bodhisattvā kleśāpanīta upapatti nidarśayanti",
    "T03bsu028pu:183": " jaravyādhimṛtyuvigatāścyuti darśayanti prajñāya pāramita yatra caranti dhīrāḥ // Rgs_8.2 //",
    "T03bsu028pu:184": " nāmeva rūpi jagatī ayu paṅkasaktā saṃsāracakri bhramate 'nilacakratulye /",
    "T03bsu028pu:185": " jānitva bhrāntu jagatī mṛgavāgureva ākāśa pakṣisadṛśā vicaranti prajñāḥ //",
    "T03bsu028pu:186": " rūpasmi yo na carate pariśuddhacārī vijñāna saṃjña api vedana cetanāyām /",
    "T03bsu028pu:187": " evaṃ carantu parivarjayi sarvasaṅgāṃ saṅgādvimucya carate sugatāna prajñām // Rgs_8.4 //",
    "T03bsu028pu:188": " bhagavatyāṃ ratnaguṇasaṃcayagāthāyāṃ viśuddhiparivarto nāmāṣṭamaḥ //",
    "T03bsu028pu:189": " evaṃ carantu vidu paṇḍitu bodhisattvo saṅgā uchinnu vrajate jagatī asakto",
    "T03bsu028pu:190": " sūryo va rāhugrahamukta virocamāno agnīva yukta tṛṇakāṣṭhavanaṃ dahāti //",
    "T03bsu028pu:191": " prakṛtīya śuddha pariśuddhimi sarvadharmāṃ prajñāya pāramita paśyati bodhisattvo /",
    "T03bsu028pu:192": " na ca paśyakaṃ labhati nāpi ca sarvadharmān eṣā sa prajñavarapāramitāya caryā // Rgs_9.2 //",
    "T03bsu028pu:193": " bhagavatyāṃ ratnaguṇasaṃcayagāthāyāṃ stutiparivarto nāma navamaḥ //",
    "T03bsu028pu:194": " śakro jinasya paripṛcchati devarājo caramāṇa prajña katha yujyati bodhisattvo /",
    "T03bsu028pu:195": " aṇumātra yo na khalu yujyati skandhadhātau yo eva yujyati(sa",
    "T03bsu028pu:196": " yujyati)bodhisattvaḥ // Rgs_10.1 //",
    "T03bsu028pu:197": " cirayānaprasthitu sa vedayitavya sattvo bahubuddhakoṭinayutehi kṛtādhikāro",
    "T03bsu028pu:198": " yo śrutva dharmi imi nirmitamāyakalpāṃ na ca kāṅkṣate ayu prayujyati śikṣamāṇaḥ // Rgs_10.2",
    "T03bsu028pu:199": " kāntāramārgi puruṣo bahu(bhī)janehi gopāla sīma vanasaṃpada paśyate yo /",
    "T03bsu028pu:200": " āśvāsaprāpta bhavatī na ca tasya trāso abhyāśa grāmanagarāṇa ime nimittāḥ",
    "T03bsu028pu:201": " emeva prajñavarapāramitā jinānāṃ śṛṇu tāta yo labhati bodhi gaveṣamāṇaḥ /",
    "T03bsu028pu:202": " āśvāsaprāpta bhavatī na ca tasya trāso nārhantabhūmi na pi pratyayabuddhabhūmī // Rgs_10.4",
    "T03bsu028pu:203": " puruṣo hi sāgarajalaṃ vraji paśyanāya saci paśyate drumavanaspatiśailarājam /",
    "T03bsu028pu:204": " athavā na paśyati nimitta nikāṅkṣa bhoti a(bhyāśa)to mahasamudra na so",
    "T03bsu028pu:205": " 'tidūre // Rgs_10.5 //",
    "T03bsu028pu:206": " emeva bodhivaraprasthitu veditavyo śruṇamāṇa prajña imi pāramitā jinānām /",
    "T03bsu028pu:207": " yadyāpi saṃmukha na vyākṛtu nāyakeno tathapi spṛśiṣyati nacireṇa hu buddhabodhim // Rgs_10.6",
    "T03bsu028pu:208": " suvasanti kāli patite tṛṇapatraśākhā nacireṇa patraphalapuṣpa samāgamanti",
    "T03bsu028pu:209": " prajñāya pāramita yasyimu hastaprāptā nacireṇa bodhivara prāpsyati nāyakānām // Rgs_10.7 //",
    "T03bsu028pu:210": " yatha istri gurviṇi ya ceṣṭati vedanābhi jñātavyu kālu ayamasya prajāyanāya /",
    "T03bsu028pu:211": " tatha bodhisattva śruṇamāṇu jināna prajñāṃ rati chanda vīkṣati spṛśiṣyati bodhi śīghram // caramāṇu prajñavarapāramitāya yogī na ca rūpavṛddhi na ca paśyati pārihāṇim /",
    "T03bsu028pu:212": " dharmā adharma imu paśyati dharmadhātuṃ na ca nirvṛtiṃ spṛśati so viharāti prajñām // Rgs_10.9",
    "T03bsu028pu:213": " caramāṇu yo na iha kalpayi buddhadharmāṃ bala ṛddhipāda na ca kalpayi bodhi śāntām /",
    "T03bsu028pu:214": " avikalpakalpavigato 'dhiṣṭhānacārī eṣā sa prajñavarapāramitāya caryā //",
    "T03bsu028pu:215": " bhagavatyāṃ ratnaguṇasaṃcayagāthāyāṃ dhāraṇīguṇaparivarto nāma daśamaḥ //",
    "T03bsu028pu:216": " buddhaṃ subhūti paripṛcchati vādicandraṃ kyantantarāyu bhaviṣyanti guṇe ratānām /",
    "T03bsu028pu:217": " bahu antarāyu bhaviṣyanti bhaṇāti śāsta tatu alpamātra parikīrtayiṣyāmi tāvat // Rgs_11.1",
    "T03bsu028pu:218": " pratibhāna neka vividhāni upapadyiṣyanti likhamāna prajña imu pāramitā jinānām /",
    "T03bsu028pu:219": " yuta śīghra vidyuta yathā parihāyiṣyanti akaritva artha jagatī imu mārakarma // Rgs_11.2 //",
    "T03bsu028pu:220": " kāṅkṣā ca keṣaci bhaviṣyati bhāṣamāṇe na mamātra nāma parikīrtitu nāyakena",
    "T03bsu028pu:221": " na ca jāti bhūmi parikīrtitu nāpi gotraṃ na ca so śruṇiṣyati kṣipiṣyati mārakarma // Rgs_11.3",
    "T03bsu028pu:222": " evaṃ ta mūlamapahāya ajānamāno śākhāpalāśa parieṣayiṣyanti mūḍhāḥ /",
    "T03bsu028pu:223": " hastiṃ labhitva yatha hastipadaṃ gaveṣe tatha prajñapāramita śrutva sūtrānta eṣet // Rgs_11.4",
    "T03bsu028pu:224": " yatha bhojanaṃ śatarasaṃ labhiyāna kaścit mārgeṣu ṣaṣṭiku labhitva sa bhojanāgryam /",
    "T03bsu028pu:225": " tatha bodhisattva ima pāramitāṃ labhitvā (a)rhantabhūmi(ta) gaveṣayiṣyanti bodhim // Rgs_11.5",
    "T03bsu028pu:226": " satkārakāma bhaviṣyanti ca lābhakāmāḥ sāpekṣacitta kulasaṃstavasaṃprayuktāḥ /",
    "T03bsu028pu:227": " choritva dharma kariṣyanti adharmakāryaṃ patha hitva utpathagatā ima mārakarma // Rgs_11.6",
    "T03bsu028pu:228": " ye cāpi tasmi samaye imu dharma śreṣṭhaṃ śruṇanāya chandika utpādayiṣyanti śraddhām /",
    "T03bsu028pu:229": " te dharmabhāṇaka viditvana kāryayuktaṃ premāpanīta gamiṣyanti sudurmanāśca",
    "T03bsu028pu:230": " imi mārakarma bhaviṣyanti ya tasmi kāle anye ca neka vividhā bahu antarāyā",
    "T03bsu028pu:231": " yehī samākulikṛtā bahu bhikṣu tatra prajñāya pāramita etu na dhārayanti //",
    "T03bsu028pu:232": " ye te bhavanti ratanā ya anarghaprāptā te durlabhā bahupratyarthika nityakālam /",
    "T03bsu028pu:233": " emeva prajñavarapāramitā jinānāṃ durlābhu dharmaratanaṃ baddupadravaṃ ca",
    "T03bsu028pu:234": " navayānaprasthita sa sattva parīttabuddhiḥ ya imaṃ durlābhu dharmaratanaṃ parāpuṇanti /",
    "T03bsu028pu:235": " māro 'tra utsuku bhaviṣyati antarāye buddhā daśaddiśi parigrahasaṃprayuktāḥ // Rgs_11.10",
    "T03bsu028pu:236": " bhagavatyāṃ ratnaguṇasaṃcayagāthāyāṃ mārakarmaparivarto nāmaikādaśamaḥ //",
    "T03bsu028pu:237": " mātrāya putra bahu santi gilāni kāye te sarvi durmanasa tatra prayujyayeyuḥ /",
    "T03bsu028pu:238": " emeva buddha(piṃ) daśaddiśi lokadhātau ima prajñapāramita mātra samanvāharanti // Rgs_12.1",
    "T03bsu028pu:239": " ye 'tīta ye 'pi ca daśaddiśi lokanāthā itu te prasūta",
    "T03bsu028pu:240": " bhaviṣyantyanāgatāśca /",
    "T03bsu028pu:241": " loka(sya) darśika janetri jināna mātā parasattvacittacaritāna nidarśitā(kā) ca // Rgs_12.2",
    "T03bsu028pu:242": " lokasya yā tathata yā tathatārhatānāṃ /",
    "T03bsu028pu:243": " pratyekabuddhatathatā tathatā jinānām /",
    "T03bsu028pu:244": " ekaiva bhāvavigatā tathatā ananyā prajñāya pāramita buddha tathāgatena //",
    "T03bsu028pu:245": " tiṣṭhantu lokavidunāṃ parinirvṛtānāṃ [sthita eṣa dharmataniyāma śūnyadharmā /",
    "T03bsu028pu:246": " tāṃ bodhisattva tathatāmanubuddhayanti tasmā hu buddha kṛta nāma tathāgatebhiḥ // Rgs_12.4",
    "T03bsu028pu:247": " ayu gocaro daśabalāna vināyakānāṃ] prajñāya pāramita ramyavanāśritānām /",
    "T03bsu028pu:248": " dukhitāṃśca sattva triapāya samuddharanti na pi sattvasaṃjña api teṣu kadāci bhoti // Rgs_12.5",
    "T03bsu028pu:249": " siṃho yathaiva girikandari niśrayitvā nadate achambhi mṛga kṣudraka trāsayanto /",
    "T03bsu028pu:250": " tatha prajñapāramitaniśraya narāṇa siṃho nadate achambhi pṛthutīrthika trāsayanto // Rgs_12.6",
    "T03bsu028pu:251": " ākāśaniśrita yathaiva hi sūrya[raśmi] tāpetimāṃ dharaṇi darśayate ca rūpam /",
    "T03bsu028pu:252": " tatha prajñapāramitaniśrita dharmarājo tāpeti tṛṣṇanadi dharma nidarśayāti",
    "T03bsu028pu:253": " rūpasya darśanu adarśanu vedanāye saṃjñāya darśanu adarśanu cetanāye /",
    "T03bsu028pu:254": " vijñānacittamanudarśanu yatra nāsti aya dharmadarśanu nidiṣṭu tathāgatena",
    "T03bsu028pu:255": " ākāśa dṛṣṭu iti sattva pravyāharanti nabhadarśanaṃ kutu vimṛṣyatha etamartham /",
    "T03bsu028pu:256": " tatha dharmadarśanu nidiṣṭa tathāgatena na hi darśanaṃ bhaṇitu śakya nidarśanena // Rgs_12.9",
    "T03bsu028pu:257": " bhagavatyāṃ ratnaguṇasaṃcayagāthāyāṃ lokasaṃdarśanaparivarto nāma dvādaśamaḥ //",
    "T03bsu028pu:258": " yo eva paśyati sa paśyati sarvadharmān sarvānamātyakiriyā ti upekṣya rājā",
    "T03bsu028pu:259": " yāvanti buddhakriya dharmata śrāvakāṇāṃ prajñāya pāramita sarva karoti tāni // Rgs_13.1 //",
    "T03bsu028pu:260": " na ca rāja grāma vrajate na ca rājyarāṣṭrān sarvaṃ ca ādadati so viṣayātu āyam /",
    "T03bsu028pu:261": " na ca bodhisattva calate kvaci dharmatāyāṃ sarvāṃśca ādadati ye guṇa buddhadharme // Rgs_13.2",
    "T03bsu028pu:262": " bhagavatyāṃ ratnaguṇasaṃcayagāthāyāmacintyaparivarto nāma trayodaśamaḥ //",
    "T03bsu028pu:263": " yasyāmi śraddha sugate dṛḍha bodhisattvo varaprajñapāramitaāśayasaṃprayogo",
    "T03bsu028pu:264": " atikramya bhūmidvaya śrāvakapratyayānāṃ laghu prāpsyate anabhibhū(tu)",
    "T03bsu028pu:265": " jināna bodhim // Rgs_14.1 //",
    "T03bsu028pu:266": " sāmudriyāya yatha nāvi praluptikāye bhṛtakaṃ manuṣya tṛṇakāṣṭhamagṛhṇamāno",
    "T03bsu028pu:267": " vilayaṃ prayāti jalamadhya aprāptatīro yo gṛhṇate vrajati pārasthalaṃ prayāti // Rgs_14.2",
    "T03bsu028pu:268": " emeva śraddhasaṃgato ya prasādaprāpto prajñāya pāramita mātra vivarjayanti /",
    "T03bsu028pu:269": " saṃsārasāgara tadā sada saṃsaranti jātījarāmaraṇaśokataraṃgabhaṅge //",
    "T03bsu028pu:270": " ye te bhavanti varaprajñaparigṛhītā bhāvasvabhāvakuśalā paramārthadarśī /",
    "T03bsu028pu:271": " te puṇyajñānadhanasaṃbhṛtayānapātrāḥ paramādbhutāṃ sugatabodhi spṛśanti śīghram // Rgs_14.4",
    "T03bsu028pu:272": " ghaṭake apakvi yatha vāri vaheya kācit jñātavyu kṣipra ayu bhetsyati durbalatvāt /",
    "T03bsu028pu:273": " paripakvi vāri ghaṭake vahamānu mārge na ca bhedanādbhayamupaiti ca svasti geham // Rgs_14.5",
    "T03bsu028pu:274": " kiṃcāpi śraddhabahulo siya bodhisattvo prajñāvihīna vilayaṃ laghu prāpuṇāti /",
    "T03bsu028pu:275": " taṃ caiva śraddha parigṛhṇayamāna prajñā atikramya bodhidvaya prāpsyati agrabodhim // Rgs_14.6",
    "T03bsu028pu:276": " nāvā yathā aparikarmakṛtā samudre vilayamupaiti sadhanā saha vāṇijebhiḥ /",
    "T03bsu028pu:277": " sā caiva nāva parikarmakṛtā suyuktā na ca bhidyate dhanasamagramupaiti tīram // Rgs_14.7 //",
    "T03bsu028pu:278": " emeva śraddhaparibhāvitu bodhisattvo prajñāvihīnu laghu bodhimupaiti hānim",
    "T03bsu028pu:279": " so caiva prajñavarapāramitāsuyukto 'kṣato 'nupāhatu spṛśāti jināna bodhim",
    "T03bsu028pu:280": " puruṣo hi jīrṇa dukhito śataviṃśavarṣo kiṃcāpi utthitu svayaṃ na prabhoti gantum /",
    "T03bsu028pu:281": " so vāmadakṣiṇadvaye puruṣe gṛhīte patanādbhayaṃ na bhavate vrajate sukhena",
    "T03bsu028pu:282": " emeva prajña iha durbalu bodhisattvo kiṃcāpi prasthihati bhajyati antareṇa",
    "T03bsu028pu:283": " so vā upāyabalaprajñaparigṛhīto na ca bhajyate spṛśati bodhi nararṣabhāṇām",
    "T03bsu028pu:284": " bhagavatyāṃ ratnaguṇasaṃcayagāthāyāmaupamyaparivarto nāma caturdaśamaḥ //",
    "T03bsu028pu:285": " yo ādikarma sthitu bhūmiya bodhisattvo adhyāśayena vara prasthita buddhabodhim /",
    "T03bsu028pu:286": " tehī suśiṣyagurugauravasaṃprayukto kalyāṇamitra sada sevayitavya vijñaiḥ",
    "T03bsu028pu:287": " kiṃ kāraṇaṃ tatu guṇāgamu paṇḍitānāṃ prajñāya pāramita te anuśāsayanti /",
    "T03bsu028pu:288": " evaṃ jino bhaṇati sarvaguṇāgradhārī kalyāṇamitramupaniśrita buddhadharmāḥ",
    "T03bsu028pu:289": " dānaṃ ca śīlamapi kṣānti tathaiva vīryaṃ dhyānāni prajña pariṇāmayitavya bodhau /",
    "T03bsu028pu:290": " na ca bodhiskandha vimṛśitva parāmṛśeyā ye ādikarmika na deśayitavya evam",
    "T03bsu028pu:291": " evaṃ caranta guṇasāgara vādicandrāḥ trāṇā bhavanti jagatī śaraṇā ca lenā /",
    "T03bsu028pu:292": " gati buddhi dvīpa pariṇāyaka arthakāmāḥ pradyota ulka varadharmakathī akṣobhyāḥ // Rgs_15.4",
    "T03bsu028pu:293": " saṃnāhu duṣkarū mahāyaśu saṃnahantī na ca skandhadhātu na ca āyatanaiḥ sanaddhāḥ /",
    "T03bsu028pu:294": " tribhi yānasaṃjñavigatā aparigṛhītā avivartikā acalitāśca akopyadharmāḥ //",
    "T03bsu028pu:295": " te eva dharmasamudāgata niṣprapañcā kāṅkṣāvilekhavimatīvigatārthayuktāḥ /",
    "T03bsu028pu:296": " prajñāya pāramita śrutva na sīdayanti aparapraṇeya avivartiya veditavyāḥ // Rgs_15.6 //",
    "T03bsu028pu:297": " gambhīra dharma ayu durdṛśu nāyakānāṃ na ca kenacīdadhigato na ca prāpuṇanti /",
    "T03bsu028pu:298": " etārthu bodhimadhigamya hitānukampī alpotsuko ka imu jñāsyati sattvakāyo // Rgs_15.7 //",
    "T03bsu028pu:299": " sattvaśca ālayarato viṣayābhilāṣī sthita agrahe abudha yo mahaandhabhūto /",
    "T03bsu028pu:300": " dharmo anālayu anāgrahu prāpitavyo lokena sārdha ayu vigrahu prādubhūto //",
    "T03bsu028pu:301": " bhagavatyāṃ ratnaguṇasaṃcayagāthāyāṃ devaparivarto nāma pañcadaśamaḥ //",
    "T03bsu028pu:302": " ākāśadhātu purimādiśi dakṣiṇāyāṃ tatha paścimottaradiśāya anantapārā /",
    "T03bsu028pu:303": " uparādharāya daśaddiśi yāvadasti nānātvatā na bhavate na viśeṣaprāptā //",
    "T03bsu028pu:304": " atikrānta yā tathata yā tathatā aprāptā pratyutpanna yā tathata yā tathatārhatānām /",
    "T03bsu028pu:305": " yā sarvadharmatathatā tathatārhatānāṃ sarveṣa dharmatathatā na viśeṣaprāptā // Rgs_16.2 //",
    "T03bsu028pu:306": " yo bodhisattva imi icchati prāpuṇetuṃ nānātvadharmavigatāṃ sugatāna bodhim /",
    "T03bsu028pu:307": " prajñāya pāramita yujyatu yāya yukto vina prajña nāstyadhigamo naranāyakānām // Rgs_16.3 //",
    "T03bsu028pu:308": " pakṣisya yojanaśataṃ mahatātmabhāvo pañcāśatā pi abalobhayakṣīṇapakṣo /",
    "T03bsu028pu:309": " so trāyatriṃśabhavanādiṣu jambudvīpe ātmānamosariyi taṃ vilayaṃ vrajeyyā",
    "T03bsu028pu:310": " yadyāpi pañca ima pāramitā jinānāṃ bahukalpakoṭiniyutāṃ samudānayeyyā /",
    "T03bsu028pu:311": " praṇidhīnanantavipulāṃ sada sevya loke anupāya prajñavikalā pari śrāvakatve // Rgs_16.5 //",
    "T03bsu028pu:312": " niryāyanāya ya icchati buddhajñāne samacitta sarvajagatī pitṛmātṛsaṃjñā /",
    "T03bsu028pu:313": " hitacitta maitramana eva parākrameyyā akhilārjavo mṛdugirāya parākrameyyā",
    "T03bsu028pu:314": " bhagavatyāṃ ratnaguṇasaṃcayagāthāyāṃ tathatāparivarto nāma ṣoḍaśamaḥ //",
    "T03bsu028pu:315": " sthaviro subhūti paripṛcchati lokanāthaṃ araṇāya liṅga bhaṇahī guṇasāgarāṇām /",
    "T03bsu028pu:316": " avivartiyā yatha bhavanti mahānubhāvā tāṃ vyākuruṣva jinaguṇāna pradeśamātram // Rgs_17.1",
    "T03bsu028pu:317": " nānātvasaṃjñavigatā gira yuktabhāṇī na ca anya te śramaṇa brāhmaṇa āśrayanti /",
    "T03bsu028pu:318": " triyapāyavarjita vidū sadakāli bhonti daśabhiśca te kuśalakarmapathebhi yuktā // Rgs_17.2",
    "T03bsu028pu:319": " dharmaṃ nirāmiṣu jagasyanuśāsayanti ekāntadharmaniyatāḥ sada snigdhavākyāḥ",
    "T03bsu028pu:320": " sthiticaṃkramaṃ śayaniṣadya susaṃprajānā yugamātraprekṣiṇa vrajantyabhrāntacintā // Rgs_17.3",
    "T03bsu028pu:321": " śuciśaucaambaradharā trivivekaśuddhā na ca lābhakāma vṛṣabhā sada dharmakāmāḥ /",
    "T03bsu028pu:322": " mārasyatītaviṣayā aparapraṇeyā catudhyānadhyāyi na ca niśrita tatra dhyāne // Rgs_17.4",
    "T03bsu028pu:323": " na ca kīrtikāma na ca krodhaparītacittā gṛhibhūta nitya anadhyoṣita sarva vastuṃ /",
    "T03bsu028pu:324": " na ca jīvikāviṣayabhoga gaveṣayanti abhicāramantra na ca istriprayogamantrāḥ // Rgs_17.5 //",
    "T03bsu028pu:325": " na ca ādiśanti puruṣaiḥ striya icchakarmāṃ pravivikta prajñavarapāramitābhiyuktāḥ /",
    "T03bsu028pu:326": " kalahāvivādavigatā dṛḍhamaitracittā sarvajñakāma sada śāsani nimnacittāḥ",
    "T03bsu028pu:327": " pratyantamlecchajanavarjitaantadeśāḥ svakabhūmi kāṅkṣavigatāḥ sada merukalpāḥ /",
    "T03bsu028pu:328": " dharmārtha jīvita tyajanti prayuktayogā avivartiyāna imi liṅga prajānitavyā // Rgs_17.7 //",
    "T03bsu028pu:329": " bhagavatyāṃ ratnaguṇasaṃcayagāthāyāmavinivartanīyaliṅgākāraparivarto nāma saptadaśamaḥ //",
    "T03bsu028pu:330": " gambhīra rupa api vedana cetanā ca vijñāna saṃjña prakṛtī animittaśāntā /",
    "T03bsu028pu:331": " kāṇḍena gādha yatha sāgari eṣamāṇo prajñāya skandha vimṛṣitva alabdhagādhā",
    "T03bsu028pu:332": " yo bodhisattva imu budhyati eva dharmāṃ gambhīrayānaparamārthanirupalepān",
    "T03bsu028pu:333": " yasmin na skandha na pi āyatanaṃ na dhātu kiṃ vā svapuṇyasamudāgamu kiṃci tasya // Rgs_18.2",
    "T03bsu028pu:334": " yatha rāgadharmacaritaḥ puruṣaḥ striyāye saṃketa kṛtva alabhantu vivartayeyā /",
    "T03bsu028pu:335": " yāvanti cittacaritā divasena tasya tāvanta kalpa anubudhyati bodhisattvo // Rgs_18.3 //",
    "T03bsu028pu:336": " yo bodhisattva bahukalpasahasrakoṭayo dānaṃ dadeyu vimalaṃ tatha śīla rakṣe /",
    "T03bsu028pu:337": " yaścaiva prajñavarapāramitāprayukto dharmaṃ bhaṇeya kala puṇya na dānaśīle // Rgs_18.4",
    "T03bsu028pu:338": " yo bodhisattva varaprajña vibhāvayanto tata utthito kathayi dharma nirupalepam /",
    "T03bsu028pu:339": " taṃ cāpi nāmayi jagārthanidāna bodhau nāsti triloka śubha tena samaṃ bhaveyā // Rgs_18.5 //",
    "T03bsu028pu:340": " taṃ caiva puṇya puna khyāyati riktameva tatha śūnya tuccha vaśikaṃ ca asārakaṃ ca /",
    "T03bsu028pu:341": " evaṃ carantu caratī sugatāna prajñāṃ caramāṇu puṇyu parigṛhṇati aprameyam",
    "T03bsu028pu:342": " abhilāpamātra ima jānati sarvadharmāṃ buddhena deśita prayukta prakāśitāṃśca /",
    "T03bsu028pu:343": " kalpāna koṭinayutāṃ bahu bhāṣamāṇo na ca kṣīyate na ca vivardhati dharmadhātuḥ // Rgs_18.7",
    "T03bsu028pu:344": " ye cāpi pañca imi pāramitā jinānām ete 'pi dharma parikīrtita nāmamātrāḥ /",
    "T03bsu028pu:345": " pariṇāmayāti na ca manyati bodhisattvo na ca hīyate spṛśati uttamabuddhabodhim // Rgs_18.8",
    "T03bsu028pu:346": " bhagavatyāṃ ratnaguṇasaṃcayagāthāyāṃ śūnyatāparivarto nāmāṣṭādaśamaḥ",
    "T03bsu028pu:347": " tailasya varti jvalitā prathame nipāte na ca dagdha varti asatā na vinā ya dagdhā /",
    "T03bsu028pu:348": " na hi arci paścimanipāta sa varti dagdhā asatā pi paścima na dahyati dīpavarti // Rgs_19.1",
    "T03bsu028pu:349": " prathameva citta spṛśatī na ca agrabodhim asatā na tasya spṛśatā puna śakya bhonti /",
    "T03bsu028pu:350": " na ca citta paścima śivāmanuprāpuṇāti asatā na tasya puna prāpaṇanāya śakyam // Rgs_19.2 //",
    "T03bsu028pu:351": " bījātu stamba phala puṣpa samāgamanti so vāniruddha asato na hi tasya vṛkṣo /",
    "T03bsu028pu:352": " emeva citta prathamaṃ tu nidāna bodheḥ so vā niruddha asato na hi tasya bodhiḥ // Rgs_19.3",
    "T03bsu028pu:353": " bījaṃ pratītya ca bhavedyavaśālikādes tattatphalaṃ na ca tadasti na cāpi nāsti /",
    "T03bsu028pu:354": " utpattito bhavati bodhiriyaṃ jinānāṃ bhāvasvabhāvavigatā bhavatīha māyā //",
    "T03bsu028pu:355": " udakabindu kumbha paripūryati stokastokaṃ prathame nipāti anupūrva sa paścimena /",
    "T03bsu028pu:356": " emeva citta prathamaṃ varabodhihetur anupūrva śuklaguṇapūrṇa bhavanti buddhāḥ // Rgs_19.5",
    "T03bsu028pu:357": " śūnyānimittapraṇidhiṃ caramāṇu dharmā na ca nirvṛtiṃ spṛśati no ca nimittacārī /",
    "T03bsu028pu:358": " yatha nāviko kuśala gacchati ārapāram ubhayānti asthitu na tiṣṭhati arṇavesmin // Rgs_19.6",
    "T03bsu028pu:359": " evaṃ carantu na ca manyati bodhisattvo ahu vyākṛto daśabalehi spṛśeya bodhim /",
    "T03bsu028pu:360": " na ca trāsu bodhi bhavate na ihāsti kiṃcid evaṃ carantu caratī sugatāna prajñām // Rgs_19.7",
    "T03bsu028pu:361": " kāntāramārgi durabhikṣi savyādhi lokāṃ paśyitva nāsti bhaya uttari saṃnahante /",
    "T03bsu028pu:362": " aparāntakoṭi sada yukta prajānamāno aṇumātra kheda manaso na upādiyāti //",
    "T03bsu028pu:363": " bhagavatyāṃ ratnaguṇasaṃcayagāthāyāṃ gaṅgadevābhaginīparivarto nāmaikānnaviṃśatimaḥ //",
    "T03bsu028pu:364": " puna bodhisattva caramāṇu jināna prajñāṃ anupāda skandha imi jānati ādiśūnyān /",
    "T03bsu028pu:365": " asamāhito karuṇa prekṣati sattvadhātum atrāntare na parihāyati buddhadharmān // Rgs_20.1 //",
    "T03bsu028pu:366": " puruṣo yathā kuśala sarvaguṇairupeto balavān dudharṣu kṛtayogya kalāvidhijño /",
    "T03bsu028pu:367": " iṣvastrapāramigato pṛthuśilpayukto māyāvidhijñaparamo jagadarthakāmo //",
    "T03bsu028pu:368": " mātā pitā ca parigṛhya saputradāraṃ kāntāramārgi pratipadya bahūamitro /",
    "T03bsu028pu:369": " so nirmiṇitva puruṣān bahu śūravīrān kṣemeṇa gatva puna gehamupāgameyyā //",
    "T03bsu028pu:370": " emeva yasmi samaye vidu bodhisattvo mahamaitri sarvi upabandhati sattvadhātau /",
    "T03bsu028pu:371": " caturo sa māra atikramya dvaye ca bhūmim asmin samādhi sthitu no ca spṛśāti bodhim // Rgs_20.4",
    "T03bsu028pu:372": " ākāśaniśrita samīraṇa āpaskandho ta hi niśritā iha mahāpṛthivī jagacca /",
    "T03bsu028pu:373": " sattvāna karmaupabhoganidānameva ākāśasthānu kutu cintayi etamartham //",
    "T03bsu028pu:374": " emeva śūnyatapratiṣṭhitu eṣa sattvo jagati kriyāṃ vividha darśayate vicitrām /",
    "T03bsu028pu:375": " sattvāna jñānapraṇidhānaadhiṣṭhānameva na ca nirvṛtiṃ spṛśati śūnyata nāsti sthānam // Rgs_20.6",
    "T03bsu028pu:376": " yasmiṃśca kāli vidu paṇḍitu bodhisattvo caratī imāṃ pravara śūnya samādhi śāntām /",
    "T03bsu028pu:377": " atrāntare na ca nimitta prabhāvitavyo na ca ānimittasthitu śānta praśāntacārī // Rgs_20.7",
    "T03bsu028pu:378": " pakṣisya nāsti padu gacchata antarīkṣe no cāpi tatra sthitu no ca patāti bhūmau /",
    "T03bsu028pu:379": " tatha bodhisattva caramāṇu vimokṣadvāre na ca nirvṛtiṃ spṛśati no ca nimittacārī // Rgs_20.8",
    "T03bsu028pu:380": " iṣvastraśikṣita yathā puruṣodha kāṇḍaṃ kṣepitva anya puna kāṇḍa paraspareṇa /",
    "T03bsu028pu:381": " patanāya tasya purimasya na deya bhūmim ākāṅkṣamāṇa puruṣasya pateya kāṇḍam // Rgs_20.9 //",
    "T03bsu028pu:382": " emeva prajñavarapāramitāṃ caranto prajñā upāya bala ṛddhi vicāramāṇo /",
    "T03bsu028pu:383": " tāvanna tāṃ paramaśūnyata prāpuṇoti yāvanna te kuśalamūla bhavanti pūrṇāḥ",
    "T03bsu028pu:384": " bhikṣū yathā paramaṛddhibalenupeto gagane sthito yamaka kurvati prātihāryāṃ /",
    "T03bsu028pu:385": " gaticaṃkramaṃ śayaniṣadya nidarśayāti na nivartate na pi ca khidyati yāva tatra // Rgs_20.11",
    "T03bsu028pu:386": " emeva śūnyatasthito vidu bodhisattvo jñānarddhipāramigato aniketacārī /",
    "T03bsu028pu:387": " vividhāṃ kriyāṃ jagati darśayate anantāṃ na ca bhajyatī na pi ca khidyati kalpakoṭī // Rgs_20.12",
    "T03bsu028pu:388": " puruṣā yathā mahaprapāti sthihitva kecid ubhi pāṇi chatradvaya gṛhṇa upakṣayeyyā /",
    "T03bsu028pu:389": " ākāli vāyuravasṛjya mahāprapāte no ca prapāta patiyāti na yāva tatra //",
    "T03bsu028pu:390": " emeva sthitva karuṇāṃ vidu bodhisattvo prajñāupāyadvayachatraparigṛhīto /",
    "T03bsu028pu:391": " śūnyānimittapraṇidhiṃ vimṛṣāti dharmān na ca nirvṛtiṃ spṛśati paśyati dharmacārī // Rgs_20.14",
    "T03bsu028pu:392": " ratanārthiko yatha vrajitvana ratnadvīpaṃ labdhvāna ratna puna gehamupāgameyyā /",
    "T03bsu028pu:393": " kiṃcāpi tatra sukha jīvati sārthavāho api duḥkhito manasi bhoti sa jātisaṃgho // Rgs_20.15",
    "T03bsu028pu:394": " emeva śūnyata vrajitvana ratnadvīpaṃ labdhvāna dhyāna bala indriya bodhisattvo /",
    "T03bsu028pu:395": " kiṃcāpi nirvṛti spṛśedabhinandamāno api sarvasattva dukhitā manasī bhavanti // Rgs_20.16 //",
    "T03bsu028pu:396": " abhyantare ya nagare nigame ca grāme kāmārtha vāṇiju yathā gami jānanāya /",
    "T03bsu028pu:397": " no cāpi tatra sthihatī na ca ratnadvīpe na ca geha mārgi kuśalo puna bhoti vijño // Rgs_20.17",
    "T03bsu028pu:398": " tatha jñāna śrāvakavimuktisapratyayānāṃ sarvatra bhoti kuśalo vidu bodhisattvo /",
    "T03bsu028pu:399": " no cāpi tatra sthihate na ca buddhajñāne na ca saṃskṛte bhavati mārgavidū vidhijño // Rgs_20.18",
    "T03bsu028pu:400": " yaṃ kāli maitri jagatī anubandhayitvā śūnyānimittapraṇidhī carate samādhim /",
    "T03bsu028pu:401": " asthānameva yadi nirvṛti prāpuṇeyā athavāpi saṃskṛta sa prajñapanāya śakyaḥ // Rgs_20.19 //",
    "T03bsu028pu:402": " yatha nirmito puruṣa no va adṛśyakāyo nāmena vā puna sa prajñapanāya śakyaḥ /",
    "T03bsu028pu:403": " tatha bodhisattva caramāṇu vimokṣadvāraṃ nāmena vā puna sa prajñapanāya śakyaḥ // Rgs_20.20",
    "T03bsu028pu:404": " yadi pṛcchamāna cari indriya bodhisattvo gambhīradharmaparidīpana no karoti /",
    "T03bsu028pu:405": " śūnyānimitta avivartiyabodhidharmāṃ na ca śocatī na ca sa vyākṛtu veditavyo // Rgs_20.21 //",
    "T03bsu028pu:406": " arhantabhūmimapi pratyayabuddhabhūmau traidhātukaṃ na spṛśate supināntare",
    "T03bsu028pu:407": " 'pi /",
    "T03bsu028pu:408": " buddhāṃśca paśyati katheti janasya dharmaṃ avivartiyeti ayu vyākṛtu veditavyo // Rgs_20.22",
    "T03bsu028pu:409": " triapāyaprāptu supinasmi viditva sattvān praṇidheti tatkṣaṇa apāya ucchoṣayeyam /",
    "T03bsu028pu:410": " satyādhiṣṭhāni praśameti sa cāgniskandham avivartiyeti ayu vyākṛtu veditavyo // Rgs_20.23",
    "T03bsu028pu:411": " bhūtagrahā vividha vyādhaya martyaloke satyādhiṣṭhāni praśameti hitānukampī /",
    "T03bsu028pu:412": " na ca tena manyanupapadyati nāpi mānam avivartiyeti ayu vyākṛtu veditavyaḥ",
    "T03bsu028pu:413": " bhagavatyāṃ ratnaguṇasaṃcayagāthāyāmupāyakauśalyamīmāṃsāparivarto nāma viṃśatitamaḥ //",
    "T03bsu028pu:414": " athavāsya manyanupapadyati vyākṛto 'smi satyādhiṣṭhāna vividhāni samṛddhyayanti /",
    "T03bsu028pu:415": " yadi anya vyākṛtaku manyati bodhisattvo jñātavya manyanasthito ayu alpabuddhiḥ // Rgs_21.1",
    "T03bsu028pu:416": " nāmādhiṣṭhāna puna māra upāgamitvā evaṃ vadiṣyati idaṃ tava nāmadheyam /",
    "T03bsu028pu:417": " mātāpitāya anusaptamupaiti vaṃśo buddho yadā bhavi idaṃ tava nāmadheyam //",
    "T03bsu028pu:418": " dhutavṛtta yādṛśu sa bheṣyati yuktayogī pūrvaṃ pi tubhya imi āsi guṇovarūpā /",
    "T03bsu028pu:419": " yo eva śrutva abhimanyati bodhisattvo jñātavyu māru paryutthitu alpabuddhiḥ // Rgs_21.3 //",
    "T03bsu028pu:420": " pravivikta grāmanagare girikandarāṇi raṇyā vivikta vanaprastha niṣevamāṇo",
    "T03bsu028pu:421": " ātmānukarṣi para paṃsayi bodhisattvo jñātavyu māru paryutthitu alpabuddhiḥ // Rgs_21.4",
    "T03bsu028pu:422": " grāme ca rāṣṭri nigame viharanti nityaṃ rahapratyayāni spṛhatāṃ janayanti tatra /",
    "T03bsu028pu:423": " anyatra sattvaparipācanabodhiyuktā eṣo viveku kathito sugatātmajānām //",
    "T03bsu028pu:424": " yo pañcayojanaśate girikandareṣu vyālāvakīrṇi nivasedbahuvarṣakoṭī /",
    "T03bsu028pu:425": " no cā viveku imu jānati bodhisattvo saṃkīrṇa so viharate adhimānaprāptaḥ",
    "T03bsu028pu:426": " so caṃkramārthamabhiyuktakabodhisattvān baladhyānaindriyavimokṣasamādhiprāptān /",
    "T03bsu028pu:427": " abhimanyate na imi raṇyavivekacārī na vivekagocaru ayaṃ hi jinena ukto //",
    "T03bsu028pu:428": " grāmānti yo viharate athavā araṇye dvayayānacittavigato niyato 'grabodhim",
    "T03bsu028pu:429": " eṣo viveku jagadarthabhiprasthitānāṃ ātmā kṣiṇoti tulayeya sa bodhisattvo // Rgs_21.8 //",
    "T03bsu028pu:430": " bhagavatyāṃ ratnaguṇasaṃcayagāthāyāṃ mārakarmaparivarto nāmaikaviṃśatitamaḥ /",
    "T03bsu028pu:431": " tasmā hu mānu nihanitvana paṇḍitena guruāśayena varabodhi gaveṣamāṇaḥ /",
    "T03bsu028pu:432": " vaidyo va ātura svarogacikitsanārthaṃ kalyāṇamitra bhajitavya atandritena",
    "T03bsu028pu:433": " buddhā ya bodhivaraprasthita bodhisattvā kalyāṇamitra imi pāramitā nidiṣṭāḥ /",
    "T03bsu028pu:434": " te cānuśāsaka iyaṃ pratipattibhūmī duvi kāraṇena anubudhyati buddhabodhim // Rgs_22.2 //",
    "T03bsu028pu:435": " atikrāntanāgata jinā sthita ye diśāsu sarveṣu mārgu ayu pāramitā ananyo /",
    "T03bsu028pu:436": " obhāsa ulka varabodhayi prasthitānām āloka śāstri imi pāramitā pradiṣṭāḥ",
    "T03bsu028pu:437": " yatha prajñapāramita śūnyata lakṣaṇena tathalakṣaṇā ya imi jānati sarvadharmān /",
    "T03bsu028pu:438": " śūnyānalakṣaṇa prajānayamāna dharmān evaṃ carantu caratī sugatāna prajñām // Rgs_22.4 //",
    "T03bsu028pu:439": " āhārakāma parikalpayamāna sattvāḥ saṃsāri yuktamanasaḥ sada saṃsmaranti /",
    "T03bsu028pu:440": " ahu mahya dharma ubhi eti abhūta śūnyā ākāśagaṇṭhi ayu ātmana baddha bāle",
    "T03bsu028pu:441": " yatha śaṅkitena viṣasaṃjñata abhyupaiti no cāsya koṣṭhagatu so viṣu pātyate ca /",
    "T03bsu028pu:442": " emeva bālupagato ahu mahya eṣo ahasaṃjñi jāyi mriyate ca sadā abhūto //",
    "T03bsu028pu:443": " yatha udgraho tatha prakāśitu saṃkileśo vyodāna ukta ahu mahya anopalabdhi",
    "T03bsu028pu:444": " na hi atra kaści yo kliśyati śudhyate vā prajñāya pāramita budhyati bodhisattve // Rgs_22.7",
    "T03bsu028pu:445": " yāvanta sattva nikhile iha jambudvipe te sarvi bodhivaracitta upādayitvā /",
    "T03bsu028pu:446": " dānaṃ daditva bahuvarṣasahasrakoṭīḥ sarvaṃ ca nāmayi jagārthanidāna bodhau // Rgs_22.8",
    "T03bsu028pu:447": " yaścaiava prajñavarapāramitābhiyukto divasaṃ pi antamaśa ekanuvartayeyā /",
    "T03bsu028pu:448": " kalapuṇya so na bhavatī iha dānaskandho tadatandritena sada osaritavya prajñā // Rgs_22.9",
    "T03bsu028pu:449": " caramāṇu prajñavarapāramitāya yogī mahatīṃ janeti karuṇāṃ na ca sattvasaṃjñā /",
    "T03bsu028pu:450": " tada bhonti sarvajagatī vidu dakṣiṇīyā satataṃ amoghu paribhuñjati rāṣṭrapiṇḍam // Rgs_22.10",
    "T03bsu028pu:451": " cirabuddhadevamanujān triapāyi sattvān parimocituṃ ya iha icchati bodhisattvo /",
    "T03bsu028pu:452": " pṛthumārgu tīru upadarśayi sattvadhātau prajñāya pāramita yukta divā ca rātrau // Rgs_22.11",
    "T03bsu028pu:453": " puruṣo ya agru ratanasya alabdhapūrvo aparasmi kāli puna labdhva bhaveya tuṣṭo /",
    "T03bsu028pu:454": " sa ha labdhva nāśayi puno 'pi pramādabhūto nāśitva duḥkhi satataṃ ratanābhikāṅkṣī // Rgs_22.12",
    "T03bsu028pu:455": " emeva bodhivaraprasthita ratnatulyo prajñāya pāramita yogu na riñcitavyo /",
    "T03bsu028pu:456": " ratanaṃ va labdhva gṛhamāṇu abhinnasattvo anubuddhayati tvarito śivamabhyupaiti // Rgs_22.13",
    "T03bsu028pu:457": " bhagavatyāṃ ratnaguṇasaṃcayagāthāyāṃ kalyāṇamitraparivarto nāma dvāviṃśatitamaḥ //",
    "T03bsu028pu:458": " udayāti sūryu vigatāśca marīcimālā vidhamitva sarva tamasākulamandhakāram",
    "T03bsu028pu:459": " avibhonti sarva krimijotikaprāṇabhūtāṃ sarvāṃśca tārakagaṇānapi candraābhām // Rgs_23.1 //",
    "T03bsu028pu:460": " emeva prajñavarapāramitāṃ caranto vidhamitva dṛṣṭigahanaṃ vidu bodhisattvo",
    "T03bsu028pu:461": " abhibhonti sarvajagatī rahapratyayāṃśca śūnyānimittacarito pṛthu bodhisattvo // Rgs_23.2 //",
    "T03bsu028pu:462": " yatha rājaputra dhanadāyaku arthakāmo sarveṣu śreṣṭha bhavate abhigāminīye /",
    "T03bsu028pu:463": " sa hyeṣa etarahi sattva pramocayāti prāgeva rājyasthitu bheṣyati paṭṭadhārī // Rgs_23.3 //",
    "T03bsu028pu:464": " emeva prajñacarito vidu bodhisattvo amṛtasya dāyaku priyo marumānuṣāṇām /",
    "T03bsu028pu:465": " ayu eṣa eṣati hi sattvasukhābhiyukto prāgeva yāva sthitu bheṣyati dharmarājo // Rgs_23.4 //",
    "T03bsu028pu:466": " bhagavatyāṃ ratnaguṇasaṃcayagāthāyāṃ śakraparivarto nāma trayoviṃśatitamaḥ //",
    "T03bsu028pu:467": " māro 'pi tasmi samaye bhavate saśalyo śokātu duḥkhitu anantamano",
    "T03bsu028pu:468": " 'lpasthāmo /",
    "T03bsu028pu:469": " diśadāha ulka kṣipate bhayadarśanārthaṃ kathameṣa dīnamanaso bhavi bodhisattvo // Rgs_24.1",
    "T03bsu028pu:470": " [yatha te bhavanti vidu āśayasaṃprayuktā divarātri prajñavarapāramitārthadarśī] /",
    "T03bsu028pu:471": " tada kāyacitta khagapakṣisatulyabhūtā avatāru so kutu labhiṣyati kṛṣṇabandhuḥ // Rgs_24.2",
    "T03bsu028pu:472": " kalahāvivādupagatā yada bodhisattvā bhonti parasparaviruddhaka ruṣṭacittāḥ",
    "T03bsu028pu:473": " tada māra tuṣṭu bhavatī paramaṃ udagro ubhi eti dūra bhaviṣyanti jināna jñāne // Rgs_24.3",
    "T03bsu028pu:474": " ubhi eti dūri bhaviṣyanti piśācatulyā ubhi eti ātma kariṣyanti pratijñahānim /",
    "T03bsu028pu:475": " duṣṭāna kṣāntivikalāna kuto 'sti bodhi tada māru tuṣṭu bhavatī namucīsapakṣo // Rgs_24.4",
    "T03bsu028pu:476": " yo bodhisattva ayu vyākṛtu vyākṛtasmiṃ cittaṃ pradūṣayi vivādu samārabheyyā /",
    "T03bsu028pu:477": " yāvanti cittakṣaṇikā khiladoṣayuktās tāvanta kalpa puna saṃnahitavya bhonti // Rgs_24.5 //",
    "T03bsu028pu:478": " atha tasyupadyati matīti aśobhanā ti kṣāntīya pāramita bodhi spṛśanti buddhāḥ /",
    "T03bsu028pu:479": " pratidarśayāti puna āyati saṃvarāṇi apayāti vā sa iha śikṣati buddhadharme",
    "T03bsu028pu:480": " bhagavatyāṃ ratnaguṇasaṃcayagāthāyāmabhimānaparivarto nāma caturviṃśatitamaḥ //",
    "T03bsu028pu:481": " yo śikṣamāṇu na upaiti kahiṃci śikṣāṃ na ca śikṣakaṃ labhati nāpi ca śikṣadharmān /",
    "T03bsu028pu:482": " śikṣā aśikṣa ubhayo avikalpamāno yo śikṣate sa iha śikṣati buddhadharme //",
    "T03bsu028pu:483": " yo bodhisattva imu jānati eva śikṣāṃ na sa jātu śikṣavikalo bhavate duśīlo",
    "T03bsu028pu:484": " ārādhiteṣu iha śikṣati buddhadharmaṃ śikṣātiśikṣakuśalo ti nirūpalambho //",
    "T03bsu028pu:485": " śikṣantu eva vidu prajña prabhaṃkarāṇāṃ notpadyate akuśalamapi ekacittam /",
    "T03bsu028pu:486": " sūrye yathā gagani gacchati antarīkṣe raśmīgate na sthihate purato",
    "T03bsu028pu:487": " 'ndhakāram // Rgs_25.3 //",
    "T03bsu028pu:488": " prajñāya pāramita śikṣita saṃskṛtānāṃ sarveṣa pāramita bhontiha saṃgṛhītāḥ /",
    "T03bsu028pu:489": " satkāyadṛṣṭi yatha ṣaṣṭi duve ca dṛṣṭī antargatāstathami pāramitā bhavanti",
    "T03bsu028pu:490": " yatha jīvitendriya niruddhi ya kecidanye bhontī niruddha pṛthu indriya yāvadasti /",
    "T03bsu028pu:491": " emeva prajñacarite vidu uttamānāṃ sarveta pāramita ukta ya saṃgṛhītā //",
    "T03bsu028pu:492": " ye cāpi śrāvakaguṇā tatha pratyayānāṃ sarveṣu bhonti vidu śikṣitu bodhisattvā /",
    "T03bsu028pu:493": " no cāpi tatra sthihatāna spṛheti teṣām ayu śikṣitavyamati śikṣati etamartham // Rgs_25.6 //",
    "T03bsu028pu:494": " bhagavatyāṃ ratnaguṇasaṃcayagāthāyāṃ śikṣāparivarto nāma pañcaviṃśatimaḥ //",
    "T03bsu028pu:495": " avivartiyasya varabodhayi prasthitasya yo cittupādu anumoditu āśayena /",
    "T03bsu028pu:496": " trisahasra meru tulayitva siyāpramāṇo na tveva tasya kuśalasyanumodanāye // Rgs_26.1 //",
    "T03bsu028pu:497": " yāvanta sattva kuśalārthika mokṣakāmā sarveṣa bhonti anumoditu puṇyarāśi /",
    "T03bsu028pu:498": " sattvarthi te jinaguṇa ananta prāpuṇitvā dāsyanti dharma jagatī dukhasaṃkṣayāye // Rgs_26.2",
    "T03bsu028pu:499": " yo bodhisattva avikalpaku sarvadharmān śūnyānimitta parijānati niṣprapañcān /",
    "T03bsu028pu:500": " na ca prajña bodhi parieṣati āśayena so yukta prajñavarapāramitāya yogī //",
    "T03bsu028pu:501": " ākāśadhātu gaganasya siyā virodho na hi tena tasya kutu kenacideṣa prāptā /",
    "T03bsu028pu:502": " emeva prajñacarito vidu bodhisattvo abhyovakāśasadṛśo upaśāntacārī //",
    "T03bsu028pu:503": " yatha māyakārapuruṣasya na eva bhoti te śiṣya māṃ janata so ca karoti kāryam /",
    "T03bsu028pu:504": " paśyanti taṃ vividha kāryu nidarśayantaṃ na ca tasya kāyu na pi citta na nāmadheyam // Rgs_26.5",
    "T03bsu028pu:505": " emeva prajñacarite na kadāci bhoti buddhitva bodhi jagatī parimocayitvā /",
    "T03bsu028pu:506": " ātmopapatti vividhāṃ kriyasaṃprayogāṃ darśeti māyasadṛśo na vikalpacārī //",
    "T03bsu028pu:507": " yatha buddha nirmita karoti ca buddhakāryaṃ na ca tasyupadyati mado karamāṇu kiṃcit /",
    "T03bsu028pu:508": " emeva prajñacarito vidu bodhisattvo darśeti sarva kriya nirmitamāyatulyam // Rgs_26.7 //",
    "T03bsu028pu:509": " palagaṇḍa dakṣa vidunā kṛtu dāruyantro puruṣe stritulya sa karoti ha sarvakāryam /",
    "T03bsu028pu:510": " emeva prajñacarito vidu bodhisattvo jñānena sarva kriya kurvati nirvikalpo",
    "T03bsu028pu:511": " bhagavatyāṃ ratnaguṇasaṃcayagāthāyāṃ māyopamaparivarto nāma ṣaḍviṃśatimaḥ //",
    "T03bsu028pu:512": " evaṃ carantu vidu nā pṛthudevasaṃghāḥ kṛtaañjalīpuṭa praṇamya namasyayanti /",
    "T03bsu028pu:513": " buddhā pi yāvata daśaddiśi lokadhātau guṇavarṇamālaparikīrtana kurvayanti",
    "T03bsu028pu:514": " yāvanti gaṅganadivālisame hi kṣetre sattvā ta sarvi parikalpa bhaveyu mārāḥ /",
    "T03bsu028pu:515": " ekaika roma puna tāntaka nirmiṇeyyā sarve na śakya karaṇe vidu antarāyam // Rgs_27.2 //",
    "T03bsu028pu:516": " catukāraṇehi balavāṃ vidu bodhisattvo bhavate dugharṣu catumāraasaṃprakampyo /",
    "T03bsu028pu:517": " śūnyāvihāri bhavate na ca sattvatyāgī yathavādi sattvakaruṇānugatāvasthānaḥ // Rgs_27.3 //",
    "T03bsu028pu:518": " yo bodhisattva adhimucyati bhāṣyamāṇām ima prajñapāramita māta tathāgatānām /",
    "T03bsu028pu:519": " pratipattiyā ca abhiyujyati āśayena sarvajñatāya abhiprasthitu veditavyo",
    "T03bsu028pu:520": " na ca dharmadhātutathatāya upaiti sthānaṃ bhavatī athānasthita so laghu antarīkṣe /",
    "T03bsu028pu:521": " vidyādharo va abhilambhu vanābhiprāyā khagu kālahīna druma mantrabalādhiṣṭhāno // Rgs_27.5",
    "T03bsu028pu:522": " evaṃ carantu vidu paṇḍitu bodhisattvo na ca budhyakaṃ labhati nāpi ca buddhadharmān /",
    "T03bsu028pu:523": " na ca deśikaṃ na pi ca paśyaka dharmatāyāṃ śāntaiṣiṇāmayu vihāra guṇe ratānām // Rgs_27.6",
    "T03bsu028pu:524": " yāvanta śrāvakavihāra sapratyayānāṃ śāntā samādhipraśame sukhasaṃprayuktā",
    "T03bsu028pu:525": " arhanvimokṣa sthapayitva tathāgatānāṃ sarveṣu agra ayu vihāru niruttaraśca // Rgs_27.7",
    "T03bsu028pu:526": " ākāśi pakṣi viharāti na co patāti dakamadhyi matsya viharāti na co marāti",
    "T03bsu028pu:527": " emeva dhyānabalapāragu bodhisattvo śūnyāvihāri na ca nirvṛti prāpuṇāti //",
    "T03bsu028pu:528": " yo sarvasattvaguṇaagratu gantukāmo agraṃ spṛśeya paramādbhuta buddhajñānam",
    "T03bsu028pu:529": " agraṃ dadeya vara uttamadharmadānam imu agru sevatu vihāru hitaṃkarāṇām //",
    "T03bsu028pu:530": " bhagavatyāṃ ratnaguṇasaṃcayagāthāyāṃ sāraparivarto nāma saptaviṃśatimaḥ //",
    "T03bsu028pu:531": " yāvanti śikṣa paridīpita nāyakena sarveṣa śikṣa ayu agru niruttarā ca /",
    "T03bsu028pu:532": " yaḥ sarvaśikṣavidu icchati pāra gantum imu prajñapāramita śikṣati buddhaśikṣām // Rgs_28.1",
    "T03bsu028pu:533": " agraṃ nidhāna ayu uttamadharmakośa buddhāna gotrajananaṃ sukhasaukhyagañjo",
    "T03bsu028pu:534": " atikrāntanāgata daśaddiśi lokanāthā itu te prasūta na ca kṣīyati dharmadhātuḥ // Rgs_28.2",
    "T03bsu028pu:535": " yāvanti vṛkṣa phalapuṣpavanaspatī yā sarve ca medinisamudgata prādubhūtāḥ /",
    "T03bsu028pu:536": " na ca medinī kṣayamupaiti na cāpi vṛddhiṃ na ca khidyatī na parihāyati nirvikalpā // Rgs_28.3",
    "T03bsu028pu:537": " yāvanta buddhasama śrāvakapratyayāśca marutaśca sarvajagatī sukhasaukhyadharmāḥ /",
    "T03bsu028pu:538": " sarve ti prajñavarapāramitāprasūtā na ca kṣīyate na ca vivardhati jātu prajñā // Rgs_28.4",
    "T03bsu028pu:539": " yāvanta sattva mṛdumadhyamutkṛṣṭa loke sarve avidyaprabhavā sugatena uktāḥ /",
    "T03bsu028pu:540": " sāmagripratyayu pravartati duḥkhayantro na ca yantra kṣīyati avidya na cāpi vṛddhiḥ // Rgs_28.5",
    "T03bsu028pu:541": " yāvanti jñāna nayadvāra uyāyamūlāḥ sarve ti prajñavarapāramitāprasūtāḥ /",
    "T03bsu028pu:542": " sāmagripratyaya pravartati jñānayantro na ca prajñapāramita vardhati hīyate vā // Rgs_28.6",
    "T03bsu028pu:543": " yo tu pratītyasamutpādu anudbhavāye imu prajña akṣayata budhyati bodhisattvo /",
    "T03bsu028pu:544": " so sūrya abhrapaṭale yatha muktaraśmī vidhamitvavidyapaṭalaṃ bhavate svayaṃbhūḥ // Rgs_28.7",
    "T03bsu028pu:545": " bhagavatyāṃ ratnaguṇasaṃcayagāthāyāmavakīrṇakusumaparivarto nāmāṣṭāviṃśatimaḥ //",
    "T03bsu028pu:546": " caturbhī ca dhyāna viharanti mahānubhāvā na ca ālayo na pi ca niśrayu kurvayāti /",
    "T03bsu028pu:547": " api kho punāśrayu ime catudhyāna sāṅgā bheṣyanti bodhivarauttamaprāpaṇāya // Rgs_29.1 //",
    "T03bsu028pu:548": " dhyāne sthito 'tra bhavatī varaprajñalābhī ārūpyarūpi ca samādhi catasra",
    "T03bsu028pu:549": " śreṣṭhā /",
    "T03bsu028pu:550": " upakāribhūta imi dhyāna varāgrabodhau na punāsravakṣati sa śikṣati bodhisattvo // Rgs_29.2",
    "T03bsu028pu:551": " āścaryamadbhutamidaṃ guṇasaṃcayānāṃ dhyāne samādhi viharanti nimitta nāsti",
    "T03bsu028pu:552": " tatra sthitāna yadi bhajyati ātmabhāvo puna kāmadhātu upapadyati yathābhiprāyā // Rgs_29.3",
    "T03bsu028pu:553": " yatha jambudvīpaka manuṣya alabdhapūrvā divi devauttamapurā anuprāpuṇeyā /",
    "T03bsu028pu:554": " paśyitva te viṣaya tatra parigṛhītā punarāgameya na ca niśrayu tatra kuryāt // Rgs_29.4 //",
    "T03bsu028pu:555": " emeva te guṇadharā varabodhisattvā dhyāne samādhi viharitva prayuktayogī /",
    "T03bsu028pu:556": " puna kāmadhātusthita bhonti anopaliptā padmeva vāriṇi aniśrita bāladharme // Rgs_29.5 //",
    "T03bsu028pu:557": " anyatra sattvaparipācana kṣetraśodhī paripūraṇārtha imi pāramitā mahātmā /",
    "T03bsu028pu:558": " ārūpyadhātuupapatti na prārthayantī yatreha bodhiguṇapāramitāna hāni //",
    "T03bsu028pu:559": " yatha kaścideva puruṣo ratanaṃ nidhānaṃ labdhvā tu tatra spṛhabuddhi na saṃjaneyyā /",
    "T03bsu028pu:560": " ekāki so puna gṛhītva parasmi kāle gṛhṇitva geha praviśitva na bhoti lubdho // Rgs_29.7 //",
    "T03bsu028pu:561": " emeva dhyāna catureva samādhi śāntāṃ labdhvāna prīti sukhadāṃ vidu bodhisattvāḥ /",
    "T03bsu028pu:562": " avasṛjya dhyānasukhaprītisamādhilābhaṃ puna kāmadhātu praviśanti jagānukampī // Rgs_29.8 //",
    "T03bsu028pu:563": " yadi bodhisattva viharāti samādhidhyāne rahapratyayāni spṛhabuddhi na saṃjaneyyā /",
    "T03bsu028pu:564": " asamāhito bhavati uddhatakṣiptacitto parihīnabuddhiguṇa nāvika bhinnanāvo",
    "T03bsu028pu:565": " kiṃcāpi rūpamapi śabda tathaiva gandho rasa sparśa kāmaguṇa pañcabhi yukta bhogī /",
    "T03bsu028pu:566": " rahapratyayāna vigato 'nantabodhisattvo satataṃ samāhitu prajānayitavya",
    "T03bsu028pu:567": " śūro // Rgs_29.10 //",
    "T03bsu028pu:568": " parasattvapudgalanidāna viśuddhasattvā vicaranti vīryabalapāramitābhiyuktāḥ /",
    "T03bsu028pu:569": " yatha kumbhadāsi avaśāvaśa bhartikasya tatha sarvasattvavaśatāmupayānti dhīrāḥ // Rgs_29.11",
    "T03bsu028pu:570": " na ca svāmikasya prativākyu dadāti dāsī ākruṣṭa cāpi athavā sada tāḍitā vā",
    "T03bsu028pu:571": " ekāntatrastamanasā sa bhayābhibhūtā māmeva so anu vadhiṣyati kāraṇena //",
    "T03bsu028pu:572": " emeva bodhivaraprasthitu bodhisattvo tiṣṭheya sarvajagatī yatha preṣyabhūto /",
    "T03bsu028pu:573": " anu bodhiāgamu guṇāna ca pāripūrī tṛṇa agni kāṣṭhaprabhavo dahate tameva",
    "T03bsu028pu:574": " avasṛjya ātma sugatāṃ parasattvakārye abhiyukta rātridiva niṣpratikāṅkṣacitto /",
    "T03bsu028pu:575": " māteva ekasutake paricāryamāṇo adhyāśaye na parikhinna upasthiheti //",
    "T03bsu028pu:576": " bhagavatyāṃ ratnaguṇasaṃcayagāthāyāmanugamaparivarto nāmaikūnatriṃśatimaḥ",
    "T03bsu028pu:577": " yo bodhisattva cirasaṃsaraṇābhiprāyo sattvārtha kṣetrapariśodhanayuktayogī /",
    "T03bsu028pu:578": " na ca khedabuddhi aṇumātra upādiyāti so vīryapāramitayukta atandritaśca //",
    "T03bsu028pu:579": " saci kalpakoṭi gaṇaye vidu bodhisattvo cirasaṃjña bodhi samudāniya tena duḥkhe /",
    "T03bsu028pu:580": " ciraduḥkha bheṣyati samācaramāṇu dharmaṃ tatu vīryapāramitahīna kusīdarūpo",
    "T03bsu028pu:581": " prathamaṃ upādu varabodhayi cittupādo so vā anuttaraśivāmanuprāpuṇeyā /",
    "T03bsu028pu:582": " rātriṃdivaikamanasā tamadhiṣṭhiheyā ārambhavīrya vidu paṇḍitu veditavyo //",
    "T03bsu028pu:583": " saci kaścideva vadayeya sumeruśailaṃ bhinditva paśca adhigamyasi agrabodhim /",
    "T03bsu028pu:584": " saci khedabuddhi kurute ca pramāṇabuddhiṃ kausīdyaprāpta bhavate tada bodhisattvo // Rgs_30.4",
    "T03bsu028pu:585": " atha tasyupadyati matī kimutālpamātraṃ kṣaṇamātra bhasma nayatī vilayaṃ sumerum /",
    "T03bsu028pu:586": " ārambhavīrya bhavate vidu bodhisattvo nacireṇa bodhivara lapsyati nāyakānām // Rgs_30.5 //",
    "T03bsu028pu:587": " saci kāyacittavacasā ca parākrameyyā paripācayitva jagatī kariṣyāmi artham /",
    "T03bsu028pu:588": " kausīdyaprāpta bhavatī sthitu ātmasaṃjñaiḥ nairātmabhāvanavidūri nabhaṃ va bhūmeḥ // Rgs_30.6",
    "T03bsu028pu:589": " yasminna kāyu na pi citta na sattvasaṃjñā saṃjñāvivarti sthitu advayadharmacārī /",
    "T03bsu028pu:590": " ayu vīryapāramita ukta hitaṃkareṇa ākāṅkṣamāṇu śivamacyutamagrabodhim //",
    "T03bsu028pu:591": " paruṣaṃ śruṇitva vacanaṃ parato duruktaṃ paritoṣayāti susukhaṃ vidu bodhisattvo /",
    "T03bsu028pu:592": " ko bhāṣate ka śṛṇute kutu kasya kena so yukta kṣāntivarapāramitāya vijño // Rgs_30.8 //",
    "T03bsu028pu:593": " so bodhisattva kṣamate guṇadharmayukto yaścaiva ratnabharitaṃ trisahasra dadyāt /",
    "T03bsu028pu:594": " buddhāna lokavidunārhatapratyayānāṃ kalapuṇya so na bhavate iha dānaskandhe // Rgs_30.9 //",
    "T03bsu028pu:595": " kṣāntīsthitasya pariśudhyati ātmabhāvo dvātriṃśalakṣaṇaprabhāva anantapāro /",
    "T03bsu028pu:596": " [sattvāna śūnyavaradharma niśāmayātī priyu bhoti sarvajagatī kṣamamāṇu",
    "T03bsu028pu:597": " vijño // Rgs_30.10 //",
    "T03bsu028pu:598": " saci kaści candanapuṭaṃ grahiyāna sattvo abhyokireya gurupremata bodhisattvam /",
    "T03bsu028pu:599": " dvitīyo 'pi] agni sakale śirasi kṣipeyā ubhayatra tulyu manu tena upāditavyo // Rgs_30.11",
    "T03bsu028pu:600": " evaṃ kṣamitva vidu paṇḍitu bodhisattvo taṃ cittupādu pariṇāmayi agrabodhau",
    "T03bsu028pu:601": " yāvanti kṣānti rahapratyayasattvadhātoḥ abhibhoti sarvajagatī kṣamamāṇu śūraḥ // Rgs_30.12",
    "T03bsu028pu:602": " kṣamamāṇu eva puna citta upāditavyo narakeṣu tiryayamaloki aneka duḥkhā /",
    "T03bsu028pu:603": " anubhūya kāmaguṇahetu akāmakārā kasmā hu adya na kṣameya nidāna bodhau //",
    "T03bsu028pu:604": " kaśadaṇḍaśastravadhabandhanatāḍanāśca śirachedakarṇacaraṇākaranāsachedāḥ /",
    "T03bsu028pu:605": " yāvanti duḥkha jagatī ahu tatsahāmi kṣāntīya pāramita tiṣṭhati bodhisattvo",
    "T03bsu028pu:606": " bhagavatyāṃ ratnaguṇasaṃcayagāthāyāṃ sadāpraruditaparivarto nāma triṃśatimaḥ //",
    "T03bsu028pu:607": " śīlena udgata bhavanti samādhikāṅkṣī sthita gocare daśabalāna akhaṇḍaśīlāḥ /",
    "T03bsu028pu:608": " yāvanti saṃvarakriya anuvartayanti tāṃ sarvasattvahita bodhayi nāmayanti",
    "T03bsu028pu:609": " saci pratyayānarahabodhi spṛhāṃ janeti [duḥśīla bhoti]viduṣāṃ tatha chidracārī /",
    "T03bsu028pu:610": " atha bodhi uttamaśivāṃ pariṇāmayanti sthitu śīlapāramita kāmaguṇebhi yukto // Rgs_31.2",
    "T03bsu028pu:611": " yo dharma bodhiguṇaāgamu sūratānāṃ so śīlaarthu guṇadharmasamanvitānām /",
    "T03bsu028pu:612": " yo dharma bodhiguṇahāni hitaṃkarāṇāṃ duḥśīlatā ayu prakāśitu nāyakena //",
    "T03bsu028pu:613": " yadi pañca kāmaguṇa bhuñjati bodhisattvo buddhaṃ ca dharma śaraṇāgatu āryasaṃgham /",
    "T03bsu028pu:614": " sarvajñatā ca manasī bhaviṣyāmi buddho sthitu śīlapāramita vedayitavya vijño // Rgs_31.4 //",
    "T03bsu028pu:615": " yadi kalpakoṭi daśabhī kuśalaiḥ pathebhiś caramāṇu pratyayarahatvaspṛhāṃ janeti /",
    "T03bsu028pu:616": " tada khaṇḍaśīlu bhavate api chidraśīlo pārājiko gurutaro ayu cittupādo //",
    "T03bsu028pu:617": " rakṣantu śīla pariṇāmayi agrabodhiṃ na ca tena manyati na ātmana karṣayethā /",
    "T03bsu028pu:618": " ahusaṃjñatā ca parivarjita sattvasaṃjñā sthitu śīlapāramiti vucyati bodhisattvo // Rgs_31.6",
    "T03bsu028pu:619": " yadi bodhisattva caramāṇu jināna mārge imi śīlavānimi duśīla karoti sattvān /",
    "T03bsu028pu:620": " nānātvasaṃjñaprasṛto paramaṃ duśīlo api chidraśīlu na tu so pariśuddhaśīlo",
    "T03bsu028pu:621": " yasyo na asti ahasaṃjña na sattvasaṃjñā saṃjñāvirāgu kutu tasya asaṃvaro",
    "T03bsu028pu:622": " 'sti /",
    "T03bsu028pu:623": " yasyo na saṃvari asaṃvari manyanāsti ayu śīlasaṃvaru prakāśitu nāyakena //",
    "T03bsu028pu:624": " yo evaśīlasamanvāgatu niṣprapañco anapekṣako bhavati sarvapriyāpriyeṣu /",
    "T03bsu028pu:625": " śirahastapāda tyajamāna adīnacitto sarvāstityāgi bhavate satataṃ alīno //",
    "T03bsu028pu:626": " jñātvā ca dharmaprakṛtīṃ vaśikā nirātmyaṃ ātmāna māṃsa tyajamānu adīnacitto /",
    "T03bsu028pu:627": " prāgeva vastu tada bāhira nātyajeyā asthānameta yadi matsari so kareyā //",
    "T03bsu028pu:628": " ahasaṃjñatastu mamatā bhavate ca rāgo kutu tyāgabuddhi bhaviṣyati sā muhānām /",
    "T03bsu028pu:629": " mātsarya preta bhavate upapadyayātī athavā manuṣya tada bhoti daridrarūpo",
    "T03bsu028pu:630": " tada bodhisattva imi jñātva daridrasattvān dānādhimukta bhavatī sada muktatyāgī /",
    "T03bsu028pu:631": " catvāri dvīpi samalaṃkṛtu kheṭatulyaṃ dattvā udagra bhavate na hi dvīpalabdho // Rgs_31.12",
    "T03bsu028pu:632": " dānaṃ daditva vidu paṇḍitu bodhisattvo yāvanti sattva tribhave samanvāharitvā /",
    "T03bsu028pu:633": " sarveṣu teṣu bhavate ayu dattadānaṃ taṃ cāgrabodhi pariṇāmayate jagārtham",
    "T03bsu028pu:634": " na ca vastuniśrayu karoti daditva dānaṃ vidu pāku naiva pratikāṅkṣati so kadācit /",
    "T03bsu028pu:635": " evaṃ tyajitva bhavate vidu sarvatyāgī alpaṃ tyajitva labhate bahu aprameyam // Rgs_31.14 //",
    "T03bsu028pu:636": " yāvanta sattva tribhave nikhilena asti te sarvi dāna dadayanti anantakalpān /",
    "T03bsu028pu:637": " buddhānuloki vidu nārhatipratyayānāṃ yāvanti śrāvakaguṇān parikalpa sthāne",
    "T03bsu028pu:638": " yaśco upāyakuśalo vidu bodhisattvo teṣāṃ sa puṇyakriyavastvanumodayitvā /",
    "T03bsu028pu:639": " sattvārtha agravarabodhayi nāmayeyā abhibhoti sarvajagatī pariṇāmayukto //",
    "T03bsu028pu:640": " kācasya vā maṇina rāśi siyā mahanto vaiḍūryaratna abhibhoti sa sarva eko /",
    "T03bsu028pu:641": " emeva sarvajagatī pṛthu dānaskandho abhibhoti sarvapariṇāmaku bodhisattvo",
    "T03bsu028pu:642": " yadi bodhisattva dadamāna jagasya dānaṃ mamatāṃ na tatra karayenna ca vastuprema /",
    "T03bsu028pu:643": " tatu vardhate kuśalamūla mahānubhāvo candro va tatra prabhamaṇḍalu śuklapakṣe // Rgs_31.18",
    "T03bsu028pu:644": " bhagavatyāṃ ratnaguṇasaṃcayagāthāyāṃ dharmodgataparivarto nāmaikatriṃśatimaḥ //",
    "T03bsu028pu:645": " dānena pretagati chindati bodhisattvo dāridrakaṃ ca chinatī tatha sarvakleśān /",
    "T03bsu028pu:646": " bhogāṃścanantavipulāṃ labhate caranto dānena sattva paripācayi kṛcchraprāptān // Rgs_32.1",
    "T03bsu028pu:647": " śīlena tīryagati varjayi nekarupām aṣṭau ca akṣaṇa kṣaṇāṃ labhate sa nityam /",
    "T03bsu028pu:648": " kṣāntīya rupa labhate paramaṃ udāraṃ suvarṇacchavi priyu jagasya udīkṣaṇīyo // Rgs_32.2 //",
    "T03bsu028pu:649": " vīryeṇa śuklaguṇa hāni na abhyupaiti jñānaṃ ananta labhate jinakośagañjam",
    "T03bsu028pu:650": " dhyānena kāmaguṇa utsṛjate jugupsyān vidyā abhijña abhinirharate samādhim // Rgs_32.3 //",
    "T03bsu028pu:651": " prajñāya dharmaprakṛtī parijānayitvā traidhātukānta samatikramate apāyān /",
    "T03bsu028pu:652": " vartitva cakraratanaṃ puruṣarṣabhāṇāṃ deśeti dharma jagatī dukhasaṃkṣayāye",
    "T03bsu028pu:653": " paripūrayitva imi dharma sa bodhisattvo api kṣetraśuddhi parigṛhṇati sattvaśuddhim /",
    "T03bsu028pu:654": " api buddhavaṃśa parigṛhṇati dharmavaṃśaṃ tatha saṃghavaṃśa parigṛhṇati sarvadharmān // Rgs_32.5",
    "T03bsu028pu:655": " vaidyottamo jagati rogacikitsakārī prajñopadeśa kathito ayu bodhimārgo /",
    "T03bsu028pu:656": " nāmena ratnaguṇasaṃcaya bodhimārgaḥ taṃ sarvasattva itu mārgatu prāpnuvanti // Rgs_32.6 //",
    "T03bsu028pu:657": " bhagavatyāṃ ratnaguṇasaṃcayagāthāyāṃ parīndanāparivarto nāma dvātriṃśatimaḥ //",
    "T03bsu028pu:658": " [ācāryaharibhadrakṛtā praśastiḥ] /",
    "T03bsu028pu:659": " lokaṃ prāpayituṃ sukhena padavīṃ saṃpaddūyāvāhinīṃ kāruṇyāhitacetasā bhagavatā buddhena saṃdīpitam",
    "T03bsu028pu:660": " śrutvā te 'khiladharmatattvanilayaṃ sūtraṃ samādānato gatvā",
    "T03bsu028pu:661": " sthānamaharniśaṃ nijamalaṃ dhmāyantu ye 'bhyāgatāḥ // Rgs_HPr_1 //",
    "T03bsu028pu:662": " kāle 'smin bahudṛṣṭisaṃkulakalau pāṭhe 'pi dūraṃ gate gāthābhedamanekapustakagataṃ dṛṣṭvādhunā nyāyataḥ /",
    "T03bsu028pu:663": " kūpaṃ vādigajendrakumbhadaraṇe bhadreṇa yā śodhitā lokārthaṃ hariṇā mayā suvihitā seyaṃ budhairgṛhyatām āryāṣṭasāhasrikāyā bhagavatyāḥ prajñāpāramitāyāḥ parivartānusāreṇa bhagavatī ratnaguṇasaṃcayagāthā samāptā //",
    "T03bsu028pu:664": " ye dharmā hetuprabhavā hetuṃ teṣāṃ tathāgato hyavadat /",
    "T03bsu028pu:665": " teṣāṃ ca yo nirodha evaṃ vādī mahāśramaṇaḥ //",
    "T03bsu028pu:666": " [lekhakapraśastiḥ] /",
    "T03bsu028pu:667": " yo 'sau dharmaṃ sugatagaditaṃ paṭhate bhaktibhāvān mātrāhīnaṃ kathamapi",
    "T03bsu028pu:668": " padaṃ pādagāthākṣaraṃ vā /",
    "T03bsu028pu:669": " jihvādoṣaiḥ pavanacaritaiḥ śleṣmadoṣapracārair yūyaṃ buddhāḥ subhavanagatā bodhisattvāḥ kṣamadhvam samāptam /",
    "T03bsu028pu:670": " śubham //"
}