{
    "S01divyav_u:0_0": "// divyāvadānam//",
    "S01divyav_u:1_0": "namaḥ śrīsarvabudhhabodhisattvebhyaḥ/",
    "S01divyav_u:2_0": "********** Avadāna 1 **********",
    "S01divyav_u:001.000_0": "div1 koṭikarṇāvadānam/",
    "S01divyav_u:001.001_0": "buddho bhagavāñ śrāvastyāṃ viharati sma jetavane 'nāthapiṇḍadasyārāme/",
    "S01divyav_u:001.001_1": "asmāt parāntake vāsavagrāme balaseno nāma gṛhapatiḥ prativasati āḍhyo mahādhano mahābhogo vistīrṇaviśālaparigraho vaiśravaṇadhanapratispardhī/",
    "S01divyav_u:001.003_0": "tena sadṛśāt kulāt kalatramānītam/",
    "S01divyav_u:001.003_1": "sa tayā sārdhaṃ krīḍati ramate paricārayati/",
    "S01divyav_u:001.004_0": "so 'putraḥ putrābhinandī śivavaruṇakuberaśakrabrahmādīnāyācate ārāmedavatāṃ vanadevatāṃ śṛṅgāṭakadevatāṃ balipratigrāhikāṃ devatām/",
    "S01divyav_u:001.005_0": "sahajāṃ sahadharmikāṃ nityānubaddhāmapi devatāmāyācate/",
    "S01divyav_u:001.006_0": "asti caiṣa loke pravādo yadāyācanahetoḥ putrā jāyante/",
    "S01divyav_u:001.007_0": "duhitaraśceti/",
    "S01divyav_u:001.007_1": "tacca naivam/",
    "S01divyav_u:001.007_2": "yadyevamabhaviṣyat, ekaikasya putrasahasramabhaviṣyat tadyathā rājñaścakravartinaḥ/",
    "S01divyav_u:001.008_0": "api tu trayāṇāṃ sthānānāṃ saṃmukhībhāvāt putrāa jāyante duhitaraśca/",
    "S01divyav_u:001.009_0": "katameṣāṃ trayāṇām? mātāpitarau raktau bhavataḥ saṃnipatitau,",
    "S01divyav_u:001.009_1": "mātā kalyā bhavati ṛtumatī, gandharavḥ pratyupasthito bhavati/",
    "S01divyav_u:001.010_0": "eṣāṃ trayāṇāṃ sthānānāṃ saṃmukhībhāvāt putrā jāyante duhitaraśca/",
    "S01divyav_u:001.011_0": "sa caivamāyācanaparastiṣṭhati//",
    "S01divyav_u:001.012_0_0": "anyatamaśca sattvaścaramabhavikaśca hitaiṣī gṛhītamokṣamārgāntonmukho na nirvāṇe",
    "S01divyav_u:001.012_0_1": "bahirmukhaḥ saṃsārādanarthikaḥ sarvabhavagativyupapattiparānmukho 'ntimadehadhārī",
    "S01divyav_u:001.012_0_2": "anyatamāt sattvanikāyāccyutvā tasya prajāpatyāḥ kukṣimavakrāntaḥ/",
    "S01divyav_u:001.014_0": "pañcāveṇikā dharmā ekatye piṇḍatajātīye mātṛgrāme/",
    "S01divyav_u:001.014_1": "katame pañca? raktaṃ puruṣaṃ jānāti, viraktaṃ jānāti/",
    "S01divyav_u:001.015_0": "kālaṃ jānāti, ṛtuṃ jānāti/",
    "S01divyav_u:001.015_1": "garbhamavakrāntaṃ jānāti/",
    "S01divyav_u:001.016_0": "yasya sakāśād garbhamavakrāmati taṃ jānāti/",
    "S01divyav_u:001.016_1": "dārakaṃ jānāti dārikāṃ jānāti/",
    "S01divyav_u:001.017_0": "saceddārako bhavati, dakṣiṇaṃ kukṣiṃ niśritya tiṣṭhati/",
    "S01divyav_u:001.017_1": "saceddārikā bhavati, vāmaṃ kukṣiṃ niśritya tiṣṭhati/",
    "S01divyav_u:001.018_0": "sā āttamanāttamanāḥ svāmina ārocayati--diṣṭyā āryaputra vardhasva/",
    "S01divyav_u:001.018_1": "āpannasattvāsmi saṃvṛttā/",
    "S01divyav_u:001.019_0": "yathā ca me dakṣiṇaṃ kukṣiṃ niśritya tiṣṭhati, niyataṃ dārako bhaviṣyati/",
    "S01divyav_u:001.019_1": "so 'pi āttamanāttamanā udānam udānayati--apyevāhaṃ cirakālābhilaṣitaṃ putramukhaṃ paśyeyam/",
    "S01divyav_u:001.020_0": "jāto me syānnāvajātaḥ/",
    "S01divyav_u:001.021_0": "kṛtyāni me kurvīt/",
    "S01divyav_u:001.021_1": "bhṛtaḥ pratibibhṛyāt/",
    "S01divyav_u:001.021_2": "dāyādyaṃ pratipadyeta/",
    "S01divyav_u:001.021_3": "kulavaṃśo me cirasthitiko bhaviṣyati/",
    "S01divyav_u:001.022_0": "asmākaṃ cāpyatītakālagatānāmalpaṃ vā prabhūtaṃ vā dānāni dattvā puṇyāni kṛtvā dakṣiṇāmādeśayiṣyati--idaṃ tayoryatratatropapannayorgacchatoranugacchatviti/",
    "S01divyav_u:001.024_0_0": "āpannasattvāṃ ca tāṃ viditvā upariprasādatalagatāmayantritāṃ dhārayati śīte śītopakaraṇairuṣṇa",
    "S01divyav_u:001.024_0_1": "uṣṇopakaraṇairvaidyaprajñaptairāhārair nātitiktair nātyamlair nātilavaṇair nātimadhurair",
    "S01divyav_u:001.024_0_2": "nātikaṭukair nātikaṣāyaistiktāmlalavaṇamadhurakaṭukaṣāyavivarjitairāhāraiḥ,",
    "S01divyav_u:001.024_1": "hārārdhahāravibhūṣitagātrīm apsarasamiva nandanavanavicāriṇīṃ mañcānmañcaṃ pīṭhātpīṭham{na}vatarantīmupa{madha?}rimāṃ bhūmim/",
    "S01divyav_u:001.027_0": "na [2]cāsya amanojñaśabdaśravaṇam yāvadeva garbhasya paripākāya/",
    "S01divyav_u:002.001_0": "sā aṣṭānāṃ vā navānāṃ vā māsānāmatyayāt prasūtā/",
    "S01divyav_u:002.002_0": "dārako jātaḥ/",
    "S01divyav_u:002.002_1": "abhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇaviśālalalāṭaḥ saṃgatabhrūruttuṅganāso ratnapratyuptikayā karṇikayā āmuktayālaṃkṛtaḥ/",
    "S01divyav_u:002.004_0": "balasenena gṛhapatinā ratnaparīkṣakā āhūyoktāḥ/",
    "S01divyav_u:002.004_1": "bhavantaḥ, ratnānāṃ mūlyaṃ kuruta iti/",
    "S01divyav_u:002.005_0": "na śakyate ratnānāṃ mūlyaṃ kartumiti/",
    "S01divyav_u:002.005_1": "dharmatā yasya na śakyate mūlyaṃ kartuṃ tasya koṭimūlyaṃ kriyate/",
    "S01divyav_u:002.006_0": "te kathayanti--gṛhapate, asya ratnasya koṭirmūlyamiti/",
    "S01divyav_u:002.007_0": "tasya jñātayaḥ saṃgamya samāgamya trīṇi saptakāni ekaviṃśatidivasāni vistareṇa jātasya jātimahaṃ kṛtvā nāmadheyaṃ vyavasthāpayanti--kiṃ bhavatu dārakasya nāmeti/",
    "S01divyav_u:002.009_0": "ayaṃ dārakaḥ koṭimūlyayā ratnapratyuptikayā āmuktayā jātaḥ, śravaṇeṣu ca nakṣatreṣu/",
    "S01divyav_u:002.009_1": "bhavatu dārakasya śroṇaḥ koṭikarṇa iti nāma/",
    "S01divyav_u:002.010_0": "yasminneva divase śroṇaḥ koṭikarṇo jātaḥ,",
    "S01divyav_u:002.010_1": "tasminneva divase balasenasya gṛhapaterdvau preṣyadārakau jātau/",
    "S01divyav_u:002.011_0": "tenaikasya dāraka iti nāmadheyaṃ vyavasthāpitam, aparasya pālaka iti/",
    "S01divyav_u:002.012_0": "śroṇaḥ koṭikarṇo 'ṣṭābhyo dhātrībhyo 'nupradatto dvābhyāmaṃsadhātrībhyāṃ dvābhyāṃ krīḍanikābhyāṃ dvābhyāṃ maladhātrībhyāṃ dvābhyāṃ kṣīradhātrībhyām/",
    "S01divyav_u:002.013_0": "so 'ṣṭābhirdhātrībhirunnīyate vardhyate kṣīreṇa dadhnā navanītena sarpiṣā sarpimaṇḍenānyaiścottaptottaptairupakaraṇaviśeṣaiḥ/",
    "S01divyav_u:002.015_0": "āśu vardhate hradasthamiva paṅkajam//",
    "S01divyav_u:002.016_0": "sa yadā mahān saṃvṛttastadā lipyām upanyastaḥ,",
    "S01divyav_u:002.016_1": "saṃkhyāyāṃ gaṇanāyāṃ mudrāyāmuddhāre nyāse nikṣepe vastuparīkṣāyāṃ ratnaparīkṣāyām/",
    "S01divyav_u:002.017_0": "so 'ṣṭāsu parīkṣāsūdghaṭako vācakaḥ piṇḍataḥ paṭupracāraḥ saṃvṛttaḥ/",
    "S01divyav_u:002.018_0": "tasya pitrā trīṇi vāsagṛhāṇi māpitāni haimantikaṃ graiṣmikaṃ vārṣikam/",
    "S01divyav_u:002.018_1": "trīṇi udyānāni māpitāni haimantikaṃ graiṣmikaṃ vārṣikam/",
    "S01divyav_u:002.019_0": "trīṇi antaḥpurāṇi pratyupasthāpitāni jyeṣṭhakaṃ madhyamaṃ kanīyasam/",
    "S01divyav_u:002.020_0": "sa upariprāsādatalagato niṣpuruṣeṇa tūryeṇa krīḍati ramate paricārayati/",
    "S01divyav_u:002.021_0": "balaseno gṛhapatir nityameva kṛṣikarmānte udyuktaḥ/",
    "S01divyav_u:002.021_1": "sa koṭikarṇastaṃ pitaraṃ paśyati nityaṃ kṛṣikarmānte--udyuktam/",
    "S01divyav_u:002.022_0": "sa kathayati--tāta, kasyārthe tvaṃ nityameva kṛṣikarmānte udyuktah? sa kathayati--putra,",
    "S01divyav_u:002.022_1": "yathā tvamupariprāsādatalagato niṣpuruṣeṇa tūryeṇa krīḍasi ramasi paricārayasi,",
    "S01divyav_u:002.022_2": "yadyahamapi evameva krīḍeyaṃ rameyaṃ paricārayeyam,",
    "S01divyav_u:002.022_3": "nacirādevāsmākaṃ bhogāstanutvaṃ parikṣayaṃ paryādāyaṃ gaccheyuḥ/",
    "S01divyav_u:002.025_0": "sa saṃlakṣayati--mamaivārthaṃ codanā kriyate/",
    "S01divyav_u:002.026_0": "sa kathayati--tāta yadyevam, gacchāmi, mahāsamudramavatarāmi/",
    "S01divyav_u:002.026_1": "pitā kathayati--putra tāvantaṃ me ratnajātamasti/",
    "S01divyav_u:002.027_0": "yadi tvaṃ tilataṇḍulakolakulatthanyāyena ratnāni parimokṣyase,",
    "S01divyav_u:002.027_1": "tathāpi me ratnānāṃ parikṣayo na syāt/",
    "S01divyav_u:002.028_0": "sa kathayati--tāta anujānīhi māma, paṇyamādāya mahāsamudramavatarāmīti/",
    "S01divyav_u:002.029_0": "balasenena tasyāvaśyaṃ nirbandhaṃ jñātvānujñātaḥ/",
    "S01divyav_u:002.029_1": "balasenena gṛhapatinā vāsavagrāmake ghaṇṭāvaghoṣaṇaṃ kṛtam--yo yuṣmākamutsahate śroṇena koṭikarṇena sārthavāhena sārdhamaśulkenātarapaṇyena mahāsamudramavatartum,",
    "S01divyav_u:002.029_2": "sa mahāsamudragamanīyaṃ paṇyaṃ samudānayatu/",
    "S01divyav_u:002.031_0": "pañcabhirvaṇikśatairmahāsamudragamanīyaṃ paṇyaṃ samudānītam/",
    "S01divyav_u:002.032_0": "balaseno nāma gṛhapatiḥ saṃlakṣayati--[3]kīdṛśena yānena śroṇaḥ koṭikarṇo yāsyati? sa saṃlakṣayati--saced hastibhiḥ,",
    "S01divyav_u:002.032_1": "hastinaḥ sukumārā durbharāśca,",
    "S01divyav_u:002.032_2": "aśvā api sukumārā dubharāśca,",
    "S01divyav_u:002.032_3": "gardabhāḥ smṛtimantaḥ sukumārāśca/",
    "S01divyav_u:003.003_0": "gardabhayānena gacchatviti/",
    "S01divyav_u:003.003_1": "sa pitrā āhūyoktah--putra na tvayā sārthasya purastād gantavyam, nāpi pṛṣṭhataḥ/",
    "S01divyav_u:003.004_0": "yadi balavāṃścauro bhavati, sārthasya purastānnipatati/",
    "S01divyav_u:003.004_1": "durbalo bhavati, pṛṣṭhato nipatati/",
    "S01divyav_u:003.005_0": "tvayā sārthasya madhye gantavyam/",
    "S01divyav_u:003.005_1": "na ca te sārthavāhe hate sārtho vaktavyaḥ/",
    "S01divyav_u:003.006_0": "dāsakapālakāvapi uktau--putrau, yuvābhyāṃ na kenacit prakāreṇa śroṇaḥ koṭikarṇo moktavya iti//",
    "S01divyav_u:003.008_0": "athāpareṇa samayena śroṇaḥ koṭikarṇaḥ kṛtakautukamaṅgalasvastyayano mātuḥ sakāśamupasaṃkramya pādayor nipatya kathayati--amba gacchāmi,",
    "S01divyav_u:003.010_0": "sā ruditumārabdhā/",
    "S01divyav_u:003.010_1": "sa kathayati--amba kasmād rodasi/",
    "S01divyav_u:003.010_2": "mātā sāśrudurdinavadanā kathayati--putra, kadācidahaṃ putrakaṃ punarapi jīvantaṃ drakṣyāmīti/",
    "S01divyav_u:003.011_0": "sa saṃlakṣayati--ahaṃ maṅgalaiḥ saṃprasthitaḥ/",
    "S01divyav_u:003.012_0": "iyamīdṛśamamaṅgalamabhidhatte/",
    "S01divyav_u:003.012_1": "sa ruṣitaḥ kathayati--amba, ahaṃ kṛtakautūhalamaṅgalasvastyayano mahāsamudraṃ saṃprasthitaḥ/",
    "S01divyav_u:003.013_0": "atyayamatyayato deśaya/",
    "S01divyav_u:003.013_1": "apāyān kiṃ na paśyasīti/",
    "S01divyav_u:003.014_0": "sā kathayati--putra, kharaṃ te vākkarma niścāritam/",
    "S01divyav_u:003.015_0": "apyevaitat karma tanutvaṃ parikṣayaṃ paryādānaṃ gacchet/",
    "S01divyav_u:003.015_1": "sā tenātyayamatyayato kṣamāpitā/",
    "S01divyav_u:003.015_2": "atha śroṇaḥ koṭikarṇaḥ kṛtakautūhalamaṅgalasvastyayanaḥ śakaṭairbhārairmoṭaiḥ piṭakairuṣṭrairgobhirgardabhaiḥ prabhūtaṃ samudragamanīyaṃ paṇyamāropya mahāsamudraṃ saṃprasthitaḥ/",
    "S01divyav_u:003.017_0": "so 'nupūrveṇa grāmanagaranigamapallipattaneṣu cañcūryamāṇo mahāsamudrataṭamanuprāptaḥ/",
    "S01divyav_u:003.018_0": "nipuṇataḥ sāmudram yānapātraṃ pratipādya mahāsamudramavatīrṇo dhanahārakaḥ/",
    "S01divyav_u:003.019_0": "so 'nuguṇena vāyunā ratnadvīpamanuprāptaḥ/",
    "S01divyav_u:003.019_1": "tena tatropaparīkṣyopaparīkṣya ratnānāṃ tad vahanaṃ pūritaṃ tadyathā tilataṇḍulakolakulatthānām/",
    "S01divyav_u:003.020_0": "so 'nuguṇena śroṇaḥ saṃsiddhayānapātro jambudvīpamanuprāptaḥ/",
    "S01divyav_u:003.021_0": "sa sārthastasminneva samudratīre āvāsitaḥ/",
    "S01divyav_u:003.021_1": "sau śroṇaḥ koṭikarṇo 'pi sārthavāho dāsakapālakāvādāya sārthamadhyādekānte 'pakramya āyaṃ vyayaṃ ca tulayitumārabdhaḥ/",
    "S01divyav_u:003.023_0": "paścāt tenāsau dāsako 'bhihitah--dāsaka, paśya sāthaḥ kiṃ karotīti/",
    "S01divyav_u:003.023_1": "sa gataḥ/",
    "S01divyav_u:003.023_2": "yāvat paśyati sthorāṃ lardayantaṃ sārtham/",
    "S01divyav_u:003.024_0": "so 'pi sthorāṃ lardayitumārabdhaḥ/",
    "S01divyav_u:003.024_1": "dāsakaḥ saṃlakṣayati--pālakaḥ sārthavāhaṃ śabdāpayiṣyati/",
    "S01divyav_u:003.025_0": "pālako 'pi saṃlakṣayati--dāsakaḥ sārthavāhaḥ śabdāpayiṣyatīti/",
    "S01divyav_u:003.026_0": "sa sārthaḥ sarātrimeva sthorāṃ lardayitvā saṃprasthitaḥ/",
    "S01divyav_u:003.026_1": "so 'pi gāḍhanidrāvaṣṭabdhaḥ śayitaḥ/",
    "S01divyav_u:003.027_0": "sa sārthastāvad gato yāvatprabhātam/",
    "S01divyav_u:003.027_1": "te kathayanti--bhavantaḥ, kva sārthavāhah? purastād gacchati/",
    "S01divyav_u:003.028_0": "purastād gatvā pṛcchanti--kva sārthavāhah? pṛṣṭhata āgacchati/",
    "S01divyav_u:003.028_1": "pṛṣṭhato gatvā pṛcchanti--kva sārthavāhah? madhye gacchati/",
    "S01divyav_u:003.029_0": "madhye gatvā pṛcchanti/",
    "S01divyav_u:003.029_1": "yāvat tatrāpi nāsti/",
    "S01divyav_u:003.029_2": "dāsakaḥ kathayati--mama buddhirutpannā--pālakaḥ sārthavāhaṃ śabdāpayiṣyati/",
    "S01divyav_u:003.030_0": "pālako 'pi kathayati--mama buddhirutpannā--dāsakaḥ sārthavāhaṃ śabdāpayiṣyati/",
    "S01divyav_u:003.031_0": "bhavantaḥ, na śobhanaṃ kṛtam yadasmābhiḥ sārthavāhaśchoritaḥ/",
    "S01divyav_u:003.032_0": "āgacchata, nivārtāmaḥ/",
    "S01divyav_u:003.032_1": "te kathayanti--bhavantaḥ, yadi vayaṃ nivartiṣyāmaḥ/",
    "S01divyav_u:004.001_0": "[4]sarva evānayena vyasanamāpatsyāmaḥ/",
    "S01divyav_u:004.001_1": "āgacchata, kriyākāraṃ tāvat karmah--tāvanna kenacicchroṇasya koṭikarṇasya mātāpitṛbhyāmārocayitavyam yāvad bhāṇḍaṃ pratiśāmitaṃ bhavati/",
    "S01divyav_u:004.002_0": "te kriyākāraṃ kṛtvā gatāḥ/",
    "S01divyav_u:004.003_0": "śroṇasya koṭikarṇasya mātāpitṛbhyāṃ śrutam--śroṇaḥ koṭikarṇo 'bhyāgata iti/",
    "S01divyav_u:004.004_0": "te kathayanti--pṛṣṭhata āgacchati/",
    "S01divyav_u:004.005_0": "pṛṣṭhato gatvā pṛcchatah--kva sārthavāhah? purastād gacchatīti/",
    "S01divyav_u:004.006_0": "taistāvadākulīkṛtau yāvad bhāṇḍaṃ pratiśāmitam/",
    "S01divyav_u:004.006_1": "paścāt te kathayanti--amba vismṛto 'smābhiḥ sārthavāha iti/",
    "S01divyav_u:004.007_0": "tābhyāmeka āgatya kathayati--ayaṃ śroṇaḥ koṭikarṇo 'bhyāgata iti/",
    "S01divyav_u:004.008_0": "tasya tāvabhisāraṃ dattvā pratyudgatau na paśyataḥ/",
    "S01divyav_u:004.008_1": "apara āgatya kathayati--amba, diṣṭyā vardhasva, ayaṃ śroṇaḥ koṭikarṇo 'bhyāgata iti/",
    "S01divyav_u:004.009_0": "tasya tāvabhisāraṃ dattvā pratyudgatau na paśyataḥ/",
    "S01divyav_u:004.010_0": "tau na kasyacit punarapi śraddadhātumārabdhau/",
    "S01divyav_u:004.010_1": "tābhyāmudyāneṣu svakasabhādevakuleṣu cchatrāṇi vyajanāni kalaśāni upānahāni cākṣarāṇi abhilikhitāni dattāni sthāpitāni--yadi tāvacchroṇaḥ koṭikarṇo jīvati,",
    "S01divyav_u:004.012_0": "atha cyutaḥ kālagataḥ, tasyaiva gatyupapattisthānāt sthānāntaraviśeṣatāyai/",
    "S01divyav_u:004.013_0": "tau śokena rudantāvandhībhūtau//",
    "S01divyav_u:004.014_0": "śroṇaḥ koṭikarṇaḥ sārthavāho 'pi sūryāṃśubhiḥ spṛṣṭa ātāpitaḥ prativibuddho yāvat sārthaṃ na paśyati nānyatra gardabhayānameva/",
    "S01divyav_u:004.015_0": "sa taṃ gardabhayānamabhiruhya saṃprasthitaḥ/",
    "S01divyav_u:004.016_0": "rātrau ca vātena pravāyatā vālukayā mārgo vyapoḍhaḥ pithitaḥ/",
    "S01divyav_u:004.016_1": "te ca gardabhāḥ smṛtimanto gandhamāghrāyāghrāya śanairmandamandaṃ saṃprasthitāḥ/",
    "S01divyav_u:004.017_0": "sārthavāhaḥ saṃlakṣayati--kasmādete śanairmandamandaṃ gacchantīti kṛtvā pratodayaṣṭyā tāḍitāḥ/",
    "S01divyav_u:004.018_0": "te saṃbhrāntā ākulībhūtāḥ smṛtibhraṣṭā unmārgeṇa saṃprasthitāḥ, yāvadanyatamāśāṭavīṃ praviṣṭāḥ/",
    "S01divyav_u:004.019_0": "te tṛṣārtā vihvalavadanā jihvāṃ nirnāmayya gacchanti/",
    "S01divyav_u:004.020_0": "tān dṛṣṭvā tasya kāruṇyamutpannam/",
    "S01divyav_u:004.020_1": "sa saṃlakṣayati--yadi etān notsrakṣyāmi, anayena vyasanamāpatsye/",
    "S01divyav_u:004.021_0": "ko 'sau nirghṛṇahṛdayastyaktaparalokaśca ya eṣāṃ pratodayaṣṭiṃ kāye nipātayiṣyati? tena ta utsṛṣṭāh--adyāgreṇa acchinnāgrāṇi tṛṇāni bhakṣayata anavamarditāni,",
    "S01divyav_u:004.021_1": "pānīyāni pibata anāvilāni, caturdiśaṃ ca śītalā vāyavo vāntviti/",
    "S01divyav_u:004.024_0": "sa tānutsṛjya padbhyāṃ saṃprasthitaḥ/",
    "S01divyav_u:004.024_1": "yāvat paśyati āyasaṃ nagaramuccaṃ ca pragṛhītaṃ ca/",
    "S01divyav_u:004.025_0": "tatra dvāre puruṣastiṣṭhati kālo raudrāścaṇḍo lohitākṣa udviddhapiṇḍo lohalaguḍavyagrahastaḥ/",
    "S01divyav_u:004.026_0": "sa tasya sakāśamupasaṃkrāntaḥ/",
    "S01divyav_u:004.026_1": "upasaṃkramya taṃ puruṣaṃ pṛcchati--asti atra bhoḥ puruṣa pānīyamiti/",
    "S01divyav_u:004.027_0": "sa tūṣṇīṃ vyavasthitaḥ/",
    "S01divyav_u:004.027_1": "bhūtastena pṛṣṭah--astyatra nagare pānīyamiti/",
    "S01divyav_u:004.028_0": "bhūyo 'pi sa tūṣṇīṃ vyavasthitaḥ/",
    "S01divyav_u:004.028_1": "tena sārthavāhena tatra praviśya pānīyaṃ pānīyam iti śabdo niścāritaḥ/",
    "S01divyav_u:004.029_0": "yāvat pañcamātraiḥ pretasahasrairdagdhasthūṇāsadṛśairasthiyantravaducchritaiḥ svakeśaromapraticchannaiḥ parvatodarasaṃnibhaiḥ sūcīchidropamamukhairanuparivāritaḥ śroṇaḥ koṭikarṇaḥ/",
    "S01divyav_u:004.031_0": "te kathayanti--sārthavāha kāruṇikastvam/",
    "S01divyav_u:004.031_1": "asmākaṃ tṛṣārtānāṃ pānīyamanuprayaccha/",
    "S01divyav_u:004.031_2": "sa kathayati--bhavantaḥ, ahamapi pānīyameva mṛgayāmi/",
    "S01divyav_u:004.032_0": "kuto 'ham yuṣmākaṃ pānīyamanuprayacchāmīti? [5]te kathayanti--sārthavāha,",
    "S01divyav_u:004.032_1": "pretanagaramidam, kuto 'tra pānīyam? adyāsmābhirdvādaśabhirvarṣaistvatsakāśātpānīyaṃ pānīyamiti śabdaḥ śrutaḥ/",
    "S01divyav_u:005.002_0": "sa kathayati--ke yūyaṃ bhavantaḥ,",
    "S01divyav_u:005.002_1": "kena vā karmaṇā ihopapannāh? śroṇa duṣkuhakā jāmbūdvīpakā manuṣyāḥ/",
    "S01divyav_u:005.003_0": "nābhiśraddadhāsyasi/",
    "S01divyav_u:005.003_1": "ahaṃ bhavantaḥ pratyakṣadarśī, kasmānnābhiśraddadhāsye? te gāthāṃ bhāṣante--",
    "S01divyav_u:005.005_0": "ākrośakā roṣakā vayaṃ matsariṇaḥ kuṭukuñcakā vayam/",
    "S01divyav_u:005.006_0": "dānaṃ ca na dattamaṇvapi yena vayaṃ pitṛlokamāgatāḥ//1//",
    "S01divyav_u:005.007_0": "śroṇa gaccha, puṇyamaheśākhyastvam/",
    "S01divyav_u:005.007_1": "asti kaścit tvayā dṛṣṭaḥ pretanagaraṃ praviṣṭaḥ svastikṣemābhyāṃ nirgacchan? sa saṃprasthito yāvat tenāsau puruṣo dṛṣṭaḥ/",
    "S01divyav_u:005.008_0": "tenoktah--bhadramukha, aho bata tvayā mamārocitaṃ syāt yathedaṃ pretanagaramiti,",
    "S01divyav_u:005.009_0": "sa tenoktah--śroṇa gaccha, puṇyamaheśākhyastvam, yena tvaṃ pretanagaraṃ praviśya svastikṣemābhyāṃ nirgataḥ/",
    "S01divyav_u:005.011_0": "sa saṃprasthitaḥ/",
    "S01divyav_u:005.011_1": "yāvadaparaṃ paśyati āyasaṃ nagaramuccaṃ ca pragṛhītaṃ ca/",
    "S01divyav_u:005.011_2": "tatrāpi dvāre puruṣastiṣṭhati kālaścaṇḍo lohitākṣa udviddhapiṇḍo lohalaguḍavyagrahastaḥ/",
    "S01divyav_u:005.012_0": "sa tasya sakāśamupasaṃkrāntaḥ/",
    "S01divyav_u:005.013_0": "upasaṃkramyaivamāha--bhoḥ puruṣa, asti atra nagare pānīyam? sa tūṣṇīṃ vyavasthitaḥ/",
    "S01divyav_u:005.014_0": "bhūyastena pṛṣṭah--bhoḥ puruṣa, asti atra nagare pānīyam? sa tūṣṇīṃ vyavasthitaḥ/",
    "S01divyav_u:005.015_0": "tena tatra praviśya pānīyaṃ pānīyam iti śabdaḥ kṛtaḥ/",
    "S01divyav_u:005.015_1": "anekaiḥ pretasahasrairdagdhasthūṇākṛtibhirasthiyantravaducchritaiḥ svakeśaromapraticchannaiḥ parvatodarasaṃnibhaiḥ sūcīchidropamamukhairanuparivāritaḥ/",
    "S01divyav_u:005.017_0": "śroṇa kāruṇikastvam/",
    "S01divyav_u:005.017_1": "asmākaṃ tṛṣārtānāṃ pānīyamanuprayaccha/",
    "S01divyav_u:005.017_2": "sa kathayati--ahamapi bhavantaḥ pānīyameva mṛgayāmi/",
    "S01divyav_u:005.018_0": "kuto 'ham yuṣmākaṃ pānīyaṃ dadāmīti? te kathayanti--śroṇa, pretanagaramidam/",
    "S01divyav_u:005.019_0": "kuto 'tra pānīyam? adyāsmābhirdvādaśabhirvarṣaistvatsakāśāt pānīyaṃ pānīyamiti śabdaḥ śrutaḥ/",
    "S01divyav_u:005.020_0": "sa cāha--ke yūyaṃ bhavantaḥ, kena vā karmaṇā ihopapannāh? ta ūcuh--śroṇa,",
    "S01divyav_u:005.020_1": "duṣkuhakā jāmbudvīpakā manuṣyāḥ/",
    "S01divyav_u:005.021_0": "nābhiśraddadhāsyasi/",
    "S01divyav_u:005.021_1": "sa cāha--ahaṃ bhavantaḥ pratyakṣadarśī/",
    "S01divyav_u:005.022_0": "kasmānnābhiśraddadhāsye? te gāthāṃ bhāṣante--",
    "S01divyav_u:005.023_0": "ārogyamadena mattakā ye dhanamogamadena mattakāḥ/",
    "S01divyav_u:005.024_0": "dānaṃ ca na dattamaṇvapi yena vayaṃ pitṛlokamāgatāḥ//2//",
    "S01divyav_u:005.025_0": "śroṇa gaccha, puṇyakarmā tvam/",
    "S01divyav_u:005.025_1": "asti kaścit tvayā dṛṣṭaḥ śrutaḥ sa pretanagaraṃ praviśya kvastikṣemābhyāṃ jīvannirgacchan? sa saṃprasthitaḥ/",
    "S01divyav_u:005.026_0": "yāvat tenāsau puruṣo dṛṣṭaḥ/",
    "S01divyav_u:005.026_1": "sa tenoktah--bhadramukha, aho bata yadi tvayā mamārocitaṃ syād yathedaṃ pretanagaramiti,",
    "S01divyav_u:005.028_0": "sa kathayati--śroṇa gaccha, puṇyamaheśākhyastvam/",
    "S01divyav_u:005.028_1": "asti kaścit tvayā dṛṣṭaḥ śruto vā pretanagaraṃ praviśya svastikṣemābhyāṃ jīvan nirgacchan? sa saṃprasthitaḥ/",
    "S01divyav_u:005.029_0": "yāvat paśyati sūryasyāstagamanakāle vimāna, catasro 'psarasah abhirūpāḥ prāsādikā darśanīyāḥ/",
    "S01divyav_u:005.030_0": "ekaḥ puruṣo 'bhirūpo darśanīyaḥ prāsādikah aṅgadakuṇḍalavicitramālyābharaṇānulepanastābhiḥ sārdhaṃ krīḍati ramate paricārayati/",
    "S01divyav_u:005.032_0": "sa tairdūrata eva dṛṣṭaḥ/",
    "S01divyav_u:005.032_1": "te taṃ pratyavabhāṣitumārabdhāḥ/",
    "S01divyav_u:005.032_2": "svāgatam [6]śroṇa, māsi tṛṣito bubhukṣito vā? sa saṃlakṣayati--nūnaṃ devo 'yaṃ vā nāgo vā yakṣo vā bhaviṣyati/",
    "S01divyav_u:006.002_0": "āha ca--ārya tṛṣito 'smi, bubhukṣito 'smi/",
    "S01divyav_u:006.002_1": "sa taiḥ snāpito bhojitaḥ/",
    "S01divyav_u:006.002_2": "sa tasmin vimāne tāvat sthito yāvat sūryasyābhyudgamanakālasamayaḥ/",
    "S01divyav_u:006.003_0": "sa tenoktah--śroṇa avatarasva, ādīnavo 'tra bhaviṣyati/",
    "S01divyav_u:006.004_0": "so 'vatīrya ekānte vyavasthitaḥ/",
    "S01divyav_u:006.004_1": "tataḥ paścāt sūryasyābhyudgamanakālasamaye tadvimānamantarhitam/",
    "S01divyav_u:006.005_0": "tā api apsaraso 'ntarhitāśca/",
    "S01divyav_u:006.005_1": "catvāraḥ śyāmaśabalāḥ kurkurāḥ prādurbhūtāḥ/",
    "S01divyav_u:006.006_0": "taistaṃ puruṣamavamūrdhakaṃ pātayitvā tāvat pṛṣṭavaṃśānutpāṭyotpāṭya bhikṣito yāvat sūryasyāstagamanakālasamayaḥ/",
    "S01divyav_u:006.007_0": "tataḥ paścāt punarapi tadvimānaṃ prādurbhūtam, tā apsarasaḥ prādurbhūtāḥ/",
    "S01divyav_u:006.008_0": "sa ca puruṣastābhiḥ sārdhaṃ krīḍati ramate paricārayati/",
    "S01divyav_u:006.008_1": "sa teṣāṃ sakāśamupasaṃkramya kathayati--ke yūyam,",
    "S01divyav_u:006.008_2": "kena ca karmaṇā ihopapannāh? te procuh--śroṇa duṣkuhakā jāmbudvīpakā manuṣyāḥ/",
    "S01divyav_u:006.010_0": "nābhiśraddadhāsyasi/",
    "S01divyav_u:006.010_1": "sa cāha--ahaṃ pratyakṣadarśī, kathaṃ nābhiśraddadhāsye? śroṇa, ahaṃ vāsavagrāmake aurabhraka āsīt/",
    "S01divyav_u:006.011_0": "urabhrān praghātya praghātya māṃsaṃ vikrīya jīvikāṃ kalpayāmi/",
    "S01divyav_u:006.012_0": "āryaśca mahākātyāyano mamānukampayā āgatya kathayati--bhadramukha,",
    "S01divyav_u:006.012_1": "aniṣṭo 'sya karmaṇaḥ phalavipākaḥ/",
    "S01divyav_u:006.013_0": "virama tvamasmāt pāpakādasaddharmāt/",
    "S01divyav_u:006.013_1": "nāhaṃ tasya vacanena viramāmi/",
    "S01divyav_u:006.014_0": "bhūyo bhūyaḥ sa māṃ vicchandayati--bhadramukha, aniṣṭo 'sya karmaṇo phalavipākaḥ/",
    "S01divyav_u:006.015_0": "virama tvamasmāt pāpakādasaddharmāt/",
    "S01divyav_u:006.015_1": "tathāpi ahaṃ na prativiramāmi/",
    "S01divyav_u:006.015_2": "sa māṃ pṛcchati--bhadramukha, kiṃ tvametānurabhrān divā praghātayasi āhosvidū rātrau? mayoktah--ārya divā,",
    "S01divyav_u:006.017_0": "sa kathayati--bhadramukha, rātrau śīlasamādānaṃ kiṃ na gṛhṇāsi/",
    "S01divyav_u:006.017_1": "mayā tasyāntikād rātrau śīlasamādānaṃ gṛhītam/",
    "S01divyav_u:006.018_0": "yattad rātrau śīlasamādānaṃ gṛhītam,",
    "S01divyav_u:006.018_1": "tasya karmaṇo vipākena rātrāvevaṃvidhaṃ divyaṃ sukhaṃ pratyanubhavāmi/",
    "S01divyav_u:006.019_0": "yanmayā divā urabhrāḥ praghātitāḥ, tasya karmaṇo vipākena divā evaṃvidhaṃ duḥkhaṃ pratyanubhavāmi/",
    "S01divyav_u:006.020_0": "gāthāṃ ca bhāṣate--",
    "S01divyav_u:006.021_0": "divasaṃ paraprāṇapīḍako rātrau śīlaguṇaiḥ samanvitaḥ/",
    "S01divyav_u:006.022_0": "tasyaitatkarmaṇaḥ phalaṃ hyanubhavāmi kalyāṇapāpakam//3//",
    "S01divyav_u:006.023_0": "śroṇa, gamiṣyasi tvaṃ vāsavagrāmakam? gamiṣyāmi/",
    "S01divyav_u:006.023_1": "tatra mama putraḥ prativasati/",
    "S01divyav_u:006.023_2": "sa urabhrān praghātya praghātya jīvikāṃ kalpayati/",
    "S01divyav_u:006.024_0": "sa tvayā vaktavyah--dṛṣṭaste mayā pitāa/",
    "S01divyav_u:006.025_0": "kathayati--aniṣṭo 'sya karmaṇaḥ phalavipākaḥ/",
    "S01divyav_u:006.025_1": "viramāsmāt pāpakādasaddharmāt/",
    "S01divyav_u:006.025_2": "bhoḥ puruṣa, tvamevaṃ kathayasi--duṣkuhakā jāmbudvīpakā manuṣyā iti/",
    "S01divyav_u:006.026_0": "nābhiśraddadhāsyati/",
    "S01divyav_u:006.026_1": "śroṇa, yadi na śraddadhāsyati, vaktavyastava pitā kathayati--asti sūnādhastāt suvarṇasya kalaśaḥ pūrayitvā sthāpitaḥ/",
    "S01divyav_u:006.028_0": "tamuddhṛtyātmānaṃ samyaksukhena prīṇaya/",
    "S01divyav_u:006.028_1": "āryaṃ ca mahākātyāyanaṃ kālena kālaṃ piṇḍakena pratipādaya, asmākaṃ ca nāṃnā dakṣiṇāmādeśaya/",
    "S01divyav_u:006.029_0": "apyevaitat karma tanutvaṃ parikṣayaṃ paryādānaṃ gacchet/",
    "S01divyav_u:006.030_0": "sa saṃprasthitaḥ/",
    "S01divyav_u:006.030_1": "yāvat sūryasyābhyudgamanakālasamaye paśyati aparaṃ vimānam/",
    "S01divyav_u:006.031_0": "tatra ekā apsarā abhirūpā darśanīyā prāsādikā,",
    "S01divyav_u:006.031_1": "ekaśca puruṣa abhirūpo darśanīyaḥ prāsādikah aṅgadakuṇḍalavicitramālyābharaṇānulepanastayā sārdhaṃ krīḍati ramate [7]paricārayati/",
    "S01divyav_u:007.001_0": "sa taṃ dūrata eva dṛṣṭvā pratyavabhāṣitumārabdhaḥ/",
    "S01divyav_u:007.001_1": "svāgataṃ śroṇa, mā tṛṣito 'si, mā bubhukṣito 'si vā? sa saṃlakṣayati--nūnamayaṃ devo vā nāgo vā yakṣo vā bhaviṣyati/",
    "S01divyav_u:007.003_0": "sa kathayati--tṛṣito 'smi bubhukṣitaśca/",
    "S01divyav_u:007.003_1": "sa tena snāpito bhojitaḥ/",
    "S01divyav_u:007.003_2": "sa tasmin vimāne tāvat sthito yāvat sūryasyāstaṃgamanakālasamayaḥ/",
    "S01divyav_u:007.004_0": "sa tenoktah--avatarasva, ādīnavo 'tra bhaviṣyati/",
    "S01divyav_u:007.005_0": "sa dṛṣṭādīnavo 'vatīrya ekānte 'vasthitaḥ/",
    "S01divyav_u:007.005_1": "tataḥ paścāt sūryasyāstagamanakālasamaye tadvimānamantarhitam/",
    "S01divyav_u:007.006_0": "sāpi apsarā antarhitā/",
    "S01divyav_u:007.006_1": "mahatī śatapadī prādurbhūtā/",
    "S01divyav_u:007.006_2": "tayā tasya puruṣasya kāyena kāyaṃ saptakṛtvo veṣṭayitvā tāvaduparimastiṣkaṃ bhakṣayantī sthitā,",
    "S01divyav_u:007.006_3": "yāvat sa eva sūryasyābhyudgamanakālasamayaḥ/",
    "S01divyav_u:007.008_0": "tataḥ paścāt punarapi tadvimānaṃ prādurbhūtam/",
    "S01divyav_u:007.009_0": "sāpi apsarāḥ prādurbhūtā/",
    "S01divyav_u:007.009_1": "sa ca puruṣo 'bhirūpo darśanīyaḥ prāsādikastayā sārdhaṃ krīḍati ramate paricārayati/",
    "S01divyav_u:007.010_0": "sa tamupasaṃkramya pṛcchati--ko bhavān,",
    "S01divyav_u:007.010_1": "kena karmaṇā ihopapannah? sa evamāha--śroṇa,",
    "S01divyav_u:007.010_2": "duṣkuhakā jāmbūdvīpakā manuṣyāḥ,",
    "S01divyav_u:007.011_0": "sa kathayati--ahaṃ pratyakṣadarśī,",
    "S01divyav_u:007.011_1": "kasmānnābhiśraddadhāsye? sa kathayati--yadi evam,",
    "S01divyav_u:007.011_2": "ahaṃ vāsavagrāmake brāhmaṇa āsīt pāradārikaḥ/",
    "S01divyav_u:007.013_0": "āryaśca mahākātyāyano mamānukampayā āgatya kathayati--bhadramukha,",
    "S01divyav_u:007.013_1": "aniṣṭo 'sya karmaṇaḥ phalavipākaḥ/",
    "S01divyav_u:007.014_0": "virama tvamasmāt pāpakādasaddharmāt/",
    "S01divyav_u:007.014_1": "tasya vacanādahaṃ na prativiramāmi/",
    "S01divyav_u:007.015_0": "bhūyo bhūyaḥ sa māma vicchandayati/",
    "S01divyav_u:007.015_1": "tathaivāhaṃ tasmāt pāpakādasaddharmānna prativiramāmi/",
    "S01divyav_u:007.016_0": "sa māṃ pṛcchati--bhadramukha, paradārān kiṃ tvaṃ divā gacchasi,",
    "S01divyav_u:007.016_1": "āhosvid rātrau? sa mayābhihitah--ārya rātrau/",
    "S01divyav_u:007.017_0": "sa kathayati--bhadramukha, divā kiṃ na śīlasamādānaṃ gṛhṇāsi? mayā tasyāntike divā śīlasamādānaṃ gṛhītam/",
    "S01divyav_u:007.018_0": "yattanmayā āryasya kātyāyanasyāntikād divā śīlasamādānaṃ gṛhītam,",
    "S01divyav_u:007.018_1": "tasya karmaṇo vipākena divā evaṃvidhaṃ divyasukhaṃ pratyanubhavāmi/",
    "S01divyav_u:007.020_0": "yattadrātrau paradārābhigamanaṃ kṛtam,",
    "S01divyav_u:007.020_1": "tasya karmaṇo vipākena rātrāvevaṃvidhaṃ duḥkhaṃ pratyanubhavāmi/",
    "S01divyav_u:007.021_0": "gāthāṃ ca bhāṣate--",
    "S01divyav_u:007.022_0": "rātrau paradāramūrcchito, divasaṃ śīlaguṇaiḥ samanvitaḥ/",
    "S01divyav_u:007.023_0": "tasyaitat karmaṇaḥ phalaṃ hyanubhavāmi kalyāṇapāpakam//4//",
    "S01divyav_u:007.024_0": "śroṇa, gamiṣyasi tvaṃ vāsavagrāmakam/",
    "S01divyav_u:007.024_1": "tatra mama putro brāhmaṇaḥ pāradārikaḥ/",
    "S01divyav_u:007.024_2": "sa vaktavyah--dṛṣṭaste mayā pitā/",
    "S01divyav_u:007.025_0": "sa kathayati--aniṣṭo 'sya karmaṇaḥ phalavipākaḥ/",
    "S01divyav_u:007.025_1": "viramāsmāt pāpakādasaddharmāt/",
    "S01divyav_u:007.026_0": "bhoḥ puruṣa, tvamevaṃ kathayasi--duṣkuhakā jāmbudvīpakā manuṣyā iti/",
    "S01divyav_u:007.026_1": "etanme kaḥ śraddadhāsyati? śroṇa yanna śraddadhāsyati,",
    "S01divyav_u:007.026_2": "vaktavyah--tava pitrā agniṣṭomasyādhastāt suvarṇakalaśaḥ pūrayitvā sthāpitaḥ/",
    "S01divyav_u:007.028_0": "tamuddhṛtyātmānaṃ samyaksukhena prīṇaya/",
    "S01divyav_u:007.028_1": "āryaṃ ca mahākātyāyanaṃ kālena kālaṃ piṇḍakena pratipādaya/",
    "S01divyav_u:007.029_0": "asmākaṃ ca nāṃnā dakṣiṇāṃ deśaya/",
    "S01divyav_u:007.029_1": "apyevaitat karma tanutvaṃ parikṣayaṃ paryādānaṃ gacchet/",
    "S01divyav_u:007.030_0": "sa saṃprasthitaḥ/",
    "S01divyav_u:007.030_1": "yāvat paśyati vimānam/",
    "S01divyav_u:007.030_2": "tatraikā strī abhirūpā darśanīyā prāsādikā aṅgadakuṇḍalavicitramālyābharaṇānulepanā/",
    "S01divyav_u:007.031_0": "tasyāścaturṣu paryaṅkapādakeṣu catvāraḥ pretā baddhāstiṣṭhanti/",
    "S01divyav_u:007.032_0": "sā taṃ dūrata eva dṛṣṭvā pratyavabhāṣitumārabdhā--[8]śroṇa, svāgatam/",
    "S01divyav_u:008.001_0": "mā tṛṣito 'si mā bubhukṣito 'si vā? sa saṃlakṣayati--nūnaṃ devīyaṃ vā nāgī vā yakṣī vā bhaviṣyati/",
    "S01divyav_u:008.002_0": "sa kathayati--ārye, tṛṣito 'smi bubhukṣito 'smi/",
    "S01divyav_u:008.002_1": "tayāsāvudvartitaḥ snāpita āhāro dattaḥ/",
    "S01divyav_u:008.003_0": "uktaṃ ca--śroṇa, yadi ete kiṃcinmṛgayanti, mā dāsyasīti uktvā teṣāṃ sattvānāṃ karmasvakaṭāṃ pratyakṣīkartukāmā vimānaṃ praviśyāvasthitā/",
    "S01divyav_u:008.004_0": "te mṛgayitumārabdhāh--śroṇa kāruṇikastvam/",
    "S01divyav_u:008.005_0": "bubhukṣitā vayam/",
    "S01divyav_u:008.005_1": "asmākamanuprayaccha/",
    "S01divyav_u:008.005_2": "tenaikasya kṣiptam--busaplāvī prādurbhūtā/",
    "S01divyav_u:008.006_0": "aparasya kṣiptam--ayoguḍaṃ bhakṣayitumārabdhaḥ/",
    "S01divyav_u:008.006_1": "aparasya kṣiptam--svamāṃsaṃ bhakṣayitumārabdhah--aparasya kṣiptam--pūyaśoṇitaṃ prādurbhūtam/",
    "S01divyav_u:008.007_0": "sā visragandhena nirgatā/",
    "S01divyav_u:008.008_0": "śroṇa nivāritastvaṃ mayā/",
    "S01divyav_u:008.008_1": "kasmāt tvayaiṣāṃ dattam? kiṃ kathayati--ayaṃ me svāmī, ayaṃ me putraḥ, iyaṃ me snuṣā, iyaṃ me dāsī/",
    "S01divyav_u:008.010_0": "sa āha--ke yūyam, kena vā karmaṇā ihopapannāh? tayoktam--śroṇa,",
    "S01divyav_u:008.010_1": "duṣkuhakā jāmbudvīpakā manuṣyā iti nābhiśraddadhāsyasi/",
    "S01divyav_u:008.011_0": "ahaṃ pratyakṣadarśī kasmānnābhiśraddadhāsye? sā kathayati--ahaṃ vāsavagrāmake brāhmaṇī āsīt/",
    "S01divyav_u:008.012_0": "mayā nakṣatrarātryāṃ pratyupasthitāyāṃ praṇītamāhāraṃ sajjīkṛtam/",
    "S01divyav_u:008.013_0": "āryamahākātyāyano mamānukampayā vāsavagrāmake piṇḍāya prāvikṣat/",
    "S01divyav_u:008.014_0": "sa mayā dṛṣṭaḥ kāyaprāsādikaścittaprāsādikaḥ/",
    "S01divyav_u:008.014_1": "cittamabhiprasannaṃ dṛṣṭvā sa mayā prasādajātayā piṇḍakena pratipāditaḥ/",
    "S01divyav_u:008.015_0": "tasyā mama buddhirutpannā--svāminamanumodayāmi, prāmodyamutpādayiṣyatīti/",
    "S01divyav_u:008.016_0": "sa snātvā āgataḥ/",
    "S01divyav_u:008.016_1": "mayoktam--āryaputra, anumodasva, mayāryo mahākātyāyanaḥ piṇḍakena pratipāditaḥ/",
    "S01divyav_u:008.017_0": "sa ruṣito yāvad brāhmaṇānāṃ na dīyate,",
    "S01divyav_u:008.017_1": "jñātīnāṃ vā jñātipūjā na kriyate,",
    "S01divyav_u:008.017_2_0": "tāvattvayā tasmai muṇḍakāya śramaṇakāyāgrapiṇḍakaṃ dattam? so 'marṣajātaḥ kathayati--kasmāt",
    "S01divyav_u:008.017_2_1": "sa muṇḍakaḥ śramaṇako busaplāvīṃ na bhakṣayatīti? tasya karmaṇo vipākenāyaṃ busaplāvīṃ",
    "S01divyav_u:008.017_2_2": "bhakṣayati/",
    "S01divyav_u:008.020_0": "mama buddhirutpannā--putramapi anumodayāmi, prāmodyamutpādayiṣyatīti/",
    "S01divyav_u:008.021_0": "so 'pi mayoktah--putra, anumodasva, mayāryo mahākātyāyanaḥ piṇḍakena pratipāditaḥ/",
    "S01divyav_u:008.021_1": "so 'pi ruṣito yāvad brāhmaṇānāṃ na dīyate,",
    "S01divyav_u:008.021_2": "jñātīnāṃ vā jñātipūjā na kriyate,",
    "S01divyav_u:008.021_3_0": "tāvattvayā tasmai muṇḍakāya śramaṇakāyāgrapiṇḍaṃ dattam? so 'pi amarṣajātaḥ kathayati--kasmāt",
    "S01divyav_u:008.021_3_1": "sa muṇḍakaḥ śramaṇako 'yoguḍaṃ na bhakṣayatīti? tasya karmaṇo vipākenāyamayoguḍaṃ",
    "S01divyav_u:008.021_3_2": "bhakṣayati/",
    "S01divyav_u:008.024_0": "nakṣatrarātryāṃ pratyupasthitāyāṃ mama jñātayaḥ praheṇakāni preṣayanti/",
    "S01divyav_u:008.025_0": "tāni ahaṃ snuṣāyāḥ samarpayāmi/",
    "S01divyav_u:008.025_1": "sā praṇītāni praheṇakāni bhakṣayitvā mama lūhāni upanāmayati/",
    "S01divyav_u:008.026_0": "ahaṃ teṣāṃ jñātīnāṃ saṃdiśāmi--kiṃ nu yūyaṃ durbhikṣe yathā lūhāni praheṇakāni preṣayata? te mama saṃdiśanti--na vayaṃ lūhāni preṣayāmaḥ,",
    "S01divyav_u:008.026_1": "api tu praṇītānyeva praheṇakāni preṣayāmaḥ/",
    "S01divyav_u:008.029_0_0": "mayā snuṣābhihitā--vadhūke, mā tvaṃ praṇītāni praheṇakāni bhakṣayitvāsmakaṃ lūhāni",
    "S01divyav_u:008.029_0_1": "upanāmayasi? sā kathayati--kiṃ svamāṃsaṃ na bhakṣayati yā tvadīyāni praheṇakāni bhakṣayatīti?",
    "S01divyav_u:008.029_0_2": "iyaṃ tasya karmaṇo vipākena svamāṃsāni bhakṣayati/",
    "S01divyav_u:008.032_0": "nakṣatrarātryāṃ pratupasthitāyāṃ praṇītāni praheṇakāni dattvā jñātīnāṃ preṣayāmi/",
    "S01divyav_u:008.033_0": "sā dārikā tāni praṇītāni praheṇakāni mārge 'ntarbhakṣayitvā teṣāṃ lūhāni upanāmayati/",
    "S01divyav_u:009.001_0": "[9]te mama saṃdiśanti--kiṃ nu tvaṃ durbhikṣe yathā lūhāni asmākaṃ praheṇakāni preṣayasi? ahaṃ teṣāṃ saṃdiśāmi--nāhaṃ lūhāni perṣayāmi,",
    "S01divyav_u:009.001_1": "api tu praṇītānyevāhaṃ preṣayāmīti/",
    "S01divyav_u:009.002_0": "mayā dārikābhihitā--dārike, mā tvaṃ praṇītāni praheṇakāni bhakṣayitvā teṣāṃ lūhāni upanāmayasi/",
    "S01divyav_u:009.004_0": "sā kathayati--kiṃ nu pūyaśoṇitaṃ na bhakṣayati,",
    "S01divyav_u:009.004_1": "yā tvadīyāni praheṇakāni bhakṣayatīti? tasya karmaṇo vipākeneyaṃ pūyaśoṇitaṃ bhakṣayati/",
    "S01divyav_u:009.005_0": "mama buddhirutpannā--tatra pratisaṃdhiṃ gṛhṇīyām yatraitān sarvān svakaṃ svakaṃ karmaphalaṃ paribhuñjānān paśyeyamiti/",
    "S01divyav_u:009.006_0": "yayā mayāryamahākātyāyanaṃ piṇḍakena pratipādya praṇīte trāyastriṃśe devanikāye upapattavyam,",
    "S01divyav_u:009.006_1": "sāhaṃ mithyāpraṇidhānavaśāt pretamaharddhikā saṃvṛttā/",
    "S01divyav_u:009.008_0": "śroṇa, gamiṣyasi tvaṃ vāsavagrāmakam? tatra mama duhitā veśyaṃ vāhayati/",
    "S01divyav_u:009.009_0": "sā tvayā vaktavyā--dṛṣṭāste mayā pitā mātā bhrātā bhrāturjāyā dāsī/",
    "S01divyav_u:009.010_0": "te kathayanti--aniṣṭo 'sya karmaṇaḥ phalavipākaḥ/",
    "S01divyav_u:009.010_1": "viramāsmādasaddharmāt/",
    "S01divyav_u:009.010_2": "bhagini, tvameva kathayasi--duṣkuhakā jāmbudvīpakā manuṣyāḥ, nābhiśraddadhāsyanti/",
    "S01divyav_u:009.011_0": "śroṇa, yadi na śraddadhāsyati, vaktavyā--tava paurāṇe paitṛke vāsagṛhe catvāro lohasaṃghāṭāḥ suvarṇasya pūrṇāstiṣṭhanti,",
    "S01divyav_u:009.011_1": "madhye ca sauvarṇadaṇḍakamaṇḍaluḥ/",
    "S01divyav_u:009.013_0": "te kathayanti--tamuddhṛtyātmānaṃ samyaksukhena prīṇaya,",
    "S01divyav_u:009.013_1": "āryaṃ ca mahākātyāyanaṃ kālena kālaṃ piṇḍakena pratipādaya,",
    "S01divyav_u:009.013_2": "asmākaṃ ca nāṃnā dakṣiṇāmādeśaya/",
    "S01divyav_u:009.015_0": "apyevaitat karma tanutvaṃ parikṣayaṃ paryādānaṃ gacchet/",
    "S01divyav_u:009.015_1": "tena tasyāḥ pratijñātam/",
    "S01divyav_u:009.016_0": "evaṃ tasya paribhramato dvādaśa varṣā atikrāntāḥ//",
    "S01divyav_u:009.017_0": "tayoktah--śroṇa, gamiṣyasi tvaṃ vāsavagrāmakam? bhagini, gamiṣyāmi/",
    "S01divyav_u:009.017_1": "sa tasminneva vimāne uṣitaḥ/",
    "S01divyav_u:009.018_0": "tayā teṣāmeva pretānāmājñā dattā--bhavanto gacchata,",
    "S01divyav_u:009.018_1": "śroṇaṃ koṭikarṇaṃ suptameva vāsavagrāmake paitṛke udyāne sthāpayitvā āgacchata/",
    "S01divyav_u:009.019_0": "sa tairvāsavagrāmake paitṛke udyāne sthāpitaḥ/",
    "S01divyav_u:009.020_0": "sa prativibuddho yāvat paśyati ghaṇṭāchatrāṇi vyajanāni,",
    "S01divyav_u:009.020_1": "akṣarāṇi likhitāni--yadi tāvacchroṇaḥ koṭikarṇo jīvati,",
    "S01divyav_u:009.020_2": "laghvāgamanāya, kṣipramāgamanāya, cyutaḥ kālagato gatyupapattisthānāt sthānāntaraviśeṣatāyai/",
    "S01divyav_u:009.022_0": "sa saṃlakṣayati--yadi ahaṃ mātāpitṛbhyāṃ mṛta eva gṛhītaḥ,",
    "S01divyav_u:009.022_1": "kasmādbhūyo 'haṃ gṛhaṃ praviśāmi? gacchāmi,",
    "S01divyav_u:009.022_2": "ārya mahākātyāyanasyāntikāt pravrajāmīti/",
    "S01divyav_u:009.024_0": "atha śroṇaḥ koṭikarṇo yenāyuṣmān mahākātyāyanastenopasaṃkrāntaḥ/",
    "S01divyav_u:009.025_0": "adrākṣīdāyuṣmān mahākatyāyanaḥ śroṇaṃ koṭikarṇaṃ dūrādeva/",
    "S01divyav_u:009.025_1": "dṛṣṭvā ca punaḥ śroṇaṃ koṭikarṇamidamavocat--ehi śroṇa, śvāgataṃ te/",
    "S01divyav_u:009.026_0": "dṛṣṭaste śroṇa ayaṃ lokaḥ paraśca lokah? sa kathayati--dṛṣṭo bhadanta mahakātyāyana/",
    "S01divyav_u:009.027_0": "labheyāhaṃ bhadanta mahākātyāyana svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:009.028_0": "careyamahaṃ bhavato 'ntike brahmacaryam/",
    "S01divyav_u:009.028_1": "sa āryeṇoktah--śroṇa, tāṃ tāvat pūrvikāṃ pratijñāṃ paripūraya/",
    "S01divyav_u:009.029_0": "yathāgṛhītān saṃdeśān samarpayeti/",
    "S01divyav_u:009.029_1": "sa tasyairabhrikasya sakāśamupasaṃkrāntaḥ/",
    "S01divyav_u:009.030_0": "viramāsmādasaddharmāt/",
    "S01divyav_u:009.031_0": "bhoḥ puruṣa, adya mama piturdvādaśavarṣāṇi kālagatasya/",
    "S01divyav_u:009.032_0": "asti kaścid dṛṣṭaḥ paralokāt punarāgacchan? bhadramukha, eṣo 'hamāgataḥ/",
    "S01divyav_u:009.032_1": "nāsau śraddadhāti/",
    "S01divyav_u:009.033_0": "bhadramukha, yadi na śraddadhāsi, sa tava pitā kathayati--asti sūnādhastāt suvarṇasya kalaśaḥ/",
    "S01divyav_u:010.001_0": "[10]pūrṇastiṣṭhati/",
    "S01divyav_u:010.001_1": "tamuddhṛtyātmānaṃ samyaksukhena prīṇaya/",
    "S01divyav_u:010.001_2": "āryaṃ ca mahākātyāyanaṃ kālena kālaṃ piṇḍakena pratipādaya, asmākaṃ ca nāṃnā dakṣiṇāmādeśaya/",
    "S01divyav_u:010.002_0": "apyevaitat karma tanutvaṃ parikṣayaṃ paryādāya gacchet/",
    "S01divyav_u:010.003_0": "sa saṃlakṣayati--na kadācidevaṃ mayā śrutapūrvam/",
    "S01divyav_u:010.003_1": "paśyāmi, saced bhūtaṃ bhaviṣyati, sarvametat satyam/",
    "S01divyav_u:010.004_0": "tena gatvā khanitam/",
    "S01divyav_u:010.004_1": "yāvat tat sarvaṃ tat tathaiva/",
    "S01divyav_u:010.004_2": "tenābhiśraddadhātam/",
    "S01divyav_u:010.005_0": "tataḥ paścāt sa pāradārikāsya sakāśamupasaṃkrāntaḥ/",
    "S01divyav_u:010.005_1": "upasaṃkramya kathayati--bhadramukha, dṛṣṭaste mayā pitā/",
    "S01divyav_u:010.006_0": "sa kathayati--aniṣṭo 'sya karmaṇaḥ phalavipākaḥ/",
    "S01divyav_u:010.006_1": "viramāsmāt pāpakādasaddharmāt/",
    "S01divyav_u:010.007_0": "sa kathayati--bhoḥ puruṣa, adya mama piturdvādaśa varṣāṇi kālaṃ gatasya/",
    "S01divyav_u:010.007_1": "asti kaścit tvayā dṛṣṭaḥ paralokaṃ gatvā punarāgacchan? bhadramukha, eṣo 'hamāgataḥ/",
    "S01divyav_u:010.008_0": "nāsau śraddadhāti/",
    "S01divyav_u:010.009_0": "sa cāaha--bhadramukha, sacennābhiśraddadhāsi, tava pitrā agniṣṭomasyādhastāt suvarṇasya kalaśaḥ pūrayitvā sthāpitaḥ/",
    "S01divyav_u:010.010_0": "sa kathayati--tamuddhṛtyātmānaṃ samyaksukhena prīṇaya,",
    "S01divyav_u:010.010_1": "āryaṃ ca mahākātyāyanaṃ kālena kālaṃ piṇḍakena pratipādaya,",
    "S01divyav_u:010.010_2": "asmākaṃ ca nāṃnā dakṣiṇāmādeśaya/",
    "S01divyav_u:010.011_0": "apyevaitat karma tanutvaṃ parikṣayaṃ paryādānaṃ gacchet/",
    "S01divyav_u:010.012_0": "sa saṃlakṣayati--na kadācidetanmayā śrutapūrvam/",
    "S01divyav_u:010.013_0": "paśyāmi, saced bhūtaṃ bhaviṣyati, sarvametat satyam/",
    "S01divyav_u:010.013_1": "tena gatvā khanitam/",
    "S01divyav_u:010.013_2": "yāvat tatsarvaṃ tattathaiva/",
    "S01divyav_u:010.014_0": "tenābhiśraddadhātam/",
    "S01divyav_u:010.014_1": "sa tasyā veśyāyāḥ sakāśamupasaṃkrāntaḥ/",
    "S01divyav_u:010.014_2": "upasaṃkramya kathayati--bhagini, dṛṣṭāste mayā mātā pitā bhrātā bhrāturjāyā dāsī/",
    "S01divyav_u:010.015_0": "te kathayanti--aniṣṭo 'sya karmaṇaḥ phalavipākaḥ/",
    "S01divyav_u:010.016_0": "viramāsmāt pāpakādasaddharmāt/",
    "S01divyav_u:010.016_1": "sā kathayati--bhoḥ puruṣa, mama mātāpitrordvādaśa varṣāṇi kālagatayoḥ/",
    "S01divyav_u:010.017_0": "asti kaścit tvayā dṛṣṭaḥ paralokaṃ gatvā punarāgacchan? sa kathayati--eṣo 'hamāgataḥ/",
    "S01divyav_u:010.018_0": "sā na śraddadhāti/",
    "S01divyav_u:010.018_1": "sa kathayati--bhagini, sacennābhiśraddadhāsi, tava paurāṇe paitṛke vāsagṛhe catasro lohasaṃghāṭāḥ suvarṇapūrṇāstiṣṭhanti,",
    "S01divyav_u:010.018_2": "madhye ca sauvarṇadaṇḍakamaṇḍaluḥ/",
    "S01divyav_u:010.020_0": "te kathayanti--tamuddhṛtyātmānaṃ samyaksukhena prīṇaya,",
    "S01divyav_u:010.020_1": "āryaṃ ca mahākātyāyanaṃ kālena kālaṃ piṇḍakena pratipādaya,",
    "S01divyav_u:010.020_2": "asmākaṃ ca nāṃnā dakṣiṇāmādeśaya/",
    "S01divyav_u:010.022_0": "apyevaitat karma tanutvaṃ parikṣayaṃ paryādānaṃ gacchet/",
    "S01divyav_u:010.022_1": "sā saṃlakṣayati--na kadācinmayā śrutapūrvam/",
    "S01divyav_u:010.023_0": "paśyāmi, saced bhūtaṃ bhaviṣyati, sarvametat satyam/",
    "S01divyav_u:010.023_1": "tayā gatvā khanitam/",
    "S01divyav_u:010.023_2": "yāvat tat sarvaṃ tattathaiva/",
    "S01divyav_u:010.024_0": "tayābhiśraddadhātam/",
    "S01divyav_u:010.024_1": "śroṇaḥ koṭikarṇaḥ saṃlakṣayati--sarvo 'yaṃ lokaḥ suvarṇasya śraddadhāti,",
    "S01divyav_u:010.024_2": "na tu kaścinmama śraddhayā gacchatīti/",
    "S01divyav_u:010.025_0": "tena vaipuṣpitam/",
    "S01divyav_u:010.025_1": "śiśutve suvarṇena daśanā baddhāḥ/",
    "S01divyav_u:010.026_0": "tayāsau pratyabhijñātaḥ/",
    "S01divyav_u:010.026_1": "syādāryaḥ śroṇaḥ koṭikarṇa eva te bhaginījanaḥ saṃjānate(?)/",
    "S01divyav_u:010.027_0": "tayā gatvā tasya mātāpitṛbhyāmārocitam/",
    "S01divyav_u:010.027_1": "amba tāta koṭikarṇo 'bhyāgata iti/",
    "S01divyav_u:010.028_0": "anekaisteṣāmārocitam/",
    "S01divyav_u:010.028_1": "te na kasyacit śraddhayā gacchanti/",
    "S01divyav_u:010.028_2": "te kathayanti--putri tvamapyasmākamutprāsayasi/",
    "S01divyav_u:010.029_0": "yāvadasau svayameva gataḥ/",
    "S01divyav_u:010.029_1": "tena dvārakoṣṭhake sthitvotkāśanaśabdaḥ kṛtaḥ/",
    "S01divyav_u:010.030_0": "hiraṇyasvaro 'sau mahātmā/",
    "S01divyav_u:010.030_1": "tasya śabdena sarvaṃ gṛhamāpūritam/",
    "S01divyav_u:010.030_2": "sa taiḥ svareṇa pratyabhijñātaḥ/",
    "S01divyav_u:010.031_0": "te kaṇṭhe pariṣvajya ruditumārabdhau/",
    "S01divyav_u:010.031_1": "teṣāṃ bāṣpeṇa paṭalāni sphuṭitāni/",
    "S01divyav_u:010.032_0": "draṣṭumārabdhau/",
    "S01divyav_u:010.032_1": "sa kathayati--amba tāta anujānīdhvam/",
    "S01divyav_u:010.032_2": "pravrajiṣyāmi samyageva śraddhayā [11]agārādanagārikām/",
    "S01divyav_u:011.001_0": "tau kathayatah--putra āvāṃ tvadīyena śokena rudantāvandhībhūtau/",
    "S01divyav_u:011.001_1": "idānīṃ tvāmevāgamya cakṣuḥ pratilabdham/",
    "S01divyav_u:011.002_0": "yāvadāvāṃ jīvāmaḥ, tāvanna pravrajitavyam/",
    "S01divyav_u:011.002_1": "yadā kālaṃ kariṣyāmaḥ, tadā pravrajiṣyasi/",
    "S01divyav_u:011.003_0": "tenāyuṣmato mahākātyāyanasyāntikāddharmaṃ śrutvā srotāpattiphalaṃ sākṣātkṛtam,",
    "S01divyav_u:011.003_1": "mātāpitarau ca śaraṇagamanaśikṣāpadeṣu pratiṣṭhāpitau/",
    "S01divyav_u:011.004_0": "āgamacatuṣṭayamadhītam, sakṛdāgāmiphalaṃ sākṣātkṛtam/",
    "S01divyav_u:011.005_0": "mātāpitarau satyeṣu pratiṣṭhāpitau//",
    "S01divyav_u:011.006_0": "apareṇa samayena tasya mātāpitarau kālagatau/",
    "S01divyav_u:011.006_1": "sa taṃ dhanajātaṃ dīnānāthakṛpaṇebhyo dattvā daridrānadaridrān kṛtvā yenāyuṣmān mahākātyāyanastenopasaṃkrāntaḥ/",
    "S01divyav_u:011.007_0": "upasaṃkramyāyuṣmato mahākātyāyanasya pādau śirasā vanditvā ekānte 'sthāt/",
    "S01divyav_u:011.008_0": "ekānte sthitaḥ śroṇaḥ koṭikarṇa āyuṣmantaṃ mahākātyāyanamidamavocat--labheyāhamāryamahākātyāyana svākhyāte dharmavinaye pravrajyām,",
    "S01divyav_u:011.008_1": "yāvaccareyāhaṃ bhagavato 'ntike brahmacaryam/",
    "S01divyav_u:011.010_0": "sa āyuṣmatā mahākātyāyanena pravrajitaḥ/",
    "S01divyav_u:011.011_0": "tena pravrajya mātṛkādhītā, anāgāmiphalaṃ sākṣātkṛtam/",
    "S01divyav_u:011.011_1": "asmāt parāntakeṣu janapadeṣvalpabhikṣukam/",
    "S01divyav_u:011.012_0": "kṛcchreṇa deśavargo gaṇaḥ paripūryate/",
    "S01divyav_u:011.012_1": "sa traimāsīṃ śrāmaṇero dhāritaḥ/",
    "S01divyav_u:011.012_2": "dharmatā khalu yathā buddhānāṃ bhagavatāṃ śrāvakāṇāṃ dvau saṃnipātau bhavataḥ/",
    "S01divyav_u:011.013_0": "yaccāṣāḍhyāṃ varṣopanāyikāyām yacca kārtikyāṃ pūrṇamāsyām/",
    "S01divyav_u:011.014_0": "tatra ye āṣāḍhyāṃ varṣopanāyikāyāṃ saṃnipatanti,",
    "S01divyav_u:011.014_1": "te tāṃstānuddeśayogamanasikārānudgṛhya paryavāpya tāsu grāmanagaranigamarāṣṭrarājadhānīṣu varṣāmupagacchanti/",
    "S01divyav_u:011.015_0": "ye kārtikyāṃ paurṇamāsyāṃ saṃnipatanti,",
    "S01divyav_u:011.015_1": "te yathādhigatamārocayanti, uttare ca paripṛcchanti sūtrasya vinayasya mātṛkāyāḥ/",
    "S01divyav_u:011.017_0": "evameva mahāśrāvakāṇāmapi/",
    "S01divyav_u:011.017_1": "atha ye āyuṣmato mahākātyāyanasya sārdhaṃvihāryantevāsikā bhikṣavas tāṃstānuddeśayogamanasikāraviśeṣān gṛhya paryavāpya tāsu tāsu grāmanagaranigamarāṣṭrarājadhānīṣu varṣāmupagatāḥ,",
    "S01divyav_u:011.017_2": "te trayāṇāṃ vārṣikāṇāṃ māsānāmatyayāt kṛtacīvarā niṣṭhitacīvarāḥ samādāya pātracīvaram yenāyuṣmān mahākātyāyanastenopasaṃkrāntāḥ/",
    "S01divyav_u:011.021_0": "upasaṃkramyāyuṣmato mahākātyāyanasya pādau śirasā vanditvaikānte niṣaṇṇāḥ/",
    "S01divyav_u:011.021_1": "ekānte niṣadya yathādhigatamārocayanti, uttare ca paripṛcchanti/",
    "S01divyav_u:011.022_0": "deśavargo gaṇaḥ paripūrṇaḥ/",
    "S01divyav_u:011.022_1": "sa tenopasampāditaḥ/",
    "S01divyav_u:011.023_0": "tena tṛtīyapiṭakamadhītam/",
    "S01divyav_u:011.023_1": "sarvakleśaprahāṇādarhattvaṃ sākṣātkṛtam/",
    "S01divyav_u:011.023_2": "arhan saṃvṛttas traidhātukavītarāgo yāvad abhivādyaśca saṃvṛttaḥ//",
    "S01divyav_u:011.025_0": "athāyuṣmato mahākātyāyanasya sārdhaṃvihāryantevāsikā āyuṣmantaṃ mahākātyāyanam yāvattāvat paryupāsyāyuṣmantaṃ mahākātyāyanamidamavocan--dṛṣṭo 'smābhirupādhyāyaḥ paryupāsitaśca/",
    "S01divyav_u:011.027_0": "gacchāmo vayam, bhagavantaṃ paryupāsiṣyāmahe/",
    "S01divyav_u:011.027_1": "sa cāha--vatsā evaṃ kurudhvam/",
    "S01divyav_u:011.027_2": "draṣṭavyā eva paryupāsitavyā eva hi tathāgatā arhantaḥ samyaksambuddhāḥ/",
    "S01divyav_u:011.027_3": "tena khalu punaḥ samayena śroṇaḥ koṭikarṇastasyāmeva parṣadi saṃniṣaṇṇo 'bhūt saṃnipatitaḥ/",
    "S01divyav_u:011.029_0_0": "athāyuṣmāñ śroṇaḥ koṭikarṇa utthāyāsanād ekāṃsamuttarāsaṅgaṃ kṛtvā dakṣiṇaṃ jānumaṇḍalaṃ",
    "S01divyav_u:011.029_0_1": "pṛthivyāṃ pratiṣṭhāpya yenāyuṣmān mahākātyāyanastenāñjaliṃ kṛtvā praṇamyāyuṣmantaṃ",
    "S01divyav_u:011.029_0_2": "mahākātyāyanamidamavocat--dṛṣṭo mayopādhyāyānubhāvena sa bhagavān dharmakāyena,",
    "S01divyav_u:011.032_0": "gacchāmi upādhyāya, rūpakāyenāpi taṃ bhagavantaṃ drakṣyāmi/",
    "S01divyav_u:011.032_1": "sa [12]āha--evaṃ vatsa kuruṣva/",
    "S01divyav_u:012.001_0": "durlabhadarśanā hi vatsa tathāgatā arhantaḥ samyaksambuddhās tadyathā audumbarapuṣpam/",
    "S01divyav_u:012.002_0": "asmākaṃ ca vacanena bhagavataḥ pādau śirasā vandasva,",
    "S01divyav_u:012.002_1": "alpābādhatāṃ ca yāvat sukhasparśavihāratāṃ ca/",
    "S01divyav_u:012.003_0": "pañca praśnāṃśca pṛccha--asmāt parāntakeṣu bhadanta janapadeṣu alpabhikṣukam/",
    "S01divyav_u:012.004_0": "kṛcchreṇa daśavargagaṇaḥ paripūryate/",
    "S01divyav_u:012.004_1": "tatrāsmābhiḥ kathaṃ pratipattavyam? kharā bhūmī gokaṇṭakā dhānāḥ/",
    "S01divyav_u:012.005_0": "asmākamaparāntakeṣu janapadeṣu idamevamrūpamāstaraṇaṃ pratyāstaraṇaṃ tadyathā avicarma gocarma cchāgacarma/",
    "S01divyav_u:012.006_0": "tadanyeṣu janapadeṣu idamevamrūpamāstaraṇaṃ pratyāstaraṇaṃ tadyathā erako merako jandurako mandurakaḥ/",
    "S01divyav_u:012.007_0": "evamevāsmāt parāntakeṣu janapadeṣvidamevamrūpamāstaraṇaṃ pratyāstaraṇaṃ tadyathā avicarma pūrvavat/",
    "S01divyav_u:012.008_0": "udakastabdhikā manuṣyāḥ snātopavicārāḥ/",
    "S01divyav_u:012.008_1": "bhikṣurbhikṣoścīvarakāni preṣayati itaścyutāni tatrāsamprāptāni kasyaitāni naiḥsargikāni/",
    "S01divyav_u:012.009_0": "adhivāsayati āyuṣmāñchroṇaḥ koṭikarṇa āyuṣmato mahākātyāyanasya tūṣṇībhāvena/",
    "S01divyav_u:012.010_0": "athāyuṣmāñchroṇaḥ koṭikarṇas tasyā eva rātreratyayāt pūrvāhṇe nivāsya pātracīvaramādāya vāsavagrāmakaṃ piṇḍāya prāvikṣat/",
    "S01divyav_u:012.012_0": "yāvadanupūrveṇa śrāvastīmanuprāptaḥ/",
    "S01divyav_u:012.012_1": "athāyuṣmāñchroṇaḥ koṭikarṇaḥ pātracīvaraṃ pratisāmayya pādau prakṣālya yena bhagavāṃstenopasaṃkrāntaḥ/",
    "S01divyav_u:012.013_0": "upasaṃkramyaikānte niṣaṇṇaḥ/",
    "S01divyav_u:012.014_0": "tatra bhagavānāyuṣmantamānandamāmantrayate sma--gaccha ānanda tathāgatasya śroṇasya ca koṭikarṇasyaikavihāre mañcaṃ prajñāpaya/",
    "S01divyav_u:012.015_0": "evaṃ bhadanteti āyuṣmānānandastathāgatasya śroṇasya ca koṭikarṇasya yāvat prajñāpya yena bhagavāṃstenopasaṃkrāntaḥ/",
    "S01divyav_u:012.016_0": "upasaṃkramya bhagavantamidamavocat--prajñapto bhadanta tathāgatasya śroṇasya koṭikarṇasya vihārastenopasaṃkrāntaḥ,",
    "S01divyav_u:012.016_1": "yāvadvihāraṃ praviśya niṣaṇṇaḥ/",
    "S01divyav_u:012.019_0": "yāvat paśyati smṛtiṃ pratimukhamupasthāpya/",
    "S01divyav_u:012.019_1": "athāyuṣmānapi śroṇaḥ koṭikarṇo bahirvihārasya pādau prakṣālya vihāraṃ praviśya niṣaṇṇaḥ paryaṅkamābhujya yāvat pratimukhaṃ smṛtimupasthāpya/",
    "S01divyav_u:012.021_0": "tāṃ khalu rātriṃ bhagavān āyuṣmāṃśca śroṇaḥ koṭikarṇa āryeṇa tūṣṇībhāvenādhivāsitavān/",
    "S01divyav_u:012.022_0": "atha bhagavān rātryāḥ pratyūṣasamaye āyuṣmantaṃ śroṇaṃ koṭikarṇamāmantrayate sma--pratibhātu te śroṇa dharmo yo mayā svayamabhijñāyābhisambudhyākhyātaḥ/",
    "S01divyav_u:012.023_0": "athāyuṣmāñ śroṇo bhagavatā kṛtāvakāśah asmāt parāntikayā guptikayā udānāt pārāyaṇāt satyadṛṣṭaḥ śailagāthā munigāthā arthavargīyāṇi ca sūtrāṇi vistareṇa svareṇa svādhyāyaṃ karoti/",
    "S01divyav_u:012.025_0": "atha bhagavāñchroṇasya koṭikarṇasya kathāparyavasānaṃ viditvā āyuṣmantaṃ śroṇaṃ koṭikarṇamidamavocat--sādhu sādhu śroṇa,",
    "S01divyav_u:012.025_1": "madhuraste dharmo bhāṣitaḥ praṇītaśca,",
    "S01divyav_u:012.025_2": "yo mayā svayamabhijñāyābhisambudhyākhyātaḥ/",
    "S01divyav_u:012.028_0_0": "athāyuṣmataḥ śroṇasya koṭikarṇasyaitadabhavat--ayaṃ me kālo bhagavata upādhyāyasya",
    "S01divyav_u:012.028_0_1": "vacasārocayitumiti viditvotthāyāsanād yāvad bhagavantaṃ praṇamyedamavocat--asmāt",
    "S01divyav_u:012.028_0_2": "parāntakeṣu janapadeṣu vāsavagrāmake bhadantamahākātyāyanaḥ prativasati,",
    "S01divyav_u:012.031_0": "sa bhagavataḥ pādau śirasā vandate alpābādhatāṃ ca pṛcchati yāvat sparśavihāratāṃ ca/",
    "S01divyav_u:012.032_0": "pañca ca praśnān pṛcchati vistareṇoccārayitavyāni/",
    "S01divyav_u:012.032_1": "atha bhagavāñcchroṇaṃ koṭikarṇamidamavocat[13]--akālaṃ te śroṇa praśnavyākaraṇāya/",
    "S01divyav_u:013.001_0": "saṃghamelakas tatra kālo bhaviṣyati praśnasya vyākaraṇāya/",
    "S01divyav_u:013.002_0": "atha bhagavān kālyamevotthāya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:013.003_0": "athāyuṣmāñcchroṇaḥ koṭikarṇo yena bhagavāṃstenopasaṃkramya bhagavataḥ pādau śirasā vanditvaikānte 'sthāt/",
    "S01divyav_u:013.004_0": "ekāntasthito bhagavantamidamavocat--asmāt parāntakeṣu janapadeṣu vāsavagrāmake bhadantamahākāyāyanaḥ prativasati,",
    "S01divyav_u:013.005_0": "sa bhagavataḥ pādau śirasā vandate alpābādhatāṃ ca pṛcchati yāvat sparśavihāratāṃ ca/",
    "S01divyav_u:013.006_0": "pañca ca praśnāti vistareṇoccārayitavyāni yathāpūrvamuktāni yāvat kasya naiḥsargikāni/",
    "S01divyav_u:013.007_0": "bhagavānāha--tasmādanujānāmi/",
    "S01divyav_u:013.008_0": "pratyantimeṣu janapadeṣu vinayadharapañcamenopasampadā,",
    "S01divyav_u:013.008_1": "sadā snātaḥ, ekapalāśike upānahe dhārayitavye na dvipuṭāṃ na tripuṭām/",
    "S01divyav_u:013.009_0": "sā cet kṣayadharmiṇī bhavati, tāṃ tyaktvā punar navā grahītavyā/",
    "S01divyav_u:013.010_0": "bhikṣurbhikṣoścīvarakāni preṣayati itaścyutāni tatrāsamprāptāni na kasyacinnaiḥsargikāṇi/",
    "S01divyav_u:013.011_0": "āyuṣmān upālī buddhaṃ bhagavantaṃ pṛcchati--yaduktaṃ bhadanta bhagavatā pratyantimeṣu janapadeṣu vinayadharapañcamenopasampadam,",
    "S01divyav_u:013.011_1": "tatra katamo 'ntaḥ katamaḥ pratyantah? pūrveṇopāli puṇḍavardhanaṃ nāma nagaram,",
    "S01divyav_u:013.011_2": "tasya pūrveṇa puṇḍakakṣo nāma parvataḥ,",
    "S01divyav_u:013.013_0": "dakṣiṇena śarāvatī nāma nagarī,",
    "S01divyav_u:013.013_1": "tasyāḥ pareṇa sarāvatī nāma nadī,",
    "S01divyav_u:013.015_0": "paścimena sthūṇopasthūṇakau brāmaṇagrāmakau, so 'ntaḥ, tataḥ pareṇa pratyantaḥ/",
    "S01divyav_u:013.015_1": "uttareṇa uśīragiriḥ so 'ntaḥ, tataḥ pareṇa pratyantaḥ//",
    "S01divyav_u:013.017_0": "kiṃ bhadanta āyuṣmatā śroṇena koṭikarṇena karma kṛtamiti vistaraḥ/",
    "S01divyav_u:013.017_1": "bhagavānāha--bhūtapūrvam yāvat kāśyapo nāma tathāgato 'rhan samyaksambuddho bhagavāñ śāstā loka utpannaḥ/",
    "S01divyav_u:013.019_0": "tena khalu samayena vārāṇasyāṃ dvau jāyāpatikau/",
    "S01divyav_u:013.019_1": "tābhyāṃ kāśyapasya samyaksambuddhasyāntike śaraṇagamanaśikṣāpadāni udgṛhītāni/",
    "S01divyav_u:013.020_0": "yadā kāśyapaḥ samyaksambuddhaḥ sakalaṃ buddhakāryaṃ kṛtvā nirupadhiśeṣu nirvāṇadhātau parinirvṛtaḥ,",
    "S01divyav_u:013.020_1": "tasya rājñā kṛkinā catūratnamayaṃ caityaṃ kāritaṃ samantādyojanamuccatvena/",
    "S01divyav_u:013.022_0": "tena tatra khaṇḍasphuṭapratisaṃskaraṇāya ye pūrvanagaradvāre karapratyāyā uttiṣṭhante,",
    "S01divyav_u:013.022_1": "te tasmin stūpe 'nupradattāḥ/",
    "S01divyav_u:013.023_0": "yadā kṛkī rājā kālagataḥ, tasya putraḥ sujāto nāṃnā sa rājye pratiṣṭhāpitaḥ/",
    "S01divyav_u:013.024_0": "tasyāmātyaiḥ stokāḥ karapratyāyā upanāmitāḥ/",
    "S01divyav_u:013.025_0": "so 'mātyānāmantrayate--kiṃkāraṇamasmākaṃ bhavadbhiḥ stokakarapratyāyā upanāmitāh? kimasmākaṃ vijite karapratyāyā nottiṣṭhante? te kathayanti--deva,",
    "S01divyav_u:013.025_1": "kutaḥ karapratyāyā prajñāpitāḥ/",
    "S01divyav_u:013.028_0": "yadi devo 'nujānīyāt, te vayaṃ tān karapratyāyān samucchindāmaḥ/",
    "S01divyav_u:013.028_1": "sa kathayati--bhavantaḥ, yanmama pitrā kṛtam, devakṛtaṃ na tu brahmakṛtaṃ tat/",
    "S01divyav_u:013.029_0": "te saṃlakṣayanti--yadi devo 'nujānīte,",
    "S01divyav_u:013.029_1": "vayaṃ tathā kariṣyāmo yathā svayameva te karapratyāyā notthāsyanti/",
    "S01divyav_u:013.030_0": "taiḥ sa dvāre baddhvā sthāpitaḥ/",
    "S01divyav_u:013.031_0": "na bhūyaḥ karapratyāyā utthiṣṭhante/",
    "S01divyav_u:013.031_1": "tasmin stūpe caṭitakāni prādurbhūtāni/",
    "S01divyav_u:013.032_0": "tau jāyāpatī vṛddhībhūtau tatraiva stūpe parikarma kurvāṇau tiṣṭhataḥ/",
    "S01divyav_u:013.032_1": "uttarāpathāt sārthavāhah [14]paṇyamādāya vārāṇasīmanuprāptaḥ/",
    "S01divyav_u:014.001_0": "tenāsau dṛṣṭaḥ stūpaḥ/",
    "S01divyav_u:014.001_1": "caṭitasphuṭitakaḥ prādurbhūtaḥ/",
    "S01divyav_u:014.001_2": "sa dṛṣṭvā pṛcchati--amba tāta kasyaiṣa stūpa iti/",
    "S01divyav_u:014.002_0": "tau kathayatah--kāśyapasya samyaksambuddhasya/",
    "S01divyav_u:014.003_0": "kena kāritah? kṛkinā rājñā/",
    "S01divyav_u:014.003_1": "na tena rājñāsmin stūpe khaṇḍasphuṭapratisaṃskārakaraṇāya kiṃcit prajñāptam? tau kathayatah--prajñāptam/",
    "S01divyav_u:014.004_0": "ye pūrvanagaradvāre karapratyāyāste 'smin stūpe khaṇḍasphuṭapratisaṃskaraṇāya niryātitāḥ/",
    "S01divyav_u:014.005_0": "kṛkī rājā kālagataḥ/",
    "S01divyav_u:014.005_1": "tasya putraḥ sujāto nāma, sa rājye pratiṣṭhitaḥ/",
    "S01divyav_u:014.006_0": "tena te karapratyāyāḥ samucchinnāḥ/",
    "S01divyav_u:014.006_1": "tenāsmin stūpe caṭitasphuṭitakāni prādurbhūtāni/",
    "S01divyav_u:014.007_0": "tasya ratnakarṇikā karṇe āmuktikā/",
    "S01divyav_u:014.007_1": "tena sā ratnakarṇikāvatārya tayordattā/",
    "S01divyav_u:014.008_0": "amba tāta anayā karṇikayāsmin stūpe khaṇḍasphuṭapratisaṃskāraṃ kurutamiti/",
    "S01divyav_u:014.008_1": "yāvadahaṃ paṇyaṃ visarjayitvā āgacchāmi/",
    "S01divyav_u:014.009_0": "tataḥ paścād bhūyo 'pi dāsyāmi/",
    "S01divyav_u:014.009_1": "taistāṃ vikrīya tasmin stūpe khaṇḍasphuṭitapratisaṃskāraḥ kṛtaḥ/",
    "S01divyav_u:014.010_0": "aparamutsarpitam/",
    "S01divyav_u:014.010_1": "athāpareṇa samayena sārthavāhaḥ paṇyaṃ visarjayitvā āgataḥ/",
    "S01divyav_u:014.011_0": "tena sa dṛṣṭaḥ stūpo 'secanakadarśanaḥ/",
    "S01divyav_u:014.011_1": "dṛṣṭvā ca bhūyasyā mātrayābhiprasannaḥ/",
    "S01divyav_u:014.012_0": "sa prasādajātaḥ pṛcchati--amba tāta yuṣmābhiḥ kiṃciduddhārikṛtam/",
    "S01divyav_u:014.013_0": "tau kathayatah--putra nāsmābhiḥ kiṃciduddhārikṛtam/",
    "S01divyav_u:014.013_1": "kiṃ tvaparamutsarpitaṃ tiṣṭhati/",
    "S01divyav_u:014.014_0": "tena prasādajātena yattatrāvaśiṣṭam aparaṃ ca dattvā mahatīṃ pūjāṃ kṛtvā praṇidhānaṃ ca kṛtam--anenāhaṃ kuśalamūlenāḍhye mahādhane mahābhoge kule jāyeyam/",
    "S01divyav_u:014.015_0": "evaṃvidhānāṃ ca dharmāṇāṃ lābhī syām/",
    "S01divyav_u:014.016_0": "evaṃvidhameva śāstāramārāgayeyaṃ mā virāgayeyamiti/",
    "S01divyav_u:014.016_1": "kiṃ manyadhve bhikṣavo yo 'sau sārthavāhaḥ, eṣa evāsau śroṇaḥ koṭikarṇaḥ/",
    "S01divyav_u:014.017_0": "yadanena kāśyapasya samyaksambuddhasya stūpe kārāṃ kṛtvā praṇidhānaṃ kṛtam,",
    "S01divyav_u:014.017_1": "tasya karmaṇo vipākenāḍhye mahādhane mahābhoge kule jātaḥ/",
    "S01divyav_u:014.018_0": "mama śāsane pravrajya sarvakleśaprahāṇādarhattvaṃ sākṣātkṛtam/",
    "S01divyav_u:014.019_0": "ahamanena kāśyapena samyaksambuddhena sārdhaṃ samajavaḥ samabalaḥ samadhuraḥ samasāmānyaprāptaḥ śāstā ārāgito na virāgitaḥ/",
    "S01divyav_u:014.020_0": "iti bhikṣava ekāntakṛṣṇānāmekāntakṛṣṇo vipākaḥ,",
    "S01divyav_u:014.020_1": "ekāntaśuklānāṃ dharmāṇāmekāntaśuklo vipākaḥ,",
    "S01divyav_u:014.022_0": "tasmāttarhi bhikṣava ekāntakṛṣṇāni karmāṇyapāsya vyatimiśrāṇi ca,",
    "S01divyav_u:014.022_1": "ekāntaśukleṣveva karmasvābhogaḥ karaṇīyaḥ/",
    "S01divyav_u:014.023_0": "ityevaṃ vo bhikṣavaḥ śikṣitavyam//",
    "S01divyav_u:014.024_0_0": "bhikṣava ūcuh--kiṃ bhadanta āyuṣmatā śroṇena koṭikarṇena karma kṛtam yasya karmaṇo",
    "S01divyav_u:014.024_0_1": "vipākena dṛṣṭa eva dharme apāyā dṛṣṭāh? bhagavānāha--yadanena māturantike kharavākkarma",
    "S01divyav_u:014.024_0_2": "niścāritam,",
    "S01divyav_u:014.024_1": "tasya karmaṇo vipākena dṛṣṭa eva dharme apāyā dṛṣṭā iti/",
    "S01divyav_u:014.027_0": "idamavocadbhagavān/",
    "S01divyav_u:014.027_1": "āttamanasaste bhikṣavo bhagavato bhāṣitamabhyanandan//",
    "S01divyav_u:014.028_0": "iti śrīdivyāvadāne koṭikarṇāvadānaṃ prathamam//",
    "S01divyav_u:19_0": "********** Avadāna 2 **********",
    "S01divyav_u:015.000_0": "div2 pūrṇāvadānam/",
    "S01divyav_u:015.001_0": "bhagavāñ śrāvastyāṃ viharati sma jetavane 'nāthapiṇḍadasyārāme/",
    "S01divyav_u:015.001_1": "tena khalu samayena sūrpārake nagare nāma gṛhapatiḥ prativasati āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī/",
    "S01divyav_u:015.003_0": "tena sadṛśāt kulāt kulatramānītam/",
    "S01divyav_u:015.004_0": "sa tayā sārdhaṃ krīḍati ramate paricārayati/",
    "S01divyav_u:015.004_1": "tasya krīḍato ramamāṇasya paricārayataḥ kālāntareṇa patnī āpannasattvā saṃvṛttā/",
    "S01divyav_u:015.005_0": "sā aṣṭānāṃ navānāṃ vā māsānāmatyayāt prasūtā/",
    "S01divyav_u:015.005_1": "dārako jātaḥ/",
    "S01divyav_u:015.006_0": "tasya trīṇi saptakāni ekaviṃśatidivasāni vistareṇa jātasya jātamahaṃ kṛtvā nāmadheyaṃ vyavasthāpyate--kiṃ bhavatu dārakasya nāmeti/",
    "S01divyav_u:015.007_0": "jñātaya ūcuh--ayaṃ dārako bhavasya gṛhapateḥ putraḥ,",
    "S01divyav_u:015.007_1": "tasmādbhavatu bhavileti nāmadheyaṃ vyavasthāpitam/",
    "S01divyav_u:015.008_0": "bhūyo 'pyasya krīḍato ramamāṇasya paricārayataḥ putro jātaḥ/",
    "S01divyav_u:015.009_0": "tasya bhavatrāteti nāmadheyaṃ vyavasthāpitam/",
    "S01divyav_u:015.009_1": "punarapyasya putro jātaḥ/",
    "S01divyav_u:015.010_0": "tasya bhavanandīti nāmadheyaṃ vyavasthāpitam/",
    "S01divyav_u:015.010_1": "yāvadapareṇa samayena bhavo gṛhapatir glānaṃ saṃvṛttaḥ/",
    "S01divyav_u:015.011_0": "so 'tyarthaṃ paruṣavacanasamudācārī yataḥ, patnyā putraiścāpyupekṣitaḥ/",
    "S01divyav_u:015.011_1": "tasya preṣyadārikā/",
    "S01divyav_u:015.012_0": "saiṣa patnyā putraiścāpyupekṣitaḥ/",
    "S01divyav_u:015.013_0": "na mama pratirūpaṃ syād yadahaṃ svāminamadhyupekṣeyamiti/",
    "S01divyav_u:015.014_0": "sā vaidyasakāśaṃ gatvā kathayati--ārya jānīṣe tvaṃ bhavaṃ gṛhapatim? jāne,",
    "S01divyav_u:015.014_1": "kiṃ tasya? tasyaivaṃvidhaṃ glānyaṃ samupajātam/",
    "S01divyav_u:015.015_0": "sa patnyā putraiścāpyupekṣitaḥ/",
    "S01divyav_u:015.015_1": "tasya bhaviṣajyam (bhaiṣajyam) vyapadiśeti/",
    "S01divyav_u:015.016_0": "sa kathayati--dārike tvameva kathayasi--sa patnyā putraiścāpyupekṣita iti/",
    "S01divyav_u:015.017_0": "atha kastasyopasthānaṃ karoti? sā kathayati--ahamasyopasthānaṃ karomi/",
    "S01divyav_u:015.018_0": "kiṃ tvalpamūlyāni bhaiṣajyāni vyapadiśeti/",
    "S01divyav_u:015.018_1": "tena vyapadiṣṭam--idaṃ tasya bhaiṣajyamiti/",
    "S01divyav_u:015.018_2": "tatastayā kiṃcit svabhaktāttasmādeva gṛhādapahṛtyopasthānaṃ kṛtam/",
    "S01divyav_u:015.019_0": "sa svasthībhūtaḥ saṃlakṣayati--ahaṃ patnyā putraiścādhyupekṣitaḥ/",
    "S01divyav_u:015.020_0": "yadahaṃ jīvitaḥ, tadasyā dārikāyāḥ prabhāvāt/",
    "S01divyav_u:015.020_1": "tadasyāḥ pratyupapakāraḥ kartavya iti/",
    "S01divyav_u:015.021_0": "sā tenoktā--dārike, ahaṃ patnyā putraiścāpyupekṣitaḥ/",
    "S01divyav_u:015.021_1": "yat kiṃcidahaṃ jīvitaḥ, sarvaṃ tava prabhāvāt/",
    "S01divyav_u:015.022_0": "ahaṃ te varamanuprayacchāmīti/",
    "S01divyav_u:015.022_1": "sā kathayati--svāmin, yadi me parituṣṭo 'si, bhavatu me tvayā sārdhaṃ samāgama iti/",
    "S01divyav_u:015.023_0": "sa kathayati--āryaputra, dūramapi paramapi gatvā dāsyevāham,",
    "S01divyav_u:015.023_1": "yadi tu āryaputreṇa sārdhaṃ samāgamo bhavati,",
    "S01divyav_u:015.026_0": "tenāvaśyaṃ nirbandhaṃ jñātvā abhihitā--yadā saṃvṛttā ṛtumatī tadā mamārocayiṣyasīti/",
    "S01divyav_u:015.026_1": "sā apareṇa samayena kalyā saṃvṛttā ṛtumatī/",
    "S01divyav_u:015.027_0": "tayā tasyārocitam/",
    "S01divyav_u:015.027_1": "tato bhavena gṛhapatinā tayā sārdhaṃ paricāritam/",
    "S01divyav_u:015.028_0": "sā āpannasattvā saṃvṛttā/",
    "S01divyav_u:015.028_1": "yameva divasamāpannasattvā saṃvṛttā tameva divasamupādāya bhavasya gṛhapateḥ sarvārthāḥ sarvakarmāntāśca paripūrṇāḥ/",
    "S01divyav_u:015.029_0": "sā tvaṣṭānāṃ vā navānāṃ māsānāmatyayāt prasūtā/",
    "S01divyav_u:015.030_0": "dārako jāto 'bhirūpo darśanīyaḥ prāsādiko gauraḥ kanakavarṇaśchatrākāraśīrṣaḥ pralambabāhurvistīrṇalalāṭaḥ saṃgatabhrūstuṅganāsaḥ/",
    "S01divyav_u:015.031_0": "yasminneva divase [16]dārako jātaḥ,",
    "S01divyav_u:015.031_1": "tasminneva divase bhavasya gṛhapaterbhūyasyā mātrayā sarvārthāḥ sarvakarmāntāḥ paripūrṇāḥ/",
    "S01divyav_u:016.002_0": "tasya jñātayaḥ saṃgamya samāgamya trīṇi saptakānyekaviṃśatidivasāni vistareṇa jātasya jātamahaṃ kṛtvā pūrvavat yāvatpūrṇeti nāmadheyaṃ vyavasthāpitam/",
    "S01divyav_u:016.003_0": "pūrṇo dārako 'ṣṭābhyo dhātrībhyo dvābhyāmaṃsadhātībhyāṃ datto vistareṇa yāvadāśu vardhate hradasthamiva paṅkajam/",
    "S01divyav_u:016.004_0_0": "yadā mahān saṃvṛttaḥ, tadā lipyāmupanyastaḥ saṃkhyāyāṃ gaṇanāyāṃ mudrāyāmuddhāre",
    "S01divyav_u:016.004_0_1": "nyāse nikṣepe vastuparīkṣāyāṃ ratnaparīkṣāyāṃ hastiparīkṣāyāmaśvaparīkṣāyāṃ kumāraparīkṣāyāṃ",
    "S01divyav_u:016.004_0_2": "kumārikāparīkṣāyām/",
    "S01divyav_u:016.006_0": "aṣṭāsu parīkṣāsūddhaṭako vācakaḥ paṇḍitaḥ paṭupracāraḥ saṃvṛttaḥ/",
    "S01divyav_u:016.007_0": "tato bhavena gṛhapatinā bhavilādīnāṃ putrāṇām yathānupūrvyā niveśāḥ kṛtāḥ/",
    "S01divyav_u:016.008_0": "te patnībhiḥ sārdhamatīva saṃraktā nivṛttā maṇḍanaparamā vyavasthitāḥ/",
    "S01divyav_u:016.009_0": "tato bhavo gṛhapatiḥ kare kapolaṃ dattvā cintāparo vyavasthitaḥ/",
    "S01divyav_u:016.009_1": "sa putrairdṛṣṭaḥ puṣṭaśca--tāta, kasmāttvaṃ kare kapolaṃ dattvā cintāparo vyavasthita iti/",
    "S01divyav_u:016.010_0": "sa kathayati--putrakāḥ, na tāvanmayā niveśaḥ kṛto yāvatsuvarṇalakṣaḥ samudānīta iti/",
    "S01divyav_u:016.011_0": "te yūyaṃ nirastavyāpārāḥ patnīṣvatyarthaṃ saṃraktā maṇḍanaparamā vyavasthitāḥ/",
    "S01divyav_u:016.012_0": "mamātyayāt gṛhaṃ śocanīyaṃ bhaviṣyati/",
    "S01divyav_u:016.012_1": "kathaṃ na cintāparo bhaviṣyāmīti? bhavilena ratnakarṇikā pinaddhā/",
    "S01divyav_u:016.013_0": "sa tāmavatāryadārukarṇikāṃ pinahya pratijñāmārūḍhah--na tāvat ratnakarṇikāṃ pinahyāmi yāvat suvarṇalakṣaḥ samupārjita iti/",
    "S01divyav_u:016.014_0": "apareṇa stavakarṇikā/",
    "S01divyav_u:016.015_0": "apareṇa trapukarṇikā/",
    "S01divyav_u:016.015_1": "teṣām yāstāḥ saṃjñā bhavilo bhavatrāto bhavanandīti tā antarhitāḥ/",
    "S01divyav_u:016.016_0": "dārukarṇī stavakarṇī trapukarṇīti prādurbhūtāḥ/",
    "S01divyav_u:016.016_1": "te paṇyamādāya mahāsamudraṃ saṃprasthitāḥ/",
    "S01divyav_u:016.016_2": "pūrṇaḥ kathayati--tāta, ahamapi mahāsamudraṃ gacchāmīti/",
    "S01divyav_u:016.017_0": "sa kathayati--putra bālastvam/",
    "S01divyav_u:016.017_1": "atraiva tiṣṭha, āvāryāṃ vyāpāraṃ kuru/",
    "S01divyav_u:016.018_0": "sa tatraivāvasthitaḥ/",
    "S01divyav_u:016.018_1": "te 'pi saṃsiddhayānapātrā āgatāḥ/",
    "S01divyav_u:016.018_2": "mārgaśramaṃ prativinodya kathayanti--tāta kalyatāmasmadīyaṃ paṇyamiti/",
    "S01divyav_u:016.019_0": "ten kalitam--ekaikasya suvarṇalakṣāḥ saṃvṛttāḥ/",
    "S01divyav_u:016.020_0": "pūrṇenāpi tatraiva dharmeṇa nyāyena vyavahāritāḥ sātirekāḥ suvarṇalakṣāḥ samudānītāaḥ/",
    "S01divyav_u:016.020_1": "pūrṇo 'pi pituḥ pādayor nipatya kathayati--tāta, mamāpi kalyatāmāvārīsamutthitaṃ dravyamiti/",
    "S01divyav_u:016.021_0": "sa kathayati--putra tvamatraivāvasthitaḥ/",
    "S01divyav_u:016.022_0": "kiṃ tava kalyate? sa kathayati--tāta kalyatām/",
    "S01divyav_u:016.022_1": "tathāpi jñātaṃ bhaviṣyatīti/",
    "S01divyav_u:016.023_0": "kalitam yāvannyāyopārjitasya suvarṇasya mūlyaṃ varjayitvā sātiriktā lakṣāḥ saṃvṛttāḥ/",
    "S01divyav_u:016.024_0": "bhavo gṛhapatiḥ prītisaumanasyajātaḥ saṃlakṣayati--puṇyamaheśākhyo 'yaṃ sattvo yenehaiva sthiteneyatsuvarṇaṃ samupārjitamiti/",
    "S01divyav_u:016.025_0": "yāvadapareṇa samayena bhavo gṛhapatirglānaḥ saṃvṛttaḥ/",
    "S01divyav_u:016.025_1": "sa saṃlakṣayati--mamātyayādete bhedaṃ gamiṣyanti/",
    "S01divyav_u:016.026_0": "upāyasaṃvidhānaṃ kartavyamiti/",
    "S01divyav_u:016.026_1": "tena te 'bhihitāh--putrakāḥ, kāṣṭhāni samudānayateti/",
    "S01divyav_u:016.027_0": "taiḥ kāṣṭhāni samudānītāni/",
    "S01divyav_u:016.027_1": "sa kathayati--agniṃ prajvālayateti/",
    "S01divyav_u:016.028_0": "tairagniḥ prajvālitaḥ/",
    "S01divyav_u:016.028_1": "bhavo gṛhapatiḥ kathayati--ekaikamalātamapanayateti/",
    "S01divyav_u:016.029_0": "tairapanītam/",
    "S01divyav_u:016.029_1": "so 'gnir nivārṇaḥ/",
    "S01divyav_u:016.029_2": "sa kathayati--putrakāḥ, dṛṣṭo vah? tāta dṛṣṭaḥ/",
    "S01divyav_u:016.029_3": "sa gāthāṃ bhāṣate--",
    "S01divyav_u:016.030_0": "jvalanti sahitāṅgārā bhrātaraḥ sahitāstathā/",
    "S01divyav_u:016.031_0": "pravibhaktā niśāmyanti yathāṅgārastathā narāḥ//1//",
    "S01divyav_u:017.001_0": "[17]putrakāḥ, na yuṣmābhirmamātyayāt strīṇāṃ śrotavyam/",
    "S01divyav_u:017.002_0": "kuṭumbaṃ bhidyate strībhirvāgbhirbhidyanti kātarāḥ/",
    "S01divyav_u:017.003_0": "durnyasto bhidyate mantraḥ prītirbhidyate lobhataḥ//2// iti//",
    "S01divyav_u:017.004_0": "te niṣkrāntāḥ/",
    "S01divyav_u:017.004_1": "bhavilastatraivāvasthitaḥ/",
    "S01divyav_u:017.004_2": "sa tenoktah--putra, na kadācit tvayā pūrṇo moktavyaḥ/",
    "S01divyav_u:017.005_0": "puṇyamaheśākhyo 'yaṃ sattvaḥ/",
    "S01divyav_u:017.005_1": "ityuktvā--",
    "S01divyav_u:017.006_0": "sarve kṣayāntā nicayāḥ patanāntāḥ samucchrayāḥ/",
    "S01divyav_u:017.007_0": "samyogā viprayogāntā maraṇāntaṃ ca jīvitam//3//",
    "S01divyav_u:017.008_0": "iti kāladharmeṇa samyuktaḥ/",
    "S01divyav_u:017.008_1": "tair nīlapītalohitāvadātairvastraiḥ śibikāmalaṃkṛtya mahatā saṃskāreṇa śmaśānaṃ nītvā dhmāpitaḥ/",
    "S01divyav_u:017.009_0": "tataste śokavinodanaṃ kṛtvā kathayanti--yadā asmākaṃ pitā jīvati, tadā tadadhīnāḥ prāṇāḥ/",
    "S01divyav_u:017.010_0": "yadidānīṃ nirastavyāpārāstiṣṭhāmaḥ, gṛḥpamavasādaṃ gamiṣyati/",
    "S01divyav_u:017.011_0": "na śobhanaṃ bhaviṣyati/",
    "S01divyav_u:017.011_1": "yannu vayaṃ paṇyamādāya deśāntaraṃ gacchāma iti/",
    "S01divyav_u:017.011_2": "pūrṇaḥ kathayati--yadyevamahamapi gacchāmīti/",
    "S01divyav_u:017.012_0": "te kathayanti--tvamatraivāvāryāṃ vyāpāraṃ kuru, vayameva gacchāma iti/",
    "S01divyav_u:017.013_0": "te paṇyamādāya deśāntaraṃ gatāḥ/",
    "S01divyav_u:017.013_1": "pūrṇo nyastasarvakāryastatraivāvasthitaḥ//",
    "S01divyav_u:017.014_0": "dharmatā khalu īśvaragṛheṣu divasaparivyayo dīyate/",
    "S01divyav_u:017.014_1": "tāsteṣāṃ patnyo dārikāḥ parivyayanimittaṃ preṣayanti/",
    "S01divyav_u:017.015_0": "pūrṇo 'pi dhanibhiḥ śreṣṭhibhiḥ sārthavāhairanyaiścājīvibhiḥ parivṛto 'vatiṣṭhate/",
    "S01divyav_u:017.016_0": "tāstvavakāśaṃ na labhante/",
    "S01divyav_u:017.016_1": "yadā te upasthāya prakrāntā bhavanti, tadā tāsāṃ divasaparivyayaṃ dadāti/",
    "S01divyav_u:017.016_2": "tā dārikāściracirādāgacchantītyupālabhyante/",
    "S01divyav_u:017.017_0": "tā evamarthaṃ vistareṇārocayanti/",
    "S01divyav_u:017.018_0": "tāḥ kathayanti--evaṃ hi teṣāṃ bhavati, yeṣāṃ dāsīputrāḥ kuleṣvaiśvacaryaṃ vaśe vartayantīti/",
    "S01divyav_u:017.019_0": "bhavilapatnyā dārikā abhihitā--tvayā kālaṃ jñātvā gantavyamiti/",
    "S01divyav_u:017.019_1": "sā kālaṃ jñātvā gacchati, śīghraṃ labhate/",
    "S01divyav_u:017.020_0": "anyāścirayanti/",
    "S01divyav_u:017.020_1": "tābhiḥ sā pṛṣṭhā--tayā samākhyātam/",
    "S01divyav_u:017.020_2": "tā api tayā sārdhaṃ gantumārabdhāḥ/",
    "S01divyav_u:017.021_0": "tā api śīghraṃ pratilabhante/",
    "S01divyav_u:017.021_1": "tāḥ svābhinībhiruktāh--kimatra kāraṇamidānīṃ śīghramāgacchatheti/",
    "S01divyav_u:017.022_0": "tāḥ kathayanti--ārogyaṃ jyeṣṭhabhavikāyāa bhavatu/",
    "S01divyav_u:017.022_1": "yadā tasyā dārikā gatā bhavati, tadā labhyate/",
    "S01divyav_u:017.023_0": "vayaṃ tayā sārdhaṃ gacchāma iti/",
    "S01divyav_u:017.023_1": "tāḥ saṃjātāmarṣāḥ kathayanti--evaṃ hi teṣāṃ bhavati yeṣāṃ dāsīputrāḥ kulesvaiścaryaṃ vaśe vartayantīti/",
    "S01divyav_u:017.024_0": "yāvadapareṇa samayena bhavilo bhavatrāto bhavanandī ca sahitāḥ samagrāḥ saṃmodamānā mahāsamudrāt saṃsiddhayānapātrā āgatāḥ/",
    "S01divyav_u:017.026_0": "bhavilena patnī pṛṣṭā--bhadre,",
    "S01divyav_u:017.026_1": "śobhanaṃ pūrṇena pratipālitā tvamiti? sā kathayati--yathā bhrātrā putreṇa veti/",
    "S01divyav_u:017.027_0": "te anye 'pi svāmibhyāṃ pṛṣṭe kathayatah--evaṃ hi teṣāṃ bhavati,",
    "S01divyav_u:017.027_1": "yeṣāṃ dāsīputrāḥ kuleṣvaiścaryaṃ vaśe vartayantīti/",
    "S01divyav_u:017.028_0": "tau saṃlakṣayatah--suhṛdbhedakāḥ striyo bhavantīti/",
    "S01divyav_u:017.029_0": "yāvadapareṇa samayena kāśikavastrāvārī udghāṭitā/",
    "S01divyav_u:017.029_1": "tatsamanantaraṃ bhavilasya putro gataḥ/",
    "S01divyav_u:017.030_0": "sa pūrṇena kāśikavastrayugenācchāditaḥ/",
    "S01divyav_u:017.030_1": "anyābhyāṃ dṛṣṭvā svaputrāḥ preṣitā yāvat kāśikavastrāvārī ghaṭṭitā, phuṭṭakavastrāvārī udghāṭitā/",
    "S01divyav_u:017.031_0": "te ca daivayogāt saṃprāptāḥ/",
    "S01divyav_u:017.031_1": "te pūrṇena phuṭṭakairvastrairācchāditāḥ/",
    "S01divyav_u:017.032_0": "te dṛṣṭvā svāminoḥ kathayatah--dṛṣṭam yuvābhyāmapareṣāṃ kāśikavastrāṇi[18] dīyante,",
    "S01divyav_u:018.001_0": "tābhyāmanusaṃjñaptirdattā/",
    "S01divyav_u:018.001_1": "kimetadeva bhaviṣyati? nūnaṃ kāśikavastrāvārī ghaṭṭitā, phuṭṭakavastrāvārī udghāṭiteti/",
    "S01divyav_u:018.002_0": "yāvadapareṇa samayena śarkarāvārī udghaṭitā/",
    "S01divyav_u:018.003_0": "bhavilasya ca putro gataḥ/",
    "S01divyav_u:018.003_1": "tena śarkarākho{mo}dako labdhaḥ/",
    "S01divyav_u:018.003_2": "taṃ dṛṣṭvā anyābhyāṃ svaputrāḥ preṣitāḥ/",
    "S01divyav_u:018.004_0": "te daivayogād guḍāvāryāmudghāṭitāyāṃ gatāḥ/",
    "S01divyav_u:018.004_1": "tairguḍo labdhaḥ/",
    "S01divyav_u:018.004_2": "tābhistaṃ dṛṣṭvā svāminau tathā tathā bhagnau yathā gṛhavibhāgaṃ kartumārabdhau/",
    "S01divyav_u:018.005_0": "tau parasparaṃ saṃjalpaṃ kurutah--sarvathā vinaṣṭā vayam, gṛhaṃ bhājayāmeti/",
    "S01divyav_u:018.006_0": "ekaḥ kathayati--jyeṣṭhataraṃ śabdayāmaḥ/",
    "S01divyav_u:018.006_1": "ekaḥ kathayati--vicārayāmastāvat kathaṃ bhājayāmeti/",
    "S01divyav_u:018.007_0": "tau svabuddhyā vicārayataḥ/",
    "S01divyav_u:018.007_1": "ekasya gṛhagataṃ kṣetragataṃ ca, ekasyāvārīgataṃ deśāntaragataṃ ca, ekasya pūrṇakaḥ/",
    "S01divyav_u:018.008_0": "yadi jyeṣṭhataro gṛhagataṃ kṣetragataṃ ca grahīṣyati,",
    "S01divyav_u:018.008_1": "śaknumo vayamāvārīgatena deśāntaragatena cātmānaṃ saṃdhārayitum/",
    "S01divyav_u:018.010_0": "athāvārīgataṃ deśāntaragataṃ ca grahīṣyati,",
    "S01divyav_u:018.010_1": "tathāpi vayaṃ śknumo gṛhagatena kṣetragatena cātmānaṃ saṃdhārayitum,",
    "S01divyav_u:018.010_2": "pūrṇakasya ca māryādābandhaṃ kartumiti/",
    "S01divyav_u:018.011_0": "tāvevaṃ saṃjalpaṃ kṛtvā bhavilasya sakāśaṃ gatau/",
    "S01divyav_u:018.012_0": "bhrātaḥ, vinaṣṭā vayaṃ bhājayāmo gṛhamiti/",
    "S01divyav_u:018.012_1": "sa kathayati--suparīkṣitaṃ kartavyam, gṛhabhedikāḥ striyo bhavantīti/",
    "S01divyav_u:018.013_0": "tau kathayatah--pratyakṣīkṛtamasmābhiḥ, bhājayāmeti/",
    "S01divyav_u:018.014_0": "sa kathayati--yadevam, āhūyantāṃ kulānīti/",
    "S01divyav_u:018.014_1": "tau kathayatah--pūrvamevāsmābhirbhājitam/",
    "S01divyav_u:018.015_0": "ekasya gṛhagataṃ kṣetragataṃ ca, ekasyāvārīgataṃ deśāntaragataṃ ca, ekasya pūrṇakaḥ/",
    "S01divyav_u:018.016_0": "sa kathayati--pūrṇasya pratyaṃśaṃ nānuprayacchatha? tau kathayatah--dāsīputraḥ saḥ/",
    "S01divyav_u:018.016_1": "kastasya pratyaṃśaṃ dadyāt? api tu sa evāsmābhirbhājitaḥ/",
    "S01divyav_u:018.017_0": "yadi tavābhipretaṃ tameva gṛhāṇeti/",
    "S01divyav_u:018.017_1": "sa saṃlakṣayati--ahaṃ pitrā abhihitah--sarvasvamapi te parityajya pūrṇo grahītavya iti/",
    "S01divyav_u:018.018_0": "gṛhṇāmi pūrṇamiti viditvā kathayati--evaṃ bhavatu mama pūrṇaketi/",
    "S01divyav_u:018.019_0": "yasya gṛhagataṃ kṣetragataṃ ca, sa tvaramāṇo gṛhaṃ gatvā kathayati--jyeṣṭhabhavike nirgaccha/",
    "S01divyav_u:018.020_0": "sā nirgatā/",
    "S01divyav_u:018.020_1": "mā bhūyaḥ pravekṣyasi/",
    "S01divyav_u:018.021_0": "kasyārthāya? asmābhirbhājitaṃ gṛham/",
    "S01divyav_u:018.021_1": "yasyāvārīgataṃ deśāntaragataṃ ca, so 'pi tvaramāṇa āvārīṃ gatvā kathayati--pūrṇaka avatareti/",
    "S01divyav_u:018.022_0": "so 'vatīrṇaḥ/",
    "S01divyav_u:018.022_1": "mā bhūyo 'bhirokṣyasi/",
    "S01divyav_u:018.022_2": "kiṃ kāraṇam? asmābhirbhājitam/",
    "S01divyav_u:018.023_0": "yāvat bhavilapatnī pūrṇakena sārdhaṃ jñātigṛhaṃ saṃprasthitā/",
    "S01divyav_u:018.024_0": "dārakā bubhikṣitā roditumārabdhāḥ/",
    "S01divyav_u:018.024_1": "sā kathayati--pūrṇa, dārakāṇāṃ pūrvabhakṣikāmanuprayaccheti/",
    "S01divyav_u:018.025_0": "sa kathayati--kārṣāpaṇaṃ prayaccha/",
    "S01divyav_u:018.025_1": "sā kathayati--tvayā iyatībhiḥ suvarṇalakṣābhirvyavahṛtam,",
    "S01divyav_u:018.025_2": "dārakāṇāṃ pūrvabhikṣikāpi nāsti? pūrṇaḥ kathayati--kimahaṃ jāne yuṣmākaṃ gṛhe īdṛśīyamavasthā bhaviṣyatīti/",
    "S01divyav_u:018.027_0": "yadi mayā jñātamabhaviṣyat, mayā anekāḥ suvarṇalakṣāḥ saṃhāritā abhaviṣyan/",
    "S01divyav_u:018.028_0": "dharmataiṣā striya ārakūṭākārṣāpaṇān vastrānte badhnanti/",
    "S01divyav_u:018.028_1": "tayārakūṭamāṣako dattah--pūrvabhakṣikāmānayeti/",
    "S01divyav_u:018.029_0": "sa tamādāya vīthīṃ saṃprasthitaḥ/",
    "S01divyav_u:018.029_1": "anyatamaśca puruṣaḥ samudravelāpreritānāṃ kāṣṭhānāṃ bhāramādāya śītenābhidruto vepamāna āgacchati/",
    "S01divyav_u:018.030_0": "sa tena dṛṣṭaḥ pṛṣṭaśca--bhoḥ puruṣa, kasmādevaṃ vepase? sa kathayati--ahamapi na jāne/",
    "S01divyav_u:018.031_0": "mayā cāyaṃ bhāraka utkṣipto bhavati, mama cedṛśī samavasthā/",
    "S01divyav_u:018.032_0": "sa dāruparīkṣāyāṃ kṛtāvī/",
    "S01divyav_u:018.032_1": "sa tat kāṣṭhaṃ nirīkṣitumārabdhaḥ/",
    "S01divyav_u:018.032_2": "paśyati tatra [19]gośīrṣacandanam/",
    "S01divyav_u:019.001_0": "sa tenābhihitah--bho puruṣa, kiyatā mūlyena dīyate? pañcabhiḥ kārṣāpaṇaśataiḥ/",
    "S01divyav_u:019.002_0": "tena taṃ kāṣṭhabhāraṃ gṛhītvā tadgośīrṣacandanamapanīya vīthīṃ gatvā karapatrikayā catasraḥ khaṇḍikāḥ kṛtāḥ/",
    "S01divyav_u:019.003_0": "taccūrṇakasyārthaṃ kārṣāpaṇasahasreṇa vikrītaṃ vartate/",
    "S01divyav_u:019.003_1": "tatastasya puruṣasya pañcakārṣāpaṇaśatāni dattāni/",
    "S01divyav_u:019.004_0": "uktaṃ ca--enaṃ kāṣṭhabhārakamamuṣmin gṛhe bhavilapatnī tiṣṭhati tatra naya,",
    "S01divyav_u:019.005_0": "tenāsau nīto yathāvṛttaṃ cārocitam/",
    "S01divyav_u:019.005_1": "sā urasi prahāraṃ dattvā kathayati--yadyasāvarthātparibhraṣṭaḥ,",
    "S01divyav_u:019.005_2": "kiṃ prajñayāpi paribhraṣṭah? pakvamānayeti pācanaṃ preṣitam/",
    "S01divyav_u:019.007_0": "tadeva nāsti yat paktavyamiti/",
    "S01divyav_u:019.007_1": "pūrṇena śeṣakatipayakārṣāpaṇairdāsadāsīgomahiṣīvastrāṇi jīvitopakaraṇāni pakvamādāyāgatya dampatyorupanāmitavān/",
    "S01divyav_u:019.008_0": "tena kuṭumbaṃ saṃtoṣitam//",
    "S01divyav_u:019.009_0": "atrāntare saurpārakīyo rājā dāhajvareṇa viklavībhūtaḥ/",
    "S01divyav_u:019.009_1": "tasya vaidyairgośīrṣacandanamupā diṣṭam/",
    "S01divyav_u:019.010_0": "tato 'mātyā gośīrṣacandanaṃ samanveṣayitumārabdhāḥ/",
    "S01divyav_u:019.010_1": "tairvīthyāṃ pāramparyeṇa śrutam/",
    "S01divyav_u:019.010_2": "te pūrṇasya sakāśaṃ gatvā kathayanti--tavāsti gośīrṣacandanam? sa āha--asti/",
    "S01divyav_u:019.011_0": "te ūcuh--kiyatā mūlyena dīyate? sa āha--kārṣāpaṇasahasreṇa/",
    "S01divyav_u:019.012_0": "taiḥ kārṣāpaṇasahasreṇa gṛhītvā rājñaḥ pralepo dattaḥ, svasthībhūtaḥ/",
    "S01divyav_u:019.013_0": "rājā saṃlakṣayati--kīdṛśo 'sau yasya gṛhe gośīrṣacandanaṃ nāsti/",
    "S01divyav_u:019.013_1": "rājā pṛcchati--kuta etat? deva pūrṇāt/",
    "S01divyav_u:019.014_0": "āhūyatāṃ pūrṇakaḥ/",
    "S01divyav_u:019.014_1": "sa dūtena gatvā uktah--pūrṇa, devastvāṃ śabdāpayatīti/",
    "S01divyav_u:019.015_0": "sa vicārayitumārabdhah--kimarthaṃ māṃ rājā śabdāpayati? sa saṃlakṣayati--gośīrṣacandanenāsau rājā svasthībhūtaḥ/",
    "S01divyav_u:019.016_0": "tadarthaṃ māṃ śabdāyati/",
    "S01divyav_u:019.016_1": "sarvathā gośīrṣacandanamādāya gantavyam/",
    "S01divyav_u:019.017_0": "sa gośīrṣacandanasya tisro gaṇḍikā vastreṇa pidhāyaikaṃ pāṇinā gṛhītvā rājñaḥ sakāśaṃ gataḥ/",
    "S01divyav_u:019.018_0": "rājñā pṛṣṭah--pūrṇa, asti kiṃcid gośīrṣacandanam/",
    "S01divyav_u:019.018_1": "sa kathayati--deva idamasti/",
    "S01divyav_u:019.019_0": "kimasya mūlyam? deva suvarṇalakṣāḥ/",
    "S01divyav_u:019.019_1": "aparamasti? deva asti/",
    "S01divyav_u:019.019_2": "tena tāstisro gaṇḍikā darśitāḥ/",
    "S01divyav_u:019.020_0": "rājñāmātyānāmājñā dattā--pūrṇasya catasraḥ suvarṇalakṣāḥ prayacchateti/",
    "S01divyav_u:019.021_0": "pūrṇaḥ kathayati--deva, tisro dīyantām/",
    "S01divyav_u:019.021_1": "ekagaṇḍikā devasya prābhṛtamiti/",
    "S01divyav_u:019.021_2": "tatastasya tisro dattāḥ/",
    "S01divyav_u:019.022_0": "rājā kathayati--pūrṇa, parituṣṭo 'ham/",
    "S01divyav_u:019.022_1": "vada kiṃ te varamanuprayacchāmīti/",
    "S01divyav_u:019.022_2": "pūrṇaḥ kathayati--yadi me devaḥ parituṣṭo devasya vijate 'paribhūto vaseyamiti/",
    "S01divyav_u:019.023_0": "rājñā amātyānāmājñā dattā--bhavantaḥ, adyāgreṇa kumārāṇāmājñā deyā na tvevaṃ pūrṇasyeti/",
    "S01divyav_u:019.024_0": "yāvanmahāsamudrāt pañcamātrāṇi vaṇikśatāni saṃsiddhayānapātrāṇi sūrpārakaṃ nagaramanuprāptāni/",
    "S01divyav_u:019.025_0": "vaṇiggrāmeṇa kriyākāraḥ kṛtah--na kenacidasmākaṃ samastānāṃ nirgatyaikākinā vaṇijāṃ sakāśamupasaṃkramitavyam/",
    "S01divyav_u:019.026_0": "gaṇa eva saṃbhūya bhāṇḍaṃ grahīṣyatīti/",
    "S01divyav_u:019.027_0": "apare kathayanti--pūrṇamapi śabdāpayāmaḥ/",
    "S01divyav_u:019.027_1": "anye kathayanti--kiṃ tasya kṛpaṇasyāsti yaḥ śabdāyata iti/",
    "S01divyav_u:019.028_0": "tena khalu samayena pūrṇo bahirnirgataḥ/",
    "S01divyav_u:019.028_1": "tena śrutaṃ mahāsamudrāt pañca vaṇikchatāni saṃsiddhayānapātrāṇi sūrpārakaṃ nagaramanuprāptānīti/",
    "S01divyav_u:019.030_0": "so 'praviśyaiva nagaraṃ teṣāṃ sakāśamupasaṃkrāntaḥ/",
    "S01divyav_u:019.030_1": "pṛcchati--bhavataḥ, kimidaṃ dravyamiti? te kathayanti--idaṃ cedaṃ ceti/",
    "S01divyav_u:019.031_0": "kiṃ mūlyam? te kathayanti--sārthavāha, dūramapi paramapi gatvā tvameva praṣṭavyaḥ/",
    "S01divyav_u:019.032_0": "yadyapyevaṃ tathāpi ucyatāṃ mūlyam/",
    "S01divyav_u:019.032_1": "tairaṣṭādaśa suvarṇalakṣā mūlyamupadiṣṭam/",
    "S01divyav_u:019.032_2": "sa [20]kathayati--bhavantastisro lakṣā avadraṃgaṃ gṛhṇīta, mamaitat/",
    "S01divyav_u:020.001_0": "paṇyamavaśiṣṭaṃ dāsyāmi/",
    "S01divyav_u:020.001_1": "tathā bhavatu/",
    "S01divyav_u:020.002_0": "tena tisro lakṣā ānāyya dattāḥ/",
    "S01divyav_u:020.002_1": "svamudrālakṣitaṃ ca kṛtvā prakrāntaḥ/",
    "S01divyav_u:020.002_2": "tato vaṇiggrāmeṇāvacarakāḥ puruṣāḥ preṣitāh--paśyata kiṃ dravyamiti/",
    "S01divyav_u:020.003_0": "tairgatvā pṛṣṭāh--kiṃ dravyam? idaṃ cedaṃ ca/",
    "S01divyav_u:020.004_0": "asmākamapi pūrṇāni kośakoṣṭhāgārāṇi tiṣṭhanti/",
    "S01divyav_u:020.004_1": "pūrṇāni vā bhavantu mā vā/",
    "S01divyav_u:020.004_2": "api vikrītam/",
    "S01divyav_u:020.005_0": "kasyāntike? pūrṇasya/",
    "S01divyav_u:020.005_1": "prabhūtamāsādayiṣyatha pūrṇasyāntikād vikrīya/",
    "S01divyav_u:020.005_2": "te kathayanti--yattenāvadraṅge dattaṃ tad yūyaṃ mūlye 'pi na dāsyatha/",
    "S01divyav_u:020.006_0": "kiṃ tenāvadraṅge dattam? tisraḥ suvarṇalakṣāḥ/",
    "S01divyav_u:020.007_0": "sumuṣitāstena bhrātaraḥ kṛtāḥ/",
    "S01divyav_u:020.007_1": "tairāgatya vaṇiggrāmasyārocitam/",
    "S01divyav_u:020.007_2": "tatpaṇyaṃ vikrītam/",
    "S01divyav_u:020.008_0": "kasyāntike? pūrṇasya/",
    "S01divyav_u:020.008_1": "prabhūtamāsādayiṣyanti pūrṇasyāntike vikrīya/",
    "S01divyav_u:020.008_2": "yātenāvadraṅge dattaṃ tadyūyaṃ mūlye 'pi na dāsyatha/",
    "S01divyav_u:020.009_0": "kiṃ tenāvadraṅge dattam? tisraḥ suvarṇalakṣāḥ/",
    "S01divyav_u:020.010_0": "sumuṣitāstena te bhrātaraḥ kṛtāḥ/",
    "S01divyav_u:020.010_1": "sa tairāhūyoktah--pūrṇa vaṇiggrāmeṇa kriyākāraḥ kṛtah--na kenacidekākinā grahītavyam/",
    "S01divyav_u:020.011_0": "vaṇiggrāma eva grahīṣyatītyeva/",
    "S01divyav_u:020.011_1": "kasmātte gṛhītam? sa kathayati--bhavantaḥ,",
    "S01divyav_u:020.011_2": "yadā yuṣmābhiḥ kriyākāraḥ kṛtastadā kimahaṃ na śabdito mama bhrātā vā? yuṣmābhireva kriyākāraḥ kṛto yūyameva pālayata/",
    "S01divyav_u:020.013_0": "tato vaṇiggrāmeṇa saṃjātāmarṣeṇa ṣaṣṭeḥ kārṣāpaṇānāmarthāyātape dhāritaḥ/",
    "S01divyav_u:020.014_0": "rājñaḥ pauruṣeyairdṛṣṭaḥ/",
    "S01divyav_u:020.014_1": "tai rājñe ārocitam/",
    "S01divyav_u:020.014_2": "rājā kathayati--bhavantaḥ, śabdayataitān/",
    "S01divyav_u:020.015_0": "taiḥ śabditāḥ/",
    "S01divyav_u:020.015_1": "kathayati rājā--bhavantaḥ, kasyārthe yuṣmābhiḥ pūrṇa ātape vidhāritah? te kathayanti--deva vaṇiggrāmeṇa kriyākāraḥ kṛto na kenacidekākinā paṇyaṃ grahītavyamiti/",
    "S01divyav_u:020.017_0": "tadanenaikākinā gṛhītam/",
    "S01divyav_u:020.017_1": "pūrṇaḥ kathayati--deva, samanuyujyantām yadaibhiḥ kriyākāraḥ kṛtastadā kimahamebhiḥ śabdito mama bhrātā vā? te kathayanti--deva neti/",
    "S01divyav_u:020.019_0": "rājā kathayati--bhavantaḥ, śobhanaṃ pūrṇaḥ kathayati--sa tairvrīḍitairmuktaḥ/",
    "S01divyav_u:020.019_1": "yāvadapareṇa samayena rājñastena dravyeṇa prayojanamutpannam/",
    "S01divyav_u:020.020_0": "tena vaṇiggrāma āhūyoktah--bhavantaḥ, mamāmukena dravyeṇa prayojanam/",
    "S01divyav_u:020.021_0": "anuprayacchateti/",
    "S01divyav_u:020.021_1": "te kathayanti--deva pūṇasyāsti/",
    "S01divyav_u:020.021_2": "rājā kathayati--bahvantaḥ, nāhaṃ tasyājñāṃ dadāmi/",
    "S01divyav_u:020.022_0": "yūyameva tasyāntikāt krītvānuprayacchata/",
    "S01divyav_u:020.022_1": "taiḥ pūrṇasya dūtaḥ preṣitah--vaṇiggrāmaḥ śabdayatīti/",
    "S01divyav_u:020.023_0": "sa kathayati--nāhamāgacchāmi/",
    "S01divyav_u:020.023_1": "te vaṇiggrāmāḥ sarva eva saṃbhūya tasya niveśanaṃ gatvā dvāri sthitvā tairdūtaḥ preṣitaḥ/",
    "S01divyav_u:020.024_0": "pūrṇa, nirgaccha vaṇiggrāmo dvāri tiṣṭhatīti/",
    "S01divyav_u:020.025_0": "sa sāhaṃkāraḥ kāmakāramadattvā nirgataḥ/",
    "S01divyav_u:020.025_1": "vaṇiggrāmaḥ kathayati--sārthavāha yathākrītakaṃ paṇyamanuprayaccha/",
    "S01divyav_u:020.026_0": "sa kathayati--ativāṇijako 'ham yadi yathākṛtaṃ paṇyamanuprayacchāmīti/",
    "S01divyav_u:020.026_1": "te kathayanti--sārthavāha, dviguṇamūlyena dattam/",
    "S01divyav_u:020.027_0": "pañcadaśa lakṣāṇi teṣāṃ vaṇijyaṃ dattamavaśiṣṭaṃ svagṛhaṃ praveśitam/",
    "S01divyav_u:020.028_0": "sa saṃlakṣayati--kiṃ śakyamavaśyāyabindunā kumbhaṃ pūrayitum? mahāsamudramavatarāmīti/",
    "S01divyav_u:020.029_0": "tena sūrpārake nagare ghaṇṭāvaghoṣaṇaṃ kāritam--śṛṇvantu bhavantaḥ saurpārakīyā vaṇijaḥ/",
    "S01divyav_u:020.030_0": "pūrṇaḥ sārthavāho mahāsamudramavatarati/",
    "S01divyav_u:020.030_1": "yo yuṣmākamutsahate pūrṇena sārthavāhena sārdhamaśulkenāgulmenātarapaṇyena mahāsamudramavatartuṃ sa mahāsamudragamanīyaṃ paṇyaṃ samudānayatviti/",
    "S01divyav_u:020.032_0": "pañcamātrairvaṇikśatairmahāsamudragamanīyaṃ paṇyaṃ samudānītam/",
    "S01divyav_u:020.032_1": "tataḥ pūrṇaḥ sārthavāhaḥ kṛtakutūhalamaṅgalasvastyayanah[21] pañcavaṇikśataparivāro mahāsamudramavatīrṇaḥ/",
    "S01divyav_u:021.001_0": "maṅgalasvastyayanaḥ pañcavaṇikśataparivāro mahāsamudramavatīrṇaḥ/",
    "S01divyav_u:021.001_1": "sa saṃsiddhayānapātraśca pratyāgataḥ/",
    "S01divyav_u:021.002_0": "evam yāvat ṣaṭkṛtvaḥ/",
    "S01divyav_u:021.002_1": "sāmantakena śabdo viśrutaḥ/",
    "S01divyav_u:021.002_2": "pūrṇaḥ ṣaṭkṛtvo mahāsamudramavatīrṇaḥ saṃsiddhayānapātraśca pratyāgata iti/",
    "S01divyav_u:021.003_0": "śrāvasteyā vaṇijaḥ paṇyamādāya sūrpārakaṃ nagaraṃ gatāḥ/",
    "S01divyav_u:021.004_0": "te mārgaśramaṃ prativinodya yena pūrṇaḥ sārthavāhastenopasaṃkrāntāḥ/",
    "S01divyav_u:021.004_1": "uapsaṃkramya kathayanti--sārthavāha mahāsamudramavatarāmeti/",
    "S01divyav_u:021.005_0": "sa kathayati--bhavantaḥ, asti kaścidyuṣmābhirdṛṣṭaḥ śruto vā ṣaṭkṛtvo mahāsamudrātsaṃsiddhayānapātrāgataḥ saptamaṃ vāramavataran? te kathayanti--pūrṇa,",
    "S01divyav_u:021.005_1": "vayaṃ tvāmuddiśya dūrādāgatāḥ/",
    "S01divyav_u:021.007_0": "yadi nāvatarasi, tvameva pramāṇamiti/",
    "S01divyav_u:021.007_1": "sa saṃlakṣayati--kiṃ cāpyahaṃ dhanenānarthī tathāpyeṣāmarthāyāvatarāmīti/",
    "S01divyav_u:021.008_0": "sa taiḥ sārdhaṃ mahāsamudraṃ saṃprasthitaḥ/",
    "S01divyav_u:021.009_0": "te rātryāḥ pratyūṣasamaye udānāt pārāyaṇāt satyadṛśaḥ sthaviragāthāḥ śailagāthā munigāthā arthavargīyāṇi ca sūtrāṇi vistareṇa svareṇa svādhyāyaṃ kurvanti/",
    "S01divyav_u:021.010_0": "tena te śrutāḥ/",
    "S01divyav_u:021.010_1": "sa kathayati--bhavantaḥ, śobhanāni gītāni gāyatha/",
    "S01divyav_u:021.011_0": "te kathayanti--sārthavāha, naitāni? kiṃtu khalvetadbuddhavacanam/",
    "S01divyav_u:021.012_0": "sa buddha ityaśrutapūrvaṃ śabdaṃ śrutvā sarvaromakūpāni āhṛṣṭāni/",
    "S01divyav_u:021.012_1": "sa ādarajātaḥ pṛcchati--bhavantaḥ, ko 'yaṃ buddhanāmeti/",
    "S01divyav_u:021.013_0": "te kathayanti--asti śramaṇo gautamaḥ śākyaputraḥ śākyakulātkeśaśmaśrūṇyavatārya kāṣāyāṇi vastrāṇi ācchādya samyageva śraddhayā agārādanagārikāṃ pravrajitaḥ/",
    "S01divyav_u:021.015_0": "so 'nuttarāṃ samyaksambodhimabhisambuddhaḥ/",
    "S01divyav_u:021.015_1": "sa eṣa sārthavāha buddho nāma/",
    "S01divyav_u:021.016_0": "kutra bhavantaḥ sa bhagavānetarhi viharati? sārthavāha, śrāvstyāṃ jetavane 'nāthapiṇḍadasyārāme/",
    "S01divyav_u:021.017_0": "sa taṃ hṛdi kṛtvā taiḥ sārdhaṃ mahāsamudramavatīrṇaḥ saṃsiddhayānapātraśca pratyāgataḥ/",
    "S01divyav_u:021.017_1": "bhrātāsya bhavilaḥ saṃlakṣayati--parikhinno 'yaṃ mahāsamudragamanena, niveśo 'sya kartavya iti/",
    "S01divyav_u:021.018_0": "sa tenoktah--bhrātaḥ, kathaya katarasya dhaninaḥ sārthavāhasya vā tavārthāya duhitaraṃ prārthayāmīti/",
    "S01divyav_u:021.019_0": "sa kathayati--nāhaṃ kāmairarthī/",
    "S01divyav_u:021.020_0": "yadyanujānāsi, pravrajāmīti/",
    "S01divyav_u:021.020_1": "sa kathayati--yadāsmākaṃ gṛhe vārtā nāsti, tadā na pravrajitaḥ/",
    "S01divyav_u:021.021_0": "idānīṃ kāmārthaṃ pravrajasi/",
    "S01divyav_u:021.021_1": "pūrṇaḥ kathayati--bhrātaḥ, tadānīṃ na śobhate, idānīṃ tu yuktam/",
    "S01divyav_u:021.022_0": "sa tenāvaśyaṃ nirbandhaṃ jñātvānujñātaḥ/",
    "S01divyav_u:021.022_1": "sa kathayati--bhrātaḥ, mahāsamudro bahvādīnavo 'lpāsvādaḥ/",
    "S01divyav_u:021.023_0": "bahavo 'vataranti, alpā vyuttiṣṭhanti/",
    "S01divyav_u:021.023_1": "sarvathā na tvayā mahāsamudramavatartavyam/",
    "S01divyav_u:021.023_2": "nyāyopārjitaṃ te prabhūtaṃ dhanamasti, eṣāṃ tu tava bhrātṛrṇāmanyāyoparjitam/",
    "S01divyav_u:021.024_0": "yadyete kathayanti ekadhye vasāmeti, na vastavyam/",
    "S01divyav_u:021.025_0": "ityuktvopasthāyakamādāya śrāvastīṃ saṃprasthitaḥ/",
    "S01divyav_u:021.025_1": "anupūrveṇa śrāvastīmanuprāptaḥ//",
    "S01divyav_u:021.026_0": "śrāvastyāmudyāne sthitena anāthapiṇḍadasya gṛhapaterdūto 'nupreṣitaḥ/",
    "S01divyav_u:021.026_1": "tena gatvā anāthapiṇḍadasya gṛhapterārocitam--gṛhapate,",
    "S01divyav_u:021.026_2": "pūrṇaḥ sārthavāha udyāne tiṣṭhati gṛhapatiṃ draṣṭukāma iti/",
    "S01divyav_u:021.028_0": "anāthapiṇḍado gṛhapatiḥ saṃlakṣayati--nūnaṃ jalayānena khinna idānīṃ sthalayānenāgataḥ/",
    "S01divyav_u:021.029_0": "tataḥ pṛcchati--bhoḥ puruṣa, kiyatprabhūtaṃ paṇyamānītam/",
    "S01divyav_u:021.029_1": "sa kathayati--kuto 'sya paṇyam? upasthāyakadvitīyaḥ/",
    "S01divyav_u:021.030_0": "sa cāhaṃ ca/",
    "S01divyav_u:021.030_1": "anāthapiṇḍadaḥ saṃlakṣayati--na mama pratirūpam yadahaṃ pradhānapuruṣamasatkāreṇa praveśayeyamiti/",
    "S01divyav_u:021.031_0": "sa tena mahatā satkāreṇa praveśita udvartitaḥ snāpito bhojitaḥ/",
    "S01divyav_u:021.032_0": "svairālāpeṇāvasthitayoranāthapiṇḍadaḥ pṛcchati--[22]sārthavāha,",
    "S01divyav_u:021.032_1": "kimāgamanaprayojanam? apūrveṇa gṛhapate icchāmi svākhyāte dharmavinaye pravrajyāmupasampadaṃ bhikṣubhāvamiti/",
    "S01divyav_u:022.002_0": "tato 'nāthapiṇḍado gṛhapatiḥ pūrvaṃ kāyamabhyunnamayya dakṣiṇaṃ bāhuṃ prasāryodānamudānayati--aho buddhaḥ/",
    "S01divyav_u:022.003_0": "aho dharmaḥ/",
    "S01divyav_u:022.003_1": "aho saṃghasya svākhyātatā/",
    "S01divyav_u:022.003_2": "yatredānīmīdṛśāḥ pradhānapuruṣā vistīrṇasvajanabandhuvargamapahāya sphītāni ca kośakoṣṭhāgārāṇi ākāṅkṣanti svākhyāte dharmavinaye pravrajyāmupasampadaṃ bhikṣubhāvamiti/",
    "S01divyav_u:022.005_0": "tato 'nāthapiṇḍado gṛḥpatiḥ pūrṇaṃ sārthavāhamādāya yena bhagavāṃstenopasaṃkrāntaḥ/",
    "S01divyav_u:022.006_0": "tena khalu samayena bhagavānanekaśatāyā bhikṣupariṣadaḥ purastānniṣaṇṇo dharmaṃ deśayati/",
    "S01divyav_u:022.007_0": "adrākṣīd bhagavānanāthapiṇḍadaṃ gṛhapatiṃ saprābhṛtamāgacchantam/",
    "S01divyav_u:022.008_0": "dṛṣṭvā ca punarbhikṣūnāmantrayate sma--eṣa bhikṣavo 'nāthapiṇḍado gṛhapatiḥ saprābhṛta āgacchati/",
    "S01divyav_u:022.009_0": "nāsti tathāgatasyaivaṃvidhaḥ prābhṛto yathā vaineyaprābhṛta iti/",
    "S01divyav_u:022.010_0": "tato 'nāthapiṇḍado gṛhapatirbhagavataḥ pādābhivandanaṃ kṛtvā pūrṇena sārthavāhena sārdhamekānte niṣaṇṇaḥ/",
    "S01divyav_u:022.011_0": "ekāntaniṣaṇṇo 'nāthapiṇḍado gṛhapatirbhagavantamidamavocat--ayaṃ bhadanta pūrṇaḥ sārthavāha ākāṅkṣati svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:022.012_0": "taṃ bhagavān pravrājayatu upasampādayedanukampāmupādāyeti/",
    "S01divyav_u:022.013_0": "adhivāsayati bhagavānanāthapiṇḍadasya gṛhapatestūṣṇībhāvena/",
    "S01divyav_u:022.014_0": "tato bhagavān pūrṇaṃ sārthavāhamāmantrayate--ehi bhikṣo cara brahmacaryamiti/",
    "S01divyav_u:022.014_1": "sa bhagavato vācāvasāne muṇḍaḥ saṃvṛttaḥ saṃghāṭiprāvṛtaḥ pātrakarakavyagrahastaḥ saptāhāvaropitakeśaśmaśrurvarṣaśatopasampannasya bhikṣorīryāpathenāvāsthitaḥ/",
    "S01divyav_u:022.017_0": "ehīti coktaḥ sa tathāgatena muṇḍaśca saṃghāṭiparītadehaḥ/",
    "S01divyav_u:022.019_0": "sadyaḥ praśāntendriya eva tasthau evaṃ sthito buddhamanorathena//4//",
    "S01divyav_u:022.021_0": "athāpareṇa samayenāyuṣmān pūrṇo yena bhagavāṃstenopasaṃkrāntaḥ/",
    "S01divyav_u:022.021_1": "upasaṃkramya bhagavataḥ pādau śirasā vanditvaikānte 'sthāt/",
    "S01divyav_u:022.022_0_0": "ekānte sthita āyuṣmān pūrṇo bhagavantamidamavocat--sādhu me bhagavāṃstathā saṃkṣiptena",
    "S01divyav_u:022.022_0_1": "dharmaṃ deśayatu yathāhaṃ bhagavato 'ntikāt saṃkṣiptena dharmaṃ śrutvaiko vyapakṛṣṭo",
    "S01divyav_u:022.022_0_2": "'pramatta ātāpī prahitātmā vihareyam/",
    "S01divyav_u:022.024_0": "yadarthaṃ kulaputrāḥ keśaśmaśrūṇi avatārya kāṣāyāṇi vastrāṇi ācchādya samyageva śraddhayā agārādanagārikāṃ pravrajanti,",
    "S01divyav_u:022.024_1_0": "tadanuttaraṃ brahmacaryaparyavasānaṃ dṛṣṭadharme svayamabhijñāya sākṣātkṛtvopasampadya",
    "S01divyav_u:022.024_1_1": "pravrajayeyam--kṣīṇā me jātiruṣitaṃ brahmacaryaṃ kṛtaṃ karaṇīyaṃ nāparamasmādbhavaṃ",
    "S01divyav_u:022.024_1_2": "prajānāmīti/",
    "S01divyav_u:022.027_0": "evamukte bhagavānāyuṣmantaṃ pūrṇamidamavocat--sādhu pūrṇa,",
    "S01divyav_u:022.027_1": "sādhu khalu tvaṃ pūrṇa yastvamevaṃ vadasi--sādhu me bhagavāṃstathā saṃkṣiptena dharmaṃ deśayatu pūrvavadyāvannāparamasmād bhavaṃ prajānāmīti/",
    "S01divyav_u:022.029_0": "tena hi pūrṇa śṛṇu, sādhu ca suṣṭhu ca manasi kuru, bhāṣiṣye//",
    "S01divyav_u:022.031_0": "santi pūrṇa cakṣurvijñeyāni rūpāṇīṣṭakāni kāntāni priyāṇi manāpāni kāmopasaṃhitāni rañjanīyāni/",
    "S01divyav_u:022.032_0": "tāni cedbhikṣurdṛṣṭvābhinandati abhivadāti adhyavasyati adhyavasāya [23]tiṣṭhati,",
    "S01divyav_u:022.032_1": "tāni abhinandato 'bhivadato 'dhyavasato 'dhyavasāya tiṣṭhata ānandī bhavati/",
    "S01divyav_u:023.001_0": "ānandyānandīsaumanasyaṃ bhavati/",
    "S01divyav_u:023.002_0": "nandīsaumanasye sati sarāgo bhavati/",
    "S01divyav_u:023.002_1": "nandīsarāge sati nandīsarāgasamyojanaṃ bhavati/",
    "S01divyav_u:023.003_0": "nandīsarāgasamyojanasamyuktaḥ pūrṇa bhikṣurāarannirvāṇasyocyate/",
    "S01divyav_u:023.003_1": "santi pūrṇa śrotravijñeyāḥ śabdāḥ,",
    "S01divyav_u:023.003_2": "ghrāṇavijñeyā gandhāḥ, jihvāvijñeyā rasāḥ, kāyavijñeyāni spraṣṭavyāni, manovijñeyā dharmā iṣṭāḥ kāntāḥ priyā manāpāḥ kāmopasaṃhitā rañjanīyāḥ/",
    "S01divyav_u:023.006_0": "tāṃśca bhikṣurdṛṣṭvā pūrvavad yāvadārānnirvāṇasyeti ucyate/",
    "S01divyav_u:023.006_1": "santi tu pūrṇa cakṣurvijñeyāni rūpāṇi iṣṭāni kāntāni priyāṇi manāpāni pūrvavad yavat śuklapakṣeṇāntike nirvāṇasyeti ucyate/",
    "S01divyav_u:023.008_0": "anena tvaṃ pūrṇa mayā saṃkṣiptenāvavādena coditaḥ/",
    "S01divyav_u:023.008_1_0": "kutrecchasi vastuṃ kutrecchasi vāsaṃ kalpayitum? anenāhaṃ bhadanta bhagavatā saṃkṣiptenāvavādena",
    "S01divyav_u:023.008_1_1": "codita icchāmi śroṇāparāntakeṣu janapadeṣu vastuṃ śroṇāparāntakeṣu janapadeṣu vāsaṃ",
    "S01divyav_u:023.008_1_2": "kalpayitum/",
    "S01divyav_u:023.010_0": "caṇḍāḥ pūrṇa śroṇāparāntikā manuṣyā rabhasāḥ karkaśā ākrośakā roṣakāḥ paribhāṣakāḥ/",
    "S01divyav_u:023.011_0": "sacet tvāṃ pūrṇa śroṇāparāntakā manuṣyā saṃmukhaṃ pāpikayā asatyayā paruṣayā vācā ākrokṣyanti roṣayiṣyanti paribhāṣiṣyante,",
    "S01divyav_u:023.011_1": "tasya te kathaṃ bhaviṣyati? sacenmāṃ bhadanta śroṇāparāntakā manuṣyāḥ saṃmukhaṃ pāpikayā asātyayā paruṣayā vācā ākrokṣyanti roṣayiṣyanti paribhāṣiṣyante,",
    "S01divyav_u:023.011_2": "tasya mamaivaṃ bhaviṣyati--bhadrakā bata śroṇāparāntakā manuṣyāḥ,",
    "S01divyav_u:023.011_3": "snigdhakā bata śroṇāparāntakā manuṣyāḥ,",
    "S01divyav_u:023.011_4": "ye māṃ saṃmukhaṃ pāpikayā asatyayā paruṣayā",
    "S01divyav_u:023.011_5": "vācā ākrośanti roṣayanti paribhāṣante/",
    "S01divyav_u:023.017_0": "no tu pāṇinā vā loṣṭena vā praharantīti/",
    "S01divyav_u:023.017_1": "caṇḍāḥ pūrṇa śroṇāparāntakā manuṣyāḥ pūrvavat yāvat paribhāṣakāḥ/",
    "S01divyav_u:023.018_0": "sacet tvāṃ pūrṇa śroṇāparāntakā manuṣyāḥ pāṇinā vā loṣṭena vā prahariṣyanti,",
    "S01divyav_u:023.018_1": "tasya te kathaṃ bhaviṣyati? sacenmāṃ bhadanta śroṇāparāntakā manuṣyāḥ pāṇinā vā loṣṭena vā prahariṣyanti,",
    "S01divyav_u:023.018_2": "tasya mamaivaṃ bhaviṣyati--bhadrakā bata śroṇāparāntakā manuṣyāḥ,",
    "S01divyav_u:023.018_3": "snehakā bata śroṇāparāntakā manuṣyāḥ,",
    "S01divyav_u:023.018_4": "ye māṃ pāṇinā vā loṣṭena vā praharanti,",
    "S01divyav_u:023.018_5": "no tu daṇḍena vā śastreṇa vā praharantīti/",
    "S01divyav_u:023.022_0": "caṇḍāḥ pūrṇa śroṇāparāntakā manuṣyāḥ pūrvavad yāvat paribhāṣakāḥ/",
    "S01divyav_u:023.023_0": "sacet tvāṃ pūrṇa śroṇāparāntakā manuṣyā daṇḍena vā śastreṇa vā prahariṣyanti,",
    "S01divyav_u:023.023_1": "tasya te kathaṃ bhaviṣyati? sacenmāṃ bhadanta śroṇāparāntakā manuṣyā daṇḍena vā śastreṇa vā prahariṣyanti,",
    "S01divyav_u:023.023_2": "tasya mamaivaṃ bhaviṣyati--bhadrakā bata śroṇāparāntakā manuṣyāḥ,",
    "S01divyav_u:023.023_3": "snehakā bata śroṇāparāntakā manuṣyāḥ,",
    "S01divyav_u:023.023_4": "ye māṃ daṇḍena vā śastreṇa vā praharanti,",
    "S01divyav_u:023.023_5": "no tu sarveṇa sarvaṃ jīvitād vyaparopayanti/",
    "S01divyav_u:023.027_0": "caṇḍāḥ pūrṇa śroṇāparāntakā manuṣyā yāvat paribhāṣakāḥ/",
    "S01divyav_u:023.027_1": "sacet tvāṃ pūrṇa śroṇāparāntakā manuṣyāḥ sarveṇa sarvaṃ jīvitād vyaparopayiṣyanti,",
    "S01divyav_u:023.027_2": "tasya te kathaṃ bhaviṣyati? sacenmāṃ bhadanta śroṇāparāntakā manuṣyāḥ sarveṇa sarvaṃ jīvitād vyaparoyiṣyanti,",
    "S01divyav_u:023.027_3": "tasya me evaṃ bhaviṣyati--santi bhagavataḥ śrāvakā ye anena pūtikāyenārdīyamānā jehrīyante,",
    "S01divyav_u:023.027_4": "vijugupsamānāḥ śastramapi ādhārayanti,",
    "S01divyav_u:023.032_0": "bhadrakā bata śroṇāparāntakā manuṣyakāḥ,",
    "S01divyav_u:023.032_1": "snehakā [24]bata śroṇāparāntakā manuṣyāḥ,",
    "S01divyav_u:023.032_2": "ye māmasmāt pūtikalevarādalpakṛcchreṇa parimocayantīti/",
    "S01divyav_u:024.002_0": "sādhu sādhu pūrṇa, śakyastvaṃ pūrṇa anena kṣāntisaurabhyena samanvāgataḥ śroṇāparāntakeṣu janapadeṣu vastuṃ śroṇāparāntakeṣu vāsaṃ kalpayitum/",
    "S01divyav_u:024.003_0": "gaccha tvaṃ pūrṇa, mukto mocaya, tīrṇastāraya, āśvasta āśvasaya, parinirvṛtaḥ parinirvāpayeti//",
    "S01divyav_u:024.005_0": "athāyuṣmān pūrṇo bhagavato bhāṣitamabhinandyānumodya bhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:024.006_0": "athāyuṣmān pūrṇastasyā eva rātreratyayāt pūrvāhṇe nivāsya pātracīvaramādāya śrāvastīṃ piṇḍāya prāvikṣat/",
    "S01divyav_u:024.007_0": "śrāvastīṃ piṇḍāya caritvā kṛtabhaktakṛtyaḥ paścādbhaktapiṇḍapātraḥ pratikrāntaḥ/",
    "S01divyav_u:024.008_0": "yathāparibhuktaśayanāsanaṃ pratisamayya samādāya pātracīvaram yena śroṇāparāntakā janapadāstena cārikāṃ carañ śroṇāparāntakāñ janapadānanuprāptaḥ/",
    "S01divyav_u:024.010_0": "athāyuṣmān pūrṇaḥ pūrvāhṇe nivāsya pātracīvaramādāya śroṇāparāntakaṃ piṇḍāya prāvikṣat/",
    "S01divyav_u:024.011_0": "anyatamaśca lubdhako dhanuṣpāṇirmṛgayāṃ nirgacchati/",
    "S01divyav_u:024.011_1": "tena dṛṣṭaḥ/",
    "S01divyav_u:024.011_2": "sa saṃlakṣayati--amaṅgalo 'yaṃ muṇḍakaḥ śramaṇako mayā dṛṣṭa iti viditvā ā karṇād dhanuḥ pūrayitvā yenāyuṣmān pūrṇastena pradhāvitaḥ/",
    "S01divyav_u:024.013_0": "sa āyuṣmatā pūrṇena dṛṣṭaḥ/",
    "S01divyav_u:024.013_1": "dṛṣṭvā cettarāsaṅgaṃ vivartya kathayati--bhadramukha,",
    "S01divyav_u:024.013_2": "asya duṣpūrasyārthe praviśāmi,",
    "S01divyav_u:024.014_0": "gāthāṃ ca bhāṣate--",
    "S01divyav_u:024.015_0": "yasyārthe gahane caranti vihagā gacchanti bandhaṃ mṛgāḥ saṃgrāme śaraśaktatomaradharā naśyantyajasraṃ narāḥ/",
    "S01divyav_u:024.017_0": "dīnā durdinacāriṇaśca kṛpaṇā matsyā grasantyāyasam asyārthe udarasya pāpakalile dūrādihābhyāgataḥ/",
    "S01divyav_u:024.019_0": "sa saṃlakṣayati--ayaṃ pravrajita īdṛśena kṣāntisaurabhyena samanvāgataḥ/",
    "S01divyav_u:024.019_1": "kimasya praharāmīti matvā abhiprasannaḥ/",
    "S01divyav_u:024.020_0": "tato 'syāyuṣmatā pūrṇena dharmo deśyitaḥ, śaraṇagamanaśikṣāpadeśeṣu ca pratiṣṭhāpitaḥ/",
    "S01divyav_u:024.021_0": "anyāni ca pañcopāsakaśatāni kṛtāni pañcopāsikāśatāni/",
    "S01divyav_u:024.021_1": "pañcavihāraśatāni kāritāni, anekāni ca mañcapīṭhavṛṣikoccakabimbopadhānacaturasrakaśatāni anupradāpitāni/",
    "S01divyav_u:024.023_0": "tasyaiva ca trimāsasyātyayāt tisro vidyāḥ kāyena sākṣātkṛtāḥ/",
    "S01divyav_u:024.023_1": "arhan saṃvṛttaḥ/",
    "S01divyav_u:024.024_0": "traidhātukavītarāgo yāvat sendropendrāṇāṃ devānāṃ pūjyo mānyo 'bhivādyaśca saṃvṛttaḥ//",
    "S01divyav_u:024.025_0": "yāvadapareṇa samayena dārukarṇibhrātrorbhogāstanutvaṃ parikṣayaṃ paryādānaṃ gatāḥ/",
    "S01divyav_u:024.025_1": "tau kathayatah--gato 'sau asmākaṃ gṛhāt kālakarṇiprakhyaḥ/",
    "S01divyav_u:024.026_0": "āgaccha, ekadhye prativasāmaḥ/",
    "S01divyav_u:024.026_1": "sa kathayati--kataro 'sau kālakarṇiprakhyah? tau kathayatah--pūrṇakaśrīḥ/",
    "S01divyav_u:024.027_0": "sā mama gṛhānniṣkrāntā/",
    "S01divyav_u:024.028_0": "nāsau kālakarṇiprakhyaḥ/",
    "S01divyav_u:024.028_1": "tau kathayatah--śrīrvā bhavatu kālakarṇī vā, āgaccha ekadhye prativasāmaḥ/",
    "S01divyav_u:024.029_0": "sa kathayati--yuvayoranyāyopārjitaṃ dhanam, mama nyāyopārjitam/",
    "S01divyav_u:024.029_1": "nāham yuvābhyāṃ sārdhamekadhye vāsaṃ kalpayāmīti/",
    "S01divyav_u:024.030_0": "tau kathayatah--tena dāsīputreṇa mahāsamudramavatīryāvatīrya bhogāḥ samudānītā yena tvaṃ bhuñjāno vikatthase/",
    "S01divyav_u:024.031_0": "kutastava sāmarthyaṃ mahāsamudramavatartumiti/",
    "S01divyav_u:024.031_1": "sa tābhyāṃ mānaṃ grāhitaḥ/",
    "S01divyav_u:024.032_0": "sa saṃlakṣayati--ahamapi mahāsamudramavatarāmi/",
    "S01divyav_u:024.032_1": "pūrvavat yāvanmahāsamudramavatīrṇah[25]/",
    "S01divyav_u:025.001_0": "yāvattadvahanaṃ vāyunā gośīrṣacandanavanamanupreritam/",
    "S01divyav_u:025.001_1": "karṇadhāraḥ kathayati--bhavantaḥ, yattat śrūyate gośīrṣacandanavanamiti, idaṃ tat/",
    "S01divyav_u:025.002_0": "gṛhṇantu atra yatsāramiti/",
    "S01divyav_u:025.002_1": "tena khalu samayena gośīrṣacandanavanaṃ maheśvarasya yakṣasya parigraho 'bhūt/",
    "S01divyav_u:025.003_0": "sa ca yakṣāṇām yakṣasamitiṃ gataḥ/",
    "S01divyav_u:025.003_1": "tato gośīrṣacandanavane pañcamātrāṇi kuṭhāraśatāni voḍhumārabdhāni/",
    "S01divyav_u:025.004_0": "adrākṣīdapriyākhyo yo yakṣo gośīrṣacandanavane pañcamātrāṇi kuṭhāraśatāni vahataḥ/",
    "S01divyav_u:025.005_0": "dṛṣṭvā ca yena maheśvaro yakṣaḥ, tenopasaṃkrāntaḥ/",
    "S01divyav_u:025.006_0": "upasaṃkramya maheśvaram yakṣamidamavocat--yat khalu grāmaṇīrjānīyā gośīrṣacandanavane pañcamātrāṇi kuṭhāraśatāni vahanti/",
    "S01divyav_u:025.007_0": "yatte kṛtyaṃ vā karaṇīyaṃ vā tatkuruṣveti/",
    "S01divyav_u:025.007_1": "atha maheśvaro yakṣo yakṣāṇāṃ samitimasamitiṃ kṛtvā saṃjātāmarṣo mahāntaṃ kālikāvātabhayaṃ saṃjanya yena gośīrṣacandanavanaṃ tena saṃprasthitaḥ/",
    "S01divyav_u:025.009_0": "karṇadhāreṇārocitam--śṛṇvantu bhavanto jāmbudvīpakā vaṇijah--yattat śrūyate mahākālikāvātabhayamiti,",
    "S01divyav_u:025.010_0": "kiṃ manyadhvamiti? tataste vaṇijo bhītāstrastāḥ saṃvignā āhṛṣṭaromakūpā devatāyācanaṃ kartumārabdhāḥ/",
    "S01divyav_u:025.012_0": "śivavaruṇakuberaśakrabrahmādyā suramanujoragayakṣadānavendrāḥ/",
    "S01divyav_u:025.014_0": "vyasanamatibhayaṃ vayaṃ prapannā vigatabhayā hi bhavantu no 'dya nāthāḥ//6//",
    "S01divyav_u:025.016_0": "kecinnamasyanti śacīpatiṃ narā brahmāṇamanye hariśaṃkarāvapi/",
    "S01divyav_u:025.018_0": "bhūmyāśritān vṛkṣavanāśritāṃśca trāṇārthino vātapiśācadasthāh(yakṣāh?)//7//",
    "S01divyav_u:025.020_0": "dārukarṇī alpotsukastiṣṭhati/",
    "S01divyav_u:025.020_1": "vaṇijaḥ kathayanti--sārthavāha, vayaṃ kṛcchrasaṃkaṭasambādhaprāptāḥ/",
    "S01divyav_u:025.021_0": "kimarthamalpotsukastiṣṭhasīti? sa kathayati--bhavantaḥ,",
    "S01divyav_u:025.021_1": "ahaṃ bhrātrā abhihitah--mahāsamudro 'lpāsvādo bahvādīnavaḥ/",
    "S01divyav_u:025.022_0": "tṛṣṇāndhā bahavo 'vataranti, svalpā vyutthāsyanti/",
    "S01divyav_u:025.022_1": "na tvayā kenacit prakāreṇa mahāsamudramavatartavyamiti/",
    "S01divyav_u:025.023_0": "so 'haṃ tasya vacanamavacanaṃ kṛtvā mahāsamudramavatīrṇaḥ/",
    "S01divyav_u:025.024_0": "kimidānīṃ karomi? kastava bhrāatā? pūrṇaḥ/",
    "S01divyav_u:025.024_1": "vaṇijaḥ kathayanti--bhavantaḥ, sa evāryapūrṇaḥ puṇyamaheśākhyaḥ/",
    "S01divyav_u:025.025_0": "tameva śaraṇaṃ prapadyāma iti/",
    "S01divyav_u:025.025_1": "tairekasvareṇa sarvairevaṃ nādo muktah--namastasmai āryāya pūrṇāya,",
    "S01divyav_u:025.025_2": "namo namastasmai āryāya pūrṇāyeti/",
    "S01divyav_u:025.026_0": "atha yā devatā āyuṣmatī pūrṇe 'bhiprasannā, sā yenāyuṣmān pūrṇastenopasaṃkrāntā/",
    "S01divyav_u:025.027_0": "upasaṃkramya āyuṣmantaṃ pūrṇamidamavocat--ārya,",
    "S01divyav_u:025.027_1": "bhrātā te kṛcchrasaṃkaṭasambādhaprāptaḥ,",
    "S01divyav_u:025.028_0": "tena samanvāhṛtam/",
    "S01divyav_u:025.029_0": "tata āyuṣmān pūrṇastadrūpaṃ samādhiṃ samāpanno yathā samāhite citte śroṇāparāntake 'ntarhito mahāsamudre vahanasīmāyāṃ paryaṅkaṃ baddhvā avasthitaḥ/",
    "S01divyav_u:025.030_0": "tato 'sau kālikāvātaḥ sumerupratyāhata iva pratinivṛttaḥ/",
    "S01divyav_u:025.031_0": "atha maheśvaro yakṣaḥ saṃlakṣayati--pūrvam yat kiṃcidvahanaṃ kālikāvātena spṛśyate,",
    "S01divyav_u:025.031_1": "tattūlapicuvata kṣipyate viśīryate ca/",
    "S01divyav_u:025.032_0_0": "idānīṃ ko yogo yena kālikāvātah [26]sumerupratyāhata iva pratinivṛttah? sa itaścāmutaśca",
    "S01divyav_u:025.032_0_1": "pratyavekṣitumārabdho yāvat paśyati āyuṣmantaṃ pūrṇaṃ vahanasīmāyāṃ paryaṅkaṃ baddhvāvasthitam/",
    "S01divyav_u:026.002_0": "dṛṣṭvā ca punaḥ kathayati--ārya pūrṇa,",
    "S01divyav_u:026.002_1": "kiṃ viheṭhayasīti? āyuṣmān pūrṇaḥ kathayati--jarādharmo 'ham/",
    "S01divyav_u:026.003_0": "kiṃ māmeva viheṭhayasi? yadi mayedṛśā guṇagaṇā nādhigatāḥ syurbhrātā me tvayā nāmāvaśeṣaḥ kṛtaḥ syāt/",
    "S01divyav_u:026.004_0": "maheśvaro yakṣaḥ kathayati--ārya idaṃ gośīrṣacandanavanaṃ rājñaścakaravartino 'rthāya dhāryate/",
    "S01divyav_u:026.005_0": "kiṃ manyase grāmaṇīḥ kiṃ varaṃ rājā cakravartī uta tathagato 'rhan samyaksambuddha? kim ārya bhagavāṃl loka utpannah? utpannaḥ/",
    "S01divyav_u:026.007_0": "yadi evam yadaparipūrṇaṃ tatparipūryatām/",
    "S01divyav_u:026.007_1": "tataste vaṇijo gatapratyāgataprāṇā āyuṣmati pūrṇe cittamabhiprasādya tadvahanaṃ gośīrṣacandanasya pūrayitvā saṃprasthitāḥ/",
    "S01divyav_u:026.008_0": "anupūrveṇa sūrpārakaṃ nagaramanuprāptāḥ//",
    "S01divyav_u:026.010_0": "tata āyuṣmān pūrṇo bhrātuḥ kathayati--yasya nāṃnā vahanaṃ saṃsiddhayānapātramāgacchati,",
    "S01divyav_u:026.011_0": "tvameṣāṃ vaṇijāṃ ratnasavibhāgaṃ kuru/",
    "S01divyav_u:026.011_1": "ahamanena gośīrṣacandanena bhagavato 'rthāya candanamālaṃ prāsādaṃ kārayāmīti/",
    "S01divyav_u:026.012_0": "tena teṣāṃ vaṇijāṃ ratnaiḥ saṃvibhāgaḥ kṛtaḥ/",
    "S01divyav_u:026.013_0": "tata āyuṣmān pūrṇo gośīrṣacandanena prāsādaṃ māpayitumārabdhaḥ/",
    "S01divyav_u:026.013_1": "tena śilpānāhūyoktāh--bhavantaḥ,",
    "S01divyav_u:026.013_2": "kiṃ divase divase pañca kārṣāpaṇaśatāni gṛhṇīdhvamāhosvit gośīrṣacandanacūrṇasya biḍālapadam? te kathayanti--ārya gośīrṣacandanacūrṇasya biḍālapadam/",
    "S01divyav_u:026.015_0": "yāvat alpīyasā kālena candanamālaḥ prāsādaḥ kṛtaḥ/",
    "S01divyav_u:026.016_0": "rājā kathayati--bahvantaḥ, śobhanaṃ prāsādam/",
    "S01divyav_u:026.016_1": "sarvajātakṛtaniṣṭhataḥ saṃvṛttaḥ/",
    "S01divyav_u:026.017_0": "yattatra saṃkalikā cūrṇaṃ cāvaśiṣṭam, tat piṣṭvā tatraiva pralepo dattaḥ/",
    "S01divyav_u:026.018_0": "te ca bhrātara parasparaṃ sarve kṣamitā uktāśca--buddhapramukhaṃ bhikṣusaṃghamupanimantrya bhojayata/",
    "S01divyav_u:026.018_1": "ārya, kutra bhagavān? śrāvastyām/",
    "S01divyav_u:026.019_0": "kiyaddūramitaḥ śrāvastī? sātirekam yojanaśatam/",
    "S01divyav_u:026.019_1": "rājānaṃ tāvadavalokayāmaḥ/",
    "S01divyav_u:026.020_0": "evaṃ kuruta/",
    "S01divyav_u:026.020_1": "te rājñaḥ sakāśamupasaṃkrāntāḥ/",
    "S01divyav_u:026.020_2": "upasaṃkramya śirasā praṇāmaṃ kṛtvā kathayanti--deva,",
    "S01divyav_u:026.020_3": "icchāmo vayaṃ buddhapramukhaṃ bhikṣusaṃghamupanimantrya bhojayitum/",
    "S01divyav_u:026.021_0": "devo 'smākaṃ sāhāyyaṃ kalpayatu/",
    "S01divyav_u:026.022_0": "rājā kathayati--tataḥ śobhanam/",
    "S01divyav_u:026.022_1": "tathā bhavatu/",
    "S01divyav_u:026.022_2": "kalpayāmi/",
    "S01divyav_u:026.022_3_0": "tata āyuṣmān pūrṇaḥ śaraṇapṛṣṭhamabhiruhya jetavanābhimukhaṃ sthitvā ubhe jānumaṇḍale",
    "S01divyav_u:026.022_3_1": "pṛthivyāṃ pratiṣṭhāpya puṣpāṇi kṣiptvā dhūpaṃ saṃcārya ārāmikena ca sauvarṇabhṛṅgāraṃ",
    "S01divyav_u:026.022_3_2": "grāhayitvā ārādhituṃ pravṛttaḥ/",
    "S01divyav_u:026.025_0": "viśuddhaśīlaṃ suviśuddhabuddhe bhaktābhisāre satatārthadarśin/",
    "S01divyav_u:026.027_0": "anāthabhūtān prasamīkṣya sādho kṛtvā kṛpāmāgamanaṃ kuruṣva//8// iti/",
    "S01divyav_u:026.029_0": "tatastāni puṣpāṇi buddhānāṃ buddhānubhāvena devatānāṃ ca devatānubhāvenopari puṣpamaṇḍapaṃ kṛtvā jetavane gatvā sthitāni dūupo 'bhrakūṭavadudakaṃ vaidūryaśalākāvat/",
    "S01divyav_u:026.030_0": "āyuṣmānānando nimittakuśalaḥ/",
    "S01divyav_u:026.031_0": "sa kṛtakarapuṭo bhagavantaṃ papraccha--kuto bhagavan nimantraṇamāgatam? sūrpārakāt ānanda nagarāt/",
    "S01divyav_u:026.032_0": "kiyaddūre bhadanta sūrpārakaṃ nagaram? sātirekam ānanda [27]yojanaśatam/",
    "S01divyav_u:027.001_0": "gacchāmah? ānanda, bhikṣūnārocaya--yo yuṣmākamutsahate śvaḥ sūrpārakaṃ nagaraṃ gatvā bhoktum,",
    "S01divyav_u:027.002_0": "evaṃ bhadanteti āyuṣmānānando bhagavataḥ pratiśrutya śalākāṃ gṛhītvā bhagavataḥ purastāt sthitaḥ/",
    "S01divyav_u:027.003_0": "bhagavatā śalākā gṛhītā, sthavirasthaviraiśca bhikṣubhiḥ//",
    "S01divyav_u:027.004_0": "tena khalu samayenāyuṣmān pūrṇaḥ kuṇḍopadhānīyakaḥ sthaviraḥ prajñāvimuktas tasyāmeva pariṣadi saṃniṣaṇṇo 'bhūt/",
    "S01divyav_u:027.005_0": "saṃnipatitaḥ/",
    "S01divyav_u:027.005_1": "so 'pi śalākāṃ gṛhītumārabdhaḥ/",
    "S01divyav_u:027.005_2": "tamāyuṣmānānando gāthayā pratyabhāṣata--",
    "S01divyav_u:027.007_0": "naitadbhoktavyamāyuṣman kośalādhipatergṛhe/",
    "S01divyav_u:027.008_0": "agāre vā sujātasya mṛgārabhavane 'thavā//9//",
    "S01divyav_u:027.009_0": "sādhikam yojanaśataṃ sūrpārakamitaḥ puram/",
    "S01divyav_u:027.010_0": "ṛddhibhiryatra gantavyaṃ tūṣṇī tvaṃ bhava pūrṇaka//10// iti//",
    "S01divyav_u:027.011_0": "sa prajñāvimuktaḥ/",
    "S01divyav_u:027.011_1": "tena ṛddhir notpāditā/",
    "S01divyav_u:027.011_2": "tasyaitadabhavat--yena mayā sakalaṃ kleśagaṇaṃ vāntaṃ charditaṃ tyaktaṃ pratiniḥsṛṣṭam,",
    "S01divyav_u:027.011_3": "so 'haṃ tīrthikasādhāraṇāyām ṛddhyāṃ viṣaṇṇaḥ/",
    "S01divyav_u:027.012_0": "tena vīryamāsthāya ṛddhimutpādya yāvadāyuṣmānānandas tṛtīyasthavirasya śalākāṃ na dadāti,",
    "S01divyav_u:027.012_1": "tāvat tena gajabhujasadṛśaṃ bāhumabhiprasārya śalākā gṛhītā/",
    "S01divyav_u:027.014_0": "tato gāthāṃ bhāṣate--",
    "S01divyav_u:027.015_0": "vapuṣmattayā śrutena vā na balātkāraguṇaiśca gautama/",
    "S01divyav_u:027.016_0": "prabalairapi vānmanorathaiḥ ṣaḍabhijñatvamihādhigamyate//11//",
    "S01divyav_u:027.017_0": "śamaśīlavipaśyanābalairvividhairdhyānabalaiḥ parīkṣitāḥ/",
    "S01divyav_u:027.018_0": "jarayā hi nipīḍitayauvanāḥ ṣaḍabhijñā hi bhavanti madvidhāḥ//12// iti//",
    "S01divyav_u:027.019_0": "tatra bhagavān bhikṣūnāmantrayate sma--eṣo 'gro me bhikṣavo bhikṣūṇāṃ mama śrāvakāṇāṃ caityaśalākāgrahaṇe/",
    "S01divyav_u:027.020_0": "tatprathamataḥ śalākāṃ gṛhṇatām yaduta pūrṇaḥ kuṇḍopadhānīyakaḥ sthaviraḥ/",
    "S01divyav_u:027.020_1": "tatra bhagavānāyuṣmantamānandamāmantrayate--gaccha ānanda bhikṣūṇāmārocaya/",
    "S01divyav_u:027.021_0": "kiṃ cāpi uktaṃ mayā--praticchannakalyāṇairvo bhikṣavo vihartavyaṃ vivṛtapāpairiti,",
    "S01divyav_u:027.021_1": "api tu tīrthikāvastabdhaṃ tannagaram/",
    "S01divyav_u:027.023_0": "yo vo yasyā ṛddherlābhī, tena tayā tatra sūrpārakaṃ nagaraṃ gatvā bhoktavyamiti/",
    "S01divyav_u:027.023_1": "evaṃ bhadanteti āyuṣmānānando bhagavataḥ pratiśrutya bhikṣūṇāmārocayati--āyuṣmantaḥ,",
    "S01divyav_u:027.023_2": "bhagavānevamāha--kiṃ cāpi uktaṃ mayā praticchannakalyāṇairvo bhikṣavo vihartavyamiti pūrvavat yāvat gatvā bhoktavyamiti/",
    "S01divyav_u:027.026_0_0": "tataḥ sūrpārakarājñā sūrpārakanagaramapagatapāṣāṇaśarkarakaṭhallaṃ vyavasthāpitaṃ",
    "S01divyav_u:027.026_0_1": "candanavāripariṣiktaṃ nānāvidhasurabhidhūpaghaṭikāsamalaṃkṛtamāmuktapaṭṭadāmakalāpaṃ",
    "S01divyav_u:027.026_0_2": "nānāpuṣpābhikīrṇaṃ ramaṇīyam/",
    "S01divyav_u:027.028_0": "sūrpārakasya nagarasyāṣṭādaśa dvārāṇi/",
    "S01divyav_u:027.028_1": "tasyāpi rājñaḥ saptadaśa putrāḥ/",
    "S01divyav_u:027.029_0": "pratyekamekaikasmin dvāre paramayā vibhūtyā rājaputrā vyavasthitāḥ/",
    "S01divyav_u:027.029_1": "mūladvāre ca mahatā rājānubhāvena sūrpārakādhipatī rājā āyuṣmān pūrṇo dārukarṇī stavakarṇī trapukarṇī ca vyavasthitaḥ/",
    "S01divyav_u:027.031_0": "yāvat patracārikā ṛddhyā haritacārikā bhājanacārikāścāgatāḥ/",
    "S01divyav_u:027.031_1": "tān dṛṣṭvā rājā kathayati--bhadanta pūrṇa,",
    "S01divyav_u:027.031_2": "kiṃ bhagavānāgatah? āyuṣmān pūrṇaḥ kathayati--mahārāja [28]patracārikā haritacārikā bhājanacārikāścaite,",
    "S01divyav_u:028.001_0": "yāvat sthavirasthavirā bhikṣavo 'nekavidhābhirdhyānasamāpattibhiḥ saṃprāptaḥ/",
    "S01divyav_u:028.002_0": "punarapi pṛcchati--bhadanta pūrṇa,",
    "S01divyav_u:028.002_1": "kiṃ bhagavānāgatah? āyuṣmān pūrṇaḥ kathayati--mahārāja na bhagavān,",
    "S01divyav_u:028.002_2": "api tu khalu sthavirasthavirā eva te bhikṣava iti/",
    "S01divyav_u:028.004_0": "athānyatamopāsakastasyāṃ velāyāṃ gāthāṃ bhāṣate--",
    "S01divyav_u:028.005_0": "siṃhavyāghragajāśvanāgavṛṣabhānāśritya kecit śubhān kecidratnavimānaparvatatarūṃścitrān rathāṃścojjvalān/",
    "S01divyav_u:028.007_0": "anye toyadharā ivāmbaratale vidyullatālaṃkṛtā ṛddhyā devapurīmiva pramuditā gantuṃ samabhyudyatāḥ/",
    "S01divyav_u:028.009_0": "gāṃ bhittvā hyutpatantyeke patantyantye nabhastalāt/",
    "S01divyav_u:028.010_0": "āsane nirmitāścaike paśya ṛddhimatāṃ balam//14// iti//",
    "S01divyav_u:028.011_0": "tato bhagavān bahirvihārasya pādau prakṣālya vihāraṃ praviśya ṛjuṃ kāyaṃ praṇidhāya pratimukhaṃ smṛtimupasthāpya prajñapta evāsane niṣaṇṇaḥ/",
    "S01divyav_u:028.012_0": "yāvad bhagavatā gandhakuṭyāṃ sābhisaṃskāraṃ pādo nyastaḥ,",
    "S01divyav_u:028.012_1": "ṣaḍvikāraḥ pṛthivīkampo jātah--iyaṃ mahāpṛthivī calati saṃcalati saṃpracalati/",
    "S01divyav_u:028.014_0": "vyadhati pravyadhati saṃpravyadhati/",
    "S01divyav_u:028.014_1": "pūrvadigbhāga unnamati, paścimo 'vanamati/",
    "S01divyav_u:028.015_0": "paścima unnamati, pūrvo 'vanamati/",
    "S01divyav_u:028.015_1": "dakṣiṇa unnamati, uttaro 'vanamati/",
    "S01divyav_u:028.015_2": "uttara unnamati, dakṣiṇo 'vanamati/",
    "S01divyav_u:028.016_0": "anta unnamati, madhyo 'vanamati/",
    "S01divyav_u:028.016_1": "madhya unnamati, anto 'vanamati/",
    "S01divyav_u:028.016_2": "rājā āyuṣmantaṃ pūrṇaṃ pṛcchati--ārya pūrṇa,",
    "S01divyav_u:028.016_3": "kimetat? sa kathayati--mahārāja,",
    "S01divyav_u:028.016_4": "bhagavatā gandhakuṭyāṃ sābhisaṃskāraḥ pādo nyastaḥ,",
    "S01divyav_u:028.016_5": "tena ṣaṭvikāraḥ pṛthivīkampo jātaḥ/",
    "S01divyav_u:028.018_0": "tato bhagavatā kanakamarīcivarṇaprabhā utsṛṣṭā yayā jambudvīpo vilīnakanakāvabhāsaḥ saṃvṛttaḥ/",
    "S01divyav_u:028.019_0": "punarapi rājā vismayotphullalocanaḥ pṛcchati--ārya pūrṇa,",
    "S01divyav_u:028.019_1": "idaṃ kim? sa kathayati--mahārāja bhagavatā kanakamarīcivarṇaprabhā utsṛṣṭeti/",
    "S01divyav_u:028.021_0": "tato bhagavān dānto dāntaparivāraḥ śāntaḥ śāntaparivāraḥ pañcabhirarhacchāntaiḥ sārdhaṃ sūrpārakābhimukhaḥ saṃprasthitaḥ/",
    "S01divyav_u:028.022_0": "atha vā jetavananivāsinī devatā,",
    "S01divyav_u:028.022_1": "sā bakulaśākhāṃ gṛhītvā bhagavataśchāyāṃ kurvantī pṛṣṭataḥ saṃprasthitā/",
    "S01divyav_u:028.023_0": "tasyā bhagavatā āśayaṃ dhātuṃ prakṛtiṃ ca jñātvā tādṛśī caturāryasatyasamprativedhakī dharmadeśanā kṛtā,",
    "S01divyav_u:028.023_1": "yāṃ śrutvā tayā devatayā viṃśatiśikharasamudgataṃ satkāyadṛṣṭiśailaṃ jñānavajreṇa bhittvā śrotāpattiphalaṃ sākṣātkṛtam/",
    "S01divyav_u:028.025_0": "yāvadanyatamasmin pradeśe pañcamātrāṇi ghariṇīśatāni prativasanti/",
    "S01divyav_u:028.026_0_0": "adrākṣustā buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyānuvyañjanairvirājitagātraṃ",
    "S01divyav_u:028.026_0_1": "vyāmaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato",
    "S01divyav_u:028.026_0_2": "bhadrakam/",
    "S01divyav_u:028.028_0": "sahadarśanācca tāsāṃ bhagavati mahāprasāda utpannaḥ/",
    "S01divyav_u:028.029_0_0": "dharmataiṣā--na tathā dvādaśavarṣābhyastaḥ śamathaścittasya kalyatāṃ janayati aputrasya",
    "S01divyav_u:028.029_0_1": "ca putralābho daridrasya vā nidhidarśanaṃ rājyābhinandino vā rājyābhiṣeko yathopacitakuśalamūlahetukasya",
    "S01divyav_u:028.029_0_2": "sattvasya tatprathamato buddhadarśanam/",
    "S01divyav_u:028.031_0": "tato bhagavāṃstāsāṃ vinayakālamavekṣya purastād bhikṣusaṃghasya [29]prajñapta evāsane niṣaṇṇaḥ/",
    "S01divyav_u:029.001_0": "tā api bhagavataḥ pādau śirasā vanditvaikānte niṣaṇṇāḥ/",
    "S01divyav_u:029.001_1": "tato bhagavatā tāsāmāśayānuśayaṃ dhātuṃ prakṛtiṃ ca jñātvā yāvat srotāapattiphalaṃ sākṣātkṛtam/",
    "S01divyav_u:029.003_0_0": "tā dṛṣṭasatyās trirudānamudānayanti--idamasmākaṃ bhadanta na mātrā kṛtaṃ na pitrā",
    "S01divyav_u:029.003_0_1": "kṛtaṃ na rājñā neṣṭasvajanabandhuvargeṇa na devatābhir na pūrvapretair na śramaṇabrāhmaṇairyad",
    "S01divyav_u:029.003_0_2": "bhagavatāsmākaṃ tatkṛtam/",
    "S01divyav_u:029.005_0": "ucchoṣitā rudhirāśrusamudrāḥ, laṅghitā asthiparvatāḥ, pihitānyapāyadvārāṇi, pratiṣṭhāpitā vayaṃ devamanuṣyeṣu atikrāntātikrāntāḥ/",
    "S01divyav_u:029.006_0": "etā vayaṃ bhagavataṃ śaraṇaṃ gacchāmo dharmaṃ ca bhikṣusaṃghaṃ ca/",
    "S01divyav_u:029.007_0": "upāsikāścāsmān bhagavān dhārayatu/",
    "S01divyav_u:029.007_1": "tata utthāyāsanāt yena bhagavāṃstenāñjaliṃ praṇamya bhagavantamidamavocan--aho bata bhagavānasmākaṃ kiṃcidatra prayacchet yatra vayaṃ kārāṃ kariṣyāmaḥ/",
    "S01divyav_u:029.009_0": "tato bhagavatā ṛddhyā keśanakhamutsṛṣṭam/",
    "S01divyav_u:029.009_1": "tābhirbhagavataḥ keśanakhastūpaḥ pratiṣṭhāpitaḥ/",
    "S01divyav_u:029.010_0": "tatastayā jetavananivāsinyā tasmin stūpe yaṣṭyāṃ sā bakulaśākhāropitā/",
    "S01divyav_u:029.010_1": "bhagavāṃścoktah--bhagavan, ahamasmin stūpe kārāṃ kurvantī tiṣṭhāmīti/",
    "S01divyav_u:029.011_0": "sā tatraiva āsthitā/",
    "S01divyav_u:029.012_0": "tatra kecit ghariṇīstūpa iti saṃjānate,",
    "S01divyav_u:029.012_1": "kecit bakulamedhīti, yamadyāpi caityavandakā bhikavo vandante/",
    "S01divyav_u:029.013_0": "tato bhagavān saṃprasthitaḥ//",
    "S01divyav_u:029.014_0": "yāvadanyasminnāśramapade pañca ṛṣiśatāni prativasanti/",
    "S01divyav_u:029.014_1": "tatteṣāmāśramapadaṃ puṣpaphalasalilasampannam/",
    "S01divyav_u:029.015_0": "te tena madena mattā na kiṃcinmanyante/",
    "S01divyav_u:029.015_1": "tato bhagavāṃsteṣāṃ vinayakālamavekṣya tadāśramapadamupasaṃkrāntaḥ/",
    "S01divyav_u:029.016_0": "upasaṃkramya tasmādāśramapadāt puṣpaphalamṛddhyā śāmitam,",
    "S01divyav_u:029.016_1": "salilaṃ śoṣitam, haritaśāḍvalaṃ kṛṣṇaṃ sthaṇḍilāni pātitāni/",
    "S01divyav_u:029.017_0": "tataste ṛṣayaḥ kare kapolaṃ dattvā cintāparā vyavasthitāḥ/",
    "S01divyav_u:029.018_0": "tato bhagavatā abhihitāh--maharṣayaḥ, kimarthaṃ cintāparāstiṣṭhateti/",
    "S01divyav_u:029.018_1": "te kathayanti--bhagavaṃstvaṃ dvipādakaṃ puṇyakṣetramiha praviṣṭo 'smākaṃ cedṛśī samavasthā/",
    "S01divyav_u:029.019_0": "bhagavānāha--kim? te kathayanti--bhagavan,",
    "S01divyav_u:029.019_1": "puṣpaphalasalilasampannamāśramapadaṃ vinaṣṭam yathāpaurāṇaṃ bhavatu/",
    "S01divyav_u:029.021_0": "bhavatu ityāha bhagavān/",
    "S01divyav_u:029.021_1": "tato bhagavatā ṛddhiḥ prasrabdhā, yathāpaurāṇaṃ saṃvṛttam/",
    "S01divyav_u:029.021_2": "tataste paraṃ vismayamupagatā bhagavati cittamabhiprasādayāmāsuḥ/",
    "S01divyav_u:029.022_0": "tato bhagavatā teṣāmāśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:029.022_1": "yāṃ śrutvā taiḥ pañcabhirṛṣiśatairanāgāmiphalaṃ sākṣātkṛtam,",
    "S01divyav_u:029.024_0": "tato yena bhagavāṃstenāñjaliṃ praṇamya bhagavantamidamavocan--labhema vayaṃ bhadanta svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:029.026_0": "carema vayaṃ bhagavato 'ntike brahmacaryam/",
    "S01divyav_u:029.026_1": "tataste bhagavatā ehibhikṣukayā ābhāṣitāh--eta bhikṣavaścarata brahmacaryamiti/",
    "S01divyav_u:029.027_0": "bhagavato vācāvasāne muṇḍāḥ saṃvṛttāḥ saṃghāṭiprāvṛtāḥ pātrakaravyagrahastāḥ saptāhāvaropitakeśaśmaśravo varṣaśatopasampannasya bhikṣorīryāpathena avasthitāḥ/",
    "S01divyav_u:029.029_0": "ehīti coktā hi tathāgatena muṇḍāśca saṃghāṭiparītadehāḥ/",
    "S01divyav_u:029.031_0": "sadyaḥ praśāntendriyā eva tasthurevaṃ sthitā buddhamanorathena//15//",
    "S01divyav_u:030.001_0": "[30]tairyujyamānairghaṭamānairvyāyacchamānairidameva pañcagaṇḍakaṃ pūrvavat yāvadabhivādyāśca saṃvṛttāḥ/",
    "S01divyav_u:030.002_0": "yasteṣām ṛṣiravavādakaḥ sa kathayati--bhagavan, mayā anena veṣeṇa mahājanakāyo vipralabdhaḥ/",
    "S01divyav_u:030.002_1": "tam yāvadabhiprasādayāmi paścāt pravrajiṣyāmīti/",
    "S01divyav_u:030.003_0": "tato bhagavān pañcabhirṛṣiśataiḥ pūrvakaiśca pañcabhirbhikṣuḥśatairardhacandrākāropagūḍhastat eva ṛddhyā upari vihāyasā prakrānto 'nupūrveṇa musalakaṃ parvatamanuprāptaḥ/",
    "S01divyav_u:030.005_0": "tena khalu samayena musalake parvate vakkalī nāma ṛṣiḥ prativasati/",
    "S01divyav_u:030.006_0": "adrākṣīt sa ṛṣirbhagavantaṃ dūrādeva dvātriṃśatā mahāpuruṣalakṣaṇaiḥ samalaṃkṛtaṃ pūrvavat yāvat samantato bhadrakam/",
    "S01divyav_u:030.007_0": "sahadarśanāccānena bhagavato 'ntike cittamabhiprasāditam/",
    "S01divyav_u:030.007_1": "sa prasādajātaścintayati--yannvahaṃ parvatādavatīrya bhagavantaṃ darśanāyopasaṃkramiṣyāmi/",
    "S01divyav_u:030.008_0": "bhagavān vaineyāpekṣayā atikramiṣyati/",
    "S01divyav_u:030.009_0": "yannvahamātmānaṃ parvatānmuñceyamiti/",
    "S01divyav_u:030.009_1": "tena parvatādātmā muktaḥ/",
    "S01divyav_u:030.009_2": "asaṃmoṣadharmāṇo buddhā bhagavantaḥ/",
    "S01divyav_u:030.010_0": "bhagavatā ṛddhyā pratīṣṭaḥ/",
    "S01divyav_u:030.010_1": "tato 'sya bhagavatā āśayānuśayaṃ dhātuṃ prakṛtiṃ ca jñātvā tādṛśī dharmadeśanā kṛtā,",
    "S01divyav_u:030.010_2": "yāṃ śrutvā vakkalinā anāgāmiphalaṃ sākṣātkṛtam,",
    "S01divyav_u:030.012_0_0": "tato bhagavantamidamavocat--labheyāhaṃ bhadanta svākhyāte dharmavinaye pravrajyāmupasampadaṃ",
    "S01divyav_u:030.012_0_1": "bhikṣubhāvaṃ pūrvavat yāvat bhagavatā ehibhikṣukayā pravrājito yāvadevaṃ sthito buddhamanorathena/",
    "S01divyav_u:030.014_0": "tatra bhagavān bhikṣūnāmantrayate sma--eṣo 'gro me bhikṣavo bhikṣūṇāṃ mama śraddhādhimuktānām yaduta vakkalī bhikṣuriti/",
    "S01divyav_u:030.015_0": "tato bhagavān bhikṣusahasraparivṛto vicitrāṇi prātihāryāṇi kurvan sūrpārakaṃ nagaramanuprāptaḥ/",
    "S01divyav_u:030.016_0": "bhagvān saṃlakṣayati--yadi ekena dvāreṇa praviśāmi, apareṣāṃ bhaviṣyati anyathātvam/",
    "S01divyav_u:030.017_0": "yannvaham ṛddhyaiva praviśeyamiti/",
    "S01divyav_u:030.017_1": "tata ṛddhyā upari vihāyasā madhye sūrpārakasya nagarasyāvatīrṇaḥ/",
    "S01divyav_u:030.018_0": "tataḥ sūrpārakādhipatī rājā āyuṣmān pūrṇo dārukarṇī stavakarṇī trapukarṇī te ca saptadaśa putrāḥ svakasvakena parivāreṇa yena bhagavāṃstenopasaṃkrāntāḥ,",
    "S01divyav_u:030.018_1": "anekāni ca prāṇiśatasahasrāṇi/",
    "S01divyav_u:030.020_0": "tato bhagavānanekaiḥ prāṇiśatasahasrairanugamyamāno yena candanamālaḥ prāsādas tenopasaṃkrāntaḥ/",
    "S01divyav_u:030.021_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:030.022_0": "sa janakāyo bhagavantamapaśyaṃś candanamālaṃ prāsādaṃ bhettumārabdhaḥ/",
    "S01divyav_u:030.022_1": "bhagavān saṃlakṣayati--yadi candanamālaḥ prāsādo bhetsyate, dātṛrṇāṃ puṇyāntarāyo bhaviṣyati/",
    "S01divyav_u:030.023_0": "yannvahamenaṃ sphaṭikamayaṃ nirminuyāmiti/",
    "S01divyav_u:030.024_0": "sa bhagavatā sphaṭikamayo nirmitaḥ/",
    "S01divyav_u:030.024_1": "tato bhagavatā tasyāḥ pariṣad āśayānuśayaṃ dhātuṃ prakṛtiṃ ca jñātvā tādṛśī dharmadeśanā kṛtā,",
    "S01divyav_u:030.024_2": "yāṃ śrutvā anekaiḥ prāṇiśatasahasrairmahān viśeṣo 'dhigataḥ/",
    "S01divyav_u:030.026_0": "kaiścinmokṣabhāgīyāni kuśalamūlāni utpāditāni,",
    "S01divyav_u:030.026_1": "kaiścinnirvedhabhāgīyāni, kaiścit srotāpattiphalaṃ sākṣātkṛtam,",
    "S01divyav_u:030.026_2": "kaiścit sakṛdāgāmiphalam, kaiścidanāgāmiphalam, kaiścit sarvakleśaprahāṇādarhattvaṃ sākṣātkṛtam,",
    "S01divyav_u:030.026_3": "kaiścit śrāvakabodhau cittānyutpāditāni,",
    "S01divyav_u:030.026_4": "kaiścit pratyekabodhau, kaiścidanuttarāyāṃ samyaksambodhau cittānyutpāditāni/",
    "S01divyav_u:030.030_0": "yadbhūyasā sā parṣad buddhaniṃnā dharmapravaṇā saṃghaprāgbhārā vyavasthāpitā//",
    "S01divyav_u:030.031_0": "atha dārukarṇī stavakarṇī trapukarṇī ca praṇītaṃ khādanīyaṃ bhojanīyaṃ samudānīya āsanāni prajñāpya bhagavato dūtena kālamārocayanti--samayo bhadanta,",
    "S01divyav_u:030.031_1": "sajjaṃ bhaktam yasyedānīṃ bhagavān kālam [31]manyata iti/",
    "S01divyav_u:031.001_0": "tena khalu samayena kṛṣṇagautamakau nāgarājau mahāsamudre prativasataḥ/",
    "S01divyav_u:031.001_1": "tau saṃlakṣayatah--bhagavān sūrpārake nagare dharmaṃ deśayati/",
    "S01divyav_u:031.002_0": "gacchāvaḥ, dharmaṃ śroṣyāva iti/",
    "S01divyav_u:031.002_1": "tatastau pañcanāgaśataparivārau pañcanadīśatāni saṃjanya sūrpārakaṃ nagaraṃ saṃprasthitau/",
    "S01divyav_u:031.003_0": "asaṃmoṣadharmāṇo buddhā bhagavantaḥ/",
    "S01divyav_u:031.004_0": "bhagavān saṃlakṣayati--imau kṛṣṇagautamau nāgarājau yadi sūrpārakaṃ nagaramāgamiṣyataḥ,",
    "S01divyav_u:031.005_0": "tatra bhagavānāyuṣmantaṃ mahāmaudgalyāyanamāmantrayate--pratigṛhāṇa mahāmaudgalyāyana tathāgatasyātyayikapiṇḍapātam/",
    "S01divyav_u:031.006_0": "tatkasya hetoh? pañca me maudgalyāyana ātyayikapiṇḍapātāḥ/",
    "S01divyav_u:031.007_0": "katame pañca? āgantukasya gamikasya glānasya glānopasthāyakasyopadhivārikasya ca/",
    "S01divyav_u:031.007_1": "asmiṃstvarthe bhagavānupādhau vartate/",
    "S01divyav_u:031.008_0": "atha bhagavān maudgalyāyanasahāyo yena kṛṣṇagautamakau nāgarājau tenopasaṃkrāntaḥ/",
    "S01divyav_u:031.009_0": "tau kathayatah--samanvāharata nāgendrau sūrpārakaṃ nagaramagocarībhaviṣyati/",
    "S01divyav_u:031.010_0": "tau kathayatah--tādṛśena bhadanta prasādena vayamāgatā yanna śakyamasmābhiḥ kuntapipīlikasyāpi prāṇinaḥ pīḍāmutpādayituṃ prāgeva sūrpārakanagaranivāsino janakāyasyeti/",
    "S01divyav_u:031.012_0": "tato bhagavatā kṛṣṇagautamakayor nāgarājayostādṛśo dharmo yaṃ śrutvā buddhaṃ śaraṇaṃ gatau,",
    "S01divyav_u:031.012_1": "dharmaṃ saṃghaṃ ca śaraṇaṃ gatau,",
    "S01divyav_u:031.013_0": "bhagavān bhaktakṛtyaṃ kartumārabdhaḥ/",
    "S01divyav_u:031.014_0": "ekaiko nāgaḥ saṃlakṣayati--aho bata bhagavān mama pānīyaṃ pibatu iti/",
    "S01divyav_u:031.015_0": "bhagavān saṃlakṣayti--yadi ekasyeiva pānīyaṃ pāsyāmi, eṣāṃ bhaviṣyati anyathātvam/",
    "S01divyav_u:031.015_1": "upāyasaṃvidhānaṃ kartavyamiti/",
    "S01divyav_u:031.016_0": "tatra bhagavānāyuṣmantaṃ mahāmaudgalyāyanamāmantrayate--gaccha maudgalyāyana,",
    "S01divyav_u:031.016_1": "yatra pañcānāṃ nadīśatānāṃ saṃbhedaḥ,",
    "S01divyav_u:031.016_2": "tasmādudakasya pātrapūramānaya/",
    "S01divyav_u:031.017_0": "evaṃ bhadanteti āyuṣmān mahāmaudgalyāyano bhagavataḥ pratiśrutya yatra pañcānāṃ nadīśatānāṃ saṃbhedastatrodakasya pātrapūramādāya yena bhagavāṃstenopasaṃkrāntaḥ/",
    "S01divyav_u:031.019_0": "upasaṃkramya bhagavata udakasya pātrapūramupanāmayati/",
    "S01divyav_u:031.020_0": "bhagavatā gṛhītvā paribhuktam/",
    "S01divyav_u:031.020_1_0": "āyuṣmān mahāmaudgalyāyanaḥ saṃlakṣayati--pūrvamuktaṃ bhagavatā--duṣkarakārakau hi",
    "S01divyav_u:031.020_1_1": "bhikṣavaḥ putrasya mātāpitarau āpyāyakau poṣakau saṃvardhakau stanyasya dātārau citrasya",
    "S01divyav_u:031.020_1_2": "jambudvīpasya darśayitārau/",
    "S01divyav_u:031.022_0": "ekenāṃśena putro mātaraṃ dvitīyena pitaraṃ pūrṇavarṣaśataṃ paricaret,",
    "S01divyav_u:031.022_1": "yadvā asyāṃ mahāpṛthivyāṃ maṇayo muktā vaidūryaśaṅkhaśilāpravālaṃ rajataṃ jātarūpamaśmagarbho musāragalvo lohitikā dakṣiṇāvarta iti,",
    "S01divyav_u:031.022_2": "evamrūpe vā vividhaiśvaryādhipatye pratiṣṭhāpayat,",
    "S01divyav_u:031.022_3": "neyatā putreṇa mātāpitaroḥ kṛtaṃ vā syādupakṛtaṃ vā/",
    "S01divyav_u:031.025_0": "yastu asāvaśrāddhaṃ mātāpitaraṃ śraddhāsampadi samādāpayati vinayati niveśayati pratiṣṭhāpayati,",
    "S01divyav_u:031.025_1": "duḥśīlaṃ śīlasampadi, matsariṇaṃ tyāgasampadi, duṣprajñaṃ prajñāsampadi samādāpayati vinayati niveśayati pratiṣṭhāpayati,",
    "S01divyav_u:031.025_2": "iyatā putreṇa mātāpitroḥ kṛtaṃ vā syādupakṛtaṃ veti/",
    "S01divyav_u:031.028_0": "mayā ca mātur na kaścidupakāraḥ kṛtaḥ/",
    "S01divyav_u:031.028_1": "yadahaṃ samanvāhareyaṃ kutra me mātā upapanneti/",
    "S01divyav_u:031.029_0": "samanvāhartuṃ saṃvṛttaḥ paśyati marīcike lokadhātau upapannā/",
    "S01divyav_u:031.030_0": "sa saṃlakṣayati--kasya vineyā? paśyati bhagavataḥ/",
    "S01divyav_u:031.030_1": "tasyaitadabhavat--dūraṃ vayamihāgatāḥ/",
    "S01divyav_u:031.031_0": "yannvahametamarthaṃ bhagavato nivedayeyamiti bhagavantamidamavocat--uktaṃ bhadanta bhagavatā pūrvam--duṣkarakārakau hi bhikṣavaḥ putrasya mātāpitarau iti/",
    "S01divyav_u:031.032_0": "tanmama mātā marīcike lokadhātau upapannā, [32]sā ca bhagavato vineyā/",
    "S01divyav_u:032.001_0": "tadarhati bhagavāṃs tāṃ vinetumanukampāmupādāyeti/",
    "S01divyav_u:032.001_1": "bhagavān kathayati--maudgalyāyana, kasya ṛddhyā gacchāmah? bhagavan madīyayā/",
    "S01divyav_u:032.002_0": "tato bhagavānāyuṣmāṃśca mahāmaudgalyāyanaḥ sumerumūrdhni pādān sthāpayantau saṃprasthitau/",
    "S01divyav_u:032.003_0": "saptame divase marīcikaṃ lokadhātumanuprāptaḥ/",
    "S01divyav_u:032.004_0": "adrākṣīt sā bhadrakanyā āyuṣmantaṃ mahāmaudgalyāyanaṃ dūrādeva/",
    "S01divyav_u:032.004_1": "dṛṣṭvā ca punaḥ sasambhramāt tatsakāśamupasaṃkramya kathayati--cirādbata putrakaṃ paśyāmīti/",
    "S01divyav_u:032.005_0": "tato janakāyaḥ kathayati--bhadanto 'yaṃ pravrajito vṛddhaḥ/",
    "S01divyav_u:032.006_0": "iyaṃ ca kanyā/",
    "S01divyav_u:032.006_1": "kathamasya mātā bhavatīti? āyuṣmān maudgalyāyanaḥ kathayati--bhavantaḥ,",
    "S01divyav_u:032.006_2": "mama ime skandhā anyāḥ saṃvṛddhāḥ/",
    "S01divyav_u:032.007_0": "tena mameyaṃ māteti/",
    "S01divyav_u:032.008_0": "tato bhagavatā tasyā bhadrakanyāyā āśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:032.008_1": "yāṃ śrutvā tayā bhadrakanyayā viṃśatiśikharasamudgataṃ satkāyadṛṣṭiśaulaṃ jñānavajreṇa bhittvā srotāpattiphalaṃ sākṣātkṛtam/",
    "S01divyav_u:032.010_0": "sā dṛṣṭasatyā trirudānamudānayati pūrvavat yāvat pratiṣṭhāpitā devamanuṣyeṣu/",
    "S01divyav_u:032.011_0": "āha ca--",
    "S01divyav_u:032.012_0": "tavānubhāvātpihitaḥ sughoro hyapāyamārgo bahudoṣaduṣṭaḥ/",
    "S01divyav_u:032.013_0": "apāvṛtā svargagatiḥ supuṇyā nirvāṇamārgaṃ ca mayopalabdham//16//",
    "S01divyav_u:032.014_0": "tvadāśrayāccāptamapetadoṣaṃ mamādya śuddhaṃ suviśuddhacakṣuḥ/",
    "S01divyav_u:032.015_0": "prāptaṃ ca kāntaṃ padamāryakāntaṃ tīrṇā ca duḥkhārṇavapāramasmi//17//",
    "S01divyav_u:032.016_0": "jagati daityanarāmarapūjita vigatajanmajarāmaraṇāmaya/",
    "S01divyav_u:032.017_0": "bhavasahasrasudurlabhadarśana saphalamadya mune tava darśanam//18//",
    "S01divyav_u:032.018_0": "atikrāntāhaṃ bhadanta atikrāntā/",
    "S01divyav_u:032.018_1": "eṣāhaṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca/",
    "S01divyav_u:032.019_0": "upāsikāṃ ca māṃ dhāraya adyāgreṇa yāvajjīvaṃ prāṇopetāṃ śaraṇaṃ gatāmabhiprasannām/",
    "S01divyav_u:032.020_0": "adhivāsayatu me bhagavānadya piṇḍapātena sārdhamāryamahāmaudgalyāyaneneti/",
    "S01divyav_u:032.020_1": "adhivāsayati bhagavāṃs tasyā bhadrakanyāyāstūṣṇībhāvena/",
    "S01divyav_u:032.021_0_0": "atha sā bhadrakanyā bhagavantamāyuṣmantaṃ ca mahāmaudgalyāyanaṃ sukhopaniṣaṇṇaṃ viditvā",
    "S01divyav_u:032.021_0_1": "śucinā praṇītena khādanīyena bhojanīyena svahastaṃ saṃtarpya saṃpravārya bhagavantaṃ",
    "S01divyav_u:032.021_0_2": "bhuktavantaṃ viditvā dhātahastamapanītapātraṃ nīcataramāsanaṃ gṛhītvā bhagavataḥ",
    "S01divyav_u:032.021_0_3": "purastānniṣaṇṇā dharmaśravaṇāya/",
    "S01divyav_u:032.024_0": "bhagavatā tasyā dharmo deśitaḥ/",
    "S01divyav_u:032.024_1": "āyuṣmān mahāmaudgalyāyano bhagavataḥ pātragrāhakaḥ pātraṃ niryātayati/",
    "S01divyav_u:032.025_0": "bhagavatā abhihitah--maudgalyāyana gacchāmaḥ/",
    "S01divyav_u:032.026_0": "gacchāmo bhagavan/",
    "S01divyav_u:032.026_1": "kasya ṛddhyā? tathāgatasya bhagavataḥ/",
    "S01divyav_u:032.026_2": "yadi evam, samanvāhara jetavanam/",
    "S01divyav_u:032.027_0": "āgatāḥ smo bhagavan, āgatāḥ/",
    "S01divyav_u:032.027_1": "maudgalyāyanastato vismayāvarjitamatiḥ kathayati--kiṃ nāmeyaṃ bhagavann ṛddhih? manojavā maudgalyāyana/",
    "S01divyav_u:032.028_0": "na mayā bhadanta vijñātamevaṃ gambhīramevaṃ gambhīrā buddhadharmā iti/",
    "S01divyav_u:032.029_0": "yadi vijñātamabhaviṣyat, tilaśo 'pi me saṃcūrṇitaśarīreṇānuttarāyāḥ samyaksambodheścittaṃ vyāvartitamabhaviṣyat/",
    "S01divyav_u:032.030_0": "idānīṃ kiṃ karomi dagdhendhana iti//",
    "S01divyav_u:032.031_0": "tato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ bhadanta āyuṣmatā pūrṇena karma kṛtam yenāḍhye mahādhane mahābhoge kule jātaḥ,",
    "S01divyav_u:032.031_1": "kiṃ karma kṛtam yena [33]dāsyāḥ kukṣau upapannaḥ,",
    "S01divyav_u:032.031_2_0": "pravrajya ca sarvakleśaprahāṇādarhattvaṃ sākṣātkṛtam? bhagavānāha--pūrṇena bhikṣavo",
    "S01divyav_u:032.031_2_1": "bhikṣuṇā karmāṇi kṛtāni upacitāni labdhasambhārāṇi pariṇatapratyayāni oghavatpratyupasthitāani",
    "S01divyav_u:032.031_2_2": "avaśyambhāvīni/",
    "S01divyav_u:033.003_0": "pūrṇena karmāṇi kṛtāni upacitāni/",
    "S01divyav_u:033.003_1": "ko 'nyaḥ pratyanubhaviṣyati? na bhikṣavaḥ karmāṇi kṛtāni upacitāni bāhye pṛthivīdhātau vipacyante,",
    "S01divyav_u:033.003_2": "nābdhātau, na tejodhātau, na vāyudhātau, api tūpātteṣveva skandhadhātvāyataneṣu karmāṇi kṛtānyupacitāni vipacyante śubhānyaśubhāni ca/",
    "S01divyav_u:033.007_0": "na praṇaśyanti karmāṇi api kalpaśatairapi/",
    "S01divyav_u:033.008_0": "sāmagrīṃ prāpya kālaṃ ca phalanti khalu dehinām//19//",
    "S01divyav_u:033.009_0_0": "bhūtapūrvaṃ bhikṣavo 'sminneva bhadrakalpe viṃśativarṣasahasrāyuṣi prajāyāṃ kāśyapo",
    "S01divyav_u:033.009_0_1": "nāma samyaksambuddho loka udapādi vidyācaraṇasampannaḥ sugato lokavidanuttaraḥ puruṣadamyasārathiḥ",
    "S01divyav_u:033.009_0_2": "śāstā devānāṃ manuṣyāṇāṃ ca/",
    "S01divyav_u:033.011_0": "buddho bhagavān vārāṇasīṃ nagarīmupaniśritya viharati/",
    "S01divyav_u:033.012_0": "tasyāyaṃ śāsane pravrajitaḥ/",
    "S01divyav_u:033.012_1": "tripiṭakasaṃghasya ca dharmavaiyāvṛtyaṃ karoti/",
    "S01divyav_u:033.012_2": "yāvadanyatamasyārhata upadhivāraḥ prāptaḥ/",
    "S01divyav_u:033.013_0": "sa vihāraṃ saṃmarṣṭumārabdhaḥ/",
    "S01divyav_u:033.013_1": "vāyunetaścāmutaśca saṃkāro nīyate/",
    "S01divyav_u:033.013_2": "sa saṃlakṣayati--tiṣṭhatu tāvad yāvadvāyurupaśamaṃ gacchatīti/",
    "S01divyav_u:033.014_0": "vaiyāvṛtyakareṇāsaṃmṛṣṭo vihāro dṛṣṭaḥ/",
    "S01divyav_u:033.015_0": "tena tīvreṇa paryavasthānena kharavākkarma niścāritam--kasya dāsīputrasyopadhivāra iti/",
    "S01divyav_u:033.015_1": "tena arhatā śrutam/",
    "S01divyav_u:033.015_2": "sa saṃlakṣayati--paryavasthito 'yam/",
    "S01divyav_u:033.016_0": "tiṣṭhatu tāvat/",
    "S01divyav_u:033.016_1": "paścāt saṃjñāpayiṣyāmīti/",
    "S01divyav_u:033.017_0_0": "yadā asya paryavasthānaṃ vigataṃ tadā tasya sakāśamupasaṃkramya kathayati--jānīṣe",
    "S01divyav_u:033.017_0_1": "tvaṃ ko 'hamiti? sa kathayati--jāne tvaṃ kāśyapasya samyaksambuddhasya śāsane pravrajito",
    "S01divyav_u:033.017_0_2": "'hamapīti/",
    "S01divyav_u:033.018_0": "sa kathayati--yadyapyevaṃ tathāpi tu yanmayā pravrajya caraṇīyaṃ tatkṛtamahaṃ sakalabandhanābaddhaḥ/",
    "S01divyav_u:033.019_0": "kharaṃ te vākkarma niścāritam/",
    "S01divyav_u:033.020_0": "atyayamatyayato deśaya/",
    "S01divyav_u:033.020_1": "apyevaitatkarma tanutvaṃ parikṣayaṃ paryādānaṃ gacchediti/",
    "S01divyav_u:033.021_0": "tenātyayamatyayato deśitam/",
    "S01divyav_u:033.021_1": "yattena naraka upapadya dāsīputreṇa bhavitavyam, tannarake nopapannaḥ/",
    "S01divyav_u:033.022_0": "pañca tu janmaśatāni dāsyāḥ kukṣau upapannaḥ/",
    "S01divyav_u:033.022_1": "yāvadetarhyapi carame bhave dāsyā eva kukṣau upapannaḥ/",
    "S01divyav_u:033.023_0": "yat saṃghasyopasthānaṃ kṛtam, tenāḍhye mahādhane mahābhoge kule jātaḥ/",
    "S01divyav_u:033.024_0": "yattatra paṭhitaṃ svādhyāyitaṃ skandhakauśalaṃ ca kṛtam,",
    "S01divyav_u:033.024_1": "tena mama śāsane pravrajya sarvakleśaprahāṇādarhattvaṃ sākṣātkṛtam/",
    "S01divyav_u:033.025_0": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ,",
    "S01divyav_u:033.025_1": "ekāntaśuklānāṃ karmaṇāmekāntaśuklo vipākaḥ,",
    "S01divyav_u:033.027_0": "tasmāt tarhi bhikṣava ekāntakṛṣṇāni karmāṇyapāsya vyatimiśrāṇi ca,",
    "S01divyav_u:033.027_1": "ekāntaśukleṣveva karmasvābhogaḥ karaṇīyaḥ/",
    "S01divyav_u:033.028_0": "ityevaṃ vo bhikṣavaḥ śikṣitavyam//",
    "S01divyav_u:033.029_0": "idamavocadbhagavān/",
    "S01divyav_u:033.029_1": "āttamanasaste bhikṣavo bhagavato bhāṣitamabhyanandanniti//",
    "S01divyav_u:033.030_0": "iti śrīdivyāvadāne pūrṇāvadānaṃ dvitīyam//",
    "S01divyav_u:41_0": "********** Avadāna 3 **********",
    "S01divyav_u:034.001_0": "div3 maitreyāvadānam/",
    "S01divyav_u:034.002_0": "yadā rājñā bhāgadhena ajātaśatruṇā vaidehīputreṇa naukramo mātāpitrormāpitastadā vaiśālakairlicchavibhirbhagavato 'rthe naukramo māpitaḥ/",
    "S01divyav_u:034.003_0": "nāgāḥ saṃlakṣayanti--vayaṃ vinipatitaśarīrā yannu vayaṃ phaṇasaṃkrameṇa bhagavantaṃ nadī{dīm} gaṅgāmuttārayema iti/",
    "S01divyav_u:034.004_0": "taiḥ phaṇasaṃkramo māpitaḥ/",
    "S01divyav_u:034.005_0": "tatra bhagavān bhikṣūnāmantrayate sma--rājagṛhāt śrāvastīṃ gantum yo yuṣmākaṃ bhikṣava utsahate rājño māgadhasyājātaśatrorvaidehīputrasya nausaṃkrameṇa nadīgaṅgāmuttartum,",
    "S01divyav_u:034.005_1": "sa tena taratu, yo vā bhikṣavo vaiśālakānāṃ licchavīnāṃ nausaṃkrameṇa,",
    "S01divyav_u:034.007_0": "ahamapi āyuṣmatā ānandena bhikṣuṇā sārdhaṃ nāgānāṃ phaṇasaṃkrameṇa nadīṃ gaṅgāmuttariṣyāmi/",
    "S01divyav_u:034.008_0": "tatra kecit rājño māgadhasyājātaśatrorvaidehīputrasya nausaṃkrameṇottīrṇāḥ,",
    "S01divyav_u:034.008_1": "kecit vaiśālikānāṃ licchavīnāṃ nausaṃkrameṇa/",
    "S01divyav_u:034.010_0": "bhagavānapi āyuṣmatā ānandena sārdhaṃ nāgānāṃ phaṇasaṃkrameṇottīrṇaḥ/",
    "S01divyav_u:034.010_1": "athānyatamopāsakastasyāṃ velāyāṃ gāthāṃ bhāṣate--",
    "S01divyav_u:034.012_0": "ye tarantyarṇavaṃ saraḥ setuṃ kṛtvā visṛjya palvalāni/",
    "S01divyav_u:034.013_0": "kolaṃ hi janāḥ prabandhitā uttīrṇā medhāvino janāḥ//1//",
    "S01divyav_u:034.014_0": "uttīrṇo bhagavān buddho brāhmaṇastiṣṭhati sthale/",
    "S01divyav_u:034.015_0": "bhikṣavo 'tra parisnānti kolaṃ badhnanti śrāvakāḥ//2//",
    "S01divyav_u:034.016_0": "kiṃ kuryādudapānena āpaścet sarvato yadi/",
    "S01divyav_u:034.017_0": "chittveha mūlaṃ tṛṣṇāyāḥ kasya paryeṣaṇāṃ caret//3// iti//",
    "S01divyav_u:034.018_0": "adrākṣīdbhagavānanyatamasmin bhūbhāge unnatonnataṃ pṛthivīpradeśam/",
    "S01divyav_u:034.018_1": "dṛṣṭvā ca punarāyuṣmantamāmantrayate--icchasi tvamānanda yo 'sau yūya ūrdhvaṃ vyāmasahasraṃ tiryak ṣoḍaśapravedho nānāratnavicitro vitaḥ,",
    "S01divyav_u:034.018_2": "taṃ draṣṭum? etasya bhagavan kālaḥ,",
    "S01divyav_u:034.018_3": "etasya sugatasamayaḥ, yo 'yaṃ bhagavān yūpamucchrāpayet,",
    "S01divyav_u:034.022_0": "tato bhagavatā cakrasvatikanandyāvartena jālāvanaddhenānekapuṇyaśatanirjātena bhītānāmāśvāsanakareṇa pṛthivī parāmṛṣṭā/",
    "S01divyav_u:034.024_0": "nāgāḥ saṃlakṣayanti--kimarthaṃ bhagavatā pṛthivī parāmṛṣṭeti? yāvat paśyanti yūyaṃ draṣṭukāmāḥ/",
    "S01divyav_u:034.024_1": "tatastairucchrāpitaḥ/",
    "S01divyav_u:034.024_2": "bhikṣavo yūpaṃ draṣṭumārabdhāḥ/",
    "S01divyav_u:034.025_0": "āyuṣmānapi bhaddālī alpotsukaḥ pāṃsukūlaṃ sīvyati/",
    "S01divyav_u:034.025_1": "tatra bhagavān bhikṣūnāmantrayate sma--ārohapariṇāhaṃ nimittaṃ bhikṣavo yūpasya gṛhṇīta,",
    "S01divyav_u:034.026_0": "antarhitaḥ/",
    "S01divyav_u:034.027_0": "bhikṣavo buddhaṃ bhagavantaṃ papracchuh--paśya bhadanta bhikṣavo yūpaṃ paśyanti/",
    "S01divyav_u:034.027_1": "āyuṣmānapi bhaddālī alpotsukaḥ pāṃsukūlaṃ sīvyati/",
    "S01divyav_u:034.028_0": "kiṃ tāvat vītararāgatvādāhosvit paryupāsitapūrvatvāt? tadyadi tāvad vītarāgatvāt,",
    "S01divyav_u:034.029_0": "atha paryupāsitapūrvatvāt? kutra kena paryupāsitamiti/",
    "S01divyav_u:034.030_0": "bhagavānāha--api bhikṣavo vītarāgatvādapi paryupāsitapūrvatvāt/",
    "S01divyav_u:034.030_1": "kutrānena paryupāsitam?",
    "S01divyav_u:035.001_0": "[35]bhūtapūrvaṃ bhikṣavo rājābhūta praṇādo nāma śakrasya devendrasya vayasyakaḥ/",
    "S01divyav_u:035.001_1": "so 'putraḥ putrābhinandī kare kapolaṃ dattvā cintāparo vyavasthitah--anekadhanasamudito 'hamaputraśca/",
    "S01divyav_u:035.002_0": "mamātyayād rājavaṃśasamucchedo bhaviṣyatīti/",
    "S01divyav_u:035.003_0": "tataḥ śakreṇa dṛṣṭaḥ pṛṣṭaśca--mārṣa,",
    "S01divyav_u:035.003_1": "kasmāt tvaṃ kare kapolaṃ dattvā cintāparastiṣṭhasīti? sa kathayati--kauśila,",
    "S01divyav_u:035.003_2": "anekadhanasamudito 'hamaputraśca/",
    "S01divyav_u:035.005_0": "mamātyayād rājavaṃśasyocchedo bhaviṣyati/",
    "S01divyav_u:035.005_1": "śakraḥ kathayati--mārṣa, mā tvaṃ cintāparastiṣṭha/",
    "S01divyav_u:035.006_0": "yadi kaścit cyavanadharmā devaputro bhaviṣyati, tatte putratve samādāpayiṣyāmīti/",
    "S01divyav_u:035.007_0": "dharmatā khalu cyavanadharmaṇo devaputrasya pañca pūrvanimittāni prādurbhavanti--akliṣṭāni vāsāṃsi saṃkliśyanti,",
    "S01divyav_u:035.007_1": "amlānāni mālyāni mlāyante, daurgandhaṃ mukhānniścarati, ubhābhyāṃ kakṣābhyāṃ svedaḥ pragharati,",
    "S01divyav_u:035.007_2": "sve cāsane dhṛtiṃ na labhate/",
    "S01divyav_u:035.009_0": "yāvadanyatamasya devaputrasya pañca pūrvanimittāni prādurbhūtāni/",
    "S01divyav_u:035.010_0": "sa śakreṇa devendreṇoktah--mārṣa, praṇādasya rājño 'grāmahiṣyāḥ kukṣau pratisaṃdhiṃ gṛhāṇeti/",
    "S01divyav_u:035.011_0": "sa kathayati--pramādasthānaṃ kauśikam/",
    "S01divyav_u:035.011_1": "bahukilbiṣkāriṇo hi kauśika rājānaḥ/",
    "S01divyav_u:035.012_0": "mā adharmeṇa rājyaṃ kṛtvā narakaparāyaṇo bhaviṣyāmīti/",
    "S01divyav_u:035.012_1": "śakraḥ kathayati--mārṣa, ahaṃ te smārayiṣyāmi/",
    "S01divyav_u:035.013_0": "pramattāḥ kauśalika devā ratibahulāḥ/",
    "S01divyav_u:035.013_1": "evametanmārṣa/",
    "S01divyav_u:035.013_2": "tathāpi tvahaṃ bhavantaṃ smārayāmi/",
    "S01divyav_u:035.014_0": "tena praṇādasya rājño 'gramahiṣyāḥ kukṣau pratisaṃdhirgṛhītā/",
    "S01divyav_u:035.014_1": "yasminneva divase pratisaṃdhirgṛhītā, tasmin divase mahājanakāyena praṇādo muktaḥ/",
    "S01divyav_u:035.015_0": "sā aṣṭānāṃ vā navānāṃ vā māsānāmatyayāt prasūtā/",
    "S01divyav_u:035.016_0": "dārako jāto 'bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṃgatabhrūstuṅganāsaḥ/",
    "S01divyav_u:035.017_0": "tasya jñātayaḥ saṃgamya samāgamya nāmadheyaṃ vyavasthāpayanti--kiṃ bhavatu dārakasya nāmeti/",
    "S01divyav_u:035.018_0": "jñātaya ūcuh--yasminneva divase 'yaṃ dārako mātuḥ kukṣimavakrāntaḥ,",
    "S01divyav_u:035.018_1": "tasminneva divase mahājanakāyena nādo muktaḥ/",
    "S01divyav_u:035.019_0": "yasminneva divase jātastasminneva divase mahājanakāyena nādo muktaḥ/",
    "S01divyav_u:035.020_0": "tasmāt bhavatu dārakasya mahāpraṇāda iti nāma/",
    "S01divyav_u:035.021_0": "tasya mahāpraṇāda iti nāmadheyaṃ vyavasthāpitam/",
    "S01divyav_u:035.021_1": "mahāpraṇādo dārako 'ṣṭābhyo dhātrībhyo 'nupradatto dvābhyāṃsaṃdhātrībhyāṃ dvāghyāṃ maladhātrībhyāṃ dvābhyāṃ kṣīradhātrībhyāṃ dvābhyāṃ krīḍanikābhyām/",
    "S01divyav_u:035.023_0": "so 'ṣṭābhirdhātrībhirunnīyate vardhyate kṣīreṇa dadhnā navanītena sarṇpiṣā sarpimaṇḍenānyaiścottaptottaptairupakaraṇaviśeṣaiḥ/",
    "S01divyav_u:035.024_0": "āśu vardhate hradasthāmiva paṅkajam/",
    "S01divyav_u:035.024_1": "yadā mahān saṃvṛttastadā lipyāmupanyastaḥ/",
    "S01divyav_u:035.025_0": "saṃkhyāyāṃ gaṇanāyāṃ mudrāyāmuddhāre nyāse nikṣepe vastuparīkṣāyāṃ dāruparīkṣāyāṃ ratnaparīkṣāyāṃ hastiparīkṣāyāmaśvaparīkṣāyāṃ kumāraparīkṣāyāṃ kumārīparīkṣāyām/",
    "S01divyav_u:035.026_0": "so 'ṣṭāsu parīkṣāsūdghaṭṭako vācakaḥ paṭupracāraḥ paṇḍitaḥ saṃvṛttaḥ/",
    "S01divyav_u:035.027_0": "sa yāni tāni rāajñāṃ kṣatriyāṇāṃ mūrdhnābhiṣiktānāṃ janapadaiśvaryasthāmavīryamanuprāptānāṃ mahāntaṃ pṛthivīmaṇḍalamabhinirjityādhyāsatāṃ pṛthag bhavanti śilpasthānakarmasthānāni,",
    "S01divyav_u:035.027_1_0": "tadyathā--hastiśikṣāyāmaśvapṛṣṭhe rathe śare dhanuṣi prayāṇe niryāṇe 'ṅkuśagrahe",
    "S01divyav_u:035.027_1_1": "pāśagrahe tomaragrahe yaṣṭibandhe padabandhe śikhābandhe dūravedhe marmavedhe 'kṣuṇṇavedhe",
    "S01divyav_u:035.027_1_2": "dṛḍhaprahāritāyāṃ pañcasu sthāneṣu kṛtāvī saṃvṛttaḥ/",
    "S01divyav_u:035.032_0": "dharmatā khalu na tāvat putrasya nāma prajñāyate yāvat tāto jīvati/",
    "S01divyav_u:035.032_1": "apareṇa samayena [36]praṇādo rājā kālagataḥ/",
    "S01divyav_u:036.001_0": "mahāpraṇādo rājye pratiṣṭhitaḥ/",
    "S01divyav_u:036.001_1": "sa yāvattāvad dharmeṇa rājyaṃ kārayitvā adharmeṇa kārayituṃ pravṛttaḥ/",
    "S01divyav_u:036.002_0": "tataḥ śakreṇa devendreṇoktah--mārṣa, mayā tvaṃ praṇādasya rājñaḥ samādāpitaḥ/",
    "S01divyav_u:036.003_0": "mā adharmeṇa rājyaṃ kāraya, mā narakaparāyaṇo bhaviṣyasīti/",
    "S01divyav_u:036.004_0": "sa yāvattāvad dharmeṇa rājyaṃ kārayitvā punarapi adharmeṇa rājyaṃ kārayituṃ pravṛttaḥ/",
    "S01divyav_u:036.004_1": "dvirapi śakreṇoktah--mārṣa, mayā tvaṃ praṇādasya rājñaḥ putratve samādāpitaḥ/",
    "S01divyav_u:036.005_0": "mā adharmeṇa rājyaṃ kāraya, mā narakaparāyaṇo bhaviṣyasīti/",
    "S01divyav_u:036.006_0": "sa kathayati--kauśika, vayaṃ rājānaḥ pramattā iti ratibahulāḥ kṣaṇād vismarāmaḥ/",
    "S01divyav_u:036.007_0": "kiṃcittvamasmākaṃ cihnaṃ sthāpaya, yaṃ dṛṣṭvā dānāni dāsyāmaḥ, puṇyāni kārayiṣyāma iti/",
    "S01divyav_u:036.008_0": "na ca śakyate vinā nimittena puṇyaṃ kartum/",
    "S01divyav_u:036.008_1": "tataḥ śakreṇa devendreṇa viśvakarmaṇo devaputrasyājñā dattā--gaccha tvaṃ viśvakarman rājño mahāpraṇādasya niveśane/",
    "S01divyav_u:036.009_0": "divyaṃ maṇḍalavāṭaṃ nirmiṇu, yūpaṃ cocchrāpaya/",
    "S01divyav_u:036.010_0": "ūrdhvaṃ vyāmasahasreṇa tiryak ṣoḍaśapravedhaṃ nānāratnavicitraṃ sarvasauvarṇamiti/",
    "S01divyav_u:036.011_0": "tato viśvakarmaṇā devaputreṇa mahāpraṇādasya rājño niveśane divyo maṇḍalavāṭo nirmito yūpaścocchritaḥ/",
    "S01divyav_u:036.012_0": "ūrdhvaṃ vyāmasahasraṃ nānāratnavicitro divyaḥ sarvasauvarṇaḥ/",
    "S01divyav_u:036.012_1": "tato mahāpraṇādena rājñā dānaśālā māpitā/",
    "S01divyav_u:036.013_0": "tasya mātulo 'śoko nāma yūpasya paricārako vyavasthitaḥ/",
    "S01divyav_u:036.014_0": "tato yūpadarśanodyuktaḥ sarva eva jambudvīpanivāsī janakāya āgatya bhuktvā yūpaṃ paśyati,",
    "S01divyav_u:036.015_0": "tataḥ kṛṣikarmāntāḥ samucchinnāḥ/",
    "S01divyav_u:036.015_1": "rājñaḥ karapratyāyā nottiṣṭhante/",
    "S01divyav_u:036.016_0": "amātyaiḥ stokāḥ karapratyāyā upanītāḥ/",
    "S01divyav_u:036.016_1": "mahāpraṇādo rājā pṛcchati--bhavantaḥ,",
    "S01divyav_u:036.016_2": "kasmāt stokāḥ karapratyāyā upanītāh? deva,",
    "S01divyav_u:036.016_3": "jambudvīpanivāsī janakāya āgatya bhuktvā yūpaṃ paśyati,",
    "S01divyav_u:036.018_0": "kṛṣikarmāntāḥ samucchinnāḥ/",
    "S01divyav_u:036.018_1": "rājñaḥ karapratyāyā nottiṣṭhanta iti/",
    "S01divyav_u:036.019_0": "rājā kathayati--samucchidyatāṃ dānaśāleti/",
    "S01divyav_u:036.019_1": "taiḥ samucchinnā/",
    "S01divyav_u:036.019_2": "tato 'pyasau janakāyaḥ svapathyadanamādāya bhuktvā yūpaṃ nirīkṣamāṇastiṣṭhati,",
    "S01divyav_u:036.021_0": "kṛṣikarmāntāḥ samucchinnāḥ/",
    "S01divyav_u:036.021_1": "tathāpi karapratyāyā nottiṣṭhante/",
    "S01divyav_u:036.021_2": "rājā pṛcchati--bhavantaḥ, dānaśalāḥ samucchinnāḥ/",
    "S01divyav_u:036.022_0": "idānīṃ karapratyāyā nottiṣṭhanta iti/",
    "S01divyav_u:036.022_1": "amātyāḥ kathayanti--deva, janakāyaḥ svapathyadanamādāya bhuktvā yūpaṃ nīrīkṣamāṇastiṣṭhati,",
    "S01divyav_u:036.023_0": "kṛṣikarmāntāḥ samucchinnāḥ, yataḥ karapratyāyā nottiṣṭhante/",
    "S01divyav_u:036.024_0": "tato rājñā mahāpraṇādena dānāni dattvā puṇyāni kṛtvā sa yūpo nadyāṃ gaṅgāyāmāplāvitaḥ/",
    "S01divyav_u:036.025_0": "kiṃ manyadhve bhikṣavo yo 'sau māpraṇādasyāśoko nāma mātulaḥ, eṣa evāsau bhaddālī bhikṣuḥ/",
    "S01divyav_u:036.026_0": "tatrānena paryupāsitapūrvaḥ//",
    "S01divyav_u:036.027_0": "kutra bhadanta asau yūpo vilayaṃ gamiṣyati? bhaviṣyanti bhikṣavo 'nāgate 'dhvani aśītivarṣasahasrāyuṣo manuṣyāḥ/",
    "S01divyav_u:036.028_0": "aśītivarṣasahasrāyuṣāṃ manuṣyāṇāṃ śaṅkho nāma rājā bhaviṣyati samyamanī cakravartī caturantavijetā dhārmiko dharmarājā saptaratnasamanvāgataḥ/",
    "S01divyav_u:036.029_0": "tasyemānyevaṃ rūpāṇi sapta ratnāni bhaviṣyanti/",
    "S01divyav_u:036.030_0": "tadyathā--cakraratnaṃ hastiratnamaśvaratnaṃ maṇiratnaṃ strīratnaṃ gṛhapatiratnaṃ pariṇāyakaratnameva saptamam/",
    "S01divyav_u:036.031_0": "pūrṇaṃ cāsya bhaviṣyati sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:036.032_0": "sa imāmeva samudraparyantāṃ pṛthivīmakhilāmakaṇaṭakāmanutpīḍāmadaṇḍenāśasreṇa dharmeṇa [37]samayena abhinirjityādhyāvasiṣyati/",
    "S01divyav_u:037.001_0": "śaṅkhasya rājño brahmāyur nāma brāhmaṇaḥ purohito bhaviṣyati/",
    "S01divyav_u:037.002_0": "tasya brahmavatī nāma patnī bhaviṣyati/",
    "S01divyav_u:037.002_1": "sā maitreyāṃśena sphuritvā putraṃ janayiṣyati maitreyaṃ nāma/",
    "S01divyav_u:037.003_0": "brahmāyurmāṇavo 'śītimāṇavakaśatāni brāhmaṇakān mantrān vācayiṣyati/",
    "S01divyav_u:037.003_1": "sa tān māṇavakān maitreyāya anupradāsyati/",
    "S01divyav_u:037.004_0": "maitreyo māṇavo 'śītimāṇavakasahasrāṇi brāhmaṇakān mantrān vācayiṣyati/",
    "S01divyav_u:037.005_0": "atha catvāro mahārājāścaturmahānidhisthāh--",
    "S01divyav_u:037.006_0": "piṅgalaśca kaliṅgeṣu mithilāyāṃ ca pāṇḍukaḥ/",
    "S01divyav_u:037.007_0": "elāpatraśca gāndhāre śaṅkho vārāṇasīpure//4//",
    "S01divyav_u:037.008_0": "enaṃ ca yūpamādāya śaṅkhasya rājña upanāmayiṣyanti/",
    "S01divyav_u:037.008_1": "śaṅkho 'pi rājā brahmāyuṣe brāhmaṇāyānupradāsyati/",
    "S01divyav_u:037.009_0": "brahmāyurapi brāhmaṇo maitreyāya māṇavāyānupradāsyati/",
    "S01divyav_u:037.009_1": "maitreyo 'pi māṇavasteṣāṃ māṇavakānāmanupradāsyati/",
    "S01divyav_u:037.010_0": "tataste māṇavakāstam yūpaṃ khaṇḍaṃ khaṇḍaṃ chittvā bhājayiṣyanti/",
    "S01divyav_u:037.011_0": "tato maitreyo māṇavakastasya yūpasyānityatāṃ dṛṣṭvā tenaiva saṃvegena vanaṃ saṃśrayiṣyati/",
    "S01divyav_u:037.011_1": "yasminneva divase vanaṃ saṃśrayiṣyati,",
    "S01divyav_u:037.011_2": "tasminneva divase maitreyāṃśena sphuritvā anuttaraṃ jñānamadhigamiṣyati/",
    "S01divyav_u:037.013_0": "tasya maitreyaḥ samyaksambuddha iti saṃjñā bhaviṣyati/",
    "S01divyav_u:037.013_1": "yasminneva divase maitreyaḥ samyaksambuddho 'nuttarajñānamadhigamiṣyati,",
    "S01divyav_u:037.013_2": "tasminneva divase śaṅkhasya rājñaḥ saptaratnānyantardhāsyante/",
    "S01divyav_u:037.014_0": "śaṅkho 'pi rājā aśītikoṭṭarājasahasraparivāro maitreyaṃ samyaksambuddhaṃ pravrajitamanupravrajiṣyati/",
    "S01divyav_u:037.015_0": "yadapyasya strīratnaṃ viśākhā nāma,",
    "S01divyav_u:037.015_1": "sāpi aśītistrīsahasraparivārā maitreyaṃ samyaksambuddhaṃ pravrajitamanupravrajiṣyati/",
    "S01divyav_u:037.017_0": "tato maitreyaḥ samyaksambuddho 'śītibhikṣukoṭiparivāro yena gurupādakaḥ parvatastenopasaṃkramiṣyati,",
    "S01divyav_u:037.017_1": "yatra kāśyapasya bhikṣorasthasaṃghāto 'vikopitastiṣṭhati/",
    "S01divyav_u:037.018_0": "gurupādakaparvato maitreyāya samyaksambuddhāya vivaramanupradāsyati/",
    "S01divyav_u:037.019_0_0": "yato maitreyaḥ samyaksambuddhaḥ kāśyapasya bhikṣoravikopitamasthisaṃghātaṃ dakṣiṇena",
    "S01divyav_u:037.019_0_1": "pāṇinā gṛhītvā vāme pāṇau pratiṣṭhāpya evaṃ śrāvakāṇāṃ dharmaṃ deśayiṣyati--yo 'sau",
    "S01divyav_u:037.019_0_2": "bhikṣavo varṣaśatāyuṣi prajāyāṃ śākyamunir nāma śāstā loka utpannastasyāyaṃ śrāvakaḥ",
    "S01divyav_u:037.019_0_3": "kāśyapo nāṃnā alpecchānāṃ saṃtuṣṭānāṃ dhūtaguṇavādināmagro,",
    "S01divyav_u:037.022_0": "śākyamuneḥ parinirvṛtasyānena śāsanasaṃgītiḥ kṛtā iti/",
    "S01divyav_u:037.023_0": "te dṛṣṭvā saṃvegamāpatsyante--kathamidānīmīdṛśenātmabhāvenedṛśā guṇagaṇā adhigatā iti/",
    "S01divyav_u:037.024_0": "te tenaiva saṃvegenārhattvaṃ sākṣātkariṣyanti/",
    "S01divyav_u:037.025_0": "ṣaṇṇavatikoṭyo 'rhatāṃ bhaviṣyanti dhūtaguṇasākṣātkṛtāḥ/",
    "S01divyav_u:037.025_1": "yaṃ ca saṃvegamāpatsyante, tatrāsau yūpo vilayaṃ gamiṣyati//",
    "S01divyav_u:037.027_0": "ko bhadanta hetuḥ kaḥ pratyayo dvayo ratnayoryugapalloke prādurbhāvāya? bhagavānāha--praṇidhānavaśāt/",
    "S01divyav_u:037.028_0": "kutra bhagavan praṇidhānaṃ kṛtam?",
    "S01divyav_u:037.029_0": "bhūtapūrvaṃ bhikṣavo 'tīte 'dhvani madhyadeśe vāsavo nāma rājā rājyaṃ kārayati ṛddhaṃ sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:037.030_0": "tasya sadāpuṣpaphalā vṛkṣāḥ/",
    "S01divyav_u:037.030_1": "devaḥ kālena kālaṃ samyagvāridhārāmanuprayacchati/",
    "S01divyav_u:037.031_0": "atīva śasyasampattirbhavati/",
    "S01divyav_u:037.031_1": "uttarāpathe dhanasaṃmato nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:037.033_0": "tasyāpi sadāpuṣpaphalā vṛkṣāḥ/",
    "S01divyav_u:037.033_1": "devaḥ kālena kālaṃ samyagvāridhārāmanuprayacchatīti/",
    "S01divyav_u:037.033_2": "atīva [38]śasyasampattirbhavati/",
    "S01divyav_u:038.001_0": "yāvadapareṇa samayena vāsavasya rājñaḥ putro jāto ratnapratyuptayā śikhayā/",
    "S01divyav_u:038.002_0": "tasya vistareṇa jātimahaṃ kṛtvā ratnaśikhīti nāmadheyaṃ vyavasthāpitam/",
    "S01divyav_u:038.002_1": "so 'pareṇa samayena jīrṇāturamṛtaṃsaṃdarśanādudvigno vanaṃ saṃśritaḥ/",
    "S01divyav_u:038.003_0": "yasminneva divase vanaṃ saṃśritastasminneva divase 'nuttaraṃ jñānamadhigatam/",
    "S01divyav_u:038.004_0": "tasya ratnaśikhī samyaksambuddha iti saṃjñodapādi/",
    "S01divyav_u:038.004_1": "athāpareṇa samayena dhanasaṃmato rājā upariprāsādatalagato 'mātyagaṇaparivṛtastiṣṭhati/",
    "S01divyav_u:038.005_0": "so 'mātyānāmantrayate--bhavataḥ,",
    "S01divyav_u:038.005_1": "kasyacidanyasyāpi rājño rājyamevamṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:038.007_0": "sadāpuṣpaphalā vṛkṣāḥ/",
    "S01divyav_u:038.007_1": "devaḥ kālena kālaṃ samyagvāridhārāmanuprayacchatīti/",
    "S01divyav_u:038.008_0": "atīva śasyasampattirbhavati yathā asmākamiti? madhyadeśād vaṇijaḥ paṇyamādāyottarāpathaṃ gatāḥ/",
    "S01divyav_u:038.009_0": "te kathayanti--asti deva madhyadeśe vāsavo nāma rājā iti/",
    "S01divyav_u:038.009_1": "sahaśravaṇādeva dhanasaṃmatasya rājño 'marṣa utpannaḥ/",
    "S01divyav_u:038.010_0": "sa saṃjātāmarṣo 'mātyānāmantrayate--saṃnāhayantu bhavantaścatruaṅgaṃ balakāyam/",
    "S01divyav_u:038.011_0": "rāṣṭrāpamardanamasya kariṣyāma iti/",
    "S01divyav_u:038.011_1": "tato dhanasaṃmato rājā caturaṅgaṃ balakāyaṃ saṃnāhya hastikāyamaśvakāyaṃ rathakāyaṃ pattikāyaṃ madhyadeśamāgatya gaṅgāyā dakṣiṇe kūle 'vasthitaḥ/",
    "S01divyav_u:038.013_0": "aśrauṣīdvāsavo rājā--dhanasaṃmato rājā catruaṅgaṃ balakāyaṃ saṃnāhya hastikāyamaśvakāyaṃ rathakāyaṃ pattikāyaṃ madhyadeśamāgatya gaṅgāyā dakṣiṇe kūle 'vasthita iti/",
    "S01divyav_u:038.014_0": "śrutvā ca punaḥ so 'pi caturaṅgaṃ balakāyaṃ saṃnāhya hastikāyamaśvakāyaṃ rathakāyaṃ patikāyaṃ gaṅgāyā uttare kūle 'vasthitaḥ/",
    "S01divyav_u:038.016_0": "atha ratnaśikhī samyaksambuddhastayorvinayakālaṃ jñātvā nadyā gaṅgāyāstīre rātriṃ vāsamupagataḥ/",
    "S01divyav_u:038.017_0": "ratnaśikhinā samyaksambuddhena laukikaṃ cittamutpāditam/",
    "S01divyav_u:038.017_1": "dharmatā khalu yadā buddhā bhagavanto laukikaṃ cittamutpādayanti,",
    "S01divyav_u:038.017_2": "tasmin samaye śakrabrahmādayo devā bhagavataścetasā cittamājānanti/",
    "S01divyav_u:038.019_0": "atha śakrabrahmādayo devā yena ratnaśikhī samyaksambuddhastenopasaṃkrāntāḥ/",
    "S01divyav_u:038.020_0": "upasaṃkramya ratnaśikhinaḥ samyaksambuddhasya pādau śirasā vanditvaikānte niṣaṇṇāḥ/",
    "S01divyav_u:038.020_1": "teṣāṃ varṇānubhāvena mahānudārāvabhāsaḥ saṃvṛttaḥ/",
    "S01divyav_u:038.021_0": "dhanasaṃmatena rājñā dṛṣṭaḥ/",
    "S01divyav_u:038.021_1": "dṛṣṭvā ca punaramātyān pṛcchati--kimayaṃ bhavanto vāsavasya rājño vijite mahānudārāvabhāsah? te kathayanti--deva,",
    "S01divyav_u:038.021_2": "vāsavasya rājño vijite mahānudārāvabhāsah? te kathayanti--deva,",
    "S01divyav_u:038.021_3": "vāsavasya rājño vijite ratnaśikhī nāma samyaksambuddhah utpannaḥ/",
    "S01divyav_u:038.023_0": "tasya śakrabrahmādayo devā darśanāyopasaṃkramanti/",
    "S01divyav_u:038.024_0": "tenaivodārāvabhāsaḥ saṃvṛttaḥ/",
    "S01divyav_u:038.024_1": "maharddhiko 'sau mahānubhāvaḥ/",
    "S01divyav_u:038.024_2": "tasyāyamanubhāva iti/",
    "S01divyav_u:038.025_0": "dhanasaṃmato rājā kathayati--bhavantaḥ,",
    "S01divyav_u:038.025_1": "yasya vijite īdṛśaṃ dvipādakaṃ puṇyakṣetramutpannam,",
    "S01divyav_u:038.025_2": "yaṃ śakrabrahmādayo 'pi devā darśanāyopasaṃkrāmanti,",
    "S01divyav_u:038.025_3": "tasyāhaṃ kīdṛśamanarthaṃ kariṣyāmi? tena tasya dūto 'nupreṣitaḥ/",
    "S01divyav_u:038.027_0": "vayasya, āgaccha/",
    "S01divyav_u:038.027_1": "na te 'haṃ kiṃcit kāriṣyāmi iti/",
    "S01divyav_u:038.027_2": "puṇyamaheśākhyastvam, yasya vijite dvipādakaṃ puṇyakṣetraṃ ratnaśikhī samyaksambuddho 'yam/",
    "S01divyav_u:038.028_0": "śakrabrahmādayo devā darśanāyopasaṃkrāmanti/",
    "S01divyav_u:038.029_0": "kiṃ tu kaṇṭhāśleṣaṃ te datvā gamiṣyāmi/",
    "S01divyav_u:038.029_1": "evamāvayoḥ parasparaṃ cittasaumanasyaṃ bhavatīti/",
    "S01divyav_u:038.030_0": "vāsavo rājā viśvāsaṃ na gacchati/",
    "S01divyav_u:038.030_1": "sa yena ratnaśikhī samyaksambuddhastenopasaṃkrāntaḥ/",
    "S01divyav_u:038.031_0": "upasaṃkramya ratnaśikhinaḥ samyaksambuddhasya pādau śirasā vanditvā ekānte niṣaṇṇaḥ/",
    "S01divyav_u:038.032_0": "ekāntaniṣaṇṇo vāsavo rājā ratnaśikhinaṃ samyaksambuddhamidamavocat--[39]mama bhadanta dhanasaṃmatena rājñā saṃdiṣṭam--priyavayasaya āgaccha,",
    "S01divyav_u:039.002_0": "kaṇḍhā kaṇḍhāśleṣaṃ śleṣaṃ datva agamiṣyāmi/",
    "S01divyav_u:039.002_1": "evamāvayoḥ parasparaṃ cittasaumanasyaṃ bhavatīti/",
    "S01divyav_u:039.002_2": "tatra mayā kathaṃ pratipattavyam? ratnaśikhī samyaksambuddhaḥ kathayati--gaccha mahārāja,",
    "S01divyav_u:039.004_0": "bhagavan, kiṃ mayā tasya pādayor nipatitavyam? mahārāja, balaśreṣṭhā hi rājānaḥ/",
    "S01divyav_u:039.004_1": "nipatitavyam/",
    "S01divyav_u:039.005_0": "atha vāsavo rājā ratnaśikhinaḥ samyaksambuddhasya pādau śirasā vanditvā utthāyāsanāt prakrāntaḥ/",
    "S01divyav_u:039.006_0": "yena dhanasaṃmato rājā tenopasaṃkrāntaḥ/",
    "S01divyav_u:039.006_1": "upasaṃkramya dhanasaṃmatasya rājñaḥ pādayor nipatitaḥ/",
    "S01divyav_u:039.007_0": "tato dhanasaṃmatena rājñā kaṇḍhe śleṣaṃ dattvā viśvāsamutpādya preṣitaḥ//",
    "S01divyav_u:039.008_0": "atha vāsavo rājā yena ratnaśikhī samyaksambuddhastenopasaṃkrāntaḥ/",
    "S01divyav_u:039.008_1": "upasaṃkramya ratnaśikhinaḥ samyaksambuddhasya pādau śirasā vanditvā ekānte niṣaṇṇaḥ/",
    "S01divyav_u:039.009_0": "ekāntaniṣaṇṇo vāsavo rājā ratnaśikhinaṃ samyaksambuddhamidamavocat--kasya bhadanta sarve rājānaḥ pādayor nipatanti? rājño mahārāja cakravartinaḥ/",
    "S01divyav_u:039.011_0_0": "atha vāsavo rājā utthāyāsanādekāṃsamuttarāsaṅgaṃ kṛtvā yena ratnaśikhī tathāgataḥ",
    "S01divyav_u:039.011_0_1": "samyaksambuddhastenāñjaliṃ praṇamya ratnaśikhinaṃ samyaksambuddhamidamavocat--adhivāsayatu",
    "S01divyav_u:039.011_0_2": "me bhagavāñ śvo 'ntargṛhe bhaktena sārdhaṃ bhikṣusaṃghena/",
    "S01divyav_u:039.013_0_0": "atha vāsavo rājā tāmeva rātriṃ śuci praṇītaṃ khādanīyaṃ bhojanīyaṃ samudānīya kālyamevotthāya",
    "S01divyav_u:039.013_0_1": "āsanāni prajñāpya udakamaṇīn pratiṣṭhāpya ratnaśikhinaḥ samyaksambuddhasya dūtena",
    "S01divyav_u:039.013_0_2": "kālamārocayati--samayo bhadanta,",
    "S01divyav_u:039.013_1": "sajjaṃ bhaktam, yasyedānīṃ bhagavān kālaṃ manyate iti/",
    "S01divyav_u:039.016_0": "atha ratnaśikhī samyaksambuddhaḥ pūrvāhṇe nivāsya pātracīvaramādāya bhikṣusaṃghaparivṛto bhikṣusaṃghapuraskṛto yena rājño vāsavasya bhaktabhisārastenopasaṃkrāntaḥ/",
    "S01divyav_u:039.018_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:039.018_1": "atha rājā vāsavo ratnaśikhinaṃ samyaksambuddhaṃ sukhopaniṣaṇṇaṃ viditvā śucinā praṇītena khādanīyena bhojanīyena svahastaṃ saṃtarpayati saṃpravārayati/",
    "S01divyav_u:039.020_0_0": "anekaparyāyeṇa śucinā khādanīyena bhojanīyena svahastaṃ samatarpya saṃpravārya bhagavantaṃ",
    "S01divyav_u:039.020_0_1": "ratnaśikhinaṃ samyaksambuddhaṃ bhuktavantaṃ viditvā dhautahastamapanītapātraṃ pādayor",
    "S01divyav_u:039.020_0_2": "nipatya praṇidhānaṃ kartumārabdhah--anenāhaṃ bhadanta kuśalamūlena rājā syāṃ cakravartīti/",
    "S01divyav_u:039.023_0": "tatsamanantaraṃ ca śaṅkha āpūritaḥ/",
    "S01divyav_u:039.023_1": "tato ratnaśikhī samyaksambuddho vāsavaṃ rājānamidamavocat--bhaviṣyasi mahārāja aśītivarṣasahasrāyuṣi prajāyāṃ śaṅkho nāma rājā cakravartīti/",
    "S01divyav_u:039.024_0": "tata uccaśabdo mahāśabdo jātaḥ/",
    "S01divyav_u:039.025_0": "dhanasaṃmato rājā kolāhalaśabdaṃ śrutvā amātyān pṛcchati--kimeṣa bhavanto vāsavasya rājño vijite kolāhalaśabdaḥ śrūyate iti? tairāgamya niveditam--deva,",
    "S01divyav_u:039.025_1": "ratnaśikhinā samyaksambuddhena vāsavo rājā cakravartirājye vyākṛta iti janakāyo hṛṣṭatuṣṭapramuditaḥ/",
    "S01divyav_u:039.028_0": "tena kolāhalaśabdo jāta iti/",
    "S01divyav_u:039.028_1": "atha dhanasaṃmato rājā yena ratnaśikhī samyaksambuddhastenopasaṃkrāntaḥ/",
    "S01divyav_u:039.029_0": "upasaṃkramya ratnaśikhinaḥ samyaksambuddhasya pādau śirasā vanditvā ekānte niṣaṇṇaḥ/",
    "S01divyav_u:039.030_0": "ekāntaniṣaṇṇo dhanasaṃmato rājā ratnaśikhinaṃ samyaksambuddhamidamavocat--kasya bhadanta sarve cakravartinaḥ pādayor nipatanti? tathāgatasya mahārāja arhataḥ samyaksambuddhasya/",
    "S01divyav_u:039.032_0_0": "atha dhanasaṃmato rājā utthāyāsanādekāṃsamuttarāsaṅgaṃ kṛtvā yena ratnaśikhī samyaksambuddhastenāñjalim[40]",
    "S01divyav_u:039.032_0_1": "praṇamya ratnaśikhinaṃ samyaksambuddhamidamavocat--adhivāsayatu me bhagavāñ śvo 'ntargṛhe",
    "S01divyav_u:039.032_0_2": "bhaktena sārdhaṃ bhikṣusaṃghena/",
    "S01divyav_u:040.002_0": "adhivāsayati ratnaśikhī samyaksambuddho dhanasaṃmatasya rājño 'pi tūṣṇībhāvena/",
    "S01divyav_u:040.003_0_0": "atha dhanasaṃmato rājā ratnaśikhinaḥ samyaksambuddhasya tūṣṇībhāvenādhivāsanaṃ viditvā",
    "S01divyav_u:040.003_0_1": "ratnaśikhinaḥ samyaksambuddhasya pādau śirasā vanditvā ratnaśikhinaḥ samyaksambuddhasyāntikāt",
    "S01divyav_u:040.003_0_2": "prakrāntaḥ/",
    "S01divyav_u:040.006_0_0": "atha dhanasaṃmato rājā tāmeva rātriṃ śuci praṇītaṃ khādanīyaṃ bhojanīyaṃ samudānīya",
    "S01divyav_u:040.006_0_1": "kālyamevotthāya āsanāni prajñapya udakamaṇīn pratiṣṭhāpya ratnaśikhinaḥ samyaksambuddhasya",
    "S01divyav_u:040.006_0_2": "dūtena kālamārocayati--samayo bhadanta,",
    "S01divyav_u:040.006_1": "sajjaṃ bhaktam, yasyedānīṃ bhagavān kālaṃ manyate iti/",
    "S01divyav_u:040.009_0": "atha ratnaśikhī samyaksambuddhaḥ pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena dhanasaṃmatasya rājño bhaktābhisārastenopasaṃkrāntaḥ/",
    "S01divyav_u:040.010_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:040.011_0_0": "atha dhanasaṃmato rājā sukhopaniṣaṇṇaṃ ratnaśikhinaṃ samyaksambuddhaṃ tatpramukhaṃ",
    "S01divyav_u:040.011_0_1": "bhikṣusaṃghaṃ viditvā śucinā praṇītena khādanīyena bhojanīyena svahastena saṃtarpayati",
    "S01divyav_u:040.011_0_2": "saṃpravārayati/",
    "S01divyav_u:040.013_0_0": "anekaparyāyeṇa śucinā praṇītena khādanīyena bhojanīyena svahastena saṃtarpya saṃpravārya",
    "S01divyav_u:040.013_0_1": "ratnaśikhinaṃ samyaksambuddhaṃ bhuktavantaṃ viditvā dhautahastamapanītapātraṃ pādayor",
    "S01divyav_u:040.013_0_2": "nipatya sarvamimaṃ lokaṃ maitreṇāṃśena sphuritvā praṇidhānaṃ kartumarabdhah--anenāhaṃ",
    "S01divyav_u:040.013_0_3": "kuśalamūlena śāstā loke bhaveyaṃ tathāgato 'rhan samyaksambuddha iti/",
    "S01divyav_u:040.016_0": "ratnaśikhī samyaksambuddhaḥ kathayati--bhaviṣyasi tvaṃ mahārāja aśītivarṣasahasrāyuṣi prajāyāṃ maitreyo nāma tathāgato 'rhan samyakasmbuddha iti/",
    "S01divyav_u:040.018_0": "tatpraṇidhānavaśād dvayo ratnayorloke prādurbhāvo bhaviṣyati//",
    "S01divyav_u:040.019_0": "idamavocadbhagavān/",
    "S01divyav_u:040.019_1": "āttamanasaste bhikṣavo bhagavato bhāṣitamabhyanandan//",
    "S01divyav_u:040.020_0": "iti śrīdivyāvadāne maitreyāvadānaṃ tṛtīyam//",
    "S01divyav_u:50_0": "********** Avadāna 4 **********",
    "S01divyav_u:041.001_0": "div4 brāhmaṇadārikāvadānam/",
    "S01divyav_u:041.002_0": "bhagavān nyagrodhikāmanuprāptaḥ/",
    "S01divyav_u:041.002_1": "atha bhagavān pūrvāhṇe nivāsya pātracīvaramādāya nyagrodhikāṃ piṇḍāya prāvikṣat/",
    "S01divyav_u:041.002_2": "kapilavastuno brāhmaṇasya dārikā nyagrodhikāyāṃ niviṣṭā/",
    "S01divyav_u:041.003_0_0": "adrākṣīt sā brāhmaṇadārikā bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyānuvyañjanairvirājitagātraṃ",
    "S01divyav_u:041.003_0_1": "vyāmaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato",
    "S01divyav_u:041.003_0_2": "bhadrakam/",
    "S01divyav_u:041.005_0": "sahadarśanādasyā etadabhavat--ayaṃ sa bhagavāñ śākyakulanandanaścakravartikulād rājyamapahāya sphītamantaḥpuraṃ sphītāni ca kośakoṣṭhāgārāṇi pravrajita idānīṃ bhikṣāmaṭate/",
    "S01divyav_u:041.006_0": "yadi mamāntikātsaktukabhikṣāṃ pratigṛhṇīyāt, ahamasmai dadyāmiti/",
    "S01divyav_u:041.007_0": "tato bhagavatā tasyāścetasā cittamājñāya pātramupanāmitam--yadi te bhagini parityaktam,",
    "S01divyav_u:041.008_0": "tato bhūyasyā mātrayā tasyāḥ prasāda utpannaḥ/",
    "S01divyav_u:041.009_0": "jānāti me bhagavāṃścetasā cittamiti viditvā tīvreṇa prasādena bhagavate saktubhikṣāṃ dattavatī/",
    "S01divyav_u:041.010_0": "tato bhagavatā smitamupadarśitam/",
    "S01divyav_u:041.010_1": "dharmatā khalu yasmin samaye buddhā bhagavantaḥ smitaṃ prāviṣkurvanti,",
    "S01divyav_u:041.010_2_0": "tasmin samaye nīlapītalohitāvadātāḥ puṣparāgapadmarāgavajravaiḍūryamusāragalvārkalohitakādakṣiṇāvartaśaṅkhaśilāpravālajātarūparajatavarṇā",
    "S01divyav_u:041.010_2_1": "arciṣo mukhānniścārya kāścidadhastādgacchanti,",
    "S01divyav_u:041.013_0_0": "yā adhastādgacchanti, tāḥ saṃjīvaṃ kālasūtraṃ saṃghātaṃ rauravaṃ mahārauravaṃ tapanaṃ",
    "S01divyav_u:041.013_0_1": "pratāpanamavīcimarbudaṃ nirarbudamaṭaṭaṃ hahava huhuvamutpalaṃ padmaṃ mahāpadmamavīciparyantān",
    "S01divyav_u:041.013_0_2": "narakān gatvā ye uṣṇanarakāsteṣu śītībhūtvā nipatanti,",
    "S01divyav_u:041.013_1": "ye śītanarakāsteṣūṣṇībhūtvā nipatanti/",
    "S01divyav_u:041.016_0": "tenānugatāsteṣāṃ sattvānāṃ tasmin kṣaṇe kāraṇāviśeṣāḥ, te pratiprasrabhyante/",
    "S01divyav_u:041.017_0": "teṣāmevaṃ bhavati--kiṃ nu vayaṃ bhavantam itaścyutā āhosvidanyatropapannā iti/",
    "S01divyav_u:041.018_0": "teṣāṃ prasādasaṃjananārthaṃ bhagavānnirmitam {darśanam} visarjayati/",
    "S01divyav_u:041.019_0": "teṣāṃ nirmitaṃ dṛṣṭvaivaṃ bhavati--na hyeva vayaṃ bhavanta itaścyutāḥ, nāpyanyatropapannā iti/",
    "S01divyav_u:041.020_0": "te nirmite cittamabhiprasādya tannarakavedanīyaṃ karma kṣapayitvā devamanuṣyeṣu pratisaṃdhiṃ gṛhṇanti,",
    "S01divyav_u:041.020_1": "yatra satyānāṃ bhājanabhūtā bhavanti/",
    "S01divyav_u:041.022_0_0": "yā upariṣṭādgacchanti, tāścāturmahārājikān devān gatvā trāyastriṃśān yāmāṃstuṣitān",
    "S01divyav_u:041.022_0_1": "nirmāṇaratīn paranirmitavaśavartino devān brahmakāyikān brahmapurohitān mahābrahmaṇaḥ",
    "S01divyav_u:041.022_0_2": "parīttābhānapramāṇābhānābhāsvarān parīttaśubhānapramāṇaśubhāñ śubhakṛtsnānanabhrakān",
    "S01divyav_u:041.022_0_3": "puṇyaprasavān bṛhatphalānabhṛhānatapān sudṛśān sudarśānakaniṣṭhaparyantān devān gatvā",
    "S01divyav_u:041.022_0_4": "anityaṃ duḥkhaṃ śūnyamanātmetyudghoṣayanti/",
    "S01divyav_u:041.026_0": "gāthādvayaṃ ca bhāṣante--",
    "S01divyav_u:041.027_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:041.028_0": "dhunīta mṛtyunaḥ sainyaṃ naḍāgāramiva kuñjaraḥ//1//",
    "S01divyav_u:041.029_0": "yo hyasmin dharmavinaye apramattaścariṣyati/",
    "S01divyav_u:041.030_0": "prahāya jātisaṃsāraṃ duḥkhasyāntaṃ kariṣyati//2//",
    "S01divyav_u:042.001_0": "[42]atha tā arciṣastrisāhasramahāsāhasraṃ lokadhātumanvāhiṇḍya bhagavantameva pṛṣṭhataḥ pṛṣṭhataḥ samanubaddhā gacchanti/",
    "S01divyav_u:042.002_0": "tadyadi bhagavānatītaṃ vyākartukāmo bhavati, pṛṣṭhato 'ntardhīyante/",
    "S01divyav_u:042.003_0": "anāgataṃ vyākartukāmo bhavati, purastādantardhīyante/",
    "S01divyav_u:042.003_1": "narakopapattiṃ vyākartukāmo bhavati, pādatale 'ntardhīyante/",
    "S01divyav_u:042.004_0": "tiryagupapattiṃ vyākartukāmo bhavati, pārṣṇyāmantardhīyante/",
    "S01divyav_u:042.004_1": "pretopapattiṃ vyākartukāmo bhavati, pādāṅguṣṭhe 'ntardhīyante/",
    "S01divyav_u:042.005_0": "manuṣyopapattiṃ vyākartukāmo bhavati, jānunorantardhīyante/",
    "S01divyav_u:042.006_0": "balacakravartirājyaṃ vyākartukāmo bhavati, vāme karatale 'ntardhīyante/",
    "S01divyav_u:042.006_1": "cakravartirājyaṃ vyākartukāmo bhavati, dakṣiṇe karatale 'ntardhīyante/",
    "S01divyav_u:042.007_0": "śrāvakabodhiṃ vyākartukāmo bhavati, āsye 'ntardhīyante/",
    "S01divyav_u:042.008_0": "pratyekabodhiṃ vyākartukāmo bhavati, ūrṇāyāmantardhīyante/",
    "S01divyav_u:042.008_1": "yadi anuttarāṃ samyaksambodhiṃ vyākartukāmo bhavati, uṣṇīṣe 'ntardhīyante//",
    "S01divyav_u:042.010_0": "atha tā arciṣo bhagavantaṃ triḥ pradakṣiṇīkṛtyorṇāyāmantarhitāḥ/",
    "S01divyav_u:042.010_1": "athāyuṣmānānandaḥ kṛtakarapuṭo bhagavantaṃ papraccha--",
    "S01divyav_u:042.012_0": "nānāvidho raṅgasahasracitro vaktrāntarānniṣkramitaḥ kalāpaḥ/",
    "S01divyav_u:042.014_0": "avabhāsitā yena diśaḥ samantāt divākareṇodayatā yathaiva//3//",
    "S01divyav_u:042.016_0": "gāthādvayaṃ ca bhāṣate--",
    "S01divyav_u:042.017_0": "vigatodbhavā dainyamadaprahīṇā buddhā jagatyuttamahetubhūtāḥ/",
    "S01divyav_u:042.019_0": "nākāraṇaṃ śaṅkhamṛṇālagauraṃ smitamupadarśayanti jinā jitārayaḥ//4//",
    "S01divyav_u:042.021_0": "tatkālaṃ svayamadhigamya dhīra buddhyā śrotṛrṇāṃ śramaṇa jinendra kāṅkṣitānām/",
    "S01divyav_u:042.023_0": "dhīrābhirmunivṛṣa vāgbhiruttamābhirutpannaṃ vyapanaya saṃśayaṃ śubhābhiḥ//5//",
    "S01divyav_u:042.025_0": "nākasmāllavaṇajalādrirājadhairyāḥ saṃbuddhāḥ smitamupadarśayanti nāthāḥ/",
    "S01divyav_u:042.027_0": "yasyārthe smitamupadarśayanti dhīrāstaṃ śrotuṃ samabhilaṣanti te janaughāḥ//6// iti/",
    "S01divyav_u:042.029_0": "bhagavānāha--evametadānanda, evametat/",
    "S01divyav_u:042.029_1": "nāhetupratyayamānanda tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:042.030_0": "samyaksambuddhāḥ smitaṃ prāviṣkurvanti/",
    "S01divyav_u:042.030_1": "dṛṣṭā tavaiṣā sā ānanda brāhmaṇadārikā,",
    "S01divyav_u:042.030_2": "yayā [43]prasādajātayā mahyaṃ saktubhikṣānupradattā ? dṛṣṭā bhadanta/",
    "S01divyav_u:043.001_0": "asāvānanda brāhmaṇadārikā anena kuśalamūlena trayodaśa kalpān vinipātaṃ na gamiṣyati/",
    "S01divyav_u:043.002_0": "kiṃ tarhi devāṃśca manuṣyāṃśca saṃvācyasaṃsṛtya paścime bhave paścime nikete paścime samucchraye paścima ātmabhāvapratilambhe suparṇihito nāma pratyekabuddho bhaviṣyati/",
    "S01divyav_u:043.004_0": "sāmantakena śabdo visṛtah--amukayā brāhmaṇadārikā prasādajātayā bhagavate saktubhikṣā pratipāditā,",
    "S01divyav_u:043.004_1": "sā bhagavatā pratyekāyāṃ bodhau vyākṛteti/",
    "S01divyav_u:043.006_0": "tasyāśca svāmī puṣpasamidhāmarthāyāraṇyaṃ gataḥ/",
    "S01divyav_u:043.006_1": "tena śrutaṃ mama patnyā śramaṇāya gautamāya saktubhikṣā pratipāditā,",
    "S01divyav_u:043.006_2": "sā ca śramaṇena gautamena pratyekāyāṃ bodhau vyākṛtā iti/",
    "S01divyav_u:043.008_0": "śrutvā punaḥ saṃjātāmarṣo yena bhagavāṃstenopasaṃkrāntaḥ/",
    "S01divyav_u:043.008_1": "bhagavatā sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya bhagavantamidamavocat--agamadbhavān gautamo 'smākaṃ niveśanam? agamaṃ brāhmaṇa/",
    "S01divyav_u:043.010_0": "satyaṃ bhavate tayā mama patnyā saktubhikṣā pratipāditā,",
    "S01divyav_u:043.010_1": "sā ca tvayā pratyekāyāṃ bodhau vyākṛtā iti? satyaṃ brāhmaṇa/",
    "S01divyav_u:043.011_0": "tvaṃ gautama cakravartirājyamapahāya pravrajitaḥ/",
    "S01divyav_u:043.011_1": "kathaṃ nāma tvametarhi saktubhikṣāhetoḥ saṃprajānan mṛṣāvādaṃ saṃbhāṣase,",
    "S01divyav_u:043.011_2": "kaste śraddhāsyati iyatpramāṇasya bījasyetat phalamiti? tena hi brāhmaṇa tvameva prakṣyāmi,",
    "S01divyav_u:043.011_3": "yathā te kṣamate tathaivaṃ vyākuru/",
    "S01divyav_u:043.014_0": "kiṃ manyase brāhmaṇa asti kaścittvayā āścaryādbhuto dharmo dṛṣṭah? tiṣṭhantu tāvat bho gautama anye āścaryādbhutā dharmāḥ/",
    "S01divyav_u:043.015_0": "yo mayā asyāmeva nyagrodhikāyāmāścaryādbhuto dharmo dṛṣṭaḥ, sa tāvacchrūyatām/",
    "S01divyav_u:043.016_0": "asyāṃ bho gautama nyagrodhikāyāṃ pūrveṇa nyagrodho vṛkṣo yasya nāṃneyaṃ nyagrodhikā,",
    "S01divyav_u:043.016_1": "tasyādhastāt pañca śakaṭaśatāni asaṃsaktāni tiṣṭhanti anyonyāsambādhamānāni/",
    "S01divyav_u:043.018_0": "kiyatpramāṇaṃ tasya nyagrodhasya phalam? kiyat tāvat? kedāramātram/",
    "S01divyav_u:043.018_1": "no bho gautama kiliñjamātram/",
    "S01divyav_u:043.019_0": "tailikacakramātram/",
    "S01divyav_u:043.019_1": "śakaṭacakramātram/",
    "S01divyav_u:043.019_2": "gopiṭakamātram/",
    "S01divyav_u:043.019_3": "bilvamātram/",
    "S01divyav_u:043.020_0": "kapitthamātram? no bho gautama sarṣapacatuṣṭayabhāgamātram/",
    "S01divyav_u:043.020_1": "kaste śraddhāsyati iyatpramāṇasya bījasyāyaṃ mahāvṛkṣo nirvṛtta iti? śraddadhātu me bhavān gautamo mā vā/",
    "S01divyav_u:043.021_0": "naitat pratyakṣaṃ kṣetram/",
    "S01divyav_u:043.022_0": "tāvadbho gautama nirupahataṃ snigdhamadhuramṛttikāpradeśaṃ bījaṃ ca navasāraṃ sukhāropitam/",
    "S01divyav_u:043.023_0": "kālena ca kālaṃ devo vṛṣyate, tenāyaṃ mahānyagrodhavṛkṣo 'bhinirvṛttaḥ/",
    "S01divyav_u:043.023_1": "atha bhagavānasminnutpanne gāthāṃ bhāṣate--",
    "S01divyav_u:043.025_0": "yathā kṣetre ca bījena pratyakṣastvamiha dvija/",
    "S01divyav_u:043.026_0": "evaṃ karmavipākeṣu pratyakṣā hi tathāgatāḥ//7//",
    "S01divyav_u:043.027_0": "yathā tvayā brāhmaṇa dṛṣametadalpaṃ ca bījaṃ sumahāṃśca vṛkṣaḥ/",
    "S01divyav_u:043.029_0": "evaṃ mayā brāhmaṇa dṛṣṭametat alpaṃ ca bījaṃ mahatī ca saṃpat//8// iti//",
    "S01divyav_u:043.031_0": "tato bhagavatā mukhāt jihvāṃ nir namayya sarvaṃ mukhamaṇḍalamācchāditam yāvat keśaparyantamupādāya,",
    "S01divyav_u:043.031_1": "sa ca brāhmaṇo 'bhihitah--kiṃ manyase brāhmaṇa yasya mukhāt jihvāṃ niścārya sarvam [44]mukhamaṇḍalamācchādayati,",
    "S01divyav_u:043.031_2": "api tvasau cakravartirājyaśatasahasrahetorapi saṃprajānan mṛṣāvadāṃ bhāṣeta? no bho gautama/",
    "S01divyav_u:044.002_0": "tato 'nveva gāthāṃ bhāṣate--",
    "S01divyav_u:044.003_0": "apyeva hi syādanṛtābhidhāyinī mameha jihvārjavasatyavāditā/",
    "S01divyav_u:044.005_0": "tadevametanna yathā hi brāhmaṇa tathāgato 'smītyavagantumarhasi//9//",
    "S01divyav_u:044.007_0": "atha sa brāhmaṇo 'bhiprasannaḥ/",
    "S01divyav_u:044.007_1": "tato 'sya bhagavatā āśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:044.007_2": "yāṃ śrutvā brāhmaṇena viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam--atikrānto 'haṃ bhadanta atikrāntaḥ/",
    "S01divyav_u:044.010_0": "eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca/",
    "S01divyav_u:044.010_1": "upāsakaṃ ca māṃ dhāraya adyāgreṇa yāvajjīvaṃ prāṇopetaṃ śaraṇaṃ gatamabhiprasannam/",
    "S01divyav_u:044.011_0": "atha sa brāhmaṇo bhagavato bhāṣitamabhinandyānumodya bhagavataḥ pādau śirasā vanditvā utthāyāsanāt prakrāntaḥ/",
    "S01divyav_u:044.013_0": "idamavocadbhagavān/",
    "S01divyav_u:044.013_1": "āttamanasaste bhikṣavo bhagavato bhāṣitamabhyanandan//",
    "S01divyav_u:044.014_0": "iti śrīdivyāvadāne brāhmaṇadārikāvadānaṃ caturtham//",
    "S01divyav_u:56_0": "********** Avadāna 5 **********",
    "S01divyav_u:045.001_0": "div5 stutibrāhmaṇāvadānam/",
    "S01divyav_u:045.002_0": "atha bhagavān hastināpuramanuprāptaḥ/",
    "S01divyav_u:045.002_1_0": "anyatamo brāhmaṇo bhagavantaṃ dūrādeva dvātriṃśatā mahāpuruṣalakṣaṇaiḥ samalaṃkṛtamaśītyānuvyañjanairvirājitagātraṃ",
    "S01divyav_u:045.002_1_1": "vyāmaprabhālaṃkṛtaṃ sūryasahasrātirekaprabhaṃ jaṅgamamiva parvataṃ samantato bhadrakaṃ",
    "S01divyav_u:045.002_1_2": "dṛṣṭvā ca punarbhagavantamabhigamya gāthābhiḥ stotumārabdhah--",
    "S01divyav_u:045.004_0": "suvarṇavarṇo nayanābhirāmaḥ prītyākaraḥ sarvaguṇairupetaḥ/",
    "S01divyav_u:045.006_0": "devātidevo naradamyasārathis tīrṇo 'si pāraṃ bhavasāgarasya//1// iti//",
    "S01divyav_u:045.009_0": "tato bhagavatā smitamupadarśitam/",
    "S01divyav_u:045.009_1": "dharmatā khalu yasmin samaye buddhā bhagavantaḥ smitaṃ prāviṣkurvanti,",
    "S01divyav_u:045.009_2": "pūrvavad yāvad bhagavata ūrṇāyāmantarhitāḥ/",
    "S01divyav_u:045.010_0": "athāyuṣmānānandaḥ kṛtakarapuṭo bhagavantaṃ papraccha--",
    "S01divyav_u:045.012_0": "nānāvidho raṅgasahasracitro vaktrāntarānnṣkramitaḥ kalāpaḥ/",
    "S01divyav_u:045.014_0": "avabhāsitā yena diśaḥ samantāddivākareṇodayatā yathaiva//2//",
    "S01divyav_u:045.016_0": "gāthāṃ ca bhāṣate--",
    "S01divyav_u:045.017_0": "vigatodbhavā dainyamadaprahīṇā buddhā jagatyuttamahetubhūtāḥ/",
    "S01divyav_u:045.019_0": "nākāraṇaṃ śaṅkhamṛṇālagauraṃ smitamupadarśayanti jinā jitārayaḥ//3//",
    "S01divyav_u:045.021_0": "tatkālaṃ svayamadhigamya dhīra buddhyā śrotṛrṇāṃ śramaṇa jinendra kāṅkṣitānām/",
    "S01divyav_u:045.023_0": "dhīrābhirmunivṛṣa vāgbhiruttamābhirutpannaṃ vyapanaya saṃśayaṃ śubhābhiḥ//4//",
    "S01divyav_u:045.025_0": "nākasmāllavaṇajalādrirājadhairyāḥ saṃbuddhāḥ smitamupadarśayanti nāthāḥ/",
    "S01divyav_u:045.027_0": "yasyārthe smitamupadarśayanti dhīrāstaṃ śrotuṃ samabhilaṣanti te janaughāḥ//5// iti//",
    "S01divyav_u:045.029_0": "bhagavānāha--evametadānanda, evametat/",
    "S01divyav_u:045.029_1": "nāhetupratyayamānanda tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:045.030_0": "dṛṣṭaste ānanda brāhmaṇo yena tathāgato gāthayā abhiṣṭutah?[46] dṛṣṭo bhadanta/",
    "S01divyav_u:046.001_0": "asau anena kuśalamūlena viṃśatikalpaṃ vinipātaṃ na gamiṣyati/",
    "S01divyav_u:046.002_0": "kiṃ tu devāṃśca manuṣyāṃśca gatvā saṃsṛtya paścime nikete paścime samucchraye paścime ātmabhāvapratilambhe stavārho nāma pratyekabuddho bhaviṣyati/",
    "S01divyav_u:046.003_0_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--paśya",
    "S01divyav_u:046.003_0_1": "bhadanta anena brāhmaṇena bhagavānekayā gāthayā stuto bhagavatā ca pratyekāyāṃ bodhau",
    "S01divyav_u:046.003_0_2": "vyākṛta iti/",
    "S01divyav_u:046.005_0": "bhagavānāha--na bhikṣava etarhi,",
    "S01divyav_u:046.005_1": "yathā atīte 'dhvani anenāhamekayā gāthayā stutaḥ,",
    "S01divyav_u:046.005_2": "mayā ca pañcasu grāmavareṣu pratiṣṭhāpitaḥ/",
    "S01divyav_u:046.006_0": "tacchṛṇu{ta}, sādhu ca suṣṭhu ca manasi kuru{ta}, bhāṣiṣye//",
    "S01divyav_u:046.008_0": "bhūtapūrvaṃ bhikṣavo 'tīte 'dhvani vārāṇasyāṃ nagaryāṃ brahmadatto nāma rājā rājyaṃ kārayati ṛddhaṃ ca sphītaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:046.009_0": "sa cātīva kavipriyaḥ/",
    "S01divyav_u:046.009_1": "vārāṇasyāmanyatamo brāhmaṇaḥ kaviḥ/",
    "S01divyav_u:046.010_0": "sa brāhmaṇyocyate--brāhmaṇa śītakālo vartate/",
    "S01divyav_u:046.010_1": "gaccha, asya rājñaḥ kaccidanukūlaṃ bhāṣitaṃ kṛtvā kadācit kiṃcit śītatrāṇaṃ saṃpadyata iti/",
    "S01divyav_u:046.011_0": "sa saṃprasthitaḥ/",
    "S01divyav_u:046.012_0": "yāvadrājā hastiskandhārūḍho nirgacchati/",
    "S01divyav_u:046.012_1": "sa brāhmaṇaḥ saṃlakṣayati--kiṃ tāvadrājānaṃ stunomi āhosvid hastināgamiti/",
    "S01divyav_u:046.013_0": "tasyaitadabhavat--ayaṃ hastināgaḥ sarvalokasya priyo manāpaśca/",
    "S01divyav_u:046.014_0": "tiṣṭhatu tāvadrājā, hastināgaṃ tāvadabhiṣṭaumīti/",
    "S01divyav_u:046.014_1": "gāthāṃ ca bhāṣate--",
    "S01divyav_u:046.015_0": "erāvaṇasyākṛtitulyadeho rūpopapanno varalakṣaṇaiśca/",
    "S01divyav_u:046.017_0": "lakṣe praśasto 'si mahāgajendra varṇapramāṇena surūparūpa//6// iti//",
    "S01divyav_u:046.019_0": "tato rājā abhiprasanno gāthāṃ bhāṣate--",
    "S01divyav_u:046.020_0": "yo me gajendro dayito manāpaḥ prītiprado dṛṣṭiharo narāṇām/",
    "S01divyav_u:046.022_0": "taṃ bhāṣase varṇapadāni tasya dadāmi te grāmavarāṇi pañca//7// iti//",
    "S01divyav_u:046.024_0": "kiṃ manyadhve bhikṣavo yo 'sau hastināgaḥ, ahameva tena kālena tena samayena/",
    "S01divyav_u:046.025_0": "tadāpyahamanenaikayā gāthayā stutaḥ, mayā cāyaṃ pañcagrāmavareṣu pratiṣṭhāpitaḥ/",
    "S01divyav_u:046.025_1": "etarhi anenaikagāthayā stutaḥ, mayāpi cāyaṃ pratyekabodhau vyākṛta iti//",
    "S01divyav_u:046.027_0": "idamavocadbhagavān/",
    "S01divyav_u:046.027_1": "āttamanasas te bhikṣavo bhagavato bhāṣitamabhyanandan//",
    "S01divyav_u:046.028_0": "iti śrīdivyāvadāne stutibrāhmaṇāvadānaṃ pañcamam//",
    "S01divyav_u:60_0": "********** Avadāna 6 **********",
    "S01divyav_u:047.001_0": "div6 indranāmabrāhmaṇāvadānam/",
    "S01divyav_u:047.002_0": "bhagavāñ śrughnāmanuprāptaḥ/",
    "S01divyav_u:047.002_1": "śrughnāyāmindro nāma brāhmaṇaḥ prativasati/",
    "S01divyav_u:047.002_2": "sa ca rūpayauvanaśrutamanuprāpto na mamāsti kaścit tulya ityatīva vikatthate/",
    "S01divyav_u:047.003_0": "bhagavāṃścānyatamasmin pradeśe purastādbhikṣusaṃghasya prajñapta evāsane niṣaṇṇo dharmaṃ deśayati/",
    "S01divyav_u:047.004_0": "aśrauṣīdindro nāma brāhmaṇah--śramaṇo gautamaḥ śrughnāmanuprāpta iti/",
    "S01divyav_u:047.005_0": "tasyaitadabhavat--śramaṇo gautamaḥ śrūyate 'bhirūpo darśanīyaḥ prāsādika iti/",
    "S01divyav_u:047.006_0": "gacchāmi paśyāmi kiṃ mamāntikādabhirūpatara āhosvinneti/",
    "S01divyav_u:047.007_0_0": "sa nirgato yāvat paśyati bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyā",
    "S01divyav_u:047.007_0_1": "cānuvyañjanairvirājitagātraṃ vyāmaprabhālaṃkṛtaṃ sūryasahasarātirekaprabhaṃ jaṅgamamiva",
    "S01divyav_u:047.007_0_2": "ratnaparvataṃ samantato bhadrakam/",
    "S01divyav_u:047.009_0": "dṛṣṭvā ca punarasyaitadabhavat--kiṃ cāpi śramaṇo gautamo mamāntikādabhirūpataraḥ, noccatara iti/",
    "S01divyav_u:047.010_0": "sa bhagavato mūrdhānamavalokayitumārabdho yāvanna paśyati/",
    "S01divyav_u:047.010_1": "sa ūrdhvataraṃ pradeśamārūḍhaḥ/",
    "S01divyav_u:047.011_0": "tatra bhagavānindraṃ brāhmaṇamāmantrayate--alaṃ brāhmaṇa, khedamāpatsyase/",
    "S01divyav_u:047.011_1": "yadi sumerumūrdhānamapi abhiruhya tathāgatasya mūrdhānamavalokayasi,",
    "S01divyav_u:047.011_2": "tathā sutarāṃ khedamāpatsyase,",
    "S01divyav_u:047.013_0": "api tu na tvayā śrutaṃ sasurāsurajagadanavalokitamūrdhāno buddhā bhagavanta iti? api tu yadīpsasi tathāgatasya śarīrapramāṇaṃ draṣṭum,",
    "S01divyav_u:047.013_1": "tava gṛhe 'gnihotrakuṇḍaṃ tasyādhastādgośīrṣacandanamayī yaṣṭirupatiṣṭhate,",
    "S01divyav_u:047.015_0": "tattathāgatamātāpaitṛkasyāśrayasya pramāṇamiti/",
    "S01divyav_u:047.015_1": "indro brāhmaṇaḥ saṃlakṣayati--etadasyāścaryaṃ na kadācinmayā śrutam, gacchāmi paśyāmīti/",
    "S01divyav_u:047.016_0": "tvaritatvaritagato 'gnihotrakuṇḍakasyādhastāt khanitumārabdhaḥ/",
    "S01divyav_u:047.017_0": "sarvaṃ tathaiva/",
    "S01divyav_u:047.017_1": "so 'bhiprasannaḥ/",
    "S01divyav_u:047.017_2": "sa saṃlakṣayati--nūnaṃ śramaṇo gautamaḥ sarvajñaḥ/",
    "S01divyav_u:047.018_0": "gacchāmi paryupāsitumiti/",
    "S01divyav_u:047.018_1": "sa prasādajāto yena bhagavāṃstenopasaṃkrāntaḥ/",
    "S01divyav_u:047.019_0": "upasaṃkramya bhagavatā sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya ekānte niṣaṇṇaḥ/",
    "S01divyav_u:047.020_0": "tato bhagavatā āśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:047.020_1": "yathaindreṇa brāhmaṇena viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāapattiphalaṃ sākṣātkṛtam/",
    "S01divyav_u:047.022_0": "sa dṛṣṭasatyaḥ kathayati--atikrānto 'haṃ bhadanta, atikrāntaḥ/",
    "S01divyav_u:047.023_0": "eṣo 'haṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca/",
    "S01divyav_u:047.023_1": "upāsakaṃ ca māṃ dhāraya adyāgreṇa yāvajjīvaṃ prāṇopetaṃ śaraṇaṃ gatam/",
    "S01divyav_u:047.024_0": "abhiprasanno 'thendro brāhmaṇa utthāyāsanāt ekāṃsamuttarāsaṅgaṃ kṛtvā yena bhagavāṃstenāñjaliṃ praṇamya bhagavantamidamavocat--yadi bhagavānanujānīyāt,",
    "S01divyav_u:047.024_1": "ahaṃ gośīrṣacandanamayyā yaṣṭyā mahaṃ prajñapayeyamiti/",
    "S01divyav_u:047.026_0": "bhagavānāha--gaccha brāhmaṇa anujñātaṃ prajñapayasi/",
    "S01divyav_u:047.027_0": "tatastena viviktāvakāśe mahatā satkāreṇāsau yaṣṭirucchrāpitā, mahaśca prajñapitaḥ/",
    "S01divyav_u:047.028_0": "anyairapi brāhmaṇagṛhapatibhiḥ kuśalamadhiṣṭhānāya bhavatviti viditvā kulā baddhā(?)/",
    "S01divyav_u:047.029_0": "indreṇa brāhmaṇena yaṣṭyā mahaḥ prajñapita iti indramaha indramaha iti saṃjñā saṃvṛttā//",
    "S01divyav_u:047.030_0": "tatra bhagavānāyuṣmantamānandamāmantrayate--āgamaya ānanda yena toyikā/",
    "S01divyav_u:047.030_1": "evaṃ bhadanteti āyuṣmānānando bhagavataḥ pratyaśrauṣīt/",
    "S01divyav_u:047.031_0": "atha bhagavāṃstoyikāmanuprāptaḥ/",
    "S01divyav_u:047.031_1": "tasmiṃśca pradeśe brāhmaṇo lāṅgalaṃ vāhayati/",
    "S01divyav_u:047.032_0_0": "athāsau dadarśa buddhaṃ bhagavantaṃ dvātriṃśatā mahāpuruṣalakṣaṇaih [48]samalaṃkṛtamaśītyā",
    "S01divyav_u:047.032_0_1": "cānuvyañjanairvirājitagātraṃ vyāmaprabhālaṃkṛtaṃ sūryasahasrātirekaprabhaṃ jaṅgamamiva",
    "S01divyav_u:047.032_0_2": "ratnaparvataṃ samantato bhadrakam/",
    "S01divyav_u:048.002_0": "dṛṣṭvā saṃlakṣayati--yadi bhagavantaṃ gautamamupetyābhivādayiṣyāmi, karmaparihāṇirme bhaviṣyatīti/",
    "S01divyav_u:048.003_0": "atha nipetyābhivādayiṣyāmi, puṇyaparihāṇirbhaviṣyati/",
    "S01divyav_u:048.003_1": "tat ko 'sau upāyaḥ syāt yena me karmaparihāṇir na syānnāpi puṇyaparihāṇiriti/",
    "S01divyav_u:048.004_0": "tasya buddhirutpannā--atrastha evābhivādanaṃ karomi/",
    "S01divyav_u:048.005_0": "evaṃ na karmaparihāṇir na puṇyaparihāṇiriti/",
    "S01divyav_u:048.006_0": "tena yathāgṛhītayaiva pratodayaṣṭyā tatrasthenaivābhivādanaṃ kṛtam--abhivādaye buddhaṃ bhagavantamiti/",
    "S01divyav_u:048.007_0": "tatra bhagavānāyuṣmantamānandamāmantrayate--bhavakṣayakaraḥ kṣaṇam/",
    "S01divyav_u:048.007_1": "eṣa brāhmaṇaḥ/",
    "S01divyav_u:048.007_2": "sacedasyaivaṃ samyaksampratyayajñānadarśanam ahamanenopakrameṇa vandito bhaveyam,",
    "S01divyav_u:048.007_3": "evamanena dvābhyāṃ samyaksambuddhābhyāṃ vandanā kṛtā bhavet/",
    "S01divyav_u:048.010_0": "tatkasya hetoh? asminnānanda pradeśe kāśyapasya samyaksambuddhasyāvikopito 'sthisaṃghātastiṣṭhati/",
    "S01divyav_u:048.011_0": "athāyuṣmānānando laghuladhveva caturguṇamuttarāsaṅgaṃ prajñapya bhagavantamidamavocat--niṣīdatu bhagavān prajñapta evāsane/",
    "S01divyav_u:048.012_0": "evamayaṃ pṛthivīpradeśo dvābhyāṃ samyaksambuddhābhyāṃ paribhukto bhaviṣyati,",
    "S01divyav_u:048.012_1": "yacca kāśyapena samyaksambuddhena,",
    "S01divyav_u:048.014_0": "niṣaṇṇo bhagavān prajñapta evāsane/",
    "S01divyav_u:048.014_1": "niṣadya bhikṣūnāmantrayate sma--icchatha kālaḥ,",
    "S01divyav_u:048.014_2": "etasya sugata samayaḥ, yaṃ bhagavān bhikṣūṇāṃ kāśyapasya samyaksambuddhasyāvikopitaṃ śarīrasaṃghātamupadarśayet/",
    "S01divyav_u:048.017_0": "dṛṣṭvā bhikṣavaścittamabhiprasādayiṣyanti/",
    "S01divyav_u:048.017_1": "tato bhagavatā laukikaṃ cittamutpāditam/",
    "S01divyav_u:048.017_2": "dharmatā khalu yasmin samaye buddhā bhagavanto laukikaṃ cittamutpādayanti,",
    "S01divyav_u:048.017_3": "tasmin samaye kuntapipīlikā api prāṇino bhagavataścetasā cittamājānanti/",
    "S01divyav_u:048.019_0": "nāgāḥ saṃlakṣayanti--kiṃ kāraṇaṃ bhagavatā laukikacittamutpāditamiti? paśyanti--kāśyapasya samyaksambuddhasya śarīrasaṃghātamavikopitaṃ draṣṭukāma iti/",
    "S01divyav_u:048.021_0": "tatastaiḥ kāśyapasya samyaksambuddhasyāvikopitaśarīrasaṃghāta ucchrāpitaḥ/",
    "S01divyav_u:048.021_1": "tatra bhagavān bhikṣūnāmantrayate sma--udgṛhṇīta bhikṣavo nimittam/",
    "S01divyav_u:048.022_0": "antardhāsyati/",
    "S01divyav_u:048.022_1": "antarhitaḥ//",
    "S01divyav_u:048.023_0": "rājñā prasenajitā śrutaṃ bhagavatā śrāvakāṇāṃ darśanāyāvikopitaṃ kāśyapasya samyaksambuddhasya śarīrasaṃghātaṃ samucchritamiti/",
    "S01divyav_u:048.024_0": "śrutvā ca punaḥ kutūhalajātaḥ sahāntaḥpureṇa kumārairamātyairbhaṭabalāgrair naigamajānapadaiśca draṣṭuṃ saṃprasthitaḥ/",
    "S01divyav_u:048.025_0_0": "evaṃ virūḍhakaḥ, anāthapiṇḍado gṛhapatiḥ, ṛṣidattaḥ purāṇasthapitaḥ, viśākhā mṛgāramātā,",
    "S01divyav_u:048.025_0_1": "anekāni ca prāṇiśatasahasrāṇi kutūhalajātāni draṣṭuṃ saṃprasthitāni pūrvakaiśca kuśalamūlaiḥ",
    "S01divyav_u:048.025_0_2": "saṃcodyamānāni/",
    "S01divyav_u:048.027_0": "yāvadasau anatarhitaḥ/",
    "S01divyav_u:048.027_1": "taiḥ śrutam--anatarhito 'sau bhagavataḥ kāśyapasya samyaksambuddhasya śarīrasaṃghāturavikopita iti/",
    "S01divyav_u:048.029_0": "śrutvā ca punasteṣāṃ duḥkhadaurmanasyamutpannam--vṛthā asmākamāgamanaṃ jātamiti/",
    "S01divyav_u:048.029_1": "athānyatamena copāsakena sa pradeśaḥ pradakṣiṇīkṛtaḥ/",
    "S01divyav_u:048.030_0": "evaṃ ca cetasā cittamabhisaṃskṛtam--asmānme padāvihārāt kiyat puṇyaṃ bhaviṣyatīti/",
    "S01divyav_u:048.031_0": "atha bhagavāṃstasya mahājanakāyasyāvipratisārasaṃjananārthaṃ tasya copāsakasya cetasā cittamājñāya gāthāṃ bhāṣate--",
    "S01divyav_u:049.001_0": "[49]śataṃsahasrāṇi suvarṇaniṣkā jāmbūnadā nāsya samā bhavanti/",
    "S01divyav_u:049.003_0": "yo buddhacaityeṣu prasannacittaḥ padāvihāraṃ prakaroti vidvān//1//",
    "S01divyav_u:049.005_0": "anyatamena upāsakena tasmin pradeśe mṛttikāpiṇḍo dattaḥ/",
    "S01divyav_u:049.005_1": "evaṃ ca cittamabhisaṃskṛtam--padāvihārasya tāvadiyat puṇyamākhyātaṃ bhagavatā anyatra/",
    "S01divyav_u:049.006_0": "mṛttikāpiṇḍasya kiyat puṇyaṃ bhaviṣyatīti? atha bhagavāṃstasyāpi cetasā cittamājñāya bhāṣate--",
    "S01divyav_u:049.008_0": "śataṃsahasrāṇi suvarṇaniṣkā jāmbūnadā nāsya samā bhavanti/",
    "S01divyav_u:049.010_0": "yo buddhacaityeṣu prasannacitta āropayenmṛttikapiṇḍamekam//2//",
    "S01divyav_u:049.012_0": "tataḥ śrutvā anekaiḥ prāṇiśatasahasrairmṛttikāpiṇḍasamāropaṇaṃ kṛtam/",
    "S01divyav_u:049.012_1": "aparaistatra muktapuṣpāṇyavakṣiptāni,",
    "S01divyav_u:049.012_2": "evaṃ ca cittamabhisaṃskṛtam--padāvihārasya mṛttikāpiṇḍasya ceyat puṇyamuktaṃ bhagavatā,",
    "S01divyav_u:049.012_3": "asmākaṃ tu muktapuṣpāṇāṃ kiyat puṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate--",
    "S01divyav_u:049.016_0": "śataṃsahasrāṇi suvarṇaniṣkā jāmbūnadā nāsya samā bhavanti/",
    "S01divyav_u:049.018_0": "yo buddhacaityeṣu prasannacittah āropayenmuktasupuṣparāśim//3//",
    "S01divyav_u:049.020_0": "aparaistatra mālāvihāraḥ kṛtaḥ, cittaṃ cābhisaṃskṛtam--muktapuṣpāṇāṃ bhagavatā iyat puṇyamuktam/",
    "S01divyav_u:049.021_0": "asmākaṃ mālāvihārasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate--",
    "S01divyav_u:049.023_0": "śataṃsahasrāṇi suvarṇavāhā jāmbūnadā nāsya samā bhavanti/",
    "S01divyav_u:049.025_0": "yo buddhacaityeṣu prasannacitto mālāvihāraṃ prakaroti vidvān//4//",
    "S01divyav_u:049.027_0": "aparaistatra pradīpamālā dattā, cittaṃ cābhisaṃskṛtam--mālāvihārasya bhagavatā iyat puṇyamuktam/",
    "S01divyav_u:049.028_0": "asmākaṃ pradīpadānasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate--",
    "S01divyav_u:050.001_0": "[50]śataṃsahasrāṇi suvarṇakoṭyo jāmbūnadā nāsya samā bhavanti/",
    "S01divyav_u:050.003_0": "yo buddhacaityeṣu prasannacittaḥ pradīpadānaṃ prakaroti vidvān//5//",
    "S01divyav_u:050.005_0": "aparaistatra gandhābhiṣeko dattaḥ/",
    "S01divyav_u:050.005_1": "evaṃ cetasā cittamabhisaṃskṛtam--pradīpasya bhagavatā iyat puṇyamuktam/",
    "S01divyav_u:050.006_0": "asmākaṃ gandhābhiṣekasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate--",
    "S01divyav_u:050.008_0": "śataṃsahasrāṇi suvarṇarāśayo jāmbūnadā nāsya samā bhavanti/",
    "S01divyav_u:050.010_0": "yo buddhacaityeṣu prasannacitto gandhābhiṣekaṃ prakaroti vidvān//6//",
    "S01divyav_u:050.012_0": "aparaistatra cchatradhvajapatākāropaṇaṃ kṛtam/",
    "S01divyav_u:050.012_1": "evaṃ ca ... cetasā cittamājñāya gāthāṃ bhāṣate--",
    "S01divyav_u:050.013_0": "tiṣṭhantaṃ pūjayedyañca yañcāpi parinirvṛtam/",
    "S01divyav_u:050.014_0": "samaṃ cittaṃ prasādyeha nāsti puṇyaviśeṣatā//7//",
    "S01divyav_u:050.015_0": "evaṃ hyacintiyā buddhā buddhadharmā^pyacintiyā/",
    "S01divyav_u:050.016_0": "acintiye prasannānāṃ vipāko 'pi acintiyaḥ//8//",
    "S01divyav_u:050.017_0": "teṣāmacintiyānāmapratihatadharmacakravartinām/",
    "S01divyav_u:050.018_0": "samyaksambuddhānāṃ nālaṃ guṇapāramadhigantum//9// iti//",
    "S01divyav_u:050.019_0": "tato bhagavatā tasya mahājanakāyasya tathāvidhā dharmadeśanā kṛtā,",
    "S01divyav_u:050.019_1": "yāṃ śrutvā anekaiḥ prāṇiśatasahasrairmahān viśeṣo 'dhigataḥ/",
    "S01divyav_u:050.021_0": "kaiścicchrāvakabodhau cittānyutpāditāni,",
    "S01divyav_u:050.021_1": "kaiścit pratyekabodhau, kaiścidanuttarāyāṃ samyaksambodhau,",
    "S01divyav_u:050.021_2": "kaiścinmūrdhāgatāni, kaiścinmūrdhānaḥ, kaiściduṣṇagatānyāsāditāni, kaiścit satyānulomāḥ kṣāntayaḥ,",
    "S01divyav_u:050.021_3": "kaiścitsrotāapattiphalaṃ sākṣātkṛtam,",
    "S01divyav_u:050.021_4": "kaiścit sakṛdāgamiphalam, kaiścit sarvakleśaprahāṇādarhattvaṃ sākṣātkṛtam/",
    "S01divyav_u:050.023_0": "yadbhūyasā buddhaniṃnā dharmapravaṇāḥ saṃghaprāgbhārā vyavasthāpitāḥ//",
    "S01divyav_u:050.025_0": "atha anāthapiṇḍado gṛhapatirbhagavantamidamavocat--yadi bhagavānanujānīyāt, atra mahaṃ prajñāyeyam/",
    "S01divyav_u:050.026_0": "anujānāmi gṛhapate, prajñāpayitavyam/",
    "S01divyav_u:050.026_1": "tato 'nāthapiṇḍadena gṛhapatinā mahaḥ prajñāpitaḥ/",
    "S01divyav_u:050.027_0": "toyikāmaha iti saṃjñā saṃvṛttā//",
    "S01divyav_u:050.028_0": "idamavocadbhagavān/",
    "S01divyav_u:050.028_1": "āttamanasas te bhikṣavo bhagavato bhāṣitamabhyanandan//",
    "S01divyav_u:050.029_0": "iti śrīdivyāvadāne indranāmabrāhmaṇāvadānaṃ ṣaṣṭham//",
    "S01divyav_u:66_0": "********** Avadāna 7 **********",
    "S01divyav_u:051.001_0": "div7 nagarāvalambikāvadānam/",
    "S01divyav_u:051.002_0": "atha bhagavān kośaleṣu janapadeṣu cārikāṃ carañ śrāvastīmanuprāptaḥ/",
    "S01divyav_u:051.002_1": "śrāvastyāṃ viharati jetavane anāthapiṇḍadasyārāme/",
    "S01divyav_u:051.003_0": "aśrauṣīdanāthapiṇḍado gṛhapatih--bhagavān kośaleṣu janapadeṣu cārikāṃ carañ śrāvastīmanuprāptaḥ/",
    "S01divyav_u:051.004_0": "śrāvastyāṃ viharati jetavane anāthapiṇḍadasyārām iti/",
    "S01divyav_u:051.005_0": "śrutvā ca punaryena bhagavāṃstenopasaṃkrāntaḥ/",
    "S01divyav_u:051.005_1": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:051.006_0": "ekāntaniṣaṇṇamanāthapiṇḍadaṃ gṛhapatiṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:051.007_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:051.008_0_0": "anāthapiṇḍado gṛhapatih utthāyāsanādekāṃsamuttarāsaṃgaṃ kṛtvā yena bhagavāṃstenāñjaliṃ",
    "S01divyav_u:051.008_0_1": "praṇamya bhagavantamidamavocat--adhivāsayatu me bhagavāñ śvo 'ntargṛhe bhuktena sārdhaṃ",
    "S01divyav_u:051.008_0_2": "bhikṣusaṃghena iti/",
    "S01divyav_u:051.010_0": "adhivāsayati bhagavānanāthapiṇḍadasya gṛhapatestūṣṇībhāvena/",
    "S01divyav_u:051.011_0_0": "anāthapiṇḍado gṛhapatirbhagavatastūṣṇībhāvenādhivāsanāṃ viditvā bhagavato bhāṣitamabhinandyānumodya",
    "S01divyav_u:051.011_0_1": "bhagavataḥ pādau śirasā vanditvā bhagavato 'ntikāt prakrānto yena svaniveśanaṃ tenopasaṃkrāntaḥ/",
    "S01divyav_u:051.013_0": "upasaṃkramya dauvārikaṃ puruṣamāmantrayate--na tāvadbhoḥ puruṣa tīrthyānāṃ praveśo dātavyo yāvad buddhapramukhena bhikṣusaṃghena bhuktaṃ bhavati/",
    "S01divyav_u:051.014_0": "tataḥ paścādahaṃ tīrthyānāṃ dāsyāmīti/",
    "S01divyav_u:051.015_0": "evamāryeti dauvārikaḥ puruṣo 'nāthapiṇḍadasya gṛhapateḥ pratyaśrauṣīt/",
    "S01divyav_u:051.016_0_0": "anāthapiṇḍado gṛhapatistāmeva rātriṃ śuci praṇītaṃ khādanīyabhojanīyaṃ samudānīyaṃ",
    "S01divyav_u:051.016_0_1": "kālyamevotthāya āsanāni prajñapya udakamaṇīn pratiṣṭhāpya bhagavato dūtena kālamārocayati--samayo",
    "S01divyav_u:051.016_0_2": "bhadanta,",
    "S01divyav_u:051.016_1": "sajjaṃ bhaktam yasyedānīṃ bhagavān kālaṃ manyata iti/",
    "S01divyav_u:051.018_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena anāthapiṇḍadasya gṛhapaterbhaktābhisārastenopasaṃkrāntaḥ/",
    "S01divyav_u:051.020_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:051.020_1": "atha anāthapiṇḍado gṛhapatiḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastaṃ saṃtarpayati saṃpravārayati/",
    "S01divyav_u:051.022_0_0": "anekaparyāyeṇa śucinā praṇītena khādanīyabhojanīyena svahastaṃ saṃtarpya saṃpravārya",
    "S01divyav_u:051.022_0_1": "bhagavantaṃ bhuktavantaṃ viditvā dhautahastamapanītapātraṃ nīcataramāsanaṃ gṛhītvā",
    "S01divyav_u:051.022_0_2": "bhagavataḥ purastānniṣaṇṇo dharmaśravaṇāya/",
    "S01divyav_u:051.025_0": "athāyuṣmān mahākāśyapo 'nyatamasmādāraṇyakācchayanāsanāt dīrghakeśaśmaśrurlūhacīvaro jetavanaṃ gataḥ/",
    "S01divyav_u:051.026_0": "sa paśyati jetavanaṃ śūnyam/",
    "S01divyav_u:051.026_1": "tenopadhivārikaḥ pṛṣṭah--kutra buddhapramukho bhikṣusaṃgha iti/",
    "S01divyav_u:051.027_0": "tena samākhyātam--anāthapiṇḍadena gṛhāpatinopanimantrita iti/",
    "S01divyav_u:051.027_1": "sa saṃlakṣayati--gacchāmi, tatraiva piṇḍapātaṃ paribhokṣyāmi,",
    "S01divyav_u:051.027_2": "buddhapramukhaṃ ca bhikṣusaṃghaṃ paryupāsiṣyāmīti/",
    "S01divyav_u:051.028_0": "so 'nāthapiṇḍadasya gṛhapater niveśanaṃ gataḥ/",
    "S01divyav_u:051.029_0": "ato dauvārikena uktah--ārya tiṣṭha, mā pravekṣyasi/",
    "S01divyav_u:051.030_0": "kasyārthāya? anāthapiṇḍadena gṛhapatinā ājñā dattā--mā tāvat tīrthyānāṃ praveśaṃ dāsyasi,",
    "S01divyav_u:051.030_1": "yāvadbuddhapramukhena bhikṣusaṃghena bhuktam/",
    "S01divyav_u:051.031_0": "tataḥ paścāt tīrthyānāṃ dāsyāmi iti/",
    "S01divyav_u:051.031_1": "athāyuṣmān mahākāśyapaḥ saṃlakṣayati--tasya me lābhāḥ sulabdhāḥ,",
    "S01divyav_u:051.031_2": "yanmāṃ śrāddhā brāhmaṇagṛhapatayaḥ śramaṇaśākyaputrīya[52] iti na jānante/",
    "S01divyav_u:052.001_0": "gacchāmi, kṛpaṇajanasyānugrahaṃ karomīti viditvā udyānaṃ gataḥ/",
    "S01divyav_u:052.001_1": "sa saṃlakṣayati--adya mayā kasyānugrahaḥ kartavya iti/",
    "S01divyav_u:052.002_0": "yāvadanyatamā nagarāvalambikā kuṣṭhābhidrutā sarujārtā pakvagātrā bhikṣāmaṭati/",
    "S01divyav_u:052.003_0": "sa tasyāḥ sakāśamupasaṃkrāntaḥ/",
    "S01divyav_u:052.003_1": "tasyāśca bhikṣāyāmāyāsaḥ saṃpannaḥ/",
    "S01divyav_u:052.004_0": "tayā āyuṣmān mahākāśyapo dṛṣṭaḥ kāyaprāsādikaścittaprāsādikaḥ śāntena īryāpathena/",
    "S01divyav_u:052.005_0": "sā saṃlakṣayati--nūnaṃ mayā evaṃvidhe dakṣiṇīye kārā kṛtā, yena me iyamevamrūpā samavasthā/",
    "S01divyav_u:052.005_1": "yadi āryo mahākāśyapo mamāntikādanukampāmupādāya ācāmaṃ pratigṛhṇīyāt, ahamasmai dadyāmiti/",
    "S01divyav_u:052.007_0": "tata āyuṣmatā mahākāśyapena tasyāścetasā cittamājñāya pātramupanāmitam--yadi te bhagini parityaktam,",
    "S01divyav_u:052.008_0": "tatastayā cittamabhiprasādya tasmin pātre dattam/",
    "S01divyav_u:052.009_0": "makṣikā ca patitā/",
    "S01divyav_u:052.009_1": "sā tāmapanetumārabdhā/",
    "S01divyav_u:052.009_2": "tasyāstasminnācāme 'ṅguliḥ patitā/",
    "S01divyav_u:052.009_3": "saṃlakṣayati--kiṃ cāpyāryeṇa mama cittānurakṣayā na cchoritaḥ, api tu na paribhokṣyatīti/",
    "S01divyav_u:052.010_0": "athāyuṣmatā mahākāśyapena tasyāścetasā cittamājñāya tasyā eva pratyakṣamanyatamaṃ kuḍyamūlaṃ niśritya paribhuktam/",
    "S01divyav_u:052.012_0": "sa saṃlakṣayati--kiṃ cāpi āryeṇa mama cittānurakṣayā paribhuktam,",
    "S01divyav_u:052.012_1": "nānenāhāreṇāhārakṛtyaṃ kariṣyati iti/",
    "S01divyav_u:052.013_0": "athāyuṣmān mahākāśyapastasyāścittamājñāya tāṃ nagarāvalambikāmidamavocat--bhagini prāmodyamutpādayasi,",
    "S01divyav_u:052.013_1": "ahaṃ tvadīyenāhāreṇa rātriṃdivasamatināmayiṣyāmi iti/",
    "S01divyav_u:052.014_0": "tasyā atīva audbilyamutpannam--mamāryeṇa mahākāśyapena piṇḍapātaḥ pratigṛhīta iti/",
    "S01divyav_u:052.015_0": "tata āyuṣmatī mahākāśyape cittamabhiprasādya kālaṃ gatā tuṣite devanikāye upapannā/",
    "S01divyav_u:052.016_0": "sā śakreṇa devendreṇa dṛṣṭā ācāmaṃ pratipādayantī cittamabhiprasādayantī kālaṃ ca kurvāṇā/",
    "S01divyav_u:052.017_0": "no tu dṛṣṭā kutropapannā iti/",
    "S01divyav_u:052.018_0": "sa narakān vyavalokayitumārabdho na paśyati,",
    "S01divyav_u:052.018_1": "tiryak ca pretaṃ ca manuṣyāṃścāturmahārājikān devāṃstrāyastriṃśān yāvanna paśyati/",
    "S01divyav_u:052.019_0": "tathā hyadhastāddevānāṃ jñānadarśanaṃ pravartate no tūpariṣṭāt/",
    "S01divyav_u:052.020_0": "atha śakro devānāmindro yena bhagavāṃstenopasaṃkrāntaḥ/",
    "S01divyav_u:052.020_1": "upasaṃkramya gāthābhigītena praśnaṃ papraccha--",
    "S01divyav_u:052.022_0": "carataḥ piṇḍapātaṃ hi kāśyapasya mahātmanaḥ/",
    "S01divyav_u:052.023_0": "kutrāsau modaye nārī kāśyapācāmadāyikā//1//",
    "S01divyav_u:052.024_0": "bhagavānāha--",
    "S01divyav_u:052.025_0": "tuṣitā nāma te devāḥ sarvakāmasamṛddhayaḥ/",
    "S01divyav_u:052.026_0": "yatrāsau modate nārī kāśyapācāmadāyikā//2// iti//",
    "S01divyav_u:052.027_0": "atha śakrasya devānāmindrasyaitadabhavat--ime ca tāvanmanuṣyāḥ puṇyāpuṇyānāmapratyakṣadarśino dānāni dadati,",
    "S01divyav_u:052.028_0": "ahaṃ pratyakṣadarśanena puṇyānāṃ svapuṇyaphale vyavasthitaḥ kasmāt dānāni na dadāmi,",
    "S01divyav_u:052.028_1": "puṇyāni vā na karomi? ayamāryo mahākāśyapo dīnānāthakṛpaṇavanīpakānukampī/",
    "S01divyav_u:052.030_0": "yannvahamenaṃ piṇḍakena pratipādayeyam/",
    "S01divyav_u:052.030_1": "iti viditvā kṛpaṇavīthyāṃ gṛhaṃ nirmitavān/",
    "S01divyav_u:052.031_0": "avacīravicīrakaṃ kākābhilīnakaṃ nātiparamarūpaṃ kuvindaṃ cātmānamabhinimārya udūḍhaśiraskaḥ saṇaśāṭikānivāsitaḥ sphaṭitapāṇipādo vastraṃ vāyitumārabdhah[53]/",
    "S01divyav_u:053.001_0": "śacī api devakanyā kuvindanaryā veśadhāriṇī tasarikāṃ kartumārabdhā/",
    "S01divyav_u:053.001_1": "pārśve cāsyā divyā sudhā sajjīkṛtā tiṣṭhati/",
    "S01divyav_u:053.002_0": "athāyuṣmān mahākāśyapaḥ kṛpaṇānāthavanīpakajanānukampako 'nupūrveṇa tadgṛhamanuprāptaḥ/",
    "S01divyav_u:053.003_0": "duḥkhitako 'yamiti kṛtvā dvāre sthitena pātraṃ prasāditam/",
    "S01divyav_u:053.004_0": "śakreṇa devānāmindreṇa divyayā sudhayā pūritam/",
    "S01divyav_u:053.004_1": "athāyuṣmato mahākāśyapasyaitadabhavat--",
    "S01divyav_u:053.006_0": "divyaṃ cāsya sudhābhaktamayaṃ ca gṛhavistaraḥ/",
    "S01divyav_u:053.007_0": "suviruddhamiti kṛtvā jāto me hṛdi saṃśayaḥ//3// iti//",
    "S01divyav_u:053.008_0": "dharmatā hyeṣā--asamanvāhṛtya arhatāṃ jñānadarśanaṃ na pravartate/",
    "S01divyav_u:053.008_1": "sa samanvāhartuṃ pravṛttaḥ/",
    "S01divyav_u:053.009_0": "yāvat paśyati śakraṃ devendram/",
    "S01divyav_u:053.009_1": "sa kathayati--kauśika, kiṃ duḥkhitajanasyāntarāyaṃ karoṣi,",
    "S01divyav_u:053.009_2": "yasya te bhagavatā dīrgharātrānugato vicikitsākathaṃkathāśalyaḥ samūla ārūḍho yathāpi tattathāgatenārhatā samyaksambuddhena/",
    "S01divyav_u:053.011_0": "ārya mahākāśyapa kiṃ duḥkhitajanasyāntarāyaṃ karomi? ime tāvat manuṣyāḥ puṇyānāmapratyakṣadarśino dānāni dadati puṇyāni kurvanti/",
    "S01divyav_u:053.012_0": "ahaṃ pratyakṣadarśī eva puṇyānāṃ kathaṃ dānāni na dadāmi? nanu coktaṃ bhagavatā--",
    "S01divyav_u:053.014_0": "karaṇīyāni puṇyāni duḥkhā hyakṛtapuṇyatā/",
    "S01divyav_u:053.015_0": "kṛtapuṇyāni modante asmimlloke paratra ca//4//",
    "S01divyav_u:053.016_0": "tataḥ prabhṛti āyuṣmān mahākāśyapaḥ samanvāhṛtya kulāni piṇḍapātaṃ praveṣṭumārabdhaḥ/",
    "S01divyav_u:053.017_0": "atha śakro devendra ākāśasthaścāyuṣmato mahākāśyapasya piṇḍapātaṃ carato divyayā sudhayā pātraṃ pūrayati/",
    "S01divyav_u:053.018_0": "āyuṣmānapi mahākāśyapaḥ pātramadhomukhaṃ karoti/",
    "S01divyav_u:053.018_1": "annapānaṃ choryate/",
    "S01divyav_u:053.018_2": "etat prakaraṇaṃ bhikṣavo bhagavata ārocayanti/",
    "S01divyav_u:053.019_0": "bhagavānāha--tasmādanujānāmi piṇḍopadhānaṃ dhārayitavyamiti//",
    "S01divyav_u:053.021_0": "sāmantakena śabdo visṛtah--amukayā nagarāvalambikayā āryo mahākāśyapa ācāmena pratipāditaḥ,",
    "S01divyav_u:053.021_1": "sā ca tuṣite devanikāye upapannā iti/",
    "S01divyav_u:053.022_0": "rājñā prasenajitā kauśalena śrutam--amukayā nagarāvalambikayā āryo mahākāśyapa ācāmena pratipāditaḥ/",
    "S01divyav_u:053.023_0": "sā tuṣite deve upapannā iti/",
    "S01divyav_u:053.024_0": "śrutvā ca punaryena bhagavāṃstenopasaṃkrāntaḥ/",
    "S01divyav_u:053.024_1": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:053.025_0": "ekāntaniṣaṇṇaṃ rājānaṃ prasenajitaṃ kauśalaṃ bhagavān dharmyayā kathayā saṃdarśayati samādāpayati samuttejayati saṃpraharṣayati,",
    "S01divyav_u:053.025_1": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:053.027_0_0": "atha rājā prasenajit kauśala utthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ",
    "S01divyav_u:053.027_0_1": "praṇamya bhagavantamidamavocat--adhivāsayatu me bhagavānāryamahākāśyapamuddiśya bhaktaṃ",
    "S01divyav_u:053.027_0_2": "saptāhena iti/",
    "S01divyav_u:053.029_0": "adhivāsayati bhagavān rājñaḥ prasenajitas tūṣṇībhāvena/",
    "S01divyav_u:053.030_0": "atha rājā prasenajit kauśalo bhagavatastūṣṇībhāvenādhivāsanāṃ viditvā bhagavato 'ntikāt prakrāntaḥ/",
    "S01divyav_u:053.031_0_0": "atha rājā prasenajit kauśalastāmeva rātriṃ praṇītaṃ khādanīyaṃ bhojanīyaṃ samudānīyaṃ",
    "S01divyav_u:053.031_0_1": "kālyamevotthāya āsanāni [54]prajñāpya udakamaṇīn pratiṣṭhāpya bhagavato dūtena kālamārocayati--samayo",
    "S01divyav_u:053.031_0_2": "bhadanta,",
    "S01divyav_u:053.031_1": "sajjaṃ bhaktam yasyedānīṃ bhagavān kālaṃ manyata iti/",
    "S01divyav_u:054.002_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena rājñaḥ prasenajitaḥ kauśalasya bhaktābhisārastenopasaṃkrāntaḥ/",
    "S01divyav_u:054.004_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:054.004_1": "atha rājā prasenajit kauśalaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastaṃ saṃtarpayati saṃpravārayati/",
    "S01divyav_u:054.006_0": "anyatamaśca kroḍamallako vṛddhānte cittamabhiprasādayaṃstiṣṭhati--ayaṃ rājā pratyakṣadarśīm eva puṇyānāṃ sve puṇyaphale pratiṣṭhāpito 'tṛpta eva puṇyairdānāni dadāti,",
    "S01divyav_u:054.008_0_0": "atha rājā prasenajit kauśalo 'nekaparyāyeṇa buddhapramukhaṃ bhikṣusaṃghaṃ śucinā",
    "S01divyav_u:054.008_0_1": "praṇītena khādanīyena bhojanīyena svahastaṃ saṃtarpya saṃpravārya bhagavantaṃ bhuktavantaṃ",
    "S01divyav_u:054.008_0_2": "viditvā dhautahastamapanītapātraṃ nīcataramāsanaṃ gṛhītvā bhagavataḥ purastāt niṣaṇṇo",
    "S01divyav_u:054.008_0_3": "dharmaśravaṇāya/",
    "S01divyav_u:054.011_0": "tato bhagavatā abhihitah--mahārāja,",
    "S01divyav_u:054.011_1": "kasya nāṃnā dakṣiṇāmādiśāmi? kiṃ tava,",
    "S01divyav_u:054.011_2": "āhosvidyena tavāntikāt prabhūtataraṃ puṇyaṃ prasūtamiti? rājā saṃlakṣayati--māṃ bhagavān piṇḍapātaṃ paribhuṅkte/",
    "S01divyav_u:054.013_0": "ko 'nyo mamāntikāt prabhūtataraṃ puṇyaṃ prasaviṣyatīti viditvā kathayati--bhagavan yena mamāntikāt prabhūtataraṃ puṇyaṃ prasūtaṃ tasya bhagavān nāṃnā dakṣiṇāmādiśatu iti/",
    "S01divyav_u:054.014_0": "tato bhagavatā kroḍamallakasya nāṃnā dakṣiṇā ādiṣṭā/",
    "S01divyav_u:054.015_0": "evam yāvat ṣaḍdivasān/",
    "S01divyav_u:054.015_1": "tato 'nyadivase rājā kare kapolaṃ dattvā cintāparo vyavasthitah--mama bhagavān piṇḍapātaṃ paribhuṅkte,",
    "S01divyav_u:054.015_2": "kroḍamallakasya nāṃnā dakṣiṇāmādiśati iti/",
    "S01divyav_u:054.017_0": "so 'mātyairdṛṣṭaḥ/",
    "S01divyav_u:054.017_1": "te kathayanti--kimarthaṃ kare kapolaṃ dattvā cintāparo vyavasthita iti? rājā kathayati--bhavantaḥ,",
    "S01divyav_u:054.017_2": "kathaṃ na cintāparastiṣṭhāmi,",
    "S01divyav_u:054.017_3": "yatredānīṃ sa bhagavān mama piṇḍapātaṃ paribhuṅkte,",
    "S01divyav_u:054.017_4": "kroḍamallakasya nāṃnā dakṣiṇāmāmādiśatīti? tatraiko vṛddho 'mātyaḥ kathayati--alpotsuko bhavatu/",
    "S01divyav_u:054.020_0": "vayaṃ tathā kariṣyāmo yathā śvo bhagavān devasyaiva nāṃnā dakṣiṇāmādiśatīti/",
    "S01divyav_u:054.021_0": "taiḥ pauruṣeyāṇāmājñā dattā yataḥ śvo bhavadbhiḥ praṇīta āhāraḥ sajjīkartavyaḥ prabhūtaścaiva samudānayitavyo yathopārdhaṃ bhikṣūṇāṃ pātre patati upārdhaṃ bhūmau iti/",
    "S01divyav_u:054.023_0": "amātyairaparasmin divase prabhūta āhāraḥ sajjīkṛtaḥ praṇītaśca/",
    "S01divyav_u:054.023_1": "tataḥ sukhopaniṣaṇṇaṃ buddhapramukhaṃ bhikṣusaṃghaṃ pariveṣitumārabdhaḥ/",
    "S01divyav_u:054.024_0": "upārdhaṃ bhikṣūṇāṃ pātre patati, upārdhaṃ bhūmau/",
    "S01divyav_u:054.025_0": "tataḥ kroḍamallakāḥ pradhāvitāh--bhūmau nipatitaṃ gṛhṇīma iti/",
    "S01divyav_u:054.025_1": "te pariveṣakair nivāritāḥ/",
    "S01divyav_u:054.026_0": "tataḥ kroḍamallakaḥ kathayati--yadyasya rājñaḥ prabhūtamannam,",
    "S01divyav_u:054.026_1": "svāpateyamasti, santyanye 'pi asmadvidhā duḥkhitakā ākāṅkṣante/",
    "S01divyav_u:054.027_0": "kimarthaṃ na dīyate? kimanenāparibhogaṃ choritena iti/",
    "S01divyav_u:054.027_1": "tasya kroḍamallakasya cittavikṣepo jātah--na śakyaṃ tena tathā cittaṃ prasādayitum yathā pūrvam/",
    "S01divyav_u:054.028_0": "tato rājā buddhapramukhaṃ bhikṣuasaṃghaṃ bhojayitvā na mama nāṃnā dakṣiṇāmādiśatīti viditvā dakṣiṇāmaśrutvaiva praviṣṭaḥ/",
    "S01divyav_u:054.030_0": "tato bhagavatā rājñaḥ prasenajitaḥ kauśalasya nāṃnā dakṣiṇā ādiṣṭā--",
    "S01divyav_u:054.031_0": "hastyaśvarathapattiyāyino bhuñjānasya puraṃ sanairgamam/",
    "S01divyav_u:054.032_0": "paśyasi(?) phalaṃ hi rūṣkikāyā alavaṇikāyāḥ kulmāṣapiṇḍikāyāḥ//5//",
    "S01divyav_u:055.001_0": "[55]athāyuṣmānānando bhagavantamidamavocat--bahuśo bahuśo bhadanta bhagavatā rājñaḥ prasenajitaḥ kauśalasya niveśane bhuktvā nāṃnā dakṣiṇāmādiṣṭā/",
    "S01divyav_u:055.002_0": "nābhijānāmi kadācidevamrūpāṃ dakṣiṇāmādiṣṭapūrvām/",
    "S01divyav_u:055.003_0": "bhagavānāha--icchasi tvamānanda rājñaḥ prasenajitaḥ kauśalasyālavaṇikāṃ kulmāṣapiṇḍakāmārabhya karmaplotiṃ śrotum? etasya bhagavan kālaḥ,",
    "S01divyav_u:055.005_0": "ayaṃ bhagavān rājñaḥ prasenajitaḥ kauśalasyālavaṇikāṃ kulmāṣapiṇḍakāmārabhya karmaplotiṃ varṇayet,",
    "S01divyav_u:055.005_1": "bhagavataḥ śrutvā bhikṣavo dhārayiṣyanti iti/",
    "S01divyav_u:055.006_0": "tatra bhagavān bhikṣūnāmantrayate sma--",
    "S01divyav_u:055.007_0": "bhūtapūrvaṃ bhikṣavo 'nyatamasmin karpaṭake gṛhapatiḥ prativasati/",
    "S01divyav_u:055.007_1": "tena sadṛśāt kulāt kalatramānītam/",
    "S01divyav_u:055.008_0": "sa tayā sārdhaṃ krīḍati ramate paricārayati/",
    "S01divyav_u:055.008_1": "tasya krīḍato ramamāṇasya paricārayataḥ putro jātaḥ/",
    "S01divyav_u:055.009_0": "sa unnīto vardhitaḥ paṭuḥ saṃvṛttaḥ/",
    "S01divyav_u:055.009_1": "yāvadasau gṛhapatiḥ patnīmāmantrayate--bhadra, jāto 'smākamṛṇahārako dhanahārakaśca/",
    "S01divyav_u:055.010_0": "gacchāmi paṇyamādāya deśāntaramiti/",
    "S01divyav_u:055.011_0": "sā kathayati--āryaputra, etat kuruṣva iti/",
    "S01divyav_u:055.011_1": "sa paṇyamādāya deśāntaraṃ gataḥ/",
    "S01divyav_u:055.011_2": "tatraivānayena vyasanamāpannaḥ/",
    "S01divyav_u:055.012_0": "alpaparicchado 'sau gṛhapatiḥ/",
    "S01divyav_u:055.012_1": "tasya gṛhapaterdhanajātaṃ parikṣīṇam/",
    "S01divyav_u:055.012_2": "so 'sya putro duḥkhito jātaḥ/",
    "S01divyav_u:055.013_0": "tasya gṛhapatervayasyakaḥ/",
    "S01divyav_u:055.013_1": "tena tasya dārakasya mātā abhihitā--ayaṃ tava putraḥ kṣetraṃ rakṣatu,",
    "S01divyav_u:055.013_2": "ahamasya sukhaṃ bhuktena yogodvahanaṃ kariṣyāmi/",
    "S01divyav_u:055.014_0": "evaṃ bhavatu/",
    "S01divyav_u:055.015_0": "sa tasya kṣetraṃ rakṣitumārabdhaḥ/",
    "S01divyav_u:055.015_1": "sa tasya sukhaṃ bhaktakena yogodvahanaṃ kartumārabdhaḥ/",
    "S01divyav_u:055.015_2": "yāvadapareṇa samayena parvaṇī pratyupasthitā/",
    "S01divyav_u:055.016_0": "tasya dārakasya mātā saṃlakṣayati--adya gṛhapatipatnī suhṛtsambandhibāndhavāḥ saha śramaṇabrāhmaṇabhojanena vyagrā bhaviṣyati/",
    "S01divyav_u:055.017_0": "gacchāmi sānukālaṃ tasya dārakasya bhaktaṃ nayāmi iti/",
    "S01divyav_u:055.018_0": "sā sānukālaṃ gatvā gṛhapatipatnyā etamarthaṃ niveśayati/",
    "S01divyav_u:055.018_1": "sā ruṣitā kathayati--na tāvacchramaṇabrāhmaṇebhyo dadāmi jñātīnāṃ vā,",
    "S01divyav_u:055.018_2": "tāvat preṣyamanuṣyāya dadāmi? adya tāvat tiṣṭhatu,",
    "S01divyav_u:055.020_0": "tatastasya dārakasya mātā saṃlakṣayati--mā me putro bubhukṣitakaḥ sthāsyatīti/",
    "S01divyav_u:055.021_0": "tayā ātmano 'rthe 'lavaṇikā kulmāṣapiṇḍakā saṃpāditā/",
    "S01divyav_u:055.022_0": "sā tāmādāya gatā/",
    "S01divyav_u:055.022_1": "tena dārakeṇa dūrata eva dṛṣṭā/",
    "S01divyav_u:055.022_2": "sa kathayati--amba, asti kiṃcinmṛṣṭaṃ mṛṣṭam? sā kathayati--putra,",
    "S01divyav_u:055.022_3": "yadeva prātidaivasikaṃ tadapyadya nāsti/",
    "S01divyav_u:055.023_0": "mayā ātmano 'rthe 'lavaṇikā kulmāṣapiṇḍikā sādhitā/",
    "S01divyav_u:055.024_0": "tāmahaṃ gṛhītvā āgatā/",
    "S01divyav_u:055.024_1": "etāṃ paribhuṅkṣveti/",
    "S01divyav_u:055.025_0": "sa kathayati--sthāpayitvā gacchasveti/",
    "S01divyav_u:055.025_1": "sā sthāpayitvā prakrāntā//",
    "S01divyav_u:055.026_0": "asati buddhānāmutpāde pratyekabuddhā loke utpadyante hīnadīnānukampakāḥ prantaśayanāsanabhaktā ekadakṣiṇīyā lokasya/",
    "S01divyav_u:055.027_0": "yāvadanyatamaḥ pratyekabuddhastatpradeśamanuprāptaḥ/",
    "S01divyav_u:055.027_1": "sa tena dṛṣṭaḥ kāyaprāsādikaścitraprāsādikaśca śānteryāpathavartī/",
    "S01divyav_u:055.028_0": "sa saṃlakṣayati--nūnaṃ mayā evaṃvidhe sadbhūte dakṣiṇīye kārā na kṛtā, yena me īdṛśī samavasthā/",
    "S01divyav_u:055.029_0": "yadyayaṃ mamāntikādalavaṇikāṃ kulmāṣapiṇḍikāṃ pratigṛhṇīyāt, ahamasmai dadyāmiti/",
    "S01divyav_u:055.030_0": "tato 'sau pratyekabuddhastasya daridrapuruṣasya cetasā cittamājñāya pātraṃ prasāritavān--bhadramukha,",
    "S01divyav_u:055.032_0": "tatastena tīvreṇa prasādena sā alavaṇikā kulmāṣapiṇḍakā tasmai pratyekabuddhāya pratipāditā//",
    "S01divyav_u:056.001_0": "[56]kiṃ manyadhve bhikṣavo yo 'sau daridrapuruṣaḥ,",
    "S01divyav_u:056.001_1": "eṣa evāsau rājā prasenajit kauśalastena kālena tena samayena/",
    "S01divyav_u:056.002_0": "yadanena pratyekabuddhāyālavaṇikā kulmāṣapiṇḍakā pratipāditā,",
    "S01divyav_u:056.002_1": "tena karmaṇā ṣaṭkṛtvo deveṣu trāyastriṃśeṣu rājyaiśvaryādhipatyaṃ kāritavān,",
    "S01divyav_u:056.002_2": "ṣaṭkṛtvo 'syāmeva śrāvastyāṃ rājā kṣatriyo mūrdhnābhiṣiktaḥ,",
    "S01divyav_u:056.002_3": "tenaiva ca karmaṇā avaśeṣeṇa etarhi rājā kṣatriyo mūrdhnābhiṣiktaḥ saṃvṛttaḥ/",
    "S01divyav_u:056.005_0": "so 'sya tamahaṃ saṃdhāya kathayāmi--",
    "S01divyav_u:056.006_0": "hastyaśvarathapattiyāyino bhuñjānasya puraṃ sanairgamanam/",
    "S01divyav_u:056.007_0": "paśyasi phalaṃ hi rūkṣikāyā alavaṇikāyā kulmāṣapiṇḍakāyāḥ// iti/",
    "S01divyav_u:056.008_0": "sāmantakena śabdo visṛtah--bhagavatā rājñaḥ prasenajito 'lavaṇikāṃ kulmāṣapiṇḍakāmārabhya karmaplotirvyākṛtā iti/",
    "S01divyav_u:056.009_0": "rājñāpi prasenajitā śrutam/",
    "S01divyav_u:056.009_1": "sa yena bhagavāṃsetenopasaṃkrāntaḥ/",
    "S01divyav_u:056.010_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:056.010_1": "ekāntaniṣaṇṇaṃ rājānaṃ prasenajitaṃ kauśalaṃ bhagavān dharmyayā kathayā saṃdaraśyati samādāpayati samuttejayati saṃpraharṣayati/",
    "S01divyav_u:056.012_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:056.012_1_0": "atha rājā prasenajit kauśala utthāyāsanādekāṃsamutterāsaṅgaṃ kṛtvā bhagavantamidamavocat--adhivāsayatu",
    "S01divyav_u:056.012_1_1": "me bhagavāṃs traimāsīṃ cīvarapiṇḍapātaśayanāsanaglānapratyayabhaiṣajyapariṣkāraiḥ",
    "S01divyav_u:056.012_1_2": "sārdhaṃ saṃgheneti/",
    "S01divyav_u:056.015_0": "adhivāsayati bhagavān rājñaḥ prasenajitaḥ kauśalasya tūṣṇībhāvena/",
    "S01divyav_u:056.015_1": "tato rājñā prasenajitā kauśalena buddhamukhāya bhikṣusaṃghāya traimāsyaṃ śatarasaṃ bhojanaṃ dattam/",
    "S01divyav_u:056.016_0": "ekaikaśca bhikṣuḥ śatasahasreṇa vastreṇācchāditaḥ/",
    "S01divyav_u:056.017_0": "tailasya ca kumbhakoṭiṃ samudānīya dīpamālā abhyudyato dātum/",
    "S01divyav_u:056.018_0": "tatra bhakte pūjāyāṃ ca mahān kolāhalo jātaḥ/",
    "S01divyav_u:056.018_1": "yāvadanyatamā nagarāvalambikā atīva duḥkhitā/",
    "S01divyav_u:056.019_0": "tayā kroḍamallakena bhikṣāmaṭantyā uccaśabdhaḥ śrutaḥ/",
    "S01divyav_u:056.019_1": "śrutvā ca punaḥ pṛcchati--bhavantaḥ, kimeṣa uccaśabdo mahāśabda iti/",
    "S01divyav_u:056.020_0": "aparaiḥ samākhyātam--rājñā prasenajitā kauśalena buddhapramukho bhikṣuasṃghastraimāsyaṃ bhojitaḥ,",
    "S01divyav_u:056.020_1": "ekaikaśca bhikṣuḥ śatasahasreṇa vastreṇa ācchāditaḥ,",
    "S01divyav_u:056.020_2": "tailasya kumbhakoṭiṃ ca samudānīya dīpamālā abhyudyato dātumiti/",
    "S01divyav_u:056.022_0": "tatastasyā nagarāvalambikāyā etadabhavat--ayaṃ tāvadrājā prasenajit kauśalaḥ puṇyairatṛpto 'dyāpi dānāni dadāti,",
    "S01divyav_u:056.024_0": "yannvahamapi kutaścit samudānīya bhagavataḥ pradīpaṃ dadyāmiti/",
    "S01divyav_u:056.024_1": "tayā khaṇḍamallake tailasya stokam yācayitvā pradīpaṃ prajvālya bhagavataścaṅkrame dattaḥ/",
    "S01divyav_u:056.025_0": "pādayor nipatya praṇidhānaṃ kṛtam--anenāhaṃ kuśalamūlena yathāyaṃ bhagavāñ śākyamunirvarṣaśatāyuṣi prajāyāṃ śākyamunir nāma śāstā loka utpannaḥ,",
    "S01divyav_u:056.025_1": "evamahamapi varṣaśatāyuṣi prajāyāṃ śākyamunireva śāstā bhaveyam/",
    "S01divyav_u:056.028_0": "yathā cāsya dāriputramaudgalyāyanāgrayugaṃ bhadrayugamānando bhikṣurupasthāyakaḥ,",
    "S01divyav_u:056.028_1": "śuddhodanaḥ pitā, mātā mahāmāyā, rāhulabhadraḥ kumāraḥ putraḥ/",
    "S01divyav_u:056.029_0": "yathāyaṃ bhagavān dhātuvibhāgaṃ kṛtvā parinirvāsyati,",
    "S01divyav_u:056.029_1": "evamahamapi dhātuvibhāgaṃ kṛtvā parinirvāpayeyamiti/",
    "S01divyav_u:056.030_0": "yāvat sarve te dīpā nairvāṇāḥ/",
    "S01divyav_u:056.031_0": "sa tayā prajvalitaḥ pradīpaḥ prajvalatyeva/",
    "S01divyav_u:056.031_1": "dharmatā khalu buddhānāṃ bhagavatām--na tāvadupasthāyakāḥ pratisamlīyante na yāvadbuddhā bhagavantaḥ pratisamlīnā iti/",
    "S01divyav_u:056.032_0": "athāyuṣmānānandaḥ saṃlakṣayati--asthānamanavakāśo yadbuddhā bhagavanta āloke śayyāṃ kalpayanti/",
    "S01divyav_u:056.033_0": "yannvahaṃ dīpam [57]nirvāpayeyamiti/",
    "S01divyav_u:057.001_0": "sa hastena nirvāpayitumārabdho na śaknoti/",
    "S01divyav_u:057.001_1": "tataścīvarakarṇikena, tato vyajanena, tathāpi na śaknoti nirvāpayitum/",
    "S01divyav_u:057.002_0": "tatra bhagavānāyuṣmantamānandamāmantrayate--kimetadānandeti/",
    "S01divyav_u:057.003_0": "sa kathayati--bhagavan, mama buddhirutpanā--asthānamanavakāśo yadbuddhā bhagavanta āloke śayyāṃ kalpayanti/",
    "S01divyav_u:057.004_0": "yannvahaṃ dīpaṃ nirvāpayeyamiti/",
    "S01divyav_u:057.004_1": "so 'haṃ hastena nirvāpayitumārabdho na śaknomi,",
    "S01divyav_u:057.005_0": "bhagavānāha--khedamānanda āpatsyase/",
    "S01divyav_u:057.006_0": "yadi vairambhakā api vāyavo vāyeyuḥ,",
    "S01divyav_u:057.006_1": "te 'pi na śaknuyur nirvāpayituṃ prāgeva hastagataścīvarakarṇiko vyajanaṃ vā/",
    "S01divyav_u:057.007_0": "tathā hi--ayaṃ pradīpastayā dārikayā mahatā cittābhisaṃskāreṇa prajvalitaḥ/",
    "S01divyav_u:057.008_0": "api tu ānanda bhaviṣyatyasau dārikā varṣaśatāyuṣi prajāyāṃ śākyamunir nāma tathāgato 'rhan samyaksambuddhaḥ/",
    "S01divyav_u:057.009_0": "śāriputramaudgalyāyanau tasyāgrayugaṃ bhadrayugam,",
    "S01divyav_u:057.009_1": "ānando bhikṣurupāsakaḥ, śuddhodanaḥ pitā, mahāmāyā mātā, kapilavastu nagaram, rāhulabhadraḥ kumāraḥ putraḥ/",
    "S01divyav_u:057.011_0": "sāpi dhātuvibhāgaṃ kṛtvā parinirvāsyatīti//",
    "S01divyav_u:057.012_0": "idamavocadbhagavān/",
    "S01divyav_u:057.012_1": "āttamanasaste ca bhikṣavo bhagavato bhāṣitamabhyanandan//",
    "S01divyav_u:057.013_0": "iti śrīdivyāvadāne nagarāvalambikāvadānaṃ saptamam//",
    "S01divyav_u:76_0": "********** Avadāna 8 **********",
    "S01divyav_u:77_0": "058.001 div8 supiryāvadāna",
    "S01divyav_u:058.002_0_0": "buddho bhavāñ śrāvastyāṃ viharati jetavane anāthapiṇḍadasyārāme satkṛto gurukṛto",
    "S01divyav_u:058.002_0_1": "mānitaḥ pūjito rājabhī rājamātrairdhanibhiḥ paurairbrāhmaṇairgṛhapatibhiḥ śreṣṭhibhiḥ",
    "S01divyav_u:058.002_0_2": "sārthavāhairdevair nāgairyakṣairasurairgaruḍaiḥ kinnarairmahoragairiti devanāgayakṣāsuragaruḍakinnaramahoragābhyarcito",
    "S01divyav_u:058.002_0_3": "buddho bhagavāṃl lābhī cīvarapiṇḍapātaśayanāsanaglānapratyayabhaiṣajyapariṣkārāṇāṃ",
    "S01divyav_u:058.002_0_4": "saśrāvakasaṃghaḥ/",
    "S01divyav_u:058.005_0": "tatra khalu varṣāvāsaṃ bhagavānupagto jetavane anāthapiṇḍadasyārāme/",
    "S01divyav_u:058.006_0": "atha tadaiva pravāraṇāyāṃ pratyupasthitāyāṃ saṃbahulāḥ śrtāvastīnivāsino vaṇijo yena bhagavāṃstenopasaṃkrāntāḥ/",
    "S01divyav_u:058.007_0": "upasaṃkramya bhagavataḥ pādau śirasā vanditvā ekānto niṣaṇṇāh",
    "S01divyav_u:058.008_0": "ekāntaniṣaṇṇān saṃbahulāñ śrāvastīnivāsino vaṇijo bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:058.010_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:058.011_0": "atha saṃbahulāḥ/",
    "S01divyav_u:058.011_1": "śrāvastīnivāsino vaṇijo bhagavato bhāṣitamabhinandyānumodya bhagavataḥ pādau śirasā vanditvā bhagavato 'ntikāt prakāntāḥ,",
    "S01divyav_u:058.011_2": "yenāyuṣmānānandastenopasaṃkrāntāḥ/",
    "S01divyav_u:058.012_0": "upasaṃkramyāyuṣmata ānandasya pādau śirasā vanditvā ekānte niṣaṇṇāḥ/",
    "S01divyav_u:058.013_0": "saṃbahulāñ śrāvastīnivāsino vaṇija āyuṣmānānando dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:058.015_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:058.016_0_0": "atha te vaṇija utthāyāsanebhyah ekāṃsamuttarāsaṅgaṃ kṛtvā yenāyuṣmānānandastenānñjaliṃ",
    "S01divyav_u:058.016_0_1": "praṇamya āyuṣmantamānandamidamavocan -- kiṃcitte āryānanda śrutaṃ varṣoṣito bhagavān",
    "S01divyav_u:058.016_0_2": "katameṣu janapadeṣu cārikāṃ cariṣyatīti,",
    "S01divyav_u:058.016_1": "yadvayaṃ tadyātrikaṃ bhāṇḍaṃ samudānīmahe ? dharmatā caiṣā ṣaṇmahānagaranivāsino vaṇijo yasyāṃ diśi buddhā bhagavanto gantukāmā bhavanti,",
    "S01divyav_u:058.016_2": "tadyātrikabhāṇḍaṃ samudānayanti/",
    "S01divyav_u:058.020_0": "sa kathayati -- buddhaṃ bhagavantaṃ kiṃ na pṛcchatha ? durāsadā hi buddhā bhagavanto duṣprasahāḥ/",
    "S01divyav_u:058.021_0": "na śaknumo vayaṃ bhagavantaṃ praṣṭum/",
    "S01divyav_u:058.021_1": "mamāpi bhavanto durāsadā hi buddhā bhagavanto duṣprasahāḥ/",
    "S01divyav_u:058.022_0": "ahamapi na śaknomi bhagavantaṃ praṣṭum/",
    "S01divyav_u:058.022_1": "yadi bhadantānandasyāpi durāsadā buddhā bhagavanto duṣprasahāḥ,",
    "S01divyav_u:058.022_2": "kathaṃ bhadantānando jānīte 'mukāṃ diśaṃ bhagavān gamiṣyatīti ? nimittena vā bhavantaḥ parikathayā vā/",
    "S01divyav_u:058.024_0": "kathaṃ nimittena ? yāṃ diśaṃ bhagavān gantukāmastato 'bhimukho niṣīdati, evaṃ nimittena/",
    "S01divyav_u:058.025_0": "kathaṃ parikathayā ? teṣāṃ janapadānāṃ varṇaṃ bhāṣate, evaṃ parikathayā/",
    "S01divyav_u:058.026_0": "kutomukho bhadantānanda bhagavān niṣīdati,",
    "S01divyav_u:058.026_1": "katameṣāṃ ca janapadānāṃ varṇaṃ bhāṣate ? magadhābhimukho bhavanto bhagavān niṣīdati,",
    "S01divyav_u:058.026_2": "māgadhakānāṃ janapadānāṃ varṇaṃ bhāṣate/",
    "S01divyav_u:058.027_0": "api tu bhavanto 'ṣṭādaśānuśaṃsā buddhacārikāyām/",
    "S01divyav_u:058.028_0": "katame 'ṣṭādaśa ? nāgnibhyaṃ nodakabhyaṃ na siṃhabhyaṃ na vyāghrabhyaṃ na dvīpitarakṣuparacakrabhyaṃ na caurabhayaṃ na gulmatarapaṇyātiyātrābhyaṃ na manuṣyāmanuṣyabhayam/",
    "S01divyav_u:058.030_0": "kālena ca kālaṃ divyāni rūpāṇi dṛśyante,",
    "S01divyav_u:058.030_1": "divyāḥ śabdāḥ śrūyante, udārāś cāvabhāsāḥ prajñnyāyante,",
    "S01divyav_u:058.030_2": "ātmavyākaraṇāni ca śrūyante, dharmasambhoga āmiṣasambhogo'/",
    "S01divyav_u:058.031_0": "pābādhā ca buddhacandrikā//",
    "S01divyav_u:059.001_0": "[059]atha saṃbahulāḥ śrāvastīnivāsino vaṇijah āyuṣmatah ānandasya bhāṣitamabhinandyānumodya āyuṣmata ānandasya pādau śirasā vanditvā utthāyāsanāt prakrāntāḥ/",
    "S01divyav_u:059.003_0": "dhartā khalu buddhā bhagavanto jīvanto dhriyanto yāpayanto mahākaruṇayā saṃcodyamānāḥ parānugrahapravṛttāḥ kālena kālamaraṇyacārikāṃ caranti,",
    "S01divyav_u:059.003_1": "nadīcārikāṃ parvatacārikāṃ śmaśānacārikāṃ janapada cārikāṃ caranti/",
    "S01divyav_u:059.005_0": "asmiṃstvarthe buddho bhagavān magadheṣu janapadacārikāṃ cartukāmastadeva pravāraṇāṃ pravārayitvā āyuṣmantamānadāmāmantrayate sma -- gaccha ānanda,",
    "S01divyav_u:059.005_1": "bhikṣūṇāmārocaya itaḥ saptame divase tathāgato magadheṣu janapadeṣu cārikāṃ cāriṣyati/",
    "S01divyav_u:059.007_0": "yo yuṣmākam utsahate tathāgatena sārdhaṃ janapadacārikāṃ cartum, sa cīvarakarma karotu/",
    "S01divyav_u:059.008_0": "evaṃ bhadantetyāyuṣmānānando bhagavataḥ pratiśrutya bhikṣūṇāmārocayati -- bhagavānāyuṣyanta itaḥ saptame divase magadheṣu janapadeṣu cārikāṃ cariṣyati/",
    "S01divyav_u:059.009_0": "yo yuṣmākamutsahate bhagavatā sārdhaṃ magadheṣu janapadeṣu cārikāṃ cartum, sa cīvarakarma karotu/",
    "S01divyav_u:059.011_0": "atha bhagavān bhikṣugaṇaparivṛto bhikṣusaṃghapuraskṛtaḥ saṃbahulaiśca śrāvastīnivāsibhirvaṇigbrāhmaṇagṛhapatibhiḥ sārdhaṃ magadheṣu janapadeṣu cārikāṃ prakrāntaḥ/",
    "S01divyav_u:059.013_0": "atha saṃbahulāśca śrāvastīnivāsino vaṇijo yena bhagavāṃstenopasaṃkrāntāḥ/",
    "S01divyav_u:059.013_1": "upasaṃkramya bhagavataḥ pādau śirasā vanditvā bhagavantamidamavocan -- adhivāsayatvasmākaṃ bhagavān yāvacca śrāvastī yāvacca rājagṛham,",
    "S01divyav_u:059.013_2": "atrāntarā cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena/",
    "S01divyav_u:059.016_0": "adhivāsayati bhagavān saṃbahulānāṃ śrāvastīnivāsināṃ vaṇijāṃ tūṣṇībhāvena/",
    "S01divyav_u:059.017_0": "atha saṃbahulāḥ śrāvastīnivāsino vaṇijo bhagavatastūṣṇībhāvenādhivāsanāṃ viditvā bhagavato 'ntikāt prakrāntāḥ/",
    "S01divyav_u:059.019_0": "atha saṃprasthite buddhe bhagavati antarā ca śrāvastīmantarā ca rājagṛham,",
    "S01divyav_u:059.019_1": "atrāntarānmahāṭavyāṃ caurasahasraṃ prativasati/",
    "S01divyav_u:059.020_0": "adrākṣīttaccaurasahasraṃ bhagavantaṃ sārthaparivṛtaṃ bhikṣusaṃghapuraskṛtam/",
    "S01divyav_u:059.021_0": "dṛṣṭvā ca punaḥ parasparaṃ kathayanti -- gaccatu bhagavān saśrāvakasaṃghaḥ/",
    "S01divyav_u:059.021_1": "śeṣaṃ sārthaṃ muṣi ṣyāmaḥ/",
    "S01divyav_u:059.022_0": "ityanuvicintya sarve javena prasṛtā yena sārthaḥ/",
    "S01divyav_u:059.022_1": "bhagavatā abhihitah -- kimetadbhavantaḥ samārabdham ? caurāḥ kathayanti -- vayaṃ smo bhadanta caurā aṭavīcarāḥ/",
    "S01divyav_u:059.023_0": "nāsamākaṃ kṛṣir na vāṇijyā na gaurakṣyam/",
    "S01divyav_u:059.024_0": "anenopakrameṇa jīvikāṃ kalpayāmaḥ/",
    "S01divyav_u:059.024_1": "gacchatu bhagavān saśrāvakasaṃghaḥ/",
    "S01divyav_u:059.024_2": "śeṣaṃ sārthaṃ muṣiṣyāmaḥ/",
    "S01divyav_u:059.025_0": "bhagavānāha -- mamaiṣa sārthaḥ saṃniśritaḥ/",
    "S01divyav_u:059.025_1": "api tu sakalasya sārthasya parigaṇayya suvarṇaṃ gṛhṇīdhvam/",
    "S01divyav_u:059.026_0": "tathā bhavatviti caurasahasreṇa pratijñnātam/",
    "S01divyav_u:059.026_1": "asmin sārthe ye upāsakā viṇijastaiḥ kṛtsnasya sārthasya mūlyaṃ gaṇayya caurāṇāṃ niveditam iyanti śatāni sahasrāṇi ceti/",
    "S01divyav_u:059.028_0": "tatasteṣāṃ caurāṇāṃ sārthaniṣkrayārthaṃ bhagavatā nidhānaṃ darśitam/",
    "S01divyav_u:059.029_0": "tatastena caurasahasreṇa sārthamūlyapramāṇaṃ suvarṇaṃ gṛhītam, avaśiṣṭaṃ tatraivāntarhitam/",
    "S01divyav_u:059.029_1": "evaṃ bhagavatā sārthaścaurasahasrāt pratimokṣitaḥ//",
    "S01divyav_u:059.031_0": "anupūrveṇa bhagavān rājagṛhamanuprāptaḥ/",
    "S01divyav_u:059.031_1": "punarapi bhagavān sārthaparivṛto bhikṣusaṃgha puraskṛto rājagṛhāt śrāvastīṃ saṃprasthitaḥ/",
    "S01divyav_u:059.032_0": "tathaiva caurasahasrasakāśāt sārtho niṣkrītaḥ/",
    "S01divyav_u:060.001_0": "[60]evaṃ dvitricatuṣpanñcaṣaḍvārāṃśca cairasahasrasakāśādāgamanagamanena sārthaḥ paritrāto mūlyaṃ cānupradattam/",
    "S01divyav_u:060.002_0": "saptaṃ tu cāraṃ bhagavān sārtharahito bhikṣusaṃghapuraskṛtaḥ śāvastyā rājagṛhaṃ saṃprasthitaḥ/",
    "S01divyav_u:060.003_0": "adrākṣīccaurasahasraṃ buddhaṃ bhagavantaṃ sārthavirahitaṃ bhikṣusaṃghaparivṛtam/",
    "S01divyav_u:060.003_1": "dṛṣṭvā ca punaḥ parasparaṃ saṃlapanti -- bhagavān gacchatu, bhikṣusaṃghaṃ muṣiṣyāṃḥ/",
    "S01divyav_u:060.004_0": "tatkasya hetoh ? eṣo hi bhagavān suvarṇapradaḥ/",
    "S01divyav_u:060.005_0": "ityuktvā sarvajavena pradhāvitā bhikṣūn muṣitumārabdhāḥ/",
    "S01divyav_u:060.005_1": "bhagavatā cābhihitāh -- vatsāḥ, mama ete śrāvakāḥ/",
    "S01divyav_u:060.006_0": "caurāḥ kathayanti -- jānāsyeva bhagavān -- vayaṃ caurā aṭavīcarāḥ/",
    "S01divyav_u:060.007_0": "nāsmākaṃ kṛṣir na vaṇijyā na gaurakṣyam/",
    "S01divyav_u:060.007_1": "anena vayaṃ jīvikāṃ kalpayāmaḥ/",
    "S01divyav_u:060.008_0": "tato bhagavatā caurāṇāṃ mahānidhānaṃ darśitam, evaṃ coktāh -- vatsāḥ, yāvadāptaṃ dhanaṃ gṛhṇītheti/",
    "S01divyav_u:060.009_0": "tatastena caurasahasreṇa tasmānmahānidhānādyāvadāptaṃ suvarṇamādattam, avaśiṣṭaṃ tatraivāntarhitam/",
    "S01divyav_u:060.010_0": "atha bhagavāṃstaccaurasahasram yāvadāptaṃ dhanena saṃtarpayitvā tato 'nupūrveṇa rājagṛhamanuprāptaḥ/",
    "S01divyav_u:060.011_0": "tatasteṣāṃ caurāṇāṃ buddhirutpannā -- yā kācidasmākaṃ śrīsaubhāgyasampat,",
    "S01divyav_u:060.011_1": "sarvāsau buddhaṃ bhagavantamāgamya/",
    "S01divyav_u:060.012_0": "yannu vayaṃ bhagavantaṃ saśrāvakasaṃghamasmin pradeśe bhojayema iti/",
    "S01divyav_u:060.012_1_0": "atrāntare nāsti kiṃcidbuddhānāṃ bhagavatāṃ mahākāruṇikānāmekarakṣāṇāmekavīrāṇāmadvayavādināṃ",
    "S01divyav_u:060.012_1_1": "śamathavipaśyanāvihāriṇāṃ trividhadamathavastukuśalānāṃ caturṛddhipādacaraṇatalasupritiṣṭhitānāṃ",
    "S01divyav_u:060.012_1_2": "caturoghottīrṇānāṃ caturṣu saṃgrahavastuṣu dīrgharātrakṛtaparicayānāṃ daśabalabalināṃ",
    "S01divyav_u:060.012_1_3": "caturvaiśāradyaviśāradānāmudārārṣabhasamyaksiṃhanādanādināṃ panñcāṅgaviprahīṇānāṃ",
    "S01divyav_u:060.012_1_4": "panñcaskandha vimocakānāṃ panñcagatisamatikrāntānāṃ ṣaḍāyatanabhedakānāṃ saṃghātavihāriṇāṃ",
    "S01divyav_u:060.012_1_5": "ṣaṭpāramitāparipūrṇayaśasāṃ",
    "S01divyav_u:060.012_2_0": "saptabodhyaṅgakusumāḍhyānāṃ saptasamādhipariṣkāradāyakānāmāryāṣṭāṅgamārgadeśikānāmāryamārgapudgalanāyakānāṃ",
    "S01divyav_u:060.012_2_1": "navānupūrvasamāpattikuśalānāṃ navasamyojanavisamyojanakānāṃ daśadikparipūrṇayaśasāṃ",
    "S01divyav_u:060.012_2_2": "daśaśatavaśavartiprativiśiṣtānāṃ trīrātrestrirdivasasya ṣaṭkṛtvo rātriṃdivasena buddhacakṣuṣā",
    "S01divyav_u:060.012_2_3": "lokam",
    "S01divyav_u:060.012_3": "vyavalokayantikasyānavaropitāni kuśalamūlānyavaropayāmi,",
    "S01divyav_u:060.012_4": "kasyāvaropitāni vivardhayāmi,",
    "S01divyav_u:060.012_5": "kaḥ kṛcchraprāptaḥ, kaḥ saṃkaṭaprāptaḥ, kaḥ saṃbādhaprāptaḥ, kaḥ kṛcchrasaṃkaṭasambādhaprāptaḥ,",
    "S01divyav_u:060.012_6": "kaṃ kṛcchrasaṃkaṭasambādhāt parimocayāmi,",
    "S01divyav_u:060.012_7": "ko 'pāyaniṃnaḥ, ko 'pāyapravaṇaḥ, ko 'pāyaprāgbhāraḥ, kamahamapāyād vyutthāpya svarge mokṣaphale ca pratiṣṭhāpayāmi,",
    "S01divyav_u:060.012_8": "kasya kāmapaṅkanimagnasya hastoddhāramanuprayacchāmi,",
    "S01divyav_u:060.012_9": "kasya buddhotpādavibhūṣitaṃ lokaṃ saphalīkaromi,",
    "S01divyav_u:060.012_10": "kamāryadhanavirahitamāryadhanaiśvaryādhipatye pratiṣṭāpayeyam,",
    "S01divyav_u:060.027_0": "apyevātikramedvelāṃ sāgaro makarālayaḥ/",
    "S01divyav_u:060.028_0": "na tu vaineyavatsānāṃ buddho velāmatikramet//1//",
    "S01divyav_u:060.029_0": "yathā hi mātā priyamekaputrakaṃ hyavekṣate rakṣati cāsya jīvitam/",
    "S01divyav_u:060.031_0": "tathaiva vaineyajanaṃ tathagato hyavekṣate rakṣati cāsya saṃtatim//2//",
    "S01divyav_u:061.001_0": "[61]sarvajñnasaṃtānanivāsinī hi kāruṇyadhenurmṛgayatyakhinnā/",
    "S01divyav_u:061.003_0": "vaineyavatsān bhavaduḥkhanaṣṭān vatsān praṇaṣṭaniva vatsalā gauḥ//3//",
    "S01divyav_u:061.005_0_0": "tato bhagavāṃsteṣāṃ caurāṇāṃ vaineyakālamapekṣya rājagṛhādanupūrveṇa bhikṣugaṇaparivṛto",
    "S01divyav_u:061.005_0_1": "bhikṣugaṇapuraskṛto dānto dāntaparivāraḥ śāntaḥ śāntaparivāraścandanaścandanaparivāro",
    "S01divyav_u:061.005_0_2": "mukto muktaparivāra āśvasta āśvastaparivāraḥ pūrvavat yāvanmahākaruṇayā samanvāgatas",
    "S01divyav_u:061.005_0_3": "tāṃ sālāṭavīmanuprāptaḥ/",
    "S01divyav_u:061.008_0": "adrākṣīttaccaurasahasraṃ buddhaṃ bhagavantaṃ saśrāvakasaṃghaṃ dūrādevāgacchantam/",
    "S01divyav_u:061.008_1": "dṛṣṭvā ca punaścittānyabhiprasādya yena bhagavāṃstenopasaṃkrāntaḥ/",
    "S01divyav_u:061.009_0": "upasaṃkramya bhagavataḥ pādayor nipatya bhagavantamidamavodcan -- adhivāsayatu asmākaṃ bhagavāñ śvo 'ntargṛhe bhaktena sārdhaṃ bhikṣusaṃghena/",
    "S01divyav_u:061.011_0": "adhivāsayati bhagavāṃstasya caurasasrasya tūṣṇībhāvena/",
    "S01divyav_u:061.011_1": "atha caurasahasraṃ bhagavatastūṣṇībhāvenādhivāsanāṃ viditvā bhagavato'ntikān prakrāntam//",
    "S01divyav_u:061.013_0": "atha taccaurasahasraṃ tāmeva rātriṃ śuci praṇītaṃ khādanīyabhojanīyaṃ samudānīya kālyamevotthāya āsanāni prajñnapya udakamaṇīn pratiṣṭhāpya,",
    "S01divyav_u:061.013_1": "bhagavato dūtena kālamārocayati -- samayo bhadanta,",
    "S01divyav_u:061.013_2": "sajjaṃ bhaktam yasyedānīṃ bhagavān kālaṃ manyase/",
    "S01divyav_u:061.015_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena tasya caurasahasrasya bhaktābhisārastenopasaṃkrāntaḥ/",
    "S01divyav_u:061.017_0": "atha taccaurasahasraṃ buddhapramukhasya bhikṣusaṃghasya candanodakena pādau prakṣālayāmāsa/",
    "S01divyav_u:061.018_0": "atha bhagavān prakṣālitapāṇipādaḥ purastādbhikṣusaṃghasya prajñnapta evāsane niṣaṇṇaḥ/",
    "S01divyav_u:061.019_0_0": "niṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena",
    "S01divyav_u:061.019_0_1": "svahastaṃ saṃtarpya saṃpravārya bhagavantaṃ bhuktavantaṃ viditvā dhautahastamapanītapātraṃ",
    "S01divyav_u:061.019_0_2": "nīcatarāṇyāsanāni gṛhītvā bhagavataḥ purastānniṣaṇṇā dharmaśravaṇāya/",
    "S01divyav_u:061.019_1": "atha bhagavatā teṣāmāśayānuśayaṃ viditvā dhātuṃ prakṛtiṃ ca jñnātvā tādṛśī dharmadeśanā kṛtā,",
    "S01divyav_u:061.019_2": "yāṃ śrutvā tena caurasahasreṇa tasminnevāsane niṣaṇṇena viṃśatiśikharasamudgataṃ satkāyadṛṣṭiśailaṃ jñnānavajreṇa bhittvā srotāpattiphalaṃ sākṣātkṛtam/",
    "S01divyav_u:061.024_0_0": "dṛṣṭasatyāśca kathayanti -- idamasmākaṃ bhadanta na mātrā kṛtaṃ na pitrā kṛtaṃ na",
    "S01divyav_u:061.024_0_1": "rājñnā na devatābhir na pūrvapretair na śramaṇabrāhmaṇair neṣṭair na svajanabandhuvargeṇa",
    "S01divyav_u:061.024_0_2": "yadasmābhirbhagavantaṃ kalyāṇamitramāgamya/",
    "S01divyav_u:061.025_0": "uddhṛto narakatiryakpretebhyaḥ pādaḥ,",
    "S01divyav_u:061.025_1": "pratiṣṭhāpitā devamanuṣyeṣu, paryantīkṛtaḥ saṃsāraḥ, ucchoṣitā rudhirāśrusamudrāḥ,",
    "S01divyav_u:061.027_0": "labhema vayaṃ bhadanta svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:061.028_0": "carema vayaṃ bhagavato 'ntike brahmacaryam/",
    "S01divyav_u:061.028_1": "tato bhagavatā brahmeṇa svareṇābhihitāh -- eta vatsāḥ, carata brahmacaryam/",
    "S01divyav_u:061.029_0_0": "vācāvasāne bhagavato muṇḍāḥ saṃvṛttastraidhātukavītarāgāḥ samaloṣṭakānñcanā ākāśapāṇitalasamacittā",
    "S01divyav_u:061.029_0_1": "vāsīcandanakalpā vidyāvidāritāṇḍakośā vidyābhijñnāpratisaṃvitprāptā bhavalābhalobhasatkāraparānmukhāḥ/",
    "S01divyav_u:061.031_0": "sendropendrāṇāṃ devānāṃ pūjyā mānyā abhivādyāśca saṃvṛttāḥ//",
    "S01divyav_u:062.001_0_0": "[62]bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh",
    "S01divyav_u:062.001_0_1": "-- paśya bhadanta bhagavatā idaṃ caurasahasraṃ saptavāraṃ dhanena saṃtarpayitvā atyantaniṣṭhe",
    "S01divyav_u:062.001_0_2": "'nuttare yogakṣeme nirvāṇe pratiṣṭhāpitam/",
    "S01divyav_u:062.003_0": "bhagavānāha -- na bhikṣava etarhi,",
    "S01divyav_u:062.003_1": "yathā atīte 'pyadhvani mayā asyaiva caurasahasrasya sakāśādanekabhāṇḍasahasraḥ sārtho niṣkrītaḥ,",
    "S01divyav_u:062.004_0_0": "tato mayā anekairduṣkaraśatasahasrairdevamanuṣyaduṣprāpyāṃ śakrabrahmādyairapi duradhigamāṃ",
    "S01divyav_u:062.004_0_1": "badaradvīpayātrāṃ varṣaśatena sādhayitvā etadeva caurasahasramārabhya kṛtsno jāmbudvīpaḥ",
    "S01divyav_u:062.004_0_2": "suvarṇarajatavaiḍūryasphaṭikādyai ratnaviśeṣairmanorathepsitaiścopakaraṇaviśeṣaiḥ",
    "S01divyav_u:062.004_0_3": "saṃtarpayitvā daśabhiḥ kuśalaiḥ karmapathaiḥ pratiṣṭhāpitaḥ/",
    "S01divyav_u:062.007_0_0": "tacchruṇuta -- bhūtapūrvaṃ bhikṣavo 'tīte 'dhvani asminneva jambudvīpe vārāṇasyāṃ",
    "S01divyav_u:062.007_0_1": "nagaryāṃ brahmadatto nāma rājā rājyaṃ kārayati sma ṛddhaṃ ca kṣemaṃ ca subhikṣaṃ",
    "S01divyav_u:062.007_0_2": "ca ākīrṇabahujanamanuṣyaṃ ca praśāntakalikalahaḍimbaḍamarataskaradurbhikṣarogāpagatam/",
    "S01divyav_u:062.010_0": "priyamivaikaputrakamiva rājyaṃ kārayati/",
    "S01divyav_u:062.010_1": "tena khalu samayena vārāṇasyāṃ priyaseno nāma sārthavāhaḥ prativasati āḍhyo mahādhano mahābhogo vaiśravaṇadhanapratispardhī/",
    "S01divyav_u:062.012_0": "tena sadṛśāt kulāt kalatramānītam/",
    "S01divyav_u:062.012_1": "sa tayā sārdhaṃ krīḍate ramate paricārayati/",
    "S01divyav_u:062.013_0": "atha anyatama udārapuṇyamaheśākhyaḥ sattvo 'nyatamasmāt praṇītāddevanikāyāccayutvā tasyāḥ prajāpatyāḥ kukṣimavakrāntaḥ/",
    "S01divyav_u:062.014_0": "panñcāveṇīyā dharmā ihaikatye paṇḍitajātīye mātṛgrāme/",
    "S01divyav_u:062.015_0": "katame panñca? raktaṃ puruṣaṃ jānāti,",
    "S01divyav_u:062.015_1": "kālaṃ jānāti ṛtuṃ jānāti, garbhamavakrāntaṃ jānāti, yasyāḥ sakāśādgarbho 'vakrāmati taṃ jānāti,",
    "S01divyav_u:062.015_2": "dārakaṃ jānāti dārikāṃ jānāti/",
    "S01divyav_u:062.017_0": "saceddārako bhavati, dakṣiṇaṃ kukṣiṃ niśritya tiṣṭhati/",
    "S01divyav_u:062.017_1": "saceddārikā bhavati, vāmaṃ kukṣiṃniśritya tiṣṭhati/",
    "S01divyav_u:062.018_0": "sā āttamanāḥ svāmina ārocayati -- diṣṭyā āryaputra vardhasva, āpannasattvāsmi saṃvṛttā/",
    "S01divyav_u:062.019_0": "yathā ca me dakṣiṇaṃ kukṣiṃ niśritya tiṣṭhati, niyataṃ dārako bhaviṣyati/",
    "S01divyav_u:062.020_0": "so 'pyāttamanāttamanā udānamudānayati -- apyevāhaṃ cirakālābhilaṣitaṃ putramukhaṃ paśyeyam/",
    "S01divyav_u:062.021_0": "jāto me syānnāvajātaḥ/",
    "S01divyav_u:062.021_1": "kṛtyāni me kuryāt/",
    "S01divyav_u:062.021_2": "bhṛtaḥ pratibharet/",
    "S01divyav_u:062.021_3": "dāyādyaṃ pratipadyeta/",
    "S01divyav_u:062.022_0": "kulavaṃśo me ciraṣṭhitikaḥ syāt/",
    "S01divyav_u:062.022_1": "asmākaṃ cāpyatītakālagatānāmuddiśya dānāni datvā puṇyāni kṛtvā nāṃnā dakṣiṇāmādiśet -- idaṃ tayoryatratatropapannayorgacchatoranugacchatviti/",
    "S01divyav_u:062.024_0_0": "āpannasattvāṃ caināṃ viditvā upariprāsādatalagatāmayantritāṃ dhārayati -- uṣṇa uṣṇopakaraṇaiḥ",
    "S01divyav_u:062.024_0_1": "śīte śītopakaraṇairvaidyaprajñnaptairāhārair nātiśītair nātyuṣṇair nātitiktair nātyamlair",
    "S01divyav_u:062.024_0_2": "nātilavaṇair nātimadhurair nātikaṭukair nātikaṣāyaistiktāmlalavaṇamadhurakaṭukakaṣāyavivarjitairāhāraiḥ/",
    "S01divyav_u:062.026_0": "hārārdhahāravibhūṣitagātrīmapsarasamiva nandanavanacāriṇīṃ manñcānmanñcaṃ pīṭhātpīṭhamanavatarantīmadharimāṃ bhūmim/",
    "S01divyav_u:062.027_0": "na cāsyākiṃcidamanojñnaśabdaśravaṇam yāvadeva garbhasya paripākāya/",
    "S01divyav_u:062.028_0": "sā aṣṭānāṃ vā navānāṃ vā māsānāmatyayāt prasūtā/",
    "S01divyav_u:062.029_0": "dārako jāto 'bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṃgatabhrūstuṅganāso dṛḍhakaṭhinaśarīro mahānagnabalaḥ/",
    "S01divyav_u:062.031_0_0": "tasya jñnātayaḥ saṃgamya samāgamya trīṇi saptakānyekaviṃśatirātriṃdivasāni tasya",
    "S01divyav_u:062.031_0_1": "jātasya jāto mahaṃ kṛtvā nāmadheyaṃ vyavasthāpayanti -- kiṃ bhavatu dārakasya nāma?",
    "S01divyav_u:062.031_0_2": "ayaṃ dārakaḥ priyasenasya [63]sarthavāhasya putraḥ/",
    "S01divyav_u:063.001_0": "tadbhavatu dārakasya nāma supriya iti/",
    "S01divyav_u:063.001_1": "supriyo dārako 'ṣṭābhyo dhātrībhya upanyasto dvābhyāṃ kṣīradhātrībhyāṃ dvābhyāmaṃsadhātrībhyāṃ dvābhyāṃ maladhātrībhyāṃ krīḍanikābhyāṃ dhātrībhyām/",
    "S01divyav_u:063.003_0": "so 'ṣṭābhirdhātrībhurunnīyate vardhyate kṣīreṇa dadhnā navanītena sarpiṣā sarpimaṇḍena anyaiṣcottaptottapairupakaraṇaviśeṣaiḥ/",
    "S01divyav_u:063.004_0": "āśu vardhate hradasthamiva paṅkajam//",
    "S01divyav_u:063.005_0": "yadā mahān saṃvṛttastadā lipyāmupanyastaḥ/",
    "S01divyav_u:063.005_1": "saṃkhyāyāṃ gaṇanāyāṃ mudrāyāmuddhāre nyāse",
    "S01divyav_u:063.006_0": "nikṣepe hastiparīkṣāyāmaśvaparīkṣāyāṃ ratnaparīkṣāyāṃ dāruparīkṣāyāṃ vastraparīkṣāyāṃ puruṣaparīkṣāyāṃ strīparīkṣāyām/",
    "S01divyav_u:063.007_0_0": "nānāpaṇyaparīkṣāsu paryavadātaḥ sarvaśāstrajñnaḥ saravakalābhijñnaḥ sarvaśilpajñnaḥ",
    "S01divyav_u:063.007_0_1": "sarvabhūtarutajñnaḥ sarvagatigatijñnah uddhaṭṭako vācakaḥ paṇḍitaḥ paṭupracāraḥ paramatīkṣṇaniśitabuddhiḥ",
    "S01divyav_u:063.007_0_2": "saṃvṛtto 'gnikalpa iva jñnānena/",
    "S01divyav_u:063.009_0": "sa yāni tāni rājñnāṃ kṣatriyāṇāṃ mūrdhnābhiṣiktānāṃ janapadaiśvaryasthāmavīryamanuprāptānāṃ mahāntaṃ pṛthivīmaṇḍalamabhinirjityādhyāvasatāṃ pṛthagbhavanti śilpasthānakarmasthānāni,",
    "S01divyav_u:063.009_1_0": "tadyathā hastigrīvāyām aśvapṛṣṭhe rathe tsarudhanuḥṣu upayāne niryāṇe 'ṅkuśagrahe",
    "S01divyav_u:063.009_1_1": "tomaragrahe chedye bhedye muṣṭibandhe padabandhe dūravedhe śabdavedhe'kṣuṇṇavedhe",
    "S01divyav_u:063.009_1_2": "marmavedhe dṛḍHaprahāritāyām/",
    "S01divyav_u:063.013_0": "panñcasu sthāneṣu kṛtāvī saṃvṛttaḥ/",
    "S01divyav_u:063.013_1": "dharmatā caiṣā -- na tāvat putrasya nāma nirgacchati yāvat pitā dhriyate/",
    "S01divyav_u:063.014_0": "athāpareṇa samayena priyasenaḥ sārthavāho glānībhūtaḥ/",
    "S01divyav_u:063.014_1": "sa mūlagaṇḍaputrapuṣpaphalabhaiṣajyairupasthīyamāno hīyata eva/",
    "S01divyav_u:063.016_0": "sarve kṣayāntā nicayāḥ patanāntāḥ samucchrayāḥ/",
    "S01divyav_u:063.017_0": "samyogā viprayogāntā maraṇāntaṃ ca jīvitam//4//",
    "S01divyav_u:063.018_0": "iti sa kāladharmeṇa samyuktaḥ/",
    "S01divyav_u:063.018_1": "kālagate priyasene sārthavāhe brahmadattena kāśirājñnā supriyo mahāsārthavāhatve 'bhiṣiktaḥ/",
    "S01divyav_u:063.019_0": "tena sārthavāhabhūtena iyamevamrūpā mahāpratijñnā kṛtā -- sarvattvā mayā dhanena saṃtarpayitavyāḥ/",
    "S01divyav_u:063.020_0": "alpaṃ ca deyaṃ bahavaśca yācakāḥ/",
    "S01divyav_u:063.020_1": "tato 'lpairahobhistaddhanaṃ parikṣayaṃ paryādānaṃ gatam/",
    "S01divyav_u:063.021_0": "atha supriyo mahāsārthavāhaḥ saṃlakṣayati -- alpaṃ ca deyaṃ bahavaśca yācakāḥ/",
    "S01divyav_u:063.022_0": "tato 'lpairahobhistaddhanaṃ parikṣayaṃ paryādānaṃ gatam/",
    "S01divyav_u:063.022_1": "yannvahaṃ sāmudram yānapātraṃ samudānīya mahāsamudramavatareyaṃ dhanahārikaḥ/",
    "S01divyav_u:063.023_0": "tataḥ supriyo mahāsārthavāhaḥ sāmudrayānapātraṃ samudānīya pañcamātrairvaṇikśataiḥ sārdhaṃ mahāsamudramavatīrṇaḥ/",
    "S01divyav_u:063.024_0": "tato 'nupūrveṇa ratnadvīpaṃ gatvā ratnasaṃgrahaṃ kṛtvā svastikṣemābhyāṃ mahāsamudrāduttīrya sthalajairvahitrairbhāṇḍamāropya vārāṇasyabhimukhaḥ saṃprasthitaḥ/",
    "S01divyav_u:063.026_0": "aṭavīkāntāramadhyagataścaurasahasreṇāsāditaḥ/",
    "S01divyav_u:063.026_1": "tataste caurā muṣitukāmāḥ sarvajavena prasṛtāḥ/",
    "S01divyav_u:063.027_0": "supriyeṇa ca sarvāhenāvalokyābhihitāh -- kimetadbhavantaḥ samārabdham? caurāḥ kathayanti -- sārthavāha,",
    "S01divyav_u:063.027_1": "tvamekaḥ svastikṣemābhyāṃ gaccha,",
    "S01divyav_u:063.027_2": "avaśiṣṭaṃ sārthaṃ bhuṣiṣyāmaḥ/",
    "S01divyav_u:063.028_0": "sārthavāhaḥ kathayati mamaiṣa bhavantaḥ sārthaḥ saṃniśritaḥ/",
    "S01divyav_u:063.029_0": "nārhanti bhavanto muṣitum/ evamuktāścaurāḥ kathayanti -- vayaṃ smaḥ sārthavāhacaurā aṭavīcarāḥ/",
    "S01divyav_u:063.030_0": "nāsmākaṃ kṛṣir na vāṇijyā na gaurakṣyam/",
    "S01divyav_u:063.030_1": "anena vayaṃ jīvikāṃ kalpayāmaḥ/",
    "S01divyav_u:063.031_0": "teṣāṃ supriyaḥ sārthavāhaḥ kathayati -- sārthasya mūlyaṃ bhavanto gaṇyatām/",
    "S01divyav_u:063.032_0": "ahameṣāmarthe mūlyaṃ dāsyāmīti/",
    "S01divyav_u:063.032_1": "tataste vaṇijaḥ parasparaṃ mūlyaṃ gaṇayitvā caurāṇāṃ nivedayanti[64] -- iyanti śatāni sahasrāṇi ceti/",
    "S01divyav_u:064.001_0": "tataḥ supriyeṇa sārthavāhena bhāṇḍaniṣkrayārthe svaṃ dravyamanupradattam/",
    "S01divyav_u:064.002_0": "caurasakāśāt sārthaḥ paritrātaḥ/",
    "S01divyav_u:064.002_1": "evaṃ dvistriścatuḥpanñcaṣaḍvārāṃs tasyaiva caurasahasrasya sakāśāt supriyeṇa sārthavāhena sārthaḥ paritrāto mūlyaṃ cānupradattam/",
    "S01divyav_u:064.003_0": "yāvat saptaṃ tu vāraṃ supriyaḥ sārthavāho mahāsamudramavatīrṇaḥ/",
    "S01divyav_u:064.004_0": "tataḥ saṃsiddhayānapātro 'bhyāgato 'ṭavīkāntāramadhyagatastenaiva caurasahasreṇāsāditaḥ/",
    "S01divyav_u:064.005_0": "tataste caurā muṣitukāmāḥ sarvajavena prasṛtāḥ/",
    "S01divyav_u:064.006_0": "supriyeṇa ca sārthavāhenāvalokyābhihitāh -- supriyo 'haṃ bhavantaḥ sārthavāhaḥ/",
    "S01divyav_u:064.006_1": "caurāḥ kathayanti -- jānāsyeva mahāsārthavāha vayaṃ caurā aṭavīcarāḥ/",
    "S01divyav_u:064.007_0": "nāsmākaṃ kṛṣir na vāṇijyaṃ na gaurakṣyam/",
    "S01divyav_u:064.008_0": "anena vayaṃ jīvikāṃ kalpayāmaḥ/",
    "S01divyav_u:064.008_1": "tataḥ supriyeṇa sārthavāhena pūrvikāṃ pratijñnāmanusmṛtya dṛḍhapratijñnena tasya caurasahasrasya bhāṇḍamanupradattam/",
    "S01divyav_u:064.009_0": "supriyo mahāsārthavāhaḥ saṃlakṣayati -- ime caurā labdhaṃ labdhamarthajātasaṃnicayaṃ kurvanti/",
    "S01divyav_u:064.010_0": "mayā ca mahatī pratijñnā kṛtā sarvasattvā dhanena mayā saṃtarpayitavyā iti/",
    "S01divyav_u:064.011_0": "so 'hamimaṃ caurasahasraṃ na śaknomi dhanena saṃtarpayitum/",
    "S01divyav_u:064.011_1": "kathaṃ punaḥ sarvasattvān dhanena saṃtarpayiṣyāmīti cintāparo middhamavakrāntaḥ//",
    "S01divyav_u:064.013_0_0": "atha tasya mahātmana udārapuṇyamaheśākhyasyodāracetasopapannasya sarvasattvamanorathaparipūrakasya",
    "S01divyav_u:064.013_0_1": "lokahitārthamabhyudgatasya anyatarā maheśākhyā devatā upasaṃkramya samāśvāsayati",
    "S01divyav_u:064.013_0_2": "-- mā tvaṃ sārthavāha khedamāpadyasva/",
    "S01divyav_u:064.015_0": "ṛddhiṣyati te praṇidhiriti/",
    "S01divyav_u:064.015_1": "asti khalu mahāsārthavāha asminneva jambudvīpe badaradvīpo nāma mahāpattano 'manuṣyāvacarito maheśākhyamanuṣyādhiṣṭhitaḥ/",
    "S01divyav_u:064.016_0": "santi tasmin badaradvīpe pradhānāni ratnāni sarvasattvavicitramanorathaparipūrakāṇi/",
    "S01divyav_u:064.017_0": "yadi mahāsārthavāho badaradvīpayātrāṃ sādhayet, evamimāṃ mahatīṃ pratijñnāṃ pratinistareta/",
    "S01divyav_u:064.018_0": "iyaṃ hi mahāpratijñnā śakrabrahmādīnāmapi dustarā, prageva manuṣyabhūtasya/",
    "S01divyav_u:064.019_0": "ityuktavā sā devatā tatraivāntarhitā/",
    "S01divyav_u:064.019_1": "na ca śakitā supriyeṇa mahāsārthavāhena sā devatā praṣṭum -- katarasyāṃ diśi badaradvīipaḥ kathaṃ vā tatra gamyata iti/",
    "S01divyav_u:064.021_0": "atha supriyasya sātrthavāhasya suptapratibuddhasya etadabhavat -- aho bata me sā devatā punarapi darśayet,",
    "S01divyav_u:064.021_1": "diśaṃ copāyaṃ ca vyapadiśed badaradvīpamahāpattanasya gamanāyeti cintāparo middhamavakrāntaḥ/",
    "S01divyav_u:064.023_0_0": "atha sā devatā tasya mahātmana udārapuṇyamaheśākhyasya dṛḍhodārapratijñnasyodāravīryaparākramanāmanikṣiptotsāhatāṃ",
    "S01divyav_u:064.023_0_1": "viditvā upasaṃkramya evamāha -- mā tvaṃ sārthavāha khedamāpadyasva/",
    "S01divyav_u:064.025_0": "asti khalu mahāsārthavāha paścime digbhāge panñcāntaradvīpaśatāni samatikramya sapta mahāparvatāḥ,",
    "S01divyav_u:064.025_1": "uccaiśca pragṛhītāśca sapta ca mahānadyaḥ/",
    "S01divyav_u:064.026_0_0": "tān vīryabalena laṅghayitvā antaroddānamanulomapratilomadvayamāvartaḥ śaṅkhanābhaḥ",
    "S01divyav_u:064.026_0_1": "śaṅkhanābhī ca nīlodastārakākṣaśca parvatau nīlagrīva eva ca vairambhā tāmrāṭavī",
    "S01divyav_u:064.026_0_2": "vemṇugulmaḥ sapta parvatāḥ sakaṇṭakāḥ kṣāranadī triśaṅkuh ayaskilamaṣṭādaśavakro",
    "S01divyav_u:064.026_0_3": "nadīślakṣṇa eva ca dhūmanetramudakaṃ saptaśīviṣaparvatā nadī bhavati paścimā/",
    "S01divyav_u:064.029_0": "anulomo pratilomo nāma mahāsamudraḥ/",
    "S01divyav_u:064.030_0": "anulomapratilome mahāsamudre manuṣyānavacarite anulomapratilomā vāyavo vānti/",
    "S01divyav_u:064.031_0": "tatra yo 'sau puruṣo bhavati maheśākhyo maheśākhyadevatāparigṛhītaḥ,",
    "S01divyav_u:064.031_1": "sa mahatā puṇyabalena vīryabalena cittabalena mahāntaṃ plavamāsthāya anulomapratilomamahāsamudramavatarati[65]/",
    "S01divyav_u:065.001_0": "sa yanmāsena gacchati, tadekena divasena pratyāhriyate/",
    "S01divyav_u:065.001_1": "evaṃ dvis triḥ/",
    "S01divyav_u:065.001_2": "hriyamāṇaśca pratyāhriyamāṇaśca yadi madhyamāmudakadhārāṃ pratipadyate,",
    "S01divyav_u:065.001_3": "evamasau maitrībalaparigṛhīto lokahitārthamabhyudgamyottarati,",
    "S01divyav_u:065.003_0": "anulomapratilomaṃ mahāsamudraṃ samatikramya anulomapratilomo nāma parvataḥ/",
    "S01divyav_u:065.004_0": "anulomapratilome mahāparvate 'manuṣyāvacarite 'nulomapratilomā nāma vāyavo vānti,",
    "S01divyav_u:065.004_1": "yaiḥ puruṣastimirīkṛtanetro naṣṭasaṃjñnaḥ saṃtiṣṭhate/",
    "S01divyav_u:065.005_0_0": "sa vīryabalenātmānaṃ saṃdhārya tasmādeva mahāparvatādamoghāṃ nāmauṣadhīṃ samanviṣya",
    "S01divyav_u:065.005_0_1": "gṛhītvā netre anñjayitvā śirasi baddhvā samālabhya anulomapratilomaṃ nāma mahāparvatamabhiniṣkramitavyam/",
    "S01divyav_u:065.007_0": "sacedetaṃ vidhimanutiṣṭhate, nāsya saṃmoho bhavati, svastikṣemeṇātikramatyanulomapratilomaṃ mahāparvatam/",
    "S01divyav_u:065.008_0": "sacedevaṃ vidhiṃ vā nānutiṣṭhati auṣadhīṃ vā na labhate,",
    "S01divyav_u:065.010_0": "anulomapratilomaṃ mahāparvataṃ samatikramya āvarto nāma mahāsamudraḥ/",
    "S01divyav_u:065.011_0": "tatra vairambhakā vāyavo vānti yaistadudakaṃ bhrāmyate/",
    "S01divyav_u:065.011_1": "tatra yo 'sau puruṣo bhavatyudārapuṇyavipākamaheśākhyo devatāparigṛhītaḥ,",
    "S01divyav_u:065.011_2": "sa mahatā puṇyabalena vīryabalena cittabalena kāyabalena mahāntaṃ plavamāsthāya āvartaṃ mahāsamudramavarati/",
    "S01divyav_u:065.013_0": "sa ekasminnāvarte saptakṛtvo bhrāmayitvā nirudhyate/",
    "S01divyav_u:065.014_0": "yojanaṃ gatvā dvitīye āvarte unmajjate/",
    "S01divyav_u:065.015_0": "sa tasminnapyāvarte saptakṛtvo bhrāmayitvā nirudhyate/",
    "S01divyav_u:065.015_1": "evaṃ dvitīye tṛtīye caturthe panñcame ṣaṣṭhe āvarte saptakṛtvo bhrāmayitvā nirudhyate,",
    "S01divyav_u:065.016_0": "evamasau maitrībalaparigṛhīto lokahitārthamabhyudgata uttarati nistaratyabhiniṣkrāmati/",
    "S01divyav_u:065.017_0": "āvartaṃ mahāsamudramabhiniṣkramya āvarto nāma parvato 'manuṣyāvacaritaḥ/",
    "S01divyav_u:065.018_0": "tatra śaṅkho nāma rākṣasaḥ prativasati raudraḥ paraprāṇaharo mahābalo mahākāyaḥ/",
    "S01divyav_u:065.019_0": "tasyopariṣṭādyojanamātre śaṅkhanābhī nāmauṣadhī divā dhūmāyate rātrau prajvalati/",
    "S01divyav_u:065.020_0": "sā nāgaparigṛhītā tiṣṭhati/",
    "S01divyav_u:065.020_1": "sa khalu nāgo divā svapiti rātrau carati/",
    "S01divyav_u:065.020_2": "tatra tena puruṣeṇa divā sukhasuptasya nāgasya ātmānaṃ samanurakṣatā nāgaśarīramaviheṭhayatā auṣadhibalena mantrabalena puṇyabalena śaṅkhanābhī auṣadhī grahītavyā/",
    "S01divyav_u:065.022_0": "gṛhītvā netre anñjayitvā śirasi baddhvā samālabhya āvartaḥ parvato 'dhiroḍhavyaḥ/",
    "S01divyav_u:065.023_0": "sacedetāṃ vidhimanutiṣṭhati, svastikṣemeṇātikrāmati āvartaṃ parvatamaviheṭhitaḥ śaṅkhanābhena rākṣasena/",
    "S01divyav_u:065.024_0": "sacedetāṃ vidhiṃ nānutiṣṭhati,",
    "S01divyav_u:065.024_1": "auṣadhīṃ vā na labhate, labdhāṃ vā na gṛhṇāti, tamenaṃ śaṅkhanābho rākṣasaḥ panñcatvamāpādayati/",
    "S01divyav_u:065.025_0": "āvartaṃ parvatamatikramya nīlodo nāma mahāsamudraḥ/",
    "S01divyav_u:065.026_0": "gambhīro 'yaṃ gambhīrāvabhāsaḥ/",
    "S01divyav_u:065.026_1": "nīlode mahāsamudre tārākṣo nāma rākṣasaḥ prativasati raktanetraḥ pradīptaśiroruho vikṛtacaraṇadaśananayanaḥ parvatāyatakukṣiḥ/",
    "S01divyav_u:065.027_0": "sacet svapiti, vivṛtānyasya netrāṇi bhavanti, tadyathā acirodito bhāskaraḥ/",
    "S01divyav_u:065.028_0": "audārikāścāsya āśvāsapraśvāsā gurugurukāḥ pravartante yathā meghasya garjato 'śanyāṃ ca sphūrjatyāṃ śabdaḥ/",
    "S01divyav_u:065.030_0": "yadā jāgarti, nimīlitānyasya bhavanti netrāṇi/",
    "S01divyav_u:065.030_1_0": "tatra tena puruṣeṇa tasmādeva samudrakūlānmahāmakarināmauṣadhīṃ samanviṣya gṛhya",
    "S01divyav_u:065.030_1_1": "netre anñjayitvā śirasi baddhvā samālabhya mahānataṃ plavamāsthāya suptaṃ tārākṣaṃ",
    "S01divyav_u:065.030_1_2": "dakarākṣasaṃ viditvā pūrvabuddhabhāṣitāmeraṇḍāṃ nāma mahāvidyāmuccārayatā [66]mantrapadāṃ",
    "S01divyav_u:065.030_1_3": "dakarākṣasasamīpena gantavyam",
    "S01divyav_u:066.001_0": "sacedetāṃ vidhiṃ nānutiṣṭhati,",
    "S01divyav_u:066.001_1": "auṣadhīṃ vā na labhate, labdhāṃ vā na gṛhṇāti, tamenaṃ tārākṣo dakarākṣasa ojaṃ vā ghaṭṭayati,",
    "S01divyav_u:066.001_2": "cittaṃ vā kṣipati, sarveṇa vā sarvaṃ jīvitādvyaparopayati/",
    "S01divyav_u:066.003_0": "nīlodaṃ mahāsamudraṃ samatikramya nīlodo nāma mahāparvataḥ/",
    "S01divyav_u:066.003_1": "tatra nīlagrīvo nāma rākṣasaḥ prativasati panñcaśataparivāra ugratejā raudraḥ paraprāṇaharaḥ/",
    "S01divyav_u:066.004_0": "nīlodo mahāparvata ekanīlo 'khaṇḍo 'cchidro 'suṣiraḥ saṃvṛta ekaghanaḥ/",
    "S01divyav_u:066.005_0": "apīdānīmanimiṣaṃ paśyato netrāṇi vyābādhayate, mūrcchāṃ ca saṃjanayati/",
    "S01divyav_u:066.006_0": "tasyopariṣṭādyojanamātre 'moghā nāmauṣadhī vicitrarūpā/",
    "S01divyav_u:066.007_0": "sā nāgaparigṛhītā tiṣṭhati/",
    "S01divyav_u:066.007_1": "sa khalu nāgo dṛṣṭiviṣo 'pi śvāsaviṣo 'pi sparśaviṣo 'pi daṃṣṭrāviṣo 'pi/",
    "S01divyav_u:066.008_0": "yadā svapiti, tadā dhūmāyate/",
    "S01divyav_u:066.008_1": "yaḥ khalu tena dhūmena mṛgo vā pakṣī vā spṛśyate, sa panñcatvamāpadyate/",
    "S01divyav_u:066.009_0": "tatra tena puruṣeṇa śiraḥsnātenopoṣitena maitrāyatā karuṇāyatā avyāpannena cittenātmānaṃ samanurakṣatā nāgaśarīramaviheṭhayatā auṣadhī grahītavyā/",
    "S01divyav_u:066.010_0": "netre anñjayitvā śirasi baddhvā samālabhya anena vidhinā jānatānuṣṭhitena nīlodaḥ parvato 'bhiroḍhavyaḥ/",
    "S01divyav_u:066.011_0": "timiraṃ na bhaviṣyati, mūrcchā ca na bhaviṣyati/",
    "S01divyav_u:066.012_0": "na cāsya guhyakāḥ śarīre prahariṣyanti/",
    "S01divyav_u:066.012_1": "sacedetāṃ vidhiṃ nānutiṣṭhati,",
    "S01divyav_u:066.012_2": "auṣadhīṃ vā na labhate, labdhāṃ vā na gṛhṇāti, tamenaṃ nīlagrīvo rākṣasaḥ panñcatvamāpādayiṣyati/",
    "S01divyav_u:066.014_0": "nīlodaṃ parvataṃ samatikramya vairambho nāma mahāsamudraḥ/",
    "S01divyav_u:066.014_1": "vairambhe mahāsamudre vairambhā nāma vāyavo vānti yaistadudakaṃ kṣobhyate,",
    "S01divyav_u:066.014_2": "yatrāgatirmakarakacchapavallakaśiśumārādīnāṃ pretapiśācakumbhāṇḍakaṭapūtanādīnāṃ kaḥ punarvādo manuṣyāṇām/",
    "S01divyav_u:066.016_0": "tamutsṛjya uttareṇa vairambhasya mahāsamudrasya mahatī tāmrāṭavī anekayojanāyāmavistārā/",
    "S01divyav_u:066.017_0": "tasyāstāmrāṭavyā madhye mahat sālavanaṃ mahaccodapānam/",
    "S01divyav_u:066.018_0": "tatra tāmrākṣo nāma ajagaraḥ prativasati raudraḥ paraprāṇaharaḥ paramadurgandhaḥ panñcayojanāyāmaḥ/",
    "S01divyav_u:066.019_0": "sa ṣaṇmāsān svapiti/",
    "S01divyav_u:066.019_1": "yadā svapiti, tadā asya yojanaṃ sāmantakena lālāsya spharitvā/",
    "S01divyav_u:066.020_0": "tiṣṭhati, yadā jāgarti, alpāsya lālā bhavati/",
    "S01divyav_u:066.020_1": "tasyopariṣṭānmahān veṇugulmaḥ/",
    "S01divyav_u:066.021_0": "tasmin veṇugulme mahatyaśmaśilā/",
    "S01divyav_u:066.021_1": "tāṃ viryabalena utpāṭya guhā/",
    "S01divyav_u:066.021_2": "tasyāṃ guhāyāṃ saṃmohanī nāmauṣadhī/",
    "S01divyav_u:066.022_0": "sā rātriṃdivasaṃ prajvalati/",
    "S01divyav_u:066.022_1": "tāṃ gṛhītvā netre anñjayitvā śirasi baddhvā samālabhya suptaṃ tāmrākṣamajagaraṃ viditvā auṣadhībalena mantrabalena vā ajagarabhavanasamīpena gantavyam/",
    "S01divyav_u:066.024_0": "sacedetāṃ vidhimanutiṣṭhati, svastikṣemābhyāmatikramya aviheṭhitastāmrākṣeṇājagareṇa tataḥ paścānmūlaphalāni bhakṣayatā gantavyam/",
    "S01divyav_u:066.025_0": "mahatīṃ tāmrāṭavīmatikramya sapta parvatāḥ kaṇṭakaveṇupraticchannāḥ/",
    "S01divyav_u:066.026_0": "tatra tena puruṣeṇa tāmrapaṭṭaiḥ pādau baddhvā tān parvatān vīryabalena laṅghayitvā sapta kṣāranadyaḥ/",
    "S01divyav_u:066.027_0": "tāsāṃ tīre mahāśālmalīvanam/",
    "S01divyav_u:066.027_1": "tataḥ śālmalīphalakaiḥ plavaṃ baddhvā abhiruhyātikramitavyā aspṛśatā pānīyam/",
    "S01divyav_u:066.028_0": "sacet spṛśet, tadaṅgaṃ śīryate/",
    "S01divyav_u:066.028_1": "sapta kṣāranadīḥ samatikramya triśaṅkur nāma parvataḥ/",
    "S01divyav_u:066.029_0": "triśaṅkau parvate triśaṅkavo nāma kaṇṭakāstīkṣṇāḥ sutīkṣṇāḥ/",
    "S01divyav_u:066.030_0": "tatastena puruṣeṇa tāmrapaṭṭairvetrapāśaiḥ pādau baddhvā atikaramitavyam/",
    "S01divyav_u:066.030_1": "triśaṅkuparvatamatikramya triśaṅkur nāma nadī/",
    "S01divyav_u:066.031_0": "triśaṅkavo nāma kaṇṭakāstīkṣṇā aṣṭādaśāṅgulā udake 'ntargatāstiṣṭhanti/",
    "S01divyav_u:066.031_1": "tatra tena puruṣeṇa śālmalīphalakaiḥ plavaṃ baddhvā atikramitavyamaspṛśatā pānīyam/",
    "S01divyav_u:066.032_0": "sacet patati, [67]tatraivānayena vyasanamāpadyate/",
    "S01divyav_u:067.001_0": "yathā triśaṅkuḥ parvataḥ, evaṃ triśaṅkukā nāma nadī/",
    "S01divyav_u:067.001_1": "evamayaskilaḥ parvato 'yaskilā nāma nadī/",
    "S01divyav_u:067.002_0": "ayaskilānadīmatikarmya aṣṭādaśavakro nāma parvataḥ/",
    "S01divyav_u:067.003_0": "ucchritaśca sarvataḥ saṃvṛto 'dvārakaśca/",
    "S01divyav_u:067.003_1": "asya na kiṃcit nistaraṇamanyatra vṛkṣāgrād vṛkṣamadhiruhya gantavyam/",
    "S01divyav_u:067.004_0": "aṣṭādaśavakraṃ parvatamatikramya aṣṭādaśavakrikā nāma nādī grāhamakarākulā saṃvṛtā ca/",
    "S01divyav_u:067.005_0": "tatra vetrapāśaṃ baddhvā atikramitavyam/",
    "S01divyav_u:067.005_1": "sacet patati, anayena vyasanamāpadyate/",
    "S01divyav_u:067.006_0": "aṣṭādaśavakrikāṃ nadīmatikramya ślakṣṇo nāma parvataḥ/",
    "S01divyav_u:067.006_1": "ślakṣṇaḥ parvato mṛdurucchrito 'dvārakaśca/",
    "S01divyav_u:067.007_0": "na cāsya kiṃcinnistaraṇam/",
    "S01divyav_u:067.007_1": "tatrāyaskīlānāṃ koṭyātikramitavyam/",
    "S01divyav_u:067.007_2": "ślakṣṇaṃ parvatamatikramya ślakṣṇā nāma nadī grāhamakarākulā/",
    "S01divyav_u:067.008_0": "saṃvṛtā ca sā nadī/",
    "S01divyav_u:067.008_1": "tatra vetrapāśān baddhvā atikaramitavyam/",
    "S01divyav_u:067.009_0": "sacet patati, anayena vyasanamāpadyate/",
    "S01divyav_u:067.009_1": "ślakṣṇāṃ nadīmatikramya dhūmanetro nāma parvato dhūmāyate saṃdhūmāyate/",
    "S01divyav_u:067.010_0": "yena khalu tena dhūmena mṛgā vā pakṣiṇo vā spṛśyante, panñcatvamāpadyante/",
    "S01divyav_u:067.011_0": "dhūmanetraḥ parvata ucchrito mahāprapāto 'dvārakaśca/",
    "S01divyav_u:067.011_1": "tatra tena puruṣeṇa guhā paryeṣitavyā/",
    "S01divyav_u:067.012_0": "guhāṃ samanviṣya tenātra guhādvāramauṣadhibalena mantrabalena ca moktavyam/",
    "S01divyav_u:067.012_1": "sā ca khalu guhā āśīviṣaparipūrṇā tiṣṭhati/",
    "S01divyav_u:067.013_0": "te khalu āśīviṣā dṛṣṭiviṣā api, sparśaviṣā api/",
    "S01divyav_u:067.014_0": "dhūmanetrasya parvatasyopariṣṭānmahadudakapalvalam/",
    "S01divyav_u:067.014_1": "tasminnudakapalvale mahatyaśmaśilā/",
    "S01divyav_u:067.014_2": "tāṃ vīryabalenaotpāṭya guhā/",
    "S01divyav_u:067.015_0": "tasyāṃ guhāyāṃ saṃjīvanī nāmauṣadhī jyotīrasaśca maṇirdīpaprabhāsaḥ/",
    "S01divyav_u:067.016_0": "tāmauṣadhīṃ gṛhītvā saśīrṣapādaṃ samālabhya tāṃ cauṣadhīṃ gṛhītvā guhā praveṣṭavyā/",
    "S01divyav_u:067.016_1": "auṣadhībalena mantrabalena auṣadhīprabhāvāccāśīviṣāḥ kāye na kramiṣyanti/",
    "S01divyav_u:067.017_0": "evaṃ hi tasmāt parvatānnistaraṇaṃ bhaviṣyati/",
    "S01divyav_u:067.018_0": "dhūmanetraparvatamatikramya saptāśīviṣaparvatāḥ/",
    "S01divyav_u:067.018_1": "auṣadhībalena mantrabalena ca saptāśīviṣaparvatā atikramitavyāḥ/",
    "S01divyav_u:067.019_0": "saptāśīviṣaparvatānatikramya saptaśīviṣanadyaḥ/",
    "S01divyav_u:067.019_1": "tīkṣṇagandhā nāma tatrāśīviṣāḥ/",
    "S01divyav_u:067.020_0": "tatra tena puruṣeṇa māṃsapeśyanveṣitavyā/",
    "S01divyav_u:067.020_1": "tāsāmāśīviṣanadīnāṃ tīre śālmalīvanam/",
    "S01divyav_u:067.021_0": "tataḥ śālmalīphalakaiḥ plavaṃ baddhvā māṃsapeśyā ātmānamācchādya adhiroḍhavyam/",
    "S01divyav_u:067.022_0": "tatastā āśīviṣā māṃsagandhena pārāt pāraṃ gamiṣyanti/",
    "S01divyav_u:067.022_1": "saptāśīviṣamatikramya mahān sudhāvadātaḥ parvataḥ, uccaśca pragṛhītaśca/",
    "S01divyav_u:067.023_0": "so 'dhiroḍhavyas tatra drakṣyasi mahāntaṃ sauvarṇabhūmiṃ pṛthivīpradeśaṃ puṣpaphalacchāyāvṛkṣopaśobhitam/",
    "S01divyav_u:067.024_0": "rohitakāñ janapadān ṛddhāṃśca kṣemāṃśca subhikṣāṃśca ākīrṇabahujanamanuṣyāṃśca/",
    "S01divyav_u:067.025_0_0": "rohitakaṃ ca mahānagaraṃ dvādaśayojanāyāmaṃ saptayojanavistṛtaṃ saptaprākāraparikṣiptaṃ",
    "S01divyav_u:067.025_0_1": "dvāṣaṣṭidvāropaśobhitaṃ bhavanaśatasahasravirājitaṃ suviviktarathyāvīthicatvaraśṛṅgāṭakāntarāpaṇam/",
    "S01divyav_u:067.027_0_0": "vīṇā vallikā mahatī sughoṣakaiḥ śrotrābhirāmaiśca gītadhvanibhiranuparataprayogaṃ",
    "S01divyav_u:067.027_0_1": "nānāpaṇyasaṃvṛddhaṃ nityapramuditajanaughasaṃkulaṃ tridaśendropendrasadṛśodyānasabhāpuṣkariṇīsampannaṃ",
    "S01divyav_u:067.027_0_2": "kādambahaṃsakāraṇḍavacakravākopaśobhitataḍāgaṃ rohitakaṃ mahārājādhyuṣitaṃ mahāpuruṣavaṇignisevitam/",
    "S01divyav_u:067.030_0_0": "yatra maghaḥ sārthavāhaḥ prativasati abhirūpo darśanīyaḥ prāsādikaḥ paṇḍito vyakto",
    "S01divyav_u:067.030_0_1": "medhāvī āḍhyo mahādhano mahābhogo vistīrṇaviśālaparigraho vaiśravaṇadhanasamudito",
    "S01divyav_u:067.030_0_2": "vaiśravaṇadhanapratispardhī dvīpāntaradvīpagamanavidhijñno mahāsamudrayānapātrayāyī[68]/",
    "S01divyav_u:068.001_0": "sa te badaradvīpamahāpattanasya pravṛttimākhyāsyati, nimittāni, ca darśayiṣyati/",
    "S01divyav_u:068.002_0": "yathoktaṃ ca vidhimanuṣṭhāsyasi, na ca khedamāpatsyase/",
    "S01divyav_u:068.002_1": "evaṃ mahāsārthavāha paramaduṣkarakāraka imāṃ sumerumalayamandarasadṛśīṃ dṛḍhāṃ pratijñnāṃ nistariṣyasi/",
    "S01divyav_u:068.003_0": "iyaṃ ca mahāpratijñnā śakrabrahmādīnāmapi duṣkarā, prāgeva manuṣyabhūtānām//",
    "S01divyav_u:068.005_0": "ityuktvā sā devatā tatraivāntarhitā/",
    "S01divyav_u:068.005_1_0": "atha supriyaḥ sārthavāhaḥ suptapratibuddho devatāvacanaṃ śrutvā paramavismayamāpannaścintayati",
    "S01divyav_u:068.005_1_1": "-- nūnamanayā devatayā anekairevaṃvidhaiḥ paramaduṣkaraśatasahasrairbadaradvīpayātrā",
    "S01divyav_u:068.005_1_2": "sādhitapūrvā bhaviṣyati/",
    "S01divyav_u:068.007_0": "yadi tāvat sādhitā, duṣkarakārikā iyaṃ devatā/",
    "S01divyav_u:068.008_0": "atha sādhyamānā, dṛṣṭāḥ paramaduṣkarakārakāste manuṣyāḥ,",
    "S01divyav_u:068.008_1": "yairanekairduṣkaraśatasahasrairbadaradvīpayātrā sādhitā/",
    "S01divyav_u:068.009_0": "atiduṣkaraṃ caitadasmābhiḥ karaṇīyam/",
    "S01divyav_u:068.009_1": "athavā yadyapyahaṃ lokahitārthe pratipadyeyam, saphalo me pariśramaḥ syāt/",
    "S01divyav_u:068.010_0": "yathā anekairduṣkaraśatasahasrairbadaradvīpamahāpattanayātrāṃ sadhayiṣyāmi,",
    "S01divyav_u:068.010_1": "paraṃ lokānugrahaṃ kariṣyāmi/",
    "S01divyav_u:068.011_0": "te 'pi manuṣyāḥ, yairanekairduṣkaraśatasahasrairbadaradvīpayātrā sādhitapūrvā/",
    "S01divyav_u:068.012_0": "ahamapi manuṣyaḥ/",
    "S01divyav_u:068.012_1": "taiḥ sādhitā/",
    "S01divyav_u:068.012_2": "kasmādahaṃ na sādhayiṣyāmītyanuvicintya supriyo mahāsārthavāho dṛḍhapratijñno dṛḍhavīryaparākramo 'nikṣiptotsāha udārapuṇyavipākamaheśākhyo/",
    "S01divyav_u:068.014_0_0": "lokahitārthamabhyudgato yathopadiṣṭoddeśasmṛtiparigṛhīto dṛḍhapratijñnāṃ samanusmṛtya",
    "S01divyav_u:068.014_0_1": "mahatā vīryabalena ekākī advitīyavyavasāyo yathopadiṣṭāni panñcāntaradvīpaśatāni",
    "S01divyav_u:068.014_0_2": "samatikrāmati/",
    "S01divyav_u:068.016_0_0": "sapta mahāparvatān, sapta mahānadyo vistareṇa sarvāṇi saṃkaṭāni yathoktena vidhinā",
    "S01divyav_u:068.016_0_1": "mūlakandaphalāhāro guṇavati phalake baddhvā paripūrṇairdvādaśabhirvarṣai rohitakaṃ",
    "S01divyav_u:068.016_0_2": "mahānagaramanuprāptaḥ/",
    "S01divyav_u:068.018_0": "udyāne sthitvā anyatamaṃ puruṣamāmantrayate -- kaścidbhoḥ puruṣa asmin rohitake mahānagare magho nāma sārthavāhaḥ prarivasati? sa evamāha -- asti bhoḥ puruṣa/",
    "S01divyav_u:068.019_0": "kiṃ tarhi mahāvyādhinā grastaḥ/",
    "S01divyav_u:068.020_0": "sthānametadvidyate yattenaivābādhena kālaṃ kariṣyatīti/",
    "S01divyav_u:068.020_1": "atha supriyasya mahāsārthavāhasyaitadabhavat -- mā haiva magho mahāsārthavāho 'dṛṣṭa eva kālaṃ kuryāt/",
    "S01divyav_u:068.021_0": "ko me vyapadeśaṃ kariṣyati tasya badaradvīpamahāpattanasya gamanāyeti viditvā tvaritatvaritam yena maghasya sārthavāhasya niveśanaṃ tenopasaṃkrāntaḥ/",
    "S01divyav_u:068.023_0": "sa dvāre nivāryate, na labhate praveśaṃ mahāsārthavāhadarśanāya/",
    "S01divyav_u:068.024_0": "dharmatā khalu kuśalā bodhisattvāsteṣu teṣu śilpasthānakarmasthāneṣu/",
    "S01divyav_u:068.024_1": "tato vaidyasaṃjñnāṃ ghoṣayitvā praviṣṭaḥ/",
    "S01divyav_u:068.025_0_0": "adrakṣīt supriyo mahāsārthavāho 'riṣṭādhyāyeṣu viditavṛttāntah -- maghaḥ sārthavāhaḥ",
    "S01divyav_u:068.025_0_1": "ṣaḍbhirmāsaiḥ kālaṃ kariṣyatīti viditvā supriyo mahāsārtahvāho 'dhītya vaidyamatāni",
    "S01divyav_u:068.025_0_2": "svayameva mūlagaṇḍapatrapuṣpaphalabhaiṣajyānyānulomikāni vyapadiśati sma vyādhivyupaśamārtham/",
    "S01divyav_u:068.028_0": "paraṃ cainaṃ toṣayati citrākṣaravyanñjanapadābhidhānaiḥ,",
    "S01divyav_u:068.028_1": "śāstrabaddhābhiḥ, kathābhiḥ, nānāśrutimanorathākhyāyikābhiḥ saṃranñjayati/",
    "S01divyav_u:068.029_0": "dākṣyadākṣiṇyacāturyamādhuryopetamupasthānakarmaṇi satputra iva pitaraṃ bhaktyā gauraveṇa śuśrūṣate/",
    "S01divyav_u:068.030_0": "tato maghasya sārthavāhasya kṣemaṇīyataraṃ cābhūdyāpanīyataraṃ ca/",
    "S01divyav_u:068.031_0": "saṃjñnā anena pratilabdhā/",
    "S01divyav_u:068.031_1_0": "atha magho mahāsārthavāhaḥ pratilabdhasaṃjñnaḥ supriyaṃ mahāsārthavāhamidamavocat",
    "S01divyav_u:068.031_1_1": "-- kuto bhavāñ jñnānavijñnānasampanno 'bhirūpo darśanīyaḥ prāsādikaḥ paṇḍito vyakto",
    "S01divyav_u:068.031_1_2": "[69]medhāvī paṭupracāraḥ sarvaśāstrajñnaḥ sarvaśāstraviśāradaḥ sarvakalābhijñnaḥ",
    "S01divyav_u:068.031_1_3": "sarvabhūtarutajñna iṅgitajñna? kiṃ jātyā bhavān? kiṃgotrah? kena vā kāraṇena amanuṣyāvacaritaṃ",
    "S01divyav_u:068.031_1_4": "deśamabhyāgatah? evamūktaḥ supriyaḥ sārthavāhaḥ kathayati -- sādhu sādhu mahāsārthavāha/",
    "S01divyav_u:069.003_0": "kāle 'smi mahāsarthavāhena jātikulagotrāgamanaprayojanaṃ pṛṣṭaḥ/",
    "S01divyav_u:069.004_0": "atha supriyo mahāsārthavāho maghāya sārthavāhāya jātikulagotrāgamanaprayojanaṃ vistareṇārocayati sma,",
    "S01divyav_u:069.004_1": "paraṃ cainaṃ vijñnāpayati -- sārvāhānubhāvādahaṃ badaradvīpamahāpattanaṃ paśyeyam/",
    "S01divyav_u:069.006_0": "evamahaṃ syāt paripūrṇamanoratho nistīrṇadṛḍhapratijñnaḥ sarvasattvamanorathaparipūrakaḥ/",
    "S01divyav_u:069.007_0_0": "atha magho mahāsārthavāhaḥ supriyasya mahāsārthavāhasyāśrutapūrvāṃ parahitārthamabhyudyatāṃ",
    "S01divyav_u:069.007_0_1": "dṛḍhapratijñnāṃ śrutvā paramavismayajāto 'nimiṣadṛṣṭiḥ suciraṃ nirīkṣya supriyaṃ",
    "S01divyav_u:069.007_0_2": "mahāsārthavāhamidamavocat -- taruṇaśca bhavān dharmakāmaśca/",
    "S01divyav_u:069.009_0": "āścaryamamānuṣaparākramaṃ te paśyāmi,",
    "S01divyav_u:069.009_1": "yo nāma bhavāñ jambudvīpādamanuṣyāvacaritaṃ parvatasamudranadyottaraṇaṃ kṛtvā ihāgataḥ,",
    "S01divyav_u:069.009_2": "yatrāmanuṣyāḥ pralayaṃ gacchanti,",
    "S01divyav_u:069.011_0": "devaṃ tadbhavantaṃ paśyāmi devānyatamaṃ vā manuṣyaveṣadhāriṇam/",
    "S01divyav_u:069.012_0": "na te kiṃciddustaramasādhyaṃ vā/",
    "S01divyav_u:069.012_1": "api tu ahaṃ mahāvyādhinā grasto mumūrṣuḥ/",
    "S01divyav_u:069.012_2": "bhavāṃścāyātaḥ/",
    "S01divyav_u:069.013_0": "api tu ko bhavato 'rthe parahitārthe 'bhyudyatasyātmaparityāgamapi na kuryāt? tena hi vatsa kṣipraṃ maṅgalapotaṃ samudānaya,",
    "S01divyav_u:069.013_1": "saṃvaraṃ cāropaya, yadāvayoryātrāyanaṃ bhaviṣyatīti/",
    "S01divyav_u:069.014_0": "evaṃ sārthavāheti supriyo mahāsārthavāho maghāya mahāsārthavāhāya pratiśrutya maṅgalapotaṃ samudānīya saṃvaraṃ cāropya yena magho mahāsārthavāhastenaopasaṃkrāntaḥ/",
    "S01divyav_u:069.016_0": "upasaṃkramya maghaṃ sārthavāhamidamavocat -- deva samudānīto maṅgalapotaḥ,",
    "S01divyav_u:069.016_1": "saṃvaraṃ cāropitam, yasyedānīṃ mahāsārthavāhaḥ kālaṃ manyate/",
    "S01divyav_u:069.017_0_0": "atha magho mahāsārthavāho vadaradvīpamahāpattanagamanakṛtabuddhiḥ svajanabandhuvargaputradāramitrāmātyajñnātisālohitaiḥ",
    "S01divyav_u:069.017_0_1": "sabhṛtyavargeṇa ca rohitakarājñnā ca nivāryamāṇo 'pi guṇavati phalake baddhvā āśu",
    "S01divyav_u:069.017_0_2": "supriyasārthavāhasahāyo maṅgalapotamabhiruhya mahāsamudramavatīrṇaḥ/",
    "S01divyav_u:069.020_0": "atha magho mahāsārthavāhaḥ supriyasya mahāsārthavāhasya kathayati -- ahaṃ bāḍhaglāno na śakyāmi sthiyo gantum/",
    "S01divyav_u:069.021_0": "tadarhasi śayyāṃ kalpayitum yatrāhamapāśrito gamiṣyāmīti/",
    "S01divyav_u:069.022_0": "api tu asmin mahāsamudre yāvadevaṃvidhāni nimittāni bhavanti udakasya varṇasaṃsthānāni ca mama nivedayitavyāni/",
    "S01divyav_u:069.023_0": "yathā anekāni yojanaśatāni gatvā adrākṣīt supriyo mahāsārthavāha ekapāṇḍaraṃ pānīyam/",
    "S01divyav_u:069.024_0": "dṛṣṭvā punarmaghāya sārthavahāyārocayati -- yatkhalu mahāsārthavāha jānīyāḥ,",
    "S01divyav_u:069.025_0": "evamukte maghaḥ sārthavāhaḥ kathayati -- naitanmahāsārthavāha ekapāṇḍaraṃ pānīyam/",
    "S01divyav_u:069.026_0": "api tu paśyasi tvaṃ dakṣiṇakena mahatsudhāparvatam yadidaṃ tasyaitadanubhāvena pānīyaṃ ranñjitam/",
    "S01divyav_u:069.027_0": "yatraikaviṃśatidhātugotrāṇi, yaṃ paktvā suvarṇarūpyavaiḍūryānyabhinirvartante,",
    "S01divyav_u:069.027_1": "yadeke jāmbudvīpakā manuṣyā ratnānyādāya pratinivartante/",
    "S01divyav_u:069.029_0": "idaṃ badaradvīpamahāpattanasya prathamanimittam/",
    "S01divyav_u:069.029_1": "punarapi gacchan paśyati supriyo mahāsārthavāhaḥ śastravarṇaṃ pānīyam/",
    "S01divyav_u:069.030_0": "dṛṣṭvā ca punarmaghāya sārthavāhāyārocayati -- yat khalu mahāsārthavāha jānīyāh -- śastravarṇaṃ pānīyaṃ dṛśyate/",
    "S01divyav_u:069.031_0": "maghaḥ sārthavāhaḥ kathayati -- naitacchastravaṇa pānīyam/",
    "S01divyav_u:069.032_0": "paśyasi tvaṃ dakṣiṇakeṇa mahacchastraparvatam/",
    "S01divyav_u:069.032_1": "tasyaitadanubhāvena pānīyaṃ ranñjitam/",
    "S01divyav_u:070.001_0": "[70]atrāpyanekāni dhātugotrāṇi,",
    "S01divyav_u:070.001_1": "yaṃ paktvā suvarṇarūpyavaidūryasphaṭikānyabhinirvartante,",
    "S01divyav_u:070.001_2": "yadeke jāmbudvīpakā manuṣyā ratnānyādāya pratinivartante/",
    "S01divyav_u:070.002_0": "idaṃ badaradvīpamahāpattanasya dvitīyaṃ nimittam/",
    "S01divyav_u:070.003_0": "evaṃ lohaparvatāstāmraparvatā rūpyaparvatāḥ suvarṇaparvatāḥ sphaṭikaparvatā vaidūryaparvatāḥ/",
    "S01divyav_u:070.004_0": "adrākṣīt supriyo mahāsārthavāho nīlapītalohitāvadātaṃ pānīyam,",
    "S01divyav_u:070.004_1": "antarjale ca dīpārciṣaḥ paśyati dīpyamānāḥ/",
    "S01divyav_u:070.005_0": "dṛṣṭvā ca punarmaghāya sārthavāhāyārocayati -- yatkhalu mahāsārthavāha jānīyāh -- nīlapītalohitāvadātaṃ pānīyaṃ dṛśyate,",
    "S01divyav_u:070.005_1": "antarjale ca dīpārciṣo dīpyamānāḥ/",
    "S01divyav_u:070.007_0": "evemukte magho mahāsārthavāhaḥ kathayati -- naitanmahāsārthavāha nīlapītalohitāvadātaṃ pānīyam,",
    "S01divyav_u:070.008_0": "paśyasi tvaṃ dakṣiṇakena catūratnamayaṃ parvatam/",
    "S01divyav_u:070.009_0": "tasyaitadanubhāvena pānīyaṃ ranñjitam/",
    "S01divyav_u:070.009_1": "ye 'pyete dīpā iva dīpyante, ete 'ntargatā auṣadhyo dīpyante/",
    "S01divyav_u:070.010_0": "atrāpyanekāni dhātugotrāṇi, yaṃ paktvā suvarṇarūpyavaidūryasphaṭikānyabhinirvartante,",
    "S01divyav_u:070.010_1": "yatraike jāmbudvīpakā manuṣyā ratnānyādāya pratinivartante/",
    "S01divyav_u:070.011_0": "idaṃ badaradvīpamahāpattanasya daśamaṃ nimittam/",
    "S01divyav_u:070.012_0": "api tu mahāsārthavāha iyantyevāhaṃ badaradvīpamahāpattanasya daśa nimittāni jāne gamanaṃ prati,",
    "S01divyav_u:070.013_0_0": "evamukte supriyo mahāsārthavāhaḥ kathayati -- kadā badaradvīpamahāpattanasya gamanāyānto",
    "S01divyav_u:070.013_0_1": "bhaviṣyati? evamukte maghaḥ sārthavāhaḥ kathayati -- mayāpi supriya badaradvīpamahāpattanaṃ",
    "S01divyav_u:070.013_0_2": "kārtsyena na dṛṣṭam/",
    "S01divyav_u:070.015_0": "api tu mayā śrutaṃ paurāṇānāṃ mahāsārthavāhānāmantikājjīrṇānāṃ vṛddhānāṃ mahallakānām -- ito jalamapahāya paścimāṃ diśaṃ sthalena gamyate/",
    "S01divyav_u:070.017_0": "tena caivamabhihitam, maraṇāntikāścāsya vedanāḥ prādurbhūtāḥ/",
    "S01divyav_u:070.017_1": "tataḥ supriyāya mahāsārthavāhāya kathayati -- maraṇāntikā me vedanāḥ prādurbhūtāḥ/",
    "S01divyav_u:070.018_0": "etattvaṃ maṅgalapotaṃ tīramupanīya vetrapāśaṃ baddhvā maccharīre śarīrapūjāṃ kuruṣva/",
    "S01divyav_u:070.019_0": "tataḥ supriyo mahāsārthavāhastaṃ maṅgalapotaṃ tīramupanīya vetrapāśaṃ badhnāti/",
    "S01divyav_u:070.020_0": "atrāntare magho mahāsārthavāhaḥ kālagataḥ/",
    "S01divyav_u:070.021_0": "atha supriyo mahāsārthavāho maghaṃ sārthavāhaṃ kālagataṃ viditvā sthale utthāpya śarīre śarīrapūjaṃ kṛtvā cintayati -- maṅgalapotamāruhya yāsyāmīti/",
    "S01divyav_u:070.022_0": "sa ca poto vāyunā vetrapāśaṃ chittvā apahṛtaḥ/",
    "S01divyav_u:070.023_0": "tataḥ supriyo mahāsārthavāhaścatūratnamayasya parvatasya dakṣiṇena pārśvenāṭavyāṃ sthalena saṃprasthito mūlaphalāni bhakṣayamāṇaḥ/",
    "S01divyav_u:070.024_0": "anekāni yojanāni gatvā adrākṣīt ślakṣṇaṃ parvatamanupūrvapravaṇamanupūrvaprāgbhāram/",
    "S01divyav_u:070.025_0": "na śakyate 'bhiroḍhum/",
    "S01divyav_u:070.025_1": "tataḥ supriyo mahāsārthavāho madhunā pādau pralipyābhirūḍhaśca,",
    "S01divyav_u:070.025_2": "avatīrṇaśca, anekāni yojanāni gatvā mūlaphalāhāro gataḥ/",
    "S01divyav_u:070.027_0": "sa tatra paśyati mahāntaṃ parvatamuccaṃ ca pragṛhītaṃ ca/",
    "S01divyav_u:070.027_1": "niḥsaraṇaṃ paryeṣamāṇo na labhate, na cāsya kaścinniḥsaraṇavyapadeṣṭā/",
    "S01divyav_u:070.028_0": "tataścintāparaḥ śayitaḥ/",
    "S01divyav_u:070.028_1": "tatra ca parvate nīlādo nāma yakṣaḥ prativasati/",
    "S01divyav_u:070.029_0": "sa saṃlakṣayati -- ayaṃ bodhisattvo lokahitārthamudyataḥ parikliśyate,",
    "S01divyav_u:070.029_1": "yannvahamasya sāhāyyaṃ kalpayeyam/",
    "S01divyav_u:070.030_0": "idamanucintya supriyaṃ mahāsārthavāhamidamavocat -- ito mahāsārthavāha pūrveṇa yojanaṃ gatvā trīṇi parvataśṛṅgāṇyanupūrvaniṃnānyanupūrvapravaṇānyanupūrvaprāgbhārāṇi/",
    "S01divyav_u:070.032_0": "tatra tvayā vetraśiṭām(?) baddhvā atikramitavyam/",
    "S01divyav_u:070.032_1": "atha supriyo mahāsārthavāhaḥ suptaprabuddho vetraśiṭām [71]baddhvā tāni parvataśṛṅgāṇyatikrāntaḥ/",
    "S01divyav_u:071.001_0": "bhūyaḥ saṃprasthito 'drākṣīt supriyo mahāsāthavāhaḥ sphaṭikaparvataṃ ślakṣṇaṃ nirālambamagamyaṃ manuṣyamātrasya/",
    "S01divyav_u:071.002_0": "na cāsyopāyaṃ paśyati taṃ parvatamabhirohaṇāyeti viditvā cintāparo 'horātramavasthitaḥ/",
    "S01divyav_u:071.003_0": "tasmiṃśca parvate candraprabho nāma yakṣaḥ prativasati/",
    "S01divyav_u:071.004_0": "sa cintāparaṃ sārthavāhaṃ viditvā lokahitārthamabhyudyataṃ mahāyānasamprasthitaṃ prasannacittaṃ copetyāśvāsayati -- na khalu mahāsārthavahena viṣādaḥ karaṇīya iti/",
    "S01divyav_u:071.005_0": "pūrveṇa krośamātraṃ gatvā mahaccandanavanam/",
    "S01divyav_u:071.006_0": "tasmiṃśca candanavane mahatyaśmaśilā/",
    "S01divyav_u:071.006_1": "tāṃ vīryabalenotpāṭya guhāṃ drakṣyasi/",
    "S01divyav_u:071.007_0": "tasyāṃ guhāyāṃ prabhāsvarā nāmauṣadhī panñcaguṇopetā/",
    "S01divyav_u:071.007_1": "tayā gṛhītayā nāsya kāye śastraṃ kramiṣyati,",
    "S01divyav_u:071.007_2": "amanuṣyāścāvatāraṃ na lapsyante,",
    "S01divyav_u:071.007_3": "balaṃ ca vīryaṃ ca saṃjanayati,",
    "S01divyav_u:071.009_0": "tenālokena drakṣyasi catūratnamayaṃ sopānam/",
    "S01divyav_u:071.009_1": "tena sopānena sphaṭikaparvatamatikramitavyam/",
    "S01divyav_u:071.010_0": "sphaṭikaparvatamatikrāntasya te prabhāsvarā auṣadhyantardhāsyati/",
    "S01divyav_u:071.010_1": "tatra te na śocitavyaṃ na kranditavyaṃ na paridevitavyam/",
    "S01divyav_u:071.011_0": "atha candraprabho yakṣaḥ supriyaṃ mahāsārthavāhaṃ samanuśāsya tatraivāntarhitaḥ/",
    "S01divyav_u:071.012_0": "atha supriyo mahāsārthavāhaścandraprabheṇa mahāyakṣeṇa samāśvāsya ādeśitamārgo yathoktena vidhinā sphaṭikaparvatamatikrāntaḥ/",
    "S01divyav_u:071.013_0": "atikrāntasya cāsya prabhāsvarā auṣadhyantarhitā/",
    "S01divyav_u:071.014_0": "bhūyaḥ saṃprasthito 'drākṣīt supriyo mahāsārthavāhaḥ sauvarṇaṃ mahānagaramārāmasampannaṃ puṣkariṇīsampannam/",
    "S01divyav_u:071.015_0": "tataḥ supriyo mahāsārthavāho nagaradvāraṃ gataḥ/",
    "S01divyav_u:071.015_1": "yāvadbaddhaṃ nagaraṃ paśyati/",
    "S01divyav_u:071.016_0": "dṛṣṭvā ca punarudyānaṃ gatvā cintayati -- yadyapyahaṃ nagaramadrākṣam, tadapi śūnyam/",
    "S01divyav_u:071.017_0": "kadā badaradvīpasya mahāpattanasyāgamanāyādhvā bhaviṣyatīti viditvā śayitaḥ/",
    "S01divyav_u:071.017_1": "atha sā pūrvadevatā supriyaṃ mahāsārthavāhaṃ durmanasaṃ viditvā rātryāḥ pratyūṣasamaya uṣasaṃkramya samāśvāsya utkarṣayati -- sādhu sādhu mahāsārthavāha,",
    "S01divyav_u:071.017_2": "nistīrṇāni te mahāsamudraparvatanadīkāntārāṇi manuṣyāmanuṣyāgamyāni/",
    "S01divyav_u:071.020_0": "saṃprāpto 'si badaradvīpamahāpattanaṃ manuṣyāmanuṣyānavacaritaṃ maheśākhya puruṣādhyuṣitam/",
    "S01divyav_u:071.021_0": "kiṃ tarhi na sāmpratamapramādaḥ karaṇīyaḥ/",
    "S01divyav_u:071.021_1": "indriyāṇi ca gopayitavyāni cakṣurādīni, kāyagatā smṛtirbhāvayitavyā/",
    "S01divyav_u:071.022_0": "śvobhūte nagaradvāraṃ trikoṭayitavyam/",
    "S01divyav_u:071.022_1_0": "tataścatasraḥ kinnarakanyā nirgamiṣyanti abhirūpā darśanīyāḥ prasādikāścāturyamādhuryasampannāḥ",
    "S01divyav_u:071.022_1_1": "sārvāṅgapratyaṅgopetāḥ paramarūpābhijātāḥ sarvālaṃkāravibhūṣitā hasitaramitaparicāritanṛttagītavāditrakalāsvabhijñnāḥ/",
    "S01divyav_u:071.025_0": "tāstvāmatyarthamupalālayanti, evaṃ ca vakṣyanti -- etu mahāsārthavāhaḥ/",
    "S01divyav_u:071.025_1": "svāgataṃ mahāsārthavāha, asmākamasvāminīnāṃ svāmī bhava,",
    "S01divyav_u:071.025_2": "apatikānāṃ patiralayanānāṃ layano 'dvīpānāṃ dvīpo 'trāṇānāṃ trāṇo 'śaraṇānāṃ śaraṇamaparāyaṇānāṃ parāyaṇaḥ/",
    "S01divyav_u:071.027_0": "imāni ca te 'nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni,",
    "S01divyav_u:071.027_1": "prabhūtāni ca jāmbudvīpakāni ratnāni,",
    "S01divyav_u:071.027_2": "tadyathā -- maṇayo muktā vaidūryaśaṅkhaśilāpravālarajatajātarūpamaśmagarbhamusāragalvo lohitikā dakṣiṇāvartāḥ/",
    "S01divyav_u:071.028_0": "etāni ca te ratnāni/",
    "S01divyav_u:071.030_0": "tvaṃ cāsmābhiḥ sārdhaṃ krīḍasva ramasva paricārayasva/",
    "S01divyav_u:071.031_0": "tatra te tāsu mātṛsaṃjñnā upasthāpayitavyā, bhaginīsaṃjñnā duhitṛsaṃjñnā upasthāpayitavyā/",
    "S01divyav_u:071.032_0": "daśākuśalāḥ karmapathā vigarhitavyāḥ, daśa kuśalāḥ karmapathāḥ saṃvarṇayitavyāḥ/",
    "S01divyav_u:071.032_1": "subahvapi te [72]pralobhyamānena rāgasaṃjñnā notpādayitavyā/",
    "S01divyav_u:072.001_0": "sacedutpādayiṣyasi tatraivānayena vyasanamāpatsyase/",
    "S01divyav_u:072.002_0": "sūpasthitasmṛtestava saphalaḥ śramo bhaviṣyati/",
    "S01divyav_u:072.002_1": "yadyapi te subhāṣitasyārghamaṇiṃ prayaccheyuḥ,",
    "S01divyav_u:072.002_2": "tatastvayā nipuṇaṃ praṣṭavyāh -- asya ratnasya bhaginyaḥ ko 'nubhāva iti/",
    "S01divyav_u:072.003_0": "evaṃ dvitīyaṃ kinnaranagaramanuprāptasyāṣṭau kinnarakanyā nirgamiṣyanti,",
    "S01divyav_u:072.003_1": "tāsāṃ pūrvikānāmantikādabhirūpatarāśca/",
    "S01divyav_u:072.005_0": "tatrāpi te eṣānupūrvī karaṇīyā/",
    "S01divyav_u:072.005_1": "yāvaccaturthakinnaranagaraprāptasya te dvātriṃśat kinnarakanyā nirgamiṣyanti tāsāṃ pūrvikānāmantikādabhirūpatarāśca darśanīyatarāśca prāsādikatarāścāpsarasah -- pratispardhinyaḥ/",
    "S01divyav_u:072.007_0": "śatasahasraśobhitā bhaviṣyanti/",
    "S01divyav_u:072.007_1": "tatrāpi te eṣaivānupūrvī karaṇīyā/",
    "S01divyav_u:072.007_2": "ityuktvā sā devatā tatraivāntarhitā//",
    "S01divyav_u:072.009_0": "atha supriyo mahāsārthavāhaḥ pramuditamanāḥ sukhapratibuddhaḥ kālyamevo 'tthāya sauvarṇaṃ kinnaranagaramanuprāptaḥ/",
    "S01divyav_u:072.010_0": "dvāramūlamupasaṃkramya trikoṭayati/",
    "S01divyav_u:072.010_1_0": "tataḥ supriyeṇa mahāsārthavāhena trikoṭite dvāre catasraḥ kinnarakanyā nirgatā abhirūpā",
    "S01divyav_u:072.010_1_1": "darśanīyāḥ prāsādikāścāturyamādhuryasampannāḥ sarvāṅgapratyaṅgopetāḥ paramarūpābhijātā",
    "S01divyav_u:072.010_1_2": "hasitaramitaparicāritanṛttagītavāditrakalāsvabhijñnāḥ/",
    "S01divyav_u:072.013_0": "tā evamāhuh -- etu mahāsārthavāhaḥ/",
    "S01divyav_u:072.013_1": "svāgataṃ mahāsārthavāha/",
    "S01divyav_u:072.013_2": "asmākamasvāminīnāṃ svāmī bhava,",
    "S01divyav_u:072.013_3": "apatīnāṃ patiralayanānāṃ layano 'dvīpānāṃ dvīpo 'śaraṇānāṃ śaraṇo 'trāṇānāṃ trāṇo 'parāyaṇānāṃ parāyaṇaḥ/",
    "S01divyav_u:072.015_0": "imāni ca te 'nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni vanaramaṇīyāni puṣkariṇīramaṇīyāni ca/",
    "S01divyav_u:072.016_0": "jāmbudvīpakāni ratnāni, tadyathāmaṇayo muktā vaidūryaśaṅkhaśilāpravālarajatajātarūpamaśmagarbho musāragalvo lohitikā dakṣiṇāvartāh etāni ca/",
    "S01divyav_u:072.018_0": "tvaṃ cāsmābhiḥ sārdhaṃ krīḍasva ramasva paricārayasva/",
    "S01divyav_u:072.018_1": "atha supriyaṃ mahāsārthavāhaṃ sūpasthitasmṛtiṃ tāḥ kinnarakanyāḥ sarvāṅgairanuparigṛhya sauvarṇaṃ kinnaranagaraṃ praveśya prāsādamabhiropya prajñnapta evāsane niṣādayanti/",
    "S01divyav_u:072.020_0": "niṣaṇṇaḥ supriyo mahāsārthavāho daśākuśalān karmapathān vigarhati,",
    "S01divyav_u:072.020_1": "daśa kuśalān karmapathān saṃvarṇayati,",
    "S01divyav_u:072.020_2": "subahvapi pralobhyamāno na śakyate skhalayitum/",
    "S01divyav_u:072.022_0": "tuṣṭāśca tāḥ kinnarakanyāḥ kathayanti -- āścaryam yatredānīṃ daharaśca bhavān dharmakāmaśca/",
    "S01divyav_u:072.023_0": "na ca kāmeṣu sajjase vā badhyase vā/",
    "S01divyav_u:072.023_1": "prabhūtaiśca ratnaiśca pravārayanti/",
    "S01divyav_u:072.023_2": "dharmadeśanāvarjitāśca ekaṃ saubhāsinikaṃ ratnamanuprayacchanti/",
    "S01divyav_u:072.024_0": "tataḥ supriyo mahāsārthavāhastasya ratnasya prabhāvānveṣī kathayati -- asya ratnasya bhaginyaḥ ko 'nubhāva iti/",
    "S01divyav_u:072.025_0_0": "tāḥ kathayanti -- yatkhalu sārthavāha jānīyāh -- tadeva poṣadhe panñcadaśyāṃ śiraḥsnāta",
    "S01divyav_u:072.025_0_1": "upoṣadhoṣita idaṃ maṇiratnaṃ dhvajāgre āropya yojanasahasraṃ sāmantakena yo yenārthī",
    "S01divyav_u:072.025_0_2": "bhavati hiraṇyena vā suvarṇena vā annena vā vastreṇa vā pānena vā alaṃkāraviśeṣeṇa",
    "S01divyav_u:072.025_0_3": "vā dvipādena vā catuṣpādena vā yānena vā vāhanena vā dhanena vā dhānyena vā,",
    "S01divyav_u:072.029_0": "sahacittotpādād vāgniścāraṇena yathepsitāścopakaraṇaviśeṣā ākāśādavatariṣyanti/",
    "S01divyav_u:072.030_0": "ayamasya ratnasyānubhāvaḥ/",
    "S01divyav_u:072.030_1_0": "atha supriyo mahāsārthavāhastāḥ kinnarakanyā dharmyayā kathayā saṃdarśya samādāpya",
    "S01divyav_u:072.030_1_1": "samuttejya saṃpraharṣya mātṛbhaginīduhitṛvat pratisaṃmodya sauvarṇāt kinnaranagarāt",
    "S01divyav_u:072.030_1_2": "pratiniṣkrāntaḥ/",
    "S01divyav_u:072.032_0": "adrākṣīt supriyo [73]mahāsārthavāho rūpyamayaṃ kinnaranagaramārāmasampannaṃ vanasampannaṃ puṣkariṇīsampannam/",
    "S01divyav_u:073.001_0": "tatrāpi supriyeṇa sārthavāhena trikoṭite dvāre'ṣṭau kinnarakanyā nirgatāḥ/",
    "S01divyav_u:073.002_0": "tā apyevamāhuh -- etu mahāsārthavāhaḥ/",
    "S01divyav_u:073.003_0": "svāgataṃ mahāsārthavāhāya/",
    "S01divyav_u:073.003_1": "asmākamasvāmikānāṃ svāmī bhava,",
    "S01divyav_u:073.003_2": "pūrvadyāvattābhirapi dharmadeśanāvarjitābhistadviśiṣṭataraṃ dvisāhasrayojanavarṣakaṃ maṇiratnamanupradattam/",
    "S01divyav_u:073.004_0_0": "tatrāpi supriyo mahāsārthavāhastāḥ kinnarakanyā dharmyayā kthayā saṃdarśya samādāpya",
    "S01divyav_u:073.004_0_1": "samuttejya saṃpraharṣya mātṛbhaginīduhitṛvat pratisaṃmodya rūpyamayāt kinnaranagarāt",
    "S01divyav_u:073.004_0_2": "pratiniṣkrānto yāvat tṛtīyaṃ vaiḍūryamayaṃ kinnaranagaramanuprāptaḥ/",
    "S01divyav_u:073.007_0": "tatrāpi supriyeṇa sārthavāhena trikoṭite dvāre ṣoḍaśa kinnarakanyā nirgatāḥ,",
    "S01divyav_u:073.007_1": "tāsāṃ pūrvikānāmantikādabhirūpatarāśca prāsādikatarāśca/",
    "S01divyav_u:073.008_0": "tā api dharmadeśanāvarjitāstata eva viśiṣṭataraṃ saubhāsinikaṃ trisāhasrayojanikaṃ ratnamanuprayacchanti/",
    "S01divyav_u:073.009_0": "tataḥ supriyo mahāsārthavāhastasya ratnasya prabhāvānveṣī kathayati -- asya ratnasya bhaginyaḥ ko'nubhāva iti? kinnarakanyāḥ kathayanti -- pūrvavat/",
    "S01divyav_u:073.011_0": "supriyo mahāsārthavāhastāḥ kinnarakanyā dharmyayā kathayā saṃdarśya samādāpya samuttejya saṃpraharṣya mātṛbhaginīduhitṛvat pratisaṃmodya tṛtīyāt kinnaranagarāt pratiniṣkrāntaḥ/",
    "S01divyav_u:073.013_0_0": "adrākṣīt supriyo mahāsārthavāhaścaturthaṃ catūratnamayaṃ kinnaranagaramārāmodyānaprāsādadevakulapuṣkariṇītaḍāgasuvibhaktarathyāvīthīcatvaraśṛṅgāṭakāntarāpaṇasuracitagandhojjvalaṃ",
    "S01divyav_u:073.013_0_1": "nānāgītavāditayuvatimadhurasvaravajravaiḍūryaśātakumbhamayaprākāratoraṇopaśobhitam/",
    "S01divyav_u:073.015_0": "dvāraṃ trirākoṭayati/",
    "S01divyav_u:073.015_1": "tataḥ supriyeṇa sārthavāhena trirākoṭite dvāre dvātriṃśat kinnarakanyā nirgatāḥ,",
    "S01divyav_u:073.015_2": "tāsāṃ pūrvikāṇāmantikādabhirūpatarāśca darśanīyatarāścāpsarasaḥpratispardhinyaḥ śatasahasraśobhitāḥ/",
    "S01divyav_u:073.017_0": "tā apyevamāhuh -- etu mahāsārthavāhaḥ/",
    "S01divyav_u:073.018_0": "svāgataṃ mahāsārthavāhāya/",
    "S01divyav_u:073.018_1": "asamākamasvāmikānāṃ svāmī bhava,",
    "S01divyav_u:073.018_2": "apatīnāṃ patiralayanānāṃ layano 'dvīpānāṃ dvīpo 'śaraṇānāṃ śaraṇo 'trāṇānāṃ traṇo 'parāyaṇānāṃ parāyaṇaḥ/",
    "S01divyav_u:073.020_0": "imāni ca te 'nnagṛhāṇi pānagṛhāṇi vastragṛhāṇi śayanagṛhāṇyārāmaramaṇīyāni vanaramaṇīyāni puṣkariṇīramaṇīyāni/",
    "S01divyav_u:073.021_0": "prabhūtāni ca jāmbudvīpakāni ratnāni,",
    "S01divyav_u:073.021_1": "tadyathā -- maṇayo muktā vaiḍūryaśaṅkhaśilāpravālarajataṃ jātarūpamaśmagarbho musāragalvo lohitikā dakṣiṇāvartāḥ/",
    "S01divyav_u:073.023_0": "etāni ca te vayaṃ ca/",
    "S01divyav_u:073.023_1": "asmābhiḥ sārdhaṃ krīḍasva ramasva paricārayasva/",
    "S01divyav_u:073.023_2": "tatrāpi supriyo mahāsārthavāhaḥ sūpasthitasmṛtistāḥ kinnarakanyā vividhairdharmapadavyanñjanaiḥ paritoṣayāmāsa/",
    "S01divyav_u:073.025_0": "tuṣṭāśca tāḥ kinnarakanyāḥ supriyaṃ mahāsārthavāhaṃ sarvāṅgairanuparigṛhya catūratnamayaṃ kinnaranagaramanupraveśya prāsādamabhiropya prajñnapta evāsane niṣādayanti/",
    "S01divyav_u:073.026_0": "niṣaṇṇaḥ supriyo mahāsārthavāho daśākuśalān karmapathān vigarhati,",
    "S01divyav_u:073.026_1": "daśa kuśalān karmapathān saṃvarṇayati,",
    "S01divyav_u:073.026_2": "subahvapi pralobhyamāno na śakyate skhalayitum/",
    "S01divyav_u:073.028_0": "tuṣṭāśca tāḥ kinnarakanyāḥ kathayanti -- āścaryam yatredānīṃ daharaśca bhavān dharmakāmaśca/",
    "S01divyav_u:073.029_0": "na ca kāmeṣu sajjase vā badhyase vā/",
    "S01divyav_u:073.029_1": "prabhūtaiśca ratnaiḥ pravārayanti/",
    "S01divyav_u:073.030_0": "tā api dharmadeśanāvarjitāḥ saubhāsinikaṃ jāmbudvīpapradhānamanarghyeyamūlyamanantaguṇaprabhāvaṃ badaradvīpamāpattane sarvasvabhūtaṃ ratnamanuprayacchanti/",
    "S01divyav_u:073.031_0": "evaṃ ca kathayanti -- idamasmākaṃ mahāsārthavāha maṇiratnaṃ badareṇa bhrātrā kinnararājñnā anupradattam,",
    "S01divyav_u:073.031_1": "asmin badaradvīpamahāpattane [74]cihnabhūtamālakṣyabhūtaṃ maṇḍanabhūtaṃ ca/",
    "S01divyav_u:074.001_0_0": "tataḥ supriyo mahāsārthavāhaḥ kathayati -- asya ratnasya ko 'nubhāva iti? tāḥ kathayanti",
    "S01divyav_u:074.001_0_1": "-- yatkhalu mahāsārthavāha jānīyāh -- idaṃ maṇiratnaṃ tadeva poṣadhoṣito dhvajāgre",
    "S01divyav_u:074.001_0_2": "baddhvā āropya kṛtsne jambudvīpe ghaṇṭāvaghoṣaṇaṃ karaṇīyam -- śṛṇvantu bhavanto",
    "S01divyav_u:074.001_0_3": "jambudvīpanivāsinaḥ stīmanuṣyāḥ,",
    "S01divyav_u:074.001_1_0": "yuṣmākam yo yenarthī upakaraṇaviśeṣeṇa hiraṇyena vā subarṇena vā ratnena vā annena",
    "S01divyav_u:074.001_1_1": "vā pānena vā vastreṇa vā bhojanena vā alaṃkāraviśeṣeṇa vā dvipadena vā catuṣpadena",
    "S01divyav_u:074.001_1_2": "vā vāhanena vā yānena vā dhanena vā dhānyena vā sa cittamutpādayatu,",
    "S01divyav_u:074.007_0": "sahacittotpādādvāgniścāraṇena ca yathepsitāścopakaraṇaviśeṣa asya ratnasyānubhāvādākāśādavatariṣyanti/",
    "S01divyav_u:074.008_0": "ayaṃ tu prativiśeṣah -- yāni cāsya lokasya bhavanti mahābhayāni,",
    "S01divyav_u:074.008_1": "tadyathā -- rājato vā cairato vā agnito vā udako vā manuṣyato vā amiṣyato vā siṃhato vā vyāghrato vā dvīpatarakṣuto vā yakṣyarākṣasapretapiśācakumbhāṇḍapūtanakaṭapūtanato vā,",
    "S01divyav_u:074.008_2": "ītayopadravo vā, upasargo vā, anāvṛṣṭirvā durbhikṣabhayāni vā,",
    "S01divyav_u:074.008_3": "asminnucchrite ratnaviśeṣe ima īrayopadravā na bhaviṣyanti/",
    "S01divyav_u:074.012_0": "iryuktvā tāḥ kinnarakanyāḥ supriyaṃ mahāsārthavāhaṃ saṃrādhayāmāsuh --- sādhu sādhu mahāsārthavāha,",
    "S01divyav_u:074.012_1": "nistīrṇāni mahāsamudraparvatanadīkāntārāṇi/",
    "S01divyav_u:074.013_0": "pūritā te dṛḍhasupratijñā/",
    "S01divyav_u:074.014_0": "saphalīkṛtā te śraddhā/",
    "S01divyav_u:074.014_1": "te gopitānīndriyāṇi/",
    "S01divyav_u:074.014_2": "sādhitā badaradvīpamahāpattanayātrā/",
    "S01divyav_u:074.015_0": "adhigataṃ te sarvajanamanorathasampādakaṃ jambudvīpapradhānaṃ ratnaviśeṣam/",
    "S01divyav_u:074.015_1": "api tu yena tvaṃ pathenāgataḥ, amanuṣyāstāvat, pralayaṃ gaccheyuḥ prāgeva manuṣyāḥ/",
    "S01divyav_u:074.016_0": "anyadeva vayaṃ sanmārgaṃ vyapadekṣyāmaḥ kṣipraṃ vārāṇasīgamanāya/",
    "S01divyav_u:074.017_0": "tacchṛṇu, manasi kuru, bhāṣiṣyāmah -- itaḥ paścime digbhāge sapta pratānatikramya mahāparvata uccaḥ/",
    "S01divyav_u:074.018_0": "tasmin parvate lohitākṣo nāma rākṣasaḥ prativasati raudraḥ paraprāṇaharaḥ/",
    "S01divyav_u:074.019_0": "sa ca parvato 'manuṣyavacaritaḥ kṛṣṇamandhakāraṃ savisphuliṅgaṃ vāyuṃ mokṣayati/",
    "S01divyav_u:074.020_0": "tatra te etadeva ratnaṃ dhvajāgre 'varopayitvā gantavyam/",
    "S01divyav_u:074.020_1": "ratnaprabhāvācca te ītayo vilayaṃ gamiṣyanti/",
    "S01divyav_u:074.021_0": "mahāparvatamatikramya aparaparvataḥ/",
    "S01divyav_u:074.021_1": "tasmin parvate 'gnimukho nāgaḥ prativasati/",
    "S01divyav_u:074.022_0": "sa tava gandhamāghrāya sapta rātriṃdivasānyaśaniṃ pātayiṣyati/",
    "S01divyav_u:074.022_1": "tatra ratnaguhāṃ samanviṣya praveṣṭavyam/",
    "S01divyav_u:074.023_0": "saptarātrasya cātyayādduṣṭanāgaḥ svapiṣyati/",
    "S01divyav_u:074.023_1": "śayite diṣṭanāge parvatamadhiroḍhavyam/",
    "S01divyav_u:074.023_2": "tatra drakṣyasi samaṃ bhūmipradeśamakṛṣṭoptaṃ ca taṇḍulaphalaśālimakaṇakamatuṣaṃ śuciṃ niṣphuṭigandhikaṃ caturaṅgulaparyavanaddham/",
    "S01divyav_u:074.025_0": "yastamaṣṭamyāṃ panñcadaśyāṃ vā bālāho'śvarājaḥ paribhujya sukhī arogo balavān prīṇitendriyaḥ pūrvakāyamabhyunnamayyodānamudānayati -- kaḥ pāragāmī,",
    "S01divyav_u:074.025_1": "kaḥ pāragāmī, kaṃ pāraṃ nayāmi, svastikṣemābhyāṃ jambudvīpamanuprāpayāmi,",
    "S01divyav_u:074.025_2": "sa tvayopasaṃkramya idaṃ syādvacanīyam -- ahaṃ pāragāmī,",
    "S01divyav_u:074.025_3": "māṃ pāraṃ naya, māṃ svastikṣemābhyāṃ vārāṇasīmanuprāpaya/",
    "S01divyav_u:074.028_0_0": "atha sa supriyo mahāsārthavāhastāḥ kinnarakanyā dharmyayā kathayā saṃdarśya samādāpya",
    "S01divyav_u:074.028_0_1": "samuttejya saṃpraharṣya mātṛduhitṛvat pratisamodya yathoddiṣṭena mārgeṇa yathoktena",
    "S01divyav_u:074.028_0_2": "vidhinā anupūrveṇa taṃ bhūmipradeśamanuprāptaḥ/",
    "S01divyav_u:074.030_0": "sa ca bālāho'śvarājaścarannevamāha -- kaḥ pāragāmī,",
    "S01divyav_u:074.030_1": "kaḥ pāragāmī, kaṃ pāraṃ nayāmi, svastikṣemābhyāṃ jambudvīpamanuprāpayāmi? tataḥ supriyo mahāsārthavāno yena bālāho 'śvarājastenopasaṃkrāntaḥ/",
    "S01divyav_u:075.001_0": "[74]upasaṃkramya ekāṃsamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bālāho 'śvarājastenānñjaliṃ praṇamya bālāhamaśvarājamidavocat -- ahaṃ pāragāmī,",
    "S01divyav_u:075.003_0": "svastikṣemābhyāṃ vārāṇasīmanuprāpaya/",
    "S01divyav_u:075.003_1": "evamukte bālāho 'śvarājaḥ supriyaṃ mahāsārthavāhamidamavocat -- na te mahāsārthavāha mama pṛṣṭhādhirūḍhena diśo nāvalokayitavyāḥ,",
    "S01divyav_u:075.005_0": "ityuktvā bālāho'śvarājaḥ pṛṣṭhamupanāmayati/",
    "S01divyav_u:075.005_1": "atha supriyo mahāsārthavāho bālāhasyāśvarājasya pṛṣṭhamadhiruhya yathānuśiṣṭo 'lpaiśca kṣaṇalavamuhūrtairvārāṇasīmanuprāptaḥ/",
    "S01divyav_u:075.006_0": "sva uyhāne 'vataritaḥ/",
    "S01divyav_u:075.007_0": "avatīrya supriyo mahāsārthavāho bālāhāśvarājapṛṣṭhādbālāhāśvarājaṃ tripradakṣiṇīkṛtya pādābhivandanaṃ karoti/",
    "S01divyav_u:075.008_0": "tato bālāho 'śvarājaḥ supriyaṃ mahāsārthavāhaṃ saṃrādhayāmāsa -- sādhu sādhu mahāsārthavāha/",
    "S01divyav_u:075.009_0": "nistīrṇāni te mahāsamudraparvatanadīkāntārāṇi/",
    "S01divyav_u:075.009_1": "pūritā te dṛḍhapratijñnā/",
    "S01divyav_u:075.010_0": "saphalīkṛtaste 'dhvā/",
    "S01divyav_u:075.010_1": "gopitānīndrayāṇi/",
    "S01divyav_u:075.010_2": "sādhitā te badaradvīpamahāpattanayātrā/",
    "S01divyav_u:075.010_3": "adhigataste sarvajanamanorathasampādako jambudvīpasya pradhāno ratnaviśeṣaḥ/",
    "S01divyav_u:075.011_0": "evaṃ hi parahitārthamabhyudyatāḥ kurvanti sattvaviśeṣāḥ/",
    "S01divyav_u:075.012_0": "ityuktvā bālāho 'śvarājaḥ prakrāntaḥ/",
    "S01divyav_u:075.012_1": "athāciraprakrānte bālāhe 'śvarājani supriyo mahāsārthavāhaḥ svagṛhaṃ praviṣṭaḥ/",
    "S01divyav_u:075.013_0": "aśrauṣurvārāṇasīnivāsinaḥ paurā brahmadattaśca kāśirājah -- supriyo mahāsārthavāhaḥ pūrṇena varṣaśatena saṃsiddhayātraḥ pūrṇamanorathaḥ svagṛhamanuprāpta iti/",
    "S01divyav_u:075.015_0": "śrutvā ca punarbrahmadattaḥ kāśirāja ānanditaḥ/",
    "S01divyav_u:075.015_1": "pauravargaḥ supriyaṃ sārthavāhaṃ saṃrādhayāmāsa/",
    "S01divyav_u:075.016_0": "aśrauṣīt tat pūrvakaṃ caurasahasramanyaśca jano dhanārthī -- supriyo mahāsārthavāhaḥ saṃsiddhayātraḥ paripūrṇamanoratha āgata iti/",
    "S01divyav_u:075.017_0": "srutvā ca punarupasaṃkramya supriyaṃ mahāsārthavāhamidamavocan -- parikṣīṇadhanāḥ sma iti/",
    "S01divyav_u:075.018_0": "evamukte mahāsārthavāhastān sarvān maitreṇa cakṣuṣā vyavalokya vijñnāpayati -- gacchatu bhavantaḥ svakasvakeṣu vijiteṣu/",
    "S01divyav_u:075.019_0": "yo yenārthī upakaraṇaviśeṣeṇa bhavati, sa tasyārthe cittamutpādayatu, vācaṃ ca niścārayatu/",
    "S01divyav_u:075.020_0": "śrutvā ca punaḥ prakrāntaḥ/",
    "S01divyav_u:075.020_1": "atha supriyo mahāsārthavāhastadeva poṣadhe panñcadaśyāṃ śiraḥsnāta upoṣadhoṣito yattatprathamalabdhaṃ maṇiratnaṃ dhvajāgre āropya vācaṃ ca niścārayati,",
    "S01divyav_u:075.020_2": "yojanasahasrasāmantakena yathepsitāni sattvānāmupakaraṇānyutpadyante,",
    "S01divyav_u:075.020_3": "sahābhidhānacca yo yenārthī tasya tadvarṣaṃ bhavati/",
    "S01divyav_u:075.023_0": "tataḥ paripūrṇamanorathāste sattvāḥ/",
    "S01divyav_u:075.024_0": "taccaurasahasraṃ supriyeṇa mahāsārthavāhena daśasu kuśaleṣu karmapatheṣu pratiṣṭhāpitaḥ//",
    "S01divyav_u:075.025_0": "atrāntarāt kālagate brahmadatte kāśirājani paurāmātyaiḥ supriyo mahāsārthavāho rājābhiṣekeṇābhiṣiktaḥ/",
    "S01divyav_u:075.026_0_0": "mahābhiṣiktena supriyeṇa mahārājñnā dvitīyaṃ maṇiratnaṃ dhvajāgre āropya pūrvavidhinā",
    "S01divyav_u:075.026_0_1": "dvīyojanasahasrasāmantakena yathepsitāni sattvānāmupakaraṇānyutpadyantāmiti sahābhidhānācca",
    "S01divyav_u:075.026_0_2": "yo yenārthī tasya tadvarṣati/",
    "S01divyav_u:075.028_0": "tṛtīyena maṇiratnena yathoktena vidhinā dhvajāgrocchritena yathepsitopakaraṇaviśeṣavarṣaṇāni saṃpannāni/",
    "S01divyav_u:075.029_0": "evaṃ triyojanasahasrasāmantakenopakaraṇaiḥ strīmanuṣyāḥ saṃtarpitāḥ/",
    "S01divyav_u:075.030_0_0": "tato 'nupūrveṇa jambudvīpaiśvaryabhūtena supriyeṇa mahārājñnā tadeva poṣadhe panñcadaśyāṃ",
    "S01divyav_u:075.030_0_1": "śiraḥsnātenopoṣadhoṣitena kṛtsne jambudvīpe ghaṇṭāvaghoṣaṇaṃ kṛtvā upakaraṇotpannābhilāṣiṇāṃ",
    "S01divyav_u:075.030_0_2": "strīmanuṣyāṇāṃ jambudvīpanivāsinām yanmaṇiratnaṃ badaradvīpamahāpattanasarvasvabhūtam",
    "S01divyav_u:075.030_0_3": "yathepsitam [76]sarvopakaraṇavarṣiṇaṃ dhvajāgre āropayāmāsa/",
    "S01divyav_u:076.001_0": "samanantaraṃ dhvajāgrāvaropite tasmiñ jambudvīpapradhānamaṇiratne kṛtsno jambudvīpanivāsī mahājanakāyo yathepsitairupakaraṇaviśeṣaiḥ saṃtarpitaḥ/",
    "S01divyav_u:076.003_0": "upakaraṇasaṃtarpitaśca jambudvīpanivāsī janakāyaḥ supriyeṇa rājñnā daśasu kuśaleṣu karmapatheṣu pratiṣṭhāpitaḥ/",
    "S01divyav_u:076.004_0_0": "tato jyeṣṭhaṃ kumāraṃ rājyaiśvaryādhipatye partiṣṭhāpya rājarṣibrahmacaryaṃ caritvā",
    "S01divyav_u:076.004_0_1": "caturo brahmān vihārān bhāvayitvā kāmeṣu kāmacchandaṃ prahāya tadbahulavihārī brahmalokasabhāgatāyāṃ",
    "S01divyav_u:076.004_0_2": "copapanno mahābrahmā saṃvṛttaḥ/",
    "S01divyav_u:076.007_0": "bhagavanāha -- kiṃ manyadhve bhikṣavo yo 'sau supriyo nāma mahāsārthavāhaḥ,",
    "S01divyav_u:076.007_1": "ahameva tena kālena tena samayena bodhisattvacaryāyāṃ vartitavān/",
    "S01divyav_u:076.008_0": "yattaccaurasahasram, etadeva bhikṣasahasram/",
    "S01divyav_u:076.009_0": "yā sā pūrvadevatā, kāśyapaḥ samyaksambuddho bodhisattvabhūtaḥ sa tena kālena tena samayena/",
    "S01divyav_u:076.010_0": "yaścāsau magho mahāsārthavāhaḥ, eṣa eva śāriputro bhukṣuḥ sa tena kā",
    "S01divyav_u:076.010_1": "lena tena samayena/",
    "S01divyav_u:076.011_0": "yaścāsau nīlādo nāma mahāyakṣaḥ, eṣa evānando bhikṣustena kālena tena samayena/",
    "S01divyav_u:076.012_0": "yaścāsau candraprabho yakṣaḥ, eṣa evāniruddho bhikṣuḥ sa tena kālena tena samayena/",
    "S01divyav_u:076.012_1": "yaścāsau lohitākṣo nāma mahāyakṣaḥ, sa eṣa eva devadattastena kalena tena samayena/",
    "S01divyav_u:076.013_0": "yaścāsau agnimukho nāma nāgaḥ, eṣa eva māraḥ pāpīyān sa tena kalena tena samayena/",
    "S01divyav_u:076.014_0": "yaścāsau bālāho 'śvarājaḥ, maitreyo boddhisattvastena kālena tena samayena/",
    "S01divyav_u:076.015_0": "tadā tāvanmayā bhikṣavo dṛḍhapratijñnena pratijñnāpūraṇārthaṃ saptavārāṃścaurasahasrāt sārthaḥ paritrātaḥ/",
    "S01divyav_u:076.016_0": "aparituṣṭāṃśca caurān viditvā dṛḍhapratijñnā kṛtā/",
    "S01divyav_u:076.017_0_0": "kṛtvā cānekairduṣkaraśatasahasrairbadaradvīpamahāpattanasya yātrāṃ sādhayitvā caurasahasrapramukhaṃ",
    "S01divyav_u:076.017_0_1": "kṛtsnaṃ jambudvīpaṃ dhanena saṃtarpayitvā daśasu kuśaleṣu karmapatheṣu pratiṣṭhāpitaḥ/",
    "S01divyav_u:076.019_0": "idānīmapi mayā anekairduṣkaraśatasahasrairanuttaraṃ jñnānamadhigamya maitrāyatā karuṇayā saptakṛtvaścaurasahasrasakāśāt sārthaḥ paritrātaḥ/",
    "S01divyav_u:076.020_0": "aparituṣṭaṃ ca caurasahasraṃ viditvā yāvadāptaṃ dhanena saṃtarpayitvā atyantaniṣṭhe 'nuttare yogakṣeme nirvāṇe pratiṣṭhāpitāḥ/",
    "S01divyav_u:076.021_0": "anekāni ca devamanuṣyaśatasahasrāṇi yakṣarākṣasapretapiśācakumbhāṇḍapūtanakaṭapūtanakoṭiśatasahasrāṇi śaraṇagamanaśikṣāpadeṣu pratiṣṭhāpitāni/",
    "S01divyav_u:076.024_0": "idamavocadbhagavān/",
    "S01divyav_u:076.024_1": "āttamanasaste bhikṣavo bhagavato bhāṣitamabhyanandan//",
    "S01divyav_u:076.025_0": "iti śrīdivyāvadāne supriyāvadānamaṣṭamam//",
    "S01divyav_u:98_0": "********** Avadāna 9 **********",
    "S01divyav_u:077.001_0": "div9 meNDhakagRhaptivibhūtiparicchedaḥ/",
    "S01divyav_u:077.002_0": "śrāvastyāṃ nidānam/",
    "S01divyav_u:077.002_1": "tena khalu samayena bhadraṃkare nagare ṣaḍ janā mahāpuṇyāḥ prativasanti--meṇḍhako gṛhapatir meṇḍhakapatnī meṇḍhakaputro meṇḍhakasnuṣā meṇḍhakadāso meṇḍhakadāsī/",
    "S01divyav_u:077.004_0": "kathaṃ meṇḍhako gṛhapatirjñāto mahāpuṇyah? sa yadi riktakāni kośakoṣṭhāgārāṇi paśyati,",
    "S01divyav_u:077.005_0": "evaṃ meṇḍhako gṛhapatirjñāto mahāpuṇyaḥ/",
    "S01divyav_u:077.005_1": "kathaṃ meṇḍhakapatnī? sā ekasyārthāya sthālikāṃ sādhayati, śatāni sahasrāṇi ca bhuñjate/",
    "S01divyav_u:077.006_0": "evaṃ meṇḍhakapatnī/",
    "S01divyav_u:077.006_1": "kathaṃ meṇḍhakaputrah? tasya pañcaśatiko nakulako kaṭyāṃ baddhastiṣṭhati/",
    "S01divyav_u:077.007_0": "sa yadi śataṃ sahasraṃ vā parityajati, tadā pūrṇa eva tiṣṭhati, na parikṣīyate/",
    "S01divyav_u:077.008_0": "evaṃ meṇḍhakaputraḥ/",
    "S01divyav_u:077.008_1": "kathaṃ meṇḍhakasnuṣā? sā ekasyārthāya gandhaṃ saṃpādayati, śatasahasrasya paryāptirbhavati/",
    "S01divyav_u:077.009_0": "evaṃ meṇḍhakasnuṣā/",
    "S01divyav_u:077.010_0": "kathaṃ meṇḍhakadāsah? sa yadaikaṃ halasīraṃ kṛṣati, tadā sapta sīrāḥ kṛṣṭā bhavanti/",
    "S01divyav_u:077.010_1": "evaṃ meṇḍhakadāsaḥ/",
    "S01divyav_u:077.010_2": "kathaṃ meṇḍhakadāsī mahāpuṇyā? sā yadaikaṃ vastu rakṣati, tatsaptaguṇaṃ syāt/",
    "S01divyav_u:077.011_0": "yadā ekamātraṃ pratijāgarti, tadā sapta mātrāḥ saṃpadyante/",
    "S01divyav_u:077.012_0": "evaṃ maṇḍhakadāsī mahāpuṇyā//",
    "S01divyav_u:077.013_0_0": "dharmatā khalu buddhānāṃ bhagavatāṃ mahākāruṇikānāṃ caturoghottīrṇānāṃ caturṛddhipādacaraṇatalasupratiṣṭhitānāṃ",
    "S01divyav_u:077.013_0_1": "caturṣu saṃgrahavastuṣu dīrgharātrakṛtaparicayānāṃ pañcāṅgavipratihīṇānāṃ pañcagatisamatikrāntānāṃ",
    "S01divyav_u:077.013_0_2": "ṣaḍaṅgasamanvāgatānāṃ ṣaṭpāramitāparipūrṇānāṃ saptabodhyaṅgakusumāḍhyānāmaṣṭāṅgamārgadeśikānāṃ",
    "S01divyav_u:077.013_0_3": "navānupūrvasamāpattikuśalānāṃ daśabalabalināṃ daśadiksamāpūrṇayaśasāṃ daśaśatavaśavartiprativiśiṣṭānāṃ",
    "S01divyav_u:077.013_0_4": "trī rātrestrirdivasasya ṣaṭkṛtvo rātriṃdivasasya buddhacakṣuṣā lokaṃ",
    "S01divyav_u:077.013_1": "vyavalokya jñānadarśanaṃ pravartate--ko hīyate,",
    "S01divyav_u:077.013_2": "ko vardhate, kaḥ kṛcchraprāptaḥ, kaḥ saṃkaṭaprāptaḥ, kaḥ saṃbādhaprāptaḥ, kaḥ kṛcchrasaṃkaṭasambādhaprāptaḥ,",
    "S01divyav_u:077.013_3": "ko 'pāyaniṃnaḥ, ko 'pāyapravaṇaḥ, ko 'pāyaprāgbhāraḥ, kamahamapāyamārgādvyutthāpya svargaphale mokṣe ca pratiṣṭhāpayeyam,",
    "S01divyav_u:077.013_4": "kasya kāmapaṅkanimagnasya hastoddhāramanupradadyām,",
    "S01divyav_u:077.013_5": "kamāryadhanavirahitamāryadhanaiśvaryādhipatye pratiṣṭhāpayāmi,",
    "S01divyav_u:077.013_6": "kasyānavaropitāni kuśalamūlānyavaropayeyam,",
    "S01divyav_u:077.013_7": "kasyāvaropitāni paripācayeyam,",
    "S01divyav_u:077.013_8": "kasya pakvāni vimocayeyam, kasyājñānatimirapaṭalaparyavanaddhanetrasya jñānāñjanaśalākayā cakṣurviśodhayeyam/",
    "S01divyav_u:077.025_0": "apyevātikramedvelāṃ sāgaro makarālayaḥ/",
    "S01divyav_u:077.026_0": "na tu vaineyavatsānāṃ buddho velāmatikramet//1//",
    "S01divyav_u:077.027_0": "sarvajñasaṃtānanivāsinī hi",
    "S01divyav_u:077.028_0": "kāruṇyadhenurmṛgayatyakhinnā/",
    "S01divyav_u:077.029_0": "vaineyavatsān bhavadurganaṣṭān",
    "S01divyav_u:077.030_0": "vatsān praṇaṣṭāniva vatsalā gauḥ//2//",
    "S01divyav_u:077.031_0": "bhagavān saṃlakṣayati--ayaṃ meṇḍhako gṛhapatiḥ saparivāro bhadraṃkare nagare prativasati/",
    "S01divyav_u:077.032_0": "tasya vaineyakālaṃ pakvamiva gaṇḍaṃ śastrābhinipātamavekṣate/",
    "S01divyav_u:077.032_1": "yannvahaṃ bhadraṃkareṣu janapadeṣu cārikām [78]careyam/",
    "S01divyav_u:078.001_0": "tatra bhagavānāyuṣmantamānandamāmantrayate--gaccha tvamānanda,",
    "S01divyav_u:078.001_1": "bhikṣūṇāmārocaya--tathāgato bhikṣavo bhadraṃkareṣu janapadeṣu cārikāṃ cariṣyati/",
    "S01divyav_u:078.002_0": "yo yuṣmākamutsahate tathāgatena sārdhaṃ bhadraṃkareṣu janapadeṣu cārikāṃ cartum,",
    "S01divyav_u:078.002_1": "sa cīvarakāṇi pratigṛhṇātu iti/",
    "S01divyav_u:078.003_0": "evaṃ bhadantetyāyuṣmānānando bhagavataḥ pratiśrutya bhikṣūṇāmārocayati--tathāgata āyuṣmanto bhadraṃkareṣu janapadeṣu cārikāṃ cariṣyati/",
    "S01divyav_u:078.005_0": "yo yuṣmākamutsahate tathāgatena sārdhaṃ bhadraṃkareṣu janapadeṣu cārikāṃ caritum,",
    "S01divyav_u:078.005_1": "sa cīvarakāṇi pratigṛhṇātu iti/",
    "S01divyav_u:078.006_0": "evamāyuṣmanniti te bhiṣava āyuṣmata ānandasya pratiśrutya pṛṣṭhataḥ pṛṣṭhataḥ samanubaddhā gacchanti/",
    "S01divyav_u:078.008_0_0": "atha bhagavān dānto dāntaparivāraḥ śāntaḥ śāntaparivāro mukto muktaparivāra āśvasta",
    "S01divyav_u:078.008_0_1": "āśvastaparivāro vinīto vinītaparivāro 'rhannarhatparivāro vītarāgo vītarāgaparivāraḥ",
    "S01divyav_u:078.008_0_2": "prāsādikaḥ prāsādikaparivāraḥ,",
    "S01divyav_u:078.008_1": "vṛṣabha iva gogaṇaparivṛtaḥ, siṃha iva daṃṣṭragaṇaparivāraḥ,",
    "S01divyav_u:078.008_2": "haṃsarāja iva haṃsagaṇaparivṛtaḥ,",
    "S01divyav_u:078.008_3": "suparṇa iva pakṣigaṇaparivṛtaḥ,",
    "S01divyav_u:078.008_4": "vipra iva śiṣyagaṇaparivṛtaḥ,",
    "S01divyav_u:078.008_5": "suvaidya ivāturagaṇaparivṛtaḥ,",
    "S01divyav_u:078.008_6": "śūra iva yodhagaṇaparivṛtaḥ, deśika ivādhvagaṇaparivṛtaḥ, sārthavāha iva vaṇiggaṇaparivṛtaḥ,",
    "S01divyav_u:078.008_7": "śreṣṭhīva paurajanaparivṛtaḥ,",
    "S01divyav_u:078.008_8": "koṭṭarāja iva mantriygaṇaparivṛtaḥ,",
    "S01divyav_u:078.008_9": "cakravartīva putrasahasraparivṛtaḥ,",
    "S01divyav_u:078.008_10": "candra iva nakṣatragaṇaparivṛtaḥ,",
    "S01divyav_u:078.008_11": "sūrya iva raśmisahasraparivṛtaḥ,",
    "S01divyav_u:078.008_12": "dhṛtarāṣṭra iva gandharvagaṇaparivṛtaḥ,",
    "S01divyav_u:078.008_13": "virūḍhaka iva kumbhāṇḍagaṇaparivṛto virūpākṣa iva nāgagaṇaparivṛtaḥ,",
    "S01divyav_u:078.008_14": "dhanada iva yakṣagaṇaparivṛtaḥ,",
    "S01divyav_u:078.008_15": "vemacittirivāsuragaṇaparivṛtaḥ,",
    "S01divyav_u:078.008_16": "śakra iva tridaśagaṇaparivṛtaḥ,",
    "S01divyav_u:078.008_17": "brahmeva brahmakāyikaparivṛtah,",
    "S01divyav_u:078.008_18_0": "stimita iva jalanidhiḥ, sajala iva jalanidhiḥ, vimada iva gajapatiḥ, sudāntairindriyairasaṃkṣobhiteryāpathapracāro",
    "S01divyav_u:078.008_18_1": "dvātriṃśatā mahāpuruṣalakṣaṇairaśītyānuvyañjanairvirājatagātro daśabhirbalaiścaturbhirvaiśāradyaistribhiḥ",
    "S01divyav_u:078.008_18_2": "smṛtyupasthānairmahākaruṇayā ca/",
    "S01divyav_u:078.019_0": "evamanekaguṇagaṇasamanvāgato buddho bhagavāñ janapadacārikayā bhadraṃkaraṃ nagaraṃ saṃprasthitaḥ/",
    "S01divyav_u:078.020_0": "yadā bhagavatā śrāvastyāṃ mahāprātihāryaṃ vidarśitam,",
    "S01divyav_u:078.020_1": "nirbhartsitā ānanditā devamanuṣyāḥ,",
    "S01divyav_u:078.020_2": "toṣitāni sajjanahṛdayāni, tadā bhagnaprabhāvāstīrthyāḥ pratyantān saṃśritāḥ/",
    "S01divyav_u:078.022_0": "tataḥ kecidbhadraṃkaraṃ nagaraṃ gatvā avasthitāḥ/",
    "S01divyav_u:078.023_0": "taiḥ śrutaṃ śramaṇa gautama āgacchatīti/",
    "S01divyav_u:078.023_1": "śrutvā ca punarvyathitāste parasparaṃ kathayanti--pūrvaṃ tāvadvayaṃ śramaṇena gautamena madhyadeśānnirvāsitāḥ/",
    "S01divyav_u:078.024_0": "sa yadīhāgamiṣyati, niyatamito 'pi nirvāsayiṣyati/",
    "S01divyav_u:078.025_0": "tadupāyasaṃvidhānaṃ kartavyamiti/",
    "S01divyav_u:078.025_1": "te kulopakaraṇaśālā upasaṃkramya kathayanti--dharmalābho dharmalābhaḥ/",
    "S01divyav_u:078.026_0": "te kathayanti--kimidam? avalokitā gamiṣyāmaḥ/",
    "S01divyav_u:078.026_1": "kasyārthāya? dṛṣṭā asmābhiryuṣmākaṃ saṃpattiḥ, yāvadvipattiṃ na paśyāmaḥ/",
    "S01divyav_u:078.027_0": "āryakāḥ, asmākaṃ vipattirbhaviṣyati/",
    "S01divyav_u:078.028_0": "bhavantaḥ, śramaṇo gautamaḥ kṣurāśaniṃ pātayannanekā aputrikā apatikāśca kurvannāgacchati/",
    "S01divyav_u:078.029_0": "āryāḥ, yadyevam, yasminneva kāle sthātavyaṃ tasminneva kāle 'smākaṃ parityāgas triyate/",
    "S01divyav_u:078.030_0": "tiṣṭhata, na gantavyam/",
    "S01divyav_u:078.030_1": "te kathayanti--kiṃ vayaṃ na tiṣṭhāmah? na yūyamasmākaṃ śroṣyatha/",
    "S01divyav_u:078.030_2": "āryāḥ kathayata, śroṣyāmaḥ/",
    "S01divyav_u:078.031_0": "te kathayanti--bhadraṃkarasāmantakena sarvajanakāyamudvāsya bhadraṃkaraṃ nagaraṃ pravāsayata/",
    "S01divyav_u:078.032_0": "śādvalāni kṛṃṣata/",
    "S01divyav_u:078.032_1": "sthaṇḍilāni pātayata/",
    "S01divyav_u:078.032_2": "puṣpaphalavṛkṣaṃ chedayata/",
    "S01divyav_u:078.032_3": "panīyāni [79]viṣeṇa dūṣayata/",
    "S01divyav_u:079.001_0": "te kathayanti--āryāḥ, tiṣṭhata, sarvamanutiṣṭhāma iti/",
    "S01divyav_u:079.001_1": "te 'vasthitāḥ/",
    "S01divyav_u:079.001_2": "tatastairbhadraṃkaranagarasāmantakena sarvo janakāya udvāsya bhadraṃkaraṃ nagaraṃ pravāsitaḥ,",
    "S01divyav_u:079.003_0": "tataḥ śakro devendraḥ saṃlakṣayati--na mama pratirūpam yadahaṃ bhagavato 'satkāramadhyupekṣeyam/",
    "S01divyav_u:079.004_0": "yena nāma bhagavatā tribhiḥ kalpāsaṃkhyeyairanekair duṣkaraśatasahasraiḥ ṣaṭ pāramitāḥ paripūryānuttarajñānamadhigatam,",
    "S01divyav_u:079.004_1": "sa nāma bhagavān sarvalokaprativiśiṣṭaḥ sarvavādavijayī śūnye janapade cārikaṃ cariṣyati/",
    "S01divyav_u:079.007_0": "yannvahaṃ bhagavataḥ saśrāvakasaṃghasya sukhasparśārthāya autsukyamāpadyeyamiti/",
    "S01divyav_u:079.007_1": "tena vātabalāhakānāṃ devaputrāṇāmājñā dattā--gacchata bhadraṃkaranagarasāmantakena,",
    "S01divyav_u:079.009_0": "varṣabalāhakānāṃ devaputrāṇāmājñā dattā--āṣṭāṅgopetasya pānīyasyāpūryateti/",
    "S01divyav_u:079.009_1": "cāturmahārājikā devā uktāh--yūyaṃ bhadraṃkarāṇāṃ janapadānāṃ vāsayateti/",
    "S01divyav_u:079.010_0": "tato vātabalāhakairdevaputrairviṣadūṣitāni pānīyāni {śoṣitāni},",
    "S01divyav_u:079.010_1": "varṣabalāhakaistānyeva kūpodapānavāpīsarastaḍāgānyaṣṭāṅgopetasya pānīyasya pūritāni/",
    "S01divyav_u:079.012_0": "cāturmahārājikairdevairbhadraṃkaranagarasāmantakaṃ sarvamāvāsitam/",
    "S01divyav_u:079.012_1": "janapadā ṛddhāḥ sphītāḥ saṃvṛttāḥ/",
    "S01divyav_u:079.013_0": "tīrthyair nagarajanakāyasametairavacarakāḥ preṣitāh--gatvā paśyata kīdṛśā janapadā iti/",
    "S01divyav_u:079.014_0": "te gatāḥ paśyantyatiśayena janapadān ṛddhān sphītān/",
    "S01divyav_u:079.014_1": "tata āgatya kathayanti--bhavantaḥ,",
    "S01divyav_u:079.014_2": "na kadācidasmābhirevamrūpā janapadā ṛddhāḥ sphītā dṛṣṭapūrvā iti/",
    "S01divyav_u:079.015_0": "tīrthyāḥ kathayanti--bhavantaḥ,",
    "S01divyav_u:079.015_1": "vo yastāvadacetanān bhāvānanvāvartayati,",
    "S01divyav_u:079.015_2": "sa yuṣmānnānvāvartayiṣyatīti? kuta etat? sarvathā avalokitā bhavantaḥ,",
    "S01divyav_u:079.017_0": "te kathayanti--āryāḥ, tiṣṭhata, kim yuṣmākaṃ śramaṇo gautamaḥ karoti? so 'pi pravrajitaḥ,",
    "S01divyav_u:079.017_1": "yūyamapi pravrajitā bhikṣācarāḥ/",
    "S01divyav_u:079.019_0": "kimasau yuṣmākaṃ bhikṣāṃ cariṣyatīti? tīrthyāḥ kathayanti--samayena tiṣṭhāmo yadi yūyaṃ kriyākāraṃ kuruta--na kenacicchramaṇaṃ gautamaṃ darśanāyopasaṃkramitavyam/",
    "S01divyav_u:079.020_0": "ya upasaṃkrāmati, sa ṣaṣṭikārṣāpaṇo daṇḍya iti/",
    "S01divyav_u:079.021_0": "taiḥ pratijñātaṃ kriyākāraśca kṛtaḥ//",
    "S01divyav_u:079.022_0": "tato {bhagavān} janapadacārikāṃ caran bhadraṃkaraṃ nagaramanuprāptaḥ/",
    "S01divyav_u:079.022_1": "bhadraṃkare nagare viharati dakṣiṇāyatane/",
    "S01divyav_u:079.023_0": "ten khalu samayena kapilavastuno brāhmaṇadārikā bhadraṃkare nagare pariṇītā/",
    "S01divyav_u:079.024_0": "tayā prākārasthayā bhagavānandhakāre dṛṣṭaḥ/",
    "S01divyav_u:079.024_1": "sā saṃlakṣayati--ayaṃ bhagavāñ śākyakulanandanaḥ śākyakulādrājyamapahāya pravrajitaḥ/",
    "S01divyav_u:079.025_0": "sa idānīmandhakāre tiṣṭhati/",
    "S01divyav_u:079.025_1": "yadyatra sopānaṃ syāt, ahaṃ pradīpamādāyāvatareyamiti/",
    "S01divyav_u:079.026_0": "tato bhagavatā tasyāścetasā cittamājñāya sopānaṃ nirmitam/",
    "S01divyav_u:079.027_0": "tato hṛṣṭatuṣṭapramuditā pradīpamādāya sopānenāvatīrya yena bhagavāṃstenopasaṃkrāntā/",
    "S01divyav_u:079.027_1": "upasaṃkramya bhagavataḥ purastāt pradīpaṃ sthāpayitvā pādau śirasā vanditvā niṣaṇṇā dharmaśravaṇāya/",
    "S01divyav_u:079.028_0": "tato bhagavatā tasyā āśayānuśayaṃ dhātuṃ prakṛtiṃ ca jñātvā tādṛśī catruāryasatyasamprativedhikī pūrvavadyāvaccharaṇagatāmabhiprasannāmiti/",
    "S01divyav_u:079.030_0": "atha bhagavāṃstāṃ dārikāmidamavocat--ehi tvaṃ dārike yena meṇḍhako gṛhapatistenopasaṃkrama,",
    "S01divyav_u:079.030_1": "upasaṃkramyaivaṃ madvacanādārogyāpaya,",
    "S01divyav_u:079.030_2": "evaṃ ca vada--gṛhapate, tvāmuddiśyāhamihāgataḥ, tvaṃ ca dvāraṃ baddhvā sthitaḥ/",
    "S01divyav_u:079.032_0": "yuktametadevamatitheḥ pratipattum yathā tvam [80]pratipanna iti? yadi kathayati--gaṇena kriyākāraḥ kṛta iti,",
    "S01divyav_u:079.032_1": "vaktavyah--tava putrasya pañcaśatiko nakulakaḥ kaṭyāṃ baddhastiṣṭhati/",
    "S01divyav_u:080.002_0": "sa yadi śataṃ vā sahasraṃ vā vyayīkaroti, pūryata eva, na parikṣīyate/",
    "S01divyav_u:080.003_0": "na śaknoṣi ṣaṣṭikārṣāpaṇaṃ dattvā āgantumiti? evaṃ bhadanteti sā dārikā bhagavataḥ pratiśrutya saṃprasthitā/",
    "S01divyav_u:080.004_0": "yathāparijñātaiva kenacideva meṇḍakasya gṛhapateḥ sakāśaṃ gatā/",
    "S01divyav_u:080.005_0": "gatvā ca kathayati--gṛhapate bhagavāṃsta ārogyayati/",
    "S01divyav_u:080.005_1": "sa kathayati--vande buddhaṃ bhagavantam/",
    "S01divyav_u:080.006_0": "gṛhapate, bhagavānevamāha--tvāmevāhamuddiśyāgataḥ, tvaṃ ca dvāraṃ baddhvā avasthitaḥ/",
    "S01divyav_u:080.007_0": "yuktametadevamatitheḥ pratipattum yathā tvaṃ pratipanna iti? sa kathayati--dārike,",
    "S01divyav_u:080.007_1": "gaṇena kriyākāraḥ kṛtah--na kenacicchramaṇaṃ gautamaṃ darśanāya upasaṃkramitavyam/",
    "S01divyav_u:080.008_0": "ya upasaṃkrāmati, sa gaṇena ṣaṣṭikārṣāpaṇo daṇḍya iti/",
    "S01divyav_u:080.009_0": "gṛhapate, bhagavān kathayati--tava putrasya pañcaśatiko nakulakaḥ kaṭyāṃ baddhastiṣṭhati/",
    "S01divyav_u:080.010_0": "sa yadi śataṃ vā sahasraṃ vā vyayīkaroti, pūryata eva, na parikṣīyate/",
    "S01divyav_u:080.011_0": "na śaknoṣi tvaṃ ṣaṣṭikārṣāpaṇaṃ datvā āgantumiti? sa saṃlakṣayati--na kaścidetajjānīte/",
    "S01divyav_u:080.011_1": "nūnaṃ sarvajñaḥ sa bhagavān/",
    "S01divyav_u:080.012_0": "gacchāmīti/",
    "S01divyav_u:080.012_1": "sa ṣaṣṭikārṣāpaṇān dvāre sthāpayitvā brāhmaṇadārikopadiṣṭena sopānenāvatīrya yena bhagavāṃstenopasaṃkrāntaḥ/",
    "S01divyav_u:080.013_0": "upasaṃkramya bhagavataḥ pādau śirasā vanditvā bhagavataḥ purastānniṣaṇṇo dharmaśravaṇāya/",
    "S01divyav_u:080.014_0": "tato bhagavatā meṇḍhakasya gṛhapaterāśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:080.014_1": "yāṃ śrutvā meṇḍhakena gṛhapatinā yāvacchrotāpattiphalaṃ sākṣātkṛtam/",
    "S01divyav_u:080.016_0": "sa dṛṣṭasatyaḥ kathayati--bhagavan,",
    "S01divyav_u:080.016_1": "kimeṣo 'pi bhadraṃkaranagaranivāsī janakāya evaṃvidhānāṃ dharmāṇāṃ lābhīte? bhagavānāha--gṛhapate,",
    "S01divyav_u:080.016_2": "tvāmāgamya bhūyasā sarva eva janakāyo lābhīte/",
    "S01divyav_u:080.018_0": "tato meṇḍhako gṛhapatirbhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:080.019_0": "svagṛhaṃ gatvā nagaramadhye kārṣāpaṇānāṃ rāśiṃ vyavasthāpya gāthāṃ bhāṣate--",
    "S01divyav_u:080.021_0": "yo draṣṭumicchati jinaṃ jitarāgadoṣaṃ nirbandhamapratisamaṃ karuṇāvadātam/",
    "S01divyav_u:080.023_0": "so 'niścareṇa hṛdayena suniścitena kṣipraṃ prayātu dhanamasya mayā pradeyam//3// iti//",
    "S01divyav_u:080.025_0": "janakāyaḥ kathayati--gṛhapate, śreyaḥ śramaṇasya gautamasya darśanam? sa kathayati--śreyaḥ/",
    "S01divyav_u:080.026_0": "te kathayanti--yadyevam, gaṇenaivaṃ kriyākāraḥ kṛto gaṇa eva udghāṭayatu/",
    "S01divyav_u:080.026_1": "ko 'tra virodhah? te kriyākāramudghāṭya nirgantumārabdhāḥ/",
    "S01divyav_u:080.027_0": "tataḥ parasparaṃ saṃghaṭṭanena na śaknuvanti nirgantumiti vajrapāṇinā yakṣeṇa vineyajanānukampayā vajraḥ kṣiptaḥ/",
    "S01divyav_u:080.028_0": "prākārasya khaṇḍaḥ patitaḥ/",
    "S01divyav_u:080.029_0": "anekāni prāṇiśatasahasrāṇi nirgatāni,",
    "S01divyav_u:080.029_1": "kānicit kutūhalajātāni, kānicit pūrvakaiḥ kuśalamūlaiḥ saṃcodyamānāni/",
    "S01divyav_u:080.030_0": "te gatvā bhagavataḥ pādābhivandanaṃ kṛtvā purato niṣaṇṇāḥ/",
    "S01divyav_u:080.031_0": "yāvadbhagavataḥ sāmantakena parṣat saṃnipatitā/",
    "S01divyav_u:080.031_1": "atha baghavāṃstāṃ parṣadamabhyavagāhya purastādbhikṣusaṃghasya prajñapta evāsane niṣadyānekasattvasaṃtānakuśalamūlasamāropikāṃ dharmadeśanāṃ kṛtavān,",
    "S01divyav_u:080.031_2": "yām [81]śrutvā kaiścicchrotāpattiphalaṃ sākṣātkṛtam,",
    "S01divyav_u:080.031_3": "kaiściccharaṇagamanaśikṣāpadāni gṛhītāni/",
    "S01divyav_u:081.002_0": "bhagavato 'ci{taści}raṃ dharmaṃ deśayato bhojanakālo 'tikrāntaḥ/",
    "S01divyav_u:081.002_1": "meṇḍhako gṛhapatiḥ kathayati--bhagavan bhaktakṛtyaṃ kriyatāmiti/",
    "S01divyav_u:081.003_0": "bhagavānāha--gṛhapate, bhojanakālo 'tikrānta iti/",
    "S01divyav_u:081.003_1": "sa kathayati--bhagavan, kimakāle kalpate? bhagavānāha--dhṛtaguḍaśarkarāpānakāni ceti/",
    "S01divyav_u:081.004_0": "tato meṇḍhakena gṛhapatinā śilpina āhūya uktāh--bhagavato 'kālakhādyakāni śīghraṃ sajjīkuruteti/",
    "S01divyav_u:081.006_0": "tairakālakāni sajjīkṛtāni/",
    "S01divyav_u:081.006_1": "tato meṇḍhakena gṛhapatinā buddhapramukho bhikṣusaṃgho 'kālakhādyakairakālapānakaiśca saṃtarpitaḥ/",
    "S01divyav_u:081.007_0": "tato bhagavān meṇḍhakaṃ gṛhapatiṃ saparivāraṃ satyeṣu pratiṣṭhāpitaṃ karvaṭanivāsinaṃ janakāyam yathābhavyatayā vinīya prakrāntaḥ/",
    "S01divyav_u:081.009_0": "idamavocadbhagavān/",
    "S01divyav_u:081.009_1": "āttamanasaste bhikṣavo bhagavato bhāṣitamabhyanandan//",
    "S01divyav_u:081.010_0": "iti śrīdivyāvadāne meṇḍhakagṛhapativibhūtiparicchedo navamaḥ//",
    "S01divyav_u:106_0": "********** Avadāna 10 **********",
    "S01divyav_u:082.001_0": "div10 meṇḍhakāvadānam/",
    "S01divyav_u:082.002_0_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ",
    "S01divyav_u:082.002_0_1": "bhadanta meṇḍhakena meṇḍhakapatnyā meṇḍhakaputreṇa meṇḍhakasnuṣayā meṇḍhakadāsena",
    "S01divyav_u:082.002_0_2": "meṇḍhakadāsyā karma kṛtam yena ṣaḍabhijñātā mahāpuṇyāḥ saṃvṛttāḥ,",
    "S01divyav_u:082.002_1": "bhagavato 'ntike satyāni dṛṣṭāni,",
    "S01divyav_u:082.002_2": "bhagavāṃścaibhirārāgito na virāgita iti? bhagavānāha--ebhireva bhikṣavaḥ karmāṇi kṛtānyupacitāni labdhasambhārāṇi pariṇatapratyayāni oghavatpratyupasthitānyavaśyambhāvīni/",
    "S01divyav_u:082.006_0": "ebhiḥ karmāṇi kṛtānyupacitāni/",
    "S01divyav_u:082.007_0": "ko 'nyaḥ pratyanubhaviṣyati? na bhikṣavaḥ karmāṇi kṛtānyupacitāni bāhye pṛthivīdhātau vipacyante,",
    "S01divyav_u:082.007_1": "nābdhātau, na tejodhātau, na vāyudhātau, api tūpātteṣveva skandhadhātvāyataneṣu karmāṇi kṛtāni vipacyante śubhānyaśubhāni ca/",
    "S01divyav_u:082.010_0": "na praṇaśyanti karmāṇi kalpakoṭiśatairapi/",
    "S01divyav_u:082.011_0": "sāmagrīṃ prāpya kālaṃ ca phalanti khalu dehinām//1//",
    "S01divyav_u:082.012_0_0": "bhūtapūrvaṃ bhikṣavo 'tīte 'dhvani vārāṇasyāṃ nagaryāṃ brahmadatto nāma rājā rājyaṃ",
    "S01divyav_u:082.012_0_1": "kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca praśāntakalikalahaḍimbaḍamarataskarogāpagataṃ",
    "S01divyav_u:082.012_0_2": "śālīkṣugomahiṣīsampannamakhilamakaṇṭakam/",
    "S01divyav_u:082.014_0": "ekaputramiva rājyaṃ pālayati/",
    "S01divyav_u:082.015_0": "tena khalu samayena vārāṇasyāṃ naimittikairdvādaśavarṣikā anāvṛṣṭirvyākṛtā/",
    "S01divyav_u:082.016_0": "trividhaṃ durbhikṣaṃ bhaviṣyati--cañcu śvetāsthi śalākāvṛtti ca/",
    "S01divyav_u:082.016_1": "tatra cañcu ucyate--samudgake tasmin manuṣyā bījāni prakṣipya anāgate sattvāpekṣayā sathāpayanti/",
    "S01divyav_u:082.017_0": "mṛtā nāma anena te bījakāyaṃ kariṣyantīti/",
    "S01divyav_u:082.018_0": "idaṃ samudgakaṃ baddhvā cañcu ucyate/",
    "S01divyav_u:082.018_1": "śvetāsthi nāma durbhikṣam--tasmin kāle manuṣyā asthīnyupasaṃhṛtya tāvat kvāthayanti,",
    "S01divyav_u:082.018_2": "yāvat tānyasthīni śvetāni saṃvṛttānīti/",
    "S01divyav_u:082.019_0": "tatastatkvāthaṃ pibanti/",
    "S01divyav_u:082.020_0": "idaṃ śvetāsthi durbhikṣamityucayate/",
    "S01divyav_u:082.020_1": "śalākāvṛttir nāma--tasmin kāle manuṣyāḥ khalu bilebhyo dhānyaguḍakāni śalākayā ākṛṣya bahudakasthālyāṃ kvāthayitvā pibanti/",
    "S01divyav_u:082.021_0": "iyaṃ śalākāsambaddhatvācchalākāvṛttirityucyate/",
    "S01divyav_u:082.022_0": "tato rājñā brahmadattena vārāṇasyāṃ ghaṇṭāvaghoṣaṇaṃ kāritam--śṛṇvantu bhavanto vārāṇasīnivāsinaḥ paurāḥ/",
    "S01divyav_u:082.023_0": "naimittikairdvādaśavarṣikā anāvṛṣṭirvyākṛtā śalākāvṛtti durbhikṣaṃ cañcu śvetāsthi ca/",
    "S01divyav_u:082.024_0": "yeṣāṃ vo dvādaśavarṣikaṃ bhaktamasti, taiḥ sthātavyam/",
    "S01divyav_u:082.025_0": "yeṣāṃ nāsti, te yatheṣṭaṃ gacchantu/",
    "S01divyav_u:082.025_1": "vigatadurbhikṣabhayāḥ subhikṣe punarapyupāgamiṣyanti/",
    "S01divyav_u:082.026_0": "tasminśca samaye vārāṇasyāmanyatamo gṛhapatirāḍhyo mahādhano mahābhogo vistīrṇaparivāraḥ/",
    "S01divyav_u:082.027_0": "tena koṣṭhāgārika āhūya uktah--bhoḥ puruṣa,",
    "S01divyav_u:082.027_1": "bhaviṣyati me saparivārāṇāṃ me saparivārāṇāṃ dvādaśa varṣāṇi bhaktamiti? sa kathayati--ārya bhaviṣyatīti/",
    "S01divyav_u:082.028_0": "sa tatraivāvasthitaḥ/",
    "S01divyav_u:082.028_1": "samantarānubaddhaṃ caitat dubhikṣam/",
    "S01divyav_u:082.029_0": "tasya kośakoṣṭhāgārāḥ parikṣīṇāḥ/",
    "S01divyav_u:082.029_1": "sarvaśca parijanaḥ kālagataḥ/",
    "S01divyav_u:082.029_2": "ātmanā ṣaṣṭho vyavasthitaḥ/",
    "S01divyav_u:082.030_0": "tatastena gṛhapatinā kośakoṣṭhāgarāṇi śodhayitvā dhānyaprastha upasaṃhṛtaḥ/",
    "S01divyav_u:082.031_0": "so 'sya patnyā sthālyāṃ prakṣipya sādhitaḥ/",
    "S01divyav_u:082.031_1": "asati buddhānāmutpāde pratyekabuddhā loka utpadyante hīnadīnānukampakāḥ prāntaśayanabhaktā ekadakṣiṇīyā lokasya/",
    "S01divyav_u:082.032_0": "yāvadanyatamaḥ pratyekabuddho [83]janapadacārikāṃ caran vārāṇasīmanuprāptaḥ/",
    "S01divyav_u:083.001_0": "sa pūrvāhṇe nivāsya pātracīvaramādāya vārāṇasīṃ piṇḍāya praviṣṭaḥ/",
    "S01divyav_u:083.002_0": "sa ca gṛhapatirātmanā ṣaṣṭho 'vasthito bhoktum/",
    "S01divyav_u:083.002_1": "sa ca pratyekabuddho 'nupūrveṇa piṇḍapātamaṭaṃs tasya gṛhapatir niveśanamanuprāptaḥ/",
    "S01divyav_u:083.003_0": "sa tena gṛhapatinā dṛṣṭaścittaprāsādikaḥ kāyaprāsādikaśca/",
    "S01divyav_u:083.004_0": "dṛṣṭvā ca punaḥ saṃlakṣayati--etadapyahaṃ parityajya niyataṃ prāṇairviyokṣye/",
    "S01divyav_u:083.005_0": "yannvahaṃ svapratyaṃśamasmai pravrajitāya dadyāmiti/",
    "S01divyav_u:083.005_1": "tena bhāryā abhihitā--bhadre, yo mama pratyaṃśastamahamasmai pravrajitāyānuprayacchāmīti/",
    "S01divyav_u:083.006_0": "sa saṃlakṣayati--mama svāmī na paribhuṅkte, kathamahaṃ paribhokṣya iti/",
    "S01divyav_u:083.007_0": "sā kathayati--āryaputra, ahamapi pratyaṃśamasmai prayacchāmi/",
    "S01divyav_u:083.007_1": "evaṃ putreṇa snuṣayā dāsena dāsyā ca vicārya svasvapratyaṃśāḥ parityaktāḥ/",
    "S01divyav_u:083.008_0": "tatastaiḥ sarvaiḥ saṃbhūya pratyekabuddhaḥ piṇḍakena pratipāditaḥ/",
    "S01divyav_u:083.009_0": "kāyikī teṣāṃ mahātmanāṃ dharmadeśanā, na vācikī/",
    "S01divyav_u:083.009_1": "sa vitatapakṣa iva haṃsarāja upari vihāyasamudgamya jvalanatapanavarṣaṇavidyotanaprātihāryāṇi kartumārabdhaḥ/",
    "S01divyav_u:083.010_0": "āśu pṛthagjanāvarjanakarī ṛddhiḥ/",
    "S01divyav_u:083.011_0": "te mūlanikṛttā iva drumāḥ pādayor nipatya praṇidhānaṃ kartumārabdhāḥ/",
    "S01divyav_u:083.012_0": "gṛhapatiḥ praṇidhānaṃ kartumārabdhah--yanmayā evaṃvidhe sadbhūtadakṣiṇīye kāraḥ kṛtaḥ,",
    "S01divyav_u:083.012_1": "anenāhaṃ kuśalamūlena yadi riktakāni kośakoṣṭhāgārāṇi sahadarśanānme pūrṇāni syuh--evaṃvidhānāṃ ca dharmāṇāṃ lābhī syām,",
    "S01divyav_u:083.012_2": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:083.014_0": "patnī praṇidhānaṃ kartumārabdhā--yanmayā evaṃvidhe sadbhūtadakṣiṇīye kāraḥ kṛtaḥ,",
    "S01divyav_u:083.014_1": "anenāhaṃ kuśalamūlena yadyekasyārthāya sthālīṃ paceyam,",
    "S01divyav_u:083.014_2": "sā śatenāpi paribhujyeta, sahasreṇāpi, na parikṣayaṃ gacchet, yāvanmayā prayogo 'pratipraśrabdhaḥ,",
    "S01divyav_u:083.014_3": "ityevaṃvidhānāṃ ca dharmāṇāṃ lābhinī syām,",
    "S01divyav_u:083.014_4": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:083.018_0": "putraḥ praṇidhānaṃ kartumārabdhah--yanmayā evaṃvidhe sadbhūtadakṣiṇīye kāraḥ kṛtaḥ,",
    "S01divyav_u:083.018_1": "anenāhaṃ kuśalamūlena pañcaśatiko nakulakaḥ kaṭyāmuparibaddhastiṣṭhet,",
    "S01divyav_u:083.018_2": "yadi ca śataṃ vā sahasraṃ vā tato vyayaṃ kuryāt,",
    "S01divyav_u:083.018_3": "pūrṇa eva tiṣṭhet, mā parikṣayaṃ gacchet--evaṃvidhānāṃ ca dharmāṇāṃ lābhī syām,",
    "S01divyav_u:083.018_4": "prativiśiṣṭataraṃ cātaḥ śāstāramārāgayeyaṃ mā virāagayeyamiti/",
    "S01divyav_u:083.022_0": "snuṣā praṇidhānaṃ kartumārabdhā--yanmayā evaṃvidhe sadbhūtadakṣiṇīye kāraḥ kṛtaḥ,",
    "S01divyav_u:083.022_1": "anenāhaṃ kuśalamūlena yadyekasya gandham yojayeyam,",
    "S01divyav_u:083.022_2": "śataṃ vā gandhaṃ ghrāsyati, taṃ na ca parikṣayaṃ gaccheyuryāvanmayā apratipraśrabdham--evaṃvidhānāṃ dharmāṇāṃ labhinī syām,",
    "S01divyav_u:083.022_3": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:083.025_0": "dāsaḥ praṇidhānaṃ kartumārabdhah--yanmayā evaṃvidhe sadbhūtadakṣiṇīye kāraḥ kṛtaḥ,",
    "S01divyav_u:083.025_1": "anenāhaṃ kuśalamūlena yadyekahalasīraṃ kṛṣeyam,",
    "S01divyav_u:083.025_2": "sapta sīrāḥ kṛṣṭāḥ syuh--evaṃvidhānāṃ dharmāṇāṃ ca lābhī syām,",
    "S01divyav_u:083.025_3": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:083.028_0": "dāsī praṇidhānaṃ kartumārabdhā--evaṃvidhe sadbhūtadakṣiṇīye kāraḥ kṛtaḥ,",
    "S01divyav_u:083.028_1": "anenāhaṃ kuśalamūlena yadyekāṃ mātramārabheyam,",
    "S01divyav_u:083.028_2": "sapta mātrāḥ saṃpadyeran--evaṃvidhānāṃ dharmāṇāṃ ca labhinī syām,",
    "S01divyav_u:083.028_3": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:083.030_0": "taiścaivaṃ praṇidhānaṃ kṛtam/",
    "S01divyav_u:083.031_0": "sa ca mahātmā pratyekabuddhasteṣāmanukampayā ṛddhyā upari vihāyasā rājakulasyopariṣṭāt saṃprasthitaḥ/",
    "S01divyav_u:084.001_0": "[84]tena khalu samayena rājā brahmadatta upariprāsādatalagatastiṣṭhati/",
    "S01divyav_u:084.001_1": "tasya ṛddhyā gacchato rājño brahmadattasyopari cchāyā nipatitā/",
    "S01divyav_u:084.002_0": "sa ūrdhvamukho nirīkṣitumārabdhaḥ/",
    "S01divyav_u:084.002_1": "paśyati taṃ pratyekabuddham/",
    "S01divyav_u:084.003_0": "tasyaitadabhavat--kasyāpyanena mahātmanā ṛddhimahālāṅgalairdāridryamūlānyutpāṭitāni/",
    "S01divyav_u:084.004_0": "balavatī āśā/",
    "S01divyav_u:084.004_1": "tato 'sau gṛhapatiḥ kośakoṣṭhāgārāṇi pratyavekṣitumārabdho yāvatpūrṇāni paśyati/",
    "S01divyav_u:084.005_0": "sa patnīmāmantrayate--mama tāvat praṇidhānaṃ pūrṇam, yuṣmākamapīdānīṃ paśyāma iti/",
    "S01divyav_u:084.006_0": "tato dāsyā dhānyānāmekāṃ mātrāmārabdhā parikarmayitum, sapta mātrāḥ saṃpannāḥ/",
    "S01divyav_u:084.007_0": "prātiveśyairanekaiśca prāṇiśatasahasraiḥ paribhuktam, tathaivāvasthitā/",
    "S01divyav_u:084.008_0": "tathaiva putrasya snuṣāyā dāsasya praṇidhiḥ siddhā/",
    "S01divyav_u:084.009_0": "tato gṛhapatinā ghaṇṭāvaghoṣaṇaṃ kāritaṃ vārāṇasyām--yo bhavanto 'nnenārthī, sa āgacchatu iti/",
    "S01divyav_u:084.010_0": "vārāṇasyāmuccaśabdho mahāśabdho jātaḥ/",
    "S01divyav_u:084.010_1": "rājñā śrutam/",
    "S01divyav_u:084.010_2": "kathayati--kimeṣa bhavanta uccaśabdo mahāśabda iti? amātyaiḥ samākhyātam--deva,",
    "S01divyav_u:084.010_3": "amukena gṛhapatinā kośakoṣṭhāgārāṇi uddhāṭitānīti/",
    "S01divyav_u:084.012_0": "rājā tamāhūya kathayati--yadā eva lokaḥ kālagataḥ, tadā tvayā kośakoṣṭhāgārāṇyuddhāṭitānīti/",
    "S01divyav_u:084.013_0": "deva, kasya kośakoṣṭhāgārāṇyuddhāṭitāni? api tu adyaiva me bījamuptamadyaiva phaladāyakamiti/",
    "S01divyav_u:084.014_0": "rājā pṛcchati--yathā katham? sa etat prakaraṇaṃ vistareṇārocayati/",
    "S01divyav_u:084.015_0": "rājā kathayati--gṛhapate, tvayā asau mahātmā piṇḍakena pratipāditah? deva mayaiva pratipāditaḥ/",
    "S01divyav_u:084.016_0": "so 'bhiprasanno gāthāṃ bhāṣate--",
    "S01divyav_u:084.017_0": "aho guṇamayaṃ kṣetraṃ sarvadoṣavivarjitam/",
    "S01divyav_u:084.018_0": "yatroptaṃ bījamadyaiva adyaiva phaladāyakam//2// iti/",
    "S01divyav_u:084.019_0": "kiṃ manyadhve bhikṣavo yo 'sau gṛhapatirgṛhapatipatnī gṛhapatiputro gṛhapatisnuṣā gṛhapatidāso gṛhapatidāsī,",
    "S01divyav_u:084.019_1": "ayameva meṇḍhako gṛḥpatir meṇḍhakapatnī meṇḍhakaputro meṇḍhakasnuṣā meṇḍhakadāso meṇḍhakadāsī ca/",
    "S01divyav_u:084.021_0": "yadebhiḥ pratyekabuddhe kārān kṛtvā praṇidhānaṃ kṛtam,",
    "S01divyav_u:084.021_1": "tasya karmaṇo vipākena ṣaḍ mahāpuṇyā jātāḥ,",
    "S01divyav_u:084.022_0": "ahaṃ caibhiḥ pratyekabuddhakoṭiśatasahasrebhyaḥ prativiśiṣṭaḥ śāstā ārāgito na virāgitaḥ/",
    "S01divyav_u:084.023_0": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ,",
    "S01divyav_u:084.023_1": "ekāntaśuklānāṃ karmaṇāmekāntaśuklaḥ,",
    "S01divyav_u:084.025_0": "tasmāttarhi evaṃ śikṣitavyam, yadekāntakṛṣṇāni karmāṇyapāsya vyatimiśrāṇi ca,",
    "S01divyav_u:084.025_1": "ekāntaśukleṣveva karmasvābhogaḥ karaṇīyaḥ/",
    "S01divyav_u:084.026_0": "ityevaṃ vo bhikṣavaḥ śikṣitavyam//",
    "S01divyav_u:084.027_0": "idamavocadbhagavān/",
    "S01divyav_u:084.027_1": "āttamanasaste bhikṣavo bhagavato bhāṣitamabhyanandan//",
    "S01divyav_u:084.028_0": "iti śrīdivyāvadāne meṇḍhakāvadānaṃ daśamam//",
    "S01divyav_u:112_0": "********** Avadāna 11 **********",
    "S01divyav_u:085.001_0": "div11 aśokavarNāvadānam/",
    "S01divyav_u:085.002_0": "evaṃ mayā śrutam/",
    "S01divyav_u:085.002_1_0": "ekasmin samaye bhagavān satkṛto gurukṛto mānitaḥ pūjito rājabhī rājamātrairdhanibhiḥ",
    "S01divyav_u:085.002_1_1": "pauraiḥ śreṣṭhibhiḥ sārthavāhairdevair nāgairasurairyakṣairgauḍaiḥ kinnarairmahoragairiti",
    "S01divyav_u:085.002_1_2": "devanāgayakṣāsuragaruḍakinnaramahoragābhyarcito buddho bhagavāñ jñāto mahāpuṇyo lābhī",
    "S01divyav_u:085.002_1_3": "cīvarapiṇḍapātaśayanāsanaglānapratyayabhaiṣajyapariṣkārāṇāṃ saśrāvakasaṃgho vaiśālyāṃ",
    "S01divyav_u:085.002_1_4": "viharati sma markaṭasahasradatīre kūṭāgāraśālāyām/",
    "S01divyav_u:085.006_0_0": "tena khalu samayena vaiśālikā licchavaya idamevamrūpaṃ kriyākāramakārṣuh--pañcadaśyāṃ",
    "S01divyav_u:085.006_0_1": "bhavantaḥ pakṣasya aṣṭamyāaṃ caturdaśyāṃ ca prāṇino hantavyā yatkāraṇameyurmanuṣyā",
    "S01divyav_u:085.006_0_2": "māṃsamanveṣanta iti/",
    "S01divyav_u:085.008_0": "tena khalu samayena anyatamo goghātako mahāntaṃ vṛṣabhamādāya nagarānniṣkramati praghātayitum/",
    "S01divyav_u:085.009_0": "tamenaṃ mahājanakāyaḥ pṛṣṭhataḥ pṛṣṭhataḥ samanubaddho māṃsārthī kathayati--śīghramenaṃ vṛṣaṃ ghātaya,",
    "S01divyav_u:085.010_0": "sa kathayati--evaṃ kariṣyāmi, kiṃ tu muhūrtamudīkṣadhvamiti/",
    "S01divyav_u:085.011_0": "tato vṛṣa īdṛśamanāryaṃ vaco duruktaṃ śrutvā bhītastrastaḥ saṃvignah āhṛṣṭaromakūpa itaścāmutaśca saṃbhrānto nirīkṣate,",
    "S01divyav_u:085.011_1": "cintayati ca--ko māṃ kṛcchrasaṃkaṭasambādhaprāptamatrāṇamaśaraṇamiṣṭena jīvitenācchādayediti/",
    "S01divyav_u:085.013_0": "sa caivaṃ vihvalavadanastrāṇānveṣī tiṣṭhati/",
    "S01divyav_u:085.014_0": "bhagavāṃśca pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto vaiśālīṃ piṇḍāya prāviśat/",
    "S01divyav_u:085.015_0_0": "athāsau dadarśa buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtamaśītyānuvyañjanairvirājitagātraṃ",
    "S01divyav_u:085.015_0_1": "vyāmaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato",
    "S01divyav_u:085.015_0_2": "bhadrakamam/",
    "S01divyav_u:085.017_0": "sahadarśanaiścāsya bhagavato 'ntike cittamabhiprasannam/",
    "S01divyav_u:085.017_1": "prasannacittaśca saṃlakṣayati--prāsādiko 'yaṃ sattvaviśeṣaḥ/",
    "S01divyav_u:085.018_0": "śakṣyatyeṣo mama prāṇaparitrāṇaṃ kartum/",
    "S01divyav_u:085.019_0": "yannvahamenamupasaṃkrameyamiti/",
    "S01divyav_u:085.019_1": "atha sa vṛṣo bhagavatyavekṣāvān pratibaddhacittah eṣo me śaraṇamiti sahasaiva tāni dṛḍhāni varatrakāṇi bandhanāni cchittvā pradhāvan yena bhagavāṃstenopasaṃkrāntaḥ/",
    "S01divyav_u:085.021_0": "upasaṃkramyobhābhyāṃ jānubhyāṃ bhagavataḥ pādayor nipatya pādau jihvayā nileḍhumārabdhaḥ/",
    "S01divyav_u:085.022_0": "sa cāsya raudrakarmā goghātakaḥ pṛṣṭhataḥ pṛṣṭhataḥ samanubaddha eva śastravyagrahastaḥ/",
    "S01divyav_u:085.022_1": "tato bhagavāṃstaṃ raudrakarmāṇaṃ goghātakamidamavocat--kuruṣva tvaṃ bhoḥ puruṣa anena govṛṣabheṇa sārdhaṃ sātmyam/",
    "S01divyav_u:085.024_0": "jīvitenācchādayeti/",
    "S01divyav_u:085.024_1": "sa kathayati--nāhaṃ bhadanta prabhavābhyenaṃ jīvitenācchādayitum/",
    "S01divyav_u:085.024_2": "tatkasya hetoh? mayā eṣa bahunā mūlyena krītaḥ/",
    "S01divyav_u:085.025_0": "putradāraṃ ca me bahu poṣitavyamiti/",
    "S01divyav_u:085.025_1": "bhagavānāha---yadi mūlyaṃ dīyate, pratimuñcasīti?/",
    "S01divyav_u:085.026_0": "sa kathayati--pratimokṣyāmi bhagavanniti/",
    "S01divyav_u:085.026_1": "atha bhagavāmllaukikacittamutpādayati--aho bata śakro devendrastrīṇi kārṣāpaṇasahasrāṇyādāyāgacchediti/",
    "S01divyav_u:085.028_0": "sahacittotpādādbhagavataḥ śakro devendraḥ kārṣāpaṇasahasratrayamādāya bhagavataḥ purastādasthāt/",
    "S01divyav_u:085.029_0": "atha bhagavāñ śakraṃ devendramidamavocat--anuprayaccha kauśika asya goghātakasya triguṇaṃ mūlyam/",
    "S01divyav_u:085.030_0": "adācchakro devendrastasya goghātakasya kārṣāpaṇatrayasahasraṃ vṛṣamūlyam/",
    "S01divyav_u:085.030_1": "atha goghātakaḥ kārṣāpaṇasahasrayaṃ vṛṣamūlyaṃ gṛhītvā hṛṣṭastuṣṭaḥ pramudito bhagavataḥ pādau śirasā vanditvā taṃ govṛṣaṃ bandhanānmuktvā prakrāntaḥ/",
    "S01divyav_u:085.032_0": "śakro devendro bhagavataḥ pādau śirasā vanditvā tatraivāntarhitaḥ//",
    "S01divyav_u:086.001_0_0": "[86]atha govṛṣo gatapratyāgataprāṇo bhūyasyā mātrayā bhagavatyabhiprasanno bhagavantaṃ",
    "S01divyav_u:086.001_0_1": "triḥ pradakṣiṇīkṛtya pṛṣṭhataḥ pṛṣṭhataḥ samanubaddho bhagavato mukhaṃ vyavalokayamāno",
    "S01divyav_u:086.001_0_2": "'sthāt/",
    "S01divyav_u:086.002_0": "atha bhagavān smitamakārṣīt/",
    "S01divyav_u:086.003_0": "dharmatā khalu yasmin samaye buddhā bhagavantaḥ smitaṃ prāviṣkurvanti,",
    "S01divyav_u:086.003_1_0": "tasmin samaye nīlapītalohitāvadātāḥ puṣpaparāgapadmarāgavajravaiḍūryamuasāragalvārkalohitakādakṣiṇāvartaśaṅkhaśilāpravālajātarūparajatavarṇā",
    "S01divyav_u:086.003_1_1": "arciṣo mukhānniścārya kāścidadhastādgacchanti,",
    "S01divyav_u:086.006_0_0": "yā adhastādgacchanti, tāḥ saṃjīvaṃ kālasūtraṃ rauravaṃ mahārauravaṃ tapanaṃ pratāpanamavīcimarbudaṃ",
    "S01divyav_u:086.006_0_1": "nirarbudamaṭaṭaṃ hahavaṃ huhuvamutpalaṃ padmaṃ mahāpadmaparyantān narakān gatvā ye",
    "S01divyav_u:086.006_0_2": "uṣṇanarakāsteṣu śītībhūtvā nipatanti,",
    "S01divyav_u:086.006_1": "ye śītanarakāsteṣūṣṇībhūtvā nipatanti/",
    "S01divyav_u:086.008_0": "tena teṣāṃ sattvānāṃ kāraṇāviśeṣāḥ pratiprasrabhyante/",
    "S01divyav_u:086.009_0": "teṣāmevaṃ bhavati--kiṃ nu vayaṃ bhavanta itaścyutāḥ, āhosvidanyatropapannā iti/",
    "S01divyav_u:086.009_1": "teṣāṃ prasādasaṃjananārthaṃ bhagavān nirmitaṃ visarjayati/",
    "S01divyav_u:086.010_0": "teṣāṃ nirmitaṃ dṛṣṭvā evaṃ bhavati--na hyeva vayaṃ bhavanta itaścyutāḥ, nāpyanyatropapannā iti/",
    "S01divyav_u:086.011_0": "api tvayamapūrvadarśanaḥ sattvaḥ, asyānubhāvenāsmākaṃ kāraṇāviśeṣāḥ pratiprasrabdhā iti/",
    "S01divyav_u:086.012_0": "te nirmite cittamabhiprasādya tannarakavedanīyaṃ karma kṣapayitvā devamanuṣyeṣu pratisaṃdhir gṛhṇanti yatra satyānāṃ bhājanabhūtā bhavanti/",
    "S01divyav_u:086.013_0_0": "yā upariṣṭādgacchanti, tāścāturmahārājakāyikān devāṃstrāyastriṃśān yāmāṃstuṣitān",
    "S01divyav_u:086.013_0_1": "nirmāṇaratīn paranirmitavaśavartino brahmakāyikān brahmapurohitān mahābrahmaṇaḥ parīttābhānapramāṇābhānābhāsvarān",
    "S01divyav_u:086.013_0_2": "parīttaśubhānapramāṇaśubhāñ śubhakṛtsnānanabhrakān puṇyaprasavān bṛhatphalānabṛhānatapān",
    "S01divyav_u:086.013_0_3": "sudṛśān sudarśanānakaniṣṭhaparyantān devān gatvā anityaṃ duḥkhaṃ śūnyamanātmetyuddhoṣayanti/",
    "S01divyav_u:086.017_0": "gāthādvayaṃ bhāṣante--",
    "S01divyav_u:086.018_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:086.019_0": "dhunīta mṛtyunaḥ sainyaṃ naḍāgāramiva kuñjaraḥ//1//",
    "S01divyav_u:086.020_0": "yo hyasmin dharmavinaye apramattaścariṣyati/",
    "S01divyav_u:086.021_0": "prahāya jātisaṃsāraṃ duḥkhasyāntaṃ kariṣyati//2// iti/",
    "S01divyav_u:086.022_0": "atha tā arciṣastrisāhasramahāsāhasraṃ lokadhātumanvāhiṇḍya bhagavantameva pṛṣṭhataḥ pṛṣṭhataḥ samanugacchanti/",
    "S01divyav_u:086.023_0": "tadyadi bhagavānatītaṃ karma vyākartukāmo bhavati, bhagavataḥ pṛṣṭhato 'ntardhīyante/",
    "S01divyav_u:086.024_0": "anāgataṃ vyākartukāmo bhavati, purastādantardhīyante/",
    "S01divyav_u:086.024_1": "narakopapattiṃ vyākartukāmo bhavati, pādatale-ntardhīyante/",
    "S01divyav_u:086.025_0": "tiryagupapattiṃ vyākartukāmo bhavati, pārṣṇyāmantardhīyante/",
    "S01divyav_u:086.025_1": "pretopapattiṃ vyākartukāmo bhavati, pādāṅguṣṭhe 'ntardhīyante/",
    "S01divyav_u:086.026_0": "manuṣyopapattiṃ vyākartukāmo bhavati, jānunorantardhīyante/",
    "S01divyav_u:086.027_0": "balacakravartirājyaṃ vyākartukāmo bhavati, vāme karatale 'ntardhīyante/",
    "S01divyav_u:086.027_1": "cakravartirājyaṃ vyākartukāmo bhavati, dakṣiṇe karatale 'ntardhīyante/",
    "S01divyav_u:086.028_0": "devopapattiṃ vyākartukāmo bhavati, nābhyāmantardhīyante/",
    "S01divyav_u:086.029_0": "śrāvakabodhiṃ vyākartukāmo bhavati, āsye 'ntardhīyante/",
    "S01divyav_u:086.029_1": "pratyekāṃ bodhiṃ vyākartukāmo bhavati, ūrṇāyāmantardhīyante/",
    "S01divyav_u:086.030_0": "anuttarāṃ samyaksambodhiṃ vyākartukāmo bhavati, uṣṇīṣe 'ntardhīyante/",
    "S01divyav_u:086.031_0": "atha tā arciṣo bhagavantaṃ triḥ pradakṣiṇīkṛtya bhagavata ūrṇāyāmantarhitāḥ//",
    "S01divyav_u:086.032_0": "athāyuṣmānānandaḥ kṛtakarapuṭo bhagavantaṃ papraccha--",
    "S01divyav_u:086.033_0": "nānāvidho raṅgasahasracitro vaktrāntarānniṣkasitaḥ kalāpaḥ/",
    "S01divyav_u:087.001_0": "[87]avabhāsitā yena diśaḥ samantāddivākareṇodayatā yathaiva//3//",
    "S01divyav_u:087.003_0": "gāthāṃ ca bhāṣite--",
    "S01divyav_u:087.004_0": "vigatodbhavā dainyamadaprahīṇā buddhā jagatyuttamahetubhūtāḥ/",
    "S01divyav_u:087.006_0": "nākāraṇaṃ śaṅkhamṛṇālagauraṃ smitamupadarśayanti jinā jitārayaḥ//4//",
    "S01divyav_u:087.008_0": "tatkālaṃ svayamadhigamya dhīra buddhyā śrotṛrṇāṃ śramaṇa jinendra kāṅkṣitānām/",
    "S01divyav_u:087.010_0": "dhīrābhirmunivṛṣa vāgbhiruttamābhirutpannaṃ vyapanaya saṃśayaṃ śubhābhiḥ//5//",
    "S01divyav_u:087.012_0": "nākasmāllavaṇajalādrirājadhairyāḥ saṃbuddhāḥ smitamupadarśayanti nāthāḥ/",
    "S01divyav_u:087.014_0": "yasyārthe smitamupadarśayanti dhīrā staṃ śrotuṃ samabhilaṣanti te janaughāḥ//6// iti//",
    "S01divyav_u:087.016_0": "bhagavānāha--evametadānanda, evametat/",
    "S01divyav_u:087.016_1": "nāhetvapratyayamānanda tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:087.017_0": "dṛṣṭaste ānanda ayaṃ govṛṣah? dṛṣṭo bhadanta/",
    "S01divyav_u:087.017_1": "eṣa ānanda govṛṣastathāgatasyāntike prasannacittaḥ saptame divase kālaṃ kṛtvā cātrumahārājikeṣu deveṣūpapatsyate/",
    "S01divyav_u:087.019_0": "vaiśravaṇasya mahārājasya putro bhaviṣyati/",
    "S01divyav_u:087.019_1": "tataścyutvā trāyastriṃśeṣu deveṣūpapatsyate/",
    "S01divyav_u:087.020_0": "śakrasya devendrasya putro bhaviṣyati/",
    "S01divyav_u:087.020_1": "tataścyutvā yāmeṣu deveṣūpapatsyate/",
    "S01divyav_u:087.020_2": "yāmasya devasya putro bhaviṣyati/",
    "S01divyav_u:087.021_0": "tataścyutvā tuṣiteṣu deveṣūpapatsyate/",
    "S01divyav_u:087.021_1": "sa tuṣitasya devasya putro bhaviṣyati/",
    "S01divyav_u:087.022_0": "tataścyutvā nirmāṇaratiṣu deveṣūpapatsyate/",
    "S01divyav_u:087.022_1": "sunirmitasya devaputrasya putro bhaviṣyati/",
    "S01divyav_u:087.022_2": "tataścyutvā parinirmitavaśavartiṣu deveṣūpapatsyate/",
    "S01divyav_u:087.023_0": "vaśavaratino devaputrasya putro bhaviṣyati/",
    "S01divyav_u:087.023_1": "tadanayā saṃtatyā navanavatikalpasahasrāṇi vinipātaṃ na gamiṣyati/",
    "S01divyav_u:087.024_0_0": "tataḥ kāmāvacareṣu deveṣu divyaṃ sukhamanubhūya paścime bhave paścime nikete samucchraye",
    "S01divyav_u:087.024_0_1": "paścime ātmabhāvapratilambhe manuṣyatvaṃ pratilabhya rājā bhaviṣyati aśokavarṇo nāma",
    "S01divyav_u:087.024_0_2": "cakravartī caturarṇavāntavijetā dhārmiko dharmarājaḥ saptaratnasamanvāgataḥ/",
    "S01divyav_u:087.027_0": "tasyemānyevamrūpāṇi sapta ratnāni bhaviṣyanti/",
    "S01divyav_u:087.027_1": "tadyathā--cakraratnaṃ hastiratnamaśvaratnaṃ maṇiratnaṃ strīratnaṃ gṛhapatiratnaṃ pariṇāyakaratnameva saptamam/",
    "S01divyav_u:087.028_0": "pūrṇaṃ cāsya bhaviṣyati sahasraṃ putrāṇāṃ śūrāṇāṃ vīrāṇāṃ varāṅgarūpiṇā parasainyapramardakānām/",
    "S01divyav_u:087.029_0": "imāmeva samudraparyantāṃ mahāpṛthivīmakhilāmakaṇṭakāmanutpīḍāmadaṇḍenāśastreṇa dharmyeṇa samayenābhinirjitya adhyāvatsyati/",
    "S01divyav_u:087.031_0": "so 'pareṇa samayena dānāni datvā cakravartirājyamapahāya keśaśmaśrūṇyavatārya kāṣāyāṇi vastrāṇi .",
    "S01divyav_u:087.031_1": "..ṣamyageva śraddhayā agārādanagārikāṃ pravrajya pratyekāṃ bodhiṃ sākṣātkariṣyati,",
    "S01divyav_u:087.031_2": "aśokavarṇo nāma pratyekabuddho bhaviṣyati/",
    "S01divyav_u:087.033_0": "athāyuṣmānānandaḥ kṛtakarapuṭo bhagavantaṃ papraccha--kiṃ bhadanta anena govṛṣeṇa karma kṛtam yena tiryagyonāvupapannaḥ,",
    "S01divyav_u:087.033_1_0": "kiṃ karma kṛtam yena divyamānuṣasukhamanubhūya [88]pratyekāṃ bodhimadhigamiṣyati?",
    "S01divyav_u:087.033_1_1": "bhagavānāha--anenaiva ānanda govṛṣeṇa karmāṇi kṛtānyupacitāni labdhasambhārāṇi pariṇatapratyayāni",
    "S01divyav_u:087.033_1_2": "oghavatpratyupasthitānyavaśyambhāvīni/",
    "S01divyav_u:088.002_0": "govṛṣeṇa karmāṇi kṛtānyupacitāni/",
    "S01divyav_u:088.003_0": "ko 'nyaḥ pratyanubhaviṣyati? na hyānanda karmāṇi kṛtānyupacitāni bāhye pṛthivīdhātau vipacyante,",
    "S01divyav_u:088.003_1": "nābdhātau, na tejodhātau, na vāyudhātau, api tūpātteṣveva skandhadhātvāyataneṣu karmāṇi kṛtāni vipacyante śubhāśubhāni ca/",
    "S01divyav_u:088.006_0": "na praṇaśyanti karmāṇi api kalpaśatairapi/",
    "S01divyav_u:088.007_0": "sāmagrīṃ prāpya kālaṃ ca phalanti khalu dehinām//7//",
    "S01divyav_u:088.008_0_0": "bhūtapūrvamānanda atīte 'dhvani ekanavate kalpe vipaśyī nāma samyaksambuddho loka",
    "S01divyav_u:088.008_0_1": "udapādi vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṃ",
    "S01divyav_u:088.008_0_2": "buddho bhagavān/",
    "S01divyav_u:088.010_0": "sa bandhumatīṃ rājadhānīmupaniśritya viharati, anyatamasmin vanaṣaṇḍe/",
    "S01divyav_u:088.010_1": "tasya nātidūre ṣaṣṭibhikṣavaḥ prativasantyāraṇyakāḥ piṇḍapātikāḥ/",
    "S01divyav_u:088.011_0": "sarve ca vītarāgā vigatadveṣā vigatamohā yāvat pañcamātrāṇi dhūrtakaśatāni tena tenāhiṇḍyamānāni taṃ pradeśamanuprāptāni/",
    "S01divyav_u:088.013_0": "teṣāmetadabhavat--ete hi pravrajitā mahātmānah īdṛśeṣu sthāneṣvabhiramante/",
    "S01divyav_u:088.013_1": "yadyeṣāṃ jīvitopacchedaṃ na kariṣyāmaḥ, na bhūya etasmin pradeśe svasthairvihartavyaṃ bhaviṣyati/",
    "S01divyav_u:088.014_0": "yadyapyete mahātmānaḥ sarvasattvahitodayapravṛttā na pareṣāmārocayiṣyanti,",
    "S01divyav_u:088.014_1": "tathāpyeṣāṃ pradhānapuruṣā upasaṃkramiṣyanti/",
    "S01divyav_u:088.016_0": "te 'smākaṃ rājñaḥ samarpayiṣyanti/",
    "S01divyav_u:088.016_1": "tatrāsmābhiścārakāvaruddhairmartavyaṃ bhaviṣyati/",
    "S01divyav_u:088.017_0": "kathamatra pratipattavyamiti? ekastatraiva nirghṛṇahṛdayastyaktaparalokaḥ/",
    "S01divyav_u:088.017_1": "sa kathayati--aghātayitvā etān kutaḥ kṣema iti? taiste jīvitādvyaparopitāḥ/",
    "S01divyav_u:088.018_0": "te caitatkarma kṛtvā pāpakamakuśalamekanavatikalpānapāyeṣūpapannāḥ/",
    "S01divyav_u:088.019_0": "yadbhūyasā tu narakeṣu tiryagyonau upapannāśca santo nityaṃ śastreṇa praghātitāḥ/",
    "S01divyav_u:088.020_0": "tatra yo 'sau caurasteṣāṃ samādāpakaḥ, sa evāyaṃ govṛṣaḥ/",
    "S01divyav_u:088.020_1": "tasya karmaṇo vipākena iyantaṃ kālaṃ na kadācit sugatau upapannaḥ/",
    "S01divyav_u:088.021_0": "yatpunaridānīṃ mamāntike cittaṃ prasāditam,",
    "S01divyav_u:088.021_1": "tasya karmaṇo vipākena divyaṃ mānuṣaṃ sukhamanubhūya pratyekāṃ bodhimadhigamiṣyati/",
    "S01divyav_u:088.023_0": "evaṃ hi ānanda tathāgatānāṃ cittaprasādo 'pyacintyavipākaḥ, kiṃ punaḥ praṇidhānam/",
    "S01divyav_u:088.024_0": "tasmāttarhi ānanda evaṃ śikṣitavyam yatstokastokaṃ muhūrtamuhūrtamantato 'cchaṭāsaṃghātamātramapi tathāgatamākārataḥ samanusmariṣyāmītyevaṃ te ānanda śikṣitavyam/",
    "S01divyav_u:088.026_0": "athāyuṣmān ānando bhagavato bhāṣitamabhyānandyānumodya bhikṣūṇāṃ purastādgāthā bhāṣate--",
    "S01divyav_u:088.027_0": "aho nāthasya kāruṇyaṃ sarvajñasya hitaiṣiṇaḥ/",
    "S01divyav_u:088.028_0": "sukṛtenaiva vātsalyam yasyedṛśamahodbhutam//8//",
    "S01divyav_u:088.029_0": "āpanno hi paraṃ kṛcchraṃ govṛṣo yena mocitaḥ/",
    "S01divyav_u:088.030_0": "vyākṛtaśca bhave divye pratyekaśca jino hyasau//9// iti//",
    "S01divyav_u:088.031_0": "idamavocadbhagavān/",
    "S01divyav_u:088.031_1": "āttamanasaste bhikṣavo bhāṣitamabhyanandan//",
    "S01divyav_u:088.032_0": "iti śrīdivyāvadāne 'śokavarṇāvadānamekādaśamam//",
    "S01divyav_u:119_0": "********** Avadāna 12 **********",
    "S01divyav_u:089.001_0": "div12 prātihāryasūtram/",
    "S01divyav_u:089.002_0_0": "sa bhagavān rājagṛhe viharati veṇuvane kalandakanivāpe satkṛto gurukṛto mānitaḥ pūjito",
    "S01divyav_u:089.002_0_1": "rājabhī rājamātrairdhanibhiḥ pauraiḥ śreṣṭhibhiḥ sārthavāhairdevair nāgairyakṣairasurairgaruḍaiḥ",
    "S01divyav_u:089.002_0_2": "kinnarairmahoragairiti devanāgayakṣāsuragaruḍakinnaramahoragābhyarcito buddho bagavāñ",
    "S01divyav_u:089.002_0_3": "jñāto mahāpuṇyo lābhī cīvarapiṇḍapātaśayanāsanaglānapratyayabhaiṣajyapariṣkārāṇāṃ",
    "S01divyav_u:089.002_0_4": "saśrāvakasaṃgho divyānāṃ mānuṣyāṇāṃ ca bhagavānanupalipto viharati padmapatramivāmbhasā/",
    "S01divyav_u:089.007_0": "tena khalu samayena rājagṛhe nagare ṣaṭ pūrṇādyāḥ śāstāro 'sarvajñāḥ sarvajñamāninaḥ prativasanti sma/",
    "S01divyav_u:089.009_0_0": "atha ṣaṇṇāṃ pūrṇādīnāṃ tīrthyānāṃ kutūhalaśālāyāṃ saṃniṣaṇṇānāṃ saṃnipatitānām ayam",
    "S01divyav_u:089.009_0_1": "evaṃrūpo 'bhūd antarākathāsamudāhāraḥ -- yatkhalu bhavanto jānīran--yadā śramaṇo",
    "S01divyav_u:089.009_0_2": "gautamo loke 'nutpannaḥ,",
    "S01divyav_u:089.009_1": "tadā vayaṃ satkṛtāścābhūvan gurukṛtāśca mānitāśca pūjitāśca rājñāṃ rājamātrāṇāṃ brāhmaṇānāṃ gṛhapatīnāṃ naigamānāṃ jānapadānāṃ śreṣṭhināṃ sārthavāhānām/",
    "S01divyav_u:089.013_0": "lābhīnaścābhūvaṃścīvarapiṇḍapātaśayanāsanaglānapratyayabhaiṣajyapariṣkārāṇām/",
    "S01divyav_u:089.014_0": "yadā tu śramaṇo gautamo loke utpannaḥ,",
    "S01divyav_u:089.014_1": "tadā śramaṇo gautamaḥ satkṛto gurukṛto mānitaḥ pūjito rājñāṃ rājamātrāṇāṃ brāhmaṇānāṃ gṛhapatīnāṃ janapadānāṃ dhanināṃ śreṣṭhināṃ sārthavāhānām/",
    "S01divyav_u:089.015_0": "lābhī ca śramaṇo gautamaḥ saśrāvakasaṃghaścīvarapiṇḍapātaśayanāsanaglānapratyayabhaiṣajyapariṣkārāṇām/",
    "S01divyav_u:089.017_0": "asmākaṃ ca lābhasatkāraḥ sarveṇa sarvaṃ samucchinnaḥ/",
    "S01divyav_u:089.017_1": "vayaṃ sma ṛddhimanto jñānavādinaḥ/",
    "S01divyav_u:089.018_0": "śramaṇo 'pi gautamo riddhimāñ jñāvādītyātmānaṃ pratijānīte/",
    "S01divyav_u:089.018_1": "arhati jñāvādī jñānavādinā sārdhamuttare manuṣyadharme riddhiprātihāryaṃ vidarśayitum/",
    "S01divyav_u:089.019_0": "yadyekaṃ śramaṇo gautamo 'nuttare manuṣyadharme riddhiprātihāryaṃ vidarśayiṣyati, vayaṃ dve/",
    "S01divyav_u:089.020_0": "dve śramaṇo gautamaḥ, vayaṃ catvāri/",
    "S01divyav_u:089.020_1": "catvāri śramaṇo gautamaḥ, vayamaṣṭau/",
    "S01divyav_u:089.021_0": "aṣṭau śramaṇo gautamaḥ, vayaṃ ṣoḍaśa/",
    "S01divyav_u:089.021_1": "ṣoḍaśa śramaṇo gautamaḥ, vayaṃ dvātriṃśaditi yāvacchramaṇo gautama uttare manuṣyadharme riddhiprātihāryaṃ vidarśayiṣyati,",
    "S01divyav_u:089.021_2": "vayaṃ taddviguṇaṃ tattriguṇaṃ vidarśayiṣyāmaḥ/",
    "S01divyav_u:089.023_0": "upārdhaṃ mārgaṃ śramaṇo gautama āgacchatu, vayamapyupārdhaṃ mārgaṃ gamiṣyāmaḥ/",
    "S01divyav_u:089.024_0": "tatrāsmākaṃ bhavatu śramaṇena gautamena sārdhamuttare manuṣyadharme riddhiprātihāryam/",
    "S01divyav_u:089.024_1": "atha mārasya pāpīyasa etadabhavat--asakṛdasakṛnmayā śramaṇasya gautamasya prākrāntam,",
    "S01divyav_u:089.024_2": "na ca kadācidavatāro labdhaḥ/",
    "S01divyav_u:089.026_0": "yannvahaṃ tīrthyānāṃ prahareyam/",
    "S01divyav_u:089.026_1_0": "iti viditvā pūraṇavadātmānamabhinirmāya upari vihāyasamabhyudgamya jvalanatapanavarṣaṇavidyotanaprātihāryāṇi",
    "S01divyav_u:089.026_1_1": "kṛtvā maskariṇaṃ gośālīputramāmantrayate--yatkhalu maskariñ jānīyāh--ahaṃ riddhimāñ",
    "S01divyav_u:089.026_1_2": "jñānavādī,",
    "S01divyav_u:089.026_2": "śramaṇo gautamo riddhimāñ jñānavādītyātmānaṃ parijānīte/",
    "S01divyav_u:089.029_0": "arhati jñānavādī jñānavādinā sārdhamuttare manuṣyadharme riddhiprātihāryaṃ vidarśayitum/",
    "S01divyav_u:089.030_0": "yadyekaṃ śramaṇo gautama uttare manuṣyadharme riddhiprātihāryaṃ vidarśayiṣyati, ahaṃ dve/",
    "S01divyav_u:089.031_0": "dve śramaṇo gautamaḥ, ahaṃ catvāri/",
    "S01divyav_u:089.031_1": "catvāri śramaṇo gautamaḥ, ahamaṣṭau/",
    "S01divyav_u:089.031_2": "aṣṭau śramaṇo gautamaḥ, ahaṃ ṣoḍaśa/",
    "S01divyav_u:089.032_0": "ṣoḍaśa śramaṇo gautamaḥ, ahaṃ dvātriṃśaditi yāvacchramaṇo [90]gautama uttare manuṣyadharme riddhiprātihāryaṃ vidarśayiṣyati,",
    "S01divyav_u:089.032_1": "vayaṃ taddviguṇamuttaraṃ manuṣyadharmaṃ riddhiprātihāryaṃ vidarśayiṣyāmaḥ/",
    "S01divyav_u:090.002_0": "upārdhaṃ mārgaṃ śramaṇo gautama āgacchatu, ahamapyupārdhaṃ mārgaṃ gamiṣyāmi/",
    "S01divyav_u:090.003_0": "tatrāsmākaṃ bhavatu śramaṇena gautamena sārdhamuttare manuṣyadharme riddhiprātihāryam/",
    "S01divyav_u:090.004_0": "atha mārasya pāpīyasa etadabhavat--asakṛdasakṛnmayā śramaṇasya gautamasya parākrāntam,",
    "S01divyav_u:090.004_1": "na ca kadācidavatāro labdhaḥ/",
    "S01divyav_u:090.005_0": "yannvahaṃ tīrthyānāṃ prahareyam/",
    "S01divyav_u:090.005_1_0": "iti viditvā maskarivadātmānamabhinirmāya upari vihāyasamabhyudgamya jvalanatapanavidyotanavarṣaṇaprātihāryāṇi",
    "S01divyav_u:090.005_1_1": "kṛtvā saṃjayinaṃ vairaṭṭīputramāmantrayate--yatkhalu saṃjayiñ jānīyāh--ahaṃ riddhimāñ",
    "S01divyav_u:090.005_1_2": "jñānavādī,",
    "S01divyav_u:090.005_2": "śramaṇo gautamo riddhimāñ jñānavādītyātmānaṃ pratijānīte/",
    "S01divyav_u:090.008_0": "arhati jñānavādī jñānavādinā sārdhamuttare manuṣyadharme riddhiprātihāryaṃ vidarśayitum/",
    "S01divyav_u:090.009_0": "yadyekaṃ śramaṇo gautama uttare manuṣyadharme riddhiprātihāryaṃ vidarśayiṣyati, ahaṃ dve/",
    "S01divyav_u:090.010_0": "dve śramaṇo gautamaḥ, ahaṃ catvāri/",
    "S01divyav_u:090.010_1": "catvāri śramaṇo gautamaḥ, ahamaṣṭau/",
    "S01divyav_u:090.011_0": "aṣṭau śramaṇo gautamaḥ, ahaṃ ṣoḍaśa/",
    "S01divyav_u:090.011_1": "ṣoḍaśa śramaṇo gautamaḥ, ahaṃ dvātriṃśaditi yāvacchramaṇo gautama uttare manuṣyadharme riddhiprātihāryaṃ vidarśayiṣyati,",
    "S01divyav_u:090.011_2": "ahaṃ taddviguṇamuttaraṃ manuṣyadharmaprātihāryaṃ vidarśayiṣyāmi/",
    "S01divyav_u:090.013_0": "upārdhaṃ mārgaṃ śramaṇo gautama āgacchatu, ahamapyupārdhaṃ mārgaṃ gamiṣyāmi/",
    "S01divyav_u:090.014_0": "tatra me bhavatu śramaṇena gautamena sārdhamuttare manuṣyadharme riddhiprātihāryam/",
    "S01divyav_u:090.015_0": "evamanyonyaṃ sarve viheṭhitāḥ/",
    "S01divyav_u:090.015_1": "ekaika evamāha--riddherlābhī nāhamiti//",
    "S01divyav_u:090.016_0": "pūraṇādyāḥ ṣaṭ śāstāraḥ sarvajñajñānino yena rājā māgadhaḥ śreṇyo bimbisārastenopasaṃkrāman/",
    "S01divyav_u:090.017_0": "upasaṃkramya rājānaṃ māgadhaṃ śreṇyaṃ bimbisāramidamavocan--yatkhalu deva jānīyāh--vayam ṛddhimanto jñānavādinaḥ/",
    "S01divyav_u:090.018_0": "śramaṇo 'pi gautamo riddhimāñ jñānavādītyātmānaṃ pratijānīte/",
    "S01divyav_u:090.018_1": "arhati jñānavādī jñānavādinā sārdhamuttare manuṣyadharme riddhiprātihāryaṃ vidarśayitum/",
    "S01divyav_u:090.019_0": "yadyekaṃ śramaṇo gautama uttare manuṣyadharme riddhiprātihāryaṃ vidarśayiṣyati, vayaṃ dve/",
    "S01divyav_u:090.020_0": "dve śramaṇo gautamaḥ, vayaṃ catvāri/",
    "S01divyav_u:090.021_0": "catvāri śramaṇo gautama, vayamaṣṭau/",
    "S01divyav_u:090.021_1": "aṣṭau śramaṇo gautamaḥ, vayaṃ ṣoḍaśa/",
    "S01divyav_u:090.021_2": "ṣoḍaśa śramaṇo gautamaḥ, vayaṃ dvātriṃśaditi yāvacchramaṇo gautama uttare manuṣyadharme riddhiprātihāryaṃ vidarśayiṣyati,",
    "S01divyav_u:090.021_3": "vayaṃ taddviguṇaṃ tatriguṇaṃ riddhiprātihāryaṃ vidarśayiṣyāmaḥ/",
    "S01divyav_u:090.023_0": "upārdhaṃ mārgaṃ śramaṇo gautama āgacchatu, vayamapyupārdhaṃ mārgaṃ gamiṣyāmaḥ/",
    "S01divyav_u:090.024_0": "tatrāsmākaṃ bhavatu śramaṇena gautamena sārdhamuttare manṣyadharme riddhiprātihāryaṃ vidarśayitum/",
    "S01divyav_u:090.025_0_0": "evamukte rājā māgadhaḥ śreṇyo bimbisārastīrthyānidamavocat--yūyamapi śavā bhūtvā",
    "S01divyav_u:090.025_0_1": "bhagavatā sārdhaṃ riddhiṃ prārabhadhve? atha pūraṇādyāḥ ṣaṭ śāstāro 'sarvajñāḥ sarvajñānajñānino",
    "S01divyav_u:090.025_0_2": "'rdhamārge rājānaṃ māgadhaṃ śreṇyaṃ bimbisāraṃ vijñāpayanti--vayaṃ smo deva riddhimanto",
    "S01divyav_u:090.025_0_3": "jñānavādinaḥ/",
    "S01divyav_u:090.028_0": "śramaṇo 'pi gautamo riddhimāñ jñānavādītyātmānaṃ pratijānīte/",
    "S01divyav_u:090.029_0": "arhati jñānavādī jñānavādinā sārdhamuttare manuṣyadharme riddhiprātihāryaṃ vidarśayitum/",
    "S01divyav_u:090.030_0": "yāvat tatrāsmākaṃ bhavatu śramaṇena gautamena sārdhamuttare manuṣyadharme riddhiprātihāryaṃ vidarśayitum/",
    "S01divyav_u:090.031_0": "evamukte rājā māgadhaḥ śreṇyo bimbisārastāṃstīrthikaparivrājakānidamavocat--yadyevaṃ trirapyetamarthaṃ vijñāpayiṣyatha,",
    "S01divyav_u:090.032_0": "atha tīrthyānāmetadabhavat--ayaṃ rājā [91]māgadhaḥ śreṇyo bimbisāraḥ śramaṇasya gautamasya śrāvakaḥ/",
    "S01divyav_u:091.001_0": "bimbisārastiṣṭhatu/",
    "S01divyav_u:091.001_1": "rājā prasenajit kauśalo madhyasthaḥ/",
    "S01divyav_u:091.002_0": "yadā śramaṇo gautamaḥ śrāvastīṃ gamiṣyati,",
    "S01divyav_u:091.002_1": "tatra vayaṃ gatvā śramaṇaṃ gautamamuttare manuṣyadharme riddhiprātihārye āhvayiṣyāmaḥ/",
    "S01divyav_u:091.003_0": "ityuktvā prakrāntāḥ//",
    "S01divyav_u:091.004_0": "atha rājā māgadhaḥ śreṇyo bimbisāro 'nyatamaṃ puruṣamāmantrayate--gaccha tvaṃ bhoḥ puruṣa kṣipram/",
    "S01divyav_u:091.005_0": "bhadraṃ yānaṃ yojaya, yatrāhamadhiruhya bhagavantaṃ darśanāyopasaṃkramiṣyāmi paryupāsanāyai/",
    "S01divyav_u:091.006_0": "evaṃ deveti sa puruṣo rājño māgadhasya śreṇyasya bimbisārasya pratiśrutya kṣipraṃ bhadraṃ yānaṃ yojayitvā yena rājā māgadhaḥ śreṇyo bimbisārastenopasaṃkrāntaḥ/",
    "S01divyav_u:091.007_0": "upasaṃkramya rājānaṃ māgadhaṃ śreṇyaṃ bimbisāramidamavocat--yuktaṃ devasya bhadraṃ yānaṃ yasyedānīṃ devaḥ kālaṃ manyata iti/",
    "S01divyav_u:091.008_0": "atha rājā māgadhaḥ śreṇyo bimbisāro bhadraṃ yānamabhiruhya rājagṛhānniryāti bhagavato 'ntikaṃ bhagavantaṃ darśanāyopasaṃkramituṃ paryupāsanāya/",
    "S01divyav_u:091.010_0": "tasya yāvatī yānasya bhūmistāvadyānena gatvā yānādavatīrya padbhyāmevārāmaṃ prāvikṣat/",
    "S01divyav_u:091.011_0": "antarā rājā māgadhaḥ śreṇyo bimbisāro bhagavantamadrākṣīt/",
    "S01divyav_u:091.012_0": "tadantarā pañca kakudānyapanīya tadyathā--uṣṇīṣaṃ chatraṃ khaḍgamaṇiṃ vālavyajanaṃ citre copānahau,",
    "S01divyav_u:091.012_1": "sa pañca kakudānyapanīya yena bhagavāṃstenopasaṃkrāntaḥ/",
    "S01divyav_u:091.013_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:091.014_0": "ekāntaniṣaṇṇaṃ viditvā rājānaṃ māgadhaṃ śreṇyaṃ bimbisāraṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:091.015_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:091.016_0": "atha rājā māgadhaḥ śreṇyo bimbisāro bhagavantamabhyānandyānumodya bhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:091.019_0_0": "atha bhagavata etadabhavat--kutra pūrvakaiḥ samyaksambuddhairmahāprātihāryaṃ vidarśitaṃ",
    "S01divyav_u:091.019_0_1": "hitāya prāṇinām? devatā bhagavata ārocayanti--śrutapūrvaṃ bhadanta pūrvakaiḥ samyaksambuddhairmahāprātihāryaṃ",
    "S01divyav_u:091.019_0_2": "vidarśitaṃ hitāya prāṇināmiti/",
    "S01divyav_u:091.021_0": "bhagavato jñānadarśanaṃ pravartate--śrāvastyāṃ pūrvakaiḥ samyaksambuddhairmahāprātihāryaṃ vidarśitaṃ hitāya prāṇināmiti/",
    "S01divyav_u:091.022_0": "tatra bhagavānāyuṣmantamānandamāmantrayate--gaccha tvamānanda, bhikṣūṇāmārocaya/",
    "S01divyav_u:091.023_0": "tathāgataḥ kośaleṣu janapadeṣu cārikāṃ cariṣyati/",
    "S01divyav_u:091.024_0": "yo yuṣmākamutsahate tathāgatena sārdhaṃ kośaleṣu janapadeṣu cārikāṃ cartum,",
    "S01divyav_u:091.024_1": "sa cīvarakāṇi dhāvatu sīvyatu rañjayatu/",
    "S01divyav_u:091.025_0": "evaṃ bhadantetyāyuṣmānānando bhagavataḥ pratiśrutya bhikṣūṇāmārocayati--bhagavānāyuṣmantaḥ kośaleṣu janapadeṣu cārikāṃ cariṣyati/",
    "S01divyav_u:091.026_0": "yo yuṣmākamutsahate tathāgatena sārdhaṃ kośaleṣu janapadeṣu cārikāṃ caritum,",
    "S01divyav_u:091.026_1": "sa cīvarāṇi dhāvatu sīvyatu rañjayatu iti/",
    "S01divyav_u:091.027_0": "te bhikṣava āyuṣmata ānandasya pratyaśrauṣuḥ/",
    "S01divyav_u:091.028_0_0": "atha bhagavān dānto dāntaparivāraḥ śāntaḥ śāntaparivāro mukto muktaparivāra āśvasta",
    "S01divyav_u:091.028_0_1": "āśvastaparivāro vinīto vinītaparivāro 'rhannarhatparivāro vītarāgo vītarāgaparivāraḥ",
    "S01divyav_u:091.028_0_2": "prāsādikaḥ prāsādikaparivāro vṛṣabha iva gogaṇaparivṛto gaja iva kalabhagaṇaparivṛtaḥ",
    "S01divyav_u:091.028_0_3": "siṃha iva daṃṣṭṭagaṇaparivṛto rājahaṃsa iva haṃsagaṇaparivṛtaḥ suparṇīva pakṣigaṇaparivṛto",
    "S01divyav_u:091.028_0_4": "vipra iva śiṣyagaṇaparivṛtaḥ suvaidya ivāturagaṇaparivṛtaḥ śūra iva yodhagaṇaparivṛto[92]",
    "S01divyav_u:091.028_0_5": "deśika ivādhvagaṇaparivṛtaḥ sārthavāha iva vaṇiggaṇaparivṛtaḥ śreṣṭhīva pauragaṇaparivṛtaḥ",
    "S01divyav_u:091.028_0_6": "koṭṭarāja iva mantrigaṇaparivṛtaścakravartīva putrasahasraparivṛtaścandra iva",
    "S01divyav_u:091.028_1_0": "nakṣatragaṇaparivṛtaḥ sūrya iva raśmisahasraparivṛto virūḍhaka iva kumbhāṇḍagaṇaparivṛto",
    "S01divyav_u:091.028_1_1": "virūpākṣa iva nāgagaṇaparivṛto dhanada iva yakṣagaṇaparivṛto dhṛtarāṣṭra iva gandharvagaṇaparivṛto",
    "S01divyav_u:091.028_1_2": "vemacitra ivāsuragaṇaparivṛtaḥ śakra iva tridaśagaṇaparivṛto brahmeva",
    "S01divyav_u:091.028_2_0": "brahmakāyikagaṇaparivṛtaḥ stimiva iva jalanidhiḥ sajala iva jaladharo vimada iva",
    "S01divyav_u:091.028_2_1": "gajapatiḥ sudāntairindriyairasaṃkṣobhiteryāpathapracāro 'nekairāveṇikairbuddhadharmairmahatā",
    "S01divyav_u:091.028_2_2": "bhikṣusaṃghena ca puraskṛto yena śrāvastī tena cārikāṃ prakrāntaḥ/",
    "S01divyav_u:092.007_0": "anekaiśca devatāśatasahasrairanugamyamāno 'nupūrveṇa cārikāṃ carañ śrāvastīmanuprāptaḥ śrāvastyāṃ viharati jetavane 'nāthapiṇḍadasyārāme/",
    "S01divyav_u:092.010_0": "aśrauṣustīrthyāḥ śramaṇo gautamaḥ śrāvastīṃ gata iti/",
    "S01divyav_u:092.010_1": "śrutvā ca punaḥ śrāvastīṃ saṃprasthitāḥ/",
    "S01divyav_u:092.011_0": "te śrāvastīṃ gatvā rājānaṃ prasenajitkauśalamidamavocan--yatkhalu deva jānīthāh--vayam ṛddhimanto jñānavādinaḥ/",
    "S01divyav_u:092.012_0": "śramaṇo gautamo ṛddhimāñ jñāvādītyātmānaṃ pratijānīte/",
    "S01divyav_u:092.013_0": "arhati jñānavādī jñānavādinā sārdhamuttare manuṣyadharme ṛddhiprātihāryaṃ vidarśayitum/",
    "S01divyav_u:092.013_1": "yadyekaṃ śramaṇo gautama uttare manuṣyadharme ṛddhiprātihāryaṃ vidarśayiṣyati, vayaṃ dve/",
    "S01divyav_u:092.014_0": "dve śramaṇo gautamaḥ, vayaṃ catvāri/",
    "S01divyav_u:092.015_0": "catvāri śramaṇo gautamaḥ, vayamaṣṭau/",
    "S01divyav_u:092.015_1": "aṣṭau śramaṇo gautamaḥ, vayaṃ ṣoḍaśa/",
    "S01divyav_u:092.015_2": "ṣoḍaśa śramaṇo gautamaḥ, vayaṃ dvātriṃśaditi yāvacchramaṇo gautama uttare manuṣyadharme riddhiprātihāryaṃ vidarśayiṣyati,",
    "S01divyav_u:092.015_3": "vayaṃ taddviguṇaṃ tattriguṇamuttare manuṣyadharme riddhiprātihāryaṃ vidarśayiṣyāmaḥ/",
    "S01divyav_u:092.017_0": "upārdhaṃ mārgaṃ śramaṇo gautama āgacchatu, vayamapyupārdhaṃ mārgaṃ gamiṣyāmaḥ/",
    "S01divyav_u:092.018_0": "tatrāsmākaṃ bhavatu śramaṇena gautamena sārdhamuttare manuṣyadharme riddhiprātihāryam/",
    "S01divyav_u:092.019_0": "evamukte rājā prasenajit kauśalastīrthyānidamavocat--āgamayantu tāvadbhavanto yāvadahaṃ bhagavantamavalokayāmi/",
    "S01divyav_u:092.020_0": "atha rājā prasenajit kauśalo 'nyatamaṃ puruṣamāmantrayate--gaccha tvaṃ bhoḥ puruṣa/",
    "S01divyav_u:092.021_0": "kṣipraṃ bhadraṃ yānaṃ yojaya/",
    "S01divyav_u:092.022_0": "ahamabhiruhya adyaiva bhagavantaṃ darśanāyopasaṃkramiṣyāmi paryupāsanāyai/",
    "S01divyav_u:092.022_1": "evaṃ deveti sa puruṣo rājñaḥ prasenajitaḥ kauśalasya pratiśrutya kṣipraṃ bhadraṃ yānaṃ yojayitvā yena rājā prasenajit kauśalastenopasaṃkrāntaḥ/",
    "S01divyav_u:092.024_0": "upasaṃkramya rājānaṃ prasenajitaṃ kauśalamidamavocat--yuktaṃ devasya bhadraṃ yānaṃ yasyedānīṃ devaḥ kālaṃ manyate/",
    "S01divyav_u:092.025_0": "atha rājā prasenajit kauśalo bhadraṃ yānamabhiruhya śrāvastyā niryāti bhagavato 'ntikaṃ bhagavantaṃ darśanāya upasaṃkramituṃ paryupāsanāya/",
    "S01divyav_u:092.027_0": "tasya yāvatī yānasya bhūmistāvadyānena gatvā yānādavatārya pādābhyāmeva ārāmaṃ praviśya yena bhagavāṃstenopasaṃkrāntaḥ/",
    "S01divyav_u:092.028_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:092.029_0": "ekānte niṣaṇṇo rājā prasenajit kauśalo bhagavantamidamavocat--ime bhadanta tīrthyā bhagavantamuttare manuṣyadharme riddhiprātihāryeṇāhvayante/",
    "S01divyav_u:092.030_0": "vidarśayatu bhagavānuttare manuṣyadharme riddhiprātihāryaṃ hitāya prāṇinām/",
    "S01divyav_u:092.031_0": "nirbhartsayatu bhagavāṃstīrthyān/",
    "S01divyav_u:092.031_1": "nandayatu devamanuṣyān/",
    "S01divyav_u:092.031_2": "toṣayatu sajjanahṛdayamanāṃsi/",
    "S01divyav_u:092.032_0_0": "evamukte bhagavān rājānaṃ prasenajitaṃ kauśalamidamavocat--nāhaṃ mahārāja [93]evaṃ",
    "S01divyav_u:092.032_0_1": "śrāvakāṇāṃ dharmaṃ deśayāmi evam yūyaṃ bhikṣava āgatāgatānāṃ brāhmaṇagṛhapatīnāmuttare",
    "S01divyav_u:092.032_0_2": "manuṣyadharme riddhiprātihāryaṃ vidarśayateti/",
    "S01divyav_u:093.002_0": "api tu ahamevaṃ śrāvakāṇāṃ dharmaṃ deśayāmi--praticchannakalyāṇā bhikṣavo viharata vivṛtapāpā iti/",
    "S01divyav_u:093.003_0": "dvirapi trirapi rājā prasenajit kauśalo bhagavantamidamavocat--vidarśayatu bhagavānuttare manuṣyadharme riddhiprātihāryaṃ hitāya prāṇinām/",
    "S01divyav_u:093.004_0": "nirbhartsayatu tīrthyān/",
    "S01divyav_u:093.005_0": "nandayatu bhagavān devamanuṣyān/",
    "S01divyav_u:093.005_1": "toṣayatu sajjanahṛdayamanāṃsi/",
    "S01divyav_u:093.005_2": "dharmatā khalu buddhānāṃ bhagavatāṃ jīvatāṃ tiṣṭhatāṃ dhriyamāṇānām yāpayatām yaduta daśāvaśyakariṇīyāni bhavanti/",
    "S01divyav_u:093.007_0": "na tāvadbuddhā bhagavantaḥ parinirvānti yāvanna buddho buddhaṃ vyākaroti,",
    "S01divyav_u:093.007_1": "yāvanna dvitīyena sattvenāparivartyamanuttarāyāṃ samyaksambodhau cittamutpāditaṃ bhavati,",
    "S01divyav_u:093.007_2": "sarvabuddhavaineyā vinītā bhavanti,",
    "S01divyav_u:093.007_3": "tribhāga āyuṣa utsṛṣṭo bhavati,",
    "S01divyav_u:093.007_4": "sīmābandhaḥ kṛto bhavati, śrāvakayugamagratāyāṃ nirdiṣṭaṃ bhavati,",
    "S01divyav_u:093.007_5": "sāṃkāśye nagare devatāvataraṇaṃ vidarśitaṃ bhavati,",
    "S01divyav_u:093.007_6": "anavatapte mahāsarasi śrāvakaiḥ sārdhaṃ pūrvikā karmaplotirvyākṛtā bhavati,",
    "S01divyav_u:093.007_7": "mātāpitarau satyeṣu pratiṣṭhāpitau bhavataḥ,",
    "S01divyav_u:093.007_8": "śrāvastyāṃ mahāprātihāryaṃ vidarśitaṃ bhavati/",
    "S01divyav_u:093.012_0": "atha bhagavata etadabhavat--avaśyakaraṇīyametattathāgateneti viditvā rājānaṃ prasenajitaṃ kauśalamāmantrayate--gaccha tvaṃ mahārāja/",
    "S01divyav_u:093.013_0": "itaḥ saptame divase tathāgato mahājanapratyakṣamuttare manuṣyadharme riddhiprātihāryaṃ vidarśayiṣyati hitāya prāṇinām/",
    "S01divyav_u:093.014_0": "atha rājā prasenajit kauśalo bhagavantamidamavocat--yadi bhagavānanujānīyāt,",
    "S01divyav_u:093.014_1": "ahaṃ bhagavataḥ prātihāryamaṇḍapaṃ kārayeyam/",
    "S01divyav_u:093.016_0_0": "atha bhagavata etadabhavat--katarasmin pradeśe pūrvakaiḥ samyaksambuddhairmahāprātihāryaṃ",
    "S01divyav_u:093.016_0_1": "vidarśitaṃ hitāya prāṇināmiti? devatā bhagavata ārocayanti--antarā bhadanta śrāvastīmantarā",
    "S01divyav_u:093.016_0_2": "ca jetavanamatrāntarāt pūrvakaiḥ samyaksambuddhermahāprātihāryaṃ vidarśitaṃ hitāya",
    "S01divyav_u:093.016_0_3": "prāṇinām/",
    "S01divyav_u:093.019_0": "bhagavato 'pi jñānadarśanaṃ pravartate--antarā ca śrāvastīmantarā ca jetavanamatrāntarāt pūrvakaiḥ samyaksambuddhairmahāprātihāryaṃ vidarśitaṃ hitāya prāṇinām/",
    "S01divyav_u:093.020_0": "adhivāsayati bhagavān rājñaḥ prasenajitaḥ kauśalasya tūṣṇībhāvena/",
    "S01divyav_u:093.021_0_0": "atha rājā prasenajit kauśalo bhagavatastūṣṇībhāvenādhivāsanāṃ viditvā bhagavantamidamavocat--katamasmin",
    "S01divyav_u:093.021_0_1": "bhadanta pradeśe prātihāryamaṇḍapaṃ kārayāmi? antarā ca mahārāja śrāvastīmantarā",
    "S01divyav_u:093.021_0_2": "ca jetavanam/",
    "S01divyav_u:093.023_0": "atha rājā prasenajit kauśalo bhagavato bhāṣitamabhinandyānumodya bhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:093.026_0": "atha rājā prasenajit kauśalastīrthyānidamavocat--yatkhalu bhavanto jānīran--itaḥ saptame divase bhagavānuttare manuṣyadharme riddhiprātihāryaṃ vidarśayiṣyati/",
    "S01divyav_u:093.027_0": "atha tīrthyānāmetadabhavat--kiṃ punaḥ śramaṇo gautamaḥ saptabhirdivasairanadhigatamadhigamiṣyati,",
    "S01divyav_u:093.027_1": "atha vā niṣpalāyiṣyati, atha vā pakṣaparyeṣaṇaṃ kartukāmah? teṣāmetadabhavat--na hyeva śramaṇo gautamo niṣpalāyiṣyati,",
    "S01divyav_u:093.027_2": "nāpyanadhigatamadhigamiṣyati/",
    "S01divyav_u:093.030_0": "nūnaṃ śramaṇo gautamaḥ pakṣaparyeṣaṇaṃ kartukāmaḥ/",
    "S01divyav_u:093.031_0": "vayamapi tāvat pakṣaparyeṣaṇaṃ kariṣyāmaḥ/",
    "S01divyav_u:093.031_1": "iti viditvā raktākṣo nāma parivrājaka indrajālābhijñaḥ sa āhūtaḥ/",
    "S01divyav_u:093.032_0": "raktākṣasya parivrajakasyaitat prakaraṇaṃ vistareṇārocayanti,",
    "S01divyav_u:093.032_1": "evaṃ cāhuh--[94]yatkhalu raktākṣa jānīyāh--śramaṇo gautamo 'smābhiriddhyā āhūtaḥ/",
    "S01divyav_u:094.001_0": "sa kathayati--itaḥ saptame divase uttare manuṣyadharme riddhiprātihāryaṃ vidarśayiṣyāmīti/",
    "S01divyav_u:094.001_1": "nūnaṃ śramaṇo gatamaḥ pakṣaparyeṣaṇaṃ kartukāmaḥ/",
    "S01divyav_u:094.003_0": "tvamapi tāvat sabrahmacāriṇāṃ pakṣaparyeṣaṇaṃ kuruṣva/",
    "S01divyav_u:094.003_1": "tena tatheti pratijñātam/",
    "S01divyav_u:094.003_2": "atha raktākṣaḥ parivrājako yena nānātīrthikaśramaṇabrāhmaṇacarakaparivrājakāstenopasaṃkrāntaḥ/",
    "S01divyav_u:094.004_0": "upasaṃkramya nānātīrthikaśramaṇabrāhmaṇacarakaparivrājakānāmetatprakaraṇaṃ vistareṇārocayati,",
    "S01divyav_u:094.004_1": "evaṃ cāha--yatkhalu bhavanto jānīran--śramaṇo gautamo 'smābhiriddhyā āhūtaḥ/",
    "S01divyav_u:094.006_0": "sa kathayati--itaḥ saptame divase uttare manuṣyadharme riddhiprātihāryaṃ vidarśāyiṣyāmīti/",
    "S01divyav_u:094.007_0": "nūnaṃ śramaṇo gautamaḥ pakṣaparyeṣaṇaṃ kartukāmaḥ/",
    "S01divyav_u:094.008_0": "bhavadbhirapi brahmacāriṇāṃ sāhāyyaṃ karaṇīyam/",
    "S01divyav_u:094.008_1": "saptame divase yuṣmābhirbahiḥ śrāvastyā nirgantavyam/",
    "S01divyav_u:094.009_0": "taistatheti pratijñātam/",
    "S01divyav_u:094.009_1": "athānyatamasmin parvate pañcamātrāṇi ṛṣiśatāni prativasanti/",
    "S01divyav_u:094.010_0": "atha raktākṣaḥ parivrājako yena te ṛṣayastenopasaṃkrāntaḥ/",
    "S01divyav_u:094.011_0": "upasaṃkramya teṣāmetatprakaraṇaṃ vistareṇārocayati,",
    "S01divyav_u:094.011_1": "evaṃ cāha--yatkhalu bhavanto jānīran--śramaṇo gautama ṛddhyā āhūtaḥ/",
    "S01divyav_u:094.012_0": "sa kathayati--itaḥ saptame divase uttare manuṣyadharme riddhiprātihāryaṃ vidarśayiṣyāmīti/",
    "S01divyav_u:094.013_0": "nūnaṃ śramaṇo gautamaḥ pakṣaparyeṣaṇaṃ kartukāmaḥ/",
    "S01divyav_u:094.013_1": "bhavadbhirapi sabrahmacāriṇāṃ sāhāyyaṃ karaṇīyam/",
    "S01divyav_u:094.014_0": "saptame divase yuṣmābhiḥ śrāvastīmāgantavyam/",
    "S01divyav_u:094.014_1": "taistatheti pratijñātam/",
    "S01divyav_u:094.015_0": "tena khalu samayena subhadro nāma parivrājakaḥ pañcābhijñaḥ/",
    "S01divyav_u:094.015_1": "tasya kuśinagaryāmāvasatho 'navatapte mahāsarasi divā vihāraḥ/",
    "S01divyav_u:094.016_0": "atha raktākṣaḥ parivrājako yena subhadraḥ parivrājakastenopasaṃkrāntaḥ/",
    "S01divyav_u:094.017_0": "upasaṃkramya etatprakaraṇaṃ vistareṇārocayati,",
    "S01divyav_u:094.017_1": "evaṃ cāha--yatkhalu subhadra jānīyāh--śramaṇo gautamo 'smābhih ṛddhyā āhūtaḥ/",
    "S01divyav_u:094.018_0": "sa kathayati--itaḥ saptame divase uttare manuṣyadharme riddhiprātihāryaṃ vidarśayiṣyāmīti/",
    "S01divyav_u:094.019_0": "nūnaṃ śramaṇo gautamaḥ pakṣaparyeṣaṇaṃ kartukāmaḥ/",
    "S01divyav_u:094.019_1": "tvayā sabrahmacāriṇāṃ sāhāyyaṃ karaṇīyam/",
    "S01divyav_u:094.020_0": "saptame divase tvayā śrāvastīmāgantavyam/",
    "S01divyav_u:094.020_1": "subhadreṇābhihitam--na śobhanaṃ bhavadbhiḥ kṛtam yadyuṣmābhiḥ śramaṇo gautamo riddhyā āhūtaḥ/",
    "S01divyav_u:094.021_0": "tatkasya hetoh? mama tāvat kuśinagaryāmāvāso 'navatapte mahāsarasi divā vihāraḥ/",
    "S01divyav_u:094.022_0": "śramaṇasya gautamasya śāriputro nāma śiṣyastasya cundo nāma śrāmaṇerakastasyāpi tatraivānavatapte mahāsarasi divā vihāraḥ/",
    "S01divyav_u:094.024_0": "na tathānavataptakāyikā devatā api kārān kartavyān manyante yathā tasya/",
    "S01divyav_u:094.025_0": "eko 'yaṃ samayaḥ/",
    "S01divyav_u:094.025_1": "ihāhaṃ kuśinagarīṃ piṇḍāya caritvā piṇḍapātamādāya anavataptaṃ mahāsarasaṃ gacchāmi/",
    "S01divyav_u:094.026_0": "tasya mamānavataptakāyikā devatā anavataptānmahāsarasaḥ pānīyamuddhṛtya ekānte na prayacchati/",
    "S01divyav_u:094.027_0": "cundaḥ śramaṇoddeśaḥ pāṃśukūlānyādāyānavataptaṃ mahāsaro gacchati/",
    "S01divyav_u:094.027_1": "tasyānavataptakāyikā devatā pāṃśukūlāni dhāvayitvā tena pānīyenātmānaṃ siñcati/",
    "S01divyav_u:094.028_0": "yasya tāvadvayaṃ śiṣyapratiśiṣyakayāpi na tulyāḥ,",
    "S01divyav_u:094.028_1": "sa yuṣmābhiruttare manuṣyadharme riddhiprātihāryeṇāhūtaḥ/",
    "S01divyav_u:094.029_0": "na śobhanaṃ bhavadbhiḥ kṛtam yacchramaṇo gautamo riddhiprātihāryeṇāhūtaḥ/",
    "S01divyav_u:094.030_0": "evamahaṃ jāne yathā maharddhikaḥ śramaṇo gautamo mahānubhāva iti/",
    "S01divyav_u:094.031_0": "raktakṣeṇābhihitam--tvaṃ tāvaccramaṇasya gautamasya pakṣaṃ vadasi/",
    "S01divyav_u:094.032_0": "tvayā tāvanna gantavyam/",
    "S01divyav_u:094.032_1": "subhadreṇābhihitam--naiva gamiṣyāmīti//",
    "S01divyav_u:095.001_0": "[95]atha rājñaḥ prasenajitaḥ kauśalasya kālo nāṃnā bhrātā abhirūpo darśanīyaḥ prāsādikaḥ śrāddho bhadraḥ kalyāṇāśayaḥ/",
    "S01divyav_u:095.002_0": "sa rājñaḥ prasenajitaḥ kauśalasya niveśanadvāreṇābhiniṣkrāmati/",
    "S01divyav_u:095.003_0": "anyatamayā cāvaruddhikayā prāsādatalagatayā rājakumāraṃ dṛṣṭvā sragdāmaṃ kṣiptam/",
    "S01divyav_u:095.004_0": "tat tasyopari nipatitam/",
    "S01divyav_u:095.004_1": "mitrārimadhyamo lokaḥ/",
    "S01divyav_u:095.004_2": "tai rājñe niveditam--yatkhalu deva jānīthāḥ--kālena devasyāntaḥpuraṃ prārthitam/",
    "S01divyav_u:095.005_0": "rājā prasenajit kauśalaścaṇḍo rabhasaḥ kakarśaḥ/",
    "S01divyav_u:095.006_0": "tenāparīkṣya pauruṣeyāṇāmājñā dattā--gacchantu bhavantaḥ/",
    "S01divyav_u:095.006_1": "śīghraṃ kālasya hastapādāṃś chindantu/",
    "S01divyav_u:095.007_0": "evaṃ deveti pauruṣeyai rājñaḥ prasenajitaḥ kauśalasya pratiśrutya kālasya vīthīmadhye hastapādāśchinnāḥ/",
    "S01divyav_u:095.008_0": "sa ārtasvaraṃ krandate, duḥkhāṃ tīvrāṃ kharāṃ kaṭukāmamanāpāṃ devanāṃ vedayate/",
    "S01divyav_u:095.008_1": "kālaṃ rājakumāraṃ dṛṣṭvā mahājanakāyo vikroṣṭumārabdhaḥ/",
    "S01divyav_u:095.009_0": "pūraṇādāyaśca nirgranthāstaṃ pradeśamanuprāptāḥ/",
    "S01divyav_u:095.010_0": "kālasya jñātibhirabhihitam--etamāryāḥ kālaṃ rājakumāraṃ satyābhiyācanayā yathāpaurāṇaṃ kurudhvamiti/",
    "S01divyav_u:095.011_0": "pūraṇenābhihitam--eṣa śramaṇasya gautamasya śrāvakaḥ/",
    "S01divyav_u:095.011_1": "śramaṇadharmeṇa gautamo yathāpaurāṇaṃ kariṣyati/",
    "S01divyav_u:095.012_0": "atha kālasya rājakumārasyaitadabhavat--kṛcchrasaṃkaṭasambādhaprāptaṃ māṃ bhagavān na samanvāharatīti viditvā gāthāṃ bhāṣate--",
    "S01divyav_u:095.014_0": "imāmavasthāṃ mama lokanātho na vetti saṃbādhagatasya kasmāt/",
    "S01divyav_u:095.016_0": "namo 'stu tasmai vigatajvarāya sarveṣu bhūteṣvanukampakāya//1//",
    "S01divyav_u:095.018_0": "asaṃmoṣadharmāṇo buddhā bhagavantaḥ/",
    "S01divyav_u:095.018_1": "tatra bhagavānāyuṣmantamānandamāmantrayate sma--gaccha tvamānanda saṃghāṭimādāya anyatamena bhikṣuṇā paścācchramaṇena yena kālo rājabhrātā tenopasaṃkrāma/",
    "S01divyav_u:095.020_0_0": "upasaṃkramya kālasya rājakumārasya hastapādān yathāsthāne sthāpayitvā evaṃ vada--ye",
    "S01divyav_u:095.020_0_1": "kecit sattvā apadā vā dvipadā vā bahupadā vā arūpiṇo vā rūpiṇo vā saṃjñino vā asaṃjñino",
    "S01divyav_u:095.020_0_2": "vā naivasaṃjñino vā nāsaṃjñinaḥ,",
    "S01divyav_u:095.020_1": "tathāgato 'rhan samyaksambuddhasteṣāṃ sattvānāmagra ākhyāyate/",
    "S01divyav_u:095.023_0": "ye kecid dharmā asaṃskṛtā vā saṃskṛtā vā, virāgo dharmasteṣāmagra ākhyātaḥ/",
    "S01divyav_u:095.025_0": "anena satyena satyavākyena tava śarīram yathāpaurāṇaṃ syāt/",
    "S01divyav_u:095.025_1": "evaṃ bhadantetyāyuṣmānānando bhagavataḥ pratiśrutya saṃghāṭīmādāyānyatamena bhikṣuṇā paścācchramaṇena yena rājabhrātā kālastenopasaṃkrāntaḥ/",
    "S01divyav_u:095.027_0": "upasaṃkramya kālasya rājakumārasya hastapādān yathāsthāne sthāpayitvā evamāha--ye kecit sattvā apadā vā dvipadā vā catuṣpadā vā bahupadā vā yāvannaivasaṃjñino nāsaṃjñinaḥ,",
    "S01divyav_u:095.027_1": "tathāgato 'rhan samyaksambuddhasteṣāṃ sattvānāmagra ākhyātaḥ/",
    "S01divyav_u:095.029_0": "ye keciddharmāḥ saṃkṛtā vā asaṃskṛtā vā, virāgo dharmasteṣāmagra ākhyātaḥ/",
    "S01divyav_u:095.030_0": "ye kecit saṃghā vā gaṇā vā pūgā vā parṣado vā, tathāgataśrāvakasaṃghasteṣāmagra ākhyātaḥ/",
    "S01divyav_u:095.031_0": "anena satyena satyavākyena tava śarīram yathāpaurāṇaṃ bhavatu/",
    "S01divyav_u:095.032_0": "sahābhidhānāt kālasya rājakumārasya śarīram yathāpaurāṇaṃ saṃvṛttam,",
    "S01divyav_u:095.032_1": "[96]yathāpi tatra buddhasya buddhānubhāvena devatānāṃ ca devatānubhāvena/",
    "S01divyav_u:096.001_0": "kālena kumāreṇa tenaiva saṃvegena anāgāmiphalaṃ sākṣātkṛtam ṛddhiścāpi nirhṛtā/",
    "S01divyav_u:096.002_0": "tena bhagavata ārāmo niryātitaḥ/",
    "S01divyav_u:096.002_1": "sa bhagavata upasthānaṃ kartumārabdhaḥ/",
    "S01divyav_u:096.003_0": "yatrāsya śarīraṃ gaṇḍagaṇḍaṃ kṛtaṃ tasya gaṇḍaka ārāmika iti saṃjñā saṃvṛttā/",
    "S01divyav_u:096.004_0": "atha rājñā prasenajitā kauśalena sarvopakaraṇaiḥ sa pravāritaḥ/",
    "S01divyav_u:096.004_1": "kālenābhihitam--na mama tvayā prayojanam/",
    "S01divyav_u:096.005_0": "bhagavata evopasthānaṃ kariṣyāmīti//",
    "S01divyav_u:096.006_0": "rājñā prasenajitā kauśalena antarā ca śrāvastīmantarā ca jetavanamatrāntarādbhagavataḥ prātihāryamaṇḍapaḥ kāritaḥ śatasahasrahastah .",
    "S01divyav_u:096.007_0": "bhagavataḥ siṃhāsanaṃ prajñaptam/",
    "S01divyav_u:096.008_0": "anyatīrthikaśrāvakairapi pūrṇādīnāṃ nirgranthānāṃ pratyekapratyekamaṇḍapaḥ kāritaḥ/",
    "S01divyav_u:096.009_0": "rājñā prasenajitā kauśalena saptame divase yāvajjetavanaṃ yāvacca bhagavataḥ prātihāryamaṇḍapo 'ntarāt sarvo 'sau pradeśo 'pagatapāṣāṇaśarkarakaṭhalyo vyavasthitaḥ/",
    "S01divyav_u:096.010_0": "dhūpacūrṇāndhakāraḥ kṛtaḥ/",
    "S01divyav_u:096.011_0": "chatradhvajapatākāgandhodakapariṣikto nānāpuṣpābhikīrṇo ramaṇīyaḥ/",
    "S01divyav_u:096.011_1": "antarāntarā ca puṣpamaṇḍapāḥ sajjīkṛtāḥ//",
    "S01divyav_u:096.013_0": "atha bhagavān saptame divase pūrvāhṇe nivāsya pātracīvaramādāya śrāvastīṃ piṇḍāya prāvikṣat/",
    "S01divyav_u:096.014_0": "śrāvastīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṃ pratiśrāmya bahirvihārasya pādau prakṣālya vihāraṃ praviṣṭaḥ pratisaṃlayanāya/",
    "S01divyav_u:096.015_0": "atha rājā prasenajit kauśalo 'nekaśataparivāro 'nekasahasraparivāro 'nekaśatasahasraparivāro yena bhagavataḥ prātihāryamaṇḍapastenopasaṃkrāntaḥ/",
    "S01divyav_u:096.017_0": "upasaṃkramya prajñapta evāsane niṣaṇṇaḥ/",
    "S01divyav_u:096.017_1": "tīrthyā api mahājanakāyaparivṛtā yena maṇḍapastenopasaṃkrāntāḥ/",
    "S01divyav_u:096.018_0": "upasaṃkramya pratyekapratyekasminnāsane niṣaṇṇāḥ/",
    "S01divyav_u:096.019_0": "niṣadya rājānaṃ prasenajitaṃ kauśalamidamavocan--yatkhalu deva jānīyāh--ete vayamāgatāḥ/",
    "S01divyav_u:096.020_0": "kutra etarhi śramaṇo gautamah? tena bhavanto muhūrtamāgamayata/",
    "S01divyav_u:096.020_1": "eṣa idānīṃ bhagavānadhigamiṣyati/",
    "S01divyav_u:096.021_0": "atha rājā prasenajit kauśala uttaraṃ māṇavamāmantrayate--ehi tvamuttara,",
    "S01divyav_u:096.021_1": "yena bhagavāṃstenopasaṃkrāma/",
    "S01divyav_u:096.023_0": "upasaṃkramyāsmākaṃ vacanena bhagavataḥ pādau śirasā vanditvā alpābādhatāṃ ca pṛccha,",
    "S01divyav_u:096.023_1": "alpātaṅkatāṃ ca laghūtthānatāṃ ca yātrāṃ ca balaṃ ca sukhaṃ ca anavadyatāṃ ca sparśavihāratāṃ ca/",
    "S01divyav_u:096.024_0": "evaṃ ca vada--rājā bhadanta prasenajit kauśala evamāha--ime bhadanta tīrthyā āgatā yasyedānīṃ kālaṃ manyate/",
    "S01divyav_u:096.025_0": "evaṃ devetyuttaro māṇavo rājñaḥ prasenajitaḥ kauśalasya pratiśrutya yena bhagavāṃstenopasaṃkrāntaḥ/",
    "S01divyav_u:096.026_0": "upasaṃkramya bhagavatā sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisārya ekānte niṣaṇṇaḥ/",
    "S01divyav_u:096.027_0": "ekāntaniṣaṇṇa uttaro māṇavo bhagavantamidamavocat--rājā bhadanta prasenajit kauśalo bhagavataḥ pādau śirasā vandate,",
    "S01divyav_u:096.027_1": "alpābādhatāṃ ca pṛcchati alpātaṅkatāṃ ca laghūtthānatāṃ ca yātraṃ ca balaṃ ca sukhaṃ ca anavadyatāṃ ca sparśavihāratāṃ ca/",
    "S01divyav_u:096.030_0": "sukhī bhavatu māṇava rājā prasenajit kauśalastvaṃ ca/",
    "S01divyav_u:096.030_1": "rājā bhadanta prasenajit kauśala evamāha--ime bhadanta tīrthyā āgatā yasyedānīṃ bhagavān kālaṃ manyate/",
    "S01divyav_u:096.031_0": "evamukte bhagavānuttaraṃ māṇavamidamavocat--māṇava eṣo 'hamadyāgacchāmi/",
    "S01divyav_u:096.032_0": "bhagavatā tathādhiṣṭhito yathottaro [97]māṇavastat evoparivihāyasā prakrāntaḥ,",
    "S01divyav_u:096.032_1": "yena rājā prasenajit kauśalastenopasaṃkrāntaḥ/",
    "S01divyav_u:097.002_0": "adrākṣīdrājā prasenajit kauśala uttaraṃ māṇavakamupari vihāyasā āgacchatam/",
    "S01divyav_u:097.002_1": "dṛṣṭvā ca punastīrthyānidamavocat--vidarśitaṃ bhagavatottare manuṣyadharme riddhiprātihāryam/",
    "S01divyav_u:097.003_0": "yūyamapi vidarśayata/",
    "S01divyav_u:097.004_0": "tīrthyāḥ kathayanti--mahājanakāyo 'tra mahārāja saṃnipatitaḥ/",
    "S01divyav_u:097.004_1_0": "kiṃ tvaṃ jñāsyasi kenaitad vidarśitamasmābhirvā śramaṇena gautamena? atha bhagavāṃstadrūpaṃ",
    "S01divyav_u:097.004_1_1": "samādhiṃ samāpanno yathā samāhite citte 'rgaḍacchidreṇārciṣo nirgatya bhagavataḥ",
    "S01divyav_u:097.004_1_2": "prātihāryamaṇḍape nipatitāḥ,",
    "S01divyav_u:097.004_2": "sarvaśca prātihāryamaṇḍapaḥ prajvalitaḥ/",
    "S01divyav_u:097.007_0": "adrākṣustīrthyā bhagavataḥ prātihāryamaṇḍapaṃ prajvalitam,",
    "S01divyav_u:097.007_1": "dṛṣṭvā ca punaḥ prasenajitaṃ kauśalamidamavocan--eṣa idānīṃ mahārāja śramaṇasya gautamasya prātihāryamaṇḍapaḥ prajvalitaḥ/",
    "S01divyav_u:097.009_0": "gaccha idānīṃ nirvāpaya/",
    "S01divyav_u:097.009_1": "atha so 'gniraspṛṣṭa eva vāriṇā sarvaprātihāryamaṇḍapamadagdhvā svayameva nirvṛto yathāpi tadbuddhasya buddhānubhāvena devatānāṃ ca devatānubhāvena/",
    "S01divyav_u:097.010_0": "atha rājā prasenajit kauśalastīrthyānidamavocat--vidarśitaṃ bhagavatottare manuṣyadharme riddhiprātihāryam/",
    "S01divyav_u:097.012_0": "yūyamapi vidarśayata/",
    "S01divyav_u:097.012_1": "tīrthyāḥ kathayanti--mahājanakāyo 'tra mahārāja saṃnipatitaḥ/",
    "S01divyav_u:097.013_0": "kiṃ tvaṃ jñāsyasi kena etadvidarśitamasmābhirvā śramaṇena gautamena? bhagavatā kanakamarīcikāvabhāsā utsṛṣṭāḥ,",
    "S01divyav_u:097.013_1": "yena sarvaloka udāreṇāvabhāsena sphuṭo 'bhūt/",
    "S01divyav_u:097.014_0": "adrākṣīdrājā prasenajit kauśalaḥ sarvalokamudāreṇāvabhāsena sphuṭam/",
    "S01divyav_u:097.015_0": "dṛṣṭvā ca punastīrthyānāmantrayate--vidarśitaṃ bhagavatottare manuṣyadharme riddhiprātihāryam/",
    "S01divyav_u:097.016_0": "yūyamapi vidarśayata/",
    "S01divyav_u:097.016_1": "tīrthyāḥ kathayanti--mahājanakāyo 'tra mahārāja saṃnipatitaḥ/",
    "S01divyav_u:097.017_0": "kiṃ tvaṃ jñāsyasi kena etadvidarśitamasmābhirvā śramaṇena gautamena? bhagavatā kanakamarīcikāvabhāsā utsṛṣṭā yena sarvaloka udāreṇāvabhāsena sphuṭo 'bhūt/",
    "S01divyav_u:097.019_0": "adrākṣīdrājā prasenajit kauśalaḥ sarvalokamudāreṇāvabhāsena sphuṭam/",
    "S01divyav_u:097.019_1": "dṛṣṭvā ca punastīrthyānāmantrayate--vidarśitaṃ bhagavatottare manuṣyadharme riddhiprātihāryam/",
    "S01divyav_u:097.020_0": "yūyamapi vidarśayata/",
    "S01divyav_u:097.021_0": "tīrthyāḥ kathayanti--mahājanakāyo 'tra mahārāja saṃnipatitaḥ/",
    "S01divyav_u:097.021_1": "kiṃ tvaṃ jñāsyasi kena etadvidarśitamasmābhirvā śramaṇena vā gautamena? gaṇḍakenārāmikenottarakauravād dvīpāt karṇikāravṛkṣamādāya bhagavataḥ prātihāryamaṇḍapasyāgrataḥ sthāpitaḥ/",
    "S01divyav_u:097.023_0": "ratnakenāpyārāmikena gandhamādanādaśokavṛkṣamānīya bhagavataḥ prātihāryamaṇḍapasya pṛṣṭhataḥ sthāpitaḥ/",
    "S01divyav_u:097.024_0": "atha rājā prasenajit kauśalastīrthyānidamavocat--vidarśitaṃ bhagavatottare manuṣyadharme riddhiprātihāryam/",
    "S01divyav_u:097.025_0": "yūyamapi vidarśayata/",
    "S01divyav_u:097.026_0": "tīrthyāḥ kathayanti--mahājanakāyo 'tra saṃnipatitaḥ/",
    "S01divyav_u:097.026_1": "kiṃ tvaṃ jñāsyasi kena etadvidarśitamasmābhirvā śramaṇena gautamena? bhagavatā sābhisaṃskāreṇa pṛthivyāṃ pādau nyastau/",
    "S01divyav_u:097.028_0": "mahāpṛthivīcālaḥ saṃvṛttaḥ/",
    "S01divyav_u:097.028_1": "ayaṃ trisāhasramahāsāhasro lokadhāturiyaṃ mahāpṛthivī ṣaḍvikāraṃ kampati prakampati saṃprakampati/",
    "S01divyav_u:097.029_0": "calati saṃcalati saṃpracalati/",
    "S01divyav_u:097.029_1": "vyathati saṃvyathati saṃpravyathati/",
    "S01divyav_u:097.030_0": "pūrvāvanamati paścimonnamati/",
    "S01divyav_u:097.030_1": "{pūrvonnamati paścimāvanamati/}",
    "S01divyav_u:097.031_0": "dakṣiṇonnamati uttarāvanamati/",
    "S01divyav_u:097.031_1": "uttaronnamati dakṣiṇāvanamati/",
    "S01divyav_u:097.031_2": "madhye unnamati ante 'vanamati/",
    "S01divyav_u:097.032_0": "madhye 'vanamati ante unnamati/",
    "S01divyav_u:097.032_1": "imau sūryacandramasau bhāsatastapato virocataḥ/",
    "S01divyav_u:098.001_0": "[98]vicitrāṇi ca āścaryādbhutāni prādurbhūtāni/",
    "S01divyav_u:098.001_1": "gaganatalasthā devatā bhagavata upariṣṭāddivyānyutpalāni kṣipanti padmāni kumudāni puṇḍarīkānyagarucūrṇāni candanacūrṇāni tagaracūrṇāni tamālapatrāṇi,",
    "S01divyav_u:098.001_2": "divyāni māndārakāṇi puṣpāṇi kṣipanti,",
    "S01divyav_u:098.001_3": "divyāni ca vāditrāṇi saṃpravādayanti,",
    "S01divyav_u:098.005_0": "atha teṣām ṛṣīṇāmetadabhavat--kimarthaṃ mahāpṛthivīcālaḥ saṃvṛtta iti/",
    "S01divyav_u:098.005_1": "teṣāmetadabhavat--nūnamasmākaṃ sabrahmacāribhiḥ śramaṇo gautamo riddhyā āhūto bhaviṣyatīti viditvā pañca ṛṣiśatāni śrāvastīṃ saṃprasthitāni/",
    "S01divyav_u:098.007_0": "teṣāmāgacchatāṃ bhagavatā ekāyano mārgo 'dhiṣṭhitaḥ/",
    "S01divyav_u:098.008_0_0": "adrākṣuste ṛṣayo bhagavantaṃ dūrādeva dvātriṃśatā mahāpuruṣalakṣaṇaiḥ samalaṃkṛtaṃ",
    "S01divyav_u:098.008_0_1": "mūrtimantamiva dharmaṃ havyāvasiktamiva hutavahaṃ kāñcanabhājanasthamiva pradīpaṃ",
    "S01divyav_u:098.008_0_2": "jaṅgamamiva suvarṇaparvataṃ nānāratnavicitramiva suvarṇarūpaṃ sphuṭapaṭumahāvimalaviśuddhabuddhiṃ",
    "S01divyav_u:098.008_0_3": "buddhaṃ bhagavantam/",
    "S01divyav_u:098.010_0": "dṛṣṭvā ca punar na tathā dvādaśavarṣe 'bhyastaśamatho yogācārasya cittasya kalyatāṃ janayati,",
    "S01divyav_u:098.010_1": "aputrasya vā putraḥ pratilambho daridrasya vā nidhidarśanaṃ rājyābhinandino vā rājyābhiṣeko yathā tatprathamatapūrvabuddhāropitakuśalamūlānāṃ tatprathamato buddhadarśanam/",
    "S01divyav_u:098.013_0": "atha te ṛṣayo yena bhagavāṃstenopasaṃkrāntāḥ/",
    "S01divyav_u:098.014_0": "upasaṃkramya bhagavataḥ pādau śirasā vanditvā ekānte sthitāḥ/",
    "S01divyav_u:098.014_1": "ekāntasthitāste ṛṣayo bhagavantamidamavocan--labhemahi vayaṃ bhadanta svākhyāte dharmavinaye pravrajyāmupasaṃpadaṃ bhikṣubhāvam/",
    "S01divyav_u:098.016_0": "carema vayaṃ bhagavato 'ntike pravrajya brahmacaryam/",
    "S01divyav_u:098.016_1": "te bhagavatā brāhmeṇa svareṇāhūtāḥ--eta bhikṣavaścarata brahmacaryam/",
    "S01divyav_u:098.017_0": "sahābhidhānānmuṇḍāḥ saṃvṛttāḥ saṃghāṭīprāvṛtāḥ pātrakaravyagrahastāḥ saptāhāvaropitakeśaśmaśravo varṣaśatopasaṃpannasya bhikṣorīryāpathenāvasthitāḥ/",
    "S01divyav_u:098.019_0": "ehīti coktāśca tathāgatena muṇḍāśca saṃghāṭiparītadehāḥ/",
    "S01divyav_u:098.021_0": "satya(dyaḥ) praśāntendriyā eva tasthurevaṃ sthitā buddhamanorathena//2//",
    "S01divyav_u:098.023_0_0": "atha bhagavān divyamānuṣyeṇa pūjāsatkāreṇa satkṛto gurukṛto mānitaḥ pūjito 'rhannarhatparivāro",
    "S01divyav_u:098.023_0_1": "saptabhiśca nikāyaiḥ saṃpuraskṛto mahatā ca janaughena yena prātihāryamaṇḍapastenopasaṃkrāntaḥ/",
    "S01divyav_u:098.025_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:098.025_1": "bhagavataḥ kāyādraśmayo nirgatya sarvaṃ prātihāryamaṇḍapaṃ suvarṇavarṇāvabhāsaṃ kṛtavatyaḥ/",
    "S01divyav_u:098.026_0_0": "atha lūhasudatto gṛhapatirutthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ",
    "S01divyav_u:098.026_0_1": "pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantamidamavocat--alpotsuko",
    "S01divyav_u:098.026_0_2": "bhagavān bhavatu/",
    "S01divyav_u:098.028_0": "ahaṃ tīrthyaiḥ sārdhamuttare manuṣyadharme riddhiprātihāryaṃ vidarśayiṣyāmi/",
    "S01divyav_u:098.029_0": "nirbhartsayiṣyāmi tīrthyān/",
    "S01divyav_u:098.029_1": "saha dharmeṇa nandayiṣyāmi devamanuṣyān/",
    "S01divyav_u:098.030_0": "toṣayiṣyāmi sajjanahṛdayamanāṃsi/",
    "S01divyav_u:098.030_1": "na tvaṃ gṛhapate ebhih ṛddhyā āhūtaḥ, api tvahaṃ tīrthyaiḥ riddhyā āhūtaḥ/",
    "S01divyav_u:098.031_0": "ahamuttare manuṣyadharme riddhiprātihāryaṃ vidarśayiṣyāmi/",
    "S01divyav_u:098.032_0": "sthānametadvidyate yattīrthyā evaṃ vadeyuḥ--nāsti śramaṇasya gautamasyottare manuṣyadharme riddhiprātihāryam[99]/",
    "S01divyav_u:099.001_0": "śrāvakasyaiṣā gṛhiṇo 'vadātavasanasya ṛddhiriti/",
    "S01divyav_u:099.001_1": "niṣīda tvaṃ gṛhapate yathāsvake āsane/",
    "S01divyav_u:099.002_0": "niṣaṇṇo lūhasudatto gṛhapatiryathāsvake āsane/",
    "S01divyav_u:099.002_1": "yathā lūhasudatto gṛhapatirevaṃ kālo rājabhrātā,",
    "S01divyav_u:099.002_2": "rambhaka ārāmikaḥ, ṛddhilamātā upāsikā śramaṇoddeśikā,",
    "S01divyav_u:099.004_0": "athāyuṣmān mahāmaudgalyāyana utthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ praṇamya bhagavantamidamavocat--alpotsuko bhagavān bhavatu/",
    "S01divyav_u:099.005_0": "ahaṃ tīrthyaiḥ sārdhamuttare manuṣyadharme riddhiprātihāryaṃ vidarśayiṣyāmi/",
    "S01divyav_u:099.006_0": "tīrthyān nigṛhṇiṣyāmi/",
    "S01divyav_u:099.006_1": "saha dharmeṇa nandayiṣyāmi devamanuṣyān/",
    "S01divyav_u:099.007_0": "toṣayiṣyāmi sajjanagṛhṛdayamanāṃsi/",
    "S01divyav_u:099.007_1": "pratibalastvaṃ maudgalyāyana tīrthyān sahadharmeṇa nigṛhītum/",
    "S01divyav_u:099.008_0": "api tu na tvaṃ tīrthyair riddhyā āhūtaḥ/",
    "S01divyav_u:099.008_1": "ahameṣāmuttare manuṣyadharme riddhiprātihāryaṃ vidarśayiṣyāmi hitāya prāṇinām/",
    "S01divyav_u:099.009_0": "nirbhartsayiṣyāmi tīrthyān/",
    "S01divyav_u:099.009_1": "nandayiṣyāmi devamanuṣyān/",
    "S01divyav_u:099.010_0": "toṣayiṣyāmi sajjanahṛdayamanāṃsi/",
    "S01divyav_u:099.010_1": "niṣīda tvaṃ maudgalyāyana yathāsvake āsane/",
    "S01divyav_u:099.011_0": "niṣaṇṇa āyuṣmān mahāmaudgalyāyano yathāsvake āsane/",
    "S01divyav_u:099.011_1_0": "tatra bhagavān rājānaṃ prasenajitaṃ kauśalamāmantrayate--ko mahārāja tathāgatamadhyeṣate",
    "S01divyav_u:099.011_1_1": "uttare manuṣyadharme riddhiprātihāryaṃ hitāya prāṇinām? atha rājā prasenajit kauśala",
    "S01divyav_u:099.011_1_2": "utthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya",
    "S01divyav_u:099.011_1_3": "yena bhagavāṃstenāñjaliṃ praṇamya bhagavantametadavocat--ahaṃ bhadanta bhagavantamadhyeṣe",
    "S01divyav_u:099.011_1_4": "uttare manuṣyadharme riddhiprātihāryaṃ vidarśayitum/",
    "S01divyav_u:099.015_0": "bhagavānuttare manuṣyadharme riddhiprātihāryam {vidarśayatu} hitāya prāṇinām/",
    "S01divyav_u:099.016_0": "nirbhartsayatu tīrthyān/",
    "S01divyav_u:099.017_0": "nandayatu devamanuṣyān/",
    "S01divyav_u:099.017_1": "toṣayatu sajjanahṛdayamanāṃsi/",
    "S01divyav_u:099.017_2_0": "atha bhagavāṃstadrūpaṃ samādhiṃ samāpanno yathā samāhite citte svasminnāsane 'ntarhitaḥ",
    "S01divyav_u:099.017_2_1": "pūrvasyāṃ diśi uparivihāyasamabhyudgamya caturvidhamīryāpathaṃ kalpayati tadyathā--caṃkramyate",
    "S01divyav_u:099.017_2_2": "tiṣṭhati niṣīdati śayyāṃ kalpayati/",
    "S01divyav_u:099.020_0": "tejodhātumapi saṃpadyate/",
    "S01divyav_u:099.020_1": "tejodhātusamāpannasya buddhasya bhagavato vividhānyarcīṃṣi kāyānniścaranti tadyathā nīlapītāni lohitānyavadātāni mañjiṣṭhāni sphaṭikavarṇāni/",
    "S01divyav_u:099.021_0": "anekānyapi prātihāryāṇi vidarśayati/",
    "S01divyav_u:099.022_0": "adhaḥkāyaṃ prajvālayati, uparimāt kāyācchītalā vāridhārāḥ syandante/",
    "S01divyav_u:099.023_0": "yathā pūrvasyāṃ diśi evaṃ dakṣiṇasyāṃ diśīti caturdiśaṃ caturvidham ṛddhiprātihāryaṃ vidarśya tān ṛddhyabhisaṃskārān pratiprasrabhya prajñapta evāsane niṣaṇṇaḥ/",
    "S01divyav_u:099.024_0": "niṣadya bhagavān rājānaṃ prasenajitaṃ kauśalamidamavocat--iyaṃ mahārāja tathāgatasya sarvaśrāvakasādhāraṇā ṛddhiḥ/",
    "S01divyav_u:099.026_0_0": "tatra bhagavān dvirapi rājānaṃ prasenajitaṃ kauśalamāmantrayate--ko mahārāja tathāgatamadhyeṣate",
    "S01divyav_u:099.026_0_1": "'sādhāraṇāyām ṛddhyāmuttare manuṣyadharme riddhiprātihāryaṃ hitāya prāṇinām? atha",
    "S01divyav_u:099.026_0_2": "rājā prasenajit kauśala utthāyāsanādekāṃsamuttarāsaṅgaṃ kṛtvā dakṣiṇaṃ jānumaṇḍalaṃ",
    "S01divyav_u:099.026_0_3": "pṛthivyāṃ pratiṣṭhāpya yena bhagavāṃstenāñjaliṃ praṇamya bhagavantamidamavocat--ahaṃ",
    "S01divyav_u:099.026_0_4": "bhadanta bhagavantamadhyeṣe 'sādhāraṇāyām ṛddhyāmuttare manuṣyadharme ṛddhiprātihāryaṃ",
    "S01divyav_u:099.026_0_5": "hitāya prāṇinām/",
    "S01divyav_u:099.030_0": "nirbhartsayatu tīrthyān/",
    "S01divyav_u:099.031_0": "nandayatu devamanuṣyān/",
    "S01divyav_u:099.031_1": "toṣayatu sajjanahṛdayamanāṃsi//",
    "S01divyav_u:099.032_0": "bhagavatā laukikaṃ cittamutpāditam/",
    "S01divyav_u:099.032_1": "dharmatā khalu buddhānāṃ bhagavatām yadi laukikaṃ cittamutpādayanti,",
    "S01divyav_u:099.032_2": "antaśaḥ kuntapipīliko 'pi prāṇī bhagavatah cetasi cittamājānanti/",
    "S01divyav_u:100.001_0": "[100]atha lokottaracittamutpādayanti,",
    "S01divyav_u:100.001_1": "tatrāgatirbhavati pratyekabuddhānāmapi,",
    "S01divyav_u:100.001_2_0": "kaḥ punarvādaḥ śrāvakāṇām? atha śakrabrahmādīnāṃ devānāmetadabhavat--kimarthaṃ bhagavatā",
    "S01divyav_u:100.001_2_1": "laukikaṃ cittamutpāditam? teṣāmetadabhavat--śrāvastyāṃ mahāprātihāryaṃ vidarśayitukāmo",
    "S01divyav_u:100.001_2_2": "hitāya prāṇinām/",
    "S01divyav_u:100.004_0": "atha śakrabrahmādayo devā anekāni ca devatāśatasahasrāṇi bhagavataścetasā cittamājñāya tadyathā balavān puruṣaḥ saṃkuñcitaṃ vā bāhuṃ prasārayet,",
    "S01divyav_u:100.004_1": "prasāritaṃ vā saṃkuñcayet, evameva śakrabrahmādayo devā anekāni ca devatāśatasahasrāṇi ca devaloke 'ntarhitāni,",
    "S01divyav_u:100.006_0": "atha brahmādayo devā bhagavantaṃ triḥ pradakṣiṇīkṛtya bhagavataḥ pādau śirasā vanditvā dakṣiṇaṃ pārśvaṃ niśritya niṣaṇṇāḥ/",
    "S01divyav_u:100.008_0": "śakrādayo devā bhagavantaṃ triḥ pradakṣiṇīktya bhagavataḥ pādau śirasā vanditvā vāmaṃ pārśvaṃ niśritya niṣaṇṇāḥ/",
    "S01divyav_u:100.009_0": "nandopanandābhyāṃ nāgarājābhyāṃ bhagavata upanāmitaṃ nirmitaṃ sahasrapatraṃ śakaṭacakramātraṃ sarvasauvarṇaṃ ratnadaṇḍaṃ padmam/",
    "S01divyav_u:100.010_0": "bhagavāṃśca padmakarṇikāyāṃ niṣaṇṇaḥ paryaṅkamābhujya ṛjuṃ kāyaṃ praṇidhāya pratimukhaṃ smṛtimupasthāpya/",
    "S01divyav_u:100.011_0": "padmasyopari padmaṃ nirmitam/",
    "S01divyav_u:100.012_0": "tatrāpi bhagavān paryaṅkaniṣaṇṇaḥ/",
    "S01divyav_u:100.012_1": "evamagrataḥ pṛṣṭhataḥ pārśvataḥ/",
    "S01divyav_u:100.012_2": "evaṃ bhagavatā buddhapiṇḍī nirmitā yāvadakaniṣṭhabhavanamupādāya buddhā bhagavanto parṣannirmitam(?)/",
    "S01divyav_u:100.013_0": "kecidbuddhanirmāṇāścaṃkramyante,",
    "S01divyav_u:100.013_1": "kecit tiṣṭhanti, kecinniṣīdanti, kecicchāyāṃ kalpayanti, tejodhātumapi samāpadyante, jvalanatapanavarṣaṇavidyotanaprātihāryāṇi kurvanti/",
    "S01divyav_u:100.015_0": "anye praśnān pṛcchanti, anye visarjayanti/",
    "S01divyav_u:100.016_0": "gāthādvayaṃ bhāṣante--",
    "S01divyav_u:100.017_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:100.018_0": "dhunīta mṛtyunaḥ sainyaṃ naḍāgāramiva kuñjaraḥ//3//",
    "S01divyav_u:100.019_0": "yo hyasmin dharmavinaye apramattaścariṣyati/",
    "S01divyav_u:100.020_0": "prahāya jātisaṃsāraṃ duḥkhasyāntaṃ kariṣyati//4//",
    "S01divyav_u:100.021_0": "bhagavatā tathā adhiṣṭhitam yathā sarvaloko 'nāvṛtamadrākṣīdbuddhāvataṃsakaṃ yāvadakaniṣṭhabhavanamupādāya antato bāladārakā api,",
    "S01divyav_u:100.021_1": "yathāpi tadbuddhasya buddhānubhāvena devatānāṃ ca devatānubhāvena/",
    "S01divyav_u:100.024_0": "tatra bhagavān bhikṣūnāmantrayate sma--tāvat pratigṛhṇīta bhikṣavo 'nupūrve sthitāyā buddhapiṇḍyā nimittam/",
    "S01divyav_u:100.025_0": "ekapade 'ntardhāsyanti/",
    "S01divyav_u:100.025_1": "yāvadekapade 'ntarhitā/",
    "S01divyav_u:100.025_2": "atha bhagavāṃstam ṛddhyabhisaṃskāraṃ pratiprasrabhya prajñapta evāsane niṣaṇṇaḥ/",
    "S01divyav_u:100.026_0": "niṣadya bhagavāṃstasyāṃ velāyāṃ gāthāṃ bhāṣate--",
    "S01divyav_u:100.028_0": "tāvadavabhāsate kṛmiryāvannodayate divākaraḥ/",
    "S01divyav_u:100.029_0": "virocana udgate tu vairavyārto(?) bhavati na cāvabhāsate//5//",
    "S01divyav_u:100.030_0": "tāvadavabhāsitamāsa tārkikairyāvannoditavāṃstathāgataḥ/",
    "S01divyav_u:100.031_0": "saṃbuddhāvabhāsite tu loke na tārkiko bhāsate na cāsya śrāvakaḥ//6//",
    "S01divyav_u:100.032_0": "atha rājā prasenajit kauśalastīrthyānidamavocat--vidarśitaṃ bhagavatā uttare manuṣyadharme riddhiprātihāryam/",
    "S01divyav_u:100.033_0": "yūyamapi vidarśayadhvam/",
    "S01divyav_u:100.033_1": "evamukte tīrthyāstūṣṇīṃbhūtā yāvat [101]prayāṇaparamāḥ sthitāḥ/",
    "S01divyav_u:101.001_0": "dvirapi prasenajit kauśalastīrthyānidamavocat--vidarśitaṃ bhagavatā uttare manuṣyadharme riddhiprātihāryam/",
    "S01divyav_u:101.002_0": "yūyamapi vidarśayadhvam/",
    "S01divyav_u:101.002_1": "evamukte tīrthyā anyonyaṃ vighaṭṭayanta evāhuḥ--tvamuttiṣṭha tvamuttiṣṭheti/",
    "S01divyav_u:101.003_0": "na kaścidapyuttiṣṭhati//",
    "S01divyav_u:101.004_0": "tena khalu punaḥ samayena pāñciko mahāsenāpatistasyāmeva parṣadi saṃnipatito 'bhūt saṃnipatitaḥ/",
    "S01divyav_u:101.005_0": "atha pāñcikasya yakṣasenāpateretadabhavat--ciramapi te ime mohapuruṣā bhagavantaṃ viheṭhayiṣyanti bhikṣusaṃghaṃ ceti viditvā tumulaṃ vātavarṣaṃ saṃjanayya mahāntamutsṛṣṭavān/",
    "S01divyav_u:101.006_0": "tumulena vātavarṣeṇa tīrthyāṇāṃ maṇḍapā adarśanapathe kṣiptāḥ/",
    "S01divyav_u:101.007_0": "tīrthyā hyaśanivarṣeṇa bādhyamānā diśo digbhyo vicalanti/",
    "S01divyav_u:101.008_0": "anekāni prāṇiśatasahasrāṇyativarṣeṇa bādhyamānāni yena bhagavāṃstenopasaṃkrāntāḥ/",
    "S01divyav_u:101.009_0": "upasaṃkramya bhagavataḥ pādau śirasā vanditvā ekānte niṣaṇṇāni/",
    "S01divyav_u:101.009_1": "bhagavatā tathā adhiṣṭhitam yathā tasyāṃ parṣadyekavāribindur na patitaḥ/",
    "S01divyav_u:101.010_0": "ekāntaniṣaṇṇānyanekāni prāṇiśatasahasrāṇyudānamudānayanti--aho buddhaḥ, aho dharmaḥ, aho saṃghaḥ/",
    "S01divyav_u:101.011_0": "aho dharmasya svākhyātatā/",
    "S01divyav_u:101.012_0": "pāñcikena yakṣasenāpatinā tīrthyā abhihitāh--ete yūyaṃ mohapuruṣā bhagavantaṃ śaraṇaṃ gacchadhvaṃ dharmaṃ ca bhikṣusaṃghaṃ ca/",
    "S01divyav_u:101.013_0": "te niṣpalāyamānāḥ kathayanti--ete vayaṃ parvataṃ śaraṇaṃ gacchāmaḥ,",
    "S01divyav_u:101.013_1": "vṛkṣāṇāṃ kuḍyānāmārāmāṇāṃ ca śaraṇaṃ gacchāmaḥ/",
    "S01divyav_u:101.015_0": "atha bhagavāṃstasyāṃ velāyāṃ gāthāṃ bhāṣate--",
    "S01divyav_u:101.016_0": "bahavaḥ śaraṇam yānti parvatāṃśca vanāni ca/",
    "S01divyav_u:101.017_0": "ārāmāṃścaityavṛkṣāṃśca manuṣyā bhayatarjitāḥ//6//",
    "S01divyav_u:101.018_0": "na hyetaccharaṇaṃ śreṣṭhaṃ naitaccharaṇamuttamam/",
    "S01divyav_u:101.019_0": "naitaccharaṇamāgamya sarvaduḥkhāt pramucyate//7//",
    "S01divyav_u:101.020_0": "yastu buddhaṃ ca dharmaṃ ca saṃghaṃ ca śaraṇaṃ gataḥ/",
    "S01divyav_u:101.021_0": "āryasatyāni catvāri paśyati prajñayā yadā//8//",
    "S01divyav_u:101.022_0": "duḥkhaṃ duḥkhasamutpannaṃ nirodhaṃ samatikramam/",
    "S01divyav_u:101.023_0": "āryaṃ cāṣṭāṅgikaṃ mārgaṃ kṣemaṃ nirvāṇagāminām//9//",
    "S01divyav_u:101.024_0": "eta{dvai} śaraṇaṃ śreṣṭhametaccharaṇamuttamam/",
    "S01divyav_u:101.025_0": "etaccharaṇamāgamya sarvaduḥkhātpramucyate//10//",
    "S01divyav_u:101.026_0": "atha pūraṇasyaitadabhavat--śramaṇo gautamo madīyāñ śrāvakānanvāvartayiṣyati/",
    "S01divyav_u:101.026_1": "iti viditvā niṣpalāyan kathayati--aham yuṣmākaṃ śāsanasarvasvaṃ kathayiṣyāmi/",
    "S01divyav_u:101.027_0": "yāvad dṛṣṭigatān grāhayitumārabdhaḥ/",
    "S01divyav_u:101.028_0": "yaduta antavāmllokaḥ, anantaḥ, antavāṃścānantavāṃśca, naivāntavānnānantavān, sa jīvastaccharīramanyo jīvo 'nyaccharīramiti/",
    "S01divyav_u:101.029_0": "te kalahajātā viharanti bhaṇḍanajātā vigṛhītā vivādamāpannāḥ/",
    "S01divyav_u:101.030_0": "pūraṇo 'pi bhīto niṣpalāyitumārabdhaḥ/",
    "S01divyav_u:101.030_1": "sa niṣpalāyan paṇḍakena pratimārge dṛṣṭaḥ/",
    "S01divyav_u:101.031_0": "paṇḍako dṛṣṭvā gāthāṃ bhāṣate--",
    "S01divyav_u:102.001_0": "[102]kutastvamāgacchasi muktapāṇi rathakārameṣa iva nikṛttaśṛṅgaḥ/",
    "S01divyav_u:102.003_0": "dharmaṃ hyabhijñāya jinapraśastamāhiṇḍase kolikagardabho yathā//11//",
    "S01divyav_u:102.005_0": "pūraṇaḥ prāha--",
    "S01divyav_u:102.006_0": "gamanāya me samayaḥ pratyupasthitaḥ kāyasya me balavīryam {na?} kiṃcit/",
    "S01divyav_u:102.008_0": "spṛṣṭāśca bhāvāḥ sukhaduḥkhate me anāvṛtaṃ jñānamihārhatām//12//",
    "S01divyav_u:102.010_0": "dūrāpagato 'smi .... paratimirāpanudaśca tṛṣaṃ patati/",
    "S01divyav_u:102.012_0": "ācakṣva me dūṣika etamarthaṃ śītodakā kutra sā puṣkiriṇī//13//",
    "S01divyav_u:102.014_0": "napuṃsakaḥ prāha--",
    "S01divyav_u:102.015_0": "eṣā khalu śītā puṣkiriṇī nalinī ca virājati toyadhārā/",
    "S01divyav_u:102.017_0": "śramaṇādhama hīnāsatpuruṣa tvamimāṃ nanu paśyasi puṣkariṇīm//14//",
    "S01divyav_u:102.019_0": "purāṇaḥ prāha--",
    "S01divyav_u:102.020_0": "na tvaṃ naro nāpi ca nārikā tvaṃ śmaśrūṇi ca te nāsti na ca stanau tava/",
    "S01divyav_u:102.022_0": "bhinnasvaro 'si na ca cakravākah evaṃ bhavān vātahato nirucyate//15//",
    "S01divyav_u:102.024_0": "atha pūraṇo nirgrantho vālukāghaṭaṃ kaṇṭhe baddhvā śītikāyāṃ puṣkiriṇyāṃ patitaḥ/",
    "S01divyav_u:102.024_1": "sa tatraiva kālagataḥ//",
    "S01divyav_u:102.026_0": "atha te nirgranthāḥ pūraṇaṃ mṛgayamāṇāḥ pratimārge gaṇikāṃ dṛṣṭvā pṛcchanti--bhadre,",
    "S01divyav_u:102.026_1": "kaṃcit tvamadrākṣīrgacchantamiha pūraṇaṃ dharmaśāṭapraticchannaṃ kaṭacchavratabhojanam? gaṇikā prāha--",
    "S01divyav_u:102.028_0": "āpāyiko nairayiko muktahastāvacārakaḥ/",
    "S01divyav_u:102.029_0": "śvetābhyāṃ pāṇipādābhyāmeṣa dhvaṃsati pūraṇaḥ//16//",
    "S01divyav_u:102.030_0": "bhadre maivaṃ vocastvaṃ naitattava subhāṣitam/",
    "S01divyav_u:102.031_0": "dharmaśāṭapraticchanno dharmaṃ saṃcarate (saṃśrayate?) muniḥ//17//",
    "S01divyav_u:102.032_0": "gaṇikā prāha--",
    "S01divyav_u:102.033_0": "kathaṃ sa buddhimān bhavati puruṣo vyañjanānvitaḥ/",
    "S01divyav_u:102.034_0": "lokasya paśyato yo 'yaṃ grāme carati nagnakaḥ//18//",
    "S01divyav_u:103.001_0": "[103]yasyāyamīdṛśo dharmaḥ purastāllambate daśā/",
    "S01divyav_u:103.002_0": "tasya vai śravaṇau rājā kṣurapreṇāvakṛntatu//19//",
    "S01divyav_u:103.003_0": "atha te nirgranthā yena śītikā puṣkiriṇī tenopasaṃkrāntāḥ/",
    "S01divyav_u:103.003_1": "adrākṣuste nirgranthāḥ pūraṇaṃ kāśyapaṃ puṣkiriṇyāṃ mṛtam/",
    "S01divyav_u:103.004_0": "kālagataṃ dṛṣṭvā ca punaḥ puṣkiriṇyā uddhṛtya ekānte chorayitvā prakrāntāḥ//",
    "S01divyav_u:103.006_0": "bhagavatā buddhanirmāṇo nirmito dvātriṃśatā mahāpuruṣalakṣaṇaiḥ samanvāgato muṇḍaḥ saṃghāṭīprāvṛtaḥ/",
    "S01divyav_u:103.007_0": "dharmatā khalu buddhā bhagavanto nirmitena sārdhaṃ niścayaṃ kurvanti/",
    "S01divyav_u:103.007_1": "yaṃ khalu śrāvako nirmitamabhinirmimīte, yadi śrāvako bhāṣate, nirmito 'pi bhāṣate/",
    "S01divyav_u:103.008_0": "śrāvake tūṣṇībhūte nirmito 'pi tūṣṇībhavati/",
    "S01divyav_u:103.010_0": "ekasya bhāṣamāṇasya sarve bhāṣanti nirmitāḥ/",
    "S01divyav_u:103.011_0": "ekasya tūṣṇībhūtasya sarve tūṣṇībhavanti te//20//",
    "S01divyav_u:103.012_0": "bhagavān nirmitaṃ praśnaṃ pṛcchati, bhagavān vyākaroti/",
    "S01divyav_u:103.012_1": "eṣā hi dharmatā tathāgatānāmarhatāṃ samyaksambuddhānām//",
    "S01divyav_u:103.014_0": "bhagavatā tasya mahājanakāyasya tathā abhiprasannasya āśayaṃ cānuśayaṃ ca dhātuṃ prakṛtiṃ ca jñātvā tādṛśī caturāryasatyasaṃprativedhakī dharmadeśanā kṛtā,",
    "S01divyav_u:103.014_1": "yathā anekaiḥ prāṇiśatasahasraiḥ śaraṇagamanaśikṣāpadāni kaiściduṣma(?)gatānyadhigatāni mūrdhānaḥ kṣāntayo laukikā agradharmāḥ/",
    "S01divyav_u:103.017_0": "kaiścitsrotāpattiphalaṃ sākṣātkṛtaṃ sakṛdāgāmiphalamanāgāmiphalam/",
    "S01divyav_u:103.017_1": "kaiścit pravrajya sarvakleśaprahāṇādarhattvaṃ sākṣātkṛtam/",
    "S01divyav_u:103.018_0": "kaiścicchrāvakamahābodhau bījānyavaropitāni/",
    "S01divyav_u:103.018_1": "kaiścit pratyekāyāṃ bodhau bījānyavaropitāni/",
    "S01divyav_u:103.019_0": "yadbhūyasā sā parṣad buddhaniṃnā dharmapravaṇā saṃghaprāgbhārā vyavasthitā/",
    "S01divyav_u:103.020_0": "atha bhagavāṃstāṃ parṣadaṃ buddhaniṃnāṃ dharmapravaṇāṃ saṃghaprāgbhārāṃ vyavasthāpyotthāyāsanāt prakrāntaḥ/",
    "S01divyav_u:103.022_0": "dhanyāste puruṣā loke ye buddhaṃ śaraṇaṃ gatāḥ/",
    "S01divyav_u:103.023_0": "nirvṛtiṃ te gamiṣyanti buddhakārakṛtau janāḥ//21//",
    "S01divyav_u:103.024_0": "ye 'lpānapi jine kārān kariṣyanti vināyake/",
    "S01divyav_u:103.025_0": "vicitraṃ svargamāgamya te lapsyante 'mṛtaṃ padam//22//",
    "S01divyav_u:103.026_0": "idamavocadbhagavān/",
    "S01divyav_u:103.027_0": "āttamanasaste bhikṣavo bhagavato bhāṣitamabhyanandan//",
    "S01divyav_u:103.028_0": "iti śrrīdivyāvadāne prātihāryasūtraṃ dvādaśamam//",
    "S01divyav_u:137_0": "********** Avadāna 13 **********",
    "S01divyav_u:104.001_0": "div13 svāgatāvadānam/",
    "S01divyav_u:104.002_0": "buddho bhagavāñ śrāvastyāṃ viharati sma jetavane 'nāthapiṇḍadasyārāme/",
    "S01divyav_u:104.002_1": "tena khalu punaḥ samayena śiśumāragirau bodho nāma gṛhapatiḥ prativasati āḍhyo mahādhāno mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī/",
    "S01divyav_u:104.004_0": "tena sadṛśāt kulāt kalatramānītam/",
    "S01divyav_u:104.005_0": "sa tayā sārdhaṃ krīḍati ramate paricārayati/",
    "S01divyav_u:104.005_1": "tasya krīḍato ramamāṇasya paricārayataḥ kālāntareṇa patnī āpannasattvā saṃvṛttā/",
    "S01divyav_u:104.006_0": "sā upariprāsādatalagatā ayantritopacārā dhāryate,",
    "S01divyav_u:104.006_1": "kālartukaiścopakaraṇairanuvidhīyate,",
    "S01divyav_u:104.006_2": "vaidyaprajñaptaiścāhārair nātitiktair nātyamlair nātilavaṇair nātimadhurair nātikaṭukair nātikaṣāyaistiktāmlalavaṇamadhurakaṭukakaṣāyavivarjitairāhāraiḥ/",
    "S01divyav_u:104.008_0": "hārārdhahārabhūṣitagātrā apsareva nandanavanacāriṇī mañcānmañcaṃ pīṭhātpīṭhamanavatarantī adharimāṃ bhūmim/",
    "S01divyav_u:104.010_0": "na cāsyāḥ kiṃcidamanojñaśabdaśravaṇam yāvadeva garbhasya paripākāya/",
    "S01divyav_u:104.010_1": "sā aṣṭānāṃ vā navānāṃ vā māsānāmatyayāt prasūtā/",
    "S01divyav_u:104.011_0": "dārikā jātā abhirūpā darśanīyā prādādikā sarvāṅgapratyaṅgopetā/",
    "S01divyav_u:104.012_0": "tasyāstrīṇi saptakānyekaviṃśatidivasān vistareṇa jātimahaṃ kṛtvā varṇasaṃsthānaviśeṣānurūpaṃ nāmadheyaṃ vyapasthāpitam/",
    "S01divyav_u:104.013_0": "sā dhātryaṅkagatā unnīyate vardhyate kṣīreṇa dadhnā navanītena sarpiṣā saripimaṇḍenānyaiśca cottaptottaptairupakaraṇaviśeṣaiḥ/",
    "S01divyav_u:104.014_0": "āśu vardhate hradasthamiva paṅkajam/",
    "S01divyav_u:104.015_0": "yadā mahatī saṃvṛttā, tadā rūpiṇī yauvanānurūpayā ācāravihāraceṣṭayā devakanyeva tadgṛhamavabhāsamānā sugṛtsambandhibāndhavānāmantarjanasya ca prītimutpādayati/",
    "S01divyav_u:104.016_0": "tasyāstādṛśīṃ vibhūtiṃ śrutvā nānādeśanivāsrājaputrā amātyaputrā gṛhapatiputrā dhaninaḥ śreṣṭhiputrāḥ sārthavāhaputrāśca bhāryārtham yācanakān preṣayanti/",
    "S01divyav_u:104.018_0": "yathā yathā cāsau prāthyate, tathā tathā bodho gṛhapatiḥ sutarāṃ prītimutpādayati/",
    "S01divyav_u:104.019_0": "saṃlakṣayati--mayā eṣā na kasyacidrūpeṇa deyā,",
    "S01divyav_u:104.019_1": "na śilpena, nāpyādhipatyena, kiṃ tu yo mama kulaśīlena vā dhanena vā sadṛśo bhavati,",
    "S01divyav_u:104.020_0": "sa caivaṃ cintayati//",
    "S01divyav_u:104.021_0": "anāthapiṇḍadena gṛhapatinā śrutam yathā śiśumāragirau bodho gṛhapatistasya duhitā evaṃ rūpayauvanasamuditā,",
    "S01divyav_u:104.021_1": "sā nānādeśanivāsināṃ rājāmātyagṛhapatidhanināṃ śreṣṭhisārthavāhaputrāṇāmarthāya prārthyata iti/",
    "S01divyav_u:104.023_0": "śrutvā ca punarasyaitadabhavat--ahamapi tāvat tāṃ putrasyārthāya prārthayāmi/",
    "S01divyav_u:104.024_0": "kadācid bodho gṛhapatirdadyāditi viditvā tasyā yācanakāḥ preṣitāḥ/",
    "S01divyav_u:104.024_1": "bodhena gṛhapatinā anāthapiṇḍadasya gṛhapateḥ samudācāradhanasampadaṃ ca vicārya dattā/",
    "S01divyav_u:104.025_0": "anāthapiṇḍadena gṛhapatinā mahatā śrīsamudayena putrasya pariṇītā/",
    "S01divyav_u:104.026_0": "yāvat punarapi bodhasya gṛhapateḥ patnyā sārdhaṃ krīḍato ramamāṇasya paricārayataḥ patnī āpannasattvā saṃvṛttā/",
    "S01divyav_u:104.027_0": "yameva divasamāpannasattvā saṃvṛttā,",
    "S01divyav_u:104.027_1": "tameva divasaṃ bodhasya gṛhapateranekānyanarthaśatāni prādurbhūtāni/",
    "S01divyav_u:104.028_0": "tena naimittikā āhūya pṛṣṭāh--bhavantaḥ, paśyata kasya prabhāvānmamānarthaśatāni prādurbhūtāni/",
    "S01divyav_u:104.029_0": "naimittikā vicāryaikamatenāhuh--gṛhapate, ya eṣa tava patnyāḥ kukṣimavakrāntaḥ, asyaiṣa prabhāvaḥ/",
    "S01divyav_u:104.030_0": "tadasya parityāgaḥ kriyatām/",
    "S01divyav_u:104.031_0": "iti śrutvā bodho gṛhapatiḥ paraṃ viṣādamāpannaḥ/",
    "S01divyav_u:104.031_1": "kathayati--bhavantaḥ, svāgataṃ na parityakṣyāmīti/",
    "S01divyav_u:104.032_0": "naimittāḥ svastītyuktvā prakrāntāḥ/",
    "S01divyav_u:104.032_1": "atha bodho gṛhapatirviyogasaṃjanitadaurmanasyo 'pi[105] lokāpavādabhayādabhyupekṣyāvasthitaḥ/",
    "S01divyav_u:105.001_0": "yathā yathāsau garbho vṛddhiṃ gacchati,",
    "S01divyav_u:105.001_1": "tathā tathā bodhasya gṛhapateruttarottarātiśayenānarthaśatānyutpadyante/",
    "S01divyav_u:105.002_0": "sa saṃlakṣayati--ka etāni śṛṇoti? udyānaṃ gatvā tiṣṭhāmīti viditvā tena pauruṣeyā uktāh--yadi me kaścinmahānanartha utpadyate,",
    "S01divyav_u:105.002_1": "sa śrāvayitavyo nānya ityuktvā udyānaṃ gatvā avasthito yāvadasyāsau patnī prasūtā/",
    "S01divyav_u:105.005_0": "dārako jātaḥ/",
    "S01divyav_u:105.005_1": "anyatamaḥ puruṣastvaritaṃ tvaritaṃ bodhasya gṛhapateḥ sakāśaṃ gataḥ/",
    "S01divyav_u:105.005_2": "tenāsau dūrata eva dṛṣṭaḥ/",
    "S01divyav_u:105.006_0": "sa saṃlakṣayati--yathāyaṃ tvaritatvaritamāgacchati, nūnaṃ mahānanarthaḥ prādurbhūtaḥ/",
    "S01divyav_u:105.007_0": "iti viditvā sasambhramaḥ pṛcchati--bhoḥ puruṣa,",
    "S01divyav_u:105.007_1": "kiṃ tvaritvaritamāgacchasīti? sa kathayati--gṛhapte,",
    "S01divyav_u:105.008_0": "sa kathayati--bhoḥ puruṣa, yadyapi me putro 'narhaśatānyutpādya jātaḥ, tathāpi svāgatamasyeti/",
    "S01divyav_u:105.009_0": "tadanantarameva dvitīyapuruṣastathaiva tvaritatvaritamaśruparyākulekṣaṇo bodhasya gṛhapateḥ sakāśaṃ gataḥ/",
    "S01divyav_u:105.010_0": "so 'pi tenānarthatayā sasambhrameṇa pṛṣṭah--bhoḥ puruṣa,",
    "S01divyav_u:105.010_1": "kiṃ tvaritatvaritamāgacchasīti? sa bāṣpoparudhyamānagadgadakaṇṭhaḥ karuṇādīnavilambitākṣaraṃ kathayati--gṛhapate,",
    "S01divyav_u:105.012_0": "sarvaṃ svāpateyaṃ dagdhamiti/",
    "S01divyav_u:105.012_1": "sa muhurmuhuranarthaśravaṇadṛḍhīkṛtacittasaṃtatiḥ kathayati--bhoḥ puruṣa, prāptavyametat/",
    "S01divyav_u:105.013_0": "alaṃ viṣādena, tūṣṇīṃ tiṣṭheti/",
    "S01divyav_u:105.014_0": "atha tasya jñātayo lokadharmānuvṛttyā avajñāpūrvakena nāmadheyaṃ vyavasthāpayitumārabdhāh--kiṃ bhavatu dāraksya nāmeti/",
    "S01divyav_u:105.015_0": "tatraike kathayanti--yatkulasadṛśaṃ tatkriyatāmiti/",
    "S01divyav_u:105.015_1": "apare kathayanti--yena bodhasya gṛhapateḥ kukṣigatenaivānekadhanasamuditaṃ gṛhaṃ nidhanamupanītam,",
    "S01divyav_u:105.015_2": "tasya kīdṛśaṃ kulasadṛśaṃ nāma vyavasthāpyate? api tu ayaṃ pitrā jātamātraḥ svāgatavādena samudācaritaḥ,",
    "S01divyav_u:105.015_3": "tasmādasya svāgata iti nāma bhavatu iti/",
    "S01divyav_u:105.018_0": "tasya svāgata iti nāmadheyaṃ vyavasthāpitam/",
    "S01divyav_u:105.018_1": "yathā yathā svāgato vṛddhimupayāti,",
    "S01divyav_u:105.018_2": "tathā tathā bodhasya gṛhapaterdhanadhānyahiraṇyasuvarṇadāsīdāsakarmakarapauruṣeyāstanutvaṃ parikṣayaṃ paryādānaṃ gacchanti/",
    "S01divyav_u:105.020_0": "yāvadapareṇa samayena bodho gṛhapatiḥ kālagataḥ/",
    "S01divyav_u:105.021_0": "sāpyasya patnī kālagatā/",
    "S01divyav_u:105.021_1": "tadgṛhaṃ pratisaṃskṛtaṃ punaragninā dagdham/",
    "S01divyav_u:105.022_0": "ye 'pyasya pauruṣeyāḥ paṇyamādāya deśāntaragatā mahāsamudram yāvattīrṇāḥ,",
    "S01divyav_u:105.022_1": "tataḥ keṣāṃcidyānapātraṃ vipannam,",
    "S01divyav_u:105.022_2": "keṣāṃcit paṇyamapaṇyījātam, kecit tatraivānayena vyasanamāpannāḥ,",
    "S01divyav_u:105.022_3": "keṣāṃcit kāntāramadhyagatānāṃ caurairdravyamapahṛtam,",
    "S01divyav_u:105.022_4": "keṣāṃcinnagarasamīpamanuprāptānāṃ śaulkikaśaulkikairdravyaṃ vicārayadbhiḥ sāro gṛhītaḥ,",
    "S01divyav_u:105.022_5": "keṣāṃcit pattanamanuprāptānāṃ rājñā viniyuktairdoṣamutpādya sarvasvamapahṛtam/",
    "S01divyav_u:105.026_0": "kecidbodhasya gṛhapateḥ prāṇaviyogaṃ śrutvā tatraiva avasthitāḥ/",
    "S01divyav_u:105.027_0": "jñātīnāmapi kecit kālagatāḥ, kecinniṣpalāyitāḥ, kecit tatraivāvasthitāḥ svāgatasya vācamapi na prayacchanti/",
    "S01divyav_u:105.028_0": "dāsīdāsakarmakarapauruṣeyā api kecit kālagatāḥ,",
    "S01divyav_u:105.028_1": "kecinniṣpalāyitāḥ, kecidanyāśrayeṇa tatraivāvasthitāḥ santaḥ svāgatasya nāmāpi na gṛhṇanti/",
    "S01divyav_u:105.030_0": "kiṃ tu bodhasyaikā purāṇavṛddhā dāsī kṛtajñatayā svāgatasyopasthānaṃ kurvantī tiṣṭhati/",
    "S01divyav_u:105.031_0": "tayā sa lipyakṣaracāryasyākṣarāṇi śikṣayitumupanyastaḥ/",
    "S01divyav_u:105.031_1": "sā saṃlakṣayati--bodhasya gṛhapatergṛhamanekadhanasamuditaṃ vistīrṇasvajanabandhuvargaṃ prabhūtadāsīdāsakarmakarapauruṣeyam[106] paryādānaṃ gatam/",
    "S01divyav_u:106.001_0": "svāgato 'haṃ cāvasthitāḥ/",
    "S01divyav_u:106.001_1": "tajjijñāsyāmi tāvat kasyāpuṇyenāyamupaplavaḥ, kiṃ svāgatasya āhosvinmameti/",
    "S01divyav_u:106.002_0": "tayā svāgatasya nāṃnā sthālyāṃ taṇḍulān prakṣipya bhaktārtham yojitā vinaṣṭāḥ/",
    "S01divyav_u:106.003_0": "tata ātmano nāṃnā tathaiva yojitāḥ, śobhanaṃ bhaktaṃ saṃpannam/",
    "S01divyav_u:106.004_0": "sā saṃlakṣayati--asau mandabhāgyaḥ/",
    "S01divyav_u:106.004_1": "etamāgamya bodhasya gṛhapatergṛhamanekadhanasamuditaṃ vistīrṇasvajanabandhuvargaṃ prabhūtadāsīdāsakarmakarapauruṣeyaṃ parikṣayaṃ paryādānaṃ gatam/",
    "S01divyav_u:106.006_0": "ahaṃ punar na yāsyāmīti/",
    "S01divyav_u:106.006_1": "kṛtaḥ sthāsyāmīti? atra prāptakālaṃ sarvathā yāvat prāṇaviyogo na bhavati tāvanniṣpalāyeyem/",
    "S01divyav_u:106.007_0": "iti viditvā yattatra kiṃcit sāramasti, tamādāya niṣpalāyitā/",
    "S01divyav_u:106.008_0": "tasmiñ śūnye gṛhe śvānaḥ praviśya kalahaṃ kartumārabdhāḥ/",
    "S01divyav_u:106.008_1": "yāvadanyatamo dhūrtapuruṣastena pradeśenātikrāmati/",
    "S01divyav_u:106.009_0": "sa śvānakalahaṃ śrutvā saṃlakṣayati--bodhasya gṛhapatergṛhe śvānaḥ kaliṃ kurvanti/",
    "S01divyav_u:106.010_0": "kiṃ tadanyaṃ bhavet? paśyāmi tāvaditi/",
    "S01divyav_u:106.010_1": "sa tatra praviṣṭo yāvat paśyati śūnyam/",
    "S01divyav_u:106.011_0": "so 'pi tasmādyat kiṃciccheṣāvaśeṣamasti, tamādāya prakrāntaḥ//",
    "S01divyav_u:106.012_0": "tataḥ svāgato bhojanavelāṃ jñātvā lekhaśālāyāḥ svagṛhamāgato bhoktumiti yāvat paśyati śūnyam/",
    "S01divyav_u:106.013_0": "sa bhoktukāmāvarjitasaṃtatih(?) kṣudhāsaṃjanitadaurmanasyaḥ śabdāpayitumārabdhah--amba ambeti/",
    "S01divyav_u:106.014_0": "na kaścidvacanaṃ dadāti/",
    "S01divyav_u:106.014_1": "sa tadgṛhamatiścāmutaśca vyavalokya nairāśyamāpanno niṣkrāntaḥ/",
    "S01divyav_u:106.015_0": "tasya gṛhasya nātidūre 'nyagṛham/",
    "S01divyav_u:106.015_1": "tasmin svāgatasya jñātastiṣṭhanti/",
    "S01divyav_u:106.015_2": "sa teṣāṃ sakāśaṃ gato yāvattatra kaliḥ prādurbhūtaḥ/",
    "S01divyav_u:106.016_0": "te kalahaṃ kṛtvā vyupaśāntāḥ parasparaṃ kathayanti--bhavantaḥ,",
    "S01divyav_u:106.016_1": "pūrvamasmākamanyonyaṃ dṛṣṭvā sneho bhavati,",
    "S01divyav_u:106.017_0": "paśyadhvaṃ kaścidanya āgataḥ syāditi/",
    "S01divyav_u:106.018_0": "te samanveṣitumārabdhā yāvat paśyanti svāgatam/",
    "S01divyav_u:106.018_1": "tatraike kathayanti--bhavantaḥ, svāgataḥ praviṣṭa iti/",
    "S01divyav_u:106.019_0": "apare kathayanti--nāyaṃ svāgatāḥ, kiṃ tu durāgataḥ, imamāgamyāsmākaṃ kaliḥ prādurbhūta iti/",
    "S01divyav_u:106.020_0": "sa tairgrīvāyāṃ gṛhītvā niṣkāsito 'nyatra gataḥ/",
    "S01divyav_u:106.021_0": "tasmādapi niṣkāsito yāvat kroḍamallānāṃ madhye praviṣṭaḥ/",
    "S01divyav_u:106.021_1": "te yatra yatra bhaikṣārthikāḥ praviśanti, tatra nirbhartsyante niṣkāsyante ca/",
    "S01divyav_u:106.022_0": "te nairāśyamāpannā riktahastakā riktamallakāḥ śūnyadevakulamaṇḍapavṛkṣamūlānyāgatāḥ/",
    "S01divyav_u:106.023_0": "te 'nyonyaṃ pṛcchanti--bhavantaḥ,",
    "S01divyav_u:106.023_1": "vayaṃ pūrve yatra yatra gacchāmastataḥ pūrṇahastāḥ pūrṇamallakā āgacchāmaḥ/",
    "S01divyav_u:106.024_0_0": "idānīṃ ko yogo yena vayaṃ riktahastakā riktamallakā nairāśyamāpannā ihāgatā iti?",
    "S01divyav_u:106.024_0_1": "tatraike kathayanti--nūnaṃ ko 'pi mandabhāgyo 'smākaṃ madhye praviṣṭo yena vayaṃ",
    "S01divyav_u:106.024_0_2": "riktahastā riktamallakā ihāgatā iti/",
    "S01divyav_u:106.027_0": "apare kathayanti--gatametat/",
    "S01divyav_u:106.027_1": "dvidhā bhūtvā praviśāma iti/",
    "S01divyav_u:106.027_2": "te parasmin divase dvidhā praviṣṭāḥ/",
    "S01divyav_u:106.028_0": "tatra yeṣāṃ madhye svāgataste tathaiva nirbhartsitā niṣkāsitāśca nairāśyamāpannā riktahastā riktamallāśca yathānilayamāgatāḥ/",
    "S01divyav_u:106.029_0": "te tvanye pūrṇahastā pūrṇamallakā āgatāḥ/",
    "S01divyav_u:106.030_0": "ye te riktahastakā riktapātrā āgatāste bhūyo dvidhā bhūtvā praviṣṭāḥ/",
    "S01divyav_u:106.030_1": "tatra teṣāmapi yeṣāṃ madhye svāgataste tathaiva riktahastā riktamallakāścāgatāḥ/",
    "S01divyav_u:106.031_0": "te bhūyo dvidhā bhūtā evam yāvat svāgatakroḍamallakau praviṣṭau riktahastau riktamallakau āgatau/",
    "S01divyav_u:106.032_0": "te tvanye pūrṇahastāh [107]pūrṇamallakā āgatāḥ/",
    "S01divyav_u:107.001_0": "tataste kroḍamallakāḥ sarve saṃbhūya saṃkalpaṃ kartumārabdhāh--bhavantaḥ,",
    "S01divyav_u:107.001_1": "ayaṃ mandabhāgyo 'smākaṃ madhye praviṣṭho yena vayaṃ riktahastā rikmallakāścāgatāḥ/",
    "S01divyav_u:107.002_0": "niṣkāsayāma enamiti/",
    "S01divyav_u:107.003_0": "sa taiḥ prabhūtān prahārān dattvā śirasi ca mallakaṃ bhaṅktvā niṣkāsitaḥ//",
    "S01divyav_u:107.004_0": "atrāntare yāvacchrāvasteyo vaṇijo bodhasya gṛhapatervayasyaḥ paṇyamādāya śiśumāragirimanuprāptaḥ/",
    "S01divyav_u:107.005_0": "tena svāgato mallakena hastagatena pīṭhīṃ gato mukhabimbakena pratyabhijñāta uktaśca--putra tvaṃ bodhagṛhapateḥ putra iti? sa kathayati--tāta,",
    "S01divyav_u:107.005_1": "ahaṃ tasya putro durāgata iti/",
    "S01divyav_u:107.006_0": "sa muhūrtaṃ tūṣṇīṃ sthitvā aśruparyākulekṣaṇaḥ kathayati--putra,",
    "S01divyav_u:107.006_1": "tau tava mātāpitarau kālagatau? te jñātayah? sa āha--teṣāmapi kecit kālagatāḥ kecidihaiva tiṣṭhanto vācamapi na prayacchanti/",
    "S01divyav_u:107.008_0": "te dāsīdāskarmakarapauruṣeyāh? teṣāmapi kecit kālagatāḥ,",
    "S01divyav_u:107.008_1": "kecinniṣpalāyitāḥ, kecidihaivānyānāśrityāvasthitā vācamapi na prayacchanti/",
    "S01divyav_u:107.010_0": "yadavaśiṣṭaṃ dhanaṃ tadapi kiṃcidagninā dagdham/",
    "S01divyav_u:107.011_0": "ye vaṇikpauruṣeyāḥ paṇyaṃ gṛhītvā dhanārthino deśāntaraṃ mahāsamudraṃ cāvatīrṇāḥ,",
    "S01divyav_u:107.011_1": "tatrāpi keṣāṃcit paṇyamapaṇyībhūtam,",
    "S01divyav_u:107.011_2": "kecit tatraivānayena vyasanamāpannāḥ,",
    "S01divyav_u:107.011_3": "keṣāṃcit kāntāramadhyagatānāṃ taskairadravyamapahṛtam,",
    "S01divyav_u:107.011_4": "keṣāṃcinnagarasamīpamanuprāptānāṃ śaulkikaśaulkikairdravyaṃ vicārayadbhiḥ sāro gṛhītaḥ,",
    "S01divyav_u:107.011_5": "keṣāṃcit pattanamanuprāptānāṃ rājño viniyuktairdoṣamutpādya sarvasvamapahṛtam/",
    "S01divyav_u:107.015_0": "kecit tasya prāṇaviyogaṃ śrutvā tatraivāvasthitāḥ/",
    "S01divyav_u:107.015_1": "sa dīrghamuṣṇaṃ ca niśvasya kathayati--putra śrāvastīṃ kiṃ na gacchasi? tāta,",
    "S01divyav_u:107.015_2": "kiṃ tatragatasya bhaviṣyati? putra,",
    "S01divyav_u:107.015_3": "tatrānāthapiṇḍado gṛhapatiḥ, tasya putreṇa tava bhaginī pariṇītā/",
    "S01divyav_u:107.017_0": "sā tava yogodvahanaṃ kariṣyatīti/",
    "S01divyav_u:107.017_1": "sa kathayati--tāta, yadyevaṃ gacchāmīti/",
    "S01divyav_u:107.018_0": "tena tasya dvau kārṣāpaṇau dattau,",
    "S01divyav_u:107.018_1": "uktaśca--putra, ābhyāṃ tāvadātmānaṃ saṃdhāraya,",
    "S01divyav_u:107.018_2": "yāvadahaṃ paṇyaṃ visarjayāmi/",
    "S01divyav_u:107.019_0": "mayā sārdhaṃ gamiṣyasi/",
    "S01divyav_u:107.019_1": "tena tau kārṣāpaṇau khustavastrānte baddhvā sthāpitau, karmavipākena vismṛtau/",
    "S01divyav_u:107.020_0": "tathaivāsau kutaścit kiṃcidārāgayati kiṃcinnārāgāyati/",
    "S01divyav_u:107.021_0": "kṣudhayā pīḍyamāno 'vasthitaḥ/",
    "S01divyav_u:107.021_1": "yāvadasau vaṇik paṇyaṃ visarjayitvā pratipaṇyamādāya svāgataṃ vaismṛtya saṃprasthitaḥ/",
    "S01divyav_u:107.022_0": "svāgato 'pi tena sārdhaṃ saṃprasthitaḥ/",
    "S01divyav_u:107.023_0": "yāvat te sārthakāḥ kaliṃ kartumārabdhāḥ, balīvardā yoddhumārabdhāḥ/",
    "S01divyav_u:107.023_1": "sārthikāḥ kathayanti--bhavantaḥ, pratyavekṣata sārtham/",
    "S01divyav_u:107.024_0": "mā asau durāgato 'trāgataḥ syāditi/",
    "S01divyav_u:107.024_1": "taiḥ pratyavekṣamāṇairasau dṛṣṭaḥ/",
    "S01divyav_u:107.024_2": "te taṃ khaṭucapeṭādibhistāḍayitvā ardhacandrakāreṇa grīvāyāṃ gṛhītvā niṣkāsitumārabdhāḥ/",
    "S01divyav_u:107.025_0": "sa niṣkāsitaḥ/",
    "S01divyav_u:107.026_0": "niṣkramyamāṇo vikroṣṭumārabdhaḥ/",
    "S01divyav_u:107.026_1": "sārthavāhastaṃ kolāhalaśabdaṃ śrutvā nirīkṣitumārabdhaḥ, yāvat paśyati taṃ niṣkāsyamānam/",
    "S01divyav_u:107.027_0": "sa kathayati--bhavantaḥ, mā enaṃ niṣkāsayata, mamaiṣa vayasyaputro bhavatīti/",
    "S01divyav_u:107.028_0": "te kathayanti--sārthavāha, yamāgamya bodhasya gṛhapateranekadhanasamuditaṃ sasuhṛtsambandhibāndhavaṃ gṛhaṃ vinaṣṭam,",
    "S01divyav_u:107.028_1": "kathaṃ tena sārdhaṃ gacchāmah? sarvathā tvaṃ sārthasya svāmī/",
    "S01divyav_u:107.029_0": "yadyeṣa gacchati, vayaṃ na gacchāma iti/",
    "S01divyav_u:107.030_0": "sārthavāhastaṃ kathayati--putra, mahājanavirodho 'tra bhavati/",
    "S01divyav_u:107.030_1": "sārthakāḥ kṣubhitāḥ/",
    "S01divyav_u:107.031_0": "tvaṃ paścādvāsoddhātikayā gaccha, ahaṃ tavārthe āhāraṃ sthāpayāmīti/",
    "S01divyav_u:107.031_1": "sa mātāpitṛviyogapratispardhinā pūrvakarmāparādhaprabhāveṇa duḥkhadaurmanasyena saṃtāpitamanāḥ sāśrukaṇṭhastūṣṇīmavasthitaḥ/",
    "S01divyav_u:108.001_0": "[108]sārthaḥ saṃprasthitaḥ/",
    "S01divyav_u:108.001_1": "so 'pi vāsoddhātikayā gantumārabdhaḥ/",
    "S01divyav_u:108.001_2": "sa sārthavāhastasyāhāraṃ patrapuṭake baddhvā kiṃcidbhūmau pāṃśunā praticchādya sthāpayati,",
    "S01divyav_u:108.001_3": "kiṃcidvṛkṣaśākhāpatrairavacchādya/",
    "S01divyav_u:108.002_0": "tatra yaṃ bhūmau sthāpayati, sa śṛgālairanyaiścatuṣpādaurbhakṣyate/",
    "S01divyav_u:108.003_0": "yaṃ vṛkṣaśākhāsu, sa pakṣibhiḥ śākhāmṛgaiśca bhakṣyate/",
    "S01divyav_u:108.004_0": "tataḥ kiṃcidārāgayati kiṃcinnārāgayati/",
    "S01divyav_u:108.004_1": "asthānamanavakāśo yaccaramabhavikaḥ sattvo 'samprāpte viśeṣādhigame so 'ntarā kālaṃ kuryāt/",
    "S01divyav_u:108.005_0": "sa kṛcchreṇa śrāvastīmanuprāptaḥ/",
    "S01divyav_u:108.005_1": "bahiḥ śrāvastyāmudapānopakaṇṭhake viśrāntaḥ/",
    "S01divyav_u:108.006_0": "yāvat tasya bhaginyāḥ santikā preṣyadārikā udakārthinī kumbhamādāya gatā/",
    "S01divyav_u:108.007_0": "sa tayā mukhabimbakena pratyabhijñātaḥ/",
    "S01divyav_u:108.007_1": "sā ciraṃ nirīkṣya hīnadīnavadanā kathayati--dāraka,",
    "S01divyav_u:108.007_2": "tvaṃ bodhasya gṛhapateḥ śuśumāragirīyakasya putra iti? sa kathayati--evaṃ māṃ bhaginījanaḥ saṃjānīta iti/",
    "S01divyav_u:108.009_0": "sā aśruparyākulekṣaṇā bāṣpoparudhyamānakaṇṭhā urasi prahāraṃ dattvā karuṇādīnavilambitākṣaraṃ praṣṭumārabdhā/",
    "S01divyav_u:108.010_0": "tau tava mātāpitarau kālagatau? kālagatau/",
    "S01divyav_u:108.011_0": "te jñātayah? sa kathayati--teṣāmapi kecit kālagatāḥ,",
    "S01divyav_u:108.011_1": "kecinniṣpalāyitāḥ, kecit tatraiva tiṣṭhanto vācamapi na prayacchanti/",
    "S01divyav_u:108.012_0": "te dāsīdāsakarmakarapauruṣeyāh? teṣāmapi kecit kālagatāḥ,",
    "S01divyav_u:108.012_1": "kecinniṣpalāyitāḥ, kecit tatraivānyānāśrityāvasthitā vācamapi na prayacchanti/",
    "S01divyav_u:108.014_0": "yadapi dhanajātaṃ tadapi kiṃcidagninā dagdham,",
    "S01divyav_u:108.014_1": "kiṃcidanyapauruṣeyā gṛhītvā dhanārthino deśāntaraṃ mahāsamudraṃ cāvatīrṇāḥ/",
    "S01divyav_u:108.015_0": "tatrāpi keṣāṃcidyānapātraṃ vipannam,",
    "S01divyav_u:108.015_1": "keṣāṃcit paṇyamapaṇyībhūtam, kecit tatraivānayena vyasanamāpannāḥ,",
    "S01divyav_u:108.015_2": "keṣāṃcit kāntāramadhyagatānāṃ taskarairdravyamapahṛtam,",
    "S01divyav_u:108.015_3": "keṣāṃcinnagarasamīpamanuprāptānāṃ śaulkikaśaulkikairdravyaṃ vicārayadbhiḥ sāro gṛhītaḥ,",
    "S01divyav_u:108.015_4": "keṣāṃcit pattanamanuprāptānāṃ rājaniyuktairdoṣamutpādya sarvasvamapahṛtam,",
    "S01divyav_u:108.015_5": "kecittasya prāṇaviyogaṃ śrutvā tatraivāvasthitāḥ/",
    "S01divyav_u:108.019_0": "sā dīrghamuṣṇaṃ ca niśvasya kathayati--ihaiva tiṣṭha yāvatte bhaginyāḥ kathayāmīti/",
    "S01divyav_u:108.020_0": "tayā gatvā tasyāḥ prayacchannaṃ kathitam/",
    "S01divyav_u:108.020_1": "kīdṛśena paṇyeneti? sā kathayati--kuto 'sya paṇyam? daṇḍamasya haste mallakaśceti/",
    "S01divyav_u:108.021_0": "tayā tasyārthaṃ mahārhāṇi vastrāṇi dattāni/",
    "S01divyav_u:108.021_1": "kārṣāpaṇāṃśca dattvā uktā ca--sa vaktavyo yadi te bhāgineyo vā bhāgineyikā vā upasaṃkrāmati,",
    "S01divyav_u:108.023_0": "mā jñātīnāṃ pratarkyo bhaviṣyatīti/",
    "S01divyav_u:108.023_1": "sā vastrāṇyādāya kārṣāpaṇāṃśca tasya sakāśaṃ gatā kathayati--imāni te vastrāṇi kārṣāpaṇāśca bhaginyā preṣitāni,",
    "S01divyav_u:108.023_2": "kathayati ca--yadi te bhāgineyo vā bhāgineyikā vā upasaṃkrāmati,",
    "S01divyav_u:108.025_0": "mā jñātīnāṃ pratarkyo bhaviṣyasi/",
    "S01divyav_u:108.026_0": "sa kathayati--śobhanameva bhavati/",
    "S01divyav_u:108.026_1": "ityuktvā tūṣṇīmavasthitaḥ/",
    "S01divyav_u:108.027_0": "dārikā prakrāntā/",
    "S01divyav_u:108.027_1": "sa saṃlakṣayati--anāthapiṇḍado gṛhapatirvistīrṇasvajanaparivāraḥ/",
    "S01divyav_u:108.027_2": "asmākamapi pitā vistīrṇaparivāraḥ/",
    "S01divyav_u:108.028_0": "teṣāmamekaikaśo vārtāṃ pratyavekṣate/",
    "S01divyav_u:108.028_1": "bhaginyā ciramālāpo bhaviṣyati/",
    "S01divyav_u:108.029_0": "sa ca mārgapariśramakhinnena kṣudhārtena na śakyate kartum/",
    "S01divyav_u:108.029_1": "purobhakṣikāṃ tāvat karomi/",
    "S01divyav_u:108.030_0": "tṛptaḥ sukhālāpam udyānaṃ gatvā śayitaḥ/",
    "S01divyav_u:108.031_0": "ācaritaṃ śrāvastyāmudyānamoṣakāḥ puruṣāḥ pratidinamanvāhiṇḍyante/",
    "S01divyav_u:108.032_0": "te yadi suptaṃ puruṣaṃ paśyanti, pādena ghaṭṭayanti/",
    "S01divyav_u:108.032_1": "sa yadi prativibudhyate[109], tamevaṃ vadanti--bhoḥ puruṣa,",
    "S01divyav_u:108.032_2": "na tvayā śrutam yathā śrāvastyāmudyānamoṣakāḥ puruṣāḥ pratidinamanvāhiṇḍyante? te yadi suptaṃ puruṣaṃ paśyanti,",
    "S01divyav_u:109.002_0": "yadi na prativibudhyate, muṣitvā gacchanti/",
    "S01divyav_u:109.003_0": "taiḥ pādena ghaṭṭito na prativibudhyate/",
    "S01divyav_u:109.003_1": "muṣitvā prakrāntāḥ/",
    "S01divyav_u:109.003_2": "sa vigatamadyamadaḥ pratibuddho yāvat paśyati tānyevānantakāni(?) prāvṛtyāvasthitaḥ/",
    "S01divyav_u:109.004_0": "tato 'sya bhaginī saṃlakṣayati--aticirayatyasau/",
    "S01divyav_u:109.005_0": "nūnamatra kāraṇena bhavitavyamiti/",
    "S01divyav_u:109.005_1": "tasyāsau dārikā punaḥ preṣitā--dārike gaccha, cirayatyasau, paśya kimarthaṃ nāgacchatīti/",
    "S01divyav_u:109.006_0": "sā gatā yāvat paśyati muṣitakaṃ tenaiva veṣeṇāvasthitam/",
    "S01divyav_u:109.007_0": "sā tvaritatvaritaṃ gatā tasyāḥ kathayati--ārye, muṣitastenaiva veṣeṇa tiṣṭhatīti/",
    "S01divyav_u:109.008_0": "sā saṃlakṣayati--yamāgamya bodhasya gṛhapateranekadhanasamuditaṃ sasuhṛtsambandhibāndhavaṃ gṛhaṃ vinaṣṭam,",
    "S01divyav_u:109.008_1": "yadi tamiha praveśayāmi, sthānametadvidyate yanmayāpi śvaśuragṛhamanayena vyasanamāpatsyate/",
    "S01divyav_u:109.010_0": "nāsāviha praveśayitavyaḥ/",
    "S01divyav_u:109.010_1": "iti viditvā tayāpyupekṣitaḥ//",
    "S01divyav_u:109.011_0": "tasyāpi pūrvakarmāparādhādvismṛtam/",
    "S01divyav_u:109.011_1": "sa kroḍamallakānāṃ madhye praviṣṭaḥ/",
    "S01divyav_u:109.011_2": "te yatra yatra bhaikṣārthinaḥ praviśanti, tatra tatra nirbhatsyante ca niṣkāsyante ca/",
    "S01divyav_u:109.012_0": "nairāśyamāpannā riktahastā riktamallakāḥ śūnyadevakulamaṇḍapavṛkṣamūlānyāgatāḥ/",
    "S01divyav_u:109.013_0": "te 'nyonyaṃ pṛcchanti--bhavantaḥ,",
    "S01divyav_u:109.013_1": "vayaṃ pūrvam yatra yatra gacchāmastataḥ pūrṇahastāḥ pūrṇamallakā gacchāmaḥ/",
    "S01divyav_u:109.014_0_0": "idānīṃ ko yogo yena vayaṃ riktahastā riktamallakā nairāśyamāpannā ihāgatā iti? tatraike",
    "S01divyav_u:109.014_0_1": "kathayanti--nūnaṃ ko 'pi mandabhāgyo 'smākaṃ madhye praviṣṭo yena vayaṃ riktahastā",
    "S01divyav_u:109.014_0_2": "riktamallakā ihāgatā iti/",
    "S01divyav_u:109.016_0": "apare kathayanti--dvidhā bhūtvā praviśāma iti/",
    "S01divyav_u:109.017_0": "te 'parasmin divase dvidhā bhūtvā praviṣṭāḥ/",
    "S01divyav_u:109.017_1": "tatra yeṣāṃ madhye svāgataḥ, te tathaiva nirbhartsitā niṣkāsitāśca nairāśyamāpannā riktahastā riktamallakāścāgatāḥ/",
    "S01divyav_u:109.018_0": "te tvanye pūrṇahastāḥ pūrṇamallakā āgatā/",
    "S01divyav_u:109.019_0": "ye riktahastā riktamallakā āgatāḥ, te bhūyo dvidhā bhūtvā praviṣṭāḥ/",
    "S01divyav_u:109.020_0": "teṣāmapi yeṣāṃ madhye svāgataḥ, te tathaiva riktahastā riktamallakāścāgatāḥ/",
    "S01divyav_u:109.020_1": "te bhūyo dvidhā bhūtā evam yāvat svāgato 'nyaśca kroḍamallakaḥ praviṣṭaḥ/",
    "S01divyav_u:109.021_0": "tau riktahastau riktamallakau āgatau, te tvanye pūrṇahastāḥ pūrṇamallakā āgatāḥ/",
    "S01divyav_u:109.022_0": "te kroḍamallakāḥ sarve saṃbhūya saṃjalpaṃ kartumārabdhāh--bhavantaḥ,",
    "S01divyav_u:109.022_1": "ayaṃ mandabhāgyasattvo 'smākaṃ madhye praviṣṭo yena vayaṃ riktahastā riktamallakāścāgatāḥ/",
    "S01divyav_u:109.024_0": "niṣkāsayāma enamiti/",
    "S01divyav_u:109.024_1": "sa taiḥ prabhūtān prahārān dattvā śirasi ca mallakaṃ bhaṅktvā niṣkāsitaḥ//",
    "S01divyav_u:109.025_0": "atrāntare 'nāthapiṇḍadena gṛhapatinā buddhapramukho bhikṣusaṃgho 'ntargṛhe bhaktenopanimantritaḥ/",
    "S01divyav_u:109.026_0": "tena dauvārikāṇāmājñā dattā--na tāvat kasyacit kroḍamallakasya praveśo dātavyo yāvadbuddhapramukhena bhikṣusaṃghena bhuktam/",
    "S01divyav_u:109.027_0": "paścāt tān bhojayiṣyāmīti/",
    "S01divyav_u:109.027_1": "kroḍamallakā ye tasya gṛhaṃ pratiśaraṇabhūtāste sarve saṃnipatitāḥ praveṣṭumārabdhāḥ/",
    "S01divyav_u:109.028_0": "dauvārikeṇa virodhitāḥ/",
    "S01divyav_u:109.029_0": "kathayanti--bhoḥ puruṣa, asmākameva nāṃnā ayaṃ gṛhapatiḥ prajñāyate anāthapiṇḍado gṛhapatiriti/",
    "S01divyav_u:109.030_0": "tat kimidamiti kṛtvā asmān vidhārayasīti? sa kathayati--gṛhapatinā ājñādattā--na tāvat kasyacit kroḍamallakasya praveśo dātavyo yāvadbuddhapramukhena bhikṣusaṃghena bhuktam/",
    "S01divyav_u:109.032_0": "paścāt tān bhojayiṣyāmīti/",
    "S01divyav_u:109.032_1": "te kathayanti--bhavantaḥ, na kadācidvayaṃ vidhāryamāṇāh[110]/",
    "S01divyav_u:110.001_0": "taṃ paśyata mā atrāryā durāgata āgato bhavediti/",
    "S01divyav_u:110.001_1": "te samanveṣṭitumārabdhā yāvat paśyantyekasmin pradeśe nilīyāvasthitam/",
    "S01divyav_u:110.002_0": "tatastaiḥ kolāhalaśabdaḥ kṛtah--ayaṃ bhavantaḥ sa durāgato nilīnastiṣṭhatīti/",
    "S01divyav_u:110.003_0": "sa taiḥ prabhūtān prahārān datvā niṣkāsitastīvreṇa ca paryavasthānena śirasi mallakena prahāro dattaḥ/",
    "S01divyav_u:110.004_0": "tasya śiro bhagnam/",
    "S01divyav_u:110.004_1": "sa nivartya vipralapitumārabdhaḥ/",
    "S01divyav_u:110.005_0": "tatastairhastapādeṣu gṛhītvā saṃkārakūṭe kṣiptah--durāgata atra tiṣṭheti/",
    "S01divyav_u:110.005_1": "sa rudhireṇa pragharatā tasmin saṃkārakūṭe 'vasthitaḥ/",
    "S01divyav_u:110.006_0": "yāvadbhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yenānāthapiṇḍadasya gṛhapater niveśanaṃ tenopasaṃkrāntaḥ/",
    "S01divyav_u:110.008_0_0": "adrākṣīdbhagavān svāgataṃ paruṣarūkṣāṅgulidīrghakeśaṃ rajasāvacūrṇitagātraṃ kṛśamalpasthānaṃ",
    "S01divyav_u:110.008_0_1": "malinajīrṇavāsonivasitaṃ śirasā bhagnena rudhireṇa pragharatā anyaiśca vraṇaiścākīrṇaiḥ,",
    "S01divyav_u:110.008_1": "makṣikābhirupadrutaiḥ saṃkārakūṭe nipatitam/",
    "S01divyav_u:110.010_0": "dṛṣṭvā ca punarbhikṣūnāmantrayate sma--tṛpyata bhikṣavaḥ sarvabhavopapattibhyaḥ/",
    "S01divyav_u:110.011_0": "tṛpyata sarvabhavopapattyupakaraṇebhyaḥ, yatra nāma caramabhavikasya sattvasyeyamavasthā/",
    "S01divyav_u:110.011_1": "tatra bhagavāṃs taṃ svāgatamāmantrayate--ākāṅkṣase vatsa pātraśeṣam? bhagavan/",
    "S01divyav_u:110.012_0": "tatra bhagavānāyuṣmantamānandamāmantrayate--svāgatasya te ānanda pātraśeṣaḥ sthāpayitavyamiti/",
    "S01divyav_u:110.013_0": "evaṃ bhadantetyāyuṣmānānando bhagavataḥ pratyaśrauṣīt//",
    "S01divyav_u:110.015_0": "atha bhagavān yenānāthapiṇḍadasya gṛhapaterbhaktābhisārastenopasaṃkrāntaḥ/",
    "S01divyav_u:110.015_1": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:110.016_0_0": "anāthapiṇḍado gṛhapatiḥ sukhopaniṣaṇṇaṃ buddhapramukhaṃ bhikṣusaṃghaṃ viditvā praṇītena",
    "S01divyav_u:110.016_0_1": "khādanīyabhojanīyena svahastena saṃtarpya saṃpravārya bhagavantaṃ bhuktavantaṃ viditvā",
    "S01divyav_u:110.016_0_2": "dhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya/",
    "S01divyav_u:110.019_0": "āyuṣmata ānandasya tatpātraśeṣaṃ svāgatāya vismṛtam/",
    "S01divyav_u:110.019_1": "asaṃmoṣadharmāṇo buddhā bhagavantaḥ/",
    "S01divyav_u:110.020_0": "bhagavatā utthāpitam/",
    "S01divyav_u:110.020_1": "āyuṣmānānando bhagavataḥ pātraṃ gṛhītumārabdho yāvat paśyati tatra pātraśeṣaṃ na saṃsthāpitam/",
    "S01divyav_u:110.021_0": "dṛṣṭvā ca smṛtirutpannā/",
    "S01divyav_u:110.021_1": "sa dharmatattvo vacasā(?) atha roditumārabdhaḥ/",
    "S01divyav_u:110.022_0": "bhagavānāha--kasmāt tvamānanda rodiṣīti/",
    "S01divyav_u:110.022_1": "sa kathayati--na mayā bhadanta bhagavataḥ kadācidājñā pratyūḍhapūrveti/",
    "S01divyav_u:110.023_0": "kiṃ kṛtam? svāgatasya pātraśeṣaṃ na sthāpitamiti/",
    "S01divyav_u:110.024_0": "bhagavānāha--na tvayā ānanda mamājñā pratismṛtā,",
    "S01divyav_u:110.024_1": "api tu svāgatasyaiva tāni karmāṇi labdhasambhārāṇi pariṇatapratyayānyoghavatpratyupasthitānyavaśyabhāvīni yena tava vismṛtam/",
    "S01divyav_u:110.026_0": "alaṃ viṣādena/",
    "S01divyav_u:110.026_1": "gaccha, taṃ śabdāpayeti/",
    "S01divyav_u:110.026_2": "sa gatvā śabdāpayitumārabdhaḥ/",
    "S01divyav_u:110.026_3": "anekaiḥ prativacanaṃ dattam/",
    "S01divyav_u:110.027_0": "svāgatasya tadapi vismṛtam yadbhagavatā pratijñātam--tava pātraśeṣaṃ sthāpayiṣyāmīti/",
    "S01divyav_u:110.028_0": "sa saṃlakṣayati--ko 'pyayaṃ puṇyakarmā bhagavatā trailokyaguruṇā samanvāhṛtaḥ śabdata iti/",
    "S01divyav_u:110.028_1": "āyuṣmatā ānandena gatvā bhagavata ārocitam/",
    "S01divyav_u:110.029_0": "bhagavan svāgata ityuktvā anekaiḥ prativacanaṃ dattam/",
    "S01divyav_u:110.030_0": "na jāne kaṃ śabdāpayāmīti/",
    "S01divyav_u:110.030_1": "bhagavānāha--gaccha ānanda, gatvā kathaya--yo bodhasya gṛhapateḥ śuśumāragirīyasya putraḥ svāgataḥ,",
    "S01divyav_u:110.031_0": "āyuṣmatā ānandena gatvoccaiḥ śabdairuktah--yo bodhasya gṛhapateḥ śuśumāragirīyakasya putraḥ svāgataḥ,",
    "S01divyav_u:110.032_0": "tena putur nāmaśravaṇādātmano nāma smṛtam/",
    "S01divyav_u:110.032_1": "sa śanairdaṇḍaviṣṭambhanayogādutthāya gāthāṃ bhāṣate--",
    "S01divyav_u:111.001_0": "[111]bhraṣṭaḥ svāgataśabdo 'yaṃ kutaḥ punarihāgataḥ/",
    "S01divyav_u:111.002_0": "nūnaṃśreyaso nāśaḥ śreyasaśca samudbhavaḥ//1//",
    "S01divyav_u:111.003_0": "teṣāṃ sarvajña nātho 'si ye hi tvāṃ śaraṇaṃ gatāḥ/",
    "S01divyav_u:111.004_0": "teṣāṃ svāgatamāryāṇām ye ca te śāsane ratāḥ//2//",
    "S01divyav_u:111.005_0": "ahaṃ tu bhāgyarahitaḥ sarvabandhuvivarjitaḥ/",
    "S01divyav_u:111.006_0": "śocyaḥ kaṣṭāṃ daśāṃ prāptaḥ śokaśalyasamarpitaḥ//3// iti/",
    "S01divyav_u:111.007_0": "athāyuṣmānānandastamādāya yena bhagavāṃstenopasaṃkrāntaḥ/",
    "S01divyav_u:111.007_1": "upasaṃkramya bhagavantamidamavocat--ayaṃ bhadanta svāgata iti/",
    "S01divyav_u:111.008_0": "sa bhagavatā kṣudhāsaṃjanitadaurmanasyaḥ samāśvāsitaḥ,",
    "S01divyav_u:111.008_1": "uktaśca--putra, imaṃ pātraśeṣaṃ paribhuṅkṣveti/",
    "S01divyav_u:111.009_0": "sa taṃ dṛṣṭvā saṃlakṣayati--yadyapyahaṃ bhagavatā trailokyaguruṇā daivāt samanvāhṛtaḥ,",
    "S01divyav_u:111.009_1": "tadapi stokaḥ pātraśeṣaḥ sthāpitaḥ/",
    "S01divyav_u:111.010_0": "kimatra bhokṣya iti/",
    "S01divyav_u:111.011_0": "bhagavāṃstasya cetasā cittamājñāya kathayati--vatsa,",
    "S01divyav_u:111.011_1": "yadi tvaṃ sumerumātraiḥ piṇḍaiḥ samudrasadṛśena kuṣkiṇā paribhokṣyase,",
    "S01divyav_u:111.011_2": "tathāpyavyayaṃ tanna parikṣayaṃ gamiṣyati,",
    "S01divyav_u:111.011_3": "yāvattṛptaḥ paribhuṅkṣva yathāsukhamiti/",
    "S01divyav_u:111.013_0": "tena tāvad bhuktam yāvat tṛpta iti/",
    "S01divyav_u:111.013_1": "tatsaṃtarpitendriyo bhagavato mukhaṃ vyavalokayitumārabdhaḥ/",
    "S01divyav_u:111.014_0": "bhagavānāha--vatsa svāgata, tṛpto 'si? tṛpto 'smi bhagavan/",
    "S01divyav_u:111.014_1": "vatsa, yadyevamapaścimaṃ kavalaṃ gṛhāṇa, antardhāsyatyeṣa pātra iti/",
    "S01divyav_u:111.015_0": "tenāpaścimakavalo gṛhītaḥ, so 'ntarhitaḥ/",
    "S01divyav_u:111.015_1": "bhagavān dakṣiṇādeśanāṃ kṛtvā prakrāntaḥ/",
    "S01divyav_u:111.016_0": "caramabhavikaḥ sa sattvo bhagavantaṃ pṛṣṭataḥ pṛṣṭataḥ samanubaddhaḥ/",
    "S01divyav_u:111.017_0": "yāvadbhagavān vihāraṃ gatvā purastādbhikṣusaṃghasya prajñapta evāsane niṣaṇṇaḥ/",
    "S01divyav_u:111.017_1": "so 'pi bhagavataḥ pādau śirasā vanditvā ekānte niṣaṇṇaḥ/",
    "S01divyav_u:111.018_0": "bhagavān saṃlakṣayati--puṣpāṇāmenaṃ preṣayāmi, karmāpanayo 'sya kartavya/",
    "S01divyav_u:111.019_0": "iti viditvā svāgatamāmantrayate--vatsa sbāgata, santi te kārṣāpaṇāh? na santi bhagavan/",
    "S01divyav_u:111.020_0": "vatsa svāgata, vastrāntaṃ nirīkṣasva/",
    "S01divyav_u:111.020_1": "vastrāntaṃ nirīkṣitumārabdho yāvat paśyati dvau kārṣāpaṇau/",
    "S01divyav_u:111.021_0": "sa kathayati--bhagavan, dvau kārṣāpaṇau/",
    "S01divyav_u:111.021_1": "vatsa gaccha, gaṇḍakasyārāmikasya sakāśānnīlotpalāni gṛhītvā āgaccheti/",
    "S01divyav_u:111.022_0": "svāgatastasya sakāśaṃ gataḥ/",
    "S01divyav_u:111.022_1": "sa taṃ dūrādeva dṛṣṭvā paryavasthitaḥ/",
    "S01divyav_u:111.023_0": "sa saṃlakṣayati--āgato 'yaṃ dūrāgataḥ/",
    "S01divyav_u:111.023_1": "niyataṃ mamānartho bhavati/",
    "S01divyav_u:111.023_2": "iti viditvā saparuṣaṃ kathayati--durāgata, kimarthaṃ rvamihāgacchasīti/",
    "S01divyav_u:111.024_0": "sa gāthāṃ bhāṣate--",
    "S01divyav_u:111.025_0": "nīlotpalairasti kāryaṃ me tathānyair nāpi paṅkajaiḥ/",
    "S01divyav_u:111.026_0": "munīndrasya tu dūto 'haṃ sarvajñasya yaśasvinaḥ//4//",
    "S01divyav_u:111.027_0": "ityuktvā pratinivartitumārabdhaḥ/",
    "S01divyav_u:111.027_1": "so 'pi gāthāṃ bhāṣate--",
    "S01divyav_u:111.028_0": "ehyehi yadi dūto 'si tasya śāntātmano muneḥ/",
    "S01divyav_u:111.029_0": "pūjyaḥ sa naradevānāṃ pūjyaḥ pūjyatamairapi//5//",
    "S01divyav_u:111.030_0": "ityuktvā sa kathayati--buddhadūtastvam? buddhadūtaḥ/",
    "S01divyav_u:111.030_1": "kimarthamāgatah? puṣpārtham/",
    "S01divyav_u:111.030_2": "yadi buddhadūtastvam, gṛhāṇa yathepsitam/",
    "S01divyav_u:111.031_0": "nīlotpalānāṃ bhāramādāya bhagavataḥ sakāśamāgataḥ/",
    "S01divyav_u:112.001_0": "[112]bhagavānāha--vatsa, bhikṣūṇāṃ cāraya/",
    "S01divyav_u:112.001_1": "sa bhikṣūṇāṃ cārayitumārabdhaḥ/",
    "S01divyav_u:112.001_2": "bhikṣavo na pratigṛhṇanti/",
    "S01divyav_u:112.002_0": "bhagavānāha--gṛhṇīdhvaṃ bhikṣavaḥ sarvasaugandham/",
    "S01divyav_u:112.002_1": "cakṣurbhyāṃ karmāpanayo 'sya kartavya iti/",
    "S01divyav_u:112.003_0": "bhikṣubhirgṛhītāni/",
    "S01divyav_u:112.003_1": "gṛhītvā puṣpitāni/",
    "S01divyav_u:112.003_2": "tenāpūrvaṃ nīlakṛtsnamutpāditaṃ pūrvam/",
    "S01divyav_u:112.003_3": "sa vṛddhānte sthitvā tāni puṣpāṇi dṛṣṭvā sutarāṃ nirīkṣitumārabdhaḥ/",
    "S01divyav_u:112.004_0": "tasya tannīlakṛtsnamāmukhībhūtam/",
    "S01divyav_u:112.005_0": "tatastaṃ bhagavānāha--vatsa, kiṃ na pravrajasīti? sa kathayati--pravrajāmi bhagavanniti/",
    "S01divyav_u:112.005_1": "bhagavatā pravrajita upasampādito manasikāraśca dattaḥ/",
    "S01divyav_u:112.006_0_0": "tena yujyamānena ghaṭamānena vyāyacchamānena idameva pañcagaṇḍakaṃ saṃsāracakraṃ",
    "S01divyav_u:112.006_0_1": "calācalaṃ viditvā sarvasaṃskāragatīḥ śatanapatanavikiraṇavidhvaṃsanadharmatayā parāhatya",
    "S01divyav_u:112.006_0_2": "sarvakleśaprahāṇādarhattvaṃ sākṣātkṛtam/",
    "S01divyav_u:112.008_0": "arhan saṃvṛttastraidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparānmukhaḥ/",
    "S01divyav_u:112.010_0": "sendropendrāṇāṃ pūjyo mānyo 'bhivādyaśca saṃvṛttaḥ/",
    "S01divyav_u:112.011_0": "so 'rhattvaṃ prāpto vimuktisukhapratisaṃvedī tasyāṃ velāyāṃ gāthāṃ bhāṣate--",
    "S01divyav_u:112.012_0": "upāyapāśairvīreṇa baddhvāhaṃ tattvadarśinā/",
    "S01divyav_u:112.013_0": "kāruṇyāduddhṛto duḥkhājjīrṇaḥ paṅkādiva dvipaḥ//6//",
    "S01divyav_u:112.014_0": "svāgato 'hamabhūvaṃ prāktataḥ paścāddurāgataḥ/",
    "S01divyav_u:112.015_0": "āgato 'smi purā nātha śrutvā vākyaṃ tavottamam//7//",
    "S01divyav_u:112.016_0": "sāmprataṃ svāgato vyaktam {saṃvṛtto na durāgatah}/",
    "S01divyav_u:112.017_0": "sāmprataṃ kāñcanaṃ dehaṃ dhārayāmi nirāśravam//8//",
    "S01divyav_u:112.018_0": "ratnāni pratilebhe hi svargaṃ mokṣaṃ ca kāṅkṣatām/",
    "S01divyav_u:112.019_0": "śreṣṭhā kalyāṇamitrāṇāṃ sadā sevā hitaiṣiṇām//9// iti/",
    "S01divyav_u:112.020_0": "yadā āyuṣmān svāgataḥ svākhyāte dharmavinaye pravrajitaḥ,",
    "S01divyav_u:112.020_1": "tadā sāmantakena śabdo visṛtah--śramaṇena gautamenāsau durāgataḥ kroḍamallakaḥ pravrajitaḥ/",
    "S01divyav_u:112.021_0": "tīrthyaiḥ śrutam/",
    "S01divyav_u:112.021_1": "te 'vadhyāyanti kṣipanti vivādayanti--śramaṇo bhavanto gautama evamāha--sāmantaprāsādikaṃ me śāsanamiti/",
    "S01divyav_u:112.023_0": "atra kiṃ sāmantaprāsādikamityasya yatredānīṃ durāgataprabhṛtayo 'pi kroḍamallakāḥ pravrajantīti? atrāntare nāsti kiṃcidbuddhānāṃ bhagavatāmajñātamadṛṣṭamaviditamavijñātam/",
    "S01divyav_u:112.024_0": "bhagavān saṃlakṣayati--sumeruprakhyo mahāśrāvake mahājanakāyaḥ prasādaṃ pravedayate/",
    "S01divyav_u:112.025_0": "tadguṇodbhāvanamasya kartavyam, kutra kartavyam? yatraiva patitaḥ/",
    "S01divyav_u:112.026_0": "iti jñātvā ānandamāmantrayate sma--gaccha ānanda bhikṣūṇāmārocaya--tathāgato bhikṣavo bhargeṣu janapadeṣu cārikāṃ cariṣyati/",
    "S01divyav_u:112.027_0": "yo yuṣmākamutsahate tathāgatena sārdhaṃ bhargeṣu cārikāṃ cartum, sa cīvarakāṇi gṛhṇātu iti/",
    "S01divyav_u:112.028_0": "evaṃ bhadantetyāyuṣmānānando bhagavataḥ pratiśrutya bhikṣūṇāmārocayati--bhagavānāyuṣmanto bhargeṣu janapadeṣu cārikāṃ cariṣyati/",
    "S01divyav_u:112.029_0": "yo yuṣmākamutsahate bhagavatā sārdhaṃ bhargeṣu janapadeṣu cārikāṃ caritum,",
    "S01divyav_u:112.031_0_0": "atha bhagavān dānto dāntaparivāraḥ śāntaḥ śāntaparivāro mukto muktaparivāra āśvasta",
    "S01divyav_u:112.031_0_1": "āśvastaparivāro vinīto vinītaparivāro 'rhannarhatparivāro vītarāgo vītarāgaparivāraḥ",
    "S01divyav_u:112.031_0_2": "prāsādikah [113]prasādikaparivāro vṛṣabha iva gogaṇaparivṛto gaja iva kalabhaparivṛtaḥ",
    "S01divyav_u:112.031_0_3": "siṃha iva daṃṣṭṛgaṇaparivṛto haṃsarāja iva haṃsagaṇaparivṛtaḥ suparṇīva pakṣigaṇaparivṛto",
    "S01divyav_u:112.031_0_4": "vipra iva śiṣyagaṇaparivṛtaḥ suvaidya ivāturagaṇaparivṛtaḥ śūra iva yodhagaṇaparivṛto",
    "S01divyav_u:112.031_0_5": "deśika ivādhvagagaṇaparivṛtaḥ sārthavāha iva vaṇiggaṇaparivṛtaḥ śreṣṭhīva pauragaṇaparivṛtaḥ",
    "S01divyav_u:112.031_0_6": "koṭṭarāja iva mantrigaṇaparivṛtaścakravartīva putrasahasraparivṛtaścandra iva nakṣatragaṇaparivṛtaḥ",
    "S01divyav_u:112.031_1_0": "sūrya iva raśmisahasraparivṛto dhṛtarāṣṭra iva gandharvagaṇaparivṛto virūḍhaka iva",
    "S01divyav_u:112.031_1_1": "kumbhāṇḍagaṇaparivṛto virūpakṣa iva nāgagaṇaparivṛto dhanada iva yakṣagaṇaparivṛto",
    "S01divyav_u:112.031_1_2": "vemacitrīvāsuragaṇaparivṛtaḥ śakra iva tridaśagaṇaparivṛto brahmeva",
    "S01divyav_u:112.031_2_0": "brahmakāyikagaṇaparivṛtaḥ stimati iva jalanidhiḥ sajala iva jaladharo vimada iva",
    "S01divyav_u:112.031_2_1": "gajapariḥ sudāntendriyairasaṃkṣobhiteryāpathapracāro dvātriṃśatā mahāpuruṣalakṣaṇaiḥ",
    "S01divyav_u:112.031_2_2": "samalaṃkṛto 'śītyānuvyañjanairvirājitagātro vyāmaprabhālaṃkṛtamūrtiḥ sūryasahasrātirekaprabho",
    "S01divyav_u:112.031_2_3": "jaṅgama iva ratnaparvataḥ samantato bhadrako daśabhirbalaiścaturbhir vaiśāradyaistribhirāveṇikaiḥ",
    "S01divyav_u:112.031_2_4": "smṛtyupasthānairmahākaruṇayā ca samanvāgata ājñātakauṇḍinyabāṣpamahānāmāniruddhaśāriputramaudgalyāyanakāśyapānandaraivataprabhṛtibhirmahāśrāvakaiḥ",
    "S01divyav_u:112.031_2_5": "parivṛto 'nyena ca mahatā bhikṣusaṃghena yena śuśumāragiristenopasaṃkrāntaḥ/",
    "S01divyav_u:113.013_0": "anupūrveṇa cārikāṃ carañ śuśumāragirimanuprāptaḥ/",
    "S01divyav_u:113.014_0": "śuśumāragirau viharati bhīṣaṇikāvane mṛgadāve/",
    "S01divyav_u:113.014_1": "aśrauṣuḥ śuśumāragirīyakā brāhmaṇagṛhapatayah--bhagavān bhargeṣu janapadeṣu cārikāṃ carañ śuśumāragirimanuprāptaḥ śuśumāragirau viharati bhīṣaṇikāvane mṛgadāva iti/",
    "S01divyav_u:113.016_0": "śrutvā ca punaḥ saṃghāt saṃghaṃ pūgātpūgaṃ saṃgamya śuśumāragirer niṣkramya yena bhagavāṃstenopasaṃkrāntāḥ/",
    "S01divyav_u:113.017_0": "upasaṃkramya bhagavataḥ pādau śirasā vanditvā ekānte niṣaṇṇāḥ/",
    "S01divyav_u:113.018_0": "śuśumāragirīyakān brāhamaṇagṛhapatīn dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:113.019_0": "anekaparyāyeṇa dharmyayā kathayā saṃdarśya samādāpayati samuttejayati saṃpraharṣya tūṣṇīm/",
    "S01divyav_u:113.020_0_0": "atha śuśumāragirīyakā brāhmaṇagṛhapataya utthāyāsanādekāṃsamuttarāsaṅgaṃ kṛtvā yena",
    "S01divyav_u:113.020_0_1": "bhagavāṃstenāñjaliṃ praṇamya bhagavantamidamavocan--adhivāsayatvasmākaṃ bhagavāñ",
    "S01divyav_u:113.020_0_2": "śvo 'ntargṛhe bhaktena sārdhaṃ bhikṣusaṃghena/",
    "S01divyav_u:113.022_0": "adhivāsayati bhagavāñ śuśumāragirīyakānāṃ brāhmaṇagṛhapatīnāṃ tūṣṇībhāvena/",
    "S01divyav_u:113.023_0": "atha śuśumāragirīyakā brāhmaṇagṛhapatayo bhagavatastūṣṇībhāvenādhivāsanāṃ viditvā bhagavato bhāṣitamabhinandyānumodya bhagavataḥ pādau śirasā vanditvā bhagavato 'ntikāt prakrāntāḥ/",
    "S01divyav_u:113.025_0_0": "atha śuśumāragirīyakā brāhmaṇagṛhapatayastāmeva rātriṃ śuci praṇītaṃ khādanīyabhojanīyaṃ",
    "S01divyav_u:113.025_0_1": "samudānīya kālyamevotthāya āsanakāni prajñapya udakamaṇīn pratiṣṭhāpya bhagavato",
    "S01divyav_u:113.025_0_2": "dūtena kālamārocayanti--samayo bhadanta,",
    "S01divyav_u:113.025_1": "sajjaṃ bhaktam yasyedānīṃ bhagavān kālaṃ manyata iti/",
    "S01divyav_u:113.028_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena śuśumāragirīyakānāṃ brāhmaṇagṛhapatīnāṃ bhaktābhisārastenopasaṃkrāntaḥ/",
    "S01divyav_u:113.030_0": "upasaṃkramya prajñapta evāsane niṣaṇṇaḥ/",
    "S01divyav_u:113.030_1": "śuśumāragirīyakā brāhmaṇagṛhapatayaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastena saṃtarpayanti saṃpravārayanti/",
    "S01divyav_u:113.032_0_0": "anekaparyāyeṇa śucinā praṇītena khādanīyena [114]bhojanīyena svahastaṃ saṃtarpya",
    "S01divyav_u:113.032_0_1": "saṃpravārya bhagavantaṃ bhuktavantaṃ viditvā dhautahastamapanītapātraṃ nīcataramāsanaṃ",
    "S01divyav_u:113.032_0_2": "gṛhītvā bhagavataḥ purastānniṣaṇṇā dharmaśravaṇāya/",
    "S01divyav_u:114.002_0": "atha bhagavāñ śuśumāragirīyakān brāhmaṇagṛhapatīn dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:114.004_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm//",
    "S01divyav_u:114.005_0": "atha śuśumāragirīyakā brāhmaṇagṛhapatayo bhagavantamidamavocat--bhagavatā bhadanta nānādeśeṣu nānādhiṣṭhāneṣu te te duṣṭanāgā duṣṭayakṣāśca vinītāḥ/",
    "S01divyav_u:114.006_0": "ayaṃ bhadanta aśvatīrthiko nāgo 'smākamavairāṇāṃ vairī asapatnānāṃ sapatno 'drugdhānāṃ drugdhaḥ/",
    "S01divyav_u:114.007_0": "nityamasmākaṃ jātāni jātāni śasyāni vināśayati, strīpuruṣadārakadārikāgomahiṣānajaiḍakāṃśca/",
    "S01divyav_u:114.008_0": "aho bata bhagavāṃstaṃ vinayedanukampāmupādāyeti/",
    "S01divyav_u:114.009_0": "adhivāsayati bhagavāñ śuśumāragirīyakānāṃ brāhmaṇagṛhapatīnām/",
    "S01divyav_u:114.010_0": "tūṣṇībhāvenādhivāsayati/",
    "S01divyav_u:114.010_1": "atha bhagavāñ śuśumāragirīyakānāṃ brāhmaṇagṛhapatīnāṃ tūṣṇībhāvenādhivāsya utthāyāsanāt prakrāntaḥ/",
    "S01divyav_u:114.011_0": "atha bhagavān vihāraṃ gatvā purastādbhikṣusaṃghasya prajñapta evāsane niṣaṇṇaḥ/",
    "S01divyav_u:114.012_0": "niṣadya bhagavānāyuṣmantamānandamāmantrayate--gaccha ānanda,",
    "S01divyav_u:114.012_1": "bhikṣūṇāmevamārocaya, śalākāṃ cāraya--yo yuṣmākamutsahate aśvatīrthikaṃ nāgaṃ vinetum,",
    "S01divyav_u:114.014_0": "evaṃ bhadantetyāyuṣmānānando bhagavataḥ pratiśrutya bhikṣusaṃghasyārocayitvā buddhapramukhe bhikṣusaṃghe śalākāṃ cārayitumārabdhaḥ/",
    "S01divyav_u:114.015_0": "bhagavatā śalākā na gṛhītā/",
    "S01divyav_u:114.015_1": "sthavirā bhikṣavaḥ samanvāhartuṃ saṃvṛttāh--kimarthaṃ bhagavatā śalākā na gṛhītā iti? paśyantyāyuṣmataḥ svāgatasya guṇodbhāvanāṃ kartukāmaḥ/",
    "S01divyav_u:114.017_0": "tairapi na gṛhītā/",
    "S01divyav_u:114.017_1": "āyuṣmān svāgataḥ samanvāhartuṃ pravṛttah--kiṃ kāraṇaṃ bhagavatā śalākā na gṛhītā sthavirasthaviraiśca bhikṣubhiriti? paśyati mama guṇodbhāvanāṃ kartukāmaḥ/",
    "S01divyav_u:114.019_0": "tacchāsturmanorathaṃ pūrayāmi, gṛhṇāmi śalākāmiti/",
    "S01divyav_u:114.019_1": "tenārdhāsanaṃ muktvā gajabhujasadṛśaṃ bāhumabhiprasārya śalākā gṛhītā/",
    "S01divyav_u:114.020_0": "jānakāḥ pṛcchakā buddhā bhagavantaḥ/",
    "S01divyav_u:114.021_0": "pṛcchati buddho bhagavānāyuṣmantamānandam--katareṇānanda bhikṣuṇā śalākā gṛhīteti? sa kathayati--svāgatena bhadanteti/",
    "S01divyav_u:114.022_0": "bhagavānāha--gaccha ānanda, svāgataṃ bhikṣumevaṃ vada--duṣṭanāgo 'sau,",
    "S01divyav_u:114.022_1": "kāyendriyaṃ te rakṣitavyamiti/",
    "S01divyav_u:114.023_0": "evaṃ bhadantetyāyuṣmānānando bhagavataḥ pratiśrutya yenāyuṣmān svāgatastenopasaṃkrāntaḥ/",
    "S01divyav_u:114.024_0": "upasaṃkramyāyuṣmantaṃ svāgatamidamavocat--āyuṣman svāgata,",
    "S01divyav_u:114.024_1": "bhagavānevamāha--duṣṭanāgo 'sau,",
    "S01divyav_u:114.024_2": "kāyendriyaṃ te rakṣitavyamiti/",
    "S01divyav_u:114.025_0": "sa kathayati--āyuṣmannānanda akopyā śāsturājñā/",
    "S01divyav_u:114.026_0": "api tu yādṛśo 'śvatīrthiko nāgaḥ,",
    "S01divyav_u:114.026_1": "īdṛśānāṃ nāgānāmikṣuveṇunaḍavadyadi pūrṇo jambudvīpaḥ syāt,",
    "S01divyav_u:114.026_2": "tathāpi me te romāpi neñjayituṃ samarthāḥ syuḥ,",
    "S01divyav_u:114.026_3": "prāgevāśvatīrthiko nāgaḥ kāyendriyasyoparodhaṃ kariṣyatīti/",
    "S01divyav_u:114.028_0": "āyuṣmānānanda ārogyamityuktvā prakrāntaḥ//",
    "S01divyav_u:114.029_0": "athāyuṣmān svāgatastasyā eva rātreratyayātpūrvāhṇe nivāsya pātracīvaramādāya śuśumāragiriṃ piṇḍāya prāvikṣat/",
    "S01divyav_u:114.030_0": "śuśumāragiriṃ piṇḍāya caritvā yenāśvatīrthikasya nāgasya bhavanaṃ tenopasaṃkrāntaḥ/",
    "S01divyav_u:114.031_0": "adrākṣīdaśvatīrthiko nāga āyuṣmantaṃ svāgataṃ dūrādeva/",
    "S01divyav_u:114.031_1": "dṛṣṭvā ca punaḥ saṃlakṣayati--kimanene śramaṇakena mama mṛtipravṛttir yena me bhavanamāgacchatīti? punaḥ saṃlakṣayati--[115]āganturayam,",
    "S01divyav_u:115.001_0_0": "athāyuṣmān svāgatastasya hradaṃ gatvā pātracīvaramekāntamupasaṃkṣipya pādau prakṣālya",
    "S01divyav_u:115.001_0_1": "hastau nirmādya pānīyaṃ parisrāvya jīrṇaparṇakāni samudānīya niṣadya bhaktakṛtyaṃ",
    "S01divyav_u:115.001_0_2": "kartumārabdhaḥ/",
    "S01divyav_u:115.003_0": "aśvatīrthikena nāgenāsāvatithiriti kṛtvādhyupekṣitaḥ/",
    "S01divyav_u:115.003_1": "āyuṣmān svāgataḥ saṃlakṣayati--nāsaṃkṣobhitā duṣṭanāgā damathamāgacchanti/",
    "S01divyav_u:115.004_0": "saṃkṣobhayāmyenamiti/",
    "S01divyav_u:115.004_1": "tena pātraṃ pakṣālya tatpātrodakaṃ tasmin hrade prakṣiptam/",
    "S01divyav_u:115.005_0": "sa saṃkṣubdhaḥ/",
    "S01divyav_u:115.005_1": "sa saṃlakṣayati--ayaṃ mayā śramaṇa āgacchannadhyupekṣitaḥ,",
    "S01divyav_u:115.005_2": "bhuñjāno 'pyupekṣitaḥ, anena mama bhavane ucchiṣṭodakaṃ choritam/",
    "S01divyav_u:115.007_0": "nāmāvaśeṣamenaṃ karomīti tīvreṇa paryavasthānena paryavasthitaḥ/",
    "S01divyav_u:115.007_1": "uparivihāyasamabhyudgamya āyuṣmataḥ svāgatasyopari cakrakaṇapaparaśubhindipālādīni praharaṇāni kṣeptumārabdhaḥ/",
    "S01divyav_u:115.008_0": "āyuṣmān svāgato maitrīsamāpannaḥ/",
    "S01divyav_u:115.009_0": "tānyasya divyānyutpalapadmakumudapuṇḍarīkamandārakāṇi puṣpāṇi bhūtvā kāye nipatanti/",
    "S01divyav_u:115.010_0": "aśvatīrthiko nāgo 'ṅgāravarṣamutsraṣṭumārabdhaḥ/",
    "S01divyav_u:115.010_1": "tadapi divyāni puṣpāṇi māndārakāṇi bhūtvā kāye nipatitumārabdham/",
    "S01divyav_u:115.011_0": "aśvatīrthiko nāgaḥ pāṃsu varṣitumārabdhaḥ/",
    "S01divyav_u:115.012_0": "tadapi divyānyagurucūrṇāni tamālapatracūrṇāni bhūtvā nipatitumārabdham/",
    "S01divyav_u:115.013_0": "aśvatīrthiko nāgaḥ krodhaparyavasthānānubhāvāddhūmayitumārabdhaḥ/",
    "S01divyav_u:115.013_1": "āyuṣmānapi svāgata ṛddhyanubhāvāddhūmayitumārabdhaḥ/",
    "S01divyav_u:115.014_0": "aśvatīrthiko nāgaḥ krodhaparyavasthānānubhāvāt prajvalitaḥ/",
    "S01divyav_u:115.015_0": "āyuṣmānapi svāgatastejodhātuṃ samāpannaḥ/",
    "S01divyav_u:115.015_1_0": "iti tatrāśvatīrthikasya nāgasya krodhasyānubhāvenāyuṣmataḥ svāgatasya ṛddhyanubhāvena",
    "S01divyav_u:115.015_1_1": "mahānavabhāsaḥ prādurbhūto yaṃ dṛṣṭvā śuśumāragirīyakā brāhmaṇagṛhapatayaḥ saṃbhrāntāh",
    "S01divyav_u:115.015_1_2": "itaścāmutaśca nirīkṣitumārabdhāḥ/",
    "S01divyav_u:115.017_0": "kathayanti--eṣa bhavanto bhagavānaśvatīrthikaṃ nāgaṃ vinayati, āgacchata paśyāma iti/",
    "S01divyav_u:115.018_0": "anekāni prāṇaśatasahasrāṇi nirgatāni/",
    "S01divyav_u:115.019_0": "bhikṣavo 'pi tamudārāvabhāsaṃ tatrasthā eva nirīkṣitumārabdhāḥ/",
    "S01divyav_u:115.019_1": "tatra bhagavān bhikṣūnāmantrayate sma--eṣo 'gro me bhikṣavo bhikṣūṇāṃ mama śrāvakāṇāmabhīkṣṇaṃ tejodhātuṃ samāpadyamānānām yaduta svāgato bhikṣuriti/",
    "S01divyav_u:115.021_0": "yadāśvatīrthiko nāgo vigatamadadarpaḥ kṣīṇapraharaṇaśca saṃvṛttaḥ, tadā niṣpalāyitumārabdhaḥ/",
    "S01divyav_u:115.022_0": "āyuṣmatā svāgatena samantato 'gnir nirmitaḥ/",
    "S01divyav_u:115.022_1": "aśvatīrthako nāgo yām yāṃ diśaṃ gacchati,",
    "S01divyav_u:115.022_2": "tāṃ tāṃ diśamādīptāṃ pradīptāṃ saṃprajvalitāmekajvālībhūtāṃ paśyati/",
    "S01divyav_u:115.023_0": "sa itaścāmutaśca nairmāṇikenāgninā paryākulīkṛto 'trāṇaḥ sarvamaśāntaṃ paśyati nānyatrāyuṣmata eva svāgatasya samīpaṃ śāntaṃ śītibhūtam/",
    "S01divyav_u:115.025_0": "sa yenāyuṣmān svāgatastenopasaṃkrāntaḥ/",
    "S01divyav_u:115.025_1": "upasaṃkramya āyuṣmantaṃ svāgatamidamavocat--ahaṃ bhadanta svāgata/",
    "S01divyav_u:115.026_0": "kiṃ māṃ viheṭhayasīti? sa kathayati--jarādharmā nāhaṃ tvāṃ viheṭhayāmi,",
    "S01divyav_u:115.026_1": "api tu tvameva māṃ viheṭhayasi/",
    "S01divyav_u:115.027_0": "yadi mayā evaṃvidhā guṇagaṇā nādhigatā abhaviṣyan, adyāhaṃ tvayā nāmāvaśeṣaḥ kṛto 'bhaviṣyamiti/",
    "S01divyav_u:115.028_0": "sa kathayati--bhadanta svāgata,",
    "S01divyav_u:115.028_1": "ājñāpayatu, kiṃ mayā karaṇīyam? bhadramukha,",
    "S01divyav_u:115.028_2": "bhagavato 'ntikaṃ gatvā śaraṇagamanaśikṣāpadāni gṛhāṇeti/",
    "S01divyav_u:115.030_0": "sa kathayati--bhadanta svāgata, śobhanam, evaṃ karomīti/",
    "S01divyav_u:115.030_1": "athāyuṣmān svāgato 'śvatīrthanāgamādāya yena bhagavāṃstenopasaṃkrāntaḥ/",
    "S01divyav_u:115.031_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:115.032_0": "ekāntaniṣaṇṇa āyuṣmān svāgato bhagavantamidamavocat--ayaṃ so 'śvatīrthiko[116] nāga iti/",
    "S01divyav_u:116.001_0": "tatra bhagavānaśvatīrthikaṃ nāgamāmantrayate--tvaṃ tāvadbhadramukha,",
    "S01divyav_u:116.001_1": "pūrvakeṇa duścaritena pratyavarāyāṃ tiryagyonau upapannaḥ/",
    "S01divyav_u:116.002_0": "sa tvametarhi hataprahataniviṣṭaḥ paraprāṇaharaḥ paraprāṇoparodhena jīvikāṃ kalpayasi/",
    "S01divyav_u:116.003_0": "itaścyutasya te kā gatirbhaviṣyati, kā upapattiḥ, ko 'bhisamparāyah? iti/",
    "S01divyav_u:116.004_0": "sa kathayati--bhagavan, ājñāpaya, kiṃ mayā karaṇīyamiti/",
    "S01divyav_u:116.005_0": "bhagavānāha--mamāntikāccharaṇaśikṣāpadāni gṛhāṇa,",
    "S01divyav_u:116.005_1": "śuśumāragirīyakānāṃ ca brāhmaṇagṛhapatīnāmabhayamanuprayaccheti/",
    "S01divyav_u:116.006_0": "sa kathayati--eṣo 'haṃ bhagavantaṃ śaraṇaṃ gacchāmi,",
    "S01divyav_u:116.006_1": "śikṣāpadāni ca gṛhṇāmi, adyāgreṇa ca śuśumāragirīyakānāṃ ca brāhmaṇagṛhapatīnāmabhayamanuprayacchāmīti/",
    "S01divyav_u:116.008_0": "atha śuśumāragirīyakā brāhmaṇagṛhapatayaḥ prabhūtamabhisāraṃ gṛhītvā yena bhagavāṃstenopasaṃkrāntāḥ/",
    "S01divyav_u:116.009_0": "upasaṃkramya bhagavataḥ pādau śirasā vanditvā ekānte niṣaṇṇāḥ/",
    "S01divyav_u:116.009_1_0": "ekāntaniṣaṇṇāḥ śuśumāragirīyakā brāhmaṇagṛhapatayo bhagavantamidamavocat--bhagavatā",
    "S01divyav_u:116.009_1_1": "bhadanta aśvatīrthiko nāgo vinītah? bhagavānāha--na mayā brāhmaṇagṛhapatayo 'śvatīrthako",
    "S01divyav_u:116.009_1_2": "nāgo vinītaḥ,",
    "S01divyav_u:116.012_0": "katamena bhadanta? ihanivāsinaiva bodhasya gṛhapateḥ putreṇa/",
    "S01divyav_u:116.012_1": "saṃpattikāmo loko vipattipratikūlaḥ/",
    "S01divyav_u:116.013_0": "tatraike kathayanti--asmākamasau bhrātuḥ putro bhavati/",
    "S01divyav_u:116.013_1": "apare kathayanti--asmākaṃ bhagineya iti/",
    "S01divyav_u:116.014_0": "apare kathayanti--asmākaṃ vayasyaputra iti/",
    "S01divyav_u:116.014_1_0": "atha śuśumāragirīyakā brāhmaṇagṛhapataya utthāyāsanādekāṃsamuttarāsaṅgaṃ kṛtvā yena",
    "S01divyav_u:116.014_1_1": "bhagavāṃstenāñjaliṃ praṇamya bhagavantamidamavocan--adhivāsayatvasmākaṃ bhagavān",
    "S01divyav_u:116.014_1_2": "bhadantasvāgatamāgamya bhaktaṃ saptāhena sārdhaṃ bhikṣusaṃgheneti/",
    "S01divyav_u:116.017_0": "adhivāsayati bhagavāñ śuśumāragirīyakānāṃ brāhmaṇagṛhapatīnāṃ tūṣṇībhāvena/",
    "S01divyav_u:116.018_0": "atha śuśumāragirīyakā brāhmaṇagṛhapatayo bhagavatastūṣṇībhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntāḥ/",
    "S01divyav_u:116.020_0": "śuśumāragirau anyatamo brāhmaṇa ahituṇḍiko bodhasya gṛhapatervayasyaḥ/",
    "S01divyav_u:116.020_1": "so 'śvatīrthikasya nāgasya bhayānniṣpalāyya śrāvastīṃ gataḥ/",
    "S01divyav_u:116.021_0": "sa rājñā prasenajitā kauśalena hastimadhyasyopari viśvāsikaḥ sthāpitaḥ/",
    "S01divyav_u:116.022_0": "sa kenacideva karaṇīyena śuśumāragirimanuprāptaḥ/",
    "S01divyav_u:116.022_1": "tena śrutam yathā svāgatena bhikṣuṇā bodhasya gṛhapateḥ putreṇāśvatīrthiko nāgo vinīta iti/",
    "S01divyav_u:116.023_0": "śrutvā ca punaryenāyuṣmān svāgatastenopasaṃkrāntaḥ/",
    "S01divyav_u:116.024_0": "upasaṃkramyāyuṣmataḥ svāgatasya pādau śirasā vanditvā ekānte niṣaṇṇaḥ/",
    "S01divyav_u:116.025_0": "sa brāhmaṇa āyuṣmantaṃ svāgatamidamavocat--adhivāsayatu me āryasvāgata śvo 'ntargṛhe bhakteneti/",
    "S01divyav_u:116.026_0": "āyuṣmāan svāgataḥ kathayati--brāhmaṇa,",
    "S01divyav_u:116.026_1": "māmāgamya śuśumāragirīyakairbrāhmaṇagṛhapatibhirbuddhapramukho bhikṣusaṃgho bhaktena saptāhenopanimantritaḥ/",
    "S01divyav_u:116.027_0": "nāhamadhivāsayāmi/",
    "S01divyav_u:116.028_0": "brāhmaṇaḥ kathayati--ārya, yadi sāmprataṃ nādhivāsayasi,",
    "S01divyav_u:116.028_1": "yadā śrāvastīgato bhavasi, tadā mama gṛhe tatprathamataḥ piṇḍapātaḥ paribhoktavya iti/",
    "S01divyav_u:116.029_0": "kathayati--evamastu iti/",
    "S01divyav_u:116.029_1": "brāhmaṇaḥ pādābhivandanaṃ kṛtvā prakrāntaḥ/",
    "S01divyav_u:116.030_0": "atha bhagavān yathābhiramyaṃ śuśumāragirau vihṛtya yena śrāvastī tena cārikāṃ prakrāntaḥ/",
    "S01divyav_u:116.031_0": "anupūrveṇa cārikāṃ carañ śrāvastīmanuprāptaḥ/",
    "S01divyav_u:116.031_1": "śrāvastyāṃ viharati jetavane 'nāthapiṇḍadasyārāme/",
    "S01divyav_u:116.032_0": "aśrauṣīdanāthapiṇḍado gṛhapatirbhagavān bhargeṣu janapadacārikām[117] carañ śrāvastīmanuprāptaḥ,",
    "S01divyav_u:116.032_1": "ihaiva viharatyasmākamevārāma iti/",
    "S01divyav_u:117.001_0": "śrutvā ca punaḥ śrāvastyā niṣkramya yena bhagavāṃstenopasaṃkrāntaḥ/",
    "S01divyav_u:117.002_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:117.003_0": "ekāntaniṣaṇṇamanāthapiṇḍadaṃ gṛhapatiṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:117.004_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:117.005_0_0": "anāthapiṇḍado gṛhapatirutthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ",
    "S01divyav_u:117.005_0_1": "praṇamya bhagavantamidamavocat--adhivāsayatu me bhagavāñ śvo 'ntargṛhe bhaktena sārdhaṃ",
    "S01divyav_u:117.005_0_2": "bhikṣusaṃgheneti/",
    "S01divyav_u:117.007_0": "adhivāsayati bhagavānanāthapiṇḍadasya gṛhapatestūṣṇībhāvena/",
    "S01divyav_u:117.008_0": "athānāthapiṇḍado gṛhapatirbhagavatastūṣṇībhāvenādhivāsanāṃ viditvā bhagavato bhāṣitamabhinandyānumodya bhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:117.010_0": "aśrauṣīt sa brāhmaṇo bhagavān bhargeṣu janapadacārikāṃ carannihānuprāpta ihaiva viharati jetavane 'nāthapiṇḍadasyārāma iti/",
    "S01divyav_u:117.011_0": "śrutvā ca punaryenāyuṣmān svāgatastenopasaṃkrāntaḥ/",
    "S01divyav_u:117.011_1": "upasaṃkramyāyuṣmantaṃ svāgatamidamavocat--adhivāsayatu me āryaḥ śvo 'ntargṛhe bhakteneti/",
    "S01divyav_u:117.012_0": "adhivāsayatyāyuṣmān svāgatastasya brāhmaṇasya tūṣṇībhāvena/",
    "S01divyav_u:117.013_0": "atha sa brāhmaṇa āyuṣmantaḥ svāgatasya tūṣṇībhāvenādhivāsanāṃ viditvā utthāyāsanāt prakrāntaḥ/",
    "S01divyav_u:117.014_0_0": "athānāthapiṇḍado gṛhapatistāmeva rātriṃ śuci praṇītaṃ khādanīyabhojanīyaṃ samudānīya",
    "S01divyav_u:117.014_0_1": "kālyamevotthāya āsanāni prajñapya udakamaṇīn pratiṣṭhāpya bhagavato dūtena kālamārocayati--samayo",
    "S01divyav_u:117.014_0_2": "bhadanta,",
    "S01divyav_u:117.014_1": "sajjaṃ bhaktam yasyedānīṃ bhagavān kālaṃ manyata iti/",
    "S01divyav_u:117.017_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yenānāthapiṇḍadasya niveśanaṃ tenopasaṃkrāntaḥ/",
    "S01divyav_u:117.018_0": "tenāpi brāhmaṇenāyuṣmataḥ svāgatasya praṇīta āhāraḥ sajjīkṛtaḥ/",
    "S01divyav_u:117.019_0": "āyuṣmānapi svāgataḥ pūrvāhṇe nivāsya pātracīvaramādāya yena tasya brāhmaṇasya niveśanaṃ tenopasaṃkrāntaḥ/",
    "S01divyav_u:117.020_0": "upasaṃkramya prajñapta evāsane niṣaṇṇaḥ/",
    "S01divyav_u:117.021_0": "ekāntaniṣaṇṇa āyuṣmān svāgatastena brāhmaṇena praṇītenāhāreṇa saṃtarpitaḥ/",
    "S01divyav_u:117.021_1": "sa brāhmaṇaḥ saṃlakṣayati--āryeṇa svāgatena praṇīta āhāraḥ paribhuktaḥ,",
    "S01divyav_u:117.023_0": "iti viditvā āyuṣmantaṃ svāgatamidamavocat--ārya, praṇītaste āhāraḥ paribhuktaḥ/",
    "S01divyav_u:117.024_0": "pānakaṃ piba/",
    "S01divyav_u:117.024_1": "pānaṃ jarayiṣyatīti/",
    "S01divyav_u:117.024_2": "sa kathayati--śobhanam/",
    "S01divyav_u:117.024_3": "evaṃ karomīti/",
    "S01divyav_u:117.024_4": "tena pānakaṃ sajjīkṛtya hastimadādaṅguliḥ prakṣiptā/",
    "S01divyav_u:117.025_0": "asamanvāhṛtyārhatāṃ jñānadarśanaṃ na pravartate/",
    "S01divyav_u:117.025_1": "āyuṣmatā svāgatena tatpānakaṃ pītam/",
    "S01divyav_u:117.026_0": "tato dakṣiṇādeśanāṃ kṛtvā prakrāntaḥ śrāvastīvīthīṃ kiliñjacchannām/",
    "S01divyav_u:117.027_0": "sa tāmatikrānta ātapena spṛṣṭo madyakṣiptaḥ pṛthivyāṃ nipatitaḥ/",
    "S01divyav_u:117.027_1": "asaṃmoṣadharmaṇo buddhā bhagavantaḥ/",
    "S01divyav_u:117.028_0": "bhagavatā suparṇikā kuṭir nirmitā--maitaṃ kaścid dṛṣṭvā śāsane 'prasādaṃ pravedayiṣyatīti/",
    "S01divyav_u:117.029_0": "anāthapiṇḍadaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyena svahastena saṃtarpayati saṃpravārayati/",
    "S01divyav_u:117.030_0": "anekaparyāyeṇa svahastaṃ saṃtarpya saṃpravārya bhagavantaṃ bhuktavantaṃ viditvā dhautahastamapanītapātraṃ nīcataramāsanaṃ gṛhītvā bhagavataḥ purastānniṣaṇṇo dharmaśravaṇāya/",
    "S01divyav_u:117.032_0": "atha bhagavānanāthapiṇḍadaṃ gṛhapatiṃ dharmyayā kathayā [118]saṃdarśya samādāpya samuttejya saṃpraharṣyotthāyāsanāt prakrāntaḥ/",
    "S01divyav_u:118.001_0": "anupūrveṇa tatpradeśanuprāptaḥ/",
    "S01divyav_u:118.002_0": "atha bhagavāṃstān ṛddhyabhisaṃskārān pratiprasrabhya bhikṣūnāmantrayate sma--ayaṃ sa bhikṣavaḥ svāgato bhikṣuryenāśvatrīrthiko nāgastāvaccaṇḍo vinītaḥ/",
    "S01divyav_u:118.003_0": "kimidānīmeṣa śakto durbhuktasyāpi viṣamapanetum? no bhadanta iti/",
    "S01divyav_u:118.004_0": "bhikṣavaḥ, ime cānye cādīnavā madyapāne/",
    "S01divyav_u:118.004_1": "tasmānna bhikṣuṇā madyaṃ pātavyaṃ dātavyaṃ vā/",
    "S01divyav_u:118.005_0": "atha bhagavānāyuṣmantaṃ svāgataṃ madyavaśāt suptamutthāpyedamavocat--svāgata,",
    "S01divyav_u:118.005_1": "kimidam? asamanvāhāro bhagavan,",
    "S01divyav_u:118.006_0": "tato bhagavānāyuṣmantaṃ svāgatamādāya vihāraṃ gatvā purastādbhikṣusaṃghasya prajñapta evāsane niṣaṇṇaḥ/",
    "S01divyav_u:118.007_0": "niṣadya bhikṣūnāmantrayate sma--māṃ bho bhikṣavaḥ śāstāramuddiśya bhavadbhirmadyamapeyamadeyamantataḥ kuśāgreṇāpi/",
    "S01divyav_u:118.009_0_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ",
    "S01divyav_u:118.009_0_1": "bhadanta āyuṣmatā svāgatena karma kṛtam yenāḍhye kule mahādhane mahābhoge jātah?",
    "S01divyav_u:118.009_0_2": "kiṃ karma kṛtam yena kroḍamallako jātaḥ,",
    "S01divyav_u:118.009_1": "durāgata iti ca saṃjñā saṃvṛttā? kiṃ karma kṛtam yena bhagavataḥ śāsane pravrajya sarvakleśaprahāṇādarhattvaṃ sākṣātkṛtam,",
    "S01divyav_u:118.009_2_0": "tejodhātuṃ samāpadyamānānāṃ cāgratāyāṃ nirdiṣṭah? bhagavānāha--svāgatenaiva bhikṣavo",
    "S01divyav_u:118.009_2_1": "bhikṣuṇā karmāṇi kṛtānyupacitāni labdhasambhārāṇi pariṇatapratyayāni oghavatpratyupasthitānyavaśyabhāvīni/",
    "S01divyav_u:118.014_0": "svāgatena karmāṇi kṛtānyupacitāni/",
    "S01divyav_u:118.015_0": "ko 'nyaḥ pratyanubhaviṣyati? na bhikṣavaḥ karmāṇi kṛtānyupacitāni bāhye pṛthivīdhātau vipacyante,",
    "S01divyav_u:118.015_1": "nābdhātau, na tejodhātau, na vāyudhātau, api tu upātteṣveva skandhadhātvāyataneṣu karmāṇi kṛtānyupacitāni vipacyante śubhānyaśubhāni ca/",
    "S01divyav_u:118.018_0": "na praṇaśyanti karmāṇi kalpakoṭiśatairapi/",
    "S01divyav_u:118.019_0": "sāmagrīṃ prāpya kālaṃ ca phalanti khalu dehinām//10//",
    "S01divyav_u:118.020_0": "bhūtapūrvaṃ bhikṣavo 'nyatamasmin karvaṭake gṛhapatiḥ prativasati āḍhyo mahādhano mahābhogo vistīrṇaviśālaparigraho vaiśravaṇadhanapratispardhī/",
    "S01divyav_u:118.021_0": "so 'pareṇa samayena suhṛtsambandhibāndhavaparivṛto 'ntarjanaparivṛtaścodyānabhūmiṃ nirgataḥ/",
    "S01divyav_u:118.022_0": "asati buddhānāmutpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya/",
    "S01divyav_u:118.023_0": "yāvadanyatamaḥ pratyekabuddho janapadacārikāṃ caraṃstaṃ karvaṭakamanuprāptaḥ/",
    "S01divyav_u:118.024_0": "so 'dhvapariśramāddhātuvaiṣamyāśca glānaḥ piṇḍārthī tadudyānaṃ praviṣṭaḥ/",
    "S01divyav_u:118.025_0": "sa gṛhapatistaṃ dṛṣṭvā paryavasthitaḥ/",
    "S01divyav_u:118.025_1": "tena pauruṣeyāṇāmājñā dattā--bhavantaḥ, niṣkāsayatainaṃ pravrajitamiti/",
    "S01divyav_u:118.026_0": "teṣāṃ na kaścidutsahate niṣkāsayitum/",
    "S01divyav_u:118.027_0": "tena gṛhapatinā bhūyasā paryavasthitena sa mahātmāa svayameva grīvāyāṃ gṛhītvā niṣkāsitaḥ,",
    "S01divyav_u:118.027_1": "uktaśca--kroḍamallakānāṃ madhye prativaseti/",
    "S01divyav_u:118.028_0": "sa durbalaprāṇo bhūmau nipatitaḥ/",
    "S01divyav_u:118.028_1": "sa saṃlakṣayati--hato 'yaṃ tapasvī gṛhapatirupahataśca/",
    "S01divyav_u:118.029_0": "abhyuddhāro 'sya kartavyaḥ/",
    "S01divyav_u:118.029_1": "iti viditvā uparivihāyasamabhyudgamya jvalanatapanavarṣaṇavidyotanaprātihāryāṇi kartumārabdhaḥ/",
    "S01divyav_u:118.030_0": "āśu pṛthagjanasya riddhirāvarjanakarī/",
    "S01divyav_u:118.031_0": "sa mūlanikṛtta iva drumaḥ pādayor nipatya kathayati--avatarāvatara mahādakṣiṇīya,",
    "S01divyav_u:118.031_1": "mama duścaritapaṅkanimagnasya hastoddhāramanuprayaccheti/",
    "S01divyav_u:118.032_0": "sa tasyānugrahārthamavatīrṇaḥ/",
    "S01divyav_u:118.032_1": "tena tasya [119]pūjāsatkāraṃ kṛtvā praṇidhānaṃ kṛtam--yanmayā evaṃvidhe sadbhūtadakṣiṇīye 'pakāraḥ kṛtaḥ,",
    "S01divyav_u:119.002_0": "yattūpakāraḥ kṛtaḥ, anenāhaṃ kuśalamūlena āḍhye mahādhane mahābhoge kule jāyeyam,",
    "S01divyav_u:119.002_1": "evaṃvidhānāṃ ca dharmāṇāṃ lābhī syām,",
    "S01divyav_u:119.002_2": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:119.005_0": "bhagavānāha--kiṃ kiṃ manyadhve bhikṣavo yo 'sau gṛhapatireva,",
    "S01divyav_u:119.005_1": "asau svāgato bhikṣustena kālena tena samayena/",
    "S01divyav_u:119.006_0": "yadanena pratyekabuddhe kārāḥ kṛtāḥ, tenāḍhye mahādhane mahābhoge kule jātaḥ/",
    "S01divyav_u:119.007_0": "yadapakāraḥ kṛtaḥ, tena pañcajanmaśatāni kroḍamallako jātaḥ/",
    "S01divyav_u:119.007_1": "yāvadetarhyapi caramabhaviko 'pi tatkroḍamallaka eva jātaḥ/",
    "S01divyav_u:119.008_0": "yatpraṇidhānaṃ kṛtam, tena mama śāsane pravrajya sarvakleśaprahāṇādarhattvaṃ sākṣātkṛtam/",
    "S01divyav_u:119.009_0": "ahamanena pratyekabuddhakoṭiśatasahasrebhyaḥ prativiśiṣṭataraḥ śāstā ārāgito na virāgitaḥ/",
    "S01divyav_u:119.010_0": "bhūyo 'pi kāśyape bhagavati samyaksambuddhe pravrajito babhūva/",
    "S01divyav_u:119.011_0": "yasya bhikṣorantike pravrajitaḥ,",
    "S01divyav_u:119.011_1": "sa bhagavatā kāśyapena samyaksambuddhenābhīkṣṇaṃ tejodhātuṃ samāpadyamānānāmagro nirdiṣṭaḥ/",
    "S01divyav_u:119.012_0": "tatrānena yāvadāyurbrahmacaryaṃ cāritam, na ca kaścidguṇagaṇo 'dhigataḥ/",
    "S01divyav_u:119.013_0": "sa maraṇasamaye praṇidhānaṃ kartumārabdhah--yanmayā bhagavati kāśyape samyaksambuddhe 'nuttare dakṣiṇīye yādavāyurbrahmacaryaṃ caritam,",
    "S01divyav_u:119.013_1": "na ca kaścidguṇaguṇo 'dhigataḥ,",
    "S01divyav_u:119.013_2_0": "anenāhaṃ kuśalamūlena yo 'sau bhagavatā kāśyapena samyaksambuddhenottaro māṇavo vyākṛtah--bhaviṣyasi",
    "S01divyav_u:119.013_2_1": "tvaṃ māṇava varṣaśatāyuṣi prajāyāṃ śākyamunirnāma tathāgato 'rhan samyaksambuddha",
    "S01divyav_u:119.013_2_2": "iti,",
    "S01divyav_u:119.013_3": "tasyāhaṃ śāsane pravrajya sarvakleśaprahāṇādarhattvaṃ sākṣātkuryām/",
    "S01divyav_u:119.017_0": "yathā mām upādhyāyo bhagavatā kāśyapena samyaksambuddhenābhīkṣṇaṃ tejodhātuṃ samāpadyamānānāmagro nirdiṣṭaḥ,",
    "S01divyav_u:119.017_1": "evaṃ māmapi sa bhagavāñ śākyamuniḥ śākyādhirājo 'bhīkṣṇaṃ tejodhātuṃ samāpadyamānānāmagraṃ nirdiśediti/",
    "S01divyav_u:119.019_0": "tatpraṇidhānavaśādetarhi tathāgatenābhīkṣṇaṃ tejodhātuṃ samāpadyamānānāmagro nirdiṣṭaḥ/",
    "S01divyav_u:119.020_0": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ,",
    "S01divyav_u:119.022_0": "tasmāttarhi bhikṣava ekāntakṛṣṇāni karmaṇyapāsya vyatimiśrāṇi ca,",
    "S01divyav_u:119.022_1": "ekāntaśukleṣveva karmasvābhogaḥ karaṇīyaḥ/",
    "S01divyav_u:119.023_0": "ityevaṃ bho bhikṣavaḥ śikṣitavyam//",
    "S01divyav_u:119.024_0": "ityavocadbhagavān/",
    "S01divyav_u:119.024_1": "āttamanasaste bhikṣavo bhagavato bhāṣitamabhyanandan//",
    "S01divyav_u:119.025_0": "iti śrīdivyāvadāne svāgāvadānaṃ nāma trayodaśamam//",
    "S01divyav_u:157_0": "********** Avadāna 14 **********",
    "S01divyav_u:120.001_0": "div14 sūkarikāvadānam/",
    "S01divyav_u:120.002_0": "dharmatā khalu cyavanadharmaṇo devaputraysa pañca pūrvanimittāni prādurbhavanti--akliṣṭāni vāsāṃsi kliśyanti,",
    "S01divyav_u:120.002_1": "amlānāni mālyāni mlāyanti, daurgandhaṃ kāyena niṣkrāmati,",
    "S01divyav_u:120.002_2": "ubhābhyāṃ kakṣābhyāṃ svedaḥ prādurbhavanti,",
    "S01divyav_u:120.002_3": "cyavanadharmā devaputraḥ sva āsane dhṛtiṃ na labhate/",
    "S01divyav_u:120.003_0": "athānyatamaścyavanadharmā devaputraḥ pṛthivyāmāvartate,",
    "S01divyav_u:120.003_1": "saṃparivartyaivaṃ cāha--hā mandākinī,",
    "S01divyav_u:120.003_2_0": "hā puṣkariṇī, hā vāpī, hā caitraratha, hā pāruṣyaka, hā nandanavana, hā miśrakāvana,",
    "S01divyav_u:120.003_2_1": "hā pāriyātraka, hā puṇḍukambalaśilā, hā devasabhā, hā sudarśana, iti karuṇakaruṇaṃ",
    "S01divyav_u:120.003_2_2": "paridevate sma/",
    "S01divyav_u:120.007_0": "adrākṣīcchakro devānāmindrastaṃ devaputramatyarthaṃ pṛthivyāmāvartantaṃ parivartantam/",
    "S01divyav_u:120.008_0": "dṛṣṭvā punaryena sa devaputrastenopasaṃkrāntaḥ/",
    "S01divyav_u:120.009_0": "upasaṃkramya taṃ devaputramidamavocat--hā kasmāt tvaṃ mārṣa atyarthaṃ pṛthivyāmāvartase,",
    "S01divyav_u:120.009_1": "saṃparivartase, karuṇakaruṇaṃ paridevase--hā mandākinī,",
    "S01divyav_u:120.009_2_0": "hā puṣkiriṇī, hā vāpī, hā caitraratha, hā pāruṣyaka, hā nandanavana, hā miśrakāvana,",
    "S01divyav_u:120.009_2_1": "hā pāriyātraka, hā pāṇḍukambalaśilā, hā devasabhā, hā sudarśana iti karuṇakaruṇaṃ",
    "S01divyav_u:120.009_2_2": "paridevase? evamukte devaputraḥ śakraṃ devānāmindramidamavocat--eṣo 'haṃ kauśika",
    "S01divyav_u:120.009_2_3": "divyaṃ sukhamanubhūya itaḥ saptame divase rājagṛhe nagare sūkaryāḥ kukṣau upapatsyāmi/",
    "S01divyav_u:120.014_0": "tatra mayā bahūni varṣāṇyuccāraprasrāvaḥ paribhoktavya iti/",
    "S01divyav_u:120.014_1": "atha śakro devānāmindraḥ kāruṇyatayā taṃ devaputramidamavocat--ehi tvaṃ mārṣa,",
    "S01divyav_u:120.014_2": "buddhaṃ śaraṇaṃ gaccha dvipadānāmagryam,",
    "S01divyav_u:120.014_3": "dharmaṃ śaraṇaṃ gaccha virāgāṇāmagryam,",
    "S01divyav_u:120.014_4": "saṃghaṃ śaraṇaṃ gaccha gaṇānāmagryamiti/",
    "S01divyav_u:120.016_0": "atha sa devaputrastiryagyonyupapattibhayabhīto maraṇabhayabhītaśca śakraṃ devānāmindramidamavocat--eṣo 'haṃ kauśika buddhaṃ śaraṇaṃ gacchāmi dvipadānāmagryam,",
    "S01divyav_u:120.016_1": "dharmaṃ śaraṇaṃ gacchāmi virāgāṇāmagryam,",
    "S01divyav_u:120.016_2": "saṃghaṃ śaraṇaṃ gacchāmi gaṇānāmagryam/",
    "S01divyav_u:120.019_0": "atha sa devaputrastriśaraṇaparigṛhīto bhūtvā cyutaḥ kālagatastuṣite devanikāye upapannaḥ//",
    "S01divyav_u:120.021_0": "dharmatā khalu adhastāddevānāṃ jñānadarśanaṃ pravartate nordhvam/",
    "S01divyav_u:120.021_1": "atha śakro devānāmindrastaṃ devaputramavalokayati--kimasau devaputraḥ sūkarikāyāḥ kukṣau upapanno na veti/",
    "S01divyav_u:120.022_0": "yāvat paśyati--nopapannastiryakpreteṣu/",
    "S01divyav_u:120.023_0": "narakeṣūpapanna iti paśyati/",
    "S01divyav_u:120.023_1": "nopapannaḥ/",
    "S01divyav_u:120.023_2": "manuṣyāṇāṃ sabhāgatāyāmupapanna iti paśyati/",
    "S01divyav_u:120.024_0": "nopapannaḥ/",
    "S01divyav_u:120.024_1": "cāturmahārājakāyikān devāṃstrāyastriṃśāṃścāvalokayitumārabdhaḥ/",
    "S01divyav_u:120.025_0": "tatrāpi nādrākṣīt/",
    "S01divyav_u:120.025_1": "atha śakro devānāmindraḥ kutūhalajāto yena bhagavāṃstenopasaṃkrāntaḥ/",
    "S01divyav_u:120.026_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:120.026_1_0": "ekāntaniṣaṇṇaḥ śakro devānāmindro bhagavantamidamavocat--ihāhaṃ bhadanta adrākṣamanyatamaṃ",
    "S01divyav_u:120.026_1_1": "devaputraṃ cyavanadharmāṇaṃ pṛthivyāmāvartamānaṃ karuṇakaruṇaṃ ca paridevamānam--hā",
    "S01divyav_u:120.026_1_2": "mandākini,",
    "S01divyav_u:120.029_0_0": "tamenamevaṃ vadāmi--kasmāt tvaṃ mārṣa atyarthaṃ śocasi paridevase krandasi urasi",
    "S01divyav_u:120.029_0_1": "tāḍayasi saṃmohāpadyasa iti? sa evamāha--eṣo 'haṃ kauśika divyaṃ sukhamapahāya itaḥ",
    "S01divyav_u:120.029_0_2": "saptame divase rājagṛhe nagare sūkarikāyāḥ kukṣau upapatsyāmi/",
    "S01divyav_u:120.031_0": "tatra mayā [121]bahūni varṣāṇi uccāraprasrāvaḥ paribhoktavyaṃ bhaviṣyati/",
    "S01divyav_u:121.001_0": "tamenamevaṃ vadāmi--ehi tvaṃ mārṣa buddhaṃ śaraṇaṃ gaccha dvipadānāmagryam,",
    "S01divyav_u:121.001_1": "dharmaṃ śaraṇaṃ gaccha virāgāṇāmagryam,",
    "S01divyav_u:121.001_2": "saṃghaṃ śaraṇaṃ gaccha gaṇānāmagryamiti/",
    "S01divyav_u:121.003_0": "sa evamāha--eṣo 'haṃ kauśika buddhaṃ śaraṇaṃ gacchāmi dvipadānāmagryam,",
    "S01divyav_u:121.003_1": "dharmaṃ śaraṇaṃ gacchāmi virāgāṇāmagryam,",
    "S01divyav_u:121.003_2": "saṃghaṃ śaraṇaṃ gacchāmi gaṇānāmagryam/",
    "S01divyav_u:121.004_0": "ityuktvā sa devaputraḥ kālagataḥ/",
    "S01divyav_u:121.005_0": "kutrāsau bhadanta devaputra upapannah? bhagavānāha--tuṣitā nāma kauśika devāḥ sarvakāmasamṛddhayaḥ/",
    "S01divyav_u:121.006_0": "tatrāsau modate devo gatveha śaraṇatrayam/",
    "S01divyav_u:121.006_1": "atha śakro devānāmindra āttamānāstasyāṃ velāyāmimāṃ gāthāṃ gāthāṃ bhāṣate--",
    "S01divyav_u:121.008_0": "ye buddhaṃ śaraṇam yānti na te gacchanti durgatim/",
    "S01divyav_u:121.009_0": "prahāya mānuṣān kāyān divyān kāyānupāsate//1//",
    "S01divyav_u:121.010_0": "ye dharmaṃ śaraṇam yānti na te gacchanti durgatim/",
    "S01divyav_u:121.011_0": "prahāya mānuṣān kāyān divyān kāyānupāsate//2//",
    "S01divyav_u:121.012_0": "ye saṃghaṃ śaraṇam yānti na te gacchanti durgatim/",
    "S01divyav_u:121.013_0": "prahāya mānuṣān kāyān divyān kāyānupāsate//3//",
    "S01divyav_u:121.014_0": "atha bhagavāñ śakrasya devānāmindrasya bhāṣitamanusaṃvarṇayannevamāha--evametat kauśika, evametat/",
    "S01divyav_u:121.016_0": "ye buddhaṃ śaraṇam yānti na te gacchanti durgatim/",
    "S01divyav_u:121.017_0": "prahāya mānuṣān kāyān divyān kāyānupāsate//4//",
    "S01divyav_u:121.018_0": "ye dharmaṃ śaraṇam yānti na te gacchanti durgatim/",
    "S01divyav_u:121.019_0": "prahāya mānuṣān kāyān divyān kāyānupāsate//5//",
    "S01divyav_u:121.020_0": "ye saṃghaṃ śaraṇam yānti na te gacchanti durgatim/",
    "S01divyav_u:121.021_0": "prahāya mānuṣān kāyān divyān kāyānupāsate//6//",
    "S01divyav_u:121.022_0_0": "atha śakro devānāmindro bhagavato bhāṣitamabhinandyānumodya bhagavataḥ pādau śirasā",
    "S01divyav_u:121.022_0_1": "vanditvā bhagavantaṃ triḥ pradakṣiṇīkṛtya prāñjalikṛtasampuṭo bhagavantaṃ namasyamānastatraivāntarhitaḥ/",
    "S01divyav_u:121.024_0": "idamavocadbhagavān/",
    "S01divyav_u:121.024_1": "āttamanasaste bhikṣavo 'bhyanandan//",
    "S01divyav_u:121.025_0": "iti śrīdivyāvadāne sūkarikāvadānaṃ caturdaśamam//",
    "S01divyav_u:162_0": "********** Avadāna 15 **********",
    "S01divyav_u:122.001_0": "div15 cakravartivyākṛtāvadānam/",
    "S01divyav_u:122.002_0": "buddho bhagavāñ śrāvastyāṃ viharati jetavane 'nāthapiṇḍadasyārāme/",
    "S01divyav_u:122.002_1": "dharmatā khalu buddhānāṃ bhagavatāṃ jīvatāṃ dhriyamāṇānām yāpayatāṃ keśanakhastūpā bhavanti/",
    "S01divyav_u:122.002_2": "yadā buddhā bhagavantaḥ pratisamlīnā bhavanti,",
    "S01divyav_u:122.002_3": "tadā bhikṣavaḥ keśanakhastūpe pujāṃ kṛtvā kecit puṇḍāya praviśanti,",
    "S01divyav_u:122.002_4": "keciddhyānavimokṣasamādhisamāpattisukhānyanubhavanti/",
    "S01divyav_u:122.005_0_0": "tena khalu samayena buddho bhagavāṃs tathāgatamākārataḥ samanusmaraṃścittamabhiprasādayati--ityapi",
    "S01divyav_u:122.005_0_1": "sa bhagavāṃstathāgato 'rhan samyaksambuddho vidyācaraṇasampannaḥ sugato lokavidanuttaraḥ",
    "S01divyav_u:122.005_0_2": "puruṣadamyasārithaḥ śāstā devamanuṣyāṇāṃ buddho bhagavāniti/",
    "S01divyav_u:122.009_0": "atha bhagavān sāyāhṇe pratisamlayanādvyutthāya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:122.010_0": "adrākṣīdbhagavāṃstaṃ bhikṣuṃ keśanakhastūpe sarvaśarīreṇa praṇipatya cittamabhiprasādayantam/",
    "S01divyav_u:122.011_0": "dṛṣṭvā ca punarbhikṣūnāmantrayate sma--paśyata yūyaṃ bhikṣava etaṃ bhikṣuṃ keśanakhastūpe sarvaśarīreṇa praṇipatya cittamabhiprasādayantam? evaṃ bhadanta/",
    "S01divyav_u:122.012_0": "anena bhikṣuṇā yāvatī bhūmirākrāntā adho 'śītiyojanasahasrāṇi yāvat kāñcanacakramityatrāntarā yāvatyo vālukāstāvantyanena bhikṣuṇā cakravartirājyasahasrāṇi paribhoktavyāni/",
    "S01divyav_u:122.014_0": "atha teṣāṃ bhikṣūṇāmetadabhavat--puruṣamātrāyām yāvadgartāyāṃ na śakyate vālukā gaṇayitum,",
    "S01divyav_u:122.014_1": "kṛtaḥ punaraśītiyojanasahasrāṇi yāvat kāñcanacakramiti/",
    "S01divyav_u:122.016_0": "kaḥ śakyate iyatkālaṃ saṃsāre saṃsaritumiti/",
    "S01divyav_u:122.016_1": "atha te bhikṣavo na bhūyaḥ keśanakhastūpe kārāṃ kartumārabdhāḥ/",
    "S01divyav_u:122.017_0_0": "atha bhagavāṃsteṣāṃ bhikṣūṇāṃ cetasā cittamājñāya bhikṣūnāmantrayate sma--anavarāgro",
    "S01divyav_u:122.017_0_1": "bhikṣavaḥ saṃsāro 'vidyānīvaraṇānāṃ sattvānāṃ tuṣṇāsamyojanānāṃ tṛṣṇārgalabaddhānāṃ",
    "S01divyav_u:122.017_0_2": "dīrghamadhvānaṃ saṃdhāvatāṃ saṃsaratām/",
    "S01divyav_u:122.019_0": "pūrvā koṭtir na prajñāyate duḥkhasya/",
    "S01divyav_u:122.020_0": "āyuṣmānupālī buddhaṃ bhagavantaṃ papraccha--yaduktaṃ bhagavatā asya bhikṣoriyatpuṇyaskandha iti,",
    "S01divyav_u:122.020_1": "kutra bhadanta iyatpuṇyaskandhastanutvaṃ parikṣayaṃ paryādānaṃ gamiṣyati? nāhamupālinn ito bahiḥ samanupaśyāmyeva kṣatiṃ copahatiṃ ca yathā sabrahmacārī sabrahmacāriṇo 'ntike/",
    "S01divyav_u:122.023_0": "tatropālinn imāni mahānti kuśalamūlāni tanutvaṃ parikṣayaṃ paryādānaṃ gacchanti/",
    "S01divyav_u:122.023_1": "tasmāttarhi te upālinn evaṃ śikṣitavyam,",
    "S01divyav_u:122.023_2": "yaddagdhasthūṇāyā api cittaṃ na pradūṣayiṣyāmaḥ,",
    "S01divyav_u:122.026_0": "idamavocadbhagavān/",
    "S01divyav_u:122.026_1": "āttamanasaste bhikṣavo 'bhyanandan//",
    "S01divyav_u:122.027_0": "iti śrīdivyāvadāne anyatamabhikṣuścakravartivyākṛtaḥ pañcadaśamam//",
    "S01divyav_u:166_0": "********** Avadāna 16 **********",
    "S01divyav_u:123.001_0": "div16 śukapotakāvadānam/",
    "S01divyav_u:123.002_0": "śrāvastyāṃ nidānam/",
    "S01divyav_u:123.002_1": "tena khalu samayena anāthapiṇḍadena gṛhaptinā dvau śukaśāvakau pratilabdhau/",
    "S01divyav_u:123.003_0": "tena niveśanaṃ nītvā ālāpitau poṣitau saṃvardhitau mānuṣālāpaṃ ca śikṣāpitau/",
    "S01divyav_u:123.004_0": "tayoścāyuṣmānānando 'bhīkṣṇamāgatya caturāryasatyasamprativedhikīṃ dharmadeśanāṃ karoti--yaduta idaṃ duḥkham,",
    "S01divyav_u:123.004_1": "ayaṃ duḥkhasamudayaḥ, ayaṃ duḥkhanirodhaḥ, iyaṃ duḥkhanirodhagāminī pratipaditi/",
    "S01divyav_u:123.005_0": "sthavirasthavirā api bhikṣavo 'nāthapiṇḍadasya gṛhapater niveśanamupasaṃkrāmanti śāriputramaudgalyāyanakāśyapānandaraivataprabhṛtayaḥ/",
    "S01divyav_u:123.007_0": "teṣāṃ kālānukālamupasaṃkrāmatāṃ tābhyāṃ śukaśāvakābhyāṃ nāmāni parijñātāni/",
    "S01divyav_u:123.008_0": "yāvadapareṇa samayenāyuṣmāñ śāriputro 'nāthapiṇḍadasya gṛhapater niveśanamanuprāptaḥ/",
    "S01divyav_u:123.011_0": "adrāṣṭāṃ tau śukaśāvakau āyuṣmantaṃ śāriputram/",
    "S01divyav_u:123.009_0": "dṛṣṭvā antarjanamāmantrayatah--eṣa bhadantaḥ sthaviraḥ śāriputra āgacchati,",
    "S01divyav_u:123.010_0": "evamāyuṣmantaṃ mahāmaudgalyāyanaṃ kāśyapaṃ raivatamāyuṣmantamānandaṃ dṛṣṭvā kathayatah--eṣo 'smākamācāryānanda āgacchati,",
    "S01divyav_u:123.012_0": "yāvadapareṇa samayena bhagavānanāthapiṇḍadasya gṛhapater niveśanamanuprāptaḥ/",
    "S01divyav_u:123.012_1": "adrāṣṭāṃ tau śukaśāvakau bhagavantaṃ dūrādevāgacchantaṃ prāsādikaṃ prasādanīyaṃ śāntendriyaṃ śāntamānasaṃ parameṇa cittamatyupaśamena samanvāgataṃ suvarṇayūpamiva śriyā jvalantam/",
    "S01divyav_u:123.014_0": "dṛṣṭvā ca punastvaritatvaritamantarjanamāmantrayatah--eṣa bhadanto bhagavānāgacchati,",
    "S01divyav_u:123.014_1": "āsanamasya prajñāpayateti hṛṣṭamadhurasvareṇa nikūjataḥ/",
    "S01divyav_u:123.016_0": "atha bhagavāṃstayoranugrahārthaṃ praviśya prajñapta evāsane niṣaṇṇaḥ/",
    "S01divyav_u:123.016_1": "niṣadya bhagavatā śukaśāvakau caturāryasatyasamprativedhikayā dharmadeśanayā śaraṇagamanaśikṣāpadeṣu pratiṣṭhāpitau/",
    "S01divyav_u:123.018_0": "atha bhagavāñ śukaśāvakau antarjanaṃ ca dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ/",
    "S01divyav_u:123.019_0": "tau cāntarjanasya viharataḥ pramādavihāriṇau biḍālena prāṇinā gṛhītau/",
    "S01divyav_u:123.020_0": "vihvalavadanau cchidyamāneṣu marmasu mucyamāneṣu saṃdhiṣu namo buddhāya,",
    "S01divyav_u:123.020_1": "namo dharmāya, namaḥ saṃghāyetyuktvā kālagatau cāturmahārājakāyikeṣu deveṣūpapannau/",
    "S01divyav_u:123.022_0": "atha bhagavānanyatamasmin pradeśe smitamakārṣīt/",
    "S01divyav_u:123.022_1": "adrākṣīdāyuṣmānānando bhagavantaṃ smitaṃ prāviṣkurvantam/",
    "S01divyav_u:123.023_0": "dṛṣṭvā ca punarbhagavantamidamavocat--nāhetupratyayaṃ bhadanta tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:123.024_0": "ko bhadanta hetuḥ kaḥ pratyayaḥ smitasya prāviṣkaraṇe? evametadānanda, evametat/",
    "S01divyav_u:123.025_0": "nāhetupratyayaṃ tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:123.026_0": "dṛṣṭau tvayā ānanda tau śukaśāvakau? dṛṣṭau bhadanta/",
    "S01divyav_u:123.026_1": "tau ānanda śukaśāvakau mama samanantaraprakrāntasya biḍālena prāṇinā jīvitād vyaparopitau/",
    "S01divyav_u:123.027_0": "tau buddhadharmasaṃghāvalambanayā smṛtyā kālagatau cāturmahārājakāyikeṣu deveṣūpapannau//",
    "S01divyav_u:123.029_0": "atha saṃbahulā bhikṣavaḥ pūrvāhṇe nivāsya pātracīvaramādāya śrāvastīṃ piṇḍāya prāvikṣan/",
    "S01divyav_u:123.030_0": "aśrauṣuḥ saṃbahulā bhikṣavaḥ śrāvastīṃ piṇḍāya pracaranto 'nāthapiṇḍadasya gṛhapater niveśane śukaśāvakau--namo buddhāya,",
    "S01divyav_u:123.030_1": "namo dharmāya, namaḥ saṃghāyeti biḍālena prāṇinā vyaparopitau[124] iti/",
    "S01divyav_u:124.001_0": "śrutvā ca punaḥ śrāvastīṃ piṇḍāya caritvā kṛtabhaktakṛtyāḥ paścādbhaktapiṇḍapātapratikrāntāḥ pātracīvaraṃ pratisāmayya pādau prakṣālya yena bhagavāṃstenopasaṃkrāntāḥ/",
    "S01divyav_u:124.002_0": "upasaṃkramya bhagavataḥ pādau śirasā vanditvā ekānte niṣaṇṇāḥ/",
    "S01divyav_u:124.003_0": "ekāntaniṣaṇṇāḥ saṃbahulā bhikṣavo bhagavantamidamavocan--iha vayaṃ bhadanta saṃbahulā bhikṣavaḥ pūrvavad yāvadanāthapiṇḍadasya gṛhapater niveśane dvau śukaśāvakau--namo buddhāya,",
    "S01divyav_u:124.003_1": "namo dharmāya, namaḥ saṃghāyeti kurvāṇau biḍālena prāṇinā jīvitādvyaparopitau iti/",
    "S01divyav_u:124.006_0": "tayorbhadanta kā gatiḥ, kopapattiḥ, ko 'bhisamparāyah? bhagavānāha--tau bhikṣavaḥ śukaśāvakau tasya śaraṇagamanasya vipākena ṣaṭtriṃśatkṛtvaścāturmahārājakāyikeṣu deveṣūpapatsyete,",
    "S01divyav_u:124.006_1": "ṣaṭtriṃśatkṛtvastrāyastriṃśeṣu,",
    "S01divyav_u:124.006_2": "yāmeṣu, tuṣiteṣu, nirmāṇaratiṣu, paranirmitavaśavartiṣu deveṣūpapastyete/",
    "S01divyav_u:124.006_3_0": "124.009 tatastāvat ṣaṭsu kāmāvacareṣu deveṣu sattvā vyapasaṃsṛtya paścime bhave paścime",
    "S01divyav_u:124.006_3_1": "nikete paścime ātmabhāvapratilambhe manuṣyapratilābhaṃ labdhvā pratyekāṃ bodhimabhisambhotsyete,",
    "S01divyav_u:124.006_4": "dharmaśca sudharmaśca pratyekabuddhau bhaviṣyataḥ/",
    "S01divyav_u:124.011_0": "evaṃ hi bhikṣavo mahāphalaṃ dharmaśravaṇaṃ mahānuśaṃsakam,",
    "S01divyav_u:124.011_1": "kaḥ punarvādo dharmadeśanā dharmābhisamayo vā/",
    "S01divyav_u:124.012_0": "tasmāttarhi bhikṣava evaṃ śikṣitavyam yanno dharmaśravaṇābhiratā bhaviṣyāmaḥ/",
    "S01divyav_u:124.013_0": "ityevaṃ vo bhikṣavaḥ śikṣitavyam//",
    "S01divyav_u:124.014_0": "idamavocadbhagavān/",
    "S01divyav_u:124.014_1": "ātamanasaste bhikṣavo bhagavato bhāṣitamabhyanandan//",
    "S01divyav_u:124.015_0": "iti śrīdivyāvadāne śukapotakāvadānaṃ ṣoḍaśam//",
    "S01divyav_u:171_0": "********** Avadāna 17 **********",
    "S01divyav_u:125.001_0": "div17 māndhātāvadānam/",
    "S01divyav_u:125.002_0": "evaṃ mayā śrutam/",
    "S01divyav_u:125.002_1": "ekasmin samaye bhagavān vaiśālyāṃ viharati markaṭahradatīre kūṭāgāraśālāyām/",
    "S01divyav_u:125.003_0": "atha bhagavān pūrvāhṇe nivāsya pātracīvaramādāya vaiśālīṃ piṇḍāya prāvikṣat/",
    "S01divyav_u:125.004_0": "vaiśālīṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ pātracīvaraṃ pratisamayya yena cāpālacaityaṃ tenopasaṃkrāntaḥ/",
    "S01divyav_u:125.005_0": "upasaṃkramyānyatamaṃ vṛkṣamūlaṃ niśritya niṣaṇṇo divāvihārāya/",
    "S01divyav_u:125.006_0_0": "tatra bhagavānāyuṣmantamānandamāmantrayate--ramaṇīyā ānanda vaiśālī vṛjibhūmiścāpālacaityaṃ",
    "S01divyav_u:125.006_0_1": "saptāmrakam {bahupatrakam} gautamanyagrodhaḥ śālavanaṃ dhurānikṣepanaṃ mallānāṃ makuṭabandhanaṃ",
    "S01divyav_u:125.006_0_2": "caityam/",
    "S01divyav_u:125.008_0": "citro jambudvīpaḥ, madhuraṃ jīvitaṃ manuṣyāṇām/",
    "S01divyav_u:125.008_1": "yasya kasyacidānanda catvāra ṛddhipādā āsevitā bhāvitā bahulīkṛtāḥ,",
    "S01divyav_u:125.008_2": "ākāṅkṣan sa kalpaṃ vā tiṣṭhet kalpāvaśeṣaṃ vā/",
    "S01divyav_u:125.010_0": "tathāgatasya ānanda catvāra ṛddhipādā āsevitā bhāvitā bahulīkṛtāḥ/",
    "S01divyav_u:125.011_0": "ākāṅkṣamāṇastathāgataḥ kalpaṃ vā tiṣṭhet kalpāvaśeṣaṃ vā/",
    "S01divyav_u:125.011_1": "evamukte āyuṣmānānandastūṣṇīm/",
    "S01divyav_u:125.012_0_0": "dvirapi trirapi bhagavānāyuṣmantamānandamāmantrayate--ramaṇīyā ānanda vaiśālī vṛjibhūmiścāpālaṃ",
    "S01divyav_u:125.012_0_1": "caityaṃ saptāmrakaṃ bahupatrakaṃ gautamanyagrodhaḥ śālavanaṃ dhuranikṣepanaṃ mallānāṃ",
    "S01divyav_u:125.012_0_2": "makuṭabandhanaṃ caityam/",
    "S01divyav_u:125.014_0": "citro jambudvīpaḥ, madhuraṃ jīvitaṃ manuṣyāṇām/",
    "S01divyav_u:125.014_1": "yasya kasyacidānanda catvāra ṛddhipādā āsevitā bhāvitā bahulīkṛtāḥ,",
    "S01divyav_u:125.014_2": "ākāṅkṣan sa kalpaṃ vā tiṣṭhet kalpāvaśeṣaṃ vā/",
    "S01divyav_u:125.016_0": "tathāgatasya ānanda catvāra ṛddhipādā āsevitā bhāvitā bahulīkṛtāḥ/",
    "S01divyav_u:125.016_1": "ākāṅkṣamāṇastathāgataḥ kalpaṃ vā tiṣṭhet kalpāvaśeṣaṃ vā/",
    "S01divyav_u:125.017_0": "dvirapi trirapi āyuṣmānānandastūṣṇīm/",
    "S01divyav_u:125.017_1_0": "atha bhagavata etadabhavat--sphūṭo 'bhavadānando bhikṣurmāreṇa pāpīyasā yatredānīm",
    "S01divyav_u:125.017_1_1": "yāvat trirapi audārike avabhāsanimitte prāviṣkriyamāṇe na śaknoti tannimittamājñātum",
    "S01divyav_u:125.017_1_2": "yathāpi tataḥ sphuṭo māreṇa pāpīyasā/",
    "S01divyav_u:125.020_0": "tatra bhagavānāyuṣmantamānandamāmantrayate--gaccha tvamānanda,",
    "S01divyav_u:125.020_1": "anyataravṛkṣamūlaṃ niśritya vihara,",
    "S01divyav_u:125.020_2": "mā ubhāvapi ākīrṇavihāriṇau bhaviṣyāvaḥ/",
    "S01divyav_u:125.021_0": "evaṃ bhadantetyāyuṣmānānando bhagvataḥ pratiśrutya anyatamavṛkṣamūlaṃ niśritya niṣaṇṇo divāvihārāya/",
    "S01divyav_u:125.022_0": "sa māraḥ pāpīyān yena bhagavāṃstenopasaṃkrāntaḥ/",
    "S01divyav_u:125.023_0": "uapsaṃkramya bhagavantamidamavocat--parinirvātu bhagavān/",
    "S01divyav_u:125.023_1": "parinirvāṇakālasmayaḥ sugatasya/",
    "S01divyav_u:125.024_0": "kasmāt tvaṃ pāpīyann evaṃ vadasi--parinirvātu bhagavān,",
    "S01divyav_u:125.024_1": "parinirvāṇakālasamayaḥ sugatasya? eko 'yaṃ bhadanta samayah--bhagavānurubilvāyāṃ viharati nadyā nairañjanāyāstīre bodhimūle 'cirābhisambuddhaḥ/",
    "S01divyav_u:125.026_0": "so 'ham yena bhagavāṃstenopasaṃkrāntaḥ/",
    "S01divyav_u:125.026_1": "upasaṃkramya bhagavantamevaṃ vadāmi--parinirvātu bhagavān, parinirvāṇakālasamayaḥ sugatasya/",
    "S01divyav_u:125.027_0": "bhagavānevamāha--na tāvat pāpīyan parinirvāsyāmi,",
    "S01divyav_u:125.027_1": "yāvanna me śrāvakāḥ piṇḍatā bhaviṣyanti vyaktā vinītā viśāradāḥ,",
    "S01divyav_u:125.027_2": "alamutpannotpannānāṃ parapravādināṃ sahadharmeṇa nigrahītāraḥ,",
    "S01divyav_u:125.027_3": "alaṃ svasya vādasya paryavadāpayitāro bhikṣavo bhikṣuṇya upāsakā uapāsikāḥ/",
    "S01divyav_u:125.030_0": "vaistārikaṃ ca te brahmacaryaṃ cariṣyanti bāhujanyaṃ pṛthubhūtam yāvaddevamanuṣyebhyaḥ samyaksamprakāśitam/",
    "S01divyav_u:125.031_0": "etarhi bhadanta bhagavataḥ śrāvakāḥ paṇḍitā vyaktā vinītā viśāradā alamutpannotpannānāṃ parapravāditāṃ sahadharmeṇa [126]nigrahītāraḥ,",
    "S01divyav_u:125.031_1": "svasya vādasya paryavadāpayitāro bhikṣavo bhikṣuṇya upāsakā upāsikāḥ/",
    "S01divyav_u:126.002_0": "vaistārikaṃ ca te brahmacaryaṃ bāhujanyaṃ pṛthubhūtam yāvaddevamanuṣyebhyaḥ samyaksamprakāśitam/",
    "S01divyav_u:126.003_0": "tasmādahamevaṃ vadāmi--parinirvātu bhagavān, parinirvāṇakālasamayaḥ sugatasya/",
    "S01divyav_u:126.004_0": "alpotsukastvaṃ pāpīyan bhava/",
    "S01divyav_u:126.004_1": "nicirasyedānīṃ tathāgatasya trayāṇāṃ varṣikāṇāṃ māsānāmatyayānnirupadhiśeṣe nirvāṇadhātau parinirvāṇaṃ bhaviṣyati/",
    "S01divyav_u:126.005_0": "atha mārasya pāpīyasa etadabhavat--parinirvāsyate bata śramaṇo gautamaḥ//",
    "S01divyav_u:126.006_0": "iti viditvā hṛṣṭastuṣṭaḥ pramudita udagraḥ prītisaumanasyajātastatraivāntarhitaḥ//",
    "S01divyav_u:126.007_0": "atha bhagavata etadabhavat--kastathāgatasya saṃmukhaṃ vaineyah? supriyo gandharvarājā subhadraśca parivrājakaḥ/",
    "S01divyav_u:126.008_0": "tayostrayāṇāṃ varṣikāṇāṃ māsānāmatyayādindriyaparipāko bhaviṣyati sukhādhiṣṭhānaṃ vā/",
    "S01divyav_u:126.009_0": "śakyaṃ śrāvakavaineyastathāgatena vinayituṃ na tu tathāgatavaineyaḥ śrāvakeṇa//",
    "S01divyav_u:126.010_0": "atha bhagavata etadabhavat--yannvahaṃ tadrūpaṃ samādhiṃ samāpadyeyam yathā samāhite citte jīvitasaṃskārānadhiṣṭhāya āyuḥsaṃskārānutsṛjeyam/",
    "S01divyav_u:126.011_0": "atha bhagavāṃstadrūpaṃ samādhiṃ samāpanno yathā samāhite citte jīvitasaṃskārānadhiṣṭhāya āyuḥsaṃskārānutsraṣṭumārabdhaḥ/",
    "S01divyav_u:126.012_0": "samanantarādhiṣṭhiteṣu jīvitasaṃskāreṣu mahāpṛthivīcālo 'bhūdulkāpātā diśodāhāḥ/",
    "S01divyav_u:126.013_0": "antarikṣe devadundubhayo 'bhinadanti/",
    "S01divyav_u:126.014_0": "samanantarotsṛṣṭeṣvāyuḥsaṃskāreṣu kāmāvacareṣu deveṣu ṣaṇnimittāni prādurbhūtānipuṣpavṛkṣaḥ śīrṇāḥ,",
    "S01divyav_u:126.014_1": "ratnavṛkṣāḥ śīrṇāḥ, ābharaṇavṛkṣāḥ śīrṇāḥ, bhavanasahasrāṇi prakampitāni,",
    "S01divyav_u:126.014_2": "sumeruśṛṅgāni viśīrṇāni, daivatāni vāditrabhāṇḍāni parāhatāni/",
    "S01divyav_u:126.016_0": "atha bhagavāṃstasmāt samādhervyutthāya tasyā velāyāṃ gāthāṃ bhāṣate--",
    "S01divyav_u:126.018_0": "tulyamatulyaṃ ca saṃbhavaṃ bavasaṃskāramapotsṛjanmuniḥ/",
    "S01divyav_u:126.019_0": "adhyātmarataḥ samāhito hyabhinitkośamivāṇḍasambhavaḥ//1//",
    "S01divyav_u:126.020_0": "samanantarotsṛṣṭeṣvāyuḥsaṃskāreṣu ṣaṭ kāmāvacarā devāḥ kriyākāraṃ kṛtvā bhagavato 'ntikaṃ prakrāntā darśanāya vandanāya/",
    "S01divyav_u:126.021_0": "bhagavatā tādṛśī dharmadeśanā kṛtā yadanekairdevatāśatasahasraiḥ satyāni dṛṣṭāni,",
    "S01divyav_u:126.021_1": "dṛṣṭasatyāḥ svabhavanamanuprāptāḥ/",
    "S01divyav_u:126.022_0": "samanantarotsṛṣṭeṣvāyuḥsaṃskāreṣvanekāni parvatakandaragiriguhābhyo 'nekāni ṛṣiśatasahasrāṇyāgatāni/",
    "S01divyav_u:126.023_0": "te bhagavatā 'eta bhikṣavaścarata brahmacaryam' pravrajitāḥ/",
    "S01divyav_u:126.024_0": "tairyojayadbhirghaṭadbhiḥ sarvakleśaprahāṇādarhattvaṃ sākṣātkṛtam/",
    "S01divyav_u:126.024_1": "samanantarotsṛṣṭeṣvāyuḥsaṃskāroṣvanekā nāgayakṣagandharvakinnaramahoragā bhagavataḥ sakāśamupasaṃkrāntā bhagavato darśanāya/",
    "S01divyav_u:126.026_0": "bhagavatā teṣāmevaṃvidhā dharmadeśanā kṛtā yadanekair nāgayakṣagandharvakinnarairmahoragaiḥ śaraṇagamanaśikṣāpadāni gṛhītāni yāvat svabhavanamanuprāptāḥ/",
    "S01divyav_u:126.028_0": "athāyuṣmānānandaḥ sāyāhṇe 'bhisamlayanādvyutthāya yena bhagavāṃstenopasaṃkrāntaḥ/",
    "S01divyav_u:126.028_1": "upasaṃkramya bhagavataḥ pādau śirasā vanditvā ekānte 'sthād/",
    "S01divyav_u:126.029_0": "ekāntasthita āyuṣmānānando bhagavantamidamavocat--ko bhadanta hetuḥ kaḥ pratyayo mahataḥ pṛthivīcālasya? aṣṭau ime ānanda aṣṭau pratyayā mahataḥ pṛthivīcālasya/",
    "S01divyav_u:126.031_0": "katame 'ṣṭau? iyamānanda mahāpṛthivī apsu pratiṣṭhitā,",
    "S01divyav_u:126.032_0": "bhavatyānanda samayo yadākāśe yadākāśe viṣamā [127]vāyavo vānti,",
    "S01divyav_u:126.032_1": "āpaḥ kṣobhayanti, āpaḥ kṣubdhāḥ pṛthivīṃ cālayanti/",
    "S01divyav_u:127.001_0": "ayamānanda prathamo hetuḥ prathamaḥ pratyayo mahataḥ pṛthivīcālasya/",
    "S01divyav_u:127.002_0": "punaraparamānanda bhikṣurmaharddhiko bhavati mahānubhāvaḥ/",
    "S01divyav_u:127.003_0": "sa ākāṅkṣamāṇaḥ pṛthivīṃ cālayati/",
    "S01divyav_u:127.004_0": "devatā maharddhikā bhavati mahānubhāvā/",
    "S01divyav_u:127.004_1": "sāpi parittāṃ pṛthivīsaṃjñāmadhitiṣṭhati apramāṇāṃ cāpsaṃjñam/",
    "S01divyav_u:127.005_0": "sāpyākāṅkṣamāṇā pṛthivīṃ cālayati/",
    "S01divyav_u:127.005_1": "ayaṃ dvitīyo heturdvitīyaḥ pratyayo mahataḥ pṛthivīcālasya/",
    "S01divyav_u:127.006_0": "punaraparamānanda/",
    "S01divyav_u:127.006_1": "yasmin samaye bodhisattvastuṣitāddevanikāyāccyuttvā mātuḥ kukṣimavakrāmati,",
    "S01divyav_u:127.006_2": "atha tasmin samaye mahāpṛthivīcālo bhavati,",
    "S01divyav_u:127.006_3": "sarvaścāyaṃ loka udāreṇāvabhāsena sphuṭo bhavati/",
    "S01divyav_u:127.008_0": "yā lokasya lokāntarikā andhāstamaso 'ndhakāratamisrā yatrāmū sūryācandramasau evaṃmaharddhikau evaṃmahānubhāvau ābhayā ābhāṃ na pratyanubhavataḥ,",
    "S01divyav_u:127.008_1": "tā api tasmin samaye udāreṇāvabhāsena sphuṭā bhavanti/",
    "S01divyav_u:127.010_0": "tatra ye sattvā upapannāḥ, te tayā anyonyaṃ sattvaṃ dṛṣṭvā saṃjānante--anye 'pīha bhavantaḥ sattvā upapannāḥ,",
    "S01divyav_u:127.010_1": "anye 'pīha bhavantaḥ sattvā upapannā iti/",
    "S01divyav_u:127.012_0": "ayamānanda tṛtīyo hetustṛtīyaḥ pratyayo mahataḥ pṛthivīcālasya/",
    "S01divyav_u:127.013_0": "punaraparamānanda yasmin samaye bodhisattvo mātuḥ kukṣer niṣkrāmati,",
    "S01divyav_u:127.013_1": "atha tasmin samaye mahāpṛthivīcālo bhavati sarvaścāyaṃ loka udāreṇāvabhāsena sphuṭo bhavati/",
    "S01divyav_u:127.014_0": "yā api tā lokasya lokāntarikā andhāstamaso 'ndhakāratamisrā yatremau sūryācandramasau evaṃmahānubhāvau ābhayā ābhāṃ na pratyanubhavataḥ,",
    "S01divyav_u:127.014_1": "tā api tasmin samaye udāreṇāvabhāsena sphuṭā bhavanti/",
    "S01divyav_u:127.016_0": "tatra ye sattvā upapannāḥ, te tayā ābhayā anyonyaṃ sattvaṃ dṛṣṭvā saṃjānanti--anye 'pīha bhavantaḥ sattvā upapannāḥ,",
    "S01divyav_u:127.016_1": "anye 'pīha bhavantaḥ sattvā upapannā iti/",
    "S01divyav_u:127.018_0": "ayamānanda caturtho hetuścaturthaḥ pratyayo mahataḥ pṛthivīcālasya/",
    "S01divyav_u:127.019_0": "punaraparamānanda yasmin samaye bodhisattvo 'nuttaraṃ jñānamadhigacchati,",
    "S01divyav_u:127.019_1": "atha tasmin samaye mahāpṛthivīcālo bhavati,",
    "S01divyav_u:127.019_2": "sarvaścāyaṃ loka udāreṇāvabhāsena sphuṭo bhavati/",
    "S01divyav_u:127.020_0": "yā api tā lokasya lokāntarikā andhāstamaso 'ndhakāratamisrā yatremau sūryācandramasau evaṃmaharddhikau evaṃmahānubhāvau ābhayā ābhāṃ na pratyanubhavataḥ,",
    "S01divyav_u:127.020_1": "tā pi tasmin samaye udāreṇāvabhāsena sphuṭā bhavanti/",
    "S01divyav_u:127.023_0": "tatra ye sattvā upapannāḥ, te tayābhayā anyonyaṃ sattvaṃ dṛṣṭvā saṃjānanti--anye 'pīha bhavantaḥ sattvā upapannāḥ,",
    "S01divyav_u:127.023_1": "anye 'pīha bhavantaḥ sattvā upapannā iti/",
    "S01divyav_u:127.024_0": "ayamānanda pañcamo hetuḥ pañcamaḥ pratyayo mahataḥ pṛthivīcālasya/",
    "S01divyav_u:127.025_0": "punaraparamānanda yasmin samaye tathāgatastriparivartadvādaśākāraṃ dharmacakraṃ parivartayati,",
    "S01divyav_u:127.025_1": "atyarthaṃ tasmin samaye mahāpṛthivīcālo bhavati,",
    "S01divyav_u:127.025_2": "sarvaścāyaṃ loka udāreṇāvabhāsena sphuṭo bhavati/",
    "S01divyav_u:127.027_0": "yā api tā lokasya lokāntarikā andhāstamaso 'ndhakāratamisrā yatremau sūryācandramasau evaṃmaharddhikau evaṃmahānubhāvau ābhayā ābhāṃ na pratyanubhavataḥ,",
    "S01divyav_u:127.027_1": "tā api tasmin samaye udāreṇāvabhāsena sphuṭā bhavanti/",
    "S01divyav_u:127.029_0": "tatra ye sattvā upapannāḥ, te tayābhayā anyonyaṃ sattvaṃ dṛṣṭvā saṃjānanti--anye 'pīha bhavantaḥ sattvā upapannāḥ,",
    "S01divyav_u:127.029_1": "anye 'pīha bhavantaḥ sattvā upapannā iti/",
    "S01divyav_u:127.031_0": "ayamānanda ṣaṣṭho hetuḥ ṣaṣṭhaḥ pratyayo mahataḥ pṛthivīcālasya/",
    "S01divyav_u:127.032_0": "punaraparamānanda yasmin samaye tathāgato jīvitasaṃskārānadhiṣṭhāya [128]āyuḥsaṃskāranutsṛjati,",
    "S01divyav_u:127.032_1": "atyarthaṃ tasmin samaye mahāpṛthivīcālo bhavati ulkāpātā diśodāhāḥ,",
    "S01divyav_u:127.032_2": "antarikṣe devadundubhayo 'bhinadanti,",
    "S01divyav_u:127.032_3": "sarvaścāyaṃ loka udāreṇāvabhāsena sphuṭo bhavati/",
    "S01divyav_u:128.003_0": "yā api tā lokasya lokāntarikā andhāstamaso 'ndhakāratamisrā yatremau sūryācandramasau evaṃmaharddhikau evaṃmahānubhāvau ābhayāa ābhāṃ na pratyanubhavataḥ,",
    "S01divyav_u:128.003_1": "tā api tasmin samaye udāreṇāvabhāsena sphuṭā bhavanti/",
    "S01divyav_u:128.005_0": "tatra ye sattvā upapannāḥ, te tayābhayā anyonyaṃ sattvaṃ dṛṣṭvā saṃjānanti--anye 'pīha bhavantaḥ sattvā upapannāḥ,",
    "S01divyav_u:128.005_1": "anye 'pīha bhavantaḥ sattvā upapannā iti/",
    "S01divyav_u:128.006_0": "ayamānanda saptamo hetuḥ saptamaḥ pratyayo mahataḥ pṛthivīcālasya/",
    "S01divyav_u:128.007_0": "punaraparamānanda nacirasyedānīṃ tathāgatasya nirupadhiśeṣe nirvāṇadhātau parinirvāṇaṃ bhaviṣyati/",
    "S01divyav_u:128.008_0": "atha tasmin samaye mahāpṛthivīcālo bhavati ulkāpātā diśodāhāḥ,",
    "S01divyav_u:128.008_1": "antarikṣe devadundubhayo 'bhinandanti,",
    "S01divyav_u:128.008_2": "sarvaścāyaṃ loka udāreṇāvabhāsena yatremau sūryacandramasau evaṃmaharddhikau evaṃmahānubhāvau ābhayā ābhāṃ na pratyanubhavataḥ,",
    "S01divyav_u:128.008_3": "tā api tasmin samaye udāreṇāvabhāsena sphuṭā bhavanti/",
    "S01divyav_u:128.012_0": "tatra ye sattvā, upapannāḥ, te tayā ābhayā anyonyaṃ sattvaṃ dṛṣṭvā saṃjānanti--anye 'pīha bhavantaḥ sattvā upapannāḥ,",
    "S01divyav_u:128.012_1": "anye 'pīha bhavantaḥ sattvā upapannā iti/",
    "S01divyav_u:128.014_0": "ayamānanda aṣṭamo heturaṣṭamaḥ pratyayo mahataḥ pṛthivīcālasya//",
    "S01divyav_u:128.015_0": "athāyuṣmānānando bhagavantamidamavocat--yathā khalvahaṃ bhadanta bhagavatā bhāsitasyārthamājānāmi,",
    "S01divyav_u:128.015_1": "ihaiva bhagavatā jīvitasaṃskārānadhiṣṭhāya āyuhasaṃskārā utsṛṣṭā bhaviṣyanti/",
    "S01divyav_u:128.017_0": "bhagavānāha--evametadānanda, evametat/",
    "S01divyav_u:128.017_1": "etarhi ānanda tathāgatena jīvitasaṃskārānadhiṣṭhāya āyuḥsaṃskārā utsṛṣṭāḥ/",
    "S01divyav_u:128.018_0": "saṃmukhaṃ me bhadanta bhagavato 'ntikācchrutaṃ saṃmukhamudgṛhītam--yasya kasyaciccatvāra ṛddhipādā āsevitā bhāvitā bahulīkṛtāḥ,",
    "S01divyav_u:128.018_1": "ākāṅkṣamāṇastathāgataḥ kalpaṃ vā tiṣṭhat,",
    "S01divyav_u:128.020_0": "bhagavatā bhadanta catvāra ṛddhipādā āsevitā bhāvitā bahulīkṛtāḥ/",
    "S01divyav_u:128.021_0": "ākāṅkṣamāṇastathāgataḥ kalpaṃ vā tiṣṭhet kalpāvaśeṣaṃ vā/",
    "S01divyav_u:128.021_1": "tiṣṭhatu bhagavān kalpam, tiṣṭhatu sugataḥ kalpāvaśeṣaṃ vā/",
    "S01divyav_u:128.022_0": "tavaivānanda aparādhastavaiva duṣkṛtam yastvaṃ tathāyatasya yāvat trirapyaudāre avabhāsanimitte prāviṣkṛte na śaknoṣi tannimittaṃ pratiśrāvayitum,",
    "S01divyav_u:128.022_1": "api tataḥ sphuṭo māreṇa pāpīyasā/",
    "S01divyav_u:128.024_0": "kimanyasya ānanda bhāṣeta tathāgatastāṃ vācam yā syād dvidhā? no bhadanta/",
    "S01divyav_u:128.025_0": "sādhu sādhu ānanda, asthānametadānanda anavakāśo yat tathāgatastāṃ vācaṃ bhāṣeta yā syāddvidhā/",
    "S01divyav_u:128.026_0": "gaccha tvamānanda, yāvanto bhikṣavaścāpālaṃ caityamupaniśritya viharanti,",
    "S01divyav_u:128.026_1": "tān sarvānupasthānaśālāyāṃ saṃnipātaya/",
    "S01divyav_u:128.027_0": "evaṃ bhadanta/",
    "S01divyav_u:128.027_1": "āyuṣmānānando bhagavataḥ pratiśrutya yāvanto bhikṣavaścāpālaṃ caityamupaniśritya viharanti,",
    "S01divyav_u:128.027_2": "tān sarvānupasthānaśālāyāṃ saṃnipātya yena bhagavāṃstenopasaṃkrāntaḥ/",
    "S01divyav_u:128.029_0": "upasaṃkramya bhagavataḥ pādau śirasā vanditvā ekānte 'sthāt/",
    "S01divyav_u:128.030_0": "ekāntasthita āyuṣmānānando bhagavantamidamavocat--yāvanto bhadanta bhikṣavaścāpālaṃ caityamupaniśritya viharanti,",
    "S01divyav_u:128.030_1": "sarve te upasthānaśālāyāṃ niṣaṇṇāḥ saṃnipatitāḥ,",
    "S01divyav_u:128.030_2": "yasyedānīṃ bhagavān kālaṃ manyate/",
    "S01divyav_u:128.032_0": "atha bhagavān yenopasthānaśālā tenopasaṃkrāntaḥ/",
    "S01divyav_u:129.001_0": "[129]upasaṃkramya purastādbhikṣusaṃghasya prajñapta evāsane nyaṣīdat/",
    "S01divyav_u:129.001_1": "niṣadya bhagavān bhikṣūnāmantrayate sma--anityā bhikṣavaḥ sarvasaṃskārā adhruvā anāśvāsikā vipariṇāmadharmāṇo yāvadalameva bhikṣavaḥ sarvasaṃskārān saṃskaritumalam/",
    "S01divyav_u:129.003_0": "viramantu tasmāt tarhi bhikṣavaḥ/",
    "S01divyav_u:129.003_1": "etarhi vā me 'tyayādye te dharmā dṛṣṭadharmahitāya saṃvartante dṛṣṭadharmasukhāya,",
    "S01divyav_u:129.003_2": "saṃparāyahitāya saṃparāyasukhāya,",
    "S01divyav_u:129.003_3_0": "te bhikṣubhirudgṛhya paryavāpya tathā tathā dhārayitavyā vācayitavyā grāhayitavyā",
    "S01divyav_u:129.003_3_1": "yathaiva tatra brahmacaryaṃ virasthitikaṃ syādbahujanyaṃ pṛthubhūtam yāvaddevamanuṣyebhyaḥ",
    "S01divyav_u:129.003_3_2": "samyaksamprakāśitam/",
    "S01divyav_u:129.006_0": "etarhi bhikṣavo dharmā dṛṣṭadharmahitāya saṃvartante dṛṣṭadharmasukhāya,",
    "S01divyav_u:129.006_1": "saṃparāyahitāya saṃparāyasukhāya,",
    "S01divyav_u:129.006_2_0": "ye bhikṣubhirudgṛhya paryavāpay tathā tathā dhārayitavyā grāhayitavyā vācayitavyā",
    "S01divyav_u:129.006_2_1": "yathaitadbrahmacaryaṃ cirasthitikaṃ syādbahujanyaṃ pṛthubhūtam yāvaddevamanuṣyebhyaḥ",
    "S01divyav_u:129.006_2_2": "samyaksamprakāśitam/",
    "S01divyav_u:129.009_0": "yaduta catvāri smṛtyupasthānāni,",
    "S01divyav_u:129.011_0": "ime te bhikṣavo dharmā dṛṣṭadharmahitāya saṃvartante dṛṣṭadharmasukhāya,",
    "S01divyav_u:129.011_1": "saṃparāyahitāya saṃparāyasukhāya,",
    "S01divyav_u:129.011_2_0": "bhikṣubhirudgṛhya paryavāpya tathā tathā dhārayitavyā grāhayitavyā vācayitavyā yathaitadbrahmacaryaṃ",
    "S01divyav_u:129.011_2_1": "cirasthitikaṃ syādbahujanyaṃ pṛthubhūtam yāvaddevamanuṣyebhyaḥ samyaksamprakāśitam/",
    "S01divyav_u:129.013_0": "āgamaya ānanda yena kuśigrāmakam/",
    "S01divyav_u:129.014_0": "evaṃ bhadantetyāyuṣmānānando bhagavataḥ pratyaśrauṣīt/",
    "S01divyav_u:129.014_1": "bhagavān vaiśālīvanamabhisaran dakṣiṇena sarvakāyena nāgāvalokitena vyavalokayati/",
    "S01divyav_u:129.015_0": "athāyuṣmānānando bhagavantamidamavocat--nāhetvapratyayaṃ bhadanta tathāgatā arhantaḥ samyaksambuddhā dakṣiṇena nāgāvalokitamavalokayanti/",
    "S01divyav_u:129.017_0": "ko bhadanta hetuḥ, kaḥ pratyayo nāgāvalokitasya? evametadānanda, evametat/",
    "S01divyav_u:129.018_0": "nāhetvapratyayaṃ tathāgatā arhantaḥ samyaksambuddhā dakṣiṇena sarvakāyena nāgāvalokitena vyavalokayanti/",
    "S01divyav_u:129.019_0": "idamānanda tathāgatasyāpaścimaṃ vaiśālīdarśanam/",
    "S01divyav_u:129.019_1": "na bhūya ānanda tathāgato vaiśālīmāgamiṣyati/",
    "S01divyav_u:129.020_0": "parinirvāṇāya gamiṣyati mallānāmupavartanam yamakaśālavanam/",
    "S01divyav_u:129.021_0": "athānyataro bhikṣustasyāṃ velāyāṃ gāthāṃ bhāṣate--",
    "S01divyav_u:129.022_0": "idamapaścimakaṃ nātha vaiśālyāstava darśanam/",
    "S01divyav_u:129.023_0": "na bhūyaḥ sugato buddho vaiśālīmāgamiṣyati//2//",
    "S01divyav_u:129.024_0": "nirvāṇāya gamiṣyati mallānāmupavartanam yamakaśālavanam/",
    "S01divyav_u:129.024_1": "yadā ha bhagavatā vāg bhāṣitā idamapaścimakaṃ vaiśālyā darśanam,",
    "S01divyav_u:129.024_2": "tadā anekābhirvaiśālīvananivāsinībhirdevatairaśrupātaḥ kṛtaḥ/",
    "S01divyav_u:129.026_0": "sthavirānandaḥ kathayati--na bhagavannameghenaiva varṣāsu pravṛṣṭah? bhagavānāha--vaiśālivananivāsinībhirdaivatairmama viyogādaśrupātaḥ kṛtaḥ/",
    "S01divyav_u:129.027_0": "tā api devatā(?) vaiśālyāṃ śabdo niścāritah--bhagavān parinirvāṇāya gacchati,",
    "S01divyav_u:129.027_1": "na bhūyo bhagavān vaiśālīmāgamiṣyati/",
    "S01divyav_u:129.029_0": "devatānāṃ śabdaṃ śrutvā anekāni vaiśālikāni prāṇiśatasahasrāṇi bhagavatsakāśamupasaṃkrāntāni/",
    "S01divyav_u:129.030_0": "bhagavatā teṣāmāśayānuśayaṃ dhātuṃ prakṛtiṃ ca jñātvā evaṃvidhā dharmadeśanā kṛtā,",
    "S01divyav_u:129.030_1": "yathā anekaiḥ prāṇiśatasahasraiḥ śaraṇagamanaśikṣāpadāni gṛhītāni/",
    "S01divyav_u:129.031_0": "kaiścicchrotāpattiphalaṃ kaiścit sakṛdāgamiphalaṃ kaiścidanāgāmiphalaṃ prāptam/",
    "S01divyav_u:129.032_0": "kaiścit pravrajitvā arhattvaṃ prāptam/",
    "S01divyav_u:129.032_1": "kaiścicchrāvakabodhau[130] cittamutpāditam/",
    "S01divyav_u:130.001_0": "kaiścit pratyekāyāṃ bodhau cittamutpāditam/",
    "S01divyav_u:130.001_1": "kaiścidanuttarāyāṃ samyaksambodhau cittamutpāditam/",
    "S01divyav_u:130.002_0": "kaiściccharaṇagamanaśikṣāpadāni gṛhītāni/",
    "S01divyav_u:130.002_1": "yadbhūyasā sā parṣadbuddhaniṃnā dharmapravaṇā saṃghaprāgbhārā vyavasthitā/",
    "S01divyav_u:130.003_0": "sthavirānandaḥ kṛtāñjalipuṭo bhagavantamidamavocat--paśya bhadanta yāvat tvam/",
    "S01divyav_u:130.004_0": "bhagavatā parinirvāṇāya prasthitenānekāni devatāśatasahasrāṇi satyeṣu pratiṣṭhāpitāni/",
    "S01divyav_u:130.005_0": "anekābhyaḥ parvatakandaragiriguhābhyo 'nekāni ṛṣiśatasahasrāṇyāgatāni/",
    "S01divyav_u:130.006_0": "bhagavatā ete bhikṣavaḥ pravrajitāḥ/",
    "S01divyav_u:130.006_1": "tairyujyadbhirghaṭadbhirvyāyacchamānaiḥ sarvakleśaprahāṇādarhattvaṃ sākṣātkṛtam/",
    "S01divyav_u:130.007_0": "anekairdevanāgayakṣagandharvakinnaramahoragaiḥ śaraṇagamanaśikṣāpadāni gṛhītāni/",
    "S01divyav_u:130.008_0": "anekāni vaiśālakāni prāṇiśatasahasrāṇi srotāapattiphale pratiṣṭhāpitāni/",
    "S01divyav_u:130.009_0": "kecit sakṛdāgamiphale, kecidanāgāmiphale, kecit pravrājitaḥ/",
    "S01divyav_u:130.010_0": "pravrajitvā arhattvaṃ prāptam/",
    "S01divyav_u:130.010_1": "keciccharaṇagamanaśikṣāpadeṣu pratiṣṭhāpitāḥ/",
    "S01divyav_u:130.010_2_0": "atra ānanda kimāścaryaṃ mayā etarhi sarvajñena sarvākārajñenānuttarajñānajñeyavaśiprāptena",
    "S01divyav_u:130.010_2_1": "astatṛṣṇena nirupādānena sarvāhaṃkāramamakārāsmimānābhiniveśānuśayaprahīṇena evaṃvidhaṃ",
    "S01divyav_u:130.010_2_2": "vaineyakāryaṃ kṛtam/",
    "S01divyav_u:130.012_0_0": "yanmayā atīte 'pyadhvani sarāgeṇa sadveṣeṇa samohenāparimuktena jātijarāvyādhimaraṇaśokaparidevaduḥkhadaurmanasyopāyāsadharmeṇa",
    "S01divyav_u:130.012_0_1": "yanmayā maraṇāntikayā vedanayā spṛṣṭena evaṃvidhā parikarmakathā kṛtā,",
    "S01divyav_u:130.012_1": "yadanekāni prāṇiśatasahasrāṇi gṛhāśramamapahāya,",
    "S01divyav_u:130.012_2": "ṛṣayaḥ pravrajitvā catvāro brahmavihārān bhāvayitvā kalpavṛndaṃ prahāya tadbahulavihāriṇo brahmalokasabhāgatāyāmupapannāḥ/",
    "S01divyav_u:130.016_0": "tacchruṇu--",
    "S01divyav_u:130.017_0": "bhūtapūrvamānanda upoṣadho nāma rājā babhūva/",
    "S01divyav_u:130.017_1": "upoṣadhasya rājño mūrdhni piṭṭako jāto mṛduḥ sumṛduḥ, tadyathā tūlapicurvā karpāsapicurvā/",
    "S01divyav_u:130.018_0": "na kaṃcidābādhaṃ janayati/",
    "S01divyav_u:130.018_1": "pakvaḥ sphuṭitaḥ/",
    "S01divyav_u:130.019_0": "kumāro jāto 'bhirūpo darśanīyaḥ prāsādiko dvātriṃśanmahāpuruṣalakṣaṇaiḥ samanvāgataḥ/",
    "S01divyav_u:130.019_1": "upoṣadhasya rājñaḥ ṣaṣṭistrīsahasrāṇi/",
    "S01divyav_u:130.020_0": "sarvāsāṃ stanāḥ prasṛtāḥ/",
    "S01divyav_u:130.020_1": "ekaikā kathayati--māṃ dhaya māṃ dhaya/",
    "S01divyav_u:130.020_2": "mūrdhato jāto mūrdhāta iti saṃjñā saṃvṛttā/",
    "S01divyav_u:130.021_0": "māṃ dhaya māṃ dhaya māndhāta iti saṃjñā saṃvṛttā/",
    "S01divyav_u:130.021_1": "anye kathayanti--kecinmādhāta iti saṃjānīte/",
    "S01divyav_u:130.022_0": "māndhātasya kumārasya kumārakrīḍāyāṃ krīḍataḥ ṣaṭ cakrāścyutāḥ/",
    "S01divyav_u:130.023_0": "yauvarājye pratiṣṭhitasya ṣaṭ cakrāścyutāḥ/",
    "S01divyav_u:130.023_1": "māndhātā janapadān gataḥ/",
    "S01divyav_u:130.023_2": "janapadān gatasya pitā glānībhūtaḥ/",
    "S01divyav_u:130.024_0": "sa mūlapatragaṇḍapuṣpabhaiṣajyairupasthīyamāno hīyata eva/",
    "S01divyav_u:130.024_1": "tatastairamātyaiḥ saṃdeśo visarjitah--pitā te glānībhūtaḥ/",
    "S01divyav_u:130.025_0": "āgacchatu/",
    "S01divyav_u:130.025_1": "devarājyaṃ pratīccha/",
    "S01divyav_u:130.025_2": "tasyānāgacchatas tasyānāgacchataḥ pitā kālagataḥ/",
    "S01divyav_u:130.026_0": "tairamātyaiḥ punaḥ saṃdeśo visarjitah--pitā te kāladharmaṇā samyuktaḥ/",
    "S01divyav_u:130.026_1": "āgaccha, devarājyaṃ pratīcchasva/",
    "S01divyav_u:130.027_0": "tato 'sau saṃlakṣayati--yadi mama pitā kālagataḥ,",
    "S01divyav_u:130.027_1": "kiṃ bhūyo 'haṃ gacchāmīti? tato bhūyaḥ saṃdeśo 'bhyāgataḥ/",
    "S01divyav_u:130.028_0": "āgaccha, devarājyaṃ pratīccha/",
    "S01divyav_u:130.028_1": "sa kathayati--yadi mama dharmeṇa rājyaṃ prāpsyate, ihaiva rājyābhiṣeka āgacchatu/",
    "S01divyav_u:130.029_0": "tataste amātyaiḥ kathayanti--ratnaśilayā deva prayojanaṃ bhavati/",
    "S01divyav_u:130.030_0": "tasya ca divaukaso nāma yakṣaḥ purojavaḥ/",
    "S01divyav_u:130.030_1": "tena ratnaśilā ānītā/",
    "S01divyav_u:130.031_0": "yadā ratnaśilā ānītā, tataste amātyā bhūyaḥ kathayanti--deva śrīparyaṅkenātra prayojanaṃ bhavati/",
    "S01divyav_u:130.032_0": "tatastenaiva divaukasena śrīparyaṅka ānītaḥ/",
    "S01divyav_u:130.032_1": "tataste amātyā bhūyaḥ kathayanti--[131]devādhiṣṭhānamadhye 'bhiṣekaḥ kriyate/",
    "S01divyav_u:131.001_0": "sa kathayati--yadi mama dharmeṇa rājyaṃ prāpsyate, ihaivādhiṣṭhānamāgacchatu/",
    "S01divyav_u:131.002_0": "tato 'dhiṣṭhānaṃ svayameva tatpradeśaṃ gatam/",
    "S01divyav_u:131.002_1": "svayamāgataṃ svayamāgataṃ sāketasāketamiti saṃjñā saṃvṛttā/",
    "S01divyav_u:131.003_0": "paścāt te 'mātyā bhaṭabalāgranaigamajanapadāścābhiṣekaṃ gṛhītvā āgatāḥ/",
    "S01divyav_u:131.004_0": "te kathayanti--abhiṣekaṃ deva pratīcchasva/",
    "S01divyav_u:131.004_1": "sa kathayati--mama manuṣyāḥ paṭṭaṃ bandhiṣyanti? yadi dharmeṇa rājyaṃ prāpsyate,",
    "S01divyav_u:131.005_0": "tato 'manuṣyaiḥ paṭṭo baddhaḥ/",
    "S01divyav_u:131.005_1": "tasya sapta ratnāni prādurbhūtāni,",
    "S01divyav_u:131.005_2": "tadyathā--cakraratnaṃ hastiratnamaśvaratnaṃ maṇiratnaṃ pariṇāyakaratnaṃ strīratnaṃ gṛhapatiratnameva saptamam/",
    "S01divyav_u:131.007_0": "pūrṇaṃ cāsya sahasraṃ putrāṇāṃ śūrāṇāṃ vīrāṇāṃ vīrāṇāṃ varāṅgarupiṇāṃ parasainyapramardakānām/",
    "S01divyav_u:131.008_0": "vaiśālīsāmantakena ramaṇīyaṃ vanakhaṇḍam/",
    "S01divyav_u:131.008_1": "tatra pañca ṛṣiśatāni pañcābhijñāni dhyāyanti/",
    "S01divyav_u:131.009_0": "tatra vanakhaṇḍe prabhūtāḥ pakṣiṇo mṛgāśca prativasanti/",
    "S01divyav_u:131.009_1": "śabdakaṇṭakāni ca dhyānāni/",
    "S01divyav_u:131.010_0": "te ca pakṣiṇo 'vatīryamāṇā avatīryamāṇāḥ śabdaṃ kurvanti/",
    "S01divyav_u:131.010_1": "durmukho nāma ṛṣiḥ/",
    "S01divyav_u:131.010_2": "sa kupitaḥ/",
    "S01divyav_u:131.011_0": "tenoktam--bakānāṃ pakṣāṇi śīryantām/",
    "S01divyav_u:131.011_1": "yadā teṣām ṛṣikopena pakṣāṇi śīrṇāni, tataste pādoddhārakeṇa prasthitāḥ/",
    "S01divyav_u:131.012_0": "sa ca rājā janapadānanusaṃsārya paśyati pādoddhārakeṇa gacchataḥ/",
    "S01divyav_u:131.013_0": "yataste 'mātyāḥ pṛṣṭāh--kasmāt pādoddhārakeṇa gacchanti? paścāt te 'mātyāḥ kathayanti--deva,",
    "S01divyav_u:131.013_1": "śabdakaṇṭakāni dhyānānīti eteṣām ṛṣikopena pakṣāṇi śīrṇāni/",
    "S01divyav_u:131.014_0": "tato rājñā abhihitam--evaṃvidhā api ṛṣayo bhavanti,",
    "S01divyav_u:131.014_1": "yeṣāṃ sattvānāmantike nāstyanukampā? tato rājñā amātyāḥ saṃdiṣṭāh--gacchantu bhavantaḥ,",
    "S01divyav_u:131.014_2": "ṛṣīṇāmevaṃ vadantu--tatra gacchata yatrāhaṃ na vasayā(sā?)mīti/",
    "S01divyav_u:131.017_0": "yatastairamātyaih ṛṣayo 'bhihitāḥ/",
    "S01divyav_u:131.017_1": "rājā samādiśati--na mama rājye vastavyam/",
    "S01divyav_u:131.018_0": "gacchantu bhavanto yatrāhaṃ na vasayā(sā?)mīti/",
    "S01divyav_u:131.018_1": "tataste saṃlakṣayanti--eṣo 'yaṃ caturdvīpeśvaraḥ/",
    "S01divyav_u:131.019_0": "gacchāmo vayaṃ sumeruparikhaṇḍam/",
    "S01divyav_u:131.019_1": "te tatra gatvā avasthitāḥ//",
    "S01divyav_u:131.020_0": "rājño mūrdhātasyāmātyāścintakāstulakā upaparīṣakāḥ/",
    "S01divyav_u:131.020_1": "cintayitvā tulayitvopaparīkṣya pṛthak pṛthagutkāḥ śilpasthānakarmasthānāni māpayitum/",
    "S01divyav_u:131.021_0": "cintakā ime tulakā upaparīkṣakā iti mantrajā mantrajā iti saṃjñā/",
    "S01divyav_u:131.022_0": "tairārabdhāni karṣaṇakarmāṇi kartum/",
    "S01divyav_u:131.022_1": "yataḥ sa rājā paśyati janapadānanusaṃsāryākṛṣyān karmāntān kurvataḥ/",
    "S01divyav_u:131.023_0": "yato rājñā abhihitam--kimete manuṣyāḥ kurvanti? tatastairamātyai rājā abhihitah--ete deva manuṣyāḥ śāsyādīni kṛṣanti,",
    "S01divyav_u:131.025_0": "yataśca sa rājā kathayati--mama rājye manuṣyāḥ kṛṣiṣyanti? tatastenoktam--aptāviṃśatibījajātīnāṃ devo varṣatu/",
    "S01divyav_u:131.026_0": "sahacittotpādādeva rājño mūrdhātasya saptāviṃśatibījajātirdevo vṛṣṭaḥ/",
    "S01divyav_u:131.027_0": "rājñā mūrdhātena janapadāḥ pṛṣṭāh--kasyaitāni puṇyāni? tairabhihitam--devasya cāsmākaṃ ca/",
    "S01divyav_u:131.028_0": "yataste manuṣyāḥ karpāsavātānārabdhā māpayitum,",
    "S01divyav_u:131.028_1": "bhūyo 'pi ca rājñā mūrdhātena janapadānanusaṃsārya tena pṛṣṭāḥ/",
    "S01divyav_u:131.029_0": "tato rājñā abhihitam--kimete manuṣyāḥ kurvanti? tairamātyairabhihitam--deva,",
    "S01divyav_u:131.029_1": "manuṣyāḥ karpāsavātān māpayanti/",
    "S01divyav_u:131.030_0": "paścāt rājñā abhihitam--kasyārthe? tairamātyairabhihitam--deva, vastrāṇāmarhe/",
    "S01divyav_u:131.031_0": "tato rājñā tenoktam--mama rājye manuṣyāḥ karpāsavātān māpayiṣyantīti karpāsameva devo varṣatu/",
    "S01divyav_u:131.032_0": "sahacittotpādādeva[132] rājño mūrdhātasya karpāsāneva devo vṛṣṭaḥ/",
    "S01divyav_u:132.001_0": "sa ca rājā janapadān pṛcchati/",
    "S01divyav_u:132.001_1": "kasyaitāni puṇyāni? te kathayanti--devasya cāsmākaṃ ca/",
    "S01divyav_u:132.002_0": "paścāt tena janena tatkarpāsaṃ kartitumārabdham/",
    "S01divyav_u:132.003_0": "sa rājā kathayati--kimete manuṣyāḥ karvanti? tairamātyairabhihitam--deva sūtreṇa prayojanam/",
    "S01divyav_u:132.004_0": "tato rājñā abhihitam--mama rājye manuṣyāḥ kartiṣyanti? sūtrameva devo varṣatu/",
    "S01divyav_u:132.004_1": "sahacittotpādādeva rājño māndhātasya sūtrameva devo vṛṣṭaḥ/",
    "S01divyav_u:132.005_0": "sa ca rājā kathayati--kasyaitāni puṇyāni? yataste kathayanti--devasya cāsmākaṃ ca/",
    "S01divyav_u:132.006_0": "yatastairanupūrveṇa vastrāṇyārabdhāni vāpayitum/",
    "S01divyav_u:132.006_1": "sa rājā kathayati--kimete manuṣyāḥ kurvanti? tairamātyairabhihitam--deva,",
    "S01divyav_u:132.008_0": "yato rājā saṃlakṣayati--mama rājye manuṣyā vastrāṇi vāpayiṣyante? vastrāṇyeva devo varṣatu/",
    "S01divyav_u:132.009_0": "sahacittotpādādeva rājño māndhātasya vastrāṇyeva devo vṛṣṭaḥ/",
    "S01divyav_u:132.009_1": "sa rājā kathayati--kasyaitāni puṇyāni? te kathayanti--devasya cāsmākaṃ ca/",
    "S01divyav_u:132.010_0": "yataḥ sa rājā saṃlakṣayati--manuṣyā mama puṇyānāṃ prabhāvaṃ na jānanti/",
    "S01divyav_u:132.011_0": "atha rājño māndhātasyaitadabhavat/",
    "S01divyav_u:132.011_1": "asti me jambudvīpa ṛddhaśca sphītaśca kṣemaśca subhikṣaśca ākīrṇabahujanamanuṣyaśca/",
    "S01divyav_u:132.012_0": "santi me sapta ratnāni, tadyathā cakraratnaṃ hastiratnamaśvaratnaṃ maṇiratnaṃ gṛhapatiratnaṃ strīratnaṃ pariṇāyakaratnameva saptamam/",
    "S01divyav_u:132.014_0": "pūrṇaṃ ca me sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:132.015_0": "aho bata me 'ntaḥpure saptāhaṃ hiraṇyavarṣaṃ patet, ekakārṣāpaṇo 'pi bahir na nipatet/",
    "S01divyav_u:132.015_1": "sahacittotpādādeva rājño māndhātasyāntaḥpure saptāhaṃ hiraṇyavarṣaṃ vṛṣṭam/",
    "S01divyav_u:132.016_0": "ekakārṣāpaṇo 'pi bahir na nipatito yathāpi tanmaharddhikasya sattvasya mahānubhāvasya kṛtapuṇyasya kṛtakuśalasya svakaṃ puṇyaphalaṃ pratyanubhavataḥ/",
    "S01divyav_u:132.018_0": "yataḥ sa rājā kathayati--kasyaitāni puṇyāni? te kathayanti--devasya cāsmākaṃ ca/",
    "S01divyav_u:132.019_0": "yato rājā sa rājā kathayati--kṣuṇṇā bhavanto yadi yuṣmābhiḥ pūrvamevābhihitamabhaviṣyaddevasya puṇyānīti,",
    "S01divyav_u:132.019_1": "mayā sakalaṃ jambudvīpaṃ ratnairabhivṛṣṭamabhaviṣyat/",
    "S01divyav_u:132.020_0": "api tu yo yuṣmākaṃ ratnairarthī, sa yāvadīpsitāni ratnāni gṛhṇātu//",
    "S01divyav_u:132.022_0": "tasya tatra mūrdhātasya rājño mahārājyaṃ kārayataḥ ṣaṭ cakrāścyutāḥ/",
    "S01divyav_u:132.022_1": "rājño mūrdhātasya divaukaso yakṣaḥ purojavaḥ/",
    "S01divyav_u:132.023_0": "sa rājñā mūrdhātenoktah--asti kiṃcidanyadvīpe nājñāpitam yadvayamājñāpayema? yataḥ paścāddivaukasenābhihitah--asti deva pūrvavideho nāma dvīpaḥ,",
    "S01divyav_u:132.023_1": "ṛddhaśca sphītaśca kṣemaśca subhikṣaśca ākīrṇabahujanamanuṣyaḥ/",
    "S01divyav_u:132.025_0": "svayaṃ nu devo gatvā tamapyājñāpayet/",
    "S01divyav_u:132.025_1": "atha rājño mūrdhātasyaitadabhavat--asti me jambudvīpa ṛddhaśca sphītaśca kṣemaśca subhikṣaśca ākīrṇabahujanamanuṣyaśca/",
    "S01divyav_u:132.027_0": "asti me sapta ratnāni tadyathā cakraratnaṃ hastiratnamaśvaratnaṃ maṇiratnaṃ strīratnaṃ gṛhapatiratnaṃ pariṇāyakaratnameva saptamam/",
    "S01divyav_u:132.028_0": "pūrṇaṃ ca me sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:132.029_0": "vṛṣṭaṃ me saptāhamantaḥpure hiraṇyavarṣam/",
    "S01divyav_u:132.029_1": "śrūyate atha khalu pūrvavideho nāma dvīpaḥ/",
    "S01divyav_u:132.030_0": "yannvahaṃ tamapi gatvā samanuśāseyam/",
    "S01divyav_u:132.030_1": "sahacittotpādādeva rājā māndhāta uparivihāyasamabhyudgataḥ sārdhamaṣṭādaśabhirbhaṭabalāgrakoṭibhiḥ putrasahasraparivṛtaḥ saptaratnapurojavaḥ/",
    "S01divyav_u:132.031_0": "agamadrājā māndhātaḥ pūrvavidehadvīpam/",
    "S01divyav_u:132.032_0": "pratyaṣṭhādrājā māndhātā pūrvavidehadvīpe/",
    "S01divyav_u:132.032_1": "samanuviṣṭavān [133]rājā mūrdhātaḥ pūrvavidehaṃ dvīpam/",
    "S01divyav_u:133.001_0": "tasya tatra samanuśāsataḥ ṣaṭ cakrāścyutāḥ/",
    "S01divyav_u:133.001_1_0": "bhūyaḥ sa rājā divaukasam yakṣamāmantrayati--asti divaukasaṃ kiṃcidanyadvīpe nājñāpitam?",
    "S01divyav_u:133.001_1_1": "divaukasa āha--asti deva aparagodānīyaṃ nāma dvīpam ṛddhaṃ ca sphītaṃ ca kṣemaṃ ca",
    "S01divyav_u:133.001_1_2": "subhikṣaṃ ca ākīrṇabahujanamanuṣyaṃ ca/",
    "S01divyav_u:133.004_0": "yannu devastamapi gatvā samanuśāset/",
    "S01divyav_u:133.004_1": "atha rājño mūrdhātasyaitadabhavat--asti me jambudīpa ṛddhaśca sphītaśca kṣemaśca subhikṣaśca ākīrṇabahujanamanuṣyaśca/",
    "S01divyav_u:133.005_0": "santi ca me sapta ratnāni/",
    "S01divyav_u:133.005_1": "pūrṇaṃ ca me sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:133.006_0": "vṛṣṭaṃ me saptāhamantaḥpure hiraṇyavarṣam yathāpi tanmaharddhikasya sattvasya mahānubhāvasya kṛtakuśalasya svapuṇyaphalaṃ pratyanubhavataḥ/",
    "S01divyav_u:133.008_0": "śrūyate aparagodānīyaṃ nāma dvīpam ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:133.009_0": "yannvahaṃ tamapi gatvā samanuśāseyam/",
    "S01divyav_u:133.009_1": "sahacittopādādeva rājā māndhātā uparivihāyasamabhyudgataḥ sārdhamaṣṭādaśabhirbhaṭabalāgrakoṭibhiḥ putrasahasraparivṛtaḥ saptaratnapurojavaḥ/",
    "S01divyav_u:133.011_0": "agamadrājā māndhātā aparagodānīyaṃ dvīpam/",
    "S01divyav_u:133.011_1": "anuśāsti rājā māndhātā aparagodānīyam/",
    "S01divyav_u:133.012_0": "tasya samanuśāsataḥ ṣaṭ cakrāścyutāḥ/",
    "S01divyav_u:133.012_1": "yataḥ sa rājā māndhātā divaukasam yakṣaṃ pṛcchati--asti kaścidanyadvīpo nājñāpitah? āgato 'smi pūrvān/",
    "S01divyav_u:133.013_0": "asti deva uttarakurur nāma dvīpaḥ/",
    "S01divyav_u:133.014_0": "kiṃ cāpi te manuṣyā amamā aparigrahāḥ/",
    "S01divyav_u:133.014_1": "yannu devo gatvā svakaṃ bhaṭabalāgraṃ samanuśāset/",
    "S01divyav_u:133.015_0": "atha rājño māndhātasyaitadabhavat--asti me jambudvīpam ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:133.016_0": "santi me sapta ratnāni/",
    "S01divyav_u:133.016_1": "pūrṇaṃ ca me sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:133.017_0": "vṛṣṭameva saptāhamantaḥpure hiraṇyavarṣam/",
    "S01divyav_u:133.018_0": "śrūyate uttarakurur nāma dvīpaḥ/",
    "S01divyav_u:133.018_1": "kiṃcāpi te manuṣyā amamā aparigrahāḥ/",
    "S01divyav_u:133.018_2": "yannvahaṃ tatrāpi gatvā svaṃ bhaṭabalāgraṃ samanuśāseyam/",
    "S01divyav_u:133.019_0": "sahacittotpādādeva rājā māndhātā sārdhamaṣṭādaśabhirbhaṭabalāgrakoṭibhiḥ putrasahasraparivṛtaḥ saptaratnapurojava uparivihāyasenābhyudgataḥ/",
    "S01divyav_u:133.020_0": "adrākṣidrājā māndhātaḥ sumerupārśvenānuyāyaṃś citropacitrān vṛkṣānāpīḍakajātān/",
    "S01divyav_u:133.021_0": "dṛṣṭvā ca punardivaukasam yakṣamāmantrayate sma--kimetaddivaukasa citropacitrān vṛkṣānāpīḍakajātān/",
    "S01divyav_u:133.022_0": "ete deva uttarakauravāṇāṃ manuṣyāṇāṃ kalpadūṣyavṛkṣāḥ,",
    "S01divyav_u:133.022_1": "yata uttarakauravā manuṣyāḥ kalpadūṣyāṇi prāvṛṇvanti/",
    "S01divyav_u:133.024_0": "devo 'pyatraiva gatvā kalpadūṣyāni prāvarītu/",
    "S01divyav_u:133.024_1": "śrutvā ca punā rājā māndhātā amātyānāmantrayate--paśyatha yūyaṃ grāmaṇyaścitropacitrān vṛkṣānāpīḍakajātān? evaṃ deva/",
    "S01divyav_u:133.026_0": "ete grāmaṇya uttarakauravāṇāṃ mānuṣyāṇāṃ kalpadūṣyavṛkṣā yata uttarakauravā manuṣyāḥ kalpadūṣyāṇi prāvaranti/",
    "S01divyav_u:133.027_0": "yūyamapyatra gatvā kalpadūṣyayugāni prāvaradhvam/",
    "S01divyav_u:133.027_1_0": "adrākṣīdrājā māndhātā sumerupārśvenānuyāyañ śvetaśvetaṃ pṛthivīpradeśam? etaddeva",
    "S01divyav_u:133.027_1_1": "uttarakauravakāṇāṃ manuṣyāṇāmakṛṣṭoptaṃ taṇḍulaphalaśālim yata uttarakauravakā manuṣyā",
    "S01divyav_u:133.027_1_2": "akṛṣṭoptaṃ taṇḍulaphalaśāliṃ paribhuñjanti/",
    "S01divyav_u:133.030_0": "devo 'pyatra gatvā akṛṣṭoptaṃ taṇḍulaphalaśāliṃ paribhuñjatu/",
    "S01divyav_u:133.031_0": "agamadrājā māndhātā uttarakurudvīpam/",
    "S01divyav_u:133.032_0": "pratyaṣṭādrājā māndhātā uttarakurau dvīpe/",
    "S01divyav_u:133.032_1": "samanuśāsti rājā māndhātā uttarakurau dvīpe svakam [134]bhaṭabalāgram/",
    "S01divyav_u:134.001_0": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.001_1": "atha rājā māndhātā divaukasam yakṣamāmantrayate--asti kiṃcidanyadvīpamanājñāpitamiti? nāsti deva/",
    "S01divyav_u:134.002_0": "śrūyante devāstrāyastriṃśā dīrghāyuṣo varṇavantaḥ sukhabahulā ucceṣu vimāneṣu cirasthitikāḥ/",
    "S01divyav_u:134.003_0": "yannu devo devāṃstrāyastriṃśān darśanāyopasaṃkramet/",
    "S01divyav_u:134.004_0": "atha rājño mūrdhātasyaitadabhavat--asti me jambudvīpam,",
    "S01divyav_u:134.004_1": "ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:134.005_0": "asti me sapta ratnāni/",
    "S01divyav_u:134.006_0": "pūrṇaṃ ca me sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:134.006_1": "vṛṣṭaṃ me saptāhamantaḥpure hiraṇyavarṣam/",
    "S01divyav_u:134.007_0": "samanuśiṣṭo me aparagodānīyo dvīpaḥ/",
    "S01divyav_u:134.008_0": "samanuśiṣṭaṃ me uttarakurudvīpe svakaṃ bhaṭabalāgram/",
    "S01divyav_u:134.008_1": "śrūyante devāstrāyaṃstriśā dīrghāyuṣo varṇavantaḥ sukhabahulā ucceṣu vimāneṣu cirasthitikāḥ/",
    "S01divyav_u:134.009_0": "yannvahaṃ devāṃstrāyāstriṃśān darśanāyopasaṃkrameyam/",
    "S01divyav_u:134.010_0": "sahacittotpādādeva rājā māndhātā uparivihāyasamabhyudgataḥ sārdhamaṣṭādaśabhirbhaṭabalāgrakoṭibhiḥ saptaratnapurojavaḥ putrasahasraparivṛtaḥ/",
    "S01divyav_u:134.011_0": "sumeruḥ parvatarājā saptakāñcanaparvataparivṛtaḥ/",
    "S01divyav_u:134.012_0": "atha rājā nimiṃdhare parvate pratyaṣṭhāt kāñcanamaye/",
    "S01divyav_u:134.012_1": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.013_0": "nimiṃdharāt parvatāt vinatake parvate pratyaṣṭhāt kāñcanamaye/",
    "S01divyav_u:134.013_1": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.014_0": "vinatakāt parvatādaśvakarṇagirau parvate pratyaṣṭhāt kāñcanamaye/",
    "S01divyav_u:134.015_0": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.015_1": "aśvakarṇagirerapi parvatāt sudarśane parvate pratyaṣṭhāt kāñcanamaye/",
    "S01divyav_u:134.016_0": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.017_0": "sudarśanāt parvatāt khadirake parvate pratyaṣṭhāt kāñcanamaye/",
    "S01divyav_u:134.017_1": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.018_0": "khadirakāt parvatādīṣādhāre parvate pratyaṣṭhāt kāñcanamaye/",
    "S01divyav_u:134.018_1": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.019_0": "īṣāadhārāt parvatādyugaṃdhare parvate pratyaṣṭhāt kāñcanamaye/",
    "S01divyav_u:134.020_0": "tasya tatra svakaṃ bhaṭabalāgraṃ samanuśāsataḥ ṣaṭ cakrāścyutāḥ/",
    "S01divyav_u:134.021_0": "yugaṃdharāt parvatāduparivihāyasamabhyudgataḥ/",
    "S01divyav_u:134.021_1": "tatra sumerupariṣaṇḍāyāṃ pañca ṛṣiśatāni dhyāpayanti/",
    "S01divyav_u:134.021_2": "taiḥ sa rājā dṛṣṭa āgacchan/",
    "S01divyav_u:134.022_0": "te kathayanti--ayamasau bhavantaḥ kalirājā āgacchati/",
    "S01divyav_u:134.022_1": "tatra durmukho nāma ṛṣiḥ/",
    "S01divyav_u:134.023_0": "tena gṛhyodakasyāñjaliḥ kṣiptaḥ/",
    "S01divyav_u:134.023_1": "viṣkambhitaṃ bhaṭabalāgram/",
    "S01divyav_u:134.023_2": "tasya cāgrataḥ pariṇāyakaratnamanuyāti/",
    "S01divyav_u:134.024_0": "tena ṛṣayo 'bhihitāh--",
    "S01divyav_u:134.025_0": "gacchatha brāhmaṇyako 'yaṃ naitat sarvatra sidhyati/",
    "S01divyav_u:134.026_0": "mūrdhātā nṛpatirhyeṣo naite vaiśālikā bakāḥ//3//",
    "S01divyav_u:134.027_0": "atha rājā tasmiñ śāsane 'bhyāgataḥ kathayati--kenaitadviṣkambhitaṃ bhaṭabalāgram? tenoktam--ṛṣibhirdeva taṃ bhaṭabalāgraṃ viṣkambhitam/",
    "S01divyav_u:134.028_0": "paścād rājñā abhihitam--kimeṣām ṛṣīṇāṃ sarvaṃ priyamiti? pariṇāyakaratnenoktam--jaṭā ṛṣīṇāṃ sarveṣṭāḥ/",
    "S01divyav_u:134.029_0": "tato rājñā abhihitam--ṛṣīṇāṃ jaṭāḥ śīryantām, mama ca bhaṭabalāgraṃ vihāyasā gacchatu/",
    "S01divyav_u:134.030_0": "teṣām ṛṣīṇāṃ jaṭāḥ śīrṇāḥ, rājñaśca mūrdhātasya bhaṭabalāgraṃ vihāyasena prasthitam/",
    "S01divyav_u:134.031_0_0": "sumeruḥ parvatarājā aśītiyojanasahasrāṇyadhastāt kāñcanamayyāṃ bhūmau pratiṣṭhito",
    "S01divyav_u:134.031_0_1": "'śītiyojanasahasrāṇyudakādabhyudgata[135] ūrdhvamadhaśca ṣaṣṭiyojanaśatasahasraṃ",
    "S01divyav_u:134.031_0_2": "pārśvaṃ pārśvamaṣītiyojanasahasarāṇi tadbhavati samantaparikṣepeṇa viṃśatyadhikāni",
    "S01divyav_u:134.031_0_3": "trīṇi yojanaśatasahasrāṇi/",
    "S01divyav_u:135.002_0": "abhirūpo darśanīyaḥ prāsādikaścatūratnamayaḥ/",
    "S01divyav_u:135.003_0": "tasya mūrdhni devānāṃ trāyastriṃśānāṃ sudarśanaṃ nāma nagaram/",
    "S01divyav_u:135.003_1": "devānāṃ trāyastriṃśānāṃ pañca rakṣāḥ sthāpitāh--udakaniśritā nāgāḥ,",
    "S01divyav_u:135.005_0": "tasya rājño mūrdhātasyodakaniśritair nāgairbalakāyo viṣkambhitaḥ/",
    "S01divyav_u:135.006_0": "rājā ca mūrdhātastatsthānamāgataḥ/",
    "S01divyav_u:135.006_1": "tenoktam--kenaitadbhaṭabalāgraṃ viṣkambhitam? te kathayanti--deva, udakaniśritair nāgaiḥ/",
    "S01divyav_u:135.007_0": "rājā kathayati--tiryañco mama yudhyanti? tena hyudakaniśritā eva me nāgāḥ purojavā bhavantu/",
    "S01divyav_u:135.008_0": "tataste nāgā rājño mūrdhātasyāgrato 'nuyāyino jātāḥ/",
    "S01divyav_u:135.009_0": "teṣāṃ nāgānāmanusamyāyatāṃ karoṭapāṇayo devāḥ saṃprāptāḥ/",
    "S01divyav_u:135.009_1": "yato nāgaistaiḥ karoṭapāṇibhirdevaiḥ sārdhaṃ miśribhāvaṃ gatvā punastadbalāgraṃ stambhitam/",
    "S01divyav_u:135.010_0": "rājñā mūrdhātenoktam--kenaitadbhaṭabalāgraṃ stambhitam? te kathayanti--deva,",
    "S01divyav_u:135.011_0": "etairbhaṭabalāgraṃ stambhitam/",
    "S01divyav_u:135.012_0": "rājā mūdhātaḥ kathayati--ete 'pyeva me karoṭapāṇayo devāḥ purojavā bhavantu/",
    "S01divyav_u:135.012_1": "yataste 'grataḥ pradhāvitāḥ/",
    "S01divyav_u:135.013_0": "paścāt teṣāṃ nāgaiḥ sārdhaṃ dhāvatāṃ mālādhārā devāḥ saṃprāptāḥ/",
    "S01divyav_u:135.013_1": "mālādhārairdevaiste pṛṣṭāh--kiṃ bhavanto dhāvatah? te kathayanti--eṣa manuṣyarājā āgacchati/",
    "S01divyav_u:135.014_0": "yatastaiḥ smabhūya nāgairdevaiśca punastadbalāgraṃ stambhitam/",
    "S01divyav_u:135.015_0": "rājā ca māndhātastatsthānamanuprāptaḥ/",
    "S01divyav_u:135.015_1": "tenoktam--kimetadbhavantah? te kathayanti--deva, mālādhārairdevaiḥ/",
    "S01divyav_u:135.016_0": "rājā kathayati--mālādhārā devāḥ purojavā me bhavantu/",
    "S01divyav_u:135.017_0": "yato mālādhārā devāstair nāgairdevaiśca sārdhaṃ mūrdhātasyāgrataḥ pradhāvitāḥ/",
    "S01divyav_u:135.018_0": "teṣāṃ dhāvatāṃ sadāmattakā devāḥ saṃprāptāḥ/",
    "S01divyav_u:135.018_1": "sadāmattairdevaiḥ pṛṣṭāh--kiṃ bhavanto dhāvatah? tair nāgaiḥ karoṭapāṇyādibhiśca devairabhihitāh--eṣa manuṣyarājā āgacchati/",
    "S01divyav_u:135.019_0": "yato bhūyaḥ sadāmattairdevaiḥ karoṭapāṇyādibhiśca devair nāgaiḥ sārdhaṃ miśrībhāvaṃ kṛtvā bhaṭabalāgraṃ viṣkambhitam/",
    "S01divyav_u:135.020_0": "rājā ca mūrdhātastatsthānamanuprāptaḥ/",
    "S01divyav_u:135.021_0": "tenoktam--kimetadbhaṭabalāgraṃ viṣkambhitam? te kathayanti--ete deva sadāmattā devāḥ/",
    "S01divyav_u:135.022_0": "rājñā abhihitam--sadāmattā eva me devāḥ purojavā bhavantu/",
    "S01divyav_u:135.022_1": "yataḥ sadāmattā devāstaiḥ sārdhaṃ devair nāgaiścāgrataḥ pradhāvitāḥ/",
    "S01divyav_u:135.023_0": "teṣāṃ dhāvatāṃ cātrumahārājikā devāḥ saṃprāptāḥ/",
    "S01divyav_u:135.024_0": "tairuktam--kimetadbhavanto dhāvatah? yato nāgādibhirdevairagrato 'nuyāyibhirabhihitāh--eṣa manuṣyarājā āgacchati/",
    "S01divyav_u:135.025_0": "catvāro mahārājānaḥ saṃlakṣayanti/",
    "S01divyav_u:135.025_1": "puṇyamaheśākhyo 'yaṃ sattvaḥ/",
    "S01divyav_u:135.026_0": "nāsya śakyaṃ viroddhumiti/",
    "S01divyav_u:135.026_1": "tatastaiścaturbhirmahārājaistrāyastriṃśānāmārocitam--eṣa bhavanto manuṣyarājā mūrdhāta āgacchati/",
    "S01divyav_u:135.027_0": "trāyastriṃśā devāḥ saṃlakṣayanti--puṇyavipāakamaheśākhyo 'ayaṃ sattvaḥ/",
    "S01divyav_u:135.027_1": "nāsya viroddhavyam/",
    "S01divyav_u:135.028_0": "argheṇāsya pratyudgacchāmaḥ/",
    "S01divyav_u:135.028_1": "tataste trāyastriṃśā devā argheṇa pratyudgatāḥ/",
    "S01divyav_u:135.028_2": "adrākṣīdrājā mūrdhātaḥ sumerumūrdhanyabhiruhannīlanīlāṃ vanarājiṃ medharājimivonnatām/",
    "S01divyav_u:135.029_0_0": "dṛṣṭvā ca punardivaukasam yakṣamāmantrayate--kimetaddivaukasa nīlanīlā vanarājirmegharājirivonnatā?",
    "S01divyav_u:135.029_0_1": "eṣā deva devānāṃ pārijātako nāma kovidāro yatra devāstrāyastriṃśāścaturo vārṣikān",
    "S01divyav_u:135.029_0_2": "māsān divyaiḥ pañcabhiḥ kāmaguṇaiḥ samarpitāḥ samanvaṅgībhūtās trīḍanti ramante paricārayanti/",
    "S01divyav_u:135.032_0": "devo 'pyatra gatvā divyaih [136]pañcabhiḥ kāmaguṇaiḥ samarpitaḥ samanvaṅgībhūtas trīḍatu ramatāṃ paricārayatu/",
    "S01divyav_u:136.001_0": "śrutvā ca punā rājā mūrdhāto 'mātyānāmantrayate--paśyatha yūyaṃ nīlanīlāṃ vanarājiṃ megharājimivonnatām? evaṃ deva/",
    "S01divyav_u:136.003_0_0": "eṣa devānāṃ trāyastriṃśānāṃ pārijātakaḥ kovidāro yatra devāstrāyastriṃśāścaturo vārṣikān",
    "S01divyav_u:136.003_0_1": "māsān divyaiḥ pañcabhiḥ kāmaguṇaiḥ samarpitāḥ samanvaṅgībhūtāḥ krīḍanti ramante paricārayanti/",
    "S01divyav_u:136.005_0": "yūyamapi grāmaṇyo 'tra gatvā divyaiḥ pañcabhiḥ kāmaguṇaiḥ samarpitāḥ samanvaṅgībhūtāḥ krīḍata ramata paricārayata/",
    "S01divyav_u:136.006_0": "adrākṣīdrājā mūrdhātaḥ sumerumūrdhanyabhiruhañ śvetaśvetamabhrakūṭamivonnatam/",
    "S01divyav_u:136.007_0": "dṛṣṭvā ca punardivaukasam yakṣamāmantrayate--kimetaddivaukasa śvetaśvetamabhrakūṭamivonnatam? eṣā deva devānāṃ trāyastriṃśānāṃ sudharmā nāma devasabhā,",
    "S01divyav_u:136.007_1": "yatra devāstrāyastriṃśāścatvāraśca mahārājānaḥ saṃniṣaṇṇāḥ saṃnipatitā devānāṃ manuṣyāṇāṃ cārthaṃ ca dharmaṃ ca cintayanti tulayanti upaparīkṣyanti/",
    "S01divyav_u:136.010_0": "devo 'pyatra gamiṣyatu/",
    "S01divyav_u:136.010_1": "śrutvā ca punaramātyānāmantrayate--paśyatha yūyaṃ grāmaṇyaḥ śvetaśvetamabhrakūṭamivonnatam? evaṃ deva/",
    "S01divyav_u:136.011_0_0": "eṣā trāyastriṃśānāṃ sudharmā nāma devasabhā yatra devāstrāyastriṃśāścatvāraśca mahārājānaḥ",
    "S01divyav_u:136.011_0_1": "saṃniṣaṇṇāḥ saṃnipatitā devānāṃ manuṣyāṇāṃ cārthaṃ ca dharmaṃ ca cintayanti tulayanti",
    "S01divyav_u:136.011_0_2": "upaparīkṣyanti/",
    "S01divyav_u:136.013_0": "yūyamapi grāmaṇyo 'tra gamiṣyatha/",
    "S01divyav_u:136.014_0_0": "devānāṃ trāyastriṃśānāṃ sudarśanaṃ nāma nagaramardhatṛtīyāni yojanasahasrāṇyāyāmena",
    "S01divyav_u:136.014_0_1": "ardhatṛtīyāni yojanasahasrāṇi vistareṇa samantataḥ parikṣepeṇa daśayojanasahasrāṇi",
    "S01divyav_u:136.014_0_2": "saptabhiḥ kāñcanamayaiḥ prākāraiḥ parikṣiptam/",
    "S01divyav_u:136.016_0": "te prākārā ardhatṛtīyāni yojanānyucchrayeṇa/",
    "S01divyav_u:136.016_1": "teṣu prākāreṣu caturvidhāḥ ṣo(kho)ḍakā māpitāḥ suvarṇamayā rūpyamayā vaiḍūryamayā sphaṭikamayāḥ/",
    "S01divyav_u:136.018_0": "ūrdhvī ekā nibaddhā saṃkramaṇakā/",
    "S01divyav_u:136.018_1": "sudarśananagare 'bhyantare bhūmibhāgo 'bhirūpo darśanīyaḥ prāsādikaścitraḥ sucitra ekaikacitradhātuśatena mṛduḥ sumṛdus tadyathā tulapicurvā/",
    "S01divyav_u:136.020_0": "karpāsapicurvā/",
    "S01divyav_u:136.020_1": "prakṣipte pāde avanamatyutkṣipte pāde unnamati divyairmandāravaiḥ puṣpairjānumātreṇa oghena saṃstīrṇaḥ/",
    "S01divyav_u:136.021_0": "vāyusamyogāśca paurāṇānyavakīryante, navāni puṣpāṇi samākīryante/",
    "S01divyav_u:136.022_0": "sudarśane nagare ekonadvārasahasram/",
    "S01divyav_u:136.022_1": "dvāre dvāre pañcaśatāni nīlavāsasām yakṣāṇāṃ sthāpitāni saṃnaddhāni santi citrakalāpāni yāvadeva devānāṃ trāyastriṃśānāmārakṣaṇārthamatyarthaṃ śobhanārtham/",
    "S01divyav_u:136.024_0_0": "sudarśanasya nagarasya vīthyah ardhatṛtīyāni yojanasahasrāṇyāyāmena vistareṇa dvādaśa",
    "S01divyav_u:136.024_0_1": "yojanānyabhirūpā darśanīyāḥ prāsādikāḥ kanakavālukāstīrṇāścandanavāripariṣiktā hemajālāvanaddhāḥ/",
    "S01divyav_u:136.026_0": "sāmantakena vividhāḥ puṣkiriṇyo māpitāḥ/",
    "S01divyav_u:136.026_1": "tā puṣkariṇyaścaturvidhairiṣṭakaiścitāḥ suvarṇamayai rūpyamayaiḥ sphaṭikamayairvaiḍūryamayaiḥ/",
    "S01divyav_u:136.027_0": "vedikāyāḥ sphaṭikamayā sūcī ālambanamadhiṣṭhānam/",
    "S01divyav_u:136.028_0": "sphaṭikamayyā vaiḍūryamayī sūcī ālambanamadhiṣṭhānam/",
    "S01divyav_u:136.028_1": "tāḥ puṣkiriṇyaḥ pūrṇāḥ śītalena vāriṇā kṣaudrakalpenāmbunā utpalapadmakumudapuṇḍarīkasaṃchannā vividhairjalajaiḥ śakunakairvalgusvarairmanojñasvaraiḥ kāmarūpibhir nikūjatāḥ/",
    "S01divyav_u:136.030_0": "sāmantake vividhāḥ puṣpavṛkṣāḥ phalavṛkṣāḥ sujātāḥ susaṃsthitā āpīḍakajātāḥ,",
    "S01divyav_u:136.030_1": "tadyathā dakṣeṇa mālākāreṇa vā mālākārāntevāsinā vā mālā vā agrasthitāvataṃsakāni vā suracitāni/",
    "S01divyav_u:136.032_0": "vividhaiḥ sthalajaiḥ śakunakairvalgusvarairmanojñasvaraih [137]kāmarūpibhirabhinikūjitāḥ/",
    "S01divyav_u:137.001_0": "sudarśane nagare caturvidhāḥ kalpadūṣyavṛkṣā nīlāḥ pītā lohitā avadātāḥ/",
    "S01divyav_u:137.002_0": "kalpadūṣyavṛkṣaiścaturvidhāni tuṇḍicelāni/",
    "S01divyav_u:137.002_1": "taistuṇḍicelaiścatruvidhāni kalpadūṣyāni nīlāni pītāni lohitānyavadātāni/",
    "S01divyav_u:137.003_0": "yādṛśamākāṅkṣati devo vā devakanyā vā, sahacittotpādāddhaste prādurbhavanti/",
    "S01divyav_u:137.004_0": "caturvidhā ābharaṇavṛkṣā hastopagāḥ pādopagā guhyāḥ prakāśitāḥ/",
    "S01divyav_u:137.005_0": "yādṛśamākāṅkṣati devo vā devakanyā vā, sahacittotpādād haste prādurbhavanti/",
    "S01divyav_u:137.006_0": "caturvidhā vādyabhāṇḍavṛkṣā veṇuvallarisughoṣakāḥ/",
    "S01divyav_u:137.006_1": "yādṛśamākāṅkṣati devo vā devakanyā vā, sahacittotpādād haste prādurbhavanti/",
    "S01divyav_u:137.007_0": "caturvidhāpi ca sudhā, nīlā pītā lohitā avadātā/",
    "S01divyav_u:137.008_0": "yādṛśamākāṅkṣati devo vā devakanyā vā, sahacittotpādād dhaste prādurbhavanti/",
    "S01divyav_u:137.008_1": "madhu mādhavaḥ kādambarī pāripānam/",
    "S01divyav_u:137.009_0": "gṛhāḥ kūṭāgārā harmyāḥ prāsādā svāsanakā avalokanakā saṃkramaṇakāḥ/",
    "S01divyav_u:137.010_0": "nārīgaṇavirājitamapsaraḥsahasrasaṃghaniṣevitaṃ tūryanādābhināditamupetamannapānam/",
    "S01divyav_u:137.010_1": "yatra trāyastriṃśāḥ krīḍanti ramante paricārayanti, svakaṃ puṇyaphalaṃ pratyanubhavanti/",
    "S01divyav_u:137.011_0": "devānāṃ trāyastriṃśānāṃ sudharmā devasabhā trīṇi yojanaśatānyāyāmena trīṇi yojanaśatāni vistareṇa samantaparikṣepeṇa navayojanaśatāni abhirūpā darśanīyā prāsādikā sphaṭikamayī,",
    "S01divyav_u:137.011_1": "ardhapañcamāni yojanāni tasmānnagarīto 'bhyudgatā/",
    "S01divyav_u:137.014_0": "tatra devānāṃ trāyastriṃśānāmāsanāni prajñaptāni,",
    "S01divyav_u:137.014_1": "yatra pṛthak dvātriṃśatīnāmupendrāṇāmāsanāni,",
    "S01divyav_u:137.014_2": "trayastriṃśatimaṃ śakrasya devānāmindrasya/",
    "S01divyav_u:137.015_0": "teṣāmeva devānāṃ sarvānte mūrdhātasya rājña āsanaṃ prajñaptam/",
    "S01divyav_u:137.016_0": "paścādevāstrāyastriṃśā mūrdhātasya rājño 'rghaṃ gṛhya pratyudgatāḥ/",
    "S01divyav_u:137.017_0": "tatra ye puṇyamaheśākhyāḥ sattvā anupūrveṇa praviṣṭāh avaśiṣṭā bahiḥ sthitāḥ/",
    "S01divyav_u:137.017_1": "yataḥ sa rājā mūrdhātaḥ saṃlakṣayati--yānyetānyāsanāni prajñaptakāni,",
    "S01divyav_u:137.019_0": "atha rājño mūrdhātasyaitadabhavat--aho bata me śakro devānāmindro 'rdhāsanenopanimantrayate/",
    "S01divyav_u:137.020_0": "sahacittotpadādeva śakro devānāmindro rājño māndhāturardhāsanamadāt/",
    "S01divyav_u:137.021_0": "praviṣṭo rājā mūrdhātaḥ śakrasya devānāmindrasyārdhāsane/",
    "S01divyav_u:137.021_1": "na khalu rājño mūrdhātasya śakrasya devānāmindrasyaikāsane niṣaṇṇayoḥ kaścidviśeṣo vā,",
    "S01divyav_u:137.021_2": "abhiprāyo vā nānākaraṇaṃ vā, yaduta ārohapariṇāhau varṇapuṣkalatā svaraguptyā svaragupteḥ,",
    "S01divyav_u:137.021_3": "nānyatra śakrasya devānāmindrasyānimiṣatena/",
    "S01divyav_u:137.024_0": "rājño mūrdhātasya deveṣu trāyastriṃśeṣu tiṣṭhataḥ ṣaṭtriṃśāścakrāścyutāḥ/",
    "S01divyav_u:137.024_1": "tatra ca teṣāṃ devānāṃ devāsurasaṃgrāmaṃ bhavati/",
    "S01divyav_u:137.025_0": "tatra yadyasurāḥ parājayante, paścādasurapuryāṃ dvārāṇi badhnanti/",
    "S01divyav_u:137.025_1": "devānāmapi pañca rakṣāḥ parājayante/",
    "S01divyav_u:137.026_0": "te 'pi devapuryāṃ dvārāṇi badhnanti/",
    "S01divyav_u:137.026_1": "teṣāmevaṃ devāsurāṇāṃ parasparataḥ saṃbhrama utpannaḥ/",
    "S01divyav_u:137.027_0": "yato rājñā mūrdhātena trāyastriṃśānāmuktam--kimetadbhavanto 'tīva saṃbhramajātā devāh? trāyastriṃśairuktam--etairasurairasmākaṃ pañca rakṣā bhagnāḥ,",
    "S01divyav_u:137.027_1": "yato 'smābhirdvārāṇi baddhāni/",
    "S01divyav_u:137.029_0": "yato mūrdhātena rājñā uktam--ātmapuruṣāḥ, ānayantu bhavanto dhanuḥ/",
    "S01divyav_u:137.029_1": "yatastasya dhanurānītam/",
    "S01divyav_u:137.030_0": "tena paścādddhanurgṛhya guṇaśabdaḥ kṛtaḥ/",
    "S01divyav_u:137.030_1": "tasya ca dhanuṣo guṇaśabdaḥ kṛtaḥ/",
    "S01divyav_u:137.031_0": "asuraiḥ śrutaḥ/",
    "S01divyav_u:137.031_1": "taṃ śrutvā asurā kathayanti--kasyaiṣa guṇaśabdah? taiḥ śrutam--rājño mūrdhātasyaiṣa guṇaśabdaḥ/",
    "S01divyav_u:137.032_0": "te taṃ śabdaṃ śrutvā vismayamāpannāḥ/",
    "S01divyav_u:137.032_1": "paścādrājā mūrdhāto nirgatastasmādevanagarāt [138]teṣāṃ devānāmasurairbhagnakānāṃ svaṃ ca kāyaṃ saṃnahya/",
    "S01divyav_u:138.001_0": "dharmatā ca punareṣāṃ devāsurāṇām yudhyatāṃ rathā vaihāyasena tiṣṭhanti/",
    "S01divyav_u:138.002_0": "teṣāmanyonyaṃ na kasyacidadhiko vā hīno vā/",
    "S01divyav_u:138.002_1": "rājño mūrdhātasya sarveṣāmapyasurāṇāṃ vaihāyasamabhyudgamyoparisthitaḥ/",
    "S01divyav_u:138.003_0": "paścāt te 'surāḥ kathayanti--ka eṣo 'smākamuparivihāyasamabhyudgatah? yatastaiḥ śrutam--manuṣyarājā eṣa mūrdhāto nāma/",
    "S01divyav_u:138.004_0": "paścāt te saṃlakṣayanti--puṇyavipākamaheśākhyo 'yaṃ sattvo yasyāsmākamuparivaihāyasaṃ ratho gacchati/",
    "S01divyav_u:138.005_0": "jitā bhagnāḥ parājitāḥ parāpṛṣṭhīkṛtā āsurīṃ purīṃ praviṣṭāḥ/",
    "S01divyav_u:138.006_0": "paścādrājā mūrdhātaḥ kathayati--kasya jayah? yato 'mātyāḥ kathayanti devasya jayaḥ/",
    "S01divyav_u:138.007_0": "sa rājā saṃlakṣayati--ahameva devānāṃ trāyastriṃśānāṃ sakāśādabhyadhikaḥ/",
    "S01divyav_u:138.008_0": "tasya rājño mūrdhātasyaitadabhavati--etadasti me jambudvīpaḥ,",
    "S01divyav_u:138.008_1": "asti me sapta ratnāni, asti me sahasraṃ putrāṇām, vṛṣṭaṃ me 'ntaḥpure saptāhaṃ hiraṇyavarṣam,",
    "S01divyav_u:138.008_2": "samanuśiṣṭaṃ me pūrvahideham,",
    "S01divyav_u:138.008_3": "samanuśiṣṭaṃ me 'paragodānīyaṃ dvīpam,",
    "S01divyav_u:138.008_4": "samanuśiṣṭaṃ me uttarakuruṣu svakaṃ bhaṭabalāgram,",
    "S01divyav_u:138.008_5": "adhiṣṭhitaṃ me 'sti devāṃstrāyastriṃśān,",
    "S01divyav_u:138.008_6": "praviṣṭo 'smi sudharmāṃ devasabhām,",
    "S01divyav_u:138.008_7": "dattaṃ me śakreṇa devendreṇārdhasanam/",
    "S01divyav_u:138.012_0": "aho batāhaṃ śakraṃ devānāmindramasmāt sthānāccyāvayitvā svayameva devānāṃ ca manuṣyāṇāṃ ca rājyaiśvaryādhipatyaṃ kārayeyam/",
    "S01divyav_u:138.013_0": "sahacittotpādādrājā mūrdhātastasmāt ṛddhitaḥ paribhraṣṭo jambudvīpeṣu pratyaṣṭhāt/",
    "S01divyav_u:138.014_0": "svaramābādhaṃ spṛṣṭavān/",
    "S01divyav_u:138.014_1": "pragāḍhāṃ devānāṃ maraṇāntikīm/",
    "S01divyav_u:138.014_2": "atha rājño mūrdhātasyāmātyagaṇamahāmātyā rājyakartāro mantrasahajīvino yena rājā mūrdhātastenopasaṃkrāntāḥ/",
    "S01divyav_u:138.016_0_0": "upasaṃkramya rājānaṃ mūrdhātamidamavocan--bhaviṣyanti khalu devasyātyayāt paścimā",
    "S01divyav_u:138.016_0_1": "janapadāh? paripṛṣṭavantah--rājñā mūrdhātena maraṇasamaye kiṃ vyākṛtam? saced vo",
    "S01divyav_u:138.016_0_2": "grāmṇyo mamātyayāt kaścidupasaṃkramyaivaṃ pṛcchet--kiṃ bhavanto rājñā mūrdhātena",
    "S01divyav_u:138.016_0_3": "maraṇasamaye vyākṛtam,",
    "S01divyav_u:138.016_1": "teṣāmidaṃ syādvacanīyām--rājā bhavanto mūrdhāto ratnaiḥ samanvāgato 'bhūt/",
    "S01divyav_u:138.019_0": "catasṛbhiśca mānuṣikābhī ṛddhibhiścaturṣu dvīpeṣu rājyaiśvaryādhipatyaṃ kārayitvā devāṃstrāyastriṃśānadhirūḍhaḥ/",
    "S01divyav_u:138.021_0": "atṛpta eva pañcānāṃ kāmaguṇānāṃ kālagataḥ/",
    "S01divyav_u:138.022_0": "na kārṣāpaṇavarṣeṇa tṛptiḥ kāmeṣu vidyate/",
    "S01divyav_u:138.023_0": "alpāsvādān bahuduḥkhān kāmān vijñāya piṇḍataḥ//4//",
    "S01divyav_u:138.024_0": "api divyeṣu kāmeṣu ratiṃ naivādhigacchati/",
    "S01divyav_u:138.025_0": "tṛṣṇākṣaye rato bhavati samyaksambuddhaśrāvakaḥ//5//",
    "S01divyav_u:138.026_0": "parvato 'pi suvarṇasya samo himavatā bhavet/",
    "S01divyav_u:138.027_0": "nālamekasya tadvittamiti vidvān samācaret//6//",
    "S01divyav_u:138.028_0": "yaḥ prekṣati duḥkhamitonidānaṃ kāmeṣu jātu sa kathaṃ ramate/",
    "S01divyav_u:138.030_0": "loke hi śalyamupādhiṃ viditvā tasyaiva dhīro vinayāya śikṣet//7//",
    "S01divyav_u:139.001_0": "[139]yadā ca punastena janakāyena śrutaṃ rājā mūrdhāto glāno maraṇāvasthita iti,",
    "S01divyav_u:139.001_1": "tataste 'mātyā janapadāścānekāni prāṇiśatasahasrāṇi rājānaṃ mūrdhātamupasaṃkramya darśanāya/",
    "S01divyav_u:139.002_0": "yatastena rājñā tasya janasya tāvadevaṃvidhā dharmadeśanā kṛtā--kāmeṣvādīnavakathā gṛhāśramapadasyādīnavo bhāṣitaḥ,",
    "S01divyav_u:139.002_1": "tathā kāmo jugupsito yathā anekāni prāṇiśatasahasrāṇi ṛṣīṇāmantike pravrajya gṛhāśramapadānyapahāya vanaṃ saṃśritāḥ,",
    "S01divyav_u:139.002_2": "ṛṣibhiḥ pravrajitvā catvāri brahmavihārān bhāvayitvā kāmeṣu kāmacchandaṃ prahāya tadbahulavihāriṇo brahmalokasabhāgatāyāmupapannāḥ/",
    "S01divyav_u:139.006_0": "yāvacca jambudvīpe yāvacca pūrvavidehe dvīpe yāvaccāparagodānīye dvīpe yāvaccottarakuruṣu yāvacca saptasu kāñcanamayeṣu parvateṣu yāvacca devāṃstrāyastriṃśānadhirūḍaḥ,",
    "S01divyav_u:139.006_1": "atrāntare caturdaśottaraṃ śakraśataṃ cyutam/",
    "S01divyav_u:139.009_0": "śakrasya bhikṣavo devānāmindrasyāyuṣaḥ prāmāṇam yanmanuṣyāṇāṃ varṣamekaṃ devānāṃ trāyastriṃśānāmekarātriṃdivasam/",
    "S01divyav_u:139.009_1": "139.011ṭena rātriṃdivasena triṃśadrātrakena māsena dvādaśamāsena saṃvatsareṇa divyaṃ varṣasahasraṃ devānāṃ trāyastriṃśānāmāyuṣaḥ pramāṇam/",
    "S01divyav_u:139.012_0": "tadbhavati mānuṣikayā gaṇanayā tisro varṣalakṣāḥ ṣaṣṭiśca varṣasahasrāṇi//",
    "S01divyav_u:139.014_0": "yasminnānanda samaye rājā mūrdhāto devāṃstrāyastriṃśānadhirūḍhaḥ,",
    "S01divyav_u:139.014_1": "evaṃvidhaṃ cittamutpāditam--aho bata me śakro devānāmindro 'rdhāsanenopanimantrayate,",
    "S01divyav_u:139.014_2": "kāśyapo bhikṣustena kālena tena samayena śakro devānāmindro babhūva/",
    "S01divyav_u:139.016_0_0": "yasmin khalvānanda samaye rājño mūrdhātasyaivaṃvidhaṃ cittamutpannam--yannvahaṃ śakraṃ",
    "S01divyav_u:139.016_0_1": "devānāmindramasmāt sthānāccyāvayitvā svayameva devānāṃ ca manuṣyāṇāṃ ca rājyaiśvaryādhipatyaṃ",
    "S01divyav_u:139.016_0_2": "kārayeyam,",
    "S01divyav_u:139.016_1": "kāśyapaḥ samyaksambuddhastena kālena tena samayena śakro devānāmindro babhūva/",
    "S01divyav_u:139.019_0": "maheśākhye sattve cittaṃ pradūṣitam,",
    "S01divyav_u:139.019_1": "tasmādṛddheḥ paribhraṣṭo jambudvīpe pratyaṣṭhāt,",
    "S01divyav_u:139.019_2": "kharamābādhaṃ spṛṣṭavān, prāgāḍhāṃ vedanāṃ maraṇāntikīm/",
    "S01divyav_u:139.020_0": "yo 'sau rājā mūrdhātaḥ, ahamevānanda tena kālena tena samayena/",
    "S01divyav_u:139.021_0_0": "tatra tāvanmayā ānanda sarāgeṇa sadveṣeṇa samohena aparimuktena jātijarāvyādhimaraṇaśokaparidevaduḥkhadaurmanasyopāyāsadharmeṇa",
    "S01divyav_u:139.021_0_1": "maraṇakālasamaye tāvadevaṃvidhā parikathā kṛtā yadanekāni prāṇiśatasahasrāṇi gṛhāśramamapahāya",
    "S01divyav_u:139.021_0_2": "ṛṣibhyaḥ pravrajitvā kāmeṣu kāmacchandaṃ vyapahāya tadbahulavihāriṇo brahmalokamupapāditāḥ/",
    "S01divyav_u:139.024_0": "idānīṃ sarvajñenānuttarajñānajñeyavaśiprāptena nirvāṇāya saṃprasthitena tāvadevaṃvidhā dharmadeśanā kṛtā,",
    "S01divyav_u:139.024_1": "yadanekāni devatā śatasahasrāṇi satyeṣu pratiṣṭhāpitāni/",
    "S01divyav_u:139.026_0": "anekāni ṛṣiśatasahasrāṇi etabhikṣava iti pravrajitāni/",
    "S01divyav_u:139.027_0": "tairyujyadbhirghaṭadbhirvyāyacchadbhiḥ sarvakleśaprahāṇādarhattvaṃ prāptam/",
    "S01divyav_u:139.027_1": "anekadevanāgayakṣagandharvāsuragaruḍakinnaramahoragāḥ śaraṇagamanaśikṣāpadeṣu vyavasthāpitāḥ/",
    "S01divyav_u:139.028_0": "anekāni vaiśālikāni prāṇiśatasahasrāṇi yeṣāṃ kecitsrotāpattiphale vyavasthāpitāḥ,",
    "S01divyav_u:139.028_1": "kecit sakṛdāgāmiphale, kecidanāgāmiphale, kaiścit pravrajitvā^rhattvaṃ prāptam,",
    "S01divyav_u:139.028_2": "kaiścit śrāvakabodhau, kaiścit pratyekabodhau, kaiścidanuttarāyāṃ samyaksambodhau cittamutpāditāni,",
    "S01divyav_u:139.028_3": "kaiściccharaṇagamanaśikṣāpadāni gṛhītāni/",
    "S01divyav_u:140.001_0_0": "[140]bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--kāni",
    "S01divyav_u:140.001_0_1": "bhadanta karmāṇi kṛtāni rājñā mūrdhātena yeṣāṃ karmaṇāṃ vipākena sahacittotpādādeva",
    "S01divyav_u:140.001_0_2": "saptāhamantaḥpure hiraṇyavarṣaṃ vṛṣṭam? bhagavānāha--",
    "S01divyav_u:140.004_0_0": "bhūtapūrvaṃ bhikṣavo 'tīte 'dhvani sarvābhibhūr nāma tathāgato 'rhaṃl loke utpanno",
    "S01divyav_u:140.004_0_1": "vidyācaraṇasampannaḥ sugato lokavidanuttaraḥ puruṣadamyasārathiḥ śāstā devamanuṣyāṇāṃ",
    "S01divyav_u:140.004_0_2": "buddho bhagavān/",
    "S01divyav_u:140.006_0": "tena khalu samayena anyataraḥ śreṣṭhidārako 'cirapratiṣṭhitaḥ/",
    "S01divyav_u:140.006_1": "tatra viṣaye dharmatā--yā aciroḍhā dārikā bhartari pravahaṇakena pratipradīyate,",
    "S01divyav_u:140.006_2": "sā catūratnamayaiḥ puṣpairavakīrya baddhakā svāmine pradīyate/",
    "S01divyav_u:140.008_0": "sā ca bhartāramādāya svagṛhaṃ gacchati/",
    "S01divyav_u:140.008_1": "sa ca śreṣṭhidārakaścatūratnamayāni puṣpāṇi pratigṛhya yānamadhiruhya śvaśuragṛhamanuprasthitaḥ/",
    "S01divyav_u:140.009_0": "tasya gacchato 'bhimukhaṃ sarvābhibhūḥ samyaksambuddho janapadeṣu caryāṃ carannanupūrveṇābhyāgataḥ/",
    "S01divyav_u:140.010_0": "taṃ dṛṣṭvā dvātriṃśallakṣaṇālaṃkṛtamasecanakadarśanamatīva prasāda utpannaḥ/",
    "S01divyav_u:140.011_0": "yato 'sau prasādīkṛtacetā yānādavatīrya taṃ bhagavantaṃ taiścatūratnamayaiḥ puṣpairavakiriti/",
    "S01divyav_u:140.012_0": "tāni sarvābhibhuvā samyaksambuddhenādhiṣṭhitāni tathā yathā śakaṭacakramātrāṇyabhinirvṛttāni/",
    "S01divyav_u:140.013_0": "tāni vitānaṃ baddhvā gacchato 'nugacchanti, tiṣṭhatastiṣṭhanti/",
    "S01divyav_u:140.013_1": "sa prasādajāto gāthāṃ bhāṣate--",
    "S01divyav_u:140.015_0": "anena dānena mahadgatena buddho bhaveyaṃ sugataḥ svayambhūḥ/",
    "S01divyav_u:140.017_0": "tīrṇaśca tārayeyaṃ mahājanaughān atāritā ye pūrvakairjinendraiḥ//8//",
    "S01divyav_u:140.019_0": "sarvābhibhūrme bhagavān maharṣiravakīrṇaḥ puṣpaiḥ sumanoramaiśca/",
    "S01divyav_u:140.021_0": "praṇidhiśca me tatra kṛtā udārā ākāṅkṣatā vā idamagrabodhim//9//",
    "S01divyav_u:140.023_0": "tasyaiva karmaṇo vipākato me prāpta hi me bodhiḥ śivā anuttarā/",
    "S01divyav_u:140.025_0": "vṛṣṭaṃ ca saptāhahiraṇyavarṣaṃ mūrdhātasya rājño mahābalasya//10//",
    "S01divyav_u:140.027_0": "tasyaiva karmaṇo vipākato me nagaramapi sauvarṇakāñcanaṃ babhūva mahāsudarśanasya ramaṇīyā kuśāvatī nāma purī babhūva/",
    "S01divyav_u:140.029_0_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--kīdṛśaṃ",
    "S01divyav_u:140.029_0_1": "bhadanta rājñā mūrdhātena karma kṛtam yasya karmaṇo vipākena caturṣu dvīpeṣu rājyaiśvaryādhipatyaṃ",
    "S01divyav_u:140.029_0_2": "kāritam,",
    "S01divyav_u:140.029_1": "devāṃstrāyastriṃśānadhirūḍhah? bhagavānāha--",
    "S01divyav_u:141.001_0": "[141]bhūtapūrvaṃ bhikṣavo 'tīte 'dhvani vipaśyī nāma tathāgato 'rhan samyaksambuddho loke utpannaḥ/",
    "S01divyav_u:141.002_0": "atha sa vipaśyī samyaksabuddho janapadeṣu caryāṃ caramāṇo 'nupūrveṇa bandhumatīṃ rājadhānīmanuprāptaḥ/",
    "S01divyav_u:141.003_0": "atha vipaśyī samyaksambuddhaḥ pūrvāhṇe nivāsya pātracīvaramādāya bandhumatīṃ piṇḍāya prāviśāt/",
    "S01divyav_u:141.004_0": "tatrānyataraścautkariko nāma vaṇik/",
    "S01divyav_u:141.004_1": "bhagavantaṃ vipaśyinamasecanakadarśanarūpaṃ dṛṣṭvā adhikaḥ prasāda utpannaḥ/",
    "S01divyav_u:141.005_0": "prasādajātena tasya mudgānāṃ muṣṭiṃ gṛhītvā pātre prakṣiptā/",
    "S01divyav_u:141.006_0": "tato mudgāścatvāraḥ pātre patitāḥ, ekaḥ kaṇṭakamāhatya bhūmau patitaḥ/",
    "S01divyav_u:141.006_1": "avaśiṣṭaṃ naivaṃ saṃprāptaṃ pātram, asamprāptā eva bhūmau patitāḥ/",
    "S01divyav_u:141.007_0": "tato vaṇik prasādajātaḥ praṇidhiṃ karoti--",
    "S01divyav_u:141.009_0": "anena dānena mahadgatena buddho bhaveyaṃ sugataḥ svayambhūḥ/",
    "S01divyav_u:141.011_0": "tīrṇaśca tārayeyaṃ mahājanaughān na tāritā ye pūrvakairjinendraiḥ//11/",
    "S01divyav_u:141.013_0": "bhagavānāha--yo 'sau otkariko vaṇik, ahameva tena kālena tena samayena/",
    "S01divyav_u:141.013_1": "yanmayā vipaśyinaḥ samyaksambuddhasya prasādajātena mudgānāṃ muṣṭiḥ pātre pakṣiptā,",
    "S01divyav_u:141.013_2": "tasmāccatvāro mudgāḥ pātre patitā avaśiṣṭā bhūmau patitāḥ,",
    "S01divyav_u:141.013_3": "tasya karmaṇo vipākena caturṣu dvīpeṣu rājyaiśvaryādhipatyaṃ kāritam/",
    "S01divyav_u:141.016_0": "yaścāsau mudgaḥ pātrakaṇṭakamāhatya bhūmau patitaḥ,",
    "S01divyav_u:141.016_1": "tasya karmaṇo vipākena trāyastriṃśān devānadhirūḍaḥ/",
    "S01divyav_u:141.017_0": "sacedbhikṣavaḥ sa mudgaḥ pātre patito 'bhaviṣyanna bhūmau,",
    "S01divyav_u:141.017_1": "sthāanametadvidyate yaddeveṣu ca manuṣyeṣu ca rājyaiśvaryādhipatyaṃ kāritamabhaviṣyat/",
    "S01divyav_u:141.018_0": "yo 'sau otkariko vaṇik tena kālena tena samayena, sa eṣa rājā mūrdhātaḥ/",
    "S01divyav_u:141.019_0": "yo mūrdhāto rājā, ahameva sa tena kālena tena samayena/",
    "S01divyav_u:141.020_0": "yasmādevaṃ buddhe bhagavati mahākāruṇike kārāḥ kṛtā atyarthaṃ mahāphalā bhavanti mahānuśaṃśā mahādyutayo mahāvaistārikā iti,",
    "S01divyav_u:141.021_0": "kiṃ karaṇīyam? buddhe dharme saṃghe kārāḥ karaṇīyāḥ samyakpraṇidhānāni ca karaṇīyānīti//",
    "S01divyav_u:141.023_0": "idamavocadbhagavān/",
    "S01divyav_u:141.023_1": "āttamanasaste bhikṣavo bhagavato bhāṣitamabhyanandan//",
    "S01divyav_u:141.024_0": "iti śrīdivyāvadāne māndhātāvadānaṃ saptadaśamam//",
    "S01divyav_u:191_0": "********** Avadāna 18 **********",
    "S01divyav_u:142.001_0": "div18 dharmarucyavadānam/",
    "S01divyav_u:142.003_0": "evaṃ mayā śrutam/",
    "S01divyav_u:142.003_1": "ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme/",
    "S01divyav_u:142.004_0": "tena khalu samayena pañcamātrāṇi vaṇikśatāni bhāṇḍaṃ samudānīya anupūrveṇa grāmanigamapallīpattanarājadhānīṣu cañcūryamāṇāni mahāsamudrataṭamanuprāptāni/",
    "S01divyav_u:142.005_0": "tair nipuṇataḥ sāmudram yānapātraṃ pratipāditam/",
    "S01divyav_u:142.006_0": "yato vaṇijastaṃ mahāsamudraṃ dṛṣṭvā saṃbhinnamanaso na prasahante samavataritum/",
    "S01divyav_u:142.007_0": "paścāttervaṇigbhiḥ karṇadhāra uktah--uddhoṣaya naḥ puruṣo mahāsamudrasya bhūtaṃ varṇam/",
    "S01divyav_u:142.008_0": "yato varṇadhāra uddhoṣayituṃ pravṛttah--śṛṇvantu bhavanto jambudvīpakā manuṣyāḥ,",
    "S01divyav_u:142.008_1": "santyasmin mahāsamudre evaṃvidhāni ratnāni,",
    "S01divyav_u:142.008_2": "tadyathā--maṇayo muktā vaiḍūryaśaṅkhaśilā pravālo rajataṃ jātarūpamaśmagarbho musāragalvo lohitikā dakṣiṇāvartāḥ/",
    "S01divyav_u:142.010_0": "ya icchati evamrūpai ratnairātmānaṃ samyaksukhena prīṇayituṃ mātāpitarau putradāraṃ dāsīdāsakarmakarapauruṣeyaṃ mitrāmātyajñātisālohitam,",
    "S01divyav_u:142.010_1": "kālena ca kālaṃ dakṣiṇīyebhyaḥ śramaṇabrāhmaṇebhyo dakṣiṇāṃ pratiṣṭhāpayitumūrdhvagāminīṃ saubhāgyakarīṃ sukhavipākāmāyatyāṃ svargasaṃvartanīm,",
    "S01divyav_u:142.010_2": "so 'smin mahāsamudre avataratu dhanahetoḥ/",
    "S01divyav_u:142.014_0": "evamukte ca punaḥ sarva eva sattvāḥ saṃpattikāmā vipattipratikūlāstaṃ śrutvā tasmin mahāsamudre vyavasitāḥ samavataritum/",
    "S01divyav_u:142.015_0": "yatastadvahanamatiprabhūtairmanuṣyairatibhāreṇa ca ākrāntatvāt tatraivāvasīdati/",
    "S01divyav_u:142.016_0": "tataḥ karṇadhāreṇoktam--asahyaṃ vahanam/",
    "S01divyav_u:142.016_1": "yato vaṇijaḥ kathayanti--kasyedānīṃ vakṣyāmo vahanāt pratyavatarasveti/",
    "S01divyav_u:142.017_0": "tairvaṇigbhiḥ karṇadhārasyoktam--mahāsamudrasya bhūtaṃ varṇamudghoṣayata/",
    "S01divyav_u:142.018_0": "tataḥ sa udghoṣayituṃ pravṛttah--śṛṇvantu bhavanto jambudvīpakā manuṣyāḥ,",
    "S01divyav_u:142.018_1": "santyasmin mahāsamudre imāni evamrūpāṇi mahānti mahābhayāni,",
    "S01divyav_u:142.018_2": "tadyathā timibhayaṃ timiṃgilabhayamūrmibhayaṃ kūrmabhayaṃ sthale utsīdanabhayaṃ jale saṃsīdanabhayamantarjalagatānāṃ parvatānāmāghaṭṭanabhayaṃ kālikāvātabhayam/",
    "S01divyav_u:142.021_0": "caurā api āgacchanti nīlavāsaso dhanahāriṇaḥ/",
    "S01divyav_u:142.021_1": "yena cātmano jīvitaparityāgo vyavāsthito mātāpitarau putradāraṃ dāsīdāsakarmakarapauruṣeyaṃ mitrāmātyajñātisālohitaṃ citraṃ ca jambudvīpaṃ parityaktum,",
    "S01divyav_u:142.023_0": "alpāḥ śūrā bahavaḥ kātarāḥ/",
    "S01divyav_u:142.023_1": "taṃ śrutvā tathodghuṣya tu tasmādyānapātrādavatīrṇā bahavaḥ, kecidavaśiṣṭāḥ/",
    "S01divyav_u:142.024_0": "tatastairvaṇigbhirvahanasyaikaṃ varatraṃ chinnam/",
    "S01divyav_u:142.025_0": "paścād dvau trayo yāvadanupūrveṇa sarve varatrāśchinnāḥ/",
    "S01divyav_u:142.025_1": "tāsu cchinnāsu tadvahanaṃ mahākarṇadhārasampreritaṃ gagane mahāvātasamprerito megha iva balavadvāyusampreritaṃ kṣiprameva saṃprasthitam/",
    "S01divyav_u:142.027_0": "yāvadratnadvīpamanuprāptaḥ/",
    "S01divyav_u:142.027_1": "sa taṃ pradeśamanuprāptānāṃ karṇadhāraḥ kathayati--santyasmin ratnadvīpe kācamaṇayo ratnasadṛśāḥ,",
    "S01divyav_u:142.027_2": "te bhavadbhirupaparīkṣyopaparīkṣya gṛhītavyāḥ/",
    "S01divyav_u:142.028_0": "mā vaḥ paścājjambudvīpagatānāṃ tāpyaṃ bhaviṣyati/",
    "S01divyav_u:142.029_0": "tatraiva ca kroñcakumārikā nāma striyo bhavanti/",
    "S01divyav_u:142.029_1": "tāḥ puruṣaṃ labdhvā tathopalāṃstāḍayanti, yathā atraivānayena vyasanamāpadyate/",
    "S01divyav_u:142.030_0": "atraiva ca madanīyāni phalāni bhavanti/",
    "S01divyav_u:142.031_0": "tāni yo bhakṣayati, sa sapta rātriṃdivasān suptastiṣṭhati/",
    "S01divyav_u:142.031_1": "asminneva ca ratnadvīpe saptāhāt pareṇa amanuṣyā na sahante,",
    "S01divyav_u:142.031_2": "tāvadvidhān viparītān vāyūnutpādayanti yairvahanamapahriyate yathāpi tadakṛtakāryāṇām/",
    "S01divyav_u:142.033_0": "tāni bhavadbhirlabdhāni na bhakṣayitavyāni/",
    "S01divyav_u:143.001_0": "[143]tacchrutvā vaṇijo 'vahitamanaso 'pramādenāvasthitāḥ/",
    "S01divyav_u:143.001_1": "prāpya ca taṃ ratnadvīpaṃ prayatnamāsthāya ratnānveṣaṇaṃ kṛtvā anupūrveṇopaparīkṣya ratnānāṃ tadvahanaṃ pūritaṃ tadyathā yavānāṃ vā yavasasyānāṃ vā mudgānāṃ vā bhāṣāṇāṃ vā/",
    "S01divyav_u:143.003_0": "vahanaṃ pūryitvā te 'nukūlaṃ jambudvīpābhimukhena vāyunā saṃprasthitāḥ/",
    "S01divyav_u:143.004_0": "mahāsamudre ca tribhiḥ skandhaiḥ prāṇinaḥ saṃmiśritāḥ/",
    "S01divyav_u:143.004_1": "prathame yojanaśatikā ātmabhāvāḥ, dvistriyojanaśatikā ātmabhāvaḥ/",
    "S01divyav_u:143.005_0": "dvitīye skandhe 'ṣṭayojanaśatikā ātmabhāvā navadaśayāvaccaturdaśayojanaśatikā ātmabhāvāḥ/",
    "S01divyav_u:143.006_0": "tṛtīye skandhe pañcadaśayojanaśatikā ātmabhāvāḥ, ṣoḍaśayojanaśatikā yāvadekaviṃśatikā ātmabhāvāḥ/",
    "S01divyav_u:143.007_0": "tatra ca mahāsamudre tā matsyajātayaḥ parasparānyonyabhakṣaṇaparāḥ/",
    "S01divyav_u:143.008_0": "ye prathamāyāṃ bhūmau avasthitāḥ, te dvitīyabhūmisthairbhakṣyante/",
    "S01divyav_u:143.008_1": "ye dvitīyabhūmisthāḥ, te tṛtīyabhūmisthairbhakṣyante/",
    "S01divyav_u:143.009_0": "tatra timiṃgilo nāma matsyāstṛtīyādudakaskandadhādabhyudgamya uparimandakaskandhamādāya carati/",
    "S01divyav_u:143.010_0": "sa yasyāṃ velāyāṃ mukhamāvṛṇoti,",
    "S01divyav_u:143.010_1": "tasyāṃ velāyāṃ mahāsamudrāt pānīyaṃ mahatā vegenākṣiptaṃ mukhadvāram yato dhāvati/",
    "S01divyav_u:143.011_0": "tenaivodakaskandhenākṣiptā matsyakacchapavallabhakaśuśumāramakarādyā matsyajātayo mukhadvāreṇodare patanti/",
    "S01divyav_u:143.012_0": "tasyaivaṃ carata ātmabhāvācchira evaṃ lakṣyate dūrata eva, tadyathā--parvato nabhaḥpramāṇaḥ/",
    "S01divyav_u:143.013_0": "akṣīṇi cāsya durata eva saṃlakṣyante nabhasīvādityau/",
    "S01divyav_u:143.014_0": "yatastairvaṇigbhirdūrata evopadhāritam/",
    "S01divyav_u:143.014_1": "tanmahārṇavarūpamupadhārya cintayituṃ pravṛttāh--kimetadbhavanta ādityadvayasyodayanam? teṣāmevaṃ cintayatāṃ tadvahanaṃ tasya mukhadvāram yato vegenopahartumārabdham/",
    "S01divyav_u:143.016_0": "teṣāṃ vahanaṃ vegenāpahriyamāṇaṃ dṛṣṭvā ādotuadvayotpādanaṃ ca saṃlakṣya saṃvega utpannah--kiṃ bhavanto yat tacchrūyate saptādityāḥ kalpasaṃvartanyāṃ samudāgamiṣyantīti,",
    "S01divyav_u:143.018_0": "yataḥ karṇadhāreṇa teṣāṃ vimarśajātānāmuktam--yat tadbhavantaḥ śrūyate timitimiṃgila iti,",
    "S01divyav_u:143.019_0": "tat paśyantu bhavantaḥ/",
    "S01divyav_u:143.020_0": "pānīyādabhyudgataparvatavadālokyate etattasya śiraḥ/",
    "S01divyav_u:143.020_1": "paśyatha caiṣā tasya parā dantamālā/",
    "S01divyav_u:143.022_0": "paśyatha etau dūrata eva sūryavadavalokyete etau akṣitārakau/",
    "S01divyav_u:143.022_1": "punasasau karṇadhāro vaṇijāṃ kathayati--śṛṇvantu bhavantaḥ,",
    "S01divyav_u:143.022_2": "nāsmākamidānīṃ jīvitopāyaḥ kaścidyena vayamasmādbhayāt mucyema/",
    "S01divyav_u:143.024_0": "sarvoṣāmevāsmākaṃ maraṇaṃ pratyupasthitam/",
    "S01divyav_u:143.024_1": "tadidānīṃ bhavadbhiḥ kiṃ karaṇīyam? yasya vo yasmin deve bhaktiḥ sa tamāyācatu/",
    "S01divyav_u:143.025_0": "yadi tenāpi tāvadāyācanena kāciddevatā asmākamasmānmahābhayādvimoṣkaṇaṃ kuryāt/",
    "S01divyav_u:143.026_0": "na cānyo 'sti kaścidupāyo jīvitasya/",
    "S01divyav_u:143.027_0": "yatastairvaṇigbhirmaraṇabhayabhītaiḥ śivavaruṇakuberamahendropendrādayo devā jīvitaparitrāṇārthamāyācitumārabdhāḥ/",
    "S01divyav_u:143.028_0": "naiva ca teṣāmāyācatāṃ tasmānmaraṇabhayāt jīvitaparitrāṇaviśeṣaḥ kaścit/",
    "S01divyav_u:143.029_0": "tathaiva tadvahanaṃ salilavegāt bhikṣiptaṃ timiṃgilamukhadvāram yato 'pahriyate/",
    "S01divyav_u:143.029_1": "tatra copāsako 'bhirūḍhaḥ/",
    "S01divyav_u:143.030_0": "tenoktam--bhavantaḥ, nāsmākamasmānmaraṇabhayānmokṣaḥ kaścit/",
    "S01divyav_u:143.030_1": "sarvairevāsmābhirmartavyam/",
    "S01divyav_u:143.031_0": "kiṃ tu sarva evaikaraveṇa namo buddhāyeti vadāmaḥ/",
    "S01divyav_u:143.031_1": "sati maraṇe buddhāvalambanayā smṛtyā kālaṃ kariṣyāmaḥ/",
    "S01divyav_u:143.032_0": "sugatigamanaṃ bhaviṣyati/",
    "S01divyav_u:143.032_1": "yatastairvaṇigbhirekaraveṇa namo buddhāyeti [144]praṇāmaḥ kṛtaḥ sarvaireva/",
    "S01divyav_u:144.001_0": "bhagavatā ca jetavanasthena sa vādaḥ śruto divyena śrotreṇa viśuddhena atikrāntamānuṣeṇa/",
    "S01divyav_u:144.002_0": "śrutvā ca punarbhagavatā sa nādastathā adhiṣṭhito yathā tena timiṃgilena śrutam/",
    "S01divyav_u:144.003_0": "tasya taṃ namo buddhāyeti rāvaṃ śrutvā manaso 'marṣa utpanno viklavībhūtaśca--buddho bata loka utpannaḥ/",
    "S01divyav_u:144.004_0": "na mama pratirūpaṃ syāt yadahaṃ buddhasya bhagavato nāmodghoṣaṃ śrutvā āhāramāhareyam/",
    "S01divyav_u:144.005_0": "sa cintayituṃ pravṛttah--yadyahamidanīṃ sahasaiva mukhadvāraṃ pidhāsyāmi,",
    "S01divyav_u:144.005_1": "salilavegapratyāhatasya vahanasya vināśo bhaviṣyati,",
    "S01divyav_u:144.005_2": "eteṣāṃ cānekānāṃ jīvitavināśaḥ/",
    "S01divyav_u:144.006_0": "yannvahaṃ mṛdunopakrameṇa svairaṃ svairaṃ mukhadvāraṃ saṃpidadhyām/",
    "S01divyav_u:144.007_0": "tatastena timiṃgilenātmīyaṃ mukhadvāraṃ mṛdunopakrameṇa svairaṃ svairaṃ pihitam/",
    "S01divyav_u:144.008_0": "paścāt tadvahanaṃ tasmānmahāgrāhamukhādvinirmuktamanuguṇaṃ vāyumāsādya tīramanuprāptam/",
    "S01divyav_u:144.009_0": "atha te vaṇijastīramāsādya tadbhāṇḍaṃ śakaṭoṣṭragogardabhādibhiḥ purayitvā anupūrveṇa grāmanigamapallīpattanādiṣu cañcūryamāṇāḥ śrāvastīmanuprāptāḥ/",
    "S01divyav_u:144.010_0": "te tatra gatvā saṃlakṣayanti--dharmataiṣā yasya nāṃnā vahanaṃ saṃsiddhayānapātramāgacchati,",
    "S01divyav_u:144.010_1": "tasyaiva tāni ratnāni gamyāni bhavanti/",
    "S01divyav_u:144.012_0": "yannu vayametāni ratnāni buddhasya bhagavato dadyāmaḥ/",
    "S01divyav_u:144.012_1": "te tāni ratnāni saṃgṛhya bhagavataḥ sakāśamupagatāḥ/",
    "S01divyav_u:144.013_0": "anupūrveṇa bhagavataḥ pādau śirasā vanditvā bhagavataḥ kathayanti--bhagavan,",
    "S01divyav_u:144.013_1_0": "asmākaṃ samudre yānapātreṇāvatīrṇānāṃ timiṃgilagrāheṇa tasmin yānapāre 'pahriyamāṇe",
    "S01divyav_u:144.013_1_1": "jīvitavināśe pratyupasthite bhagavataḥ smaraṇaparāyaṇānāṃ nāmagrahaṇaṃ tasmāt mahāgrāhamukhādvinirmuktam,",
    "S01divyav_u:144.013_2": "tato vayaṃ bhagavan saṃsiddhayānapārāḥ kṣemasvastinā ihāgatāḥ/",
    "S01divyav_u:144.016_0": "dharmatā caiṣā yasya nāṃnā vahanaṃ saṃsiddhayānapātrā āgacchanti, tasya tadgamyaṃ bhavati/",
    "S01divyav_u:144.017_0": "tadvayaṃ bhagavato nāmagrahaṇena maraṇabhayādūttīrṇāḥ/",
    "S01divyav_u:144.018_0": "tadasmākametāni ratnāni bhagavān gṛhṇātu/",
    "S01divyav_u:144.018_1": "bhagavānāha--yena mayendrāya(?) balabodhyaṅgaratnānyadhigatāni,",
    "S01divyav_u:144.018_2": "kiṃ tathāgatasya bhūyaḥ prākṛtaratnaiḥ karaṇīyam? yadi cecchata asmacchāsane vatsāḥ pravrajitum,",
    "S01divyav_u:144.020_0": "yataste saṃlakṣayanti vaṇijah--yadasmākaṃ kiṃcit jīvitam, tatsarvaṃ buddhasya bhagavatastejasā/",
    "S01divyav_u:144.021_0": "yadvayametāni ratnāni tyaktvā bhagavato 'ntike pravrajema iti/",
    "S01divyav_u:144.022_0": "paścāt te tāni ratnāni mātāpitṛbhyaḥ putradāradāsīdāsakarmakaramitrāmātyajñātisālohitebhyo yathānyāyataḥ saṃvibhajya pravrajitāḥ/",
    "S01divyav_u:144.023_0": "pravrajya tairyujyadbhirghaṭadbhirvyāyacchadbhiryāvadarhattvaṃ sākṣātkṛtam//",
    "S01divyav_u:144.024_0": "yato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--kīdṛśāni karmāṇi bhagavan,",
    "S01divyav_u:144.024_1": "ebhirvaṇigbhiḥ kṛtānyupacitāni,",
    "S01divyav_u:144.024_2": "yeṣāṃ karmaṇāṃ vipākena bhagavānārāgito na virāgitah? bhagavānāha--",
    "S01divyav_u:144.027_0": "bhūtapūrvaṃ bhikṣavaḥ kāśyapaḥ samyaksambuddho loka utpanno 'bhūt/",
    "S01divyav_u:144.027_1": "tasya ca śāsane eta eva ca pravrajitā abhūvan/",
    "S01divyav_u:144.028_0": "tatra pravrajya ca na kaścit tadrūpo guṇagaṇo 'dhigato nānyatra sabrahmacāriṇāmuddiṣṭamadhītaṃ svādhyāyitaṃ ca/",
    "S01divyav_u:144.029_0": "maraṇakālasamaye praṇidhānaṃ kṛtavantah--yadasmābhiḥ kāśyapaṃ samyaksambuddhamāsādyoddiṣṭamadhītaṃ svādhyāyitaṃ ca,",
    "S01divyav_u:144.029_1": "na kaścit guṇagaṇo 'dhigato 'sti,",
    "S01divyav_u:144.029_2": "asya karmaṇo vipākena vayam yo 'sau anāgato 'dhvani kāśyapena samyaksambuddhena śākyamuninarmā samyaksambuddho vyākṛtaḥ,",
    "S01divyav_u:144.029_3": "taṃ vayamārāgayemo na virāgayemaḥ/",
    "S01divyav_u:145.001_0": "[145]bhagavānāha--kiṃ manyadhve bhikṣavo yāni tāni pañcabhikṣuśatānyatīte 'dhvanyāsan kāśyapasya samyaksambuddhasya śāsane pravrajitāni,",
    "S01divyav_u:145.001_1": "etāvantyetāni pañcabhikṣuśatāni/",
    "S01divyav_u:145.002_0": "tadā caiṣāmindriyāṇi paripācitāni, etarhi arhattvaṃ sākṣātkṛtam/",
    "S01divyav_u:145.003_0": "yaścāsau mahāsamudre timistimiṃgilo nāma matsyo buddhaśabdaṃ śrutvā anāhāratāyāṃ vyavasthitaḥ,",
    "S01divyav_u:145.003_1": "sa svabhāvenaiva tīkṣṇāgnitayā kṣudduḥkhasyāsahatvāccyutaḥ kālagataḥ/",
    "S01divyav_u:145.005_0": "tena śrāvastyāṃ ṣaṭkarmanirate brāhmaṇakule pratisaṃghirgṛhītaḥ/",
    "S01divyav_u:145.006_0": "tasya taccharīraṃ kalevaraṃ mahāsamudre utplutam/",
    "S01divyav_u:145.006_1": "nāgaiśca tasya svabhavanasamīpasthasya gandhamasahadbhiranyato vikṣiptam/",
    "S01divyav_u:145.007_0": "yatra ca vikṣiptaṃ tatrāpi samīpe nāgasyaiva bhavanam/",
    "S01divyav_u:145.008_0": "tenāpi gandhamasahatā anyataḥ kṣiptam/",
    "S01divyav_u:145.008_1": "evaṃ kṣiptena pāramparyeṇa tat kalevaraṃ mahāsamudrataṭaṃ samudānītam/",
    "S01divyav_u:145.009_0": "yato 'nantaraṃ smudravelayotsārya sthale prakṣiptam/",
    "S01divyav_u:145.009_1": "taccānekaiḥ kākagṛdhraśvaśṛgālaśvāpadādyaiḥ pakṣibhistatsamucchritaiśca kṛmibhirbhakṣyamāṇamasthikaraṅkajīrṇamāsaṃ śvetaṃ śvetaṃ vyavasthitam/",
    "S01divyav_u:145.011_0": "asyāṃ ca śrāvastyāṃ tasya brāhmaṇasya yadā patnī antarvartinī saṃvṛttā,",
    "S01divyav_u:145.011_1": "tadeva tasyā garbhotpādādatīva kṣudduḥkhena pīḍyamānayā gṛhasvāmyabhihitah--āryaputra,",
    "S01divyav_u:145.013_0": "tasyā evaṃ vadantyā gṛhasvāminoktam--bhadre, yadasmadgṛhe 'nnapānaṃ tatsarvamabhyavaharasva/",
    "S01divyav_u:145.014_0": "tayā abhyavahartumārabdham/",
    "S01divyav_u:145.014_1": "sā ca tadannapānaṃ sarvamabhyavahṛtya naiva tṛptimupayāti/",
    "S01divyav_u:145.015_0": "punarapi gṛhasvāmin vijñāpayati--āryaputra, naiva tṛptimupagacchāmi/",
    "S01divyav_u:145.015_1": "yatastena tiraḥprātiveśyasuhṛtsvajanādibhyo 'ntikadannapānamanviṣya tasyā anupradattam/",
    "S01divyav_u:145.016_0": "sā tamapyavahṛtya naiva tṛptiṃ gacchati/",
    "S01divyav_u:145.017_0": "bhūyo gṛhasvāminaḥ kathayati--āryaputra, naiva tṛptimupagacchāmi/",
    "S01divyav_u:145.017_1": "yato 'sau brāhmaṇaḥ saṃvignamanāḥ khedamāpannaḥ/",
    "S01divyav_u:145.018_0_0": "kimetadbhavantaḥ syāt--asyāḥ sattvamudare utpannam yasyotpādānnaiva tṛptimupayāti?",
    "S01divyav_u:145.018_0_1": "yataḥ sa brāhmaṇo naimittakānāṃ darśayitvā saṃśayanirṇayanārthaṃ vaidyādīn bhūtatantravidaśca--paśyantu",
    "S01divyav_u:145.018_0_2": "bhavantaḥ,",
    "S01divyav_u:145.018_1": "iyaṃ brāhmaṇī kiṃ mahatā rogeṇābhibhūtā syādatha bhūtagrahāviṣṭā syādanyadvā syādrūpaṃ maraṇaliṅgamanenopasaṃkrameṇa pratyupasthitā syāt/",
    "S01divyav_u:145.021_0": "taiḥ śrutvā tathāvidha upakramaḥ kṛtaḥ/",
    "S01divyav_u:145.022_0": "tasyā brāhmaṇyāste indriyāṇāmanyathātvamupalakṣayanti/",
    "S01divyav_u:145.022_1": "yadā asyā indriyāṇāmanyathātvaṃ nopalakṣayanti,",
    "S01divyav_u:145.022_2_0": "tadā tairvaidyanaimittakabhūtatantravidbhiścikitsakaiḥ sā brāhmaṇīparyanuyuktā--kasmāt",
    "S01divyav_u:145.022_2_1": "kālādārabhya tavaivaṃvidhā dīptāgnitā samutpannā? tayā abhihitam--garbhalambhasamakālameva",
    "S01divyav_u:145.022_2_2": "sa evaṃvidha upakramaḥ kṛtaḥ/",
    "S01divyav_u:145.025_0": "yato naimittakavaidyacikitsakairabhihitam--nāsyāḥ kaścidanyastadrūpo rogo nāpi bhūtagrahāveśo bādhākara utpannaḥ/",
    "S01divyav_u:145.027_0": "asyaivaiṣā garbhasyānubhāvenaivaṃvidhā dīptāgnitā/",
    "S01divyav_u:145.027_1": "yato 'sau brāhmaṇa upalabdhavṛttāntaḥ svasthībhūtaḥ/",
    "S01divyav_u:145.028_0": "sāpi brāhmaṇī naiva kadācidannapānasya tṛptā/",
    "S01divyav_u:145.028_1": "anupūrveṇa samakālameva putro jātaḥ/",
    "S01divyav_u:145.029_0": "tasya dārakasya jātamātrasya sā brāhmaṇī vinītakṣudduḥkhā saṃvṛttā/",
    "S01divyav_u:145.029_1": "sa dārako jātamātra eva atyarthaṃ bubhukṣayopapīḍyate/",
    "S01divyav_u:145.030_0": "tasya bubhukṣayā pīḍyamānasya mātā stanaṃ dātuṃ pravṛttā/",
    "S01divyav_u:145.031_0": "sa ca dārakaḥ stanaṃ pītvāpi sarvaṃ naiva tṛptimupayāti/",
    "S01divyav_u:145.031_1": "paścāt tena brāhmaṇena tayā ca brāhmaṇyā tiraskṛtaprātiveśyasvajanayuvatyaścābhyarthya stanaṃ tasya dārakasya dāpayituṃ pravṛttāḥ/",
    "S01divyav_u:146.001_0": "[146]sa ca dārakaḥ sarvāsāmapi stanaṃ pītvā naiva tṛptimabhyupagacchate/",
    "S01divyav_u:146.001_1": "paścāt tena brāhmaṇena tayārthe chagalikā kṛtvā/",
    "S01divyav_u:146.002_0": "sa dārakastasyā api cchagalikāyāḥ kṣīraṃ pītvā janikāyāśca stanaṃ naiva tṛpyate/",
    "S01divyav_u:146.003_0": "tatra kālena kālaṃ bhikṣavo bhikṣuṇyaśca piṇḍapātaṃ praviṣya parikathāṃ kurvanti/",
    "S01divyav_u:146.004_0": "sa dārakastāṃ parikathāṃ śrutvā tasyāṃ velāyāṃ na roditi,",
    "S01divyav_u:146.004_1": "avahitaśrotrastūṣṇībhūtvā tāṃ dharmaśravaṇakathāṃ śṛṇoti/",
    "S01divyav_u:146.005_0": "pratyavāsṛteṣu bhikṣubhikṣuṇīṣu ca punaḥ pipāsāduḥkhaṃ pratisaṃvedayamāno rohituṃ pravṛttaḥ/",
    "S01divyav_u:146.006_0": "taiḥ saṃlakṣitam--dharme vatsāya ruciriti/",
    "S01divyav_u:146.006_1": "tasya dharmarucīti nāma pratiṣṭhāpitam/",
    "S01divyav_u:146.007_0": "sa ca dārako 'nupūrveṇa māsārdharmāsādīnāmatyayādbhuñjāno naiva kadācidannapānasya tṛpyati/",
    "S01divyav_u:146.008_0": "yadā ca viśiṣṭe vasasi sthitaḥ, tadā tasya mātāpitṛbhyāṃ bhakṣabhājanaṃ dattam/",
    "S01divyav_u:146.009_0": "gaccha vatsa, idaṃ te bhaikṣabhājanam/",
    "S01divyav_u:146.009_1": "gṛhītvā śrāvastyāṃ bhikṣāṃ paryaṭitvā āhārakṛtyaṃ kuru/",
    "S01divyav_u:146.010_0": "yataḥ sa dārako bhaikṣabhājanaṃ gṛhītvā śrāvastyāṃ bhaikṣaṃ paryaṭati/",
    "S01divyav_u:146.010_1": "paryaṭanneva ca bhuktvā bhuktvā atṛpyamāna eva gṛhamāgacchati/",
    "S01divyav_u:146.011_0": "yato 'sau saṃlakṣayati--kiṃ mayā karma kṛtam yasya karmaṇo vipākena na kadācit vitṛpyamāna āhāramārāgayāmi? sa viṣaṇṇacetāścintayituṃ pravṛttah--kiṃ tāvadagnipraveśaṃ karomi,",
    "S01divyav_u:146.011_1": "uta jalapraveśamatha taṭaprapātaṃ karomi? sa evaṃ cintayā sthitaḥ/",
    "S01divyav_u:146.014_0": "upāsakenopalakṣitaḥ/",
    "S01divyav_u:146.014_1": "tasya tenoktam--kiṃ cintāpara evaṃ tiṣṭhasi? gaccha tvam/",
    "S01divyav_u:146.015_0": "mahāntaṃ buddhaśāsanaṃ maharddhikaṃ mahānubhāvam/",
    "S01divyav_u:146.015_1": "tatra pravraja/",
    "S01divyav_u:146.015_2": "tatra ca tvaṃ pravrajitaḥ kuśalānāṃ dharmāṇāṃ saṃcayaṃ kariṣyasi/",
    "S01divyav_u:146.016_0": "akuśalāśca te dharmā ye 'sminnapi janmani saṃcitā bhaviṣyanti, te tanvībhaviṣyanti/",
    "S01divyav_u:146.017_0": "yadi tāvadguṇagaṇānadhigamiṣyasi, paryatīkṛtaste saṃsāro bhaviṣyati/",
    "S01divyav_u:146.018_0": "atha sa mahātmā upāsakena codito jetavanaṃ gataḥ/",
    "S01divyav_u:146.018_1": "jetavanaṃ gatvā tatra bhikṣūn pāṭhasvādhyāyamanasikārodyuktān dṛṣṭvā atīva prasādajātaḥ/",
    "S01divyav_u:146.019_0": "bhikṣumupasaṃkramyaivaṃ vadati--arya, pravrajitumicchāmi/",
    "S01divyav_u:146.020_0": "yato bhikṣubhiruktah--mātāpitṛbhyāmanujñāto 'si? sa kathayati--nāhaṃ mātāpitṛbhyāmanujñātaḥ/",
    "S01divyav_u:146.021_0": "tairuktah--gaccha vatsa, mātāpitṛbhyāmanujñāṃ mārgasva/",
    "S01divyav_u:146.021_1": "yataḥ sa mātāpitṛbhyāṃ sakāśādanujñāṃ mārgituṃ pravṛttaḥ/",
    "S01divyav_u:146.022_0": "sa mātāpitṛbhyāmabhihitah--gaccha vatsa, yathābhipretaṃ kuru/",
    "S01divyav_u:146.023_0": "sa labdhānujño bhikṣusakāśaṃ gataḥ/",
    "S01divyav_u:146.023_1": "paścādbhikṣuṇā pravrājitaḥ/",
    "S01divyav_u:146.024_0": "tatra ca bhikṣūṇāṃ kadācit piṇḍapāto bhavati, kadācit nimantraṇaṃ bhavati/",
    "S01divyav_u:146.024_1": "sa ca yasmin divase piṇḍapāto bhavati,",
    "S01divyav_u:146.024_2": "tatropādhyāyenocyate--vatsa, kiṃ tṛpto 'si uta na? sa upādhyāyasya kathayati--nāsti tṛptiḥ/",
    "S01divyav_u:146.026_0": "yata upādhyāyenāsya saṃlakṣitah--taruṇavayasā pravrajito dīptāgnitayā na tṛptimupayāti/",
    "S01divyav_u:146.027_0": "sa ātmīyādapi piṇḍapatāt tasya saṃvibhāgaṃ prārabdhaḥ kartum/",
    "S01divyav_u:146.028_0": "punaśca pṛcchati--vatsa, kimidānīṃ tṛpto 'si? atha sa tamupādhyāyaṃ vadati--na tṛpto 'smi/",
    "S01divyav_u:146.029_0": "yata upādhyāyastaṃ śrutvā sapremān bhikṣūnanyāṃśca sārdhavihāriṇaḥ prārabdho vaktum/",
    "S01divyav_u:146.030_0": "yataḥ samānopādhyāyaiḥ samānācāryairanyaiśca sapremakairbhikṣubhirupasaṃhāra ārabdhaḥ kartum/",
    "S01divyav_u:146.031_0": "teṣāmantikāllabhamāno naiva tṛptimupayāti/",
    "S01divyav_u:146.031_1": "yadā ca nimantraṇaṃ bhavati, tadāpi te tathaiva tasyopasaṃhāraṃ kurvanti/",
    "S01divyav_u:146.032_0": "dānapatirapi viditvā yadyadadhikaṃ tattadasmai datvā āgacchati/",
    "S01divyav_u:147.001_0": "[147]atha pānakaṃ bhavati tadapi tathaiva yadadhikaṃ bhavati tattasyānupradīyate/",
    "S01divyav_u:147.001_1": "tasya ca yataḥ pravrajitasya na kadācidannapānena kukṣiḥ pūṇaḥ/",
    "S01divyav_u:147.002_0": "tena khalu samayena anyatamena gṛhapatinā buddhapramukho bhikṣusaṃgha upanimantritaḥ/",
    "S01divyav_u:147.003_0": "bhagavān bhikṣusaṃghena sārdhamantargṛhaṃ praviṣṭaḥ pūrvāhṇe nivāsya pātracīvaramādāya/",
    "S01divyav_u:147.004_0": "dharmarucirvihāre upadhivāriko vyavasthāpitaḥ//",
    "S01divyav_u:147.005_0": "tatra ca śrāvastyāmanyatamo gṛhapatiḥ prativasati/",
    "S01divyav_u:147.005_1": "tena caivamupalabdham yo 'saṃviditameva buddhapramukhaṃ bhikṣusaṃghaṃ bhojayati sa sahasaiva bhogairabhyudgacchati/",
    "S01divyav_u:147.006_0": "yatastena pañcamātrāṇāṃ bhikṣuśatānāmāhāraḥ samudānītaḥ/",
    "S01divyav_u:147.007_0": "sa tasyāhārasya śakaṭaṃ pūrayitvā praṇītapraṇītasya śucinaḥ sārdhaṃ sarvarūpairmitrasvajanasahāyo buddhapramukhaṃ bhikṣusaṃghaṃ bhojayiṣyāmīti vihāraṃ nirgataḥ/",
    "S01divyav_u:147.009_0": "sa paśyati tasmiñ jetavane bhikṣava eva na santi/",
    "S01divyav_u:147.009_1": "tena tatrānvāhiṇḍatā upadhivāriko dharmaruṣirdṛṣṭaḥ/",
    "S01divyav_u:147.010_0": "tasya tena gṛhapatinoktam--ārya,",
    "S01divyav_u:147.010_1": "kva gatā bhikṣavah? sa kathayati--antargṛhe upanimantritāḥ praviṣṭāḥ/",
    "S01divyav_u:147.011_0": "sa gṛhapatistacchutvā durmanā vyavasthitah--kaṣṭam, evamasmākaṃ viphalaḥ pariśramo jātaḥ/",
    "S01divyav_u:147.012_0": "saṃcintya ca tasya dharmaruceḥ kathayati--ārya, bhakṣa tvamapi tāvat/",
    "S01divyav_u:147.012_1": "sa kathayati--yadi te mahātman parityaktaṃ bhavati/",
    "S01divyav_u:147.013_0": "tatastena gṛhapatinā saṃlakṣayitvā yenāhāreṇaikasya bhikṣoḥ paryāptaṃ bhavati,",
    "S01divyav_u:147.013_1": "tāvadannapānaṃ śakaṭaṃ gṛhītvā taṃ dharmaruciṃ pariveṣayituṃ pravṛttaḥ/",
    "S01divyav_u:147.014_0": "tena dharmarucinā bhoktumārabdhaṃ tanniravaśiṣṭam/",
    "S01divyav_u:147.015_0": "naiva tṛptaḥ/",
    "S01divyav_u:147.015_1": "gṛhapatiḥ saṃlakSayati--nāyaṃ tṛptaḥ/",
    "S01divyav_u:147.016_0": "tena ucyate--ārya, punarbhokṣyase? sa kathayati--mahātman, yadi te parityaktam/",
    "S01divyav_u:147.016_1": "tatastena gṛhapatinā bhūyastasmāt śakaṭādyena bhikṣudvayasyāhāreṇa paryāptaṃ syāt,",
    "S01divyav_u:147.016_2": "tāvadannapānaṃ śakaṭaṃ gṛhītvā bhojayituṃ pravṛttaḥ/",
    "S01divyav_u:147.018_0": "yato dharmarucistadapi bhuktvā naiva tṛptaḥ/",
    "S01divyav_u:147.018_1": "gṛhaptinā bhūyaḥ saṃlakṣitam--nāyaṃ tṛptaḥ/",
    "S01divyav_u:147.019_0": "tenoktam--ārya, punarbhokṣyase? sa kathayati--mahātman, yadi te parityaktam/",
    "S01divyav_u:147.020_0": "yatastasmācchakaṭādannapānaṃ gṛhītvā trayāṇāṃ bhikṣūṇāṃ paryāptaṃ syāditi punarbhojayituṃ pravṛttaḥ/",
    "S01divyav_u:147.021_0": "sa dharmarucistadapi bhuktvā naiva tṛptaḥ/",
    "S01divyav_u:147.021_1": "pṛṣṭah--ārya, punarbhokṣyase? sa kathayati--yadi te parityaktam/",
    "S01divyav_u:147.022_0": "yataḥ sa gṛhapatistasmādannapānaṃ gṛhītvā yena caturṇāṃ bhikṣūṇāṃ paryāptaṃ syāditi punarbhojayituṃ pravṛttaḥ/",
    "S01divyav_u:147.023_0": "sa dharmarucistadapi bhuktvā naiva tṛptaḥ/",
    "S01divyav_u:147.023_1": "pṛṣṭah--ārya, punarbhokṣyase? bhūyaḥ sa kathayati--yadi te parityaktam/",
    "S01divyav_u:147.024_0": "yataḥ punastasmācchakaṭādyena pañcabhikṣūṇāmannapānaistṛptiḥ syāt,",
    "S01divyav_u:147.024_1": "tāvadgṛhītvā punarbhojayituṃ pravṛttaḥ/",
    "S01divyav_u:147.025_0": "tadapi cābhyavahṛtam/",
    "S01divyav_u:147.025_1": "naiva tṛptaḥ/",
    "S01divyav_u:147.026_0": "vistareṇa yāvaddaśānāṃ bhikṣūṇāmannapānena paryāptaṃ syāt, tāvad bhuktvā naiva tṛpyate/",
    "S01divyav_u:147.026_1": "yatastena saṃlakṣitam--nāyaṃ manuṣyo manuṣyavikāraḥ/",
    "S01divyav_u:147.027_0": "yataḥ śrūyate pañcabhir nīlavāsaso yakṣaśatairjetavanamaśūnyamiti teṣāṃ bhaviṣyatyeva anyatamaḥ/",
    "S01divyav_u:147.028_0": "iti saṃcintya garbharūpāṇi gṛhe 'nupraveśayituṃ pravṛttah--gacchatha yūyaṃ śīghraṃ gṛhameva,",
    "S01divyav_u:147.028_1": "ahamevaiko yadi jīvāmi mriye veti/",
    "S01divyav_u:147.029_0": "sa gṛhajanaṃ visarjya maraṇabhayabhītastasmāt śakaṭādannapānaṃ gṛhītvā pariveṣayitumārabdhaḥ/",
    "S01divyav_u:147.030_0": "sa ca svairaṃ bhuñjati/",
    "S01divyav_u:147.031_0": "gṛhapatinā uktam--ārya, tvaritatvaritaṃ pratīcchasva/",
    "S01divyav_u:147.031_1": "yatastena dharmarucinā kṣipraṃ pratigṛhītvā bhiktumārabdham/",
    "S01divyav_u:147.032_0_0": "sa gṛhapatistvaritatvaritaṃ pariveṣayitvā niravaśeṣatastadannapānaṃ śakaṭaṃ dattvā",
    "S01divyav_u:147.032_0_1": "[148]dakṣiṇādeśanāmapi bhayagṛhīto 'śrutvā tvaritatvaritaṃ vandāmyāryeti pṛṣṭhamanavalokayamāno",
    "S01divyav_u:147.032_0_2": "nagaraṃ prasthitaḥ/",
    "S01divyav_u:148.002_0": "tasmānnagarāt piṇḍapātanirhārako bhikṣu tasyaiva piṇḍapātaṃ gṛhītvā gataḥ/",
    "S01divyav_u:148.003_0": "tena tadapi bhuktam/",
    "S01divyav_u:148.003_1": "tasya dharmarucer na kadācidyato jātasya kuṣkiṃ pūrṇaḥ/",
    "S01divyav_u:148.003_2": "taddivasaṃ cāsya tenāhāreṇa tṛptirjātā/",
    "S01divyav_u:148.004_0": "tasya ca gṛhapater nagaraṃ praviśato 'bhimukhaṃ bhagavān bhikṣusaṃghaparivṛtaḥ saṃprāptaḥ/",
    "S01divyav_u:148.005_0": "sa gṛhapatirbhagavataḥ kathayati--bhagavan,",
    "S01divyav_u:148.005_1": "ahaṃ buddhapramukhaṃ bhikṣusaṃghamuddiśya pañcānāṃ bhikṣuśatānāṃ tṛptitaḥ śakaṭamannapānasya pūrayitvā jetavanaṃ gato buddhapramyukhaṃ bhikṣusaṃghaṃ bhojayiṣyāmīti/",
    "S01divyav_u:148.007_0": "na ca me tatra bhikṣavo labdhāḥ/",
    "S01divyav_u:148.007_1": "eko me bhikṣurdṛṣṭaḥ/",
    "S01divyav_u:148.007_2": "tena samākhyātaṃ buddhapramukhaṃ bhikṣusaṃghamantargṛham upanimantraṇaṃ praviṣṭam/",
    "S01divyav_u:148.008_0": "tasya mamaivaṃ cittamutpannam--eṣo 'pi tāvadeko bhuṅktāmiti/",
    "S01divyav_u:148.009_0": "yatastasya mamānupūrveṇa sarvaṃ tadannapānaṃ śakaṭaṃ dattam/",
    "S01divyav_u:148.009_1": "tena sarvaṃ nipuṇato 'bhyavahṛtam/",
    "S01divyav_u:148.010_0": "kiṃ bhagavan manuṣyo 'tha vā amanuṣyah? bhagavatābhihitam--gṛhapate, bhikṣuḥ sa dharmarucir nāṃnā/",
    "S01divyav_u:148.011_0": "prāmodyamutpādaya, adya sa tvadīyenānnapānnena tṛpto 'rhattvaṃ sākṣātkariṣyati//",
    "S01divyav_u:148.012_0": "atha bhagavāñ jetavanamabhyāgataḥ/",
    "S01divyav_u:148.012_1_0": "bhagavān saṃlakṣayati--ko 'sau dānapatirbhaviṣyati yo 'sau dharmaruceretāvatā āhāreṇa",
    "S01divyav_u:148.012_1_1": "pratidivasam yogodvahanaṃ kariṣyati? yato 'sya bhagavatā abhihitam--dṛṣṭastvayā dharmaruce",
    "S01divyav_u:148.012_1_2": "mahāsamudraḥ/",
    "S01divyav_u:148.014_0": "sa kathayati--no bhagavan/",
    "S01divyav_u:148.014_1": "yato bhagavānāha--gṛhāṇa madīyaṃ cīvarakarṇikam, paścāt te 'haṃ mahāsamudraṃ darśayāmi/",
    "S01divyav_u:148.015_0": "yato dharmarucinā bhagavataścīvarakarṇiko 'valambitaḥ,",
    "S01divyav_u:148.015_1": "paścādbhagavān vitatapakṣa iva haṃsarājaḥ sahacittotpādāt ṛddhyā dharmaruciṃ gṛhītvā samudrataṭamanuprāptaḥ/",
    "S01divyav_u:148.017_0": "yasmiṃścāsya sthāne timitimiṃgilabhūtasyāsthaśakalā tiṣṭhati, tatra nītvā sthāpitaḥ/",
    "S01divyav_u:148.018_0": "uktaṃ cāsya--gaccha vatsa, manasikāraṃ cintaya/",
    "S01divyav_u:148.018_1": "yato 'sau dhramarucistāṃ samīkṣitumārabdhaḥ/",
    "S01divyav_u:148.019_0": "kimetat kāṣṭhaṃ syādathāsthiśakalā, atha phalakinī syāt/",
    "S01divyav_u:148.020_0": "sa tasmād vyaktimalabhamānaḥ paryantamanveṣituṃ pravṛttaḥ/",
    "S01divyav_u:148.020_1": "vyaktiṃ copalabdham/",
    "S01divyav_u:148.020_2": "sa itaścāmutaśca tasyā anupārśvanaṃ tāṃ paryeṣamāṇaḥ śramamupagataḥ/",
    "S01divyav_u:148.021_0": "na cāsya paryantamāsādayati/",
    "S01divyav_u:148.022_0": "tasyaitadabhavat--nāhamasya vyaktiṃ jñāsyāmi kimetaditi, na ca paryantamāsādayiṣye/",
    "S01divyav_u:148.022_1": "gacchāmi, asminnarthe bhagavantameva pṛcchāmi/",
    "S01divyav_u:148.023_0": "yato 'sau bhagavato 'ntikaṃ gatvā bhagavantaṃ pṛcchati--kiṃ tadbhagavan? nāhaṃ tasya vyaktimupalabhāmi/",
    "S01divyav_u:148.024_0": "yato 'sya bhagavānāha--vatsa, asthiśakalaiṣā/",
    "S01divyav_u:148.025_0": "sa kathayati--bhagavan, evaṃvidho 'sau sattvo yasyedṛśī asthiśakalā? bhagavatoktam--tṛpyasva dharmaruce bhavebhyaḥ,",
    "S01divyav_u:148.026_0": "tavaiṣā asthiśakalā/",
    "S01divyav_u:148.026_1": "dharmarucistaṃ śrutvā bhagavadvaco vyākulitacetāḥ kathayati--mamaiṣedṛśī asthiśakalā? tasyoktam--eṣā dharmaruce tavāsthiśakalā/",
    "S01divyav_u:148.028_0": "tathāvidhamupaśrutya atīva saṃvignaḥ/",
    "S01divyav_u:148.028_1": "yato 'sya bhagavatā avavādo dattah--dharmaruce, idaṃ cedaṃ manasikuru/",
    "S01divyav_u:148.029_0": "ityuktvā bhagavān vitatapakṣa iva rājahaṃsa ṛddhyā jetavanamanuprāptaḥ/",
    "S01divyav_u:148.030_0": "atha dharmarucinā cintayatā manasikāramanutiṣṭhatā uṣmagatānyutpāditāni murdhānaḥ kṣāntayo laukikā agradharmā darśanamārgo bhāvanāmārgaḥ/",
    "S01divyav_u:148.031_0": "srotāpattiphalaṃ prāptam/",
    "S01divyav_u:148.032_0": "sakṛdāgamiphalamanāgamiphalamarhattvaṃ prāptam/",
    "S01divyav_u:148.032_1_0": "arhan saṃvṛttastraidhātukavītarāgaḥ samaloṣṭakāñcana [149]ākāśapāṇitalasamacitto",
    "S01divyav_u:148.032_1_1": "'nunayapratighaprahīṇo vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparānmukho",
    "S01divyav_u:148.032_1_2": "vāsīcandanakalpaḥ/",
    "S01divyav_u:149.002_0": "sendropendrāṇāṃ devānāṃ pūjyo mānyo 'bhivādyaśca saṃvṛttaḥ/",
    "S01divyav_u:149.003_0": "samanvāhartumātmanaḥ pūrvajātiṃ pravṛttah--kuto hyahaṃ cyutaḥ, kutropapanna iti/",
    "S01divyav_u:149.014_0": "yataḥ paśyati anekāni jātiśatāni narakatiryakpretacyutaścopapannaśca/",
    "S01divyav_u:149.014_1": "tasyaitadabhavat--yadahaṃ bhagavatā na samanvāhṛto 'bhaviṣyam,",
    "S01divyav_u:149.014_2": "anāgatāsvapi jātiṣu upasṛto 'bhaviṣyam/",
    "S01divyav_u:149.005_0": "yataḥ saṃlakṣayati--anāgatāpyātmano jātisaṃtatir nirantaramanuparataprabandhena narakapretopapattiḥ/",
    "S01divyav_u:149.006_0": "sa evaṃ saṃlakṣya duṣkarakārako bata me bhagavān/",
    "S01divyav_u:149.007_0": "yadi ca bhagavatā mamaivaikasyārthe 'nuttarā samyaksambodhiradhigatā syāt,",
    "S01divyav_u:149.007_1": "tanmahaddhi upakṛtaṃ syāt, prāgevānekeṣāṃ sattvasahasrāṇāmapāyagatigamanamapanayati/",
    "S01divyav_u:149.009_0": "tato 'sau dharmarucirṛddhyā jetavanamanuprāpto bhagavantaṃ darśanāya/",
    "S01divyav_u:149.009_1": "tena khalu samayena bhagavānanekaśatāyā bhikṣuparṣadaḥ purastānniṣaṇṇo 'bhūt/",
    "S01divyav_u:149.010_0": "dharmaṃ deśayati/",
    "S01divyav_u:149.010_1": "athāsau dharmaruciryena bhagavāṃstenopasaṃkrāntaḥ/",
    "S01divyav_u:149.011_0": "upasaṃkramya bhagavataḥ pādau śirasā vanditvā ekānte nyaṣīdat/",
    "S01divyav_u:149.012_0": "ekāntaniṣaṇṇo bhagavatā abhihitah--cirasya dharmaruce? dharmaricirāha--cirasya bhagavan/",
    "S01divyav_u:149.013_0": "bhagavānāha--sucirasya dharmaruce? dharmarucirāha--sucirasya bhagavan/",
    "S01divyav_u:149.013_1": "bhagavānāha--suciracirasya dhramaruce? dharmarucirasya bhagavan//",
    "S01divyav_u:149.015_0_0": "yato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--bhagavan",
    "S01divyav_u:149.015_0_1": "dharmarucirihaiva śrāvastyāṃ jāto 'sminneva jetavane pravrajito na kutaścidāgato",
    "S01divyav_u:149.015_0_2": "na kutracidgataḥ/",
    "S01divyav_u:149.017_0": "ihaiva tiṣṭhan bhagavatā dharmarucirevamucyate--cirasya dharmaruce,",
    "S01divyav_u:149.018_0": "kiṃ saṃdhāya bhagavān kathayati? evamukte bhagavān bhikṣūnāmantrayate sma--na bhikṣavaḥ pratyutpannaṃ saṃdhāya kathayāmi/",
    "S01divyav_u:149.019_0": "atītaṃ saṃdhāya kathayāmi/",
    "S01divyav_u:149.019_1": "atītaṃ saṃdhāya mayaivamuktam/",
    "S01divyav_u:149.019_2": "icchatha bhikṣavo 'sya dharmaruceḥ pūrvikāṃ karmaplotimārabhya dhārmikathāṃ śrotum? etasya bhagavan kālaḥ,",
    "S01divyav_u:149.019_3": "etasya sugata samayo yadbhagavān dharmarucimārabhya bhikṣūṇāṃ dhārmikathāṃ kuryāt/",
    "S01divyav_u:149.021_0": "bhagavataḥ śrutvā bhikṣavo dhārayiṣyanti//",
    "S01divyav_u:149.023_0_0": "bhūtapūrvaṃ bhikṣavo 'tīte 'dhvani prathame 'saṃkhyeye kṣemaṃkaro nāma tathāgato",
    "S01divyav_u:149.023_0_1": "loka utpanno vidyācaraṇasampannaḥ sugato lokavidanuttaraḥ puruṣadamyasārathiḥ śāstā",
    "S01divyav_u:149.023_0_2": "devamanuṣyāṇāṃ ca buddho bhagavān/",
    "S01divyav_u:149.025_0": "sa ca kṣemāvatīṃ rājadhānīmupaniśritya viharati/",
    "S01divyav_u:149.025_1": "tasyāṃ ca kṣemāvatyāṃ kṣemo nāma rājā rājyaṃ kārayati/",
    "S01divyav_u:149.026_0": "tasyāṃ ca kṣemāvatyāṃ rājadhānyāmanyatamo vaṇikśreṣṭhī prativasati/",
    "S01divyav_u:149.027_0": "tenāsau kṣemaṃkaraḥ samyaksambuddhaḥ ṣaṣṭiṃ traimāsān sārdhaṃ bhikṣusaṃghena sarvopakaraṇairupasthitaḥ/",
    "S01divyav_u:149.028_0": "yato 'sau śreṣṭhī saṃlakṣayati--gacchāmi mahāsamudram/",
    "S01divyav_u:149.028_1": "bhāṇḍaṃ samudānīya tasmācca ratnānyānīya saṃghe pañcavārṣikaṃ kariṣyāmīti/",
    "S01divyav_u:149.029_0": "evaṃ saṃcintya bhāṇḍaṃ samudānīya grāmanigamapallīpattanarājadhānīṣvanupūrveṇa cañcūryamāṇaḥ samudramanuprāptaḥ/",
    "S01divyav_u:149.030_0": "ghaṇṭāvaghoṣaṇaṃ kṛtvā sāmudreṇa yānapātreṇa mahāsamudramavatīrṇaḥ/",
    "S01divyav_u:149.031_0": "asya tasmin mahāsamudre 'vatīrṇasya kṣemaṃkaraḥ samyaksambuddhaḥ sakalambuddhakāryaṃ kṛtvā nirupadhiśeṣe nirvāṇadhātau parinirvṛtaḥ/",
    "S01divyav_u:149.032_0": "tasya parinirvṛtasya vaśino bhikṣavah [150]parinirvṛtāḥ/",
    "S01divyav_u:150.001_0": "saptāhaparinirvṛtasya śāsanamantarhitam/",
    "S01divyav_u:150.001_1": "sa ca śreṣṭhī saṃsiddhayānapātreṇa devatāmānuṣyaparigṛhītena tasmānmahāsamudrāt tīrṇaḥ/",
    "S01divyav_u:150.002_0": "uttīrya ca taṃ bhāṇḍaṃ śakaṭairuṣṭrairgobhirgardabhaiśca cotkṣipya anupūrveṇa saṃprasthitaḥ/",
    "S01divyav_u:150.003_0": "sa ca panthānaṃ gacchan prātipathikān pṛcchati--kiṃ bhavanto jānīdhvaṃ kṣemāvatyāṃ rājadhānyāṃ pravṛttih? tairuktam--jānīmaḥ/",
    "S01divyav_u:150.004_0": "sa kathayati--asti kaścit kṣemāvatyāṃ rājadhānyāṃ kṣemaṃkaro nāma samyaksambuddhah? te kathayanti--parinirvṛtaḥ sa bhagavān kṣemaṃkaraḥ samyaksambuddhaḥ/",
    "S01divyav_u:150.006_0": "sa ca tacchrutvā paraṃ khedamupagataḥ/",
    "S01divyav_u:150.006_1": "saṃmūrchitaśca bhūmau patitaḥ/",
    "S01divyav_u:150.007_0_0": "tasmācca jalābhiṣekeṇa pratyāgataprāṇo jīvita utthāya bhūyaḥ pṛcchati--kiṃ bhavanto",
    "S01divyav_u:150.007_0_1": "jānīdhvaṃ śrāvakā api tāvattasya bhagavatastiṣṭhanti? tairuktah--te 'pi vaśino bhikṣavaḥ",
    "S01divyav_u:150.007_0_2": "parinirvṛtāḥ/",
    "S01divyav_u:150.009_0": "saptāhaparinirvṛtasya ca buddhasya bhagavataḥ kṣemaṃkarasya samyaksambuddhasya kṣemeṇa rājñā caityamalpeśākhyaṃ pratiṣṭhāpitam/",
    "S01divyav_u:150.010_0": "tena ca gatvā śreṣṭhinā janapadāḥ pṛṣṭāḥ/",
    "S01divyav_u:150.010_1": "asti bhavantastasya bhagavato buddhasya kiṃcit stūpaṃ pratiṣṭhāpitam/",
    "S01divyav_u:150.011_0": "tairuktam--asti, kṣemeṇa rājñā alpeśākhyaṃ caityaṃ pratiṣṭhapitam/",
    "S01divyav_u:150.012_0": "tasya etadabhavat--etaṃ mayā suvarṇaṃ kṣemaṃkaraṃ samyaksambuddham uddiśyānītam/",
    "S01divyav_u:150.013_0": "sa ca parinirvṛtaḥ/",
    "S01divyav_u:150.013_1": "yannvahametenaiva suvarṇena tasyaiva bhagavataścaityaṃ maheśākhyataraṃ kārayeyam/",
    "S01divyav_u:150.014_0": "evaṃ vicintya kṣemaṃ rājānaṃ vijñāpayati--mahārāja,",
    "S01divyav_u:150.014_1": "idaṃ mayā suvarṇaṃ kṣemaṃkaraṃ samyaksambuddhamuddiśyānītam/",
    "S01divyav_u:150.015_0": "sa ca bhagavān parinirvṛtaḥ/",
    "S01divyav_u:150.015_1": "idānīṃ mahārāja yadi tvamanujānīyāt,",
    "S01divyav_u:150.015_2": "ahametenaiva suvarṇenaitat tasya bhagavataścaityaṃ maheśākhyataraṃ kārayeyam/",
    "S01divyav_u:150.016_0": "sa rājñā abhihitah--yathābhipretaṃ kuru/",
    "S01divyav_u:150.017_0": "tato brāhmaṇā nagaraṃ prati nivāsinaḥ saṃbhūya sarve tasya mahāśreṣṭhinaḥ sakāśaṃ gatvā kathayanti--bho mahāśreṣṭhin,",
    "S01divyav_u:150.017_1": "yadā kṣemaṃkaro buddho loke 'nutpanna āsīt,",
    "S01divyav_u:150.017_2": "tadā vayaṃ lokasya dakṣiṇīyā āsan/",
    "S01divyav_u:150.019_0": "yadā tūtpannaḥ, tadā dakṣiṇīyo jātaḥ/",
    "S01divyav_u:150.019_1": "idānīṃ tu tasya parinirvṛtasya vayameva dakṣiṇīyāḥ/",
    "S01divyav_u:150.020_0": "etat suvarṇamasmākaṃ gamyam/",
    "S01divyav_u:150.020_1": "sa teṣāṃ kathayati--nāham yuṣmākametat suvarṇaṃ dāsyāmi/",
    "S01divyav_u:150.021_0": "te kathayanti--yadyasmākaṃ na dāsyasi, na vayaṃ tava kāmakāraṃ dāsyāmaḥ/",
    "S01divyav_u:150.022_0": "te brāhmaṇā bahavaḥ, śreṣṭhī cālpaparivāraḥ/",
    "S01divyav_u:150.022_1": "teṣāṃ tathā vyutpadyatāṃ na lebhe taccaityam yathepsitaṃ tena suvarṇena kārayitum/",
    "S01divyav_u:150.023_0": "atha sa śreṣṭhī rājñaḥ sakāśaṃ gatvā kathayati--mahārāja,",
    "S01divyav_u:150.023_1": "taccaityaṃ na labhe brāhmaṇānāṃ sakāśādyathābhipretaṃ kārayitum/",
    "S01divyav_u:150.024_0": "yato 'sya rājñā svapuruṣo dattaḥ sahasrayodhī/",
    "S01divyav_u:150.025_0": "evaṃ ca rājñā svapuruṣa ājñaptah--yadyasya mahāśreṣṭhinaḥ stūpamabhisaṃskurvataḥ kaścidapanayaṃ karoti,",
    "S01divyav_u:150.025_1": "sa tvayā mahatā daṇḍena śāsayitavyaḥ/",
    "S01divyav_u:150.026_0": "evaṃ deveti sahasrayodhī puruṣo rājñaḥ pratiśrutya nirgataḥ/",
    "S01divyav_u:150.027_0": "nirgamya ca tān brāhmaṇānevaṃ vadati--śṛṇvantu bhavantaḥ,",
    "S01divyav_u:150.027_1": "ahaṃ rājñāsya mahāśreṣṭhinaḥ svapuruṣo dattah--yadyasya stūpamabhisaṃskurvataḥ kaścidvighātaṃ kuryāt,",
    "S01divyav_u:150.027_2": "sa tvayā mahatā daṇḍena śāsayitavya iti/",
    "S01divyav_u:150.029_0": "yadi yūyamatra kiṃcid vighnaṃ kariṣyatha, ahaṃ vo mahatā daṇḍenānuśāsayiṣyāmi/",
    "S01divyav_u:150.030_0": "te brāhmaṇāḥ sahasrayodhinaḥ puruṣasyaivaṃ śrutvā bhītāḥ/",
    "S01divyav_u:150.030_1_0": "yatastena mahāśreṣṭhinā saṃcintya yathaitat suvarṇaṃ tatraiva garbhasaṃsthaṃ syāt",
    "S01divyav_u:150.030_1_1": "tathā kartavyamiti tasya stūpasya sarvaireva caturbhiḥ pārśvaiḥ pratikaṇṭhukayā catvāri",
    "S01divyav_u:150.030_1_2": "sopānāni ārabdhāni kārayitum/",
    "S01divyav_u:150.032_0": "yāvadanupūrveṇa[151] prathamā meḍhī tato 'nupūrveṇa dvitīyā tatastṛtīyā meḍhī yāvadanupūrveṇāṇḍam/",
    "S01divyav_u:151.001_0": "tathāvidhaṃ ca stūpasyāṇḍaṃ kṛtam yatra sā yūpayaṣṭirabhyantare pratipāditā/",
    "S01divyav_u:151.002_0": "paścāt tasyātinavāṇḍasyopari harmikā kṛtā/",
    "S01divyav_u:151.003_0": "anupūrveṇa yaṣṭyāropaṇaṃ kṛtam/",
    "S01divyav_u:151.003_1": "varṣasthāle mahāmaṇiratnāni tānyāropitāni/",
    "S01divyav_u:151.004_0": "tatra ca kriyamāṇe sahasrayodhinaḥ puruṣasyaivamutpannam--nātra kaścididānīṃ prahariṣyati/",
    "S01divyav_u:151.005_0": "viśvastamanāḥ kenacitkāryeṇa janapadeṣu gataḥ/",
    "S01divyav_u:151.005_1": "tena ca mahāśreṣṭhinā tasya stūpasya caturbhiḥ pārśvaiścatvāro dvārakoṣṭhakā māpitāḥ,",
    "S01divyav_u:151.005_2": "caturbhiḥ pārśvaiścatvāri mahācaityāni kāritāni,",
    "S01divyav_u:151.005_3": "tadyathā jātirabhisambodhirdharmacakrapravartanaṃ parinirvāṇam/",
    "S01divyav_u:151.007_0": "tacca stūpāṅgaṇaṃ ratnaśilābhiścitam/",
    "S01divyav_u:151.008_0": "catvāraścopāṅgāścaturdiśaṃ māpitāḥ/",
    "S01divyav_u:151.008_1": "puṣkariṇyaścaturdiśamanupārśvena māpitāḥ/",
    "S01divyav_u:151.008_2": "tatra ca vividhāni jalajāni mālyāni ropitāni tadyathā utpalaṃ padmaṃ kumudaṃ puṇḍarīkaṃ sugandhikaṃ mṛdugandhikam/",
    "S01divyav_u:151.010_0": "vividhāni ca puṣkariṇītīreṣu sthalajāni mālyāni ropitāni,",
    "S01divyav_u:151.010_1": "tadyathā atimuktakaṃ campakapāṭalāvārṣikāmallikāsumanāyūthikā dhātuṣkārī/",
    "S01divyav_u:151.012_0": "sarvartukālikāḥ puṣpaphalāḥ stūpapūjārtham/",
    "S01divyav_u:151.012_1": "sthāvarā vṛttiḥ prajñaptāḥ/",
    "S01divyav_u:151.012_2": "stūpadāsā dattāḥ/",
    "S01divyav_u:151.013_0": "śaṅkhapaṭahavādyāni tūryāṇi dattāni/",
    "S01divyav_u:151.013_1": "ye tasmiṃścaitye gandhairdhūpairmālyaiśca cūrṇaiḥ kārāḥ kurvanti/",
    "S01divyav_u:151.014_0": "tasmāccādhiṣṭhānādviṣayāccāgamya janapadā gandhairmālyairdhūpaiścūrṇaistasmiṃścaitye kāraṃ kurvanti/",
    "S01divyav_u:151.014_1": "yadi ca dakṣiṇo vāyurvāti, dakṣiṇena vāyunā sarvapuṣpajātīnāṃ gandhena taccaityamaṅgaṇaṃ cāsya sphuṭaṃ bhavatyanubhāvitam/",
    "S01divyav_u:151.016_0": "evaṃ paścimena vāyunā, anupūrveṇāpi ca vāyunā/",
    "S01divyav_u:151.016_1": "vāyatā vāyatā taccaityāṅgaṇaṃ ca tena vividhena gandhamālyena sphuṭaṃ bhavatyanubhāvitam/",
    "S01divyav_u:151.017_0": "tasmiṃśca stūpe sarvajātakṛtaniṣṭite sahasrayodhī abhyāgataḥ/",
    "S01divyav_u:151.018_0_0": "sa taṃ stūpaṃ dṛṣṭvā sarvajātakṛtaniṣṭhitaṃ kathayati--asmiṃścaitye kārāṃ kṛtvā kimavāpyate?",
    "S01divyav_u:151.018_0_1": "yato 'sau śreṣṭhī buddhodāharaṇaṃ pravṛttaḥ kartum--evaṃ tribhirasaṃkhyeyairvīryeṇa",
    "S01divyav_u:151.018_0_2": "vyāyamatā anuttarā bodhiravāpyate/",
    "S01divyav_u:151.020_0": "sa taṃ śrutvā viṣādamāpanno hīnotsāhatayā kathayati--nāhaṃ śakṣyāmi anuttarāṃ samyaksambodhiṃ samudānayitum/",
    "S01divyav_u:151.021_0_0": "tato 'sau śreṣṭhī pratyekabuddhodāharaṇaṃ pravṛttaḥ kartum--evaṃ sahasrayodhī tasyāpi",
    "S01divyav_u:151.021_0_1": "varṇodāharaṇaṃ śrutvā viṣaṇṇacetāḥ kathayati--etāmapyahaṃ pratyekabodhiṃ na śaktaḥ",
    "S01divyav_u:151.021_0_2": "samudānayitum/",
    "S01divyav_u:151.023_0": "tataḥ sa mahāśreṣṭhī śrāvakavarṇodāharaṇaṃ kṛtvā kathayati--asminnapi tāvat praṇidhatsva cittam/",
    "S01divyav_u:151.024_0": "yataḥ sahasrayodhyāha--tvayā punarmahāśreṣṭhin katamasyāṃ bodhau praṇidhānaṃ kṛtam? tena mahāśreṣṭhinoktam--anuttarasyāṃ bodhau cittamutpāditam/",
    "S01divyav_u:151.026_0": "sahasrayodhyāha--yadi tvayā anuttarasyāṃ bodhau cittamutpāditam, ahaṃ tavaiva śrāvakaḥ syām/",
    "S01divyav_u:151.027_0": "tvayāhaṃ samanvāhartavyaḥ/",
    "S01divyav_u:151.027_1": "yato 'sya śreṣṭhī āhabahukilbiṣakārī bata bhavān/",
    "S01divyav_u:151.028_0": "kiṃ tu loke yadā tvaṃ buddhotpādaśabdaṃ śrutvā smṛtiṃ pratilabhethāḥ/",
    "S01divyav_u:151.029_0": "sa ca śreṣṭhī taṃ caityaṃ kṛtvā nirīkṣya pādayor nipatya praṇidhānaṃ karoti--",
    "S01divyav_u:151.030_0": "anena dānena mahadgatena buddho bhaveyaṃ sugataḥ svayambhūḥ/",
    "S01divyav_u:151.032_0": "tīrṇo 'haṃ tārayeyaṃ janaughānatāritā ye paurvakairjinendraiḥ//1//",
    "S01divyav_u:152.001_0": "[152]bhagavānāha--yo 'sau atīte 'dhvani śreṣṭhī abhūt,",
    "S01divyav_u:152.001_1": "ahameva sa tasmin samaye bodhisattvacaryāṃ vartāmi/",
    "S01divyav_u:152.002_0": "yo 'sau sahasrayodhī, eṣa eva dharmarucistena kālena tena samayena/",
    "S01divyav_u:152.003_0": "idaṃ mama prathame 'saṃkhyeye etasya dharmarucerdarśanam/",
    "S01divyav_u:152.003_1": "tatsaṃdhāya kathayāmi--cirasya dharmaruce/",
    "S01divyav_u:152.004_0": "yato dharmarucirājñāyāha--cirasya bhagavan//",
    "S01divyav_u:152.005_0": "dvitīye dīpaṃkaro nāma samyaksambuddho loka utpanno vidyācaraṇasamyaksambuddhaḥ sugato lokavidanuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān/",
    "S01divyav_u:152.006_0": "atha dīpamakaraḥ samyaksambuddho janapadeṣu cārikāṃ caran dvīpāvatīṃ rājadhānīmanuprāptaḥ/",
    "S01divyav_u:152.007_0": "dvīpāvatyāṃ rājadhānyāṃ dvīpo nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:152.009_0": "tatra dīpena rājñā dīpaṃkaraḥ samyaksambuddhaḥ sābhisaṃskāreṇa nagarapraveśenopanimantritaḥ/",
    "S01divyav_u:152.010_0": "tasya ca dīpasya rājño vāsavo nāma sāmantarājo 'bhūt/",
    "S01divyav_u:152.010_1": "tena tasya dūto 'nupreṣitah--āgaccha,",
    "S01divyav_u:152.010_2": "iha mayā dīpaṃkaraḥ samyaksambuddhaḥ sābhisaṃskāreṇa nagarapraveśenopanimantritaḥ/",
    "S01divyav_u:152.011_0": "tasya pūjāṃ kariṣyāma iti/",
    "S01divyav_u:152.012_0": "tadā ca vāsavena rājñā dvādaśavarṣāṇi yajñamiṣṭvā yajñāvasāne rājñā pañca mahāpradānāni vyavasthāpitāni,",
    "S01divyav_u:152.012_1": "tadyathā--sauvarṇakaṃ daṇḍakamaṇḍalu,",
    "S01divyav_u:152.012_2": "sauvarṇā sapātrī, catūratnamayī śayyā, pañca kārṣāpaṇaśatāni, kanyā ca sarvālaṃkāravibhūṣitā/",
    "S01divyav_u:152.014_0": "tena khalu samayena anyeṣu janapadeṣu dvau māṇavakau prativasataḥ/",
    "S01divyav_u:152.015_0": "tābhyāṃ copadhyāyasakāśādvedādhyayanaṃ kṛtam/",
    "S01divyav_u:152.016_0": "dharmatā ācāryasyācāryadhanamupādhyāyasyopādhyāyadhanaṃ pradeyamiti jñātvā cintayataḥ/",
    "S01divyav_u:152.017_0": "tābhyāṃ ca śrutaṃ vāsavena rājñā pañca mahāpradānāni yajñāvasāne samudānītāni,",
    "S01divyav_u:152.017_1": "yo brāhmaṇaḥ svādhyāyasampanno bhaviṣyati sa lapsyatīti/",
    "S01divyav_u:152.018_0": "tayoretadabhavat--gacchavastatra, taṃ pradānaṃ pratigṛhṇīvaḥ/",
    "S01divyav_u:152.019_0": "ko 'smākaṃ tatra bahuśrutatamo vā svādhyāyatamo bhaviṣyatīti saṃcintya yena vāsavasya rājño mahānagaraṃ tena saṃprasthitau/",
    "S01divyav_u:152.020_0": "tasya ca rājño devatayā ārocitam/",
    "S01divyav_u:152.020_1": "yau etau dvau māṇavakau āgacchataḥ sumatiśca matiśca, anayordvayoḥ sumateretatpradānaṃ dada/",
    "S01divyav_u:152.021_0": "yadevaṃ dvau māṇakakau āgacchataḥ sumitaśca matiśca, anayordvayoḥ sumateretatpradānaṃ dada/",
    "S01divyav_u:152.021_1": "152.021.yadevaṃ mahārāja tvayā dvādaśa varṣāṇi yajña iṣṭaḥ,",
    "S01divyav_u:152.021_2": "asmāt puṇyaphalānmahattamapadasya sumatermāṇavakasya mahāpradānaṃ dāsyasi/",
    "S01divyav_u:152.023_0": "sa rājā saṃlakṣayati--nūnametau mahātmānau yeṣāmāmarthāya devatā apyārocayanti/",
    "S01divyav_u:152.024_0": "yato 'sau rājā paśyati māṇavakau dūrata evāgacchantau agrasanamībhiruhyavasthitau/",
    "S01divyav_u:152.025_0": "yato rājā vāsavastyau sumatiṃ māṇavaṃ pṛcchati--bhavān sumati? tenoktam--aham/",
    "S01divyav_u:152.028_0": "yato rājā vāsavaḥ sumatiṃ māṇavamagrāsane bhojayitvā pañca pradānāni prayacchati/",
    "S01divyav_u:152.029_0": "sumatirmāṇavaścatvāri mahāpradānāni gṛhṇāti daṇḍakamaṇḍaluprabhṛtīni,",
    "S01divyav_u:152.029_1": "ekaṃ kanyāpradānaṃ na pratigṛhṇāti/",
    "S01divyav_u:152.030_0": "sa kathayati--ahaṃ brahmacārī/",
    "S01divyav_u:152.030_1": "yataḥ sā kanyā sumatiṃ māṇavaṃ prāsādikamabhirūpaṃ dṛṣṭvā lubdhā snehotpannā,",
    "S01divyav_u:152.030_2": "taṃ sumatiṃ māṇavamevamāha--pratigṛhṇa māṃ brāhmaṇa/",
    "S01divyav_u:152.032_0": "sa kathayati--na śakyaṃ pratigṛhītum/",
    "S01divyav_u:152.032_1": "yataḥ sā kanyā rājñā pradānabuddhyā parityaktā [153]na punargṛhītā,",
    "S01divyav_u:152.032_2": "sumatināpi māṇavenāpratigṛhyamāṇā rājño dīpasya dīpāvatīṃ nagarīṃ gatā/",
    "S01divyav_u:153.002_0": "sā tatra gatvā tadātmīyamalaṃkāraṃ śarīrādavatārya mālākārāyānuprayacchati--asyālaṃkārasya mūlyaṃ me pratidivasaṃ devasyārthe nīlotpalāni dadasva/",
    "S01divyav_u:153.003_0": "sā tenopakrameṇa tadalaṃkārikaṃ suvarṇaṃ datvā devaśuśraūṣikā saṃvṛttā/",
    "S01divyav_u:153.004_0": "sa ca māṇavakaḥ sumatistāni catvāri mahāpradānāni gṛhya upādhyāyasakāśaṃ gataḥ/",
    "S01divyav_u:153.005_0": "gatvā copādhyāyāya tāni catvāri mahāpradānānyanuprayacchati/",
    "S01divyav_u:153.006_0": "tebhyaścopādhyāyastrīṇi pratigṛhṇāti, kārṣāpaṇānāṃ tu pañca śatāni tasyaiva sumaterdadāti/",
    "S01divyav_u:153.006_1": "sa ca sumatistasyāmeva rātrau daśa svapnānadrākṣīt--mahāsamudraṃ pibāmi,",
    "S01divyav_u:153.006_2": "vaihāyasena gacchāmi, imau candrādityau evaṃmaharddhikau evaṃmahānubhāvau pāṇinā āmārṣṭi parimārṣṭi,",
    "S01divyav_u:153.009_0": "sa tān dṛṣṭvā pratibuddhaḥ/",
    "S01divyav_u:153.010_0": "pratibuddhasyaitadabhavat--ka eṣāṃ svapnānāṃ mama vyākaraṇaṃ kariṣyati? tatra pañcābhijña ṛṣir nātidūre prativasati/",
    "S01divyav_u:153.011_0": "atha sumatirmāṇavaḥ saṃśayanirṇayanārtham ṛṣeḥ sakāśaṃ gataḥ/",
    "S01divyav_u:153.012_0": "sumatistasya ṛṣeḥ pratisaṃmodanaṃ kṛtvā svapnānākhyāyāha--kuruṣva me eṣāṃ svapnānāṃ nirṇayam/",
    "S01divyav_u:153.013_0": "sa ṛṣirāha--nāhameṣāṃ svapnānāṃ vyākaraṇaṃ kariṣyāmi/",
    "S01divyav_u:153.013_1": "gaccha dīpāvatīṃ rājadhānīm/",
    "S01divyav_u:153.013_2": "tatra dīpena rājñā dīpaṃkaro nāma samyaksambuddhaḥ sābhisaṃskāreṇa nagarapraveśenopanimantritaḥ/",
    "S01divyav_u:153.014_0": "sa eṣāṃ svapnānāṃ vyākaraṇaṃ kariṣyati/",
    "S01divyav_u:153.015_0": "atha vāsavo rājā tasya dīpasya rājñaḥ pratiśrutya aśītyamātyasahasraparivṛto dīpāvatīṃ rājadhānīmanuprāptaḥ/",
    "S01divyav_u:153.016_0": "tena ca dīpena rājñā saptamāddivasāddīpaṃkarasya samyaksambuddhasya sābhisaṃskāreṇa nagarapraveśaṃ kariṣyāmīti sarvaviṣayādhiṣṭhānāñca sarvapuṣpāṇāṃ saṃgrahaṃ kartumārabdhaḥ/",
    "S01divyav_u:153.018_0": "tatra ca yasmin divase rājñā dīpena tasya dīpaṃkarasya samyaksambuddhasya sābhisaṃskāreṇa nagarapraveśa ārabdhaḥ kartum,",
    "S01divyav_u:153.018_1": "tasminneva divase sumatirapi tatraivāgataḥ/",
    "S01divyav_u:153.020_0": "tatra rājñā sarvapuṣpāṇāṃ saṃgrahaḥ kāritaḥ/",
    "S01divyav_u:153.020_1": "sā ca devopasthāyikā dārikā mālākārasakāśaṃ gatā--prayaccha me nīlotpalāni, devārcanaṃ kariṣyāmīti/",
    "S01divyav_u:153.022_0": "mālākāra āha--adya rājñā sarvapuṣpāṇi gṛhītāni dīpaṃkaranagarapraveśasyārthe/",
    "S01divyav_u:153.022_1": "sā kathayati--gacchata, punarapi tatra puṣkiriṇyām yadi matpuṇyair nīlotpalapadmamanuddhṛtamāsādyeta/",
    "S01divyav_u:153.023_0": "tatra puṣkiriṇyāṃ sumateḥ puṇyānubhāvāt sapta nīlapadmāni prādurbhūtāni/",
    "S01divyav_u:153.024_0": "yataḥ sa mālākāro gataḥ, sa tāni paśyati/",
    "S01divyav_u:153.025_0": "dṛṣṭvā ca dārikayā mālākārasyoktam--uddharaitāni padmāni/",
    "S01divyav_u:153.025_1": "mālākāraḥ kathayati--nāhamuddhariṣyāmi/",
    "S01divyav_u:153.026_0": "rājakulānmamopālambho bhaviṣyati/",
    "S01divyav_u:153.026_1": "yataḥ sā kathayati--na/",
    "S01divyav_u:153.027_0": "tvayā sarvapuṣpāṇyuddhṛtya rājñaḥ pūrvaṃ dattānyeva/",
    "S01divyav_u:153.027_1": "mālākāra āha--datāni/",
    "S01divyav_u:153.027_2": "yataḥ sā dārikā kathayati--madīyaiḥ puṇyairetāni prādurbhūtāni, prayacchoddhṛtāni mama/",
    "S01divyav_u:153.028_0": "mālākāraḥ kathayati--kathametāni praveśakāni bhaviṣyantyasaṃviditaṃ rājakulasya? dārikā āha--uddharatu bhavān/",
    "S01divyav_u:153.030_0": "ahamudakakumbhe prakṣiptaṃ praveśayiṣyāmi/",
    "S01divyav_u:153.030_1": "tena mālākāreṇaivaṃ śrutvā tasyā dārikayāstānyuddhṛtya anupradattāni/",
    "S01divyav_u:153.031_0": "sā tāni gṛhītvā udakakumbhe prakṣipya tatkumbhamudakasya pūrayitvā adhiṣṭhānaṃ gatā prasthitā/",
    "S01divyav_u:153.032_0": "sa ca sumatistatsthānamanusamprāptaḥ/",
    "S01divyav_u:153.032_1": "tasyaitadabhavat--kathamahaṃ buddhaṃ bhagavantam [154]dṛṣṭvā na pūjayāmi? sa mālākāragṛhāṇyanvāhiṇḍati sarvapuṣpānveṣaṇaparaḥ,",
    "S01divyav_u:153.032_2": "na ca kiṃcidekapuṣpamāsādayati/",
    "S01divyav_u:154.002_0": "paścādbāhyenādhiṣṭhānānnirgamya ārāmeṇārāmaṃ puṣpāṇi paryeṣamāṇaḥ paryaṭati,",
    "S01divyav_u:154.003_0": "atha paryaṭamānastadudyānaṃ saṃprāptaḥ/",
    "S01divyav_u:154.003_1": "sā ca dārikā tasmādudyānāt tasya sumatermāṇavasyābhimukhamāgatā/",
    "S01divyav_u:154.004_0": "yataḥ puṇyānubhāvena tāni nīlapadmāni tasmādudakakumbhādabhyudgatāni/",
    "S01divyav_u:154.005_0": "yatastāni sumatirdṛṣṭvā tasyā dārikāyāḥ kathayati--prayaccha mamaitāni padmāni/",
    "S01divyav_u:154.006_0": "matsakāśādeṣāṃ niṣkrayaṃ pañcakārṣāpaṇaśataṃ gṛhāṇa/",
    "S01divyav_u:154.006_1": "sā dārikā tasya sumateḥ kathayati--tadā necchasi māṃ pratigṛhītum/",
    "S01divyav_u:154.007_0": "idānīṃ māṃ padmāni yācase/",
    "S01divyav_u:154.007_1": "nāhaṃ dāsyāmi/",
    "S01divyav_u:154.008_0": "evamuktvā taṃ sumatiṃ māṇavamuvāca--kimebhiḥ kariṣyasi? sumatirāha--buddhaṃ bhagavantamarcayiṣyāmi/",
    "S01divyav_u:154.009_0": "paścāddārikā kathayati--kiṃ mama kārṣāpaṇaiḥ kṛtyam? evamahaṃ buddhāya dāsye,",
    "S01divyav_u:154.009_1": "yadi tvameṣāṃ padmānāṃ pradānaphalena mamāpi jātyāṃ jātyāṃ patnīmicchasi,",
    "S01divyav_u:154.009_2": "asya dānasya pradānakāle yadyevaṃ praṇidhānaṃ karoṣi--jātyāṃ jātyāṃ mama bhāryā syāditi/",
    "S01divyav_u:154.011_0": "sumatirāha--vayaṃ dānābhiratāḥ svagarbharūpaparityāgaṃ svamāṃsaparityāgaṃ ca kurmaḥ/",
    "S01divyav_u:154.012_0": "tataḥ sā dārikā sumateḥ kathayati--tvamevaṃ praṇidhānaṃ kuru,",
    "S01divyav_u:154.013_0": "evamukte tayā dārikayā tasya sumateḥ pañca padmānyanupradattāni, ātmanā dve gṛhīte/",
    "S01divyav_u:154.014_0": "gāthāṃ ca bhāṣate--",
    "S01divyav_u:154.015_0": "praṇidhām yatra kuryāstvaṃ buddhamāsādya nāyakam/",
    "S01divyav_u:154.016_0": "tatra te 'haṃ bhavet patnī nityaṃ sahadharmacāriṇī//2//",
    "S01divyav_u:154.017_0": "tena rājñā tatra sarvamapagatapāṣāṇaśarkarakapālaṃ kāritamucchritadhvajapatākātoraṇamāmuktapaṭṭadāmaṃ gandhodakacūrṇapariṣiktam/",
    "S01divyav_u:154.018_0": "nagaradvārādārabhya yāvacca vihāro yāvacca nagarametadantaramapagatapāṣāṇaśarkarakapālaṃ kāritamucchritadhvajapatākatoraṇamāmuktapaṭṭadāma gandhodakacūrṇapariṣiktam/",
    "S01divyav_u:154.020_0": "sa ca rājā śataśalākaṃ chatraṃ gṛhītvā dīpaṃkarasya samyaksambuddhasya pratyudgataḥ/",
    "S01divyav_u:154.021_0": "evamevāmātyāḥ/",
    "S01divyav_u:154.021_1": "evameva vāsavo rājā amātyaiḥ saha pratyudgataḥ/",
    "S01divyav_u:154.021_2": "dīpo rājā bhagavato buddhasya pādayor nipatya vijñāpayati--bhagavan, adhiṣṭhānaṃ praviśa/",
    "S01divyav_u:154.022_0": "yataḥ sa bhagavān bhikṣusaṃghapuraskṛto 'dhiṣṭhānapraveśābhimukhaḥ saṃprasthitaḥ/",
    "S01divyav_u:154.023_0": "sa ca rājā dīpaḥ śataśalākaṃ chatraṃ dīpaṃkarasya samyaksambuddhasya dhārayati/",
    "S01divyav_u:154.024_0": "tathaivāmātyāḥ, vāsavo rājā amātyasahāyaḥ/",
    "S01divyav_u:154.024_1": "bhagavatā ṛddhyā tathā adhiṣṭhitam yathā ekaikaḥ saṃlakṣayati--ahaṃ bhagavataśchatraṃ dhārayāmīti/",
    "S01divyav_u:154.025_0": "atha bhagavāṃstathāvidhayā śobhayā janamadhyamanuprāptaḥ/",
    "S01divyav_u:154.026_0": "tatra bhagavatā sābhisaṃskāra indrakīle pādo vyavasthāpitaḥ/",
    "S01divyav_u:154.027_0": "yadaiva bhagavatā indrakīle pādo vyavathāpitaḥ,",
    "S01divyav_u:154.027_1": "tadaiva samanantarakālaṃ pṛthivī ṣaḍvikāraṃ prakampitā--calitā pracalitā saṃpracalitā,",
    "S01divyav_u:154.027_2": "vedhitā pravedhitā saṃpravethitā/",
    "S01divyav_u:154.028_0": "dharmatā ca buddhānāṃ bhagavatām yadendrakīle sābhisaṃskāreṇa pādau vyavasthāpayanti,",
    "S01divyav_u:154.028_1": "citrāṇyāścaryaṇyadbhutadharmāḥ prādurbhavanti--unmattāḥ svacittaṃ pratilabhante,",
    "S01divyav_u:154.028_2": "andhāścakṣūṃṣi pratilabhante,",
    "S01divyav_u:154.028_3": "badhirāḥ śrotraśravaṇasamarthā bhavanti,",
    "S01divyav_u:154.028_4": "mūkāḥ pravyāharaṇasamarthā bhavanti,",
    "S01divyav_u:154.028_5": "paṅgavo gamanasamarthā bhavanti,",
    "S01divyav_u:154.028_6": "mūḍhā garbhiṇīnāṃ strīṇāṃ garbhā anulomībhavanti,",
    "S01divyav_u:154.028_7": "hiḍinigaḍabaddhānāṃ ca sattvānāṃ bandhanāni [155]śithilībhavanti,",
    "S01divyav_u:154.028_8": "janmajanmavairānubaddhāstadanantaraṃ maitracittatāṃ pratilabhante,",
    "S01divyav_u:154.028_9": "vatsā dāmāni cchittvā mātṛbhiḥ saṃgacchanti,",
    "S01divyav_u:154.028_10": "madhuraṃ nikūjanti, aneritāni vāditrabhāṇḍāni madhuraśabdān niścārayanti,",
    "S01divyav_u:154.028_11": "peḍākṛtā alaṃkārā madhuraśabdānniścaranti,",
    "S01divyav_u:154.028_12": "unnatāḥ pṛthivīpradeśā avanamanti,",
    "S01divyav_u:154.028_13": "avanatāśconnamanti, apagatapāṣāṇaśarkarakapālāstiṣṭhanti,",
    "S01divyav_u:154.028_14": "divyānyutpalāni kṣipanti, padmāni kumudāni puṇḍarīkānyagurucūrṇāni candanacūrṇāni tagaracūrṇāni tamālapatrāṇi divyāni mandāravāṇi puṣpāṇi kṣipanti,",
    "S01divyav_u:154.028_15": "pūrvo digbhāga unnamati paścimo 'vanamati,",
    "S01divyav_u:154.028_16": "paścima unnamati pūrvo 'vanamati,",
    "S01divyav_u:154.028_17": "dikṣiṇa unnamatyuttaro 'vanamati,",
    "S01divyav_u:154.028_18": "uttara unnamati dakṣiṇo 'vanamati,",
    "S01divyav_u:154.028_19": "madhya unnamatyanto 'vanamati,",
    "S01divyav_u:154.028_20": "anta unnamati madhyo 'vanamati/",
    "S01divyav_u:155.009_0": "tatra ca dīpāvatyāṃ rājadhānyāmanekāni prāṇiśatasahasrāṇi puṣpairdhūpairgandhaiśca kārāṃ kurvanti/",
    "S01divyav_u:155.010_0": "te 'pi ca sumatiśca dārikā ca yena dīpaṃkaraḥ samyaksambuddhastenānugacchanti padmāni gṛhya/",
    "S01divyav_u:155.011_0": "te ca tatra mahājanakāyena pūjārthaṃ saṃparivṛtasya bhagavata upaśleṣaṃ na labhante/",
    "S01divyav_u:155.012_0": "bhagavān saṃlakṣayati--bahutaraṃ sumatirmāṇavo 'smānmahājanakāyāt puṇyaprasavaṃ kariṣyati iti/",
    "S01divyav_u:155.013_0": "matvā mahatīṃ tumulāṃ vātavṛṣṭimabhinirmiṇoti/",
    "S01divyav_u:155.014_0": "yatastena janakāyenāvakāśo dattaḥ/",
    "S01divyav_u:155.014_1": "labdhāvakāśaśca sumatirmāṇavo bhagavantamasecanakadarśanaṃ dṛṣṭvā atīva prasādajātaḥ/",
    "S01divyav_u:155.015_0": "prasādajātena ca tāni pañca padmāni bhagavataḥ kṣiptāni/",
    "S01divyav_u:155.016_0": "tāni ca bhagavatā dīpaṃkareṇa samyaksambuddhena tathā adhiṣṭhitāni,",
    "S01divyav_u:155.016_1": "yathā śakaṭīcakramātrāṇi vitānaṃ buddhvā vyavasthitāni/",
    "S01divyav_u:155.017_0": "gacchato 'nugacchanti, tiṣṭhato 'nutiṣṭhanti/",
    "S01divyav_u:155.018_0": "tathā dṛṣṭvā tayā dārikayā prasādajātayā dvau padmau bhagavataḥ kṣiptau/",
    "S01divyav_u:155.018_1": "tau cāpi bhagavatā tathā adhiṣṭhitau yathā śakaṭīcakramātrau karṇasamīpe vitānaṃ baddhvā vyavasthitau/",
    "S01divyav_u:155.019_0": "tatra ca pradeśe tumulena vātavarṣeṇa kardamo jātaḥ/",
    "S01divyav_u:155.020_0": "paścāt sumatirmāṇavo buddhaṃ bhagavantaṃ sakardamaṃ pṛthivīpradeśamupagataḥ/",
    "S01divyav_u:155.021_0": "tasmin sakardame pṛthivīpradeśe jātaṃ saṃtīrya bhagavato bhagavataḥ purato gāthāṃ bhāṣate--",
    "S01divyav_u:155.022_0": "yadi buddho bhaviṣyāmi bodhāya buddhavodhana/",
    "S01divyav_u:155.023_0": "ākramiṣyasi me padbhyāṃ jaṭāṃ janmajarāntakām//3//",
    "S01divyav_u:155.024_0": "tatastena dīpaṃkareṇa samyaksambuddhena samyaksambuddhena tasya sumatermāṇavasya jaṭāsu pādau vyavasthāpitau/",
    "S01divyav_u:155.025_0": "tasya ca sumateḥ pṛṣṭhato 'nubuddha eva matirmāṇavastiṣṭhati/",
    "S01divyav_u:155.025_1": "tena kupitenābhihitaṃ bhagavato dīpaṃkarasya--paśya tāvadbhoḥ,",
    "S01divyav_u:155.025_2": "anena dīpaṃkareṇa samyaksambuddhenāsya sumatermāṇavasya tiraścām yathā padbhyāṃ jaṭā avaṣṭabdhāḥ/",
    "S01divyav_u:155.027_0": "paścāt dīpaṃkareṇa samyaksambuddhena sumatirmāṇavo vyākṛtah--bhaviṣyasi tvaṃ nṛbhavādvimukto mukto vimurlokahitāya śāstā/",
    "S01divyav_u:155.030_0": "śākyātmajaḥ śākyamunīti nāṃnā trilokasāro jagataḥ pradīpaḥ//4//",
    "S01divyav_u:156.001_0": "[156]yadā ca sa sumatirmāṇavo dīpaṃkareṇa samyaksambuddhena vyākṛtaḥ,",
    "S01divyav_u:156.001_1": "tatsamakālameva vaihāyasaṃ saptatālānabhyudgataḥ/",
    "S01divyav_u:156.002_0": "tāścāsya jaṭāḥ śīrṇāḥ, anyāḥ praviśiṣṭatarā jaṭāḥ prādurbhūtāḥ/",
    "S01divyav_u:156.003_0": "sa vaihāyasastho mahatā janakāyena dṛṣṭaḥ/",
    "S01divyav_u:156.003_1": "dṛṣṭvā ca praṇidhānaṃ kṛtam--yadā anenānuttarajñānamadhigataṃ tadāsya vayaṃ śrāvakā bhavema/",
    "S01divyav_u:156.004_0": "sāpi ca dārikā praṇidhānaṃ karoti--",
    "S01divyav_u:156.005_0": "praṇidhānam yatra kuryāstvaṃ buddhamāsādya nāyakam/",
    "S01divyav_u:156.006_0": "tatra te 'haṃ bhavetpatnī nityaṃ sahadharmacāriṇī//5//",
    "S01divyav_u:156.007_0": "yadā bhavasi saṃbuddho loke jyeṣṭhavināyakaḥ/",
    "S01divyav_u:156.008_0": "śrāvikā te bhaviṣyāmi tasmin kāla upasthite//6//",
    "S01divyav_u:156.009_0": "khagasthaṃ māṇavaṃ dṛṣṭvā sahasrāṇi śatāni ca/",
    "S01divyav_u:156.010_0": "śrāvakatvaṃ prārthayante sarve tatra hyanāgate//7//",
    "S01divyav_u:156.011_0": "yadā bhavasi saṃbuddho loke jyeṣṭhavināyakaḥ/",
    "S01divyav_u:156.012_0": "śrāvakāste bhaviṣyāmastasmin kāle hyupasthite//8//",
    "S01divyav_u:156.013_0": "yadā ca sumatirmāṇavo dīpaṃkareṇa samyaksambuddhena vyākṛtaḥ, tadāsya dīpena rājñā jaṭā gṛhītāḥ/",
    "S01divyav_u:156.014_0": "vāsavo rājā kathayati--mamaitā jaṭā anuprayaccha/",
    "S01divyav_u:156.014_1": "tatastasya dīpena rājñā anupradattāḥ/",
    "S01divyav_u:156.015_0": "tena gṛhītvā gaṇitāh aśītirvālasahasrāṇi/",
    "S01divyav_u:156.015_1": "tasya rājño 'mātyāḥ kathayanti--deva, asmākamekaikaṃ vālamanuprayaccha/",
    "S01divyav_u:156.016_0": "vayameṣāṃ caityāni kariṣyāmaḥ/",
    "S01divyav_u:156.016_1": "tena rājñā teṣāṃ bhṛtyānāmekaiko vālo dattaḥ/",
    "S01divyav_u:156.017_0": "tairamātyaiḥ svake vijite gatvā caityāni pratiṣṭhāpitāni/",
    "S01divyav_u:156.017_1": "yadā sumatirmāṇavo 'nuttarāyāṃ samyaksambuddhau vyākṛtaḥ,",
    "S01divyav_u:156.017_2": "tadā dīpena rājñā vāsavena ca rājñā tairanekaiśca naigamajānapadaiḥ sarvopakaraṇaiḥ pravārito 'nāgataguṇāvekṣatayā/",
    "S01divyav_u:156.019_0": "tataḥ sa matirmāṇava ucyate--ahamanuttarasyāṃ samyaksambodhau vyākṛtah--tvayā kutra cittamutpāditam? sa kathayati--kṣato 'haṃ sumate māṇava/",
    "S01divyav_u:156.021_0": "sa kathayati--kathaṃ kṛtvā kṣato 'si? tataḥ sa kathayati--yadā tava dīpaṃkareṇa samyaksambuddhena padbhyāṃ jaṭā avaṣṭabdhāḥ,",
    "S01divyav_u:156.021_1": "tadā kupitena vāg niścāritā--dīpaṃkareṇa samyaksambuddhena śrotriyasya jaṭā tiraścām yathā padbhyāmavaṣṭabdhāḥ/",
    "S01divyav_u:156.023_0": "yatastasya sumatiḥ kathayati--āgacchasva, buddhasya bhagavato 'ntike pravrajāvaḥ/",
    "S01divyav_u:156.024_0": "tatastau sumatirmatiśca dīpaṃkarasya samyaksambuddhasya pravacane pravrajitau/",
    "S01divyav_u:156.025_0": "sumatinā ca pravrajya trīpi piṭakānyadhītāni, dharmeṇa parṣat saṃgṛhītā/",
    "S01divyav_u:156.026_0": "sa ca sumatirmāṇavaścyutaḥ kālagatastuṣite devanikāye upapannaḥ/",
    "S01divyav_u:156.026_1": "matirmāṇavaścyutaḥ kālagato narakeṣūpapannaḥ//",
    "S01divyav_u:156.028_0": "bhagavānāha--yo 'sau vāsavo rājābhūt tena kālena tena samayena, sa rājā bimbisāraḥ/",
    "S01divyav_u:156.029_0": "yāni tānyaśītiramātyasahasrāṇi tena kālena tena samayena, tānyetarhyaśītirdevatāsahasrāṇi/",
    "S01divyav_u:156.030_0": "yo 'sau dīpāvatīyako janakāyaḥ, yāsau dārikā, eṣaiva sā yaśodharā/",
    "S01divyav_u:156.030_1": "yo 'sau sumatiḥ, ahameva tasmin samaye bodhisattvacaryāyāṃ vartāmi/",
    "S01divyav_u:156.031_0": "yo 'sau matiḥ, eṣa eva sa dharmaruciḥ/",
    "S01divyav_u:157.001_0": "[157]etaddvitīye 'saṃkhyeye asya ca dharmarucermama ca darśanam yadahaṃ saṃdhāya kathayāmi--cirasya dharmaruce,",
    "S01divyav_u:157.003_0_0": "tasmādapyārvāk tṛtīye 'saṃkhyeye krakucchando nāma samyaksambuddho loka utpanno vidyācaraṇasampannaḥ",
    "S01divyav_u:157.003_0_1": "sugato lokavidanuttaraḥ puruṣadamyasārathiḥ śāstā devamanuṣyāṇāṃ buddho bhagavān/",
    "S01divyav_u:157.005_0": "tasyāṃ ca rājadhānyāmanyataro mahāśreṣṭhī prativasati/",
    "S01divyav_u:157.005_1": "tena ca sadṛśāt kulāt kalatramānītam/",
    "S01divyav_u:157.006_0": "sa ca kalatrasahāyaḥ krīḍati ramate paricārayati/",
    "S01divyav_u:157.006_1": "tasya krīḍato ramamāṇasya paricārayataḥ putro jātaḥ/",
    "S01divyav_u:157.007_0": "sa ca gṛhapatiḥ śrāddhaḥ/",
    "S01divyav_u:157.007_1": "tasya cārhan bhikṣuḥ kulāvavādako 'sti/",
    "S01divyav_u:157.007_2": "sa ca gṛhapatistāṃ patnīmevamāha--jāto 'smākam ṛṇadharo dhanaharaḥ/",
    "S01divyav_u:157.008_0": "gacchāmyahamidānīṃ bhadre vaṇigdharmāṇāṃ deśāntaraṃ bhāṇḍamādāya/",
    "S01divyav_u:157.009_0": "sa ca vaṇiglokenāvṛto dūrataraṃ gato bhāṇḍamādāya/",
    "S01divyav_u:157.009_1": "yato 'sya na bhūyaściramapyāgacchati/",
    "S01divyav_u:157.010_0": "sa ca dārakaḥ kālāntareṇa mahān saṃvṛtto 'bhirūpo darśanīyaḥ prāsādikaḥ/",
    "S01divyav_u:157.011_0": "tato 'sau mātaraṃ pṛcchati--amba,",
    "S01divyav_u:157.011_1": "kimasmākaṃ kulārthāgataṃ karma? sā kathayati--vatsa,",
    "S01divyav_u:157.011_2": "pitā tava āpaṇaṃ vāhayannāsīt/",
    "S01divyav_u:157.012_0": "tataḥ sa dāraka āpaṇamārabdho vāhayitum/",
    "S01divyav_u:157.012_1": "sā ca mātā asya kleśairbādhyamānā cintayituṃ pravṛttā--ka upāyaḥ syāt yadahaṃ kleśān vinodayeyam,",
    "S01divyav_u:157.012_2": "na ca me kaścijjānīyāt? tayā saṃcintyaivamadhyavasitam--evameva putrakāmahetostathā paricarāmi,",
    "S01divyav_u:157.012_3": "yathā anenaiva me sārdhaṃ rogavinodakaṃ bhavati,",
    "S01divyav_u:157.012_4": "naiva svajanasya śaṅkā bhaviṣyati/",
    "S01divyav_u:157.016_0": "tatastayā vṛddhayuvatī āhūya bhojayitvā dvis triḥ paścānnavena paṭenācchāditā/",
    "S01divyav_u:157.016_1": "tasyāḥ sā vṛddhā kathayati--kena kāryeṇaiva mamānuprasādādinā upakrameṇānupravṛttiṃ karoṣi? sā tasyā vṛddhāyā viśvastā bhūtvā evamāha--amba,",
    "S01divyav_u:157.018_0": "kleśairatīva bādhye, priyatāṃ mamotpādya manuṣyānveṣaṇaṃ kuru,",
    "S01divyav_u:157.018_1": "yo 'bhyantara eva syānna ca śaṅkanīyo janasya/",
    "S01divyav_u:157.019_0": "vṛddhā kathayati--neha gṛhe tathāvidho manuṣyaḥ saṃvidyate,",
    "S01divyav_u:157.019_1": "nāpi praṇayavān kaścit praviśati,",
    "S01divyav_u:157.021_0": "katamaḥ sa manuṣyo bhaviṣyati yasyāhaṃ vakṣyāmi? tataḥ sā vaṇikpatnī tasyā vṛddhāyāḥ kathayati--yadyanyo manuṣya evaṃvidhopakramayukto nāsti,",
    "S01divyav_u:157.021_1": "eṣa eva me putro bhavati, naiṣa lokasya śaṅkanīyo bhaviṣyati/",
    "S01divyav_u:157.023_0": "tasyāstayā vṛddhayā abhihitam--kathaṃ nu putreṇa sārdhaṃ ratikrīḍāṃ gamiṣyasi? yuktaṃ syādanyena manuṣyeṇa sārdhaṃ ratikrīḍāmanubhavitum/",
    "S01divyav_u:157.024_0": "tataḥ sā vaṇikpatnī kathayati--yadyanyo 'bhyantaro manuṣyo na saṃvidyate,",
    "S01divyav_u:157.025_0": "tayā vṛddhayā abhihitam--yathepsitaṃ kuru/",
    "S01divyav_u:157.026_0": "tataḥ sā vṛddhayuvatī tasya vaṇijaḥ putrasyaivāgamya pṛcchati--vatsa, taruṇo 'si rūpavāṃśca/",
    "S01divyav_u:157.027_0_0": "kiṃ pratiṣṭhito 'syārthena? tena tasyā abhihitam--kimetat? tataḥ sā vṛddhā kathayati--bhavānevamabhirūpaśca",
    "S01divyav_u:157.027_0_1": "yuvā ca asmin vayasi taruṇayuvatyā sārdhaṃ śobhethāḥ krīḍan raman paricārayan/",
    "S01divyav_u:157.027_1": "kimeva kāmabhogaparihīnastiṣṭhasi? vaṇigdārakastaṃ śrutvā lajjāvyapatrāpyasamlīnacetāstasyā vṛddhāyāstadvacanaṃ nādhivāsayati/",
    "S01divyav_u:157.030_0": "tataḥ sā vṛddhā evaṃ dvirapi trirapi tasya dārakasya kathayati--taruṇayuvatistavārthe kleśairbādhyate/",
    "S01divyav_u:157.031_0": "sa vaṇigdārako dvirapi trirapyucyamānastasyā vṛddhāyāḥ kathayati--amba,",
    "S01divyav_u:157.031_1": "kiṃ tasyāstaruṇayuvatyāḥ saṃnimitte kiṃcidabhihitam? tatah [158]sā vṛddhā kathayati--uktaṃ tasyā mayā tannimittam/",
    "S01divyav_u:158.001_0": "tayā mama nimitte na pratijñātam/",
    "S01divyav_u:158.001_1": "sā ca dārikā hīvyapatrāpyagṛhītā na kiṃcidvakṣyati/",
    "S01divyav_u:158.002_0": "na ca śarīramāvṛtaṃ kariṣyati/",
    "S01divyav_u:158.002_1": "na tvayā tasyā vā anveṣaṇe yatnaḥ karaṇīyaḥ/",
    "S01divyav_u:158.003_0": "tatastena vaṇigdārakeṇa tasyā vṛddhāyā abhihitam--kutrāsmākaṃ saṃgataṃ bhaviṣyati? tayā abhihitam--madīye gṛhe/",
    "S01divyav_u:158.004_0": "tenoktam--kutrāvakāśe tava gṛham? tato 'sya tayā vṛddhayā gṛhaṃ vyapadiṣṭam/",
    "S01divyav_u:158.005_0": "sā ca vṛddhā tasyā vaṇikpatnyāḥ sakāśaṃ gatvā kathayati--icchāpitaḥ sa vo 'yaṃ dārakaḥ/",
    "S01divyav_u:158.006_0": "sā kathayati--kutrāvakāśe saṃgataṃ bhaviṣyati? madīye gṛhe/",
    "S01divyav_u:158.007_0": "sa ca dārakaḥ kāryāṇi kṛtvā gataḥ/",
    "S01divyav_u:158.007_1": "anupūrveṇa bhuktvā tasyā mātuḥ kathayati--gacchāmyaham/",
    "S01divyav_u:158.008_0": "vayasyagṛhe svapsye/",
    "S01divyav_u:158.008_1": "tato 'sya mātrāpyanujñātam--gaccha/",
    "S01divyav_u:158.008_2": "sa dārako labdhānujñastasyā vṛddhāyā gṛhaṃ gataḥ/",
    "S01divyav_u:158.009_0": "tasya dārakasya tasmin gṛhe gatasya ratikrīḍākālamāgamayamānasya tiṣṭhato niśikālamapratyabhijñātam/",
    "S01divyav_u:158.010_0": "rūpe kāle sā mātā asya vaṇigdārakasya tasminneva gṛhe ratikrīḍāmanubhavanārthaṃ tatraiva gatā/",
    "S01divyav_u:158.011_0": "gatvā ca tasmin gṛhe vikālamavyaktiṃ vibhāvyamāne rūpākṛtau nirgūḍhenopacārakrameṇa ratikrīḍāṃ putreṇa sārdhamanubhavituṃ pravṛttā pāpakenāsaddharmeṇa/",
    "S01divyav_u:158.013_0": "sā ca parikṣīṇāyāṃ rātrau anubhūtaratikrīḍā satamondhakāre kālāyāmeva rajanyāmavibhāvyamānarūpākṛtau svagṛhaṃ gacchati/",
    "S01divyav_u:158.014_0": "sa cāpi vaṇigdārako ratikrīḍāmanubhūya prabhātāyāṃ rajanyāṃ bhāṇḍāvāriṃ gatvā kuṭumbakāryāṇi karoti/",
    "S01divyav_u:158.015_0": "evaṃ dvirapi trirapi/",
    "S01divyav_u:158.015_1_0": "tatra vṛddhāyā gṛhe ratikrīḍāmanubhavaṃśca cirakālamevaṃ vartamānena ratikrīḍākrameṇa",
    "S01divyav_u:158.015_1_1": "tasya dārakasya sā mātā cintayituṃ pravṛttā--kiyatkālamabyadgṛhamahamevamavibhāvyamānarūpā",
    "S01divyav_u:158.015_1_2": "ratikrīḍāmanubhaviṣyāmi? yannvahamasyaitat ratikrīḍākramaṃ tathāvidhaṃ krameṇa saṃvedayeyam,",
    "S01divyav_u:158.015_2": "yathā ihaiva gṛhe ratikrīḍā bhavet/",
    "S01divyav_u:158.019_0_0": "iti saṃcintya tatraiva vṛddhāgṛhe gatvā ratikrīḍāṃ putreṇa sārdhamanubhūya rajanyāḥ",
    "S01divyav_u:158.019_0_1": "kṣaye satamondhakārakāle tasya dārakasyoparimaṃ prāvaraṇaṃ nivasyātmanīyāṃ ca śirottarapaṭṭikāṃ",
    "S01divyav_u:158.019_0_2": "tyaktvā svagṛhaṃ gatā/",
    "S01divyav_u:158.021_0": "sa ca dārakaḥ prabhāakāle tāṃ paṭṭikāṃ śirasi mañcasyāvatiṣṭhantīṃ saṃpaśyati/",
    "S01divyav_u:158.022_0": "ātmīyāmevopariprāvaraṇapotrīmalabhamānastatraiva tāṃ paṭṭikāṃ saṃlakṣya tyaktvā bhāṇḍāvārīṃ gatvā yugalamanyaṃ prāvṛtya svagṛhaṃ gataḥ/",
    "S01divyav_u:158.023_0": "tatra ca gataḥ saṃpaśyati tamevātmīyaṃ pravaraṇaṃ tasyā mātuḥ śirasi prāvṛtam/",
    "S01divyav_u:158.024_0": "dṛṣṭvā ca tāṃ mātaraṃ pṛcchati--amba,",
    "S01divyav_u:158.024_1_0": "kuto 'yaṃ śirasi prāvaraṇo 'bhyāgatah? yatastayā abhihitam--adyāpyahaṃ tavāmbā? evaṃ",
    "S01divyav_u:158.024_1_1": "cirakālaṃ tava mayā sārdhaṃ kāmān paribhuñjato 'dyāpyahaṃ tava saivāmbā? yataḥ sa",
    "S01divyav_u:158.024_1_2": "vaṇigdārakastathāvidhaṃ mātṛvacanamupaśrutya saṃmūḍho vihvalacetā bhūmau nipatitaḥ/",
    "S01divyav_u:158.027_0": "tatastayā sa mātrā ghaṭajalapariṣekeṇāvasiktaḥ/",
    "S01divyav_u:158.027_1": "sa jalapariṣekāvasikto dārakaścireṇa kālena pratyāgataprāṇastayā mātrā samāśvāsyate--kimevaṃ khedamupāgatastvam? asmadīyaṃ vacanamupaśrutya dhīramanā bhavasva/",
    "S01divyav_u:158.029_0": "na te viṣādaḥ karaṇīyaḥ/",
    "S01divyav_u:158.029_1": "sa dārakastasyāḥ kathayati--kathamahaṃ khedaṃ na kariṣyāmi saṃmohaṃ vā,",
    "S01divyav_u:158.029_2": "yena mayā evaṃvidhaṃ pāpakaṃ karma kṛtam? tataḥ sa tayābhihitah--na te manaḥśūkaṃsdminnarthe utpādayitavyam/",
    "S01divyav_u:158.031_0": "panthāsamo mātṛgrāmaḥ/",
    "S01divyav_u:158.031_1": "yenaivaṃ hi yathā pitā gacchati, putro 'pi tenaiva gacchati/",
    "S01divyav_u:158.032_0": "na cāsau panthā putrasyānugacchato doṣakārako [159]bhavati, evameva mātṛgrāmaḥ/",
    "S01divyav_u:159.001_0": "tīryasamo 'pi ca mātṛgrāmaḥ/",
    "S01divyav_u:159.001_1": "yatraiva hi tīrye pitā snāti, putro 'pi tasmin snāti, na ca tīryaṃ putrasya snāyato doṣakārakaṃ bhavati/",
    "S01divyav_u:159.002_0": "evameva mātṛgrāmaḥ/",
    "S01divyav_u:159.002_1": "api ca pratyanteṣu janapadeṣu dharmataivaiṣā yasyāmeva pitā asaddharmeṇābhigacchati,",
    "S01divyav_u:159.002_2": "tāmeva putro 'pyadhigacchati/",
    "S01divyav_u:159.004_0": "evamasau vaṇigdārako mātrā bahuvidhairanunayavacanairvinītaśokastayā mātrā tasmin pātake 'saddharme punaḥ punaratīva saṃjātarāgaḥ pravṛttaḥ/",
    "S01divyav_u:159.005_0": "tena ca śreṣṭhinā gṛhe lekhyo 'nupreṣitaḥ/",
    "S01divyav_u:159.005_1": "bhadre, dhīrorjitamahotsāhā bhavasva/",
    "S01divyav_u:159.006_0": "ahamapi lekhānupadamevāgamiṣye/",
    "S01divyav_u:159.006_1": "sā vaṇikpatnī tathāvidhaṃ lekhārthaṃ śrutvā vaimanasyajātā cintayituṃ pravṛttā--mahāntaṃ kālaṃ mama tasyāgamanamudīkṣamāṇāyāḥ/",
    "S01divyav_u:159.007_0": "tadā nāgataḥ/",
    "S01divyav_u:159.008_0": "idānīṃ mayā evaṃvidhenopakrameṇa putraṃ ca paricaritvā sa cāgamiṣyati/",
    "S01divyav_u:159.008_1": "ka upāyaḥ syāt yadahaṃ tamihāsamprāptameva jīvitāt vyaparopayeyam? iti saṃcintya taṃ putramāhūya kathayati--pitrā te lekhyo 'nupreṣitah āgamiṣyatīti/",
    "S01divyav_u:159.010_0": "jājase 'smābhiridānīṃ kiṃ karaṇīyamiti? gacchasva, pitaramasamprāptameva ghātaya/",
    "S01divyav_u:159.011_0": "sa kathayati--kathamahaṃ pitaraṃ ghātayiṣye? yadā asau na prasahate pitṛvadhaṃ kartum,",
    "S01divyav_u:159.011_1": "tadā tayā mātrā bhūyo 'nuvṛttivacanairabhihitah--tasyānuvṛttivacanairucyamānasya kāmeṣu saṃraktasyādhyavasāyo jātaḥ pitṛvadhaṃ prati/",
    "S01divyav_u:159.013_0": "kāmān khalu pratisevato na hi kiṃcit pāpakaṃ karmākaraṇīyamiti vadāmi/",
    "S01divyav_u:159.014_0": "tatastenoktam--kenopāyena ghātayāmi? tayā abhihitam--ahamevopāyaṃ saṃvidhāsye/",
    "S01divyav_u:159.015_0": "ityuktvā viṣamādāya samitāyāṃ miśrayitvā maṇḍilakān paktvā anye 'pi ca nirviṣāḥ paktāḥ/",
    "S01divyav_u:159.016_0": "yatastaṃ dārakamāhūya kathayati--gacchasva/",
    "S01divyav_u:159.017_0": "amī saviṣā maṇḍilakā nirviṣāśca/",
    "S01divyav_u:159.017_1": "gṛhya pitṛsakāśaṃ gatvā ca tasya viśvastasyaikatra bhuñjata etān saviṣān maṇḍilakān prayacchasva,",
    "S01divyav_u:159.018_0": "tataḥ sa dārakastena lekhavāhikamanuṣyeṇa sārdhaṃ tān maṇḍilakān gṛhya gataḥ pitṛsakāśam/",
    "S01divyav_u:159.019_0": "āgamya pitā asya atīva taṃ putraṃ dṛṣṭvā abhirūpaprāsādikaṃ maheśākhyaṃ prāmodyaṃ prāptaḥ/",
    "S01divyav_u:159.020_0": "sahyāsahyaṃ pṛṣṭvā teṣāṃ teṣāṃ vaṇijāmākhyāti--ayaṃ bhavanto 'smākaṃ putraḥ/",
    "S01divyav_u:159.021_0": "yadā tena dārakeṇa saṃlakṣitaṃ sarvatra ahamanena pitrā pratisaṃvedita iti,",
    "S01divyav_u:159.021_1": "tatastaṃ pitaramāha--tāta, ambayā maṇḍilakāḥ praheṇakamanupreṣitam/",
    "S01divyav_u:159.023_0": "tattātaḥ paribhuñjatu/",
    "S01divyav_u:159.023_1": "paścāttena pitrā sārdhamekaphalāyāṃ bhuñjatā tasya pituḥ saviṣā maṇḍilakā dattāḥ,",
    "S01divyav_u:159.023_2": "ātmanā nirviṣāḥ prabhakṣitāḥ/",
    "S01divyav_u:159.024_0": "yato 'sya pitā tān saviṣān maṇḍilakān bhakṣayitvā bhṛtaḥ/",
    "S01divyav_u:159.025_0": "tasya ca pituḥ kāladharmaṇā yuktasya ca dārako na kenacit pāpakaṃ karma kurvāṇo 'bhiśaṅkito vā pratisaṃvedito vā/",
    "S01divyav_u:159.026_0": "paścāttairiṣṭasnigdhasuhṛdbhirvaṇigbhiḥ śocayitvā yattattu kiṃcittasya vaṇijo bhaṇḍamāsīddhiraṇyasuvarṇaṃ vā,",
    "S01divyav_u:159.028_0": "sa dārakastaṃ bhāṇḍaṃ hiraṇyasuvarṇaṃ paitṛkaṃ gṛhya svagṛhamanuprāptaḥ/",
    "S01divyav_u:159.029_0": "tasya ca gatasya svagṛhaṃ sā mātā pracchannāsaddharmeṇa taṃ putraṃ paricaramāṇā ratiṃ nādhigacchati,",
    "S01divyav_u:159.029_1_0": "anabhiratarūpā ca taṃ putraṃ vadati--kiyatkālaṃ vayamevaṃ pracchannena krameṇa ratikrīḍāmanubhaviṣyāmah?",
    "S01divyav_u:159.029_1_1": "yannu vayamasmāddeśādanyadeśāntaraṃ gatvā prakāśakrameṇa niḥśaṅkā bhūtvā jāyāpatīti",
    "S01divyav_u:159.029_1_2": "vikhyātadharmāṇaḥ sukhaṃ prativasema/",
    "S01divyav_u:159.032_0": "tatastau gṛhaṃ tyaktvā [160]mitrasvajanasambandhivargānapahāya purāṇadāsīdāsakarmakarāṃstyaktvā yāvadarthajātaṃ hiraṇyasuvarṇaṃ ca gṛhya anyaviṣayāntaraṃ gatau/",
    "S01divyav_u:160.002_0": "tatra gatvā janapadeṣu vikhyāpayamānau jāyāpatikamiti ratikrīḍāmanubhavamānau vyavasthitau/",
    "S01divyav_u:160.003_0": "yāvadarhan bhikṣuḥ kenacit kālāntareṇa janapadacārikāṃ caraṃs tamadhiṣṭhānamanuprāptaḥ/",
    "S01divyav_u:160.004_0": "tena tatra piṇḍapātamanvāhiṇḍatā vīthyāṃ niṣadya ayaṃ vaṇigdharmaṇā saṃvyavahāramāṇaḥ sa dārako dṛṣṭaḥ/",
    "S01divyav_u:160.005_0_0": "dṛṣṭvā cārogyayitvā cābhibhāṣyoktah--mātuste kuśalam? sa ca dārakastamarhantaṃ tathā",
    "S01divyav_u:160.005_0_1": "abhivadamānamupaśrutya saṃbhinnacetāḥ svena duścaritena karmaṇā śaṅkitamanāścintayituṃ",
    "S01divyav_u:160.005_0_2": "pravṛttaḥ/",
    "S01divyav_u:160.007_0": "sa vicintya mātṛsakāśaṃ gatvā saṃvedayati--yatirabhyāgataḥ,",
    "S01divyav_u:160.007_1": "yo 'sau asmadgṛhamupasaṃkrāmati,",
    "S01divyav_u:160.007_2": "eṣa sa ihādhiṣṭhāne pratisaṃvedayiṣyati eṣā asya dārakasya māteti/",
    "S01divyav_u:160.009_0": "vayaṃ cehaṃ jāyāpatikamiti khyātau/",
    "S01divyav_u:160.009_1": "kathameṣa śakyaṃ ghātayitum? tatastayoḥ saṃcintya taṃ gṛhamenamupanimantrayitvā bhuñjānaṃ ghātayāmaḥ/",
    "S01divyav_u:160.010_0": "tatastayorevaṃ saṃcintya so 'rhan bhikṣurantargṛhamupanimantrayitvā bhojayitumārabdhaḥ/",
    "S01divyav_u:160.011_0": "sa dārako gūḍhaśastro bhūtvā arhantaṃ bhojayituṃ mātrā saha nirjanaṃ gṛhaṃ kṛtvā sa cārhadbhikṣubhuktvā tasmādgṛhādviśrabdhacārakrameṇa pratinirgataḥ/",
    "S01divyav_u:160.013_0": "tatastena jīvitād vyaparopayati/",
    "S01divyav_u:160.014_0": "kāmāśca lavaṇodakasadṛśāḥ/",
    "S01divyav_u:160.014_1": "yathā yathā sevyanti, tathā tathā tṛṣṇā vṛddhimupayāti/",
    "S01divyav_u:160.015_0": "tasya dārakasya sā mātā taṃ putramasaddharmeṇānuvartamānā tasminnevādhiṣṭhāne śreṣṭhiputreṇa sārdhaṃ pracchannakāmā asaddharmeṣu saktacittā jātā/",
    "S01divyav_u:160.016_0": "tasya dārakasya tathāvidha upakramaḥ pratisaṃviditaḥ/",
    "S01divyav_u:160.017_0": "tasya dārakasya tathāvidha upakramaḥ pratisaṃviditaḥ/",
    "S01divyav_u:160.017_1": "tatastena tasya māturuktam--amba nivartasvedṛśāddoṣāt/",
    "S01divyav_u:160.018_0": "sā ca tasmiñ śreṣṭhiputre saṃraktacittā dvirapi trirapyucyamānā na nirvartate/",
    "S01divyav_u:160.018_1": "tatastena niṣkoṣamāsiṃ kṛtvā sā mātā jīvitādvyaparopitā/",
    "S01divyav_u:160.019_0": "yadā tasya trīṇyānantaryāṇi paripūrṇāni,",
    "S01divyav_u:160.019_1": "tadā devatābhirjanapadeṣvārocitam--pāpa eṣa pitṛghātako 'rhaddhātako mātṛghātakaśca/",
    "S01divyav_u:160.021_0": "trīṇyanenānantaryāṇi narakakarmasaṃvartanīyāni karmāṇi kṛtānyupacitāni/",
    "S01divyav_u:160.021_1": "tatastenādhiṣṭhānajanena tacchrutvā tadadhiṣṭhānānnirvāsitaḥ/",
    "S01divyav_u:160.022_0": "sa yadā nirvāsitastasmādadhiṣṭhānāt tadā cintayituṃ pravṛttah--asti cāsya buddhaśāsane kaścidevānunayah? evaṃ manasi kṛtam--gacchāmi,",
    "S01divyav_u:160.024_0": "sa ca vihāraṃ gatvā bhikṣusakāśamupasaṃkramya evaṃ kathayati--ārya, pravrajeyam/",
    "S01divyav_u:160.025_0": "tatastena bhikṣuṇā uktam--mā tāvat pitṛghātako 'si? tena bhikṣurabhihitah--asti mayā ghātitaḥ pitā/",
    "S01divyav_u:160.026_0": "tataḥ punaḥ pṛṣṭah--mā tāvanmātṛghātako 'si? tenoktam--ārya, ghātitā mayā mātā/",
    "S01divyav_u:160.027_0": "sa bhūyaḥ pṛṣṭah--mā tāvadarhadvadhaste kṛtah? tataḥ sa kathayati--arhannapi ghātitaḥ/",
    "S01divyav_u:160.028_0": "tatastena bhikṣuṇā abhihitah--ekaikena eṣāṃ karmāṇāmācaraṇānna pravrajyārho bhavasi,",
    "S01divyav_u:160.029_0": "gaccha vatsa, nāhaṃ pravrājayiṣye/",
    "S01divyav_u:160.030_0": "tataḥ sa puruṣo 'nyasya bhikṣoḥ sakāśamupasaṃkramya kathayati--ārya pravrajeyam/",
    "S01divyav_u:160.031_0": "tatastenāpi bhikṣuṇā anupūrveṇa pṛṣṭvā pratyākhyātaḥ/",
    "S01divyav_u:160.031_1": "tataḥ paścādanyasya bhikṣoḥ sakāśaṃ gataḥ/",
    "S01divyav_u:160.032_0": "tamapi tathaiva pravrajyāmāyācate/",
    "S01divyav_u:160.032_1": "tenāpi tathā anupūrvakrameṇa pṛṣṭvā pratyākhyātaḥ/",
    "S01divyav_u:160.032_2": "sa yadā [161]dvirapi trirapi pravrajyāmāyācamāno 'pi bhikṣubhir na pravrājitaḥ,",
    "S01divyav_u:160.032_3": "tadā amarṣajātaścintayituṃ pravṛttah--yā api sarvasādhāraṇā pravrajyā,",
    "S01divyav_u:161.002_0": "tatastena tasmin vihāre śayitānāṃ bhikṣūṇāmagnirdattaḥ/",
    "S01divyav_u:161.003_0": "tasmin vihāre 'gniṃ datvā anyatra vihāraṃ gataḥ/",
    "S01divyav_u:161.003_1": "tatrāpi gatvā bhikṣūṇāmupasaṃkramya pravrajyāmāyācate/",
    "S01divyav_u:161.004_0": "tairapi tathaivānupūrveṇa pṛṣṭvā pratyākhyātaḥ/",
    "S01divyav_u:161.004_1": "tatrāpi tena tathaiva pratihatacetasā agnirdattaḥ/",
    "S01divyav_u:161.005_0": "tatrāpi vihāre bahavo bhikṣavaḥ śaikṣāśaikṣāśca dagdhāḥ/",
    "S01divyav_u:161.006_0": "evaṃ tasyānekān vihārān dahataḥ sarvatra śabdo visṛtah--evaṃvidhaścaivaṃvidhaśca pāpakarmakārī puruṣo bhikṣubhyaḥ pravrajyāmalabhan vihārān bhikṣūṃśca dahatīti/",
    "S01divyav_u:161.007_0": "sa ca puruṣo 'nyavihāraṃ prasthitaḥ/",
    "S01divyav_u:161.008_0": "tatra ca vihāre bodhisattvajātīyo bhikṣuḥ prativasati tṛpitaḥ/",
    "S01divyav_u:161.008_1": "tena śrutaṃ sa evaṃ duṣkarakarmakārī puruṣa ihāgacchatīti/",
    "S01divyav_u:161.009_0": "yataḥ sa bhikṣustasya puruṣasyāsamprāptasyaiva tasmin vihāre pratyudgataḥ/",
    "S01divyav_u:161.010_0": "sa taṃ puruṣaṃ sametya kathayati--bhadramukha,",
    "S01divyav_u:161.010_1": "kimetat? yato 'sya puruṣeṇoktam--ārya,",
    "S01divyav_u:161.011_0": "tatastena bhikṣuṇām uktam--āgaccha vatsa, ahaṃ te pravrājayāmīti/",
    "S01divyav_u:161.012_0": "paścāt tena bhikṣuṇā tasya puruṣasya śiro muṇḍāpayitvā kāṣāyāṇi vastrāṇi dattāni/",
    "S01divyav_u:161.013_0": "paścāt sa puruṣaḥ kathayati--ārya, śikṣāpadāni me 'nuprayaccha/",
    "S01divyav_u:161.013_1": "tatastena bhikṣuṇā uktah--kiṃ te śikṣāpadaiḥ prayojanam? evaṃ sarvakālaṃ vadasva--namo buddhāya,",
    "S01divyav_u:161.015_0": "paścāt sa bhikṣustasya puruṣasya dharmadeśanāmārabdhaḥ kartum--tvamevaṃvidhaścaivaṃvidhaśca pāpakarmakārī sattvo yadi kadācidbuddhaśabdaṃ śṛṇoṣi,",
    "S01divyav_u:161.016_0": "athāsau tripiṭo bhikṣuścyutaḥ kālagato deveṣupapannaḥ/",
    "S01divyav_u:161.017_0": "sa cāpi puruṣaścyutaḥ kālagato narakeṣūpapannaḥ//",
    "S01divyav_u:161.018_0": "yato bhagavānāha--kiṃ manyadhve bhikṣavah? yo 'sau atīte 'dhvani bhikṣus tripiṭah āsa,",
    "S01divyav_u:161.018_1": "ahameva sa tena kālena tena samayena/",
    "S01divyav_u:161.019_0": "yo 'sau pāpakarmakārī sattvo mātāpitrarhaddhātakaḥ, eṣa eva dharmaruciḥ/",
    "S01divyav_u:161.020_0": "idaṃ mama tṛtīye 'saṃkhyeye 'sya dharmarucerdarśanam/",
    "S01divyav_u:161.020_1": "tadahaṃ saṃdhāya kathayāmi--cirasya dharmaruce, sucirasya dharmaruce, suciracirasya dharmaruce/",
    "S01divyav_u:161.021_0": "yāvacca mayā bhikṣavastribhirasaṃkhyeyaiḥ ṣaḍbhiḥ pāramitābhiranyaiśca duṣkaraśatasahasrairanuttarā samyaksambodhiḥ samudānītā,",
    "S01divyav_u:161.021_1": "tāvadanena dharmarucinā yadbhūyasā narakatiryakṣu kṣipitam/",
    "S01divyav_u:161.024_0": "idamavocadbhagavān/ āttamanasaste bhikṣavo bhagavato bhāṣitamabhyanandan//",
    "S01divyav_u:161.025_0": "dharmarucyavadānamaṣṭādaśam//",
    "S01divyav_u:214_0": "********** Avadāna 19 **********",
    "S01divyav_u:162.001_0": "div19 jyotiṣkāvadānam/",
    "S01divyav_u:162.002_0": "buddho bhagavān rājagṛhe viharati veṇuvane kalandakanivāpe/",
    "S01divyav_u:162.002_1": "rājagṛhe nagare subhadro nāma gṛhapatiḥ prativasati āḍhyo mahādhano mahābhogaḥ/",
    "S01divyav_u:162.003_0": "so 'tyarthaṃ nirgrantheṣvabhiprasannaḥ/",
    "S01divyav_u:162.003_1": "tena sadṛśāt kulāt kalatramānītam/",
    "S01divyav_u:162.004_0": "sa tayā sārdhaṃ krīḍati ramate paricārayati/",
    "S01divyav_u:162.004_1": "tasya krīḍato ramamāṇasya paricārayataḥ kālāntareṇa kālāntareṇa patnī āpannasattvā saṃvṛttā/",
    "S01divyav_u:162.005_0": "bhagavān pūrvāhṇe nivāsya pātracīvaramādāya rājagṛhaṃ piṇḍāya prāvikṣat/",
    "S01divyav_u:162.006_0": "rājagṛhaṃ piṇḍāya caran yena subhadrasya gṛhapater niveśanaṃ tenopasaṃkrāntaḥ/",
    "S01divyav_u:162.007_0": "adrākṣīt subhadro gṛhapatirbhagavantaṃ dūrādeva/",
    "S01divyav_u:162.007_1": "dṛṣṭvā ca punaḥ patnīmādāya yena bhagavāṃstenopasaṃkrāntaḥ/",
    "S01divyav_u:162.008_0": "upasaṃkramya bhagavantamidamavocat--bhagavan, iyaṃ me patnī āpannasattvā saṃvṛttā/",
    "S01divyav_u:162.009_0": "kiṃ janayiṣyatīti/",
    "S01divyav_u:162.009_1": "bhagavānāha--gṛhapate, putraṃ janayiṣyati, kulamuddyotayiṣyati, divyamānuṣīṃ śriyaṃ pratyanubhaviṣyati,",
    "S01divyav_u:162.009_2": "mama śāsane pravrajya sarvakleśaprahāṇādarhattvaṃ sākṣātkariṣyati/",
    "S01divyav_u:162.011_0": "tena bhagavataḥ śucinaḥ praṇītasya khādanīyabhojanīyasya pātrapūro dattaḥ/",
    "S01divyav_u:162.012_0": "bhagavānārogya ityuktvā piṇḍapātamādāya prakrāntaḥ/",
    "S01divyav_u:162.012_1": "tasya nātidūre bhūrikastiṣṭhati/",
    "S01divyav_u:162.013_0": "sa saṃlakṣayati--yadapyasmākamekaṃ bhikṣakulam, tadapi śramaṇo gautamo 'nvāvartayati/",
    "S01divyav_u:162.013_1": "gacchāmi, paśyāmi kiṃ śramaṇena gautamena vyākṛtamiti/",
    "S01divyav_u:162.014_0": "sa tatra gatvā kathayati--gṛhapate, śramaṇo gautama āgata āsīt? āgataḥ/",
    "S01divyav_u:162.015_0": "kiṃ tena vyākṛtam? ārya, mayā tasya patnī darśitā--kiṃ janayiṣyati? sa kathayati--putraṃ janayiṣyati,",
    "S01divyav_u:162.015_1": "kulamuddyotayiṣyati, divyamānuṣīṃ śriyaṃ pratyanubhaviṣyati,",
    "S01divyav_u:162.015_2": "mama śāsane pravrajya sarvakleśaprahāṇādarhattvaṃ sākṣātkariṣyatīti/",
    "S01divyav_u:162.017_0": "sa bhūriko gaṇitre kṛtāvī śvetavarṇāṃ gṛhītvā gaṇayitumārabdhah--paśyati yathā bhagavatā vyākṛtaṃ tatsarvaṃ tathaiva/",
    "S01divyav_u:162.019_0": "sa saṃlakṣayati--yadi anusaṃvarṇyiṣyāmyaham,",
    "S01divyav_u:162.019_1": "gṛhapatirbhūyasyā mātrayā śramaṇasya gautamasyābhipraśaṃsyati/",
    "S01divyav_u:162.020_0": "tadatra kiṃcid saṃvarṇayitavyaṃ kiṃcit vivarṇayitavyamiti viditvā hastau saṃparivartayati,",
    "S01divyav_u:162.021_0": "subhadro gṛhapatiḥ kathayati--ārya,",
    "S01divyav_u:162.021_1": "kiṃ hastausamparivartayasi mukhaṃ ca vibhaṇḍayasīti? sa kathayati--gṛhapate,",
    "S01divyav_u:162.021_2": "atra kiṃcit satyaṃ kiṃcinmṛṣā/",
    "S01divyav_u:162.023_0": "ārya, kiṃ satyaṃ kiṃ vā mṛṣā? gṛhapate, yadanenoktaṃ putraṃ janayiṣyatīti, idaṃ satyaṃ kathayati/",
    "S01divyav_u:162.024_0": "kulamuddyotayiṣyatītīdamapi satyam/",
    "S01divyav_u:162.024_1": "agrajyotiriti saṃjñā/",
    "S01divyav_u:162.024_2": "mandabhāgyaḥ sa sattvo jātamātra evāgninā kulaṃ dhakṣyati/",
    "S01divyav_u:162.025_0": "yat kathayati--divyamānuṣīṃ śriyaṃ pratyanubhaviṣyatīti, idaṃ mṛṣā/",
    "S01divyav_u:162.026_0": "gehapate, asti kaścit tvayā dṛṣṭo manuṣyabhūto divyamānuṣīṃ śriyaṃ pratyanubhavan? yatkathayati--mama śāsane pravrajiṣyatīti,",
    "S01divyav_u:162.027_0": "yadā asya na bhaktaṃ na vastram, tadā niścayena śramaṇasya gautamasyāntike pravrajiṣyati/",
    "S01divyav_u:162.028_0": "sarvakleśaprahāṇādarhattvaṃ sākṣātkariṣyatīti, idaṃ mṛṣā/",
    "S01divyav_u:162.029_0": "śramaṇasyaiva tāvadgautamasya sarvakleśaprahāṇādarhattvaṃ nāsti, prāgevāsya bhaviṣyatīti/",
    "S01divyav_u:162.029_1": "subhadro viṣādamāpannaḥ kathayati--ārya,",
    "S01divyav_u:162.029_2": "atra mayā kathaṃ pratipattavyamiti? bhūrikaḥ kathayati--gṛhapate,",
    "S01divyav_u:162.029_3": "vayaṃ pravrajitāḥ śamānuśikṣāḥ/",
    "S01divyav_u:162.031_0": "tvameva jānīṣe/",
    "S01divyav_u:162.031_1": "iyuktvā prakrāntaḥ/",
    "S01divyav_u:162.031_2": "subhadraḥ saṃlakṣayati--sarvathā parityājyo 'sau iti viditvā sa bhaiṣajyaṃ dātumārabdhaḥ/",
    "S01divyav_u:162.032_0": "caramabhaviko 'sau [163]sattvaḥ/",
    "S01divyav_u:163.001_0": "tadasya bhaiṣajyārthāya syāditi/",
    "S01divyav_u:163.001_1": "sa tasyā vāmakukṣiṃ marditumārabdhaḥ/",
    "S01divyav_u:163.001_2": "sa garbho dakṣiṇaṃ kukṣiṃ gataḥ/",
    "S01divyav_u:163.002_0": "subhadro dakṣiṇakukṣiṃ marditumārabdhaḥ/",
    "S01divyav_u:163.002_1": "sa vāmaṃ kukṣiṃ gataḥ/",
    "S01divyav_u:163.002_2": "asthānametadanavakāśo yaccaramabhavikaḥ sattvo 'ntarāducchidya kālaṃ kariṣyati aprāpte āśravakṣaye/",
    "S01divyav_u:163.004_0": "sā gṛhapatipatnī kukṣiṇā mṛdyamānena vikroṣṭumārabdhā/",
    "S01divyav_u:163.004_1": "prātiveśyaiḥ śrutam/",
    "S01divyav_u:163.004_2": "te tvaritatvaritaṃ gatāḥ pṛcchanti--bhavantaḥ,",
    "S01divyav_u:163.004_3": "kimiyaṃ gṛhapatipatnī virauti? subhadraḥ kathayati--kukṣimatyeṣā/",
    "S01divyav_u:163.006_0": "nūnamasyāḥ prasavakāla iti/",
    "S01divyav_u:163.006_1": "te prakrāntaḥ/",
    "S01divyav_u:163.006_2": "subhadraḥ saṃlakṣayati--na śakyamasyā atropasaṃkramaṃ kartum/",
    "S01divyav_u:163.007_0": "araṇyaṃ nayāmīti/",
    "S01divyav_u:163.007_1": "sā tenāraṇyaṃ nītvā tathopakrāntā yathā kālagatā/",
    "S01divyav_u:163.007_2": "sa tāṃ pracchannaṃ gṛhamānīya suhṛtsambandhibāndhavānāṃ prātiveśakānāṃ ca kathayati--bhavantaḥ,",
    "S01divyav_u:163.009_0": "te vikroṣṭamārabdhāḥ/",
    "S01divyav_u:163.009_1": "sā tairvikrośadbhir nīlapītalohitāvadātairvastraiḥ śibikāmalaṃkṛtya śītavanaṃ śmaśānamabhinirhṛtā/",
    "S01divyav_u:163.010_0": "nirgranthaiḥ śrutam--te hṛṣṭatuṣṭapramuditāśchatrapatākā ucchrayitvā rājagṛhasya nagarasya rathyāvīthīcatvaraśṛṅgāṭake upāhiṇḍamānā ārocayanti--śṛṇvantu bhavantaḥ/",
    "S01divyav_u:163.012_0": "śramaṇena gautamena subhadrasya gṛhapateḥ patnī vyākṛtā--putraṃ janayiṣyati,",
    "S01divyav_u:163.012_1": "kulamuddyotayiṣyati, divyamānuṣīṃ śriyaṃ pratyanubhaviṣyati,",
    "S01divyav_u:163.012_2": "mama śāsane pravrajya sarvakleśaprahāṇādarhattvaṃ sākṣātkariṣyati/",
    "S01divyav_u:163.014_0": "sā ca kālagatā śītavanaśmaśānamabhinirhṛtā/",
    "S01divyav_u:163.014_1": "yasya tāvadvṛkṣamūlameva nāsti,",
    "S01divyav_u:163.014_2": "kutastasya śākhāpatraphalaṃ bhaviṣyatīti? atrāntare kiṃcidbuddhānāṃ bhagavatāmajñātamadṛṣṭamaviditamavijñātam/",
    "S01divyav_u:163.016_0_0": "dharmatā khalu buddhānāṃ bhagavatāṃ mahākāruṇikānāṃ lokānugrahapravṛttānāmekārakṣāṇāṃ",
    "S01divyav_u:163.016_0_1": "śamathavipaśyanāvihāriṇāṃ caturṣu saṃgrahavastuṣu dīrgharātrakṛtaparicayānām {catur}ṛddhipādacaraṇatalasupratiṣṭhitānāṃ",
    "S01divyav_u:163.016_0_2": "caturṣu saṃgrahavastuṣu dīrgharātrakṛtaparicayānāṃ caturvaiśāradyaviśāradyaviśāradānāṃ",
    "S01divyav_u:163.016_0_3": "pañcāṅgaviprahīṇānāṃ pañcagatisamatikrāntānāṃ ṣaḍaṅgasamanvāgatānāṃ ṣaṭpāramitāparipūrṇānāmasaṃhatavihāriṇāṃ",
    "S01divyav_u:163.016_0_4": "saptabodhyaṅgakusumāḍhyānāmaṣṭāṅgamārgadeśikānāṃ navānupūrvavihārasamāpattikuśalānāṃ",
    "S01divyav_u:163.016_1": "daśabalabalināṃ daśadiksamāpūrṇayaśasāṃ daśaśatavaśavartiprativiśiṣṭānāṃ trī rātres trirdivasasya buddhacakṣuṣā lokaṃ vyavalokya jñānadarśanaṃ pravartate--ko hīyate,",
    "S01divyav_u:163.016_2": "ko vardhate, kaḥ kṛcchraprāptaḥ, kaḥ saṃkaṭaprāptaḥ, kaḥ saṃbādhaprāptaḥ, kaḥ kṛcchrasaṃkaṭasambādhaprāptaḥ,",
    "S01divyav_u:163.016_3": "ko 'pāyaprāgbhāraḥ, kamahamapāyāduddhṛtya svarge mokṣe ca pratiṣṭhāpayeyam,",
    "S01divyav_u:163.016_4": "kasyānavaropitāni kuśalamūlānyavaropayeyam,",
    "S01divyav_u:163.016_5": "kasyāvaropitāni paripācayeyam,",
    "S01divyav_u:163.016_6": "kasya paripakkāni vimocayeyam/",
    "S01divyav_u:163.026_0": "āha ca--",
    "S01divyav_u:163.027_0": "apyevātikramedvelāṃ sāgaro makarālayaḥ/",
    "S01divyav_u:163.028_0": "na tu vaineyavatsānāṃ buddho velāmatikramet//1//iti/",
    "S01divyav_u:163.029_0": "atha bhagavānanyatarasmin pradeśe smitamakārṣīt/",
    "S01divyav_u:163.029_1": "dharmatā khalu yasmin samaye buddhā bhagavantaḥ smitaṃ prāviṣkurvanti,",
    "S01divyav_u:163.029_2": "tasmin samaye nīlapītalohitāvadātā arciṣo mukhānniścārya kāścidadhastādgacchanti,",
    "S01divyav_u:163.031_0_0": "yā adhastādgacchanti, tāḥ saṃjīvaṃ kālasūtraṃ saṃghātaṃ rauravaṃ mahārauravaṃ tapanaṃ",
    "S01divyav_u:163.031_0_1": "pratāpanamavīcimarbudaṃ nirarbudamaṭaṭaṃ hahavaṃ huhavamutpalaṃ padma [164]mahāpadmaṃ",
    "S01divyav_u:163.031_0_2": "narakaṃ gatvā ye uṣṇanarakāsteṣu śītībhūtā nipatanti/",
    "S01divyav_u:164.001_0": "tena teṣāṃ sattvānāṃ kāraṇāviśeṣāḥ pratiprasrabdhāḥ/",
    "S01divyav_u:164.002_0": "teṣāmevaṃ bhavati--kiṃ nu vayaṃ bhavanta itaścyutāḥ, āhosvidanyatropapannā iti/",
    "S01divyav_u:164.003_0": "teṣāṃ prasādasaṃjananārthaṃ bhagavān nirmitaṃ visarjayati/",
    "S01divyav_u:164.003_1": "teṣāṃ nirmitaṃ dṛṣṭvā evaṃ bhavati--na hyeva vayaṃ bhavanta itaścyutāḥ, nāpyanyatropapannāḥ/",
    "S01divyav_u:164.004_0": "api tvayamapūrvadarśanaḥ sattvaḥ, asyānubhāvādasmākaṃ kāraṇāviśeṣāḥ pratiprasrabdhā iti/",
    "S01divyav_u:164.005_0": "te nirmite cittamabhiprasādya tannarakavedanīyaṃ karma kṣapayitvā devamanuṣyeṣu pratisaṃdhiṃ gṛhṇanti yatra satyānāṃ bhājanabhūtā bhavanti/",
    "S01divyav_u:164.007_0_0": "yā upariṣṭāgacchanti, tāścāturmahārājakāyikān devāṃstrāyastriṃśām yāmāṃstuṣitānnirmāṇaratīn",
    "S01divyav_u:164.007_0_1": "paranirmitavaśavartino brahmakāyikān brahmapurohitān mahābrāhmaṇaḥ parīttābhānapramāṇābhānābhāsvarān",
    "S01divyav_u:164.007_0_2": "parīttaśubhānapramāṇaśubhāñ śubhakṛtsnānanabhrakān puṇyaprasavān bṛhatphalānatapān",
    "S01divyav_u:164.007_0_3": "sudṛśān sudarśanānakaniṣṭhān devān gatvā duḥkhaṃ śūnyamanātmetyuddhoṣayanti/",
    "S01divyav_u:164.011_0": "gāthādvayaṃ ca bhāṣante--",
    "S01divyav_u:164.012_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:164.013_0": "dhūnīta mṛtyunaḥ sainyaṃ naḍāgāramiva kuñjaraḥ//2//",
    "S01divyav_u:164.014_0": "yo hyasmin dharmavinaye apramattaścariṣyati/",
    "S01divyav_u:164.015_0": "prahāya jātisaṃsāraṃ duḥkhasyāntaṃ kariṣyati//3//",
    "S01divyav_u:164.016_0": "atha tā arciṣastrisāhasramahāsāhasraṃ lokadhātumanvāhiṇḍya bhagavantameva pṛṣṭhataḥ pṛṣṭhataḥ samanugacchanti/",
    "S01divyav_u:164.017_0": "bhagavata āsye 'ntarhitāḥ/",
    "S01divyav_u:164.017_1": "athāyuṣmānānandaḥ kṛtakarapuṭo bhagavantaṃ papraccha--",
    "S01divyav_u:164.018_0": "nānāvidho raṅgasahasracitro vaktrāntarānniṣkasitaḥ kalāpaḥ/",
    "S01divyav_u:164.020_0": "avabhāsitā yena diśaḥ samantāddivākareṇodayatā yathaiva//4//",
    "S01divyav_u:164.022_0": "gāthāśca bhāṣate--",
    "S01divyav_u:164.023_0": "vigatodbhavā dainyamadaprahīṇā buddhā jagatyuttamahetubhūtāḥ/",
    "S01divyav_u:164.026_0": "nākāraṇaṃ śaṅkhamṛṇālagauraṃ smitamupadarśayanti jinā jitārayaḥ//5//",
    "S01divyav_u:164.028_0": "tatkālaṃ svayamadhigamya dhīra buddhyā śrotṛrṇāṃ śramaṇa jinendra kāṅkṣitānām/",
    "S01divyav_u:164.030_0": "dhīrābhirmunivṛṣa vāgbhiruttamābhirutpannaṃ vyapanaya saṃśayaṃ śubhābhiḥ//6//",
    "S01divyav_u:165.001_0": "[165]nākasmāllavaṇajalādrirājadhairyāḥ saṃbuddhāḥ smitamupadarśayanti dhīrāḥ/",
    "S01divyav_u:165.003_0": "yasyārthe smitamupadarśayanti nāthāstaṃ śrotuṃ samabhilaṣanti te janaughāḥ//7//iti/",
    "S01divyav_u:165.005_0": "bhagavānāha--evametadānanda, evametat/",
    "S01divyav_u:165.005_1": "nāhetupratyayamānanda tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:165.006_0": "gaccha ānanda, bhikṣūṇāmārocaya--tathāgato bhikṣavaḥ śmaśānacārikāṃ gantukāmaḥ/",
    "S01divyav_u:165.007_0": "yo yuṣmākamutsahate tathāgatena sārdhaṃ śmaśānacārikāṃ gantum, sa cīvarakāṇi gṛhṇātu/",
    "S01divyav_u:165.008_0": "evaṃ bhadantetyāyuṣmānānando bhagavataḥ pratiśrutya bhikṣūṇāmārocayati--tathāgata āyuṣmantaḥ śmaśānacārikāṃ gantukāmaḥ/",
    "S01divyav_u:165.009_0": "yo yuṣmākamutsahate tathāgatena sārdhaṃ śmaśānacārikaṃ gantum, sa cīvarakāṇi gṛhṇātu/",
    "S01divyav_u:165.010_0": "evamāyuṣmanniti te bhikṣavaḥ sarve saṃśrutya bhagavatsakāśamupagatāḥ/",
    "S01divyav_u:165.011_0_0": "atha bhagavān dānto dāntaparivāraḥ śāntaḥ śāntaparivāro mukto muktaparivāra āśvasta",
    "S01divyav_u:165.011_0_1": "āśvāstaparivāro vinīto vinītaparivāro 'rhannarhatparivāro vītarāgo vītarāgaparivāraḥ",
    "S01divyav_u:165.011_0_2": "prāsādikaḥ prāsādikaparivāro vṛṣabha iva gogaṇaparivṛto gajarāja iva kalabhagaṇaparivṛtaḥ",
    "S01divyav_u:165.011_0_3": "siṃha iva daṃṣṭagaṇaparivṛto haṃsarāja iva haṃsagaṇaparivṛtaḥ suparṇīva parikṣagaṇaparivṛto",
    "S01divyav_u:165.011_0_4": "vipra iva śiṣyagaṇaparivṛtaḥ suvaidya ivāturagaṇaparivṛtaḥ śūra iva yodhagaṇaparivṛto",
    "S01divyav_u:165.011_0_5": "deśika ivādhvagaṇaparivṛtaḥ sārthavāha iva vaṇiggaṇaparivṛtaḥ śreṣṭhīva paurajanaparivṛtaḥ",
    "S01divyav_u:165.011_0_6": "koṭṭarāja iva mantrigaṇaparivṛtaścakravartīva putrasahasraparivṛtaścandra iva",
    "S01divyav_u:165.011_1_0": "nakṣatragaṇaparivṛtaḥ sūrya iva raśmisahasraparivṛto dhṛtarāṣṭra iva gandharvagaṇaparivṛto",
    "S01divyav_u:165.011_1_1": "virūḍhaka iva kumbhāṇḍagaṇaparivṛto brahmeva brahmakāyikaparivṛtaḥ stimita iva jalanidhiḥ",
    "S01divyav_u:165.011_1_2": "sajala iva jaladharo vimada iva gajapatiḥ sudāntairindrayairasaṃkṣobhiteryāpathapracāro",
    "S01divyav_u:165.011_1_3": "dvātriṃśatā",
    "S01divyav_u:165.011_2_0": "mahāpuruṣalakṣaṇaiḥ samalaṃkṛto 'śītyā cānuvyañjanairvirājitagātro vyāmaprabhālaṃkṛtamūrtiḥ",
    "S01divyav_u:165.011_2_1": "sūryasahasrātirekaprabho jaṅgama iva ratnaparvataḥ samantato bhadrako daśabhirbalaiścaturbhirvaiśāradyaistribhirāveṇikaiḥ",
    "S01divyav_u:165.011_2_2": "smṛtyupasthānairmahākaruṇayā ca samanvāgata ājñātakauṇḍinyāśvajidbāṣpamahānāmabhadrikaśāriputramaudgalyāyanakāśyapayaśaḥpūrṇaprabhṛtimahāśrāvakaiḥ",
    "S01divyav_u:165.011_2_3": "parivṛto 'nyena ca mahatā bhikṣusaṃghena anekaiśca prāṇiśatasahasraiḥ śītavanaṃ mahāśmaśānaṃ",
    "S01divyav_u:165.011_2_4": "saṃprasthitaḥ/",
    "S01divyav_u:165.026_0": "aṣṭādaśānuśaṃsā buddhacārikāyāmityanekāni devatāśatasahasrāṇi bhagavataḥ pṛṣṭhataḥ pṛṣṭhato 'nubaddhāni/",
    "S01divyav_u:165.027_0": "śītavanānuguṇāśca vāyavo vāyitumārabdhāḥ//",
    "S01divyav_u:165.028_0": "rājagṛhāt dvau bāladārakau brāhmaṇadārakaḥ kṣatriyadārakaśca bahir nirgatya krīḍataḥ/",
    "S01divyav_u:165.029_0": "tayoḥ kṣatriyadārako 'vagāḍhaśrāddho brāhmaṇadārako na tathā/",
    "S01divyav_u:165.029_1": "sa brāhmaṇadārakaḥ kṣatriyadārakasya kathayati--vayasya,",
    "S01divyav_u:165.029_2": "bhagavatā subhadrasya gṛhapateḥ patnī vyākṛtā--putraṃ janayiṣyati,",
    "S01divyav_u:165.029_3": "kulamuddyotayiṣyati, divyamānuṣīṃ śriyaṃ pratyanubhaviṣyati,",
    "S01divyav_u:165.029_4": "mama śāsane pravrajya sarvakleśaprahāṇādarhattvaṃ sākṣātkariṣyatīti/",
    "S01divyav_u:165.032_0": "sā ca mṛtā kālagatā śītavanaṃ śmaśānaṃ nirhṛtā--mā haiva bhagavatā bhāṣitaṃ vitathaṃ syāditi/",
    "S01divyav_u:165.033_0": "sa kṣatriyadārako gāthāṃ bhāṣate--",
    "S01divyav_u:166.001_0": "[166]sacandratāraṃ prapatedihāmbaraṃ mahī saśailā savanā nabho vrajet/",
    "S01divyav_u:166.003_0": "mahodadhīnāmudakaṃ kṣayaṃ vrajenmaharṣayaḥ syūr na mṛṣābhidhāyinaḥ//8//iti",
    "S01divyav_u:166.005_0": "sa ca brāhmaṇadārakaḥ kathayati--vayasya,",
    "S01divyav_u:166.005_1": "yadyevam, gacchāmaḥ śītavanaṃ mahāśmaśānaṃ paśyāmah? vayasya,",
    "S01divyav_u:166.006_0": "tau smprasthitau/",
    "S01divyav_u:166.006_1": "bhagavāṃśca rājagṛhānnirgataḥ/",
    "S01divyav_u:166.006_2": "adrākṣīt sa kṣatriyadārako bhagavantaṃ dūrādeva/",
    "S01divyav_u:166.007_0": "dṛṣṭvā ca punargāthāṃ bhāṣate--",
    "S01divyav_u:166.008_0": "anuddhato vigatakutūhalo muniryathā vrajatyeṣa janaughasaṃvṛtaḥ/",
    "S01divyav_u:166.010_0": "niḥsaṃśayaṃ paragaṇavādimardano nadasyate mṛgapatinādamuttamam//9//",
    "S01divyav_u:166.012_0": "yathā hyamī śītavanonmukhotsukāḥ pravānti vātā himapaṅkaśītalāḥ/",
    "S01divyav_u:166.014_0": "prayānti nūnaṃ bahavo divaukaso nirīkṣituṃ śākyamunervikurvitam//10//iti/",
    "S01divyav_u:166.016_0": "rājñā bimbisāreṇa śrutam--bhagavatā subhadrasya gṛhapateḥ patnī vyākṛtā--putraṃ janayiṣyati,",
    "S01divyav_u:166.016_1": "kulamuddyotayiṣyati, divyamānuṣīṃ śriyaṃ pratyanubhaviṣyati,",
    "S01divyav_u:166.016_2": "mama śāsane pravrajya sarvakleśaprahāṇādarhattvaṃ sākṣātkariṣyati/",
    "S01divyav_u:166.018_0": "sā ca mṛtā kālagatā śītavanaṃ śmaśānamabhinirhṛtā/",
    "S01divyav_u:166.018_1": "bhagavāṃśca saśrāvakasaṃghaḥ śītavanaṃ saṃprasthita iti/",
    "S01divyav_u:166.019_0": "śrutvā ca punarasyaitadabhavat--na bhagavān nirarthakaṃ śītavanaṃ gacchati/",
    "S01divyav_u:166.020_0": "nūnaṃ bhagavān subhadrasya gṛhapateḥ patnīmāgamya mahadvineyakāryaṃ kartukāmo bhaviṣyati/",
    "S01divyav_u:166.021_0": "paśyāmīti/",
    "S01divyav_u:166.021_1": "so 'pyantaḥpurakumārāmātyapaurajānapadaparivṛto rājagṛhānnirgantumārabdhaḥ/",
    "S01divyav_u:166.022_0": "adrākṣīt sa kṣatriyakumārako rājānaṃ māgadhaśreṇyaṃ bimbisāraṃ dūrādeva/",
    "S01divyav_u:166.022_1": "dṛṣṭvā ca punargāthāṃ bhāṣate--",
    "S01divyav_u:166.024_0": "yathā hi śreṇyo magadhādhipo hyayaṃ viniryayau rājagṛhāt sabāndhavaḥ/",
    "S01divyav_u:166.026_0": "pravartate me hṛdi niścitā matirmahājanasyābhyudayo bhaviṣyati//11//iti/",
    "S01divyav_u:166.028_0": "janakāyena bhagavantaṃ dṛṣṭvā vivaramanupradattam/",
    "S01divyav_u:166.028_1": "bhagavān smitonmukho mahājanamadhyaṃ praviṣṭaḥ/",
    "S01divyav_u:166.029_0": "nirgrantha bhagavantaṃ smitonmukhaṃ dṛṣṭvā saṃlakṣayanti--yathā śramaṇo gautamaḥ smitonmukho mahājanamadhyaṃ praviṣṭaḥ,",
    "S01divyav_u:166.029_1": "nūnamayaṃ bodhisattvo na kālagataḥ/",
    "S01divyav_u:166.030_0": "taiḥ subhadro gṛhapatiruktah--gṛhapate, nanvayaṃ sattvo mandabhāgyo na kālagata iti/",
    "S01divyav_u:166.031_0": "sa kathayati--ārya yadyevam, [167]kathamatra pratipattavyamiti? te kathayanti--gṛhapate,",
    "S01divyav_u:167.002_0": "sa tāṃ patnīṃ citāyāmāropya dhmāpayitumārabdhaḥ/",
    "S01divyav_u:167.002_1": "tasyāḥ sarvaḥ kāyo dagdhaḥ sthāpayitvā kukṣisāmantakam/",
    "S01divyav_u:167.003_0": "tathāsau kukṣiḥ sphuṭitaḥ, padmaṃ prādurbhūtam/",
    "S01divyav_u:167.003_1": "tasya coparipadmakarṇikāyāṃ kumāro niṣaṇṇo 'bhirūpo darśanīyaḥ prāsādikaḥ/",
    "S01divyav_u:167.004_0": "taṃ dṛṣṭvā anekāni prāṇiśatasahasrāṇi paraṃ vismayamupagatāni/",
    "S01divyav_u:167.005_0": "nirgranthā nipātamadamānā naca(naṣṭa?)prabhāvāḥ saṃvṛttāḥ/",
    "S01divyav_u:167.006_0": "tatra bhagavān subhadraṃ gṛhapatimāmantrayate--gṛhapate, gṛhāṇa kumāram/",
    "S01divyav_u:167.006_1": "sa nirgranthānāṃ mukhamavalokitumārabdhaḥ/",
    "S01divyav_u:167.007_0": "te kathayanti--gṛhapate, yadi prajvalitāmetāṃ citāṃ pravekṣyasi, sarveṇa sarvaṃ na bhaviṣyasīti/",
    "S01divyav_u:167.008_0": "sa na pratigṛhṇāti/",
    "S01divyav_u:167.008_1": "tatra bhagavāñ jīvakaṃ kumārabhūtamāmantrayate--gṛhāṇa jīvaka kumārakamiti/",
    "S01divyav_u:167.009_0": "sa saṃlakṣayati--asthānamanavakāśo bhagavān māmasthāne niyokṣyati/",
    "S01divyav_u:167.010_0": "gṛhṇāmīti/",
    "S01divyav_u:167.010_1": "tena nirviśaṅkena citāṃ vigāhya gṛhītaḥ/",
    "S01divyav_u:167.011_0": "vigāhatastasya jinājñayā citāṃ pratigṛhṇataścāgnigataṃ kumārakam/",
    "S01divyav_u:167.013_0": "jinaprabhāvānmahato hutāśanaḥ kṣaṇena jāto himapaṅkaśītalaḥ//12//",
    "S01divyav_u:167.015_0": "tato jīvakaṃ kumārabhūtamidamavocat--jīvaka,",
    "S01divyav_u:167.015_1": "māsi kṣata upahato veti? sa kathayati--rājakule 'haṃ bhadanta jāto rājakule vṛddhaḥ/",
    "S01divyav_u:167.016_0": "nābhijānāmi gośīrṣacandanasyāpīdṛśaṃ śaityam yadbhagavatā adhiṣṭhitāyāścitāyāḥ/",
    "S01divyav_u:167.017_0": "tatra bhagavān subhadraṃ gṛhapatimāmantrayate--gṛhāṇedānīṃ gṛhapate kumāramiti/",
    "S01divyav_u:167.018_0": "sa mithyādarśanavihataḥ/",
    "S01divyav_u:167.018_1": "tathāpi na saṃpratipadyate/",
    "S01divyav_u:167.018_2": "nirgranthānāmeva mukhaṃ vyavalokayati/",
    "S01divyav_u:167.019_0": "te kathayanti--gṛhapate, ayaṃ sattvo 'tīva mandabhāgyo yo hi nāma sarvabhakṣeṇāpyagninā na dagdhaḥ/",
    "S01divyav_u:167.020_0": "kiṃ bahunā? yadyevaṃ gṛhaṃ praveśayasi, nīyatām/",
    "S01divyav_u:167.020_1": "te gṛhamutsādayad bhaviṣyasi, tvaṃ ca prāṇairviyujyasa iti/",
    "S01divyav_u:167.021_0": "nāsti ātmasamaṃ premeti/",
    "S01divyav_u:167.021_1": "tenāsau na pratigṛhītaḥ/",
    "S01divyav_u:167.022_0": "tatra bhagavān rājānaṃ bimbisāramāmantayate--gṛhāṇa mahārāja kumāramiti/",
    "S01divyav_u:167.022_1": "tena sasambhrameṇa hastau prasārya gṛhītaḥ/",
    "S01divyav_u:167.023_0": "tataḥ samantato nirīkṣya kathayati--bhagavan, kiṃ bhavatu asya dārakasya jyotiṣka iti nāmeti/",
    "S01divyav_u:167.025_0": "tasya jyotiṣka iti nāṃdheyaṃ vyavasthāpitam/",
    "S01divyav_u:167.025_1": "tato bhagavatā tasya janakāyasyāśayānuśayaṃ dhātuṃ prakṛtiṃ ca jñātvā tādṛśī dharmadeśanā kṛtā,",
    "S01divyav_u:167.025_2": "yāṃ śrutvā bahubhiḥ sattvaśatairmahān viśeṣo 'dhigataḥ/",
    "S01divyav_u:167.027_0": "kaiścicchrotāpattiphalaṃ sākṣātkṛtam,",
    "S01divyav_u:167.027_1": "kaiścit sakṛdāgāmiphalam, kaiścidanāgāmiphalam, kaicit sarvakleśaprahāṇādarhattvaṃ sākṣātkṛtam,",
    "S01divyav_u:167.027_2": "kaiściduṣmagatāni kuśalamūlānyutpāditāni,",
    "S01divyav_u:167.027_3": "kaiścinmūrdhānaḥ, kaiścit mṛdumadhyāḥ kṣāntayaḥ,",
    "S01divyav_u:167.027_4": "kaiścicchrāvakabodhau cittānyutpāditāni,",
    "S01divyav_u:167.027_5": "kaiścit pratyekabodhau, kaiścidanuttarāyāṃ samyaksambodhau,",
    "S01divyav_u:167.031_0": "yadbhūyasā sā parṣadbuddhaniṃnā dharmapravaṇā saṃghaprāgbhārā vyavasthitā/",
    "S01divyav_u:167.032_0_0": "jyotiṣko dārako rājñā bimbisāreṇa aṣṭābhyo dhātrībhyo 'nupradatto [168]dvābhyāsaṃsadhātrībhyāṃ",
    "S01divyav_u:167.032_0_1": "dvābhyāṃ kṣīradhāgtrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyām/",
    "S01divyav_u:168.002_0": "so 'ṣṭhābhirdhātrībhirunnīyate vardhate kṣīreṇa dadhnā navanītena sarpiṣā sarpimaṇḍena anyaiścottaptottaptairupakaraṇaviśeṣaiḥ/",
    "S01divyav_u:168.003_0": "āśu vardhate hradasthamiva paṅkajam//",
    "S01divyav_u:168.004_0": "tasya mātulaḥ paṇyamādāya deśāntaraṃ gataḥ/",
    "S01divyav_u:168.004_1": "tena śrutam yathā mama bhaginī sattvavatī saṃvṛttā/",
    "S01divyav_u:168.005_0": "sā bhagavatā vyākṛtā--putraṃ janayiṣyati,",
    "S01divyav_u:168.005_1": "kulamuddyoyiṣyati, divyāmānuṣīṃ śriyaṃ pratyanubhaviṣyati,",
    "S01divyav_u:168.005_2": "mama śāsane pravrajya sarvakleśaprahāṇādarhattvaṃ sākṣātkariṣyatīti/",
    "S01divyav_u:168.006_0": "sa paṇyaṃ visarjayitvā pratipaṇyamādāya rājagṛhamāgataḥ/",
    "S01divyav_u:168.007_0": "tena śrutam yathā sā asmākaṃ bhaginī kālagateti/",
    "S01divyav_u:168.008_0": "śrutvā ca punaḥ saṃlakṣayati--bhagavatā asau vyākṛtā putraṃ janayiṣyati,",
    "S01divyav_u:168.008_1": "kulamuddyotayiṣyati, divyāṃ mānuṣīṃ śriyaṃ pratyanubhaviṣyati,",
    "S01divyav_u:168.008_2": "mama śāsane pravrajya sarvakleśaprahāṇādarhattvaṃ sākṣātkariṣyatīti/",
    "S01divyav_u:168.010_0": "mā haiva tabhagavato bhāṣitaṃ vitathaṃ syāt/",
    "S01divyav_u:168.010_1": "tena tiraḥprātiveśyāḥ pṛṣṭāh--śrutaṃ mayā asmākaṃ bhaginī sattvavatī saṃvṛttā/",
    "S01divyav_u:168.011_0": "sā bhagavatā vyākṛtā putraṃ janayiṣyati,",
    "S01divyav_u:168.011_1": "kulamuddyotayiṣyati, divyamānuṣīṃ śriyaṃ pratyanubhaviṣyati,",
    "S01divyav_u:168.011_2": "mama śāsane pravrajya sarvakleśaprahāṇādarhattvaṃ sākṣātkariṣyatīti/",
    "S01divyav_u:168.013_0": "śrutvā vayaṃ parituṣṭāḥ/",
    "S01divyav_u:168.013_1": "sā ca śrūyate mṛtā kālagateti/",
    "S01divyav_u:168.014_0": "mā haiva bhagavato bhāṣitaṃ vitathaṃ syāditi/",
    "S01divyav_u:168.014_1": "te gāthāṃ bhāṣante--",
    "S01divyav_u:168.015_0": "sacandratāraṃ prapatedihāmbaraṃ mahī saśailā savanā nabho vrajet/",
    "S01divyav_u:168.017_0": "mahodadhīnāmudakaṃ kṣayaṃ vrajenmaharṣayaḥ syūr na mṛṣābhidhāyinaḥ//13//",
    "S01divyav_u:168.019_0": "na bhagavato bhāṣitaṃ vitatham/",
    "S01divyav_u:168.019_1": "kathaṃ bhagavato bhāṣitaṃ vitathaṃ bhaviṣyati? kiṃ tu tena svāmināpi asau tathā tathā upakrāntā,",
    "S01divyav_u:168.020_0": "sa dārako maharddhiko mahānubhāvaḥ/",
    "S01divyav_u:168.021_0": "agninā na dagdhaḥ/",
    "S01divyav_u:168.021_1": "adyāpi rājakule saṃvardhata iti/",
    "S01divyav_u:168.021_2": "sa subhadrasya gṛhapateḥ sakāśaṃ gatvā kathayati--na yuktaṃ gṛhapate tvayā kṛtam/",
    "S01divyav_u:168.022_0": "kiṃ kṛtam? asmākaṃ sattvavatī bhaginī tvayā nirgranthavigrāhitena tathā tathā upakrāntā,",
    "S01divyav_u:168.023_0": "sa dārako maharddhiko mahānubhāvaḥ/",
    "S01divyav_u:168.023_1": "agnināpi na dagdhaḥ/",
    "S01divyav_u:168.024_0": "adyāpi rājakule saṃvardhate/",
    "S01divyav_u:168.024_1": "tadgatametat/",
    "S01divyav_u:168.024_2": "yadi tāvatkumārabhānayasi, ityevaṃ kuśalam/",
    "S01divyav_u:168.025_0": "no cedvayaṃ tvāṃ jñātimadhyādutkṣipāmaḥ/",
    "S01divyav_u:168.025_1": "salokānām {sālohitānām?} saṃkāraṃ pātayāmaḥ,",
    "S01divyav_u:168.025_2": "rathyāvīthīcatvaraśṛṅgāṭakeṣu cāvaraṇaṃ niścārayāmah--asmākaṃ bhaginī subhadreṇa gṛhapatinā praghātitā/",
    "S01divyav_u:168.027_0": "strīghātako 'yam/",
    "S01divyav_u:168.027_1": "na kenacidābhāṣitavyamiti/",
    "S01divyav_u:168.027_2": "rājakule ca te 'narthaṃ kārayāma iti/",
    "S01divyav_u:168.028_0": "sa śrutvā vyathitaḥ/",
    "S01divyav_u:168.028_1": "yathaiṣa paribhāṣate, nūnamevaṃ karomīti viditvā rājñaḥ pādayor nipatya kathayati--deva,",
    "S01divyav_u:168.028_2": "mama jñātaya evaṃ paribhāṣante--yadi tāvat kumāramānayasītyevaṃ kuśalam,",
    "S01divyav_u:168.028_3": "no cedānayasi, vayaṃ tvāṃ jñātimadhyādutkṣipāmaḥ,",
    "S01divyav_u:168.028_4": "saṃkāraṃ pātayāmaḥ, rathyāvīthīcatvaraśṛṅgāṭakeṣu cāvaraṇaṃ niścārayāmah--asmākaṃ bhaginī subhadreṇa gṛhapatinā praghātitā/",
    "S01divyav_u:168.032_0": "strīghātako 'yam/",
    "S01divyav_u:168.032_1": "na kenacidābhāṣitavyamiti/",
    "S01divyav_u:168.032_2": "rājakule ca te 'narthaṃ kārayāma iti/",
    "S01divyav_u:169.001_0": "[169]tadarhasi jyotiṣkaṃ kumāraṃ dātumiti/",
    "S01divyav_u:169.001_1": "rājā kathayati--gṛhapate, na mayā tvatsakāśāt jyotiṣkaḥ kumāro gṛhītaḥ,",
    "S01divyav_u:169.001_2": "kiṃ tu bhagavatā mama nyastaḥ/",
    "S01divyav_u:169.002_0": "yadi tvaṃ kumāreṇārthī, bhagavatsakāśaṃ gaccheti/",
    "S01divyav_u:169.002_1": "sa bhagavatsakāśaṃ gataḥ/",
    "S01divyav_u:169.003_0": "pādayor nipatya kathayati--bhagavan,",
    "S01divyav_u:169.003_1": "mama jñātaya evaṃ paribhāṣante--yadi tāvat kumāramānayasītyevaṃ kuśalam/",
    "S01divyav_u:169.004_0": "no cedānayasi, vayaṃ tvāṃ jñātimadhyādutkṣipāmaḥ,",
    "S01divyav_u:169.004_1": "saṃkāraṃ pātayāmaḥ, rathyāvīthīcatvaraśṛṅgāṭakeṣu cāvaraṇaṃ niścārayāmaḥ/",
    "S01divyav_u:169.005_0": "asmākaṃ bhaginī subhadreṇa gṛhapatinā praghātitā/",
    "S01divyav_u:169.006_0": "strīghātako 'yam/",
    "S01divyav_u:169.006_1": "na kenacidābhāṣitavya iti/",
    "S01divyav_u:169.006_2": "rājakule cānarthaṃ kārayāma iti/",
    "S01divyav_u:169.007_0": "tadarhasi jyotiṣkaṃ kumāraṃ dāpayitumiti/",
    "S01divyav_u:169.007_1": "bhagavān saṃlakṣayati--yadi subhadro jyotiṣkaṃ kumāraṃ na labhate,",
    "S01divyav_u:169.007_2": "sthānametadvidyate yaduṣṇaṃ rudhiraṃ chardayitvā kālaṃ kariṣyati/",
    "S01divyav_u:169.008_0": "iti viditvā āyuṣmantamānandamāmantrayate--gaccha ānanda,",
    "S01divyav_u:169.008_1": "rājānaṃ bimbisāraṃ madvacanenārogyaya,",
    "S01divyav_u:169.008_2": "evaṃ ca vada--anuprayaccha mahārāja subhadrasya gṛhapaterjyotiṣkaṃ kumāram/",
    "S01divyav_u:169.010_0": "yadi subhadro gṛhapatirjyotiṣkaṃ kumāraṃ na labhate,",
    "S01divyav_u:169.010_1": "sthānametadvidyate yaduṣṇaṃ śoṇitaṃ chardayitvā kālaṃ kariṣyatīti/",
    "S01divyav_u:169.012_0": "evaṃ bhadantetyāyuṣmānānando bhagavataḥ pratiśrutya yena rājā bimbisārastenopasaṃskrāntaḥ/",
    "S01divyav_u:169.013_0": "upasaṃkramya rājānaṃ bimbisārametadavocat--bhagavāṃste mahārāja ārogyayati,",
    "S01divyav_u:169.013_1": "kathayati ca--anuprayaccha mahārāja subhadrasya gṛhapaterjyotiṣkaṃ kumāram/",
    "S01divyav_u:169.014_0": "yadi subhadro gṛhapatirjyotiṣkaṃ kumāraṃ na labhate,",
    "S01divyav_u:169.014_1": "sthānametadvidyate yat subhadro gṛhapatiruṣṇaṃ śoṇitaṃ chardayitvā kālaṃ kariṣye/",
    "S01divyav_u:169.016_0": "rājā kathayati--vande bhadantānanda buddhaṃ bhagavantam/",
    "S01divyav_u:169.016_1": "yathā bhagavānājñāpayati tathā kariṣye/",
    "S01divyav_u:169.017_0": "ārogyamityuktā āyuṣmānānandaḥ prakrāntaḥ/",
    "S01divyav_u:169.017_1": "rājā bimbisāraḥ kathayati--gṛhapate, mayā ayaṃ kumāraḥ saṃvardhitaḥ/",
    "S01divyav_u:169.018_0": "priyaśca me manāpaśca/",
    "S01divyav_u:169.018_1": "samayato 'haṃ muñcāmi, yadi māṃ divase divase triṣkālaṃ darśanāyopasaṃkrāmatīti/",
    "S01divyav_u:169.019_0": "sa kathayati--deva upasaṃkramiṣyati/",
    "S01divyav_u:169.020_0": "ko 'nya upasaṃkramitavya iti? sa rājñā sarvālaṃkāravibhūṣitaṃ kṛtvā hastiskandha āropya visarjitaḥ/",
    "S01divyav_u:169.022_0": "ācaritametallokasya--na tāvat putrasya nāma prajñāyate yāvat pitā jīvati/",
    "S01divyav_u:169.022_1": "yāvadapareṇa samayena subhadro gṛhapatiḥ kālagataḥ/",
    "S01divyav_u:169.023_0": "jyotiṣkaḥ kumāraḥ svagṛhe pratiṣṭhitaḥ/",
    "S01divyav_u:169.023_1": "sa buddhe 'bhiprasanno dharme saṃghe 'bhiprasannaḥ/",
    "S01divyav_u:169.024_0": "buddhaṃ śaraṇaṃ gato dharmaṃ saṃghaṃ śaraṇaṃ gataḥ/",
    "S01divyav_u:169.024_1": "tena yasmin pradeśe tena subhadreṇa patnī āghātitā,",
    "S01divyav_u:169.024_2": "tasmin pradeśe vihāraṃ kārayitvā sarvāpakaraṇasampūrṇaścāturdiśāryabhikṣusaṃghāya niryātitaḥ/",
    "S01divyav_u:169.026_0": "tathā sthavirairapi sūtrānta upanibaddham--bhagavān rājagṛhe viharati mṛditakukṣike dāva iti//",
    "S01divyav_u:169.028_0": "subhadrasya gṛhapateḥ pauruṣeyā ye paṇyamādāya deśāntaraṃ gatāḥ,",
    "S01divyav_u:169.028_1": "taiḥ śrutam--subhadro gṛhapatiḥ kālagataḥ/",
    "S01divyav_u:169.029_0": "jyotiṣkaḥ kumāraḥ svagṛhe pratiṣṭhitaḥ/",
    "S01divyav_u:169.029_1": "sa buddhe 'bhiprasanno dharme saṃghe 'bhiprasanno buddhaṃ śaraṇaṃ gato dharmaṃ saṃghaṃ śaraṇaṃ gata iti/",
    "S01divyav_u:169.030_0": "teṣāṃ ca gośīrṣacananamayaṃ pātraṃ saṃpannam/",
    "S01divyav_u:169.031_0": "taistadratnānāṃ pūrayitvā jyotiṣkasya gṛhapateḥ prābhṛtamanupreṣitam/",
    "S01divyav_u:169.031_1": "tena taddīrghe stambhe āropya sthāpitam/",
    "S01divyav_u:169.032_0": "ghaṇḍāvaghoṣaṇaṃ kāritam--nedaṃ kenacit viṣṭayā vā [170]śītayā vā karkaṭakena vā gṛhītavyam/",
    "S01divyav_u:170.001_0": "ya etacchramaṇo vā brāhmaṇo vā maharddhiko vā mahānubhāvah ṛddhyā gṛhṇāti, tasyedam yathāsukhamiti/",
    "S01divyav_u:170.002_0": "tīrthyāḥ kalyamevotthāya tīrthyasparśanaṃ gacchanti/",
    "S01divyav_u:170.003_0": "taistad dṛṣṭam/",
    "S01divyav_u:170.003_1": "dṛṣṭvā ca punarjyotiṣkasya gṛhapateḥ kathayanti--gṛhapate, kimetaditi? tena teṣāṃ vistareṇārocitam/",
    "S01divyav_u:170.004_0": "te kathayanti--gṛhapate, tvaṃ śramaṇaśākyaputreṣvabhiprasannaḥ/",
    "S01divyav_u:170.005_0": "te evaṃ grahīṣyantītyuktvā prakrāntāḥ/",
    "S01divyav_u:170.005_1": "yāvat sthavirasthavirā bhikṣavo rājagṛhaṃ piṇḍāya praviṣṭāḥ/",
    "S01divyav_u:170.006_0": "tairdṛṣṭvā tairapi jyotiṣko gṛhapatiḥ pṛṣṭah--kimetaditi? tena tathaiva vistareṇa samākhyātam/",
    "S01divyav_u:170.007_0": "te kathayanti--gṛhapate, kiṃ pātramātrasyārthāyātmānaṃ saṃprakāśayāmah? uktaṃ bhagavatā--pracchannakalyāṇairvo bhikṣavo vihartavyaṃ dhūtapāpairityuktvā prakrāntāḥ/",
    "S01divyav_u:170.008_0": "yāvadāyuṣmān daśabalaḥ kāśyapastamanuprāptaḥ/",
    "S01divyav_u:170.009_0": "sa pṛcchati--gṛhapate, kimetaditi? tena yathāvṛttamārocitam/",
    "S01divyav_u:170.010_0": "āyuṣmān daśabalakāśyapaḥ saṃlakṣayati--yena mayā anādikālopacitaṃ kleśagaṇaṃ vāntaṃ tyaktaṃ charditaṃ pratinisṛṣṭam,",
    "S01divyav_u:170.010_1": "taṃ māṃ gṛhapatistīrthikasādhāraṇayā ṛddhyā āhvayati/",
    "S01divyav_u:170.012_0": "tadasya manorathaṃ pūrayāmīti/",
    "S01divyav_u:170.012_1": "tena gajabhujasadṛśaṃ bāhumabhiprasārya tatpātraṃ gṛhītam/",
    "S01divyav_u:170.012_2": "sa tadgṛhītvā vihāraṃ gato bhikṣubhirucyate--sthavira,",
    "S01divyav_u:170.012_3": "kutastava gośīrṣacandanamayaṃ pātramiti? tena yathāvṛttamārocitam/",
    "S01divyav_u:170.014_0": "bhikṣavaḥ kathayanti--sthavira,",
    "S01divyav_u:170.014_1": "kalpate tava pātramātrasyārthāya ṛddhiṃ vidarśayitumiti? kathayati--āyuṣmantaḥ,",
    "S01divyav_u:170.015_0": "kṛtamidānīm/",
    "S01divyav_u:170.015_1": "kiṃ kriyatāmiti? etat prakaraṇaṃ bhikṣavo bhagavata ārocayanti/",
    "S01divyav_u:170.016_0": "bhagavānāha--na bhikṣuṇā āgārikasya purastāt ṛddhirvidarśayitavyā/",
    "S01divyav_u:170.017_0": "darśayati, sātisāro bhavati/",
    "S01divyav_u:170.017_1": "api tu catvāri pātrāṇi suvarṇamayaṃ rūpyamayaṃ varḍūryamayaṃ sphaṭikamayam/",
    "S01divyav_u:170.018_0": "aparāṇyapi catvāri pātrāṇi rītimayaṃ tāmramayaṃ kaṃsamayamabhramayaṃ ca/",
    "S01divyav_u:170.019_0": "tatra yāni pūrvakāṇi catvāri pātrāṇi,",
    "S01divyav_u:170.019_1": "etānyanupasthāpitāni nopasthāpayitavyāni,",
    "S01divyav_u:170.019_2": "upasthāpitāni visarjayitavyāni/",
    "S01divyav_u:170.020_0": "yāni paścimāni catvāri pātrāṇi,",
    "S01divyav_u:170.020_1": "etānyanupasthāpitāni nopasthāpayitavyāni,",
    "S01divyav_u:170.020_2": "uapsthāpitāni tu bhaiṣajyaśaravaparibhogena paribhoktavyāni/",
    "S01divyav_u:170.022_0": "api tvadhīṣṭāni te dve pātre āyasaṃ mṛṇmayam/",
    "S01divyav_u:170.022_1": "yāvadapareṇa samayena jyotiṣkasya gṛhapaterdivyamānuṣī śrīḥ prādurbhūtā/",
    "S01divyav_u:170.023_0": "antarā ca rājagṛhamantarā ca campāmatrāntare śulkaśālā/",
    "S01divyav_u:170.024_0": "tasyāṃ śulkaśālikaḥ kālagataḥ/",
    "S01divyav_u:170.024_1": "sa vyālayakṣeṣūpapannaḥ/",
    "S01divyav_u:170.024_2": "tena putrāṇāṃ svapnadarśanaṃ dattam--yaḥ kaścit paṇyamaśulkayitvā gamiṣyati,",
    "S01divyav_u:170.024_3": "sā ghaṇṭā tāvadviraviṣyati yāvadasau nivartya śulkaṃ dāpayitavyamiti (yiṣyatīti?)/",
    "S01divyav_u:170.027_0": "taistaṃ svapnaṃ saṃbandhibāndhavānāṃ nivedya divasatithimuhūrtena tasmin pradeśe yakṣasthānaṃ kāritam/",
    "S01divyav_u:170.028_0": "tatra ca ghaṇṭā baddhvā lambitā//",
    "S01divyav_u:170.030_0": "campāyāmanyatamo brāhmaṇaḥ/",
    "S01divyav_u:170.030_1": "tena sadṛśāt kulāt kalatramānītam/",
    "S01divyav_u:170.030_2": "sā brāhmaṇī saṃlakṣayati--ayaṃ brāhmaṇo yaistairupāyairdhanopārjanaṃ karoti/",
    "S01divyav_u:170.031_0": "ahaṃ bhakṣayāmi/",
    "S01divyav_u:170.031_1": "na mama pratirūpam yadahamakarmikā tiṣṭheyamiti/",
    "S01divyav_u:170.032_0": "tayā vīthīṃ gatvā karpāsaḥ krītaḥ/",
    "S01divyav_u:170.032_1": "taṃ parikarmayitvā ślakṣṇam [171]sūtraṃ kartitam/",
    "S01divyav_u:171.001_0": "śobhanena kuvindena kārṣāpaṇasahasramūlyā yamalī vāyitā/",
    "S01divyav_u:171.001_1": "tayā brāhmaṇa uktah--brāhmaṇa, asyā yamalyāḥ kārṣāpaṇasahasraṃ mūlyam/",
    "S01divyav_u:171.002_0": "gṛhītvā vīthīṃ gaccha/",
    "S01divyav_u:171.002_1": "yadi kaścit yācati, kārṣāpaṇasahasreṇa dātavyā, no cedapattanaṃ ghoṣayitvā anyatra gantavyamiti/",
    "S01divyav_u:171.003_0": "sa tāṃ gṛhītvā vīthīṃ gataḥ/",
    "S01divyav_u:171.004_0": "na kaścit kārṣāpaṇasahasreṇa gṛhaṇāti/",
    "S01divyav_u:171.004_1": "so 'pattanaṃ ghoṣayitvā tām yamalīṃ chatradaṇḍe prakṣipya sārthena sārdhaṃ rājagṛhaṃ saṃprasthito yāvadanupūrveṇa śulkaśālāmanuprāptaḥ/",
    "S01divyav_u:171.006_0": "śulkāśālikena sārthaḥ śulkitaḥ/",
    "S01divyav_u:171.006_1": "sa śulkaṃ dattvā saṃprasthitaḥ/",
    "S01divyav_u:171.006_2": "ghaṇṭā raṭitumārabdhā/",
    "S01divyav_u:171.007_0": "śailkikāḥ kathayanti--bhavantaḥ, yatheyaṃ ghaṇṭā raṇati, nūnaṃ sārtho na nipuṇaṃ śulkitaḥ/",
    "S01divyav_u:171.008_0": "bhūyaḥ śulkayāma iti/",
    "S01divyav_u:171.008_1": "tairasau sārthaḥ punaḥ pratinivartya śulkitaḥ/",
    "S01divyav_u:171.008_2": "nāsti kiṃcidaśulkitam/",
    "S01divyav_u:171.009_0": "ghaṇṭā raṭatyeva/",
    "S01divyav_u:171.009_1": "tairasau sārtho bhūyaḥ pratinivartya pratyavekṣitaḥ/",
    "S01divyav_u:171.009_2": "nāstyevakiṃcit/",
    "S01divyav_u:171.010_0": "sārthikā avadhyātumārabdhāh--kim yūyamasamān bhūṣitukāmā yena bhūyo bhūyaḥ pratinivartayadhvamiti? tairasau dvidhā kṛtvā muktaḥ/",
    "S01divyav_u:171.011_0": "yeṣāṃ madhye sa brāhmaṇo nāsti, te 'tikrāntāḥ/",
    "S01divyav_u:171.012_0": "anyeṣāṃ gacchatāṃ sā ghaṇṭā tathaiva raṭitumārabdhā/",
    "S01divyav_u:171.012_1": "taiste punaḥ pratyavekṣitāḥ/",
    "S01divyav_u:171.013_0": "evaṃ tāvat dvidhākṛtāḥ, yāvat sa caiko brāhmaṇo 'vasthita iti/",
    "S01divyav_u:171.013_1": "sa tairgṛhītaḥ/",
    "S01divyav_u:171.014_0": "sa kathayati--pratyavekṣata yadi mama kiṃcidastīti/",
    "S01divyav_u:171.014_1": "taiḥ sarvataḥ pratyavekṣya muktaḥ/",
    "S01divyav_u:171.014_2": "sā ghaṇṭā raṭatyeva/",
    "S01divyav_u:171.015_0": "tairasau brāhmaṇaḥ pratinivartyoktah--bho brāhmaṇa kathaya, naiva śulkaṃ dāpayāmaḥ/",
    "S01divyav_u:171.016_0": "kiṃ tu devasyaiva sānnidhyaṃ jñātaṃ bhavatīti/",
    "S01divyav_u:171.016_1": "kathayati--satyaṃ na dāpayatha? na dāpayāmaḥ/",
    "S01divyav_u:171.017_0": "tena cchatradaṇḍādapanīya sā yamalī darśitā/",
    "S01divyav_u:171.017_1": "te paraṃ vismayamāpannāh--bhavantaḥ, īdṛśamapi devasya sānnidhyamiti/",
    "S01divyav_u:171.018_0": "taistat ekaṃ vastramuddhāṭya devaḥ prāvṛtaḥ/",
    "S01divyav_u:171.018_1": "brāhmaṇaḥ kathayati--yūyaṃ kathayatha śulkaṃ na dāpayāma iti/",
    "S01divyav_u:171.019_0": "idānīṃ sarvasvamapaharatha iti/",
    "S01divyav_u:171.019_1": "te kathayanti--brāhmaṇa, nāsmābhirgṛhītam/",
    "S01divyav_u:171.020_0": "api devasyaitat sānnidhyamiti kṛtvā asmābhiḥ prāvṛtaḥ/",
    "S01divyav_u:171.020_1": "gṛhītvā gaccheti/",
    "S01divyav_u:171.021_0": "sa taṃ punargṛhītvā punaśchatranāḍikāyāṃ prakṣipya prakrāntaḥ/",
    "S01divyav_u:171.021_1": "anupūrveṇa rājagṛhamanuprāptaḥ/",
    "S01divyav_u:171.022_0": "sa vīthyāṃ prasāryāvasthitaḥ/",
    "S01divyav_u:171.022_1": "tatrāpi tāṃ na kaścit kārṣāpaṇasahasreṇa yācate/",
    "S01divyav_u:171.023_0": "sa rājagṛhamapyapattanaṃ ghoṣayitumārabdhaḥ/",
    "S01divyav_u:171.023_1": "jyotiṣkaśca kumāro rājakulānniṣkramya hastiskandhābhirūḍho vīthīmadhyena svagṛhaṃ gacchati/",
    "S01divyav_u:171.024_0": "tena śrutam/",
    "S01divyav_u:171.024_1": "sa taiḥ śabditaḥ/",
    "S01divyav_u:171.025_0": "jyotiṣkeṇoktah--bho brāhmaṇa, kimarthaṃ tvam apattanaṃ ghoṣayasi? gṛhapate,",
    "S01divyav_u:171.025_1": "asyā yamalyāḥ kārṣāpaṇasahasraṃ mūlyam/",
    "S01divyav_u:171.026_0": "na ca kaścidyācata iti/",
    "S01divyav_u:171.027_0": "sa kathayati--ānaya, paśyāmaḥ/",
    "S01divyav_u:171.027_1": "tenopadarśitā/",
    "S01divyav_u:171.027_2": "jyotiṣkaḥ kathayati--astyetadeva/",
    "S01divyav_u:171.028_0": "kiṃ tu atraikaṃ vastraṃ paribhuktakam/",
    "S01divyav_u:171.028_1": "ekamaparibhuktakam/",
    "S01divyav_u:171.028_2": "yadaparibhuktam, asya pañcakārṣāpaṇaśatāni mūlyam/",
    "S01divyav_u:171.029_0": "yattu paribhuktakam, asyārdhatṛtīyāni/",
    "S01divyav_u:171.029_1": "brāhmaṇaḥ kathayati--kimetadevaṃ bhaviṣyati? jyotiṣkaḥ kathayati--brāhmaṇa, tava pratyakṣīkaromi/",
    "S01divyav_u:171.030_0": "paśyeti/",
    "S01divyav_u:171.030_1": "tenāsau aparibhukta uparivihāyasā kṣiptaḥ/",
    "S01divyav_u:171.031_0": "vitānaṃ kṛtvā avasthitaḥ/",
    "S01divyav_u:171.031_1": "paribhuktaḥ kṣiptaḥ/",
    "S01divyav_u:171.031_2": "kṣiptamātraka eva patitaḥ/",
    "S01divyav_u:171.032_0": "brāhmaṇo dṛṣṭvā paraṃ vismayamāpannaḥ/",
    "S01divyav_u:171.032_1": "kathayati--gṛhapate, maharddhikastvam [172]mahānubhāva iti/",
    "S01divyav_u:172.001_0": "jyotiṣkaḥ kathayati--brāhmaṇa,",
    "S01divyav_u:172.001_1": "punaḥ paśyainam yo 'sau aparibhuktaka iti,",
    "S01divyav_u:172.001_2": "sa kaṇṭakavāṭasyopariṣṭāt kṣipto 'sajjamāno gataḥ/",
    "S01divyav_u:172.002_0": "so 'nyaḥ kṣiptaḥ kaṇṭake lagnaḥ/",
    "S01divyav_u:172.002_1": "sa brāhmaṇo bhūyasyā mātrayā abhiprasannaḥ kathayati--gṛhapate, maharddhikastvaṃ ṃhānubhāvaḥ/",
    "S01divyav_u:172.003_0": "yat tavābhipretaṃ tatprayaccheti/",
    "S01divyav_u:172.004_0": "sa kathayati--brāhmaṇa, atithistvam/",
    "S01divyav_u:172.004_1": "tavaiva pūjā kṛtā bhavati/",
    "S01divyav_u:172.004_2": "sahasrameva paryacchāmīti/",
    "S01divyav_u:172.005_0": "tena tasya kārṣāpaṇasahasraṃ dattam/",
    "S01divyav_u:172.005_1": "brāhmaṇastamādāya prakrāntaḥ/",
    "S01divyav_u:172.005_2": "jyotiṣkeṇa tato yaḥ paribhuktakaḥ sa dārakāya dattaḥ, aparibhuktakastu snānaśāṭakaḥ kṛtaḥ/",
    "S01divyav_u:172.006_0": "yāvadapareṇa samayena rājā bimbisāra upariprāsādatalagato 'mātyagaṇaparivṛtastiṣṭhati/",
    "S01divyav_u:172.007_0": "jyotiṣkasya sa snānaśāṭaka upari gṛhasyābhyavakāśe śoṣito vāyunā hriyamāṇo rājño bimbisārasyopari patitaḥ/",
    "S01divyav_u:172.009_0": "rājā kathayati--bhavantaḥ, rājārhamidaṃ vastram/",
    "S01divyav_u:172.009_1": "kuta etaditi?/",
    "S01divyav_u:172.009_2": "te kathayanti--deva, śrūyate rājño māndhātuḥ saptāhaṃ hiraṇyavarṣaṃ patitam/",
    "S01divyav_u:172.010_0": "devasyāpi vastravarṣaḥ patitumārabdham/",
    "S01divyav_u:172.011_0": "nacirāddhiraṇyavarṣaḥ patiṣyatīti/",
    "S01divyav_u:172.011_1": "rājā kathayati--bhavantaḥ, jyotiṣko gṛhapatirbhagavatā vyākṛto divyamānuṣīṃ śriyaṃ pratyanubhaviṣyatīti/",
    "S01divyav_u:172.012_0": "idaṃ ca divyaṃ vastramākāśāt patitam/",
    "S01divyav_u:172.013_0": "sthāpayata/",
    "S01divyav_u:172.013_1": "tasyaivāgatasya dāsyāmīti/",
    "S01divyav_u:172.013_2": "te caivamālāpaṃ kurvanti, jyotiṣkaścāgataḥ/",
    "S01divyav_u:172.014_0": "rājā kathayati--kumāra, tvaṃ bhagavatā vyākṛto divyamānuṣīṃ śriyaṃ pratyanubhaviṣyatīti/",
    "S01divyav_u:172.014_1": "mama cedaṃ divyaṃ vastramākāśāt patitam/",
    "S01divyav_u:172.015_0": "gṛhāṇeti/",
    "S01divyav_u:172.015_1": "tena hastaḥ prasāritaḥ/",
    "S01divyav_u:172.015_2": "deva ānaya, paśyāmīti/",
    "S01divyav_u:172.016_0": "sa nirīkṣitumārabdho yāvat paśyatyātmīyaṃ snānaśāṭakam/",
    "S01divyav_u:172.016_1": "sa vismṛtya kathayati--deva, madīyo 'yaṃ snānaśāṭako vāyunopakṣipta ihāgata iti/",
    "S01divyav_u:172.017_0": "kumāra, tava divyamānuṣyakī śrīḥ prādurbhūtā? deva, prādurbhūtā/",
    "S01divyav_u:172.018_0": "kumāra, yadyevam, kimarthaṃ na nimantrayasi? deva, nimantrito bhava/",
    "S01divyav_u:172.019_0": "gaccha, bhaktaṃ sajjīkuru/",
    "S01divyav_u:172.019_1": "deva, yasya divyamānuṣī śrīḥ prādurbhūtā, kiṃ tena sajjīkartavyam? nanu sajjīkṛtameva, gaccheti/",
    "S01divyav_u:172.020_0": "sa jyotiṣkasya gṛhaṃ gataḥ/",
    "S01divyav_u:172.020_1": "rājā bāhyaṃ parijanaṃ dṛṣṭvā indriyāṇyutkṣipati/",
    "S01divyav_u:172.021_0": "deva, kimarthamindriyāṇyutkṣipasi/",
    "S01divyav_u:172.021_1": "sa kathayati--kumāra, vadhūjano 'yamiti kṛtvā/",
    "S01divyav_u:172.022_0": "deva nāyaṃ vadhūjanaḥ, bāhyo 'yaṃ parijanaḥ/",
    "S01divyav_u:172.022_1": "sa paraṃ vismayamāpannaḥ/",
    "S01divyav_u:172.022_2": "punarmadhyaṃ janaṃ dṛṣṭvā indriyāṇyutkṣiptumārabdhaḥ/",
    "S01divyav_u:172.023_0": "tathaiva pṛcchati/",
    "S01divyav_u:172.023_1": "rājā api tathaiva kathayati/",
    "S01divyav_u:172.023_2": "jyotiṣkaḥ kathayati--deva, ayamapi na vadhūjanaḥ, kiṃ tu madhyo 'yaṃ janaḥ/",
    "S01divyav_u:172.024_0": "sa bhūyasyā mātrayā paraṃ vismayamāpannaḥ/",
    "S01divyav_u:172.024_1": "tasya madhyamāyāṃ dvāraśālāyāṃ maṇibhūmiruparacitā/",
    "S01divyav_u:172.025_0": "tasyāṃ matsyā udakapūrṇāyāmiva yantrayogoparibhramanto dṛśyante/",
    "S01divyav_u:172.026_0": "rājā praveṣṭukāmo vāpīti kṛtvopānahau moktumārabdhaḥ/",
    "S01divyav_u:172.026_1": "jyotiṣkaḥ kathayati--deva kasyārthe upānahau apanayasīti? sa kathayati--kumāra,",
    "S01divyav_u:172.027_0": "jyotiṣkaḥ kathayati--deva nedaṃ pānīyam, maṇibhūmireṣā/",
    "S01divyav_u:172.028_0": "sa kathayati--kumāra, ime matsyā upari bhramantaḥ paśyanti/",
    "S01divyav_u:172.029_0": "deva yantrayogenaite paribhramanti/",
    "S01divyav_u:172.029_1": "sa na śraddhatte/",
    "S01divyav_u:172.029_2": "tenāṅgulimudrā kṣiptā/",
    "S01divyav_u:172.029_3": "sā raṇaraṇāśabdena bhūmau patitā/",
    "S01divyav_u:172.030_0": "tato vismayamāpannaḥ praviśya siṃhāsane niṣaṇṇaḥ/",
    "S01divyav_u:172.030_1": "vadhūjanaḥ pādābhivandana upasaṃkrāntaḥ/",
    "S01divyav_u:172.031_0": "tāsāmaśrupāto jātaḥ/",
    "S01divyav_u:172.031_1": "rājā kathayati--kumāra, kasmādayaṃ vadhūjano roditi? deva nāyaṃ roditi,",
    "S01divyav_u:172.031_2": "kiṃ tu devasya kāṣṭhadhūmena vastrāṇi dhūpitāni,",
    "S01divyav_u:172.031_3": "tena [173]āsāmaśrupato jāta iti/",
    "S01divyav_u:173.001_0": "rājā tatra divyamānuṣyā śriyā upacaryamāṇaḥ pramatto na niṣkrāṃti/",
    "S01divyav_u:173.002_0": "rājakṛtyāni rājakariṇīyāni parihātumārabdhāni/",
    "S01divyav_u:173.002_1": "amātyairajātaśatruḥ kumāro 'bhibhūtah--kumāra, devo jyotiṣkasya gṛhaṃ praviśya pramattaḥ/",
    "S01divyav_u:173.003_0": "gaccha, nivedayeti/",
    "S01divyav_u:173.003_1": "tena gatvā uktah--deva, kimatra praviśyāvasthitah? amātyāḥ kathayanti--rājakṛtyāni rājakaraṇīyāni parihīyanta iti/",
    "S01divyav_u:173.005_0": "sa kathayati--kumāra, na śaknoṣi tvamekaṃ divasaṃ rājyaṃ kārayitum? kiṃ devo jānīte--mamaiko divasaḥ praviṣṭasaya? adya devasya saptamo divaso vartate/",
    "S01divyav_u:173.006_0": "rājā jyotiṣkasya mukhaṃ nirīkṣya kathayati--kumāra satyam? deva satyam/",
    "S01divyav_u:173.007_0": "saptam eva divaso vartate/",
    "S01divyav_u:173.007_1": "kumāra, kathaṃ rātrijñāyate divaso vā? deva,",
    "S01divyav_u:173.007_2": "puṣpāṇāṃ saṃkocavikāsānmaṇīnāṃ jvalanājvalanayogācchakunīnāṃ ca kūjanākūjanāt/",
    "S01divyav_u:173.009_0": "santi tāni puṣpāṇi yāni rātrau vikasanti,",
    "S01divyav_u:173.009_1": "divā mlāyanti? santi yāni divā vikasanti rātrau mlāyanti? santi te maṇayo ye rātrau jvālanti,",
    "S01divyav_u:173.009_2": "na divā? santi ye divā jvalanti,",
    "S01divyav_u:173.009_3": "na rātrau? santi te śakunayo ye rātrau kūjanti,",
    "S01divyav_u:173.009_4": "na divā? santi ye divā kūjñati,",
    "S01divyav_u:173.009_5": "na rātrau? rājā vismayamāpannaḥ kathayati--kumāra,",
    "S01divyav_u:173.013_0": "yathā tvaṃ bhagavatā vyākṛtastathaiva nānyathetyuktvā jyotiṣkagṛhāt niṣkrāntaḥ/",
    "S01divyav_u:173.014_0": "ajātaśatrukumāreṇa jyotiṣkasantako maṇirapahṛtya dārakasya haste dattaḥ/",
    "S01divyav_u:173.014_1": "ten yata eva gṛhītastatraiva gatvāvasthitaḥ/",
    "S01divyav_u:173.015_0": "ajātaśatruḥ kathayati--dāraka, ānaya taṃ maṇiṃ paśyāmīti/",
    "S01divyav_u:173.015_1": "sa muṣṭhiṃ vighāṭya kathayati--kumāra, na jāne kutra gata iti/",
    "S01divyav_u:173.016_0": "sa taṃ tāḍayitumārabdhaḥ/",
    "S01divyav_u:173.016_1": "jyotiṣkaḥ kathayati--kumāra, kimarthamenaṃ tāḍayasi? ghapate, ahaṃ cauraḥ, eṣa mahācauraḥ/",
    "S01divyav_u:173.017_0": "mayā tvadīyo maṇirapahṛtaḥ, so 'pyanenāpahṛta iti/",
    "S01divyav_u:173.018_0": "sa kathayati--kumāra, na tvayā apahṛto nāpyanena, api tu yata eva tvayā gṛhītastatraiva gatvā avasthitaḥ/",
    "S01divyav_u:173.019_0": "api tu kumāra, svakaṃ te gṛham/",
    "S01divyav_u:173.020_0": "yāvadbhirmaṇibhiranyena vā prayojanaṃ tāvadgṛhāṇa yathāsukhamiti/",
    "S01divyav_u:173.020_1": "sa pratibhinnakaḥ saṃlakṣayate--yadā pituratyayādrājā bhaviṣyāmi, tadā grahīṣyāmīti/",
    "S01divyav_u:173.021_0": "yadā ajātaśatruṇā devadattavigrāhitena pitā dhārmiko dharmarājo jīvitād vyaparopitaḥ,",
    "S01divyav_u:173.021_1": "svayameva ca paṭṭaṃ baddhvā pratitiṣṭhitaḥ,",
    "S01divyav_u:173.021_2": "tadā tena jyotiṣko 'bhihitah--gṛhapate,",
    "S01divyav_u:173.023_0": "gṛhaṃ bhājayāma iti/",
    "S01divyav_u:173.024_0": "sa saṃlakṣayati--yena pitā dhārmiko dharmarājaḥ praghātitaḥ,",
    "S01divyav_u:173.024_1": "sa māṃ marṣayatīti kuta etat? nūnamayaṃ madgṛhamāgacchatu,",
    "S01divyav_u:173.024_2": "kāmaṃ prayacchāmīti viditvā kathayati--deva,",
    "S01divyav_u:173.024_3": "vibhaktameva, kimatra vibhaktavyam? madīyaṃ gṛhamāgaccha,",
    "S01divyav_u:173.024_4": "ahaṃ tvadīyaṃ gṛhamāgacchāmīti/",
    "S01divyav_u:173.026_0": "ajātaśatruḥ kathayati--śobhanam/",
    "S01divyav_u:173.027_0": "evaṃ kuru/",
    "S01divyav_u:173.027_1": "sa tasya gṛhaṃ gataḥ/",
    "S01divyav_u:173.027_2": "jyotiṣko 'pyajātaśatrorgṛhaṃ gataḥ/",
    "S01divyav_u:173.028_0": "sā śrīstasmādgṛhādantarhitā, yatra jyotiṣkastatraiva gatā/",
    "S01divyav_u:173.028_1": "evam yāvat saptavārānantarhitā prādurbhūtā ca/",
    "S01divyav_u:173.029_0": "ajātaśatruḥ saṃlakṣayate--evamapi mayā na śakitaṃ jyotiṣkasya maṇīnapahartum/",
    "S01divyav_u:173.030_0": "anyadupāyaṃ karomi/",
    "S01divyav_u:173.030_1": "tena dhūrtapuruṣāḥ prayuktāh--gacchata, jyotiṣkasya gṛhānmaṇīnapaharateti/",
    "S01divyav_u:173.031_0": "te hi śīṭākarkaṭakaprayogenābhiroḍhumārabdhāḥ/",
    "S01divyav_u:173.031_1": "te 'ntaḥpurikayā upariprāsādatalagatayā dṛṣṭāḥ/",
    "S01divyav_u:173.032_0": "tayā dhūrtadhūrtakā iti nādo muktaḥ/",
    "S01divyav_u:173.032_1": "jyotiṣkeṇa śrutam/",
    "S01divyav_u:173.032_2": "tenāśayato vāgniścāritā--tiṣṭhantu [174]dhūrtakā iti/",
    "S01divyav_u:174.001_0": "teṣām yo yatrābhirūḍhaḥ sa tatraivāsthito yāvat prabhātā rajanī saṃvṛttā/",
    "S01divyav_u:174.002_0": "mahājanakāyena dṛṣṭāḥ/",
    "S01divyav_u:174.002_1": "te kathayanti--bhavantaḥ, anena kalirājena pitā dhārmiko dharmarājo jīvitād vyaparopitaḥ//",
    "S01divyav_u:174.003_0": "idānīṃ gṛhāṇyapi moṣayati/",
    "S01divyav_u:174.003_1": "tatkiṃ na me moṣiṣyata iti? purakṣobho jātaḥ/",
    "S01divyav_u:174.004_0": "ajātaśatruṇā jyotiṣkasay dūto 'nupreṣitah--muñcata mamāyaṃ khalīkāra saṃlakṣayate--yena nāma pitā jīvitād vyaparopitaḥ,",
    "S01divyav_u:174.004_1": "sa māṃ na praghātayitṣyatīti kuta etat? sarvathā ahaṃ bhagavatā vyākṛtah--mama śāsane pravrajya sarvakleśaprahāṇādarthattvaṃ sākṣātkariṣyatīti/",
    "S01divyav_u:174.008_0": "gacchāmi, pravrajāmīti/",
    "S01divyav_u:174.008_1": "tena sarvaṃ ghanajātaṃ dīnānāthakṛpaṇebhyo dattam/",
    "S01divyav_u:174.008_2": "adhanāḥ sadhanā vyavasthāpitāḥ/",
    "S01divyav_u:174.009_0": "atha jyotiṣko gṛhapatiḥ suhṛtsambandhibāndhavānavalokya yena bhagavāṃstenopasaṃkrāntaḥ/",
    "S01divyav_u:174.010_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:174.010_1": "ekāntaniṣaṇṇo jyotiṣko gṛhapatirbhagavantamidamavocat--labheyāhāṃ bhadanta svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:174.012_0": "careyamahaṃ bhagavato 'ntike brahmacaryamiti/",
    "S01divyav_u:174.012_1": "sa bhagavatā ehibhikṣukayā ābhāṣitah--ehi bhikṣo, cara brahmacaryamiti/",
    "S01divyav_u:174.013_0": "bhagavato vācāvasānameva muṇḍaḥ saṃvṛttaḥ/",
    "S01divyav_u:174.014_0": "saṃghāṭīprāvṛtaḥ pātrakaravyagrahastaḥ saptāhāvaropitakeśaśmaśrurvarṣaśatopasampannasya bhikṣurīryāpathenāvasthitaḥ/",
    "S01divyav_u:174.016_0": "ehīti coktaḥ sa tathāgatena muṇḍaśca saṃghāṭiparītadehaḥ/",
    "S01divyav_u:174.018_0": "sadyaḥ praśāntendriya eva tasthāvupasthito buddhamanorathena//14//",
    "S01divyav_u:174.020_0": "tasya bhagavatā avavādo dattaḥ/",
    "S01divyav_u:174.020_1_0": "tenodyacchamānena vyāyacchamānena idameva pañcagaṇḍakaṃ saṃsāracakraṃ calācalaṃ viditvā",
    "S01divyav_u:174.020_1_1": "sarvasaṃskāragatīḥ śatanapatanavikiraṇavidhvaṃsanadharmatayā parāhatyasarvakleśaprahāṇādarhattvaṃ",
    "S01divyav_u:174.020_1_2": "sākṣātkṛtam/",
    "S01divyav_u:174.023_0": "arhan saṃvṛttastraidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparānmukhaḥ/",
    "S01divyav_u:174.024_0": "sendropeṇāṃ devānāṃ pūjyo mānyo 'bhivādyaśca saṃvṛttaḥ//",
    "S01divyav_u:174.025_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ bhadanta āyuṣmatā jyotiṣkeṇa karma kṛtam yena citāmāropitaḥ,",
    "S01divyav_u:174.025_1": "divyamānuṣī śrīḥ prādurbhūtā,",
    "S01divyav_u:174.025_2_0": "bhagavataḥ śāsane pravrajya sarvakleśaprahāṇādarhattvaṃ sākṣātkṛtamiti? bhagavānāha--jyotiṣkeṇaiva",
    "S01divyav_u:174.025_2_1": "bhikṣavaḥ karmāṇi kṛtānyupacitāni labdhasaṃhārāṇi pariṇatapratyayānyoghavatpratyupasthitānyavaśyambhāvīni/",
    "S01divyav_u:174.028_0": "jyotiṣkeṇa karmāṇi kṛtānyupacitāni/",
    "S01divyav_u:174.029_0": "ko 'nyaḥ pratyanubhaviṣyati? na bhikṣavaḥ kārmāṇi kṛtānyupacitāni pṛthivīdhātau vipacyante,",
    "S01divyav_u:174.029_1": "nābdhātau, na tejodhātau, na vāyudhātau, api tūpātteṣveva skandhadhātvāyataneṣu karmāṇi kṛtānyupacitāni vipacyante śubhānyaśubhāni ca/",
    "S01divyav_u:175.001_0": "[175]na praṇaśyanti karmāṇi kalpakoṭiśatairapi/",
    "S01divyav_u:175.002_0": "sāmagrīṃ prāpya kālaṃ ca phalanti khalu dehinām//15//",
    "S01divyav_u:175.003_0_0": "bhūtapūrvaṃ bhikṣava ekanavatikalpe vipaśyī nāma śāstā loka udapādi tathāgato 'rhan",
    "S01divyav_u:175.003_0_1": "samyaksambuddho vidyācaraṇasampannaḥ sugato lokavidanuttaraḥ puruṣadamyasārathiḥ",
    "S01divyav_u:175.003_0_2": "śāstā devamanuṣyāṇāṃ buddho bhagavān/",
    "S01divyav_u:175.005_0": "dvāṣaṣṭibhikṣusahasraparivāro janapadacārikāṃ caran bandhumatīṃ rājadhānīmanuprāpto bandhumatyāṃ viharati sma bandhumatīyake dāve/",
    "S01divyav_u:175.006_0_0": "tena khalu samayena bandhumatyāṃ rājadhānyāṃ bandhumān nāma rājā rājyaṃ kārayati",
    "S01divyav_u:175.006_0_1": "ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca praśāntakalikalahaḍimbaḍamaraṃ",
    "S01divyav_u:175.006_0_2": "taskararogāpagataṃ śālīkṣugomahiṣīsampannam/",
    "S01divyav_u:175.008_0": "dhārmiko dharmarājā dharmeṇa rājyaṃ kārayati/",
    "S01divyav_u:175.009_0": "tasyānaṅgaṇo nāma gṛhapatirāḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī/",
    "S01divyav_u:175.010_0": "sa saṃlakṣayate--bahuśo mayā vipaśyī samyaksambuddho 'ntargṛhe upanimantraya bhojitaḥ/",
    "S01divyav_u:175.011_0": "na tu kadācit traimāsīṃ sarvopakaraṇaiḥ pravāritaḥ/",
    "S01divyav_u:175.012_0": "yannvahaṃ vipaśyinaṃ samyaksambuddhaṃ traimāsīṃ sarvopakaraṇaiḥ pravārayeyam/",
    "S01divyav_u:175.012_1": "iti viditvā yena vipaśyī samyaksambuddhastenopasaṃkrāntaḥ/",
    "S01divyav_u:175.013_0": "upasaṃkramya vipaśyinaḥ samyaksambuddhasya pādau śirasā vanditvā ekānte niṣaṇṇaḥ/",
    "S01divyav_u:175.014_0": "ekāntaniṣaṇṇamanaṅgaṇaṃ gṛhapatiṃ vipaśyī samyakasmbuddho dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:175.015_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:175.016_0_0": "athānaṅgaṇo gṛhapatirutthāyāsanādekāṃsamuttarāsaṅgaṃ kṛtvā yena vipaśyī samyaksambuddhastenāñjaliṃ",
    "S01divyav_u:175.016_0_1": "praṇamya vipaśyinaṃ samyaksambuddhamidavocat--adhivāsayatu me bhagavāṃs traimāsīṃ",
    "S01divyav_u:175.016_0_2": "cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃgheneti/",
    "S01divyav_u:175.019_0": "adhivāsayati vipaśyī samyaksambuddho 'naṅgaṇasya gṛhapatestūṣṇīmbhāvena/",
    "S01divyav_u:175.019_1": "athānaṅgaṇo gṛhapatirbhagavatastūṣṇībhāvenādhivāsanāṃ viditvā vipaśyinaḥ samyaksambuddhasya pādau śirasā vanditvā utthāyāsanāt prakrāntaḥ/",
    "S01divyav_u:175.021_0": "aśrauṣīdbandhumān rājā--vipaśyī samyaksambuddho dvāṣaṣṭibhikṣusahasraparivāro janapadacārikāṃ caran bandhumatīmanuprāpto bandhumatyāṃ viharati bandhumatīye dāve iti/",
    "S01divyav_u:175.023_0": "śrutvā ca punarasyaitadabhavat--bahuśo mayā bhagavānantargṛhe upanimantrya bhojitaḥ/",
    "S01divyav_u:175.023_1": "na tu kadācit traimāsīṃ sarvopakaraṇaiḥ pravāritaḥ/",
    "S01divyav_u:175.024_0": "yannvahaṃ vipaśyinaṃ samyaksambuddhaṃ sarvopakaraṇaiḥ pravārayeyam/",
    "S01divyav_u:175.025_0": "iti viditvā yena vipaśyī samyaksambuddhastenopasaṃkrāntaḥ/",
    "S01divyav_u:175.025_1": "upasaṃkramya vipaśyinaḥ samyaksambuddhasya pādau śirasā vanditvā ekānte niṣaṇṇaḥ/",
    "S01divyav_u:175.026_0": "ekāntaniṣaṇṇaṃ bandhumantaṃ rājānaṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:175.027_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:175.028_0_0": "atha bandhumān rājā utthāyāsanādekāṃsamuttarāsaṅgaṃ kṛtvā yena vipaśyī samyaksambuddhastenāñjaliṃ",
    "S01divyav_u:175.028_0_1": "praṇamya vipaśyinaṃ samyaksambuddhamidamavocat--adhivāsayatu me bhagavāṃstraimāsīṃ",
    "S01divyav_u:175.028_0_2": "cīvarapiṇḍapātaśayanāsanaglānapratyayabhaiṣajyapariṣkāraiḥ sārdhaṃ bhikṣusaṃghena/",
    "S01divyav_u:175.031_0": "upanimantrito 'smi mahārāja tvatprathamato 'naṅgaṇena gṛhapatinā/",
    "S01divyav_u:175.031_1": "adhivāsayatu bhagavān, ahaṃ tathā kariṣye yathā anaṅgaṇo gṛhapatirājñāsyati/",
    "S01divyav_u:175.032_0": "sacet te mahārāja anaṅgaṇo [176]gṛhapatiranujānīte, evaṃ te 'hamadhivāsayāmi/",
    "S01divyav_u:176.001_0": "atha bandhumān rājā vipaśyinaḥ samyaksambuddhasya pādau śirasā vanditvā utthāyāsanāt prakrānto yena svaṃ nirveśanaṃ tenopasaṃkrāntaḥ/",
    "S01divyav_u:176.003_0": "bandhumān rājā anaṅgaṇaṃ gṛhapatiṃ dūtena prakrośyedamavocat--yatkhalu gṛhapate jānīyāt--ahaṃ tvatprathamato vipaśyinaṃ samyakasmbuddhaṃ bhojayāmi,",
    "S01divyav_u:176.003_1": "tataḥ paścāt tavāpi na duṣkaraṃ bhaviṣyati vipaśyinaṃ samyaksambuddhaṃ bhojayitumiti/",
    "S01divyav_u:176.005_0": "sa kathayati--deva, mayā vipaśyī samyaksambuddhastvatprathamata upanimantritaḥ/",
    "S01divyav_u:176.006_0": "ahameva bhojayāmi/",
    "S01divyav_u:176.006_1": "rājā kathayati--gṛhapate, yadyapyevam, tathāpi tvaṃ mama viṣayanivāsī/",
    "S01divyav_u:176.007_0": "nārhāmyahaṃ tvatprathamato bhojayitum? deva,",
    "S01divyav_u:176.007_1": "yadyapyahaṃ tava viṣayanivāsī,",
    "S01divyav_u:176.007_2": "tathāpi yena pūrvanimantritaḥ sa eva bhojayati/",
    "S01divyav_u:176.008_0": "nātra devasya nirbandho yuktaḥ/",
    "S01divyav_u:176.008_1": "na te gṛhapate kāmakāraṃ dadāmi/",
    "S01divyav_u:176.009_0": "api tu yo bhaktottarikayā jeṣyati, so 'vaśiṣṭaṃ kālaṃ bhojayiṣyati/",
    "S01divyav_u:176.010_0": "tathā bhavatu ityanaṅgaṇo gṛhapatiḥ pratyaśrauṣīt/",
    "S01divyav_u:176.010_1": "tathā anaṅgaṇo gṛhapatistāmeva rātriṃ śuciṃ praṇītaṃ khādanīyaṃ bhojanīyaṃ samudānīya kālyamevotthāyodakamaṇīn pratiṣṭhāpya bhagavato dūtena kālamārocayati--samayo bhadanta,",
    "S01divyav_u:176.010_2": "sajjaṃ bhaktam yasyedānīṃ bhagavān kālaṃ manyate/",
    "S01divyav_u:176.012_0": "atha vipaśyī samyaksambuddhaḥ pūrvāhṇe nivāsya pātracīvaramādāya bhikṣugaṇaparivṛto yenānaṅgaṇasya gṛhapaterbhaktābhisārastenopasaṃkrāntaḥ/",
    "S01divyav_u:176.014_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:176.015_0": "athānaṅgaṇo gṛhapatiḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhojanīyena svahastaṃ saṃtarpayati saṃpravārayati/",
    "S01divyav_u:176.016_0_0": "anekaparyāyeṇa śucinā praṇītena khādanīyabhojanīyena svahastaṃ saṃtarpya saṃpravārya",
    "S01divyav_u:176.016_0_1": "bhagavantaṃ bhuktavantaṃ viditvā dhautahastamapanītapātraṃ nīcataramāsanaṃ gṛhītvā",
    "S01divyav_u:176.016_0_2": "bhagavataḥ purastānniṣaṇṇo dharmaśravaṇāya/",
    "S01divyav_u:176.018_0": "atha vipaśyī samyaksambuddho 'naṅgaṇaṃ gṛhapatiṃ dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:176.020_0": "anekaparyāyeṇa dharmyayā kathayā saṃdarśya samuttejya saṃpraharṣya prakrāntaḥ/",
    "S01divyav_u:176.020_1": "evaṃ bandhumatā rājñā bhojitaḥ/",
    "S01divyav_u:176.021_0": "eṣa eva grantho vistareṇa kartavyaḥ/",
    "S01divyav_u:176.021_1": "ma kvacidbhakrottarikayā parājayati/",
    "S01divyav_u:176.022_0": "tato bandhumān rājā kare kapolaṃ dattvā cintāparo vyavasthitaḥ/",
    "S01divyav_u:176.022_1": "amātyāḥ kathayanti--deva, kasmāt tvaṃ kare kapolaṃ dattvā cintāparastiṣṭhasīti? sa kathayati--bhavantaḥ,",
    "S01divyav_u:176.022_2": "kathamahaṃ na cintāparastiṣṭhāmi yo 'haṃ mama viṣayanivāsinaṃ kuṭumbinaṃ na śaknomi bhaktottarikayā parājayitum? te kathayanti,",
    "S01divyav_u:176.022_3": "deva, tasya gṛhapateḥ kāṣṭhaṃ nāsti/",
    "S01divyav_u:176.025_0": "kāṣṭhavikrayo vidhāryatāmīti/",
    "S01divyav_u:176.026_0": "rājñā ghaṇṭāvaghoṣaṇaṃ kāritam/",
    "S01divyav_u:176.026_1": "bhavantaḥ, na kenacit madviṣayanivāsinā kāṣṭhaṃ vikretavyam/",
    "S01divyav_u:176.027_0": "yo vikrīṇīte, tena madviṣaye na vastavyamiti/",
    "S01divyav_u:176.027_1": "anaṅgaṇo gṛhapatirgandhakāṣṭhairbhaktaṃ sādhayitumārabdhaḥ/",
    "S01divyav_u:176.028_0": "sugandhatailena ca vastrāṇi tīmayitvā khādyakānyullāḍayitum/",
    "S01divyav_u:176.028_1": "surabhiṇā gandhena sarvā bandhumatī nagarī sphuṭā saṃvṛttā/",
    "S01divyav_u:176.029_0": "bandhumān rājā pṛcchati--bhavantaḥ, kuta eṣa manojñagandha iti? tairvistareṇa samākhyātam/",
    "S01divyav_u:176.030_0": "sa kathayati--ahamapyevaṃ karomi/",
    "S01divyav_u:176.030_1": "kiṃ mama vibhavo nāstīti? amātyāḥ kathayanti--deva,",
    "S01divyav_u:176.030_2": "kasyārthe evaṃ kriyate? ayaṃ gṛhapatiraputro nacirāt kālaṃ kariṣyati/",
    "S01divyav_u:176.032_0": "devasyaiva sarvaṃ santasvāpateyaṃ bhaviṣyati/",
    "S01divyav_u:176.032_1": "kāṣṭhavikrayo 'nujñāsyatāmiti[177]/",
    "S01divyav_u:177.001_0": "tena kāṣṭhavikrayo 'nujñātaḥ/",
    "S01divyav_u:177.001_1": "anaṅgaṇena gṛhapatinā śrutam--rājñā kāṣṭhavikrayo 'nujñāta iti/",
    "S01divyav_u:177.002_0": "tena cittaṃ pradūṣya kharā vāg niścārita--tāvanme bhaktakāṣṭhamasti,",
    "S01divyav_u:177.002_1": "yenāham enaṃ sahāmātyaṃ citāmāropya dhmāpayāmīti/",
    "S01divyav_u:177.003_0": "rājā kare kapolaṃ dattvā cintāparo vyavasthitaḥ/",
    "S01divyav_u:177.004_0": "amātyāḥ kathayanti--deva, kimarthaṃ kare kapolaṃ dattvā cintāparistiṣṭhasīti? tena vistareṇa samākhyātam/",
    "S01divyav_u:177.005_0": "te kathayanti--deva, alaṃ viṣādena/",
    "S01divyav_u:177.005_1": "vayaṃ tathā kariṣyāmo yathā devaścānaṅgaṇaṃ gṛhapatiṃ parājayatīti/",
    "S01divyav_u:177.006_0_0": "tairaparasmin divase bandhumatī rājadhānī apagatapāṣāṇaśarkarakaṭhalyā vyavasthāpitā",
    "S01divyav_u:177.006_0_1": "candanavāripariṣiktā surabhidhūpaghaṭikopanibanddhā āmuktapaṭṭadāmakalāpā ucchritadhvajapatākā",
    "S01divyav_u:177.006_0_2": "nānāpuṣpāvakīrṇā nandanavanodyānasadṛśā/",
    "S01divyav_u:177.008_0": "tatpratispardhaśobhāvibhūṣito maṇḍavāṭaḥ kāritaḥ/",
    "S01divyav_u:177.009_0": "tasmin nānāratnavibhūṣitāsanavasanasampannaśobhāsanaprajñaptiḥ kāritā/",
    "S01divyav_u:177.010_0": "mṛduviśadasurabhigandhasampanno vividhabhaktavyañjanasahito divyasudhāmanojñasaṃkāśasrailokyaguroranurūpa āhāra upasamanvāhṛtaḥ/",
    "S01divyav_u:177.011_0": "tato bandhumān rājā dṛṣṭvā paraṃ vismayamāpannaḥ/",
    "S01divyav_u:177.012_0": "tato vismayāvarjitacittasaṃtatirvipaśyinaḥ samyaksambuddhasya dūtena kālamārocayati--samaye bhadanta,",
    "S01divyav_u:177.012_1": "sajjaṃ bhaktam yasyedānīṃ bhagavān kālaṃ manyata iti/",
    "S01divyav_u:177.014_0": "atha vipaśyī samyaksambuddhaḥ pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena bandhumato rājño bhaktābhisārastenopasaṃkrāntaḥ/",
    "S01divyav_u:177.016_0": "upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:177.017_0": "bandhumato rājño maṅgalyābhiṣeko hastināgo vipaśyinaḥ samyaksambuddhasya śataśalākaṃ chatramupari mūrdhno dhārayati,",
    "S01divyav_u:177.017_1": "avaśiṣṭā hastināhā bhikṣūṇām/",
    "S01divyav_u:177.018_0": "bandhumato rājño 'gramahiṣī vipaśyinaṃ samyaksambuddhaṃ sauvarṇena maṇivālavyajanena vījayati,",
    "S01divyav_u:177.018_1": "avaśiṣṭā antaḥpurikā avaśiṣṭānāṃ bhikṣūṇām/",
    "S01divyav_u:177.020_0": "anaṅgaṇena gṛhapatinā avacarakaḥ puruṣaḥ preṣitah--gaccha bhoḥ puruṣa,",
    "S01divyav_u:177.020_1": "paśya kīdṛśenāhāreṇa bandhumān rājā buddhapramukhaṃ bhikṣusaṃghaṃ bhojayatīti/",
    "S01divyav_u:177.021_0": "sa gatastāṃ vibhūtiṃ dṛṣṭvā vismayāvarjitamanāstatraivāvasthitaḥ/",
    "S01divyav_u:177.022_0": "evaṃ dvitīyaḥ, tṛtīyaḥ preṣitaḥ/",
    "S01divyav_u:177.023_0": "so 'pi tatraiva gatvā avasthitaḥ/",
    "S01divyav_u:177.023_1": "tato 'naṅgaṇo gṛhapatiḥ svayameva gataḥ/",
    "S01divyav_u:177.023_2": "so 'pi tāṃ vibhūtiṃ dṛṣṭvā paraṃ viṣādamāpannaḥ saṃlakṣayati--śakyamanyat saṃpādayitum/",
    "S01divyav_u:177.024_0": "kiṃ tu hastināmantaḥpurasya ca kuto mama vibhavah? iti viditvā niveśanaṃ gato dauvārikaṃ puruṣamāmantrayate--bhoḥ puruṣa,",
    "S01divyav_u:177.024_1": "yadi kaścidyācanaka āgacchati,",
    "S01divyav_u:177.024_2": "sa yat prārthayate taddātavyam,",
    "S01divyav_u:177.026_0": "ityuktvā śokāgāraṃ praviśya avasthitaḥ/",
    "S01divyav_u:177.027_0": "śakrasya devendrasyādhastāt jñānadarśanaṃ pravartate/",
    "S01divyav_u:177.027_1": "sa saṃlakṣayati--ye kecilloke dakṣiṇīyāḥ,",
    "S01divyav_u:177.027_2": "vipaśyī samyaksambuddhasteṣāmagraḥ,",
    "S01divyav_u:177.027_3": "dānapatīnāmapyanaṅgaṇo gṛhapatiḥ/",
    "S01divyav_u:177.029_0": "sāhāyyamasya kalpayitavyam/",
    "S01divyav_u:177.029_1": "iti viditvā kauśiko brāhmaṇaveṣamabhinirmāya yenānaṅgaṇasya gṛhapater niveśanaṃ tenopasaṃkrāntaḥ/",
    "S01divyav_u:177.030_0": "upasaṃkramya dauvārikaṃ puruṣamāmantrayate--gaccha bhoḥ puruṣa,",
    "S01divyav_u:177.030_1": "anaṅgaṇasya gṛhapateḥ kathaya--kauśikagotro brāhmaṇo dvāre tiṣṭhati bhavantaṃ draṣṭukāma iti/",
    "S01divyav_u:177.031_0": "sa kathayati--brāhmaṇa, gṛhapatinā ahaṃ sthāpitah--yaḥ kaścid yācanaka āgacchati,",
    "S01divyav_u:177.031_1": "sa yat prāthayate[178], taddātavyaṃ na tu praveśa iti/",
    "S01divyav_u:178.001_0": "yena te prayojanaṃ tadgṛhītvā gaccha/",
    "S01divyav_u:178.001_1": "kiṃ te gṛhapatinā dṛṣṭeneti? sa kathayati--bhoḥ puruṣa, na mama kenacit prayojanam/",
    "S01divyav_u:178.002_0": "ahaṃ gṛhapatimeva draṣṭukāmaḥ/",
    "S01divyav_u:178.003_0": "gaccheti/",
    "S01divyav_u:178.003_1": "tenānaṅgaṇasya gṛhapatergatvā niveditam--ārya,",
    "S01divyav_u:178.003_2": "kauśikasagotro brāhmaṇo dvāre tiṣṭhati āryaṃ draṣṭukāma iti/",
    "S01divyav_u:178.004_0": "sa kathayati--gaccha bhoḥ puruṣa,",
    "S01divyav_u:178.004_1": "yena taysa prayojanaṃ tat prayaccha--kiṃ tenātra praviṣṭeneti? sa kathayati--ārya,",
    "S01divyav_u:178.004_2": "ukto mayā evaṃ kathayati--nāhaṃ kiṃcit prārthayāmi,",
    "S01divyav_u:178.004_3": "api tu gṛhapatimeva draṣṭukāma iti/",
    "S01divyav_u:178.006_0": "sa kathayati--bhoḥ puruṣa yadyevam, praveśaya/",
    "S01divyav_u:178.006_1": "sa tena praveśitaḥ/",
    "S01divyav_u:178.007_0": "brāhmaṇaḥ kathayati--kasmāt tvaṃ gṛhapate kare kapolaṃ cintāparastiṣṭhasīti? sa gṛhapatirgāthāṃ bhāṣate--",
    "S01divyav_u:178.009_0": "na tasya kathayecchokam yaḥ śokānna pramocayet/",
    "S01divyav_u:178.010_0": "tasmai tu kathayecchokam yaḥ śokātsampramocayet//16//iti/",
    "S01divyav_u:178.011_0": "śakraḥ kathayati--gṛhapate, kastava śokah? kathaya, ahaṃ te śokātpramocayāmīti/",
    "S01divyav_u:178.011_1": "tena vistareṇa samākhyātam/",
    "S01divyav_u:178.012_0": "atha śakro devendraḥ kauśikabrāhmaṇarūpamantardhāpy svarūpeṇa sthitvā kathayati--gṛhapate,",
    "S01divyav_u:178.012_1": "viśvakarmā te devaputraḥ sāhāyyaṃ kalpayiṣyatītyuktvā prakrāntaḥ/",
    "S01divyav_u:178.013_0": "atha śakro devendro devāṃstrāyastriṃśān gatvā viśvakarmāṇaṃ devaputramāmantrayate--gaccha,",
    "S01divyav_u:178.013_1": "viśvakarman, anaṅgaṇasya gṛhapateḥ sāhāyyaṃ kalpaya/",
    "S01divyav_u:178.015_0": "paraṃ bhadraṃ tava kauśiketi viśvakarmaṇā devaputreṇa śakrasya devendrasya pratiśrutya āgataḥ/",
    "S01divyav_u:178.016_0": "prativiśiṣṭatarā nagaraśobhā nirmitā,",
    "S01divyav_u:178.016_1": "divyo maṇḍalavāṭo divyāsanaprajñaptirdivya āhāraḥ samanvāhṛtaḥ/",
    "S01divyav_u:178.017_0": "airāvaṇo nāgarājo vipaśyinaḥ samyaksambuddhasya śataśalākaṃ chatramupari mūrdhno dhārayati,",
    "S01divyav_u:178.017_1": "avaśiṣṭā nāgā avaśiṣṭānāṃ bhikṣūṇām/",
    "S01divyav_u:178.018_0": "śacī devakanyā vipaśyinaṃ samyaksambuddhaṃ sauvarṇena maṇivālavyajanena vījayati,",
    "S01divyav_u:178.019_0": "bandhumatā rājñā avacarakaḥ puruṣaḥ preṣitah--gaccha bhoḥ puruṣa,",
    "S01divyav_u:178.019_1": "kīdṛśenāhāreṇānaṅgaṇo gṛhapatir buddhapramukhaṃ bhikṣusaṃghaṃ tarpayatīti? sa puruṣastatra gatastāṃ vibhūtiṃ dṛṣṭvā tatraiva avasthitaḥ/",
    "S01divyav_u:178.021_0": "tenāmātyaḥ preṣitaḥ/",
    "S01divyav_u:178.022_0": "so 'pi tatraivāvasthitaḥ/",
    "S01divyav_u:178.022_1": "kumāraḥ preṣitaḥ/",
    "S01divyav_u:178.022_2": "so 'pi tatraivāsthitaḥ/",
    "S01divyav_u:178.022_3": "tato bandhumān rājā svayameva taddvāraṃ gatvā avasthitaḥ/",
    "S01divyav_u:178.023_0": "vipaśyī samyaksambuddhaḥ kathayati--gṛhapate, bandhumān rājā dṛṣṭasatyaḥ/",
    "S01divyav_u:178.024_0": "tasyāntike tvayā kharavākkarma niścāritam/",
    "S01divyav_u:178.024_1": "sa eva dvāre tiṣṭhati/",
    "S01divyav_u:178.025_0": "gaccha kṣamayeti/",
    "S01divyav_u:178.025_1": "tenāsau nirgatya kṣamita uktaśca--mahārāja, praviśa svahastena pariveṣaṇaṃ kuru/",
    "S01divyav_u:178.026_0": "sa praviṣṭaḥ/",
    "S01divyav_u:178.026_1": "paśyati divyā vibhūtim/",
    "S01divyav_u:178.026_2": "dṛṣṭvā ca paraṃ vismayamāpannaḥ kathayati--gṛhapate,",
    "S01divyav_u:178.026_3": "tvamevaiko 'rhasi dine dine buddhapramukhaṃ bhikṣusaṃghaṃ bhojayituṃ na vayaṃtī/",
    "S01divyav_u:178.027_0_0": "athānaṅgaṇo gṛhapatirvipaśyinaṃ samyaksambuddhamanayā vibhūtyā traimāsyaṃ praṇītenāhāreṇa",
    "S01divyav_u:178.027_0_1": "saṃtarpya pādayor nipatya praṇidhānaṃ kartumārabdhah--yanmayā evaṃvidhe sadbhūtadakṣiṇīye",
    "S01divyav_u:178.027_0_2": "kārā kṛtā,",
    "S01divyav_u:178.027_1": "anenāhaṃ kuśalamūlena āḍhye mahādhane mahābhoge kule jāyeyam,",
    "S01divyav_u:178.027_2": "divyamānuṣīṃ śriyaṃ pratyanubhaveyam,",
    "S01divyav_u:178.027_3": "evaṃvidhānāṃ dharmāṇāṃ lābhī syām,",
    "S01divyav_u:178.027_4": "evaṃvidhameva śāstāramārāgayeyaṃ mā virāgayeyamiti/",
    "S01divyav_u:179.001_0": "[179]kiṃ manyadhve bhikṣavo yo 'sau anaṅgaṇo nāma gṛhapatiḥ,",
    "S01divyav_u:179.001_1": "eṣa evāsau jyotiṣkaḥ kulaputrastena kālena tena samayena/",
    "S01divyav_u:179.002_0": "yadanena bandhumato rājño dṛṣṭasatyasyāntike kharā vāgniścāritā,",
    "S01divyav_u:179.002_1": "tasya karmaṇo vipākena pañcaśatāni samātṛkaścitāyāmāropya dhmāpitaḥ/",
    "S01divyav_u:179.003_0": "yāvadetarhi api citāmāropya dhmāpitaḥ/",
    "S01divyav_u:179.004_0": "yadvipaśyini tathāgate kārāṃ kṛtvā praṇidhānaṃ kṛtam,",
    "S01divyav_u:179.004_1": "tasya karmaṇo vipākena āḍhye mahādhane mahābhoge kule jātaḥ/",
    "S01divyav_u:179.005_0": "divyamānuṣī śrīḥ prādurbhūtā/",
    "S01divyav_u:179.005_1": "mama śāsane pravrajya sarvakleśaprahāṇādarhattvaṃ sākṣātkṛtam/",
    "S01divyav_u:179.006_0": "ahamanena vipaśyinā samyaksambuddhena sārdhaṃ samajavaḥ samabalaḥ samadhuraḥ samasāmānyaprāptaḥ śāstā ārāgito na virāgitaḥ/",
    "S01divyav_u:179.007_0": "iti hi bhikṣavah ekāntakṛṣṇānāṃ karmaṇāmekāntakṛṣṇo vipākaḥ,",
    "S01divyav_u:179.009_0": "tasmāt tarhi bhikṣava ekāntakṛṣṇāni karmāṇyapāsya vyatimiśrāṇi ca,",
    "S01divyav_u:179.009_1": "ekāntaśukleṣveva karmasvābhogaḥ karaṇīyaḥ/",
    "S01divyav_u:179.010_0": "ityevaṃ vo bhikṣavaḥ śikṣitavyam//",
    "S01divyav_u:179.011_0": "idamavocadbhagavān/",
    "S01divyav_u:179.011_1": "āttamanasaste bhikṣavo bhagavato bhāṣitamabhyanandan//",
    "S01divyav_u:179.012_0": "iti divyāvadāne jyotiṣkāvadānamūnaviṃśatimam//",
    "S01divyav_u:234_0": "********** Avadāna 20 **********",
    "S01divyav_u:180.001_0": "div20 kanakavarṇāvadānam/",
    "S01divyav_u:236_0": "evaṃ mayā śrutam/",
    "S01divyav_u:236_1": "ekasmin samaye bhagavāñ śrāvastyāṃ viharati sma jetavane 'nāthapiṇḍadadasyārāme mahatā bhikṣusaṃghena sārdhamardhatrayodaśabhirbhikṣuśataiḥ/",
    "S01divyav_u:180.002_0_0": "satkṛto bhagavān gurukṛto mānitaḥ pūjito bhikṣubhirbhikṣuṇībhirupāsakairupāsikābhī",
    "S01divyav_u:180.002_0_1": "rājabhī rājamātrair nānātīrthikaśramaṇabrāhamaṇacarakaparibrājakairdevair nāgairyakṣairasurairgaruḍairgandharvaiḥ",
    "S01divyav_u:180.002_0_2": "kinnarairmahorahaiḥ/",
    "S01divyav_u:180.004_0": "lābhī bhagavān prabhūtānāṃ praṇītānāṃ cīvarapiṇḍapātaśayanāsanaglānapratyayabhaiṣajyapariṣkārāṇāṃ divyānāṃ mānuṣāṇāṃ ca/",
    "S01divyav_u:180.007_0": "taiśca bhagavānanupaliptaḥ padmamiva vāriṇā/",
    "S01divyav_u:180.007_1_0": "bhagavataścāyamevamrūpo digvidikṣu udārakalyāṇakīrtiśabdaśloko 'bhyudgatah--ityapi",
    "S01divyav_u:180.007_1_1": "sa bhagavāṃstathāgato 'rhan samyaksambuddho vidyācaraṇasampannaḥ sugato lokavidanuttaraḥ",
    "S01divyav_u:180.007_1_2": "puruṣadamyasārathiḥ śāstā devamanuṣyāṇāṃ buddho bhagavān/",
    "S01divyav_u:180.009_0": "sa imaṃ sadevakaṃ lokaṃ samārakaṃ sabrahmakaṃ saśramaṇabrāhmaṇīṃ prajāṃ sadevamānuṣīṃ dṛṣṭa eva dharme svayamabhijñāya sākṣātkṛtvopasampadya pravedayate/",
    "S01divyav_u:180.011_0": "sa dharmaṃ deśayati ādau kalyāṇaṃ madhye paryavasāne kalyāṇam/",
    "S01divyav_u:180.012_0": "svarthaṃ suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati/",
    "S01divyav_u:180.013_0_0": "tatra bhagavān bhikṣūnāmantrayate sma--sacedbhikṣavaḥ sattvā jānīyurdānasya phalaṃ",
    "S01divyav_u:180.013_0_1": "dānasaṃvibhāgasya ca phalavipākam yathāhaṃ jānāmi dānasya phalaṃ dānasaṃvibhāgasya",
    "S01divyav_u:180.013_0_2": "ca phalavipākam,",
    "S01divyav_u:180.013_1": "apīdānīm yo 'sau apaścimaḥ kavalaścarama ālopaḥ,",
    "S01divyav_u:180.013_2": "tato 'pyadatvā asaṃvibhajya na paribhuñjīran,",
    "S01divyav_u:180.013_3": "sacellabheran dakṣiṇīyaṃ pratigrāhakam/",
    "S01divyav_u:180.016_0": "na caiṣāmutpannaṃ mātsaryaṃ cittaṃ paryādāya tiṣṭhet/",
    "S01divyav_u:180.017_0": "yasmāt tarhi bhikṣavaḥ sattvā na jānante dānasya phalaṃ dānasaṃvibhāgasya ca phalavipākam yathāhaṃ jānāmi dānasya phalaṃ dānasaṃvibhāgasya ca phalavipākam,",
    "S01divyav_u:180.017_1": "tasmāddhetoradattvā asaṃvibhajya paribhujyante āgṛhīteṃś cetasā/",
    "S01divyav_u:180.019_0": "utpannaṃ caiṣāṃ mātsaryaṃ cittaṃ paryādāya tiṣṭhati/",
    "S01divyav_u:180.020_0": "tatkasya hetoh?",
    "S01divyav_u:180.021_0": "bhūtapūrvaṃ bhikṣavo 'tīte 'dhvani rājābhūt kanakavarṇo nāma abhirūpo darśanīyaḥ prāsādikaḥ paramayā suvarṇapuṣkalatayā samanvāgataḥ/",
    "S01divyav_u:180.022_0": "rājā bhikṣavaḥ kanakavarṇa āḍhyo mahādhano mahābhogaḥ/",
    "S01divyav_u:180.023_0": "prabhūtasattvasvāpateyaḥ prabhūvittopakaraṇaḥ prabhūtadhanadhānyahiraṇyasuvarṇamaṇimuktāvaiḍūryaśaṅkhaśilāpravālarajatajātarūpaḥ prabhūtahastyaśvagaveḍakaḥ paripūṇakośakoṣṭhāgāraḥ/",
    "S01divyav_u:180.024_0": "rājñaḥ kanakavarṇasya khalu bhikṣavaḥ kanakāvatī nāma rājadhānī babhūva pūrveṇa paścimena ca dvādaśa yojayānyāmena,",
    "S01divyav_u:180.024_1": "dakṣiṇenottareṇa ca sapta yojanāni ca vistāreṇa/",
    "S01divyav_u:180.026_0": "ṛddhā ca sphītā ca kṣemā ca subhikṣā ca ākīrṇabahujanamanuṣyā ca ramaṇīyā ca/",
    "S01divyav_u:180.027_0": "rājñaḥ kanakavarṇasyāśītir nagarasahasrāṇyabhūvan/",
    "S01divyav_u:180.028_0": "aṣṭādaśa kulakoṭī ṛddhāni sphītāni kṣemāṇi subhikṣāṇyākīrṇabahujanamanuṣyāṇi/",
    "S01divyav_u:180.029_0": "saptapañcāśadgrāmakoṭya ṛddhāḥ sphītāḥ kṣemāḥ subhikṣā ramaṇīyā mahājanākīrṇamanuṣyāḥ/",
    "S01divyav_u:180.030_0": "ṣaṣṭiḥ karvaṭasahasrāṇyabhūvann ṛddhāni sphītāni kṣemāṇi subhikṣāṇyākīrṇabahujanamanuṣyāṇi/",
    "S01divyav_u:180.031_0": "rājñaḥ kanakavarṇasyāṣṭādaśāmātyasahasrāṇyabhūvan/",
    "S01divyav_u:180.031_1": "viṃśatistrīsahasrāṇyantaḥpuramabhūt/",
    "S01divyav_u:180.032_0": "rājā bhikṣavaḥ kanakavarṇo dhārmiko babhūva/",
    "S01divyav_u:180.032_1": "dharmeṇa rājyaṃ kārayati//",
    "S01divyav_u:181.001_0": "[181]athāpareṇa samayena rājñaḥ kanakavarṇasya ekākino rahogatasya pratisamlīnasya evaṃ cetasi cetaḥparivitarkamudapādi--yannvahaṃ sarvavaṇijo 'śulkānagulmān muñceyam/",
    "S01divyav_u:181.002_0": "sarvajāmbudvīpakān manuṣyānakārānagulmān muñceyamiti/",
    "S01divyav_u:181.003_0": "atha rājā kanakavarṇo gaṇakamahāmātrāmātyadauvārikapariṣadyānāmantrayate--adyāgreṇa vo grāmaṇyaḥ sarvavaṇijo 'śulkān muñcāmi,",
    "S01divyav_u:181.003_1": "sarvajāmbudvīpakān manuṣyānakārānaśulkān muñcāmi/",
    "S01divyav_u:181.005_0": "tasyānenopāyena bahūni varṣāṇi rājyaṃ kārayato 'pareṇa samayena nakṣatraṃ viṣamībhūtam,",
    "S01divyav_u:181.005_1": "dvādaśa varṣāṇi devo na varṣati/",
    "S01divyav_u:181.006_0": "atha brāhmaṇā lakṣaṇajñā naimittikā bhūmyantarikṣamantrakuśalā nakṣatraśukragrahacariteṣu tat saṃlakṣayitvā yena rājā kanakavarṇaḥ,",
    "S01divyav_u:181.008_0": "apasaṃkramya rājānaṃ kanakavarṇamidamavocan--yatkhalu devo jānīyāt--nakṣatraṃ viṣamībhūtam,",
    "S01divyav_u:181.008_1": "dvādaśa varṣāṇi devo na varṣiṣyati/",
    "S01divyav_u:181.009_0": "atha rājā kanakavarṇa idamevamrūpaṃ nirghoṣaṃ śrutvā aśrūṇi pravartayati--aho bata me jāmbudvīpakā manuṣyāḥ,",
    "S01divyav_u:181.009_1": "aho bata me jambudvīpah ṛddhaḥ sphītaḥ kṣemaḥ subhikṣo ramaṇīyo bahujanākīrṇamanuṣyo nacirādeva śūnyo bhaviṣyati rahitamanuṣyaḥ/",
    "S01divyav_u:181.012_0": "atha rājñaḥ kanakavarṇasya muhūrtaṃ śocitvā etadabhavat--ya ime āḍhyā mahādhanā mahābhogāḥ,",
    "S01divyav_u:181.013_0": "ya ime daridrā alpadhanā alpānnapānabhogāḥ,",
    "S01divyav_u:181.013_1": "te katham yāpayiṣyanti? tasyaitadabhavat--yannvahaṃ jambudvīpādannādyaṃ saṃhareyam,",
    "S01divyav_u:181.013_2": "sarvajāmbudvīpān sattvān gaṇayeyam/",
    "S01divyav_u:181.015_0": "atha gaṇayitvā māpayeyam, māpayitvā sarvagrāmanagaranigamakarvaṭarājadhānīṣvekaṃ koṣṭhāgāraṃ kārayeyam/",
    "S01divyav_u:181.016_0": "ekaṃ koṣṭhāgāraṃ kārayitvā sarvajāmbudvīpakānāṃ manuṣyāṇāṃ samaṃ bhaktaṃ pratyarpayeyamiti/",
    "S01divyav_u:181.017_0": "atha kanakavarṇo rājā gaṇakamahāmātrāmātyadauvārikapāriṣadyānāmantrayate--gacchata yūyaṃ grāmaṇyaḥ,",
    "S01divyav_u:181.017_1": "sarvajambudvīpādannādyaṃ saṃhṛtya gaṇayata,",
    "S01divyav_u:181.017_2": "gaṇayitvā māpayata, māpayitvā sarvagrāmanagaranigamakarvaṭarājadhānīṣvekaṃ koṣṭhāgāraṃ sthāpayata/",
    "S01divyav_u:181.019_0": "paraṃ deveti gaṇakamahāmātrāmātyadauvārikapāriṣadyā rājñaḥ kanakavarṇasya pratiśrutya sarvajambudvīpādannādyaṃ gaṇayanti,",
    "S01divyav_u:181.019_1": "gaṇayitvā māpayanti, māpayitvā sarvadrāmanagaranigamakarvaṭarājadhānīṣvekasmin koṣṭhāgāre sthāpayanti/",
    "S01divyav_u:181.021_0": "ekasmin koṣṭhāgāre sthāpayitvā yena rājā kanakavarṇaḥ, tenopasaṃkrāntāḥ/",
    "S01divyav_u:181.022_0": "upasaṃkramya rājānaṃ kanakavarṇamidamavocat--yat khalu deva jānīyāh--sarvagrāmanagaranigamakarvaṭarājadhānīṣvannādyaṃ saṃhṛtam,",
    "S01divyav_u:181.022_1": "saṃhṛtya gaṇitam, gaṇayitvā māpitam, māpayitvā sarvagrāmanagaranigamarājadhānīṣvekasmin koṣṭhāgāre sathāpitam yasyedānīṃ devaḥ kālaṃ manyate/",
    "S01divyav_u:181.025_0": "atha rājā kanakavarṇaḥ saṃkhyāgaṇakalipikapauruṣeyānāmantrayitvā etadavocat--gacchata yūyaṃ grāmaṇyaḥ,",
    "S01divyav_u:181.025_1": "sarvajāmbudvīpakān manuṣyān gaṇayata,",
    "S01divyav_u:181.025_2": "gaṇayitvā grāmaṇyaḥ sarvajāmbudvīpakānāṃ manuṣyāṇāṃ samaṃ bhaktaṃ prayacchata/",
    "S01divyav_u:181.027_0": "paraṃ deveti saṃkhyāgaṇakalipikapauruṣeyā rājñaḥ kanakavarṇasya pratiśrutya sarvajāmbudvīpakān manuṣyān gaṇayanti,",
    "S01divyav_u:181.027_1": "saṃgaṇya rājānaṃ kanakavarṇamādau kṛtvā sarvajāmbudvīpakānāṃ manuṣyāṇāṃ samaṃ bhaktaṃ prajñapayanti/",
    "S01divyav_u:181.030_0": "te yāpayantyekādaśavarṣāṇi, dvādaśavarṣaṃ na yāpayanti/",
    "S01divyav_u:181.030_1": "nirgato dvādaśasya varṣasyaiko māso yāvadbahavaḥ strīpuruṣadārakadārikā jighatsitāḥ pipāsitāḥ kālaṃ kurvanti/",
    "S01divyav_u:181.031_0": "ten khalu punaḥ samayena sarvajambudvīpādannādyaṃ parikṣīṇamanyatra rājñaḥ kanakavarṇasyaikā mānikā bhaktasyāvaśiṣṭā/",
    "S01divyav_u:182.001_0": "[182]tena khalu samayena anyatamaścatvāriṃśatkalpasamprasthito bodhisattva imāṃ sahālokadhātumanuprāpto babhūva/",
    "S01divyav_u:182.002_0": "adrākṣīd bodhisattvo 'nyatarasmin banaṣaṇḍe putraṃ mātrā sārdhaṃ vipratipadyamanam/",
    "S01divyav_u:182.003_0": "dṛṣṭvā ca punarasyaitadabhavat--kliśyanti bateme sattvāḥ,",
    "S01divyav_u:182.003_1": "saṃkliśyanti bateme sattvāḥ, yatra hi nāma asyāmeva nava māsān kukṣau uṣitvā,",
    "S01divyav_u:182.005_0": "alaṃ me īdṛśaiḥ sattvairadhārmikairadharmarāgaraktairmithyādṛṣṭakairviṣamalobhābhibhūtairamātṛrajñaiśrāmaṇyaraibrāhmaṇyairakule jyeṣṭhāpacāyakaiḥ/",
    "S01divyav_u:182.006_0": "ka utsahata īdṛśānāṃ sattvānāmarthāya bodhisattvacaryāṃ caritum? yannvahaṃ svake kārye pratipadyeyam/",
    "S01divyav_u:182.007_0": "atha bohisattvo yenānyataradvṛkṣamūlaṃ tenopasaṃkrāntaḥ/",
    "S01divyav_u:182.008_0": "upasaṃkramya tasmin vṛkṣamūle niṣaṇṇaḥ/",
    "S01divyav_u:182.008_1": "paryaṅkamābhujya ṛjukāyaṃ praṇidhāya pratimukhaṃ smṛtimupasthāpya pañcasūpādānaskandheṣūdayavyayānudarśī viharati yadutedaṃ rūpam,",
    "S01divyav_u:182.011_0": "sa evaṃ pañcasūpādānaskandheṣūdayavyayānudarśī viharannacirādeva yatkiṃcit samudayadharmakaṃ tat sarvaṃ nirodhadharmakamiti viditvā tatraiva pratyekāṃ bodhimadhigatavān/",
    "S01divyav_u:182.013_0": "atha bhagavān pratyekabuddho yathāprāptānavalokya tasyāṃ velāyāṃ gāthāṃ bhāṣate--",
    "S01divyav_u:182.014_0": "saṃsevamānasya bhavanti snehāḥ snehānvayaṃ saṃbhavatīha duḥkham/",
    "S01divyav_u:182.016_0": "ādīnavaṃ snehagataṃ viditvā ekaścaret khaṅgaviṣāṇakalpaḥ//1//iti/",
    "S01divyav_u:182.018_0": "atha tasya bhagavataḥ pratyekabuddhasyaitadabhavat--bahūnāṃ me sattvānāmarthāya duṣkarāṇi cīrṇāni,",
    "S01divyav_u:182.018_1": "na ca kasyacit sattvasya hitaṃ kṛtam/",
    "S01divyav_u:182.019_0_0": "kamadyāhamanukampeyam, kasyāhamadya piṇḍapātamāhṛtya paribhuñjīya? atha bhagavān",
    "S01divyav_u:182.019_0_1": "pratyekabuddho divyena cakṣuṣā viśuddhenātikrāntamānuṣeṇa sarvāvantamimaṃ jambudvīpaṃ",
    "S01divyav_u:182.019_0_2": "samantādanuvilokayannadrākṣīt sa bhagavān pratyekabuddhaḥ sarvajambudvīpādannādyaṃ",
    "S01divyav_u:182.019_0_3": "parikṣīṇam,",
    "S01divyav_u:182.019_1": "anyatra rājñaḥ kanakavarṇasyaikā mānikā bhaktasyāvaśiṣṭā/",
    "S01divyav_u:182.022_0": "tasyaitadabhavat--yannvahaṃ rājānaṃ kanakavarṇamanukampeyam/",
    "S01divyav_u:182.023_0": "yannvahaṃ rājñaḥ kanakavarṇasya niveśanāt piṇḍapātamahṛtya paribhuñjīya/",
    "S01divyav_u:182.024_0": "atha bhagavān pratyekabuddhastat eva ṛddhyā vihāyasamabhyudgamya dṛśyatā kāyena śakuniriva ṛddhyā yena kanakāvatī rājadhānī tenopasaṃkrāntaḥ/",
    "S01divyav_u:182.025_0": "tena khalu samayena rājā kanakavarṇa upariprāsādatalagato 'bhūt pañcamātrairamātyasahasraiḥ parivṛtaḥ/",
    "S01divyav_u:182.026_0": "adrākṣīdanyatamo mahāmātrastaṃ bhagavantaṃ pratyekabuddhaṃ dūrata evāgacchantam/",
    "S01divyav_u:182.027_0": "dṛṣṭvā ca punarmahāmātrānāmantrayate--paśyata paśyata grāmaṇyaḥ/",
    "S01divyav_u:182.028_0": "dūrata eva lohitapakṣaḥ śakunta ihāgacchati/",
    "S01divyav_u:182.028_1": "dvitīyo mahāmātra evamāha--naiṣa grāmaṇyo lohitapakṣaḥ śakuntaḥ, rākṣasa eva ojohāra ihāgacchati/",
    "S01divyav_u:182.029_0": "eṣo 'smākaṃ bhakṣayiṣyati/",
    "S01divyav_u:182.030_0": "atha rājā kanakavarṇa ubhābhyāṃ pāṇibhyāṃ mukhaṃ saṃparimārjya mahāmātrānāmantrayate--naiṣa grāmaṇyo lohitapakṣaḥ śakuntaḥ,",
    "S01divyav_u:182.031_0": "ṛṣireṣo 'smākamanukampayehāgacchati/",
    "S01divyav_u:182.032_0": "atha sa bhagavān pratyekabuddho rājñaḥ kanakavarṇasya prāsāde pratyaṣṭhāt//",
    "S01divyav_u:183.001_0": "[183]atha rājā kanakavarṇastaṃ bhagavantaṃ pratyekabuddhamutthāyāsanāt pratyudgamya pādau śirasā vanditvā prajñapta evāsane niṣīdayati/",
    "S01divyav_u:183.002_0": "atha rājā kanakavarṇastaṃ bhagavantaṃ pratyekabuddhamidamavocat--kimartham ṛṣe ihābhyāgamanam? bhojanārthaṃ mahārāja/",
    "S01divyav_u:183.003_0": "evamukte rājā kanakavarṇaḥ prārodīt/",
    "S01divyav_u:183.004_0": "aśrūṇi pravartayannevamāha--aho me dāridryam,",
    "S01divyav_u:183.004_1": "aho dāridryam, yatra hi nāma jambudvīpaiśvaryādhipatyaṃ kārayitvā ekasyāpi ṛṣerasamarthaḥ piṇḍapātaṃ pratipādayitum/",
    "S01divyav_u:183.005_0": "atha yā kanakāvatyāṃ rājadhānyāmadhyuṣitā devatā, sā rājñaḥ kanakavarṇasya purastādgāthāṃ bhāṣate--",
    "S01divyav_u:183.007_0": "kiṃ duḥkhaṃ dāridryaṃ kiṃ duḥkhataraṃ tadeva dāridryam/",
    "S01divyav_u:183.008_0": "maraṇasamaṃ dāridryam//2//",
    "S01divyav_u:183.009_0": "atha rājā kanakavarṇaḥ koṣṭhāgārikaṃ puruṣamāmantrayate--asti bhoḥ puruṣa,",
    "S01divyav_u:183.009_1": "mama niveśane kiṃcidbhaktam, yadahamasya ṛṣeḥ pradāsyāmi? sa evamāha--yat khalu deva jānīyāh--sarvajambudvīpādannādyaṃ parikṣīṇam,",
    "S01divyav_u:183.009_2": "anyatra devasyaikā mānikā bhaktasyāvaśiṣṭā/",
    "S01divyav_u:183.011_0": "atha rājñaḥ kanakavarṇasyaitadabhavat--sacet paribhuñje, jīviṣye/",
    "S01divyav_u:183.012_0": "atha na paribhokṣye, mariṣye/",
    "S01divyav_u:183.012_1": "tasyaitadabhavat--yadi paribhokṣye, yadi vā na paribhokṣye, avaśyaṃ mayā kālaḥ kartavyaḥ/",
    "S01divyav_u:183.013_0": "alaṃ me jīvitena/",
    "S01divyav_u:183.013_1_0": "kathaṃ nāmehedṛśa ṛṣiḥ śīlavān kalyāṇadharmā mama niveśane 'dya yathādhautena pātreṇa",
    "S01divyav_u:183.013_1_1": "nirgamiṣyati? atha rājā kanakavarṇo gaṇakamahāmātrāmātyadauvārikapāriṣadyān saṃnipātyaivamavocat--anumodata",
    "S01divyav_u:183.013_1_2": "yūyaṃ grāmaṇyaḥ,",
    "S01divyav_u:183.013_2": "ayaṃ rājñaḥ kanakavarṇasyāpaścima odanātisargaḥ/",
    "S01divyav_u:183.016_0": "anena kuśalamūlena sarvajāmbudvīpakānāṃ manuṣyāṇāṃ dāridryasamucchedaḥ syāt/",
    "S01divyav_u:183.017_0_0": "atha rājā kanakavarṇastasya maharṣestat pātraṃ gṛhītvā ekāṃ mānikāṃ bhaktasya pātre",
    "S01divyav_u:183.017_0_1": "prakṣipya ubhābhyāṃ pāṇibhyāṃ pātraṃ gṛhītvā jānubhyāṃ nipatya tasya bhagavataḥ pratyekabuddhasya",
    "S01divyav_u:183.017_0_2": "dakṣiṇe pāṇau pātraṃ pratiṣṭhāpayati/",
    "S01divyav_u:183.019_0": "dharmatā punarbhagavatāṃ pratyekabuddhānāṃ kāyikī dharmadeśanā na vācikī/",
    "S01divyav_u:183.020_0": "atha bhagavān pratyekabuddho rājñaḥ kanakavarṇasyāntikāt piṇḍapātramādāya tat eva ṛddhyā uparivihāyasā prakrāntaḥ/",
    "S01divyav_u:183.022_0": "atha rājā kanakavarṇaḥ prāñjalirbhūtvā tāvadanimiṣaṃ prekṣamāṇo 'sthāt,",
    "S01divyav_u:183.022_1": "yāvaccakṣuṣpathādatikrānta iti/",
    "S01divyav_u:183.023_0": "atha rājā kanakavarṇo gaṇakamahāmātrāmātyadauvārikapāriṣadyānāmantrayate--gacchata grāmaṇyaḥ svakasvakāni niveśanāni/",
    "S01divyav_u:183.024_0": "mā ihaiva prāsāde jighatsāpipāsābhyāṃ sarva eva kālaṃ kariṣyatha/",
    "S01divyav_u:183.025_0": "ta evamāhuh--yadā devasya śrīsaubhāgyasampadāsīt,",
    "S01divyav_u:183.025_1": "tadā vayaṃ devena sārdhaṃ krīḍatā ramatā kathaṃ punarvayamidānīṃ devaṃ paścime kāle paścime samaye parityakṣyāma iti/",
    "S01divyav_u:183.026_0": "atha rājā kanakavarṇaḥ prārodīt/",
    "S01divyav_u:183.027_0": "aśrūṇi pravartayati/",
    "S01divyav_u:183.027_1": "aśrūṇi saṃparimārjya gaṇakamahāmātrāmātyadauvārikapāriṣadyānidamavocat--gacchata grāmaṇyo yathāsvakasvakāni niveśanāni/",
    "S01divyav_u:183.028_0": "mā ihaiva prāsāde jighatsāpipāsābhyāṃ sarva eva kālaṃ kariṣyatha/",
    "S01divyav_u:183.029_0": "evamuktā gaṇakamahāmātrāmātyadauvārikapāriṣadyāḥ prarudanto 'śrūṇi pravartayanto 'śrūṇi saṃparimārjya yena rājā kanakavarṇastenopasaṃkrāntāḥ/",
    "S01divyav_u:183.030_0": "upasaṃkramya rājñaḥ kanakavarṇasya pādau śirasā vanditvā añjaliṃ kṛtvā rājñaḥ kanakavarṇasyaitadūcuh--kṣantavyaṃ te yadasmābhiḥ kiṃcidaparāddham/",
    "S01divyav_u:183.032_0": "adyāsmākaṃ devasyāpaścimaṃ darśanam//",
    "S01divyav_u:184.001_0": "[184]tadyathā tena bhagavatā pratyekabuddhena sa piṇḍapātraḥ paribhuktaḥ,",
    "S01divyav_u:184.001_1": "atha tasminneva kṣaṇe samantāccatasṛṣu dikṣu catvāryabhrapaṭalāni vyutthitāni,",
    "S01divyav_u:184.001_2": "śītalāśca vāyavo vātumārabdhāḥ,",
    "S01divyav_u:184.001_3": "ye jambudvīpādaśuciṃ vyapanayanti,",
    "S01divyav_u:184.001_4": "meghāśca pravarṣayantaḥ pāṃśūñ śamayanti/",
    "S01divyav_u:184.003_0": "atha tasminneva divase dvitīye 'rdhabhāge vividhasya khādanīyabhojanīyasya varṣaṃ pravarṣati/",
    "S01divyav_u:184.004_0": "idamevamrūpaṃ bhojanamodanasaktavaḥ kulmāṣamatsyamāṃsam,",
    "S01divyav_u:184.004_1": "idamevamrūpaṃ khādanīyaṃ mūlakhādanīyaṃ skandhakhādanīyaṃ patrakhādanīyaṃ puṣpakhādanīyaṃ phalakhādanīyaṃ tilakhādanīyaṃ khaṇḍaśarkaraguḍakhādanīyaṃ piṣṭakhādanīyam/",
    "S01divyav_u:184.006_0": "atha rājā kanakavarṇo hṛṣṭatuṣṭah udagra āttamanāḥ pramuditaḥ prītisaumanasyajāto gaṇakamahāmātrāmātyadauvārikapārṣadyānāmantrayate--paśyatha yūyaṃ grāmaṇyaḥ,",
    "S01divyav_u:184.006_1": "adyaiva tasyaikapiṇḍapātadānasyāṅkuraḥ prādurbhūtaḥ/",
    "S01divyav_u:184.009_0": "phalamanyadbhaviṣyati//",
    "S01divyav_u:184.010_0": "atha dvitīye divase saptāhaṃ dhānyavarṣaṃ pravarṣanti,",
    "S01divyav_u:184.010_1": "tadyathā--tilataṇḍulā mudgamāṣā yavā godhūmamasūrāḥ śālayaḥ/",
    "S01divyav_u:184.011_0": "saptāhaṃ sarpivarṣaṃ pravarṣanti,",
    "S01divyav_u:184.011_1": "saptāhaṃ karpāsavarṣaṃ pravarṣanti,",
    "S01divyav_u:184.011_2": "saptāhaṃ nānāvidhadūṣyavarṣaṃ pravarṣanti,",
    "S01divyav_u:184.011_3": "saptāhaṃ saptaratnānāṃ varṣaṃ pravarṣanti,",
    "S01divyav_u:184.011_4": "suvarṇasya rūpyasya vaiḍūryasya sphaṭikasya lohitamukteraśmagarbhasya musāragalvasya/",
    "S01divyav_u:184.013_0": "sarvasya rājñaḥ kanakavarṇasyānubhāvena jāmbudvīpakānāṃ manuṣyāṇāṃ dāridryasamucchedo babhūva//",
    "S01divyav_u:184.015_0": "syāt khalu bhikṣavo yuṣmākaṃ kāṅkṣā vimatirvā anyaḥ sa tena kālena tena samayena rājā kanakavarṇo babhūva/",
    "S01divyav_u:184.016_0": "na khalvevaṃ draṣṭavyam/",
    "S01divyav_u:184.016_1": "ahaṃ sa tena kālena tena samayena rājā kanakavarṇo babhūva/",
    "S01divyav_u:184.017_0": "tadanena bhikṣavaḥ paryāyeṇa veditavyam/",
    "S01divyav_u:184.017_1": "sacedbhikṣavaḥ sattvā jānīyurdānasya phalaṃ dānasaṃvibhāgasya ca phalavipākam--apīdānīm yo 'sau apaścimakaḥ kavalaścarama ālopaḥ,",
    "S01divyav_u:184.017_2": "tato 'pyadattvā asaṃvibhajya na paribhuñjīran,",
    "S01divyav_u:184.017_3": "sacellabheran dakṣiṇīyaṃ pratigrāhakam/",
    "S01divyav_u:184.019_0": "na caiṣāmutpannaṃ mātsaryaṃ cittaṃ paryādāya tiṣṭhati/",
    "S01divyav_u:184.020_0": "yasmāt tarhi bhikṣavaḥ sattvā na jānate dānasya phalaṃ dānasaṃvibhāgasya ca phalavipākam--yathā ahaṃ jāne dānasya phalaṃ dānasaṃvibhāgasya ca phalavipākam,",
    "S01divyav_u:184.020_1": "tasmātte 'dattvā asaṃvibhajya paribhuñjate āgṛhītena cetasā,",
    "S01divyav_u:184.020_2": "utpannaṃ caiṣāṃ mātsaryaṃ cittaṃ paryādattaṃ tiṣṭhati/",
    "S01divyav_u:184.024_0": "na naśyate pūrvakṛtaṃ śubhāśubhaṃ na naśyate sevanaṃ piṇḍatānām/",
    "S01divyav_u:184.026_0": "na naśyate āryajaneṣu bhāṣitaṃ kṛtaṃ kṛtajñeṣu na jātu naśyati//3//",
    "S01divyav_u:184.028_0": "sukṛtaṃ śobhanaṃ karma duṣkṛtaṃ vāpyaśobhanam/",
    "S01divyav_u:184.029_0": "asti caitasya vipāko avaśya dāsyate phalam//4//",
    "S01divyav_u:184.030_0": "idamavocadbhagavān/",
    "S01divyav_u:184.030_1": "āttamanasaste bhikṣavo bhikṣuṇyupāsakopāsikādevanāgayakṣagandharvāsuragaruḍakinnaramahoragādayaḥ sarvāvatī ca parṣadbhagavato bhāṣitamabhyanandan/",
    "S01divyav_u:184.032_0": "iti śrīdivyāvadāne kanakavarṇāvadānaṃ viṃśatimam/",
    "S01divyav_u:243_0": "********** Avadāna 21 **********",
    "S01divyav_u:185.001_0": "div21 sahasodgatāvadānam/",
    "S01divyav_u:185.002_0": "buddho bhagavān rājagṛhe viharati veṇuvane kalandakanivāpe/",
    "S01divyav_u:185.002_1": "ācaritamāyuṣmato mahāmaudgalyāyanasya kālena kālaṃ narakacārikāṃ carituṃ tiryakcārikāṃ carituṃ pretacārikāṃ devacārikāṃ manuṣyacārikāṃ caritum/",
    "S01divyav_u:185.004_0": "sa yāni tāni nārakāṇāṃ sattvānāmutpāṭānupāṭanacchedanabhedanādīni duḥkhāni,",
    "S01divyav_u:185.004_1": "tiraścāmanyonyabhakṣaṇādīni, pretānāṃ kṣuttṛṣādīni, devānāṃ cyavanapatanavikiraṇavidhvaṃsanādīni,",
    "S01divyav_u:185.004_2": "manuṣyāṇāṃ paryeṣṭicyasanādīni duḥkhāni,",
    "S01divyav_u:185.004_3": "tāni dṛṣṭvā jambudvīpamāgatya catasṛṇāṃ parṣadāmārocayati/",
    "S01divyav_u:185.007_0": "yasya kasyacit sārdhaṃvihārī antevāsī vā anabhirato brahmacaryaṃ carati,",
    "S01divyav_u:185.007_1": "sa tamādāya yenāyuṣmān mahāmaudgalyāyanastenopasaṃkrāmati,",
    "S01divyav_u:185.007_2": "āyuṣmān mahāmaudgalyāyana enaṃ samyagavavadiṣyati,",
    "S01divyav_u:185.009_0": "tamāyuṣmān mahāmaudgalyāyanaḥ samyagavavadati samyaganuśāsti/",
    "S01divyav_u:185.010_0": "evamaparamaparaṃ te āyuṣmatā mahāmaudgalyāyanena samyagavavāditāḥ samyaganuśiṣṭā abhiratā brahmacaryaṃ caranti,",
    "S01divyav_u:185.010_1": "uttare ca viśeṣamadhigacchanti/",
    "S01divyav_u:185.011_0": "tena khalu samayenāuṣmān mahāmaudgalyāyanaścatasṛbhiḥ parṣadbhirākīrṇo viharati bhikṣubhirbhikṣuṇībhirupāsakairupāsikābhiśca/",
    "S01divyav_u:185.013_0": "jānakāḥ pṛcchakā buddhā bhagavantaḥ/",
    "S01divyav_u:185.013_1": "pṛcchati buddho bhagavānāyuṣmantamānandam/",
    "S01divyav_u:185.014_0": "sa kathayati--ācaritaṃ bhadanta āyuṣmato mahāmaudgalyāyanasya kālena kālaṃ narakacārikāṃ carituṃ tiryakcarikāṃ pretacārikāṃ devacārikāṃ manuṣyacārikāṃ caritum/",
    "S01divyav_u:185.015_0": "sa yāni tāni nārakāṇāṃ sattvānāmutpāṭānupāṭanacchedanabhedanādīni duḥkhāni,",
    "S01divyav_u:185.015_1": "tiryaścāmanyonyabhakṣaṇādīni,",
    "S01divyav_u:185.015_2": "pretānāṃ kṣuttṛṣādīni, devānāṃ cyavanapatanavikiraṇavidhvaṃsanādīni,",
    "S01divyav_u:185.015_3": "manuṣyāṇāṃ paryeṣṭivyasanādīni duḥkhāni,",
    "S01divyav_u:185.015_4": "tāni dṛṣṭvā jambudvīpamāgatya catasṛṇāṃ parṣadāmārocayati/",
    "S01divyav_u:185.018_0": "yasya kasyacit sārdhaṃvihārī antevāsī vā anabhirato brahmacaryaṃ carati,",
    "S01divyav_u:185.018_1": "sa tamādāya yenāyuṣmān mahāmaudgalyāyanastenopasaṃkrāmati,",
    "S01divyav_u:185.018_2": "āyuṣmān mahāmaudgalyāyana eva samyagavavadiṣyati samyaganuśāsiṣyatīti,",
    "S01divyav_u:185.018_3": "tamāyuṣmān mahāmaudgalyāyanaḥ samyagavavadati samyaganuśāsti/",
    "S01divyav_u:185.021_0": "evamaparamaparaṃ te āyuṣmatā mahāmaudgalyāyanena samyagavavāditāḥ samyagavuśiṣṭā abhiratā brahmacaryaṃ caranti,",
    "S01divyav_u:185.021_1": "uttare ca viśeṣamadhigacchanti/",
    "S01divyav_u:185.023_0": "ayaṃ bhadanta heturayaṃ pratyayo yenāyuṣmān mahāmaudgalyāyanaścatasṛbhiḥ parṣadbhirākīrṇo viharati bhikṣubhikṣuṇyupāsakopāsikābhiḥ/",
    "S01divyav_u:185.024_0": "na sarvatra ānanda maudgalyāyano bhikṣurbhaviṣyati maudgalyāyanasadṛśo vā/",
    "S01divyav_u:185.025_0": "tasmād dvārakoṣṭhake pañcagaṇḍakaṃ cakraṃ kārayitavyam/",
    "S01divyav_u:185.026_0": "uktaṃ bhagavatā dvārakoṣṭhake pañcagaṇḍakaṃ cakraṃ kārayitavyamiti/",
    "S01divyav_u:185.026_1": "bhikṣavo na jānate kīdṛśaṃ kārayitavyamiti/",
    "S01divyav_u:185.027_0": "bhagavānāha--pañca gatayaḥ kartavyā narakāstiryañcaḥ pretā devā manuṣyāśca/",
    "S01divyav_u:185.028_0": "tatrādhastāt narakāḥ kartavyāḥ, tiryañcaḥ pretāśca, upariṣṭāt devā manuṣyāśca/",
    "S01divyav_u:185.029_0": "catvāro dvīpāḥ kartavyāḥ pūrvavideho 'paragodānīya uttarakururjambudvīpaśca/",
    "S01divyav_u:185.029_1": "madhye rāgadveṣamohāḥ kartavyāḥ, rāgaḥ pārāvatākāreṇa, dveṣo bhujaṅgākāreṇa, mohaḥ sūkarākāreṇa/",
    "S01divyav_u:185.030_0": "buddhapratimāścaitannirvāṇamaṇḍalamupadarśayantyaḥ kartavyāḥ/",
    "S01divyav_u:185.031_0": "anupapādukāḥ sattvā ghaṭīyantraprayogeṇa cyavamānā upapadyamānāśca kartavyāḥ/",
    "S01divyav_u:185.032_0": "sāmantakena dvādaśāṅgaḥ pratītyasamutpādo 'nulomapratilomaḥ kartavyaḥ/",
    "S01divyav_u:185.033_0": "sarvamanityatayā grastaṃ kartavyam, gāthādvayaṃ ca lekhayitavyam--",
    "S01divyav_u:186.001_0": "[186]ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:186.002_0": "dhunīta mṛtyunaḥ sainyaṃ naḍāgāramiva kuñjaraḥ//1//",
    "S01divyav_u:186.003_0": "yo hyasmin dharmavinaye apramattaścariṣyati/",
    "S01divyav_u:186.004_0": "prahāya jātisaṃsāraṃ duḥkhasyāntaṃ kariṣyati//2//iti/",
    "S01divyav_u:186.005_0": "uktaṃ bhagavatā dvārakoṣṭhake pañcagaṇḍakaṃ cakraṃ kārayitavyamiti bhikṣubhiḥ kāritam/",
    "S01divyav_u:186.006_0": "brāhmaṇagṛhapataya āgatya pṛcchanti--ārya,",
    "S01divyav_u:186.006_1": "kimidaṃ likhitamiti? te kathayanti--bhadramukhāḥ,",
    "S01divyav_u:186.007_0": "bhagavānāha--dvārakoṣṭhake bhikṣuruddeṣṭavyo ya āgatāgatānāṃ brāhmaṇagṛhapatīnāṃ darśayati/",
    "S01divyav_u:186.008_0": "uktaṃ bhagavatā bhikṣuruddeṣṭavya iti/",
    "S01divyav_u:186.008_1": "te aviśeṣeṇoddiśanti bālānapi mūḍhānapi avyaktānapi akuśalānapi/",
    "S01divyav_u:186.009_0": "te ātmanā na jānate, kutaḥ punarāgatānāṃ brāhmaṇagṛhapatīnāṃ darśayiṣyanti? bhagavānāha--pratibalo bhikṣuruddeṣṭavya iti/",
    "S01divyav_u:186.011_0": "rājagṛhe 'nyatamo gṛhapatiḥ prativasati/",
    "S01divyav_u:186.011_1": "tena sadṛśāt kulāt kalatramānītam/",
    "S01divyav_u:186.012_0": "sa tayā sārdhaṃ krīḍati ramate paricārayati/",
    "S01divyav_u:186.012_1": "tasya krīḍato ramamāṇasya paricārayataḥ putro jātaḥ/",
    "S01divyav_u:186.013_0": "tasya trīṇi saptakānyekaviṃśatidivasān vistareṇa jātasya jātimahaṃ kṛtvā kulasadṛśaṃ nāmadheyaṃ vyavasthāpitam/",
    "S01divyav_u:186.014_0": "sa patnīmāmantrayate--bhadre, jāto 'smākam ṛṇaharo dhanaharaḥ/",
    "S01divyav_u:186.014_1": "tadgacchāmi, paṇyamādāya mahāsamudramavatarāmīti/",
    "S01divyav_u:186.015_0": "sā kathayati--āryaputra, evaṃ kuruṣveti/",
    "S01divyav_u:186.015_1": "sa suhṛtsambandhibāndhavānāmantrayitvā antarjanaṃ ca samāśvāsya mahāsamudragamanīyaṃ paṇyamādāya divasatithimuhūrtena mahāsamudramavatīrṇaḥ/",
    "S01divyav_u:186.017_0": "tatraiva ca nidhanamupayātaḥ/",
    "S01divyav_u:186.017_1": "tasya patnyā sa dārako jñātibalena hastabalena pālitaḥ poṣitaḥ saṃvardhito lipyāmupanyasto lipyakṣareṣu ca kṛtāvī saṃvṛttaḥ/",
    "S01divyav_u:186.018_0": "sa vayaskareṇa sārdhaṃ veṇuvanaṃ gato vihāraṃ praviṣṭaḥ paśyati dvārakoṣṭhake pañcagaṇḍakaṃ cakramabhilikhitam/",
    "S01divyav_u:186.019_0": "sa pṛcchati--ārya, kimidamabhilikhitamiti? bhikṣuḥ kathayati--bhadramukha,",
    "S01divyav_u:186.019_1": "etāḥ pañca gatayo narakāstiryañcaḥ pretā devā manuṣyāśca/",
    "S01divyav_u:186.021_0_0": "ārya, kimebhiḥ karma kṛtam yenaivaṃvidhāni duḥkhāni praryanubhavantīti? sa kathayati--ete",
    "S01divyav_u:186.021_0_1": "prāṇātipātikā adattādāyikāḥ kāmamithyācārikā mṛṣāvādikāḥ paiśunikāḥ pāruṣikāḥ saṃbhinnapralāpikā",
    "S01divyav_u:186.021_0_2": "abhidhyālavo vyāpannacittā mithyādṛṣṭikāḥ/",
    "S01divyav_u:186.024_0": "tadebhirete daśākuśalāḥ karmapathā atyarthamāsevitā bhāvitā bahulīkṛtāḥ,",
    "S01divyav_u:186.024_1": "yena evaṃvidhāni duḥkhānyutpāṭānupāṭacchedanabhedanādīni pratyanubhavanti/",
    "S01divyav_u:186.025_0": "ārya, gatametat/",
    "S01divyav_u:186.026_0": "ebhiranyaiḥ kiṃ karma kṛtam yena evaṃvidhāni duḥkhāni pratyanubhavanti? duḥkhānyanyonyabhakṣaṇādīni pratyanubhavanti/",
    "S01divyav_u:186.028_0": "ārya, etadapi gatam/",
    "S01divyav_u:186.028_1": "ebhiranyaiḥ kiṃ karma kṛtam yena evaṃvidhāni duḥkhāni pratyanubhavanti? bhadramukha,",
    "S01divyav_u:186.028_2": "ete 'pi matsariṇa āsan kuṭukuñcakā āgṛhītapariṣkārāḥ/",
    "S01divyav_u:186.030_0": "tattena mātsaryeṇāsevitena bhāvitena bahulīkṛtena evaṃvidhāni duḥkhāni kṣuttṛṣādīni duḥkhāni pratyanubhavanti/",
    "S01divyav_u:186.031_0": "ārya, etadapi gatam/",
    "S01divyav_u:186.031_1": "ebhiranyaiḥ kiṃ karma kṛtam yena evaṃvidhāni sukhāni pratyanubhavanti? bhadramukha,",
    "S01divyav_u:186.031_2": "ete prāṇātipātāt prativiratā adattādānāt [187]kāmamithyācārānmṛṣāvādāt paiśunyāt pāruṣyāt saṃbhinnapralāpādanabhidhyāpannacittāḥ samyagdṛṣṭayaḥ/",
    "S01divyav_u:187.002_0": "tadebhirete daśa kuśalāḥ karmapathā atyarthamāsevitā bhāvitā bahulīkṛtāḥ,",
    "S01divyav_u:187.002_1": "yena evaṃvidhāni divyastrīlalitavimānodyānasukhāni pratyanubhavanti/",
    "S01divyav_u:187.003_0": "ārya, etadapi gatam/",
    "S01divyav_u:187.004_0": "ebhiranyaiḥ kiṃ karma kṛtam yena sukhāni pratyanubhavanti? bhadramukha,",
    "S01divyav_u:187.004_1": "ebhirapi daśa kuśalāḥ karmapathāstanutarā mṛdutarāścāsevitā bhāvitā bahulīkṛtāḥ,",
    "S01divyav_u:187.004_2": "yena evaṃvidhāni hastyaśvarathānnapānaśayanāsanastrīlalitodyānasukhāni pratyanubhavanti/",
    "S01divyav_u:187.006_0": "ārya, āsāṃ pañcānāṃ gatīnām yā etāstisro gatayo narakāstiryañcaḥ pretāśca, etā mahyaṃ na rocante/",
    "S01divyav_u:187.007_0": "ye tu ete devā manuṣyāśca ete rocete/",
    "S01divyav_u:187.008_0": "tatkathamete daśa kuśalāḥ karmapathāḥ samādāya vartayitavyāh? bhadramukha,",
    "S01divyav_u:187.008_1": "svākhyāte dharmavinaye pravrajya saced dṛṣṭa eva dharme ājñāmārāgayiṣyasi,",
    "S01divyav_u:187.010_0": "atha sāvaśeṣasamyojanaḥ kālaṃ kariṣyasi, deveṣūpapatsyase/",
    "S01divyav_u:187.010_1": "uktaṃ hi bhagavatā--pañcānuśaṃsān samanupaśyatā piṇḍatenālameva pravrajyādhimuktena bhavitum/",
    "S01divyav_u:187.011_0": "katamāni pañca? āveṇikā ime svārthā anuprāpto bhaviṣyāmīti saṃpaśyatā piṇḍatenālameva pravrajyādhimuktena bhavitum/",
    "S01divyav_u:187.012_0": "yeṣāmahaṃ dāsaḥ preṣyo nirdeśyo bhujiṣyo nayena kāmaṃgamaḥ,",
    "S01divyav_u:187.012_1": "teṣāṃ pūjyaśca bhaviṣyāmi praśaṃsyaśceti saṃpaśyatā piṇḍatena alameva pravrajyādhimuktena bhavitum/",
    "S01divyav_u:187.014_0": "anuttaram yogakṣemaṃ nirvāṇamanuprāpsyāmīti saṃpaśyatā piṇḍatena alameva pravrajyādhimuktena bhavitum/",
    "S01divyav_u:187.015_0": "anuttaraṃ vā yogakṣemaṃ nirvāṇamanuprāpnuvato 'nāpattikasya sato deeveṣūpapattirbhaviṣyatīti saṃpaśyatā piṇḍatena alameva pravrajyādhimuktena bhavitum/",
    "S01divyav_u:187.016_0": "anekaparyāyeṇa pravrajyā varṇitā buddhaiśca buddhaśrāvakaiśca/",
    "S01divyav_u:187.017_0": "ārya, śobhanam/",
    "S01divyav_u:187.017_1": "kiṃ tatra pravrajyāyāṃ kriyate? bhadramukha, yāvajjīvaṃ brahmacaryaṃ caryate/",
    "S01divyav_u:187.018_0": "ārya, na śakyametat/",
    "S01divyav_u:187.018_1": "anyo 'sti upāyah? bhadramukha, asti, upāsako bhava/",
    "S01divyav_u:187.019_0": "ārya, kiṃ tatra kriyate? bhadraṃkha,",
    "S01divyav_u:187.019_1": "yāvajjīvaṃ prāṇātipātāt prativiratiḥ saṃrakṣyā,",
    "S01divyav_u:187.019_2": "adattādānāt kāmamithyācārāt surāmaireyamadyapramādasthānāt prativiratiḥ saṃrakṣyā/",
    "S01divyav_u:187.021_0": "ārya, etadapi na śakyate/",
    "S01divyav_u:187.021_1": "anyamupāyaṃ kathayeti/",
    "S01divyav_u:187.021_2": "bhadramukha, buddhapramukhaṃ bhikṣusaṃghaṃ bhojaya/",
    "S01divyav_u:187.022_0": "ārya, kiyadbhiḥ kārṣāpaṇairbuddhapramukho bhikṣusaṃgho bhojyate? bhadramukha,",
    "S01divyav_u:187.023_0": "ārya, śakyametat/",
    "S01divyav_u:187.023_1": "sa tasya pādabhivandanaṃ kṛtvā prakrāntaḥ/",
    "S01divyav_u:187.023_2": "yena svaṃ niveśanaṃ tenopasaṃkrāntaḥ/",
    "S01divyav_u:187.024_0": "upasaṃkramya mātaramidamavocat--amba, adyāhaṃ veṇuvanaṃ gataḥ/",
    "S01divyav_u:187.024_1": "tatra mayā dvārakoṣṭhake pañcagaṇḍakaṃ cakramabhilikhitaṃ dṛṣṭam/",
    "S01divyav_u:187.025_0": "tatra pañca gatayo narakāstiryañcaḥ pretā devā manuṣyāśca/",
    "S01divyav_u:187.026_0": "tatra nārakā utpāṭanupāṭanacchedabhedanādīni duḥkhāni pratyanubhavanti/",
    "S01divyav_u:187.027_0": "tiryañcaścānyonyabhakṣaṇādīni/",
    "S01divyav_u:187.027_1": "pretāḥ kṣuttṛṣādīni/",
    "S01divyav_u:187.027_2": "devā divyastrīlalitodyānavimānasukhāni pratyanubhavanti/",
    "S01divyav_u:187.028_0": "manuṣyā hastyaśvarathānnapānaśayanāsanastrīlalitodyānāni pratyanubhavanti/",
    "S01divyav_u:187.028_1": "āsāṃ mama tisro gatayo nābhipretāḥ, dve abhiprete/",
    "S01divyav_u:187.029_0": "tatkimicchasi tvaṃ māṃ deveṣūpapadyamānam? putra,",
    "S01divyav_u:187.029_1": "sarvasattvānicchāmi deveṣūpapadyamānān prāgeva tvām/",
    "S01divyav_u:187.030_0": "amba, yadyevam, prayaccha pañca kārṣāpaṇaśatāni/",
    "S01divyav_u:187.031_0": "buddhapramukhaṃ bhikṣusaṃghaṃ bhojayāmi/",
    "S01divyav_u:187.031_1": "putra, mayā tvaṃ jñātibalena hastabalena cāpyāyitaḥ poṣitaḥ saṃvardhitaḥ/",
    "S01divyav_u:187.032_0": "kuto me pañcānāṃ kārṣāpaṇaśatānāṃ vibhavah? amba, yadi [188]nāsti, bhṛtikayā karma karomi/",
    "S01divyav_u:188.001_0": "putra, tvaṃ sukumāraḥ/",
    "S01divyav_u:188.001_1": "na śakyasi bhṛtikayā karma kartum/",
    "S01divyav_u:188.002_0": "amba gacchāmi, śakyāmi/",
    "S01divyav_u:188.002_1": "putra, yadi śakyo 'si, gaccha/",
    "S01divyav_u:188.002_2": "sa tayā anujñāto bhṛtakavīthīṃ gatvā avasthitaḥ/",
    "S01divyav_u:188.003_0": "brāhmaṇagṛhapatayo 'nyān bhṛtakapuruṣān gṛhṇanti, taṃ na kaścit pṛcchati/",
    "S01divyav_u:188.004_0": "sa tatra divasamatināmya vikāle gṛhaṃ gataḥ/",
    "S01divyav_u:188.004_1": "sa mātrā pṛṣṭah--putra, kṛtaṃ te bhṛtikayā karma? amba, kiṃ karomi? na māṃ kaścit pṛcchati/",
    "S01divyav_u:188.005_0": "putra, na evaṃvidhā bhṛtakapuruṣā bhavanti/",
    "S01divyav_u:188.005_1": "putra, sphaṭitaparuṣā rūkṣakeśā malinavastranivasanāḥ/",
    "S01divyav_u:188.006_0": "yadyavaśyaṃ tvayā bhṛtikayā karma kartavyam, īdṛśaṃ veṣamāsthāya bhṛtakavīthīṃ gatvā tiṣṭha/",
    "S01divyav_u:188.007_0": "amba, śobhanam/",
    "S01divyav_u:188.007_1": "evaṃ karomi/",
    "S01divyav_u:188.007_2": "so 'parasmin divase tādṛśaṃ veṣamāsthāya bhṛtakavīthīṃ gatvā avasthitaḥ/",
    "S01divyav_u:188.008_0": "yāvadanyatarasya gṛhapatergṛhamuttiṣṭhate/",
    "S01divyav_u:188.009_0": "sa bhṛtakānāmarthe vīthīṃ gataḥ/",
    "S01divyav_u:188.009_1": "tena taṃ pratyākhyāya anye bhṛtakapuruṣā gṛhītāḥ/",
    "S01divyav_u:188.010_0": "sa kathayati--gṛhapate, ahamapi bhṛtikayā karma karomīti/",
    "S01divyav_u:188.010_1": "gṛhapatiḥ kathayati--putra, tvaṃ sukumāraḥ, na śakṣyasi bhṛtikayā karma kartum/",
    "S01divyav_u:188.011_0": "tāt, kiṃ tvaṃ pūrvaṃ bhṛtiṃ dadāsi, āhosvit paścāt?/",
    "S01divyav_u:188.012_0": "tāt, adya tātvat karma karomi/",
    "S01divyav_u:188.012_1": "yadi toṣayiṣyāmi, dāsyasi bhṛtimiti/",
    "S01divyav_u:188.013_0": "sa saṃlakṣayati--śobhanameṣa kathayati/",
    "S01divyav_u:188.013_1": "adya tāvat jijñāsyāmi yadi śakṣyati karma kartum, dāsyāmi/",
    "S01divyav_u:188.014_0": "na śakṣyati, na dāsyāmīti viditvā kathayati--putra āgaccha, gacchāma iti/",
    "S01divyav_u:188.015_0": "sa tena gṛhaṃ nītaḥ/",
    "S01divyav_u:188.015_1": "te 'nyabhṛtakāḥ śāṭhyena karma kurvanti/",
    "S01divyav_u:188.015_2": "sa tvaritatvaritaṃ karma karoti/",
    "S01divyav_u:188.016_0": "tāṃśca bhṛtakān samanuśāsti/",
    "S01divyav_u:188.016_1": "vayaṃ tāvat pūrvakeṇa duścaritena daridragṛheṣūpapannāḥ/",
    "S01divyav_u:188.017_0": "tadyadi śāṭhyena karma kariṣyāmaḥ,",
    "S01divyav_u:188.017_1": "itaścyutānāṃ kā gatibhaviṣyati? te kathayanti--bhāgineya,",
    "S01divyav_u:188.018_0": "sthānametadvidyate yadasmākaṃ pṛṣṭhato gamiṣyasi/",
    "S01divyav_u:188.018_1": "āgaccha paśyāmaḥ/",
    "S01divyav_u:188.019_0": "sa lokākhyāyikāyāṃ kuśalaḥ/",
    "S01divyav_u:188.019_1": "teṃs teṣāṃ tādṛśī lokākhyānakathā prastutā, yāṃ śrutvā te bhṛtakapuruṣā ākṣiptāḥ/",
    "S01divyav_u:188.020_0": "tasyātisvareṇa gacchato 'nupadaṃ gacchanti, mā lokākhyāyikāṃ na śroṣyāma iti/",
    "S01divyav_u:188.021_0": "tasmin divase tairbhṛtakapuruṣaistaddviguṇaṃ karma kṛtam/",
    "S01divyav_u:188.022_0": "so 'dhiṣṭhāyakapuruṣaṃ pṛcchati--bhoḥ puruṣa, kiṃ tvayā apare bhṛtakā gṛhītāh? ārya, na gṛhītāḥ/",
    "S01divyav_u:188.023_0": "atha kasmādadya dviguṇaṃ karma kṛtam? tena yathāvṛttamārocitam/",
    "S01divyav_u:188.024_0": "śrutvā gṛhapatistasya dārakasya dviguṇāṃ bhṛtiṃ dātumārabdhaḥ/",
    "S01divyav_u:188.025_0": "sa kathayati--tāt, kiṃ dvidaivasikāṃ bhṛtiṃ dadāsīti? sa kathayati--putra,",
    "S01divyav_u:188.025_1": "na dvidaivasikāṃ dadāmi, api tu prasanno 'haṃ prasannādhikāraṃ karomīti/",
    "S01divyav_u:188.026_0": "sa kathayati--tāt, yadi tvaṃ mamābhiprasannaḥ, yāvat tava gṛhe karma kartavyaṃ tāvat tavaiva haste tiṣṭhatu/",
    "S01divyav_u:188.028_0": "putra evaṃ bhavatu/",
    "S01divyav_u:188.028_1": "yadā tasya gṛhapatestadgṛhaṃ parisamāptam,",
    "S01divyav_u:188.028_2": "tadā asau dārako bhṛtiṃ gaṇayitumārabdho yāvat pañca kārṣāpaṇaśatāni na paripūryante/",
    "S01divyav_u:188.029_0": "sa roditumārabdhaḥ/",
    "S01divyav_u:188.029_1": "sa gṛhapatiḥ kathayati--putra, kiṃ rodiṣi? māsi mayā kiṃcit vyaṃsitaḥ/",
    "S01divyav_u:188.030_0": "tāt, mahātmā tvam, kiṃ māṃ vyaṃsayiṣyasi? api tu ahameva mandabhāgyaḥ/",
    "S01divyav_u:188.031_0": "mayā pañcānāṃ kārṣāpaṇaśatānāmarthāya bhṛtikayā karma prārabdhaṃ buddhapramukhaṃ bhikṣusaṃghaṃ bhojayiṣyāmi,",
    "S01divyav_u:188.032_0": "tāni [189]na paripūrṇāni/",
    "S01divyav_u:189.001_0": "punarapi mayā anyatra bhṛtikayā karma kartavyamiti/",
    "S01divyav_u:189.001_1": "sa gṛhapatirbhūyasā mātrayā atiprasannaḥ/",
    "S01divyav_u:189.002_0": "sa kathayati--putra, yadyevam, ahaṃ pūrayāmi/",
    "S01divyav_u:189.002_1": "tāt, mā deveṣūpapatsye/",
    "S01divyav_u:189.002_2": "putra, abhiśraddadhāsi tvaṃ bhagavatah? tāt abhiśraddadhe/",
    "S01divyav_u:189.003_0": "putra gaccha, bhagavantaṃ pṛccha/",
    "S01divyav_u:189.003_1": "yena bhagavāṃstenopasaṃkrāntaḥ/",
    "S01divyav_u:189.004_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:189.004_1": "sa gṛhapatiputro bhagavantamidamavocat--bhagavan,",
    "S01divyav_u:189.004_2": "mayā pañcānāṃ kārṣāpaṇaśatānāmarthāya bhagavantaṃ saśrāvakasaṃghaṃ bhojayiṣyāmītyamukasya gṛhapaterbhṛtikayā karma kṛtam/",
    "S01divyav_u:189.006_0": "tāni mama na paripūrṇāni/",
    "S01divyav_u:189.007_0": "sa gṛhapatiḥ paripūrayati/",
    "S01divyav_u:189.007_1": "bhagavan kim? āha--vatsa gṛhāṇa, śrāddhaḥ sa gṛhapatiḥ/",
    "S01divyav_u:189.007_2": "bhagavan, mā deveṣu nopapatsye? vatsa upapatsyase, gṛhāṇa/",
    "S01divyav_u:189.008_0": "sa parituṣṭo bhagavataḥ pādau śirasā vanditvā bhagavato 'ntikāt prakrānto yena sa gṛhapatistenopasaṃkrāntaḥ/",
    "S01divyav_u:189.009_0": "upasaṃkramya gṛhapaterantikāt pañca kārṣāpaṇaśatāni gṛhītvā mātuḥ sakāśaṃ gataḥ/",
    "S01divyav_u:189.010_0": "kathayati--amba, etāni pañca kārṣāpaṇaśatāni/",
    "S01divyav_u:189.011_0": "bhaktaṃ sajjīkuru/",
    "S01divyav_u:189.011_1": "buddhapramukhaṃ bhikṣusaṃghaṃ bhojayiṣyāmīti/",
    "S01divyav_u:189.011_2": "sā kathayati--putra, na mama bhāṇḍopaskaro na śayanāsanam/",
    "S01divyav_u:189.012_0": "sa eva gṛhapatirvistīrṇabhāṇḍopaskaraḥ śrāddhaśca/",
    "S01divyav_u:189.013_0": "tameva gatvā prārthaya/",
    "S01divyav_u:189.013_1": "śaknotyasau saṃpādayitumiti/",
    "S01divyav_u:189.013_2": "sa tasya sakāśaṃ gataḥ śiraḥpraṇāmaṃ kṛtvā kathayati--tvayaiva etāni pañca kārṣāpaṇaśatāni dattāani/",
    "S01divyav_u:189.014_0": "asmākaṃ gṛhe na bhāṇḍopaskaro nāpi śayanāsanam/",
    "S01divyav_u:189.015_0": "tadarhasi mamānukampayā bhaktaṃ sajjīkartum/",
    "S01divyav_u:189.015_1": "ahamāgatya svahastena buddhapramukhaṃ bhikṣusaṃghaṃ bhojayiṣyāmīti/",
    "S01divyav_u:189.016_0": "gṛhapatiḥ saṃlakṣayati--mamedaṃ gṛhamacirotthitaṃ buddhapramukhena bhikṣusaṃghena paribhuktaṃ bhaviṣyati,",
    "S01divyav_u:189.017_0": "iti viditvā kathayati--putra, śobhanam/",
    "S01divyav_u:189.018_0": "sthāpayitvā kārṣāpaṇān gaccha, śvo buddhapramukhaṃ bhikṣusaṃghamupanimantraya/",
    "S01divyav_u:189.018_1": "ahamāhāraṃ sajjīkaromīti/",
    "S01divyav_u:189.019_0": "sa saṃjātasaumanasyaḥ śiraḥpraṇāmaṃ kṛtvā prakrānto yena bhagavāṃstenopasaṃkrāntaḥ/",
    "S01divyav_u:189.020_0": "upasaṃkramya vṛddhānte sthitvā kathayati--so 'haṃ buddhapramukhaṃ bhikṣusaṃghamupanimantrayāmīti/",
    "S01divyav_u:189.021_0": "adhivāsayati bhagavāṃstasya gṛhapatiputrasya tūṣṇībhāvena/",
    "S01divyav_u:189.021_1": "atha sa gṛhapatiputro bhagavatastūṣṇībhāvenādhivāsanāṃ viditvā bhagavato 'ntikāt prakrāntaḥ//",
    "S01divyav_u:189.023_0": "tenāpi gṛhapatinā tāmeva rātriṃ śuciṃ praṇītaṃ khādanīyaṃ bhojanīyaṃ samudānīya kālyamevotthāya gṛhaṃ saṃmārjitam/",
    "S01divyav_u:189.024_0": "sukumārī gomayakārṣī dattā, āsanaprajñaptiḥ kāritā, udakamaṇayaḥ pratiṣṭhāpitāḥ/",
    "S01divyav_u:189.025_0": "tenāpi gṛhapatiputreṇa gatvā bhagavata ārocitam--samayo bhadanta,",
    "S01divyav_u:189.025_1": "sajjaṃ bhaktam yasyedānīṃ bhagavān kālaṃ manyate iti/",
    "S01divyav_u:189.026_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena tasya gṛhapater niveśanaṃ tenopasaṃkrāntaḥ/",
    "S01divyav_u:189.027_0": "ṣaḍvargīyāḥ pṛcchanti--kenāayaṃ buddhapramukho bhikṣusaṃgha upanimantrita iti? apare kathayanti--amukena gṛhapatiputreṇeti/",
    "S01divyav_u:189.029_0": "te parasparaṃ saṃjalpaṃ kurvanti--nandopananda, bhṛtakapuruṣaḥ saḥ/",
    "S01divyav_u:189.029_1": "kimasau dāsyati? gacchāma kulopakagṛheṣu gatvā purobhaktakāṃ karma iti/",
    "S01divyav_u:189.030_0": "te kulopakagṛhāṇyupasaṃkrāntāḥ/",
    "S01divyav_u:189.030_1": "tairuktāh--ārya, purobhaktakāṃ kuruteti/",
    "S01divyav_u:189.031_0": "te kathayanti--evaṃ kurma iti/",
    "S01divyav_u:189.031_1": "taiḥ purobhaktakā kṛtā/",
    "S01divyav_u:189.031_2": "bhagavāṃstasya gṛhapater niveśane purastādbhikṣusaṃghasya prajñapta evāsane niṣaṇṇaḥ/",
    "S01divyav_u:189.032_0": "ṣaḍvargīyā api purobhaktakāṃ kṛtvā [190]saṃghamadhye niṣaṇṇaḥ/",
    "S01divyav_u:190.001_0": "atha sa gṛhapatipurtaḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyabhijanīyena svahastaṃ saṃtarpayati saṃpravārayati/",
    "S01divyav_u:190.002_0": "satatapariveṣaṇaṃ kurvāṇaḥ paśyti ṣaḍvargīyān na satkṛtya parimuñjānān/",
    "S01divyav_u:190.003_0": "dṛṣṭvā ca punarbhagavantaṃ viditvā dhautahastamapanītapātraṃ bhagavataḥ purastāt sthitvā kathayati--bhagavan,",
    "S01divyav_u:190.003_1": "kaiścidatrāryakair na satkṛtya paribhuktamāhāram/",
    "S01divyav_u:190.005_0": "deveṣu nopapatsye iti? bhagavānāha--vatsa,",
    "S01divyav_u:190.005_1": "śayanāsanaparibhogena tāvat tvaṃ deveṣūpapadyethāḥ prāgevānnapānaparibhogeneti/",
    "S01divyav_u:190.006_0": "atha bhagavāṃstaṃ gṛhapatiputraṃ ca dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ/",
    "S01divyav_u:190.008_0": "atrāntare pañcamātrāṇi vaṇikśatāni mahāsamudrāt saṃsiddhayānapātrāṇni rājagṛhamanuprāptāni/",
    "S01divyav_u:190.009_0": "rājagṛhe ca parva pratyupasthitamiti na kiṃcit krayeṇāpi labhyate/",
    "S01divyav_u:190.009_1": "tatraiko vaṇigbhikṣugocarikaḥ/",
    "S01divyav_u:190.010_0": "sa kathayati--bhavantaḥ, āgamayata kasyādya gṛhe buddhapramukhena bhikṣusaṃghena bhaktam,",
    "S01divyav_u:190.010_1": "tatrāvaśyaṃ kiṃcidutsadanadharmakaṃ bhavatīti/",
    "S01divyav_u:190.011_0": "te śravaṇaparamparayā cānveṣamāṇāstasya gṛhapateḥ sakāśamupasaṃkrāntāḥ/",
    "S01divyav_u:190.012_0": "kathayanti--gṛhapate, tavādya buddhapramukhena bhikṣusaṃghena bhukte iha parva pratyupasthitamiti na kiṃcit krayeṇāpi labhyate/",
    "S01divyav_u:190.013_0": "yadi kiṃcidutsadanadharmakamasti, mūlyena dīyatāmiti/",
    "S01divyav_u:190.014_0": "na mamaitadbhaktam, api tu tasyaitadgṛhapatiputrasya bhaktam/",
    "S01divyav_u:190.014_1": "enam yācadhvamiti/",
    "S01divyav_u:190.014_2": "te tasya sakāśamupasaṃkramya kathayanti--gṛhapatiputra, dīyatāmasmākaṃ bhuktaśeṣam yadasti/",
    "S01divyav_u:190.015_0": "mūlyaṃ prayacchāma iti/",
    "S01divyav_u:190.016_0": "sa kathayati--nāhaṃ mūlyenānuprayacchāmi/",
    "S01divyav_u:190.016_1": "api tu evameva prayacchāmīti/",
    "S01divyav_u:190.016_2": "te tenānnapānena saṃtarpitā gṛhapatergatvā kathayanti--tasya te gṛhapate lābhāḥ sulabdhā yasya te niveśane buddhapramukho bhikṣusaṃgho 'nnapānena saṃtarpitaḥ,",
    "S01divyav_u:190.016_3": "imāni ca pañca vaṇikśatānīti/",
    "S01divyav_u:190.018_0": "sa kathayati--anena gṛhapatiputreṇa lābhāḥ sulabdhāḥ/",
    "S01divyav_u:190.019_0": "anena buddhapramukho bhikṣusaṃgho 'nnapānena saṃtarpito na mayeti/",
    "S01divyav_u:190.020_0": "te pṛcchanti--katarasyāyaṃ gṛhapateḥ putrah? amukasya sārthavāhasya/",
    "S01divyav_u:190.020_1": "sārthavāhaḥ kathayati--bhavantaḥ, mamaiṣa vayasyaputro bhavati/",
    "S01divyav_u:190.021_0": "tasya pitā mahāsamudramavatīrṇo 'nayena vyasanamāpannaḥ/",
    "S01divyav_u:190.021_1": "śakyaṃ bahubhirekaḥ samuddhartum, na tveva ekena bahavaḥ/",
    "S01divyav_u:190.022_0": "tadayaṃ paṭakaṃ prajñapto yena vo yat parityaktam, so 'smin paṭake 'nuprayacchatviti/",
    "S01divyav_u:190.023_0": "te pūrvamevābhiprasannāḥ sārthavāhena ca protsāhitā iti tairyathāsambhāvyena maṇimuktādīni ratnāni dattāni/",
    "S01divyav_u:190.024_0": "mahān rāśiḥ saṃpannaḥ/",
    "S01divyav_u:190.024_1": "sārthavāhaḥ kathayati--putra, gṛhāṇeti/",
    "S01divyav_u:190.025_0": "sa kathayati--tāt, na mayā mūlyena dattamiti/",
    "S01divyav_u:190.025_1": "sārthavāhaḥ kathayati--putra, na vayaṃ tava mūlyaṃ prayachāmaḥ/",
    "S01divyav_u:190.026_0": "yadi ca mūlyaṃ gaṇyate, ekena ratnenedṛśānāṃ bhaktānāmanekāni śatāni saṃvidyante/",
    "S01divyav_u:190.027_0": "kiṃ tu vayaṃ tavābhiprasannāḥ prasannādhikāraṃ kurmaḥ, gṛhāṇeti/",
    "S01divyav_u:190.027_1": "sa kathayati--tāt, mayā buddhapramukho bhikṣusaṃgho bhojito deveṣūpapatsye iti/",
    "S01divyav_u:190.028_0": "tasmādavaśiṣṭam yuṣmabhyaṃ dattam/",
    "S01divyav_u:190.029_0": "yadi grahīṣyāmi, sthānametadvidyate yaddeveṣu nopapatsye? sārthavāhah--putra,",
    "S01divyav_u:190.029_1": "abhiśraddadhāsi tvaṃ bhagavatah? tāt,",
    "S01divyav_u:190.030_0": "gaccha, bhagavantaṃ pṛccha/",
    "S01divyav_u:190.030_1": "sa yena bhagavāṃstenopasaṃkrāntaḥ/",
    "S01divyav_u:190.031_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:190.031_1": "sa gṛhapatiputro bhagavantamidamavocat--bhagavan,",
    "S01divyav_u:190.031_2": "mayā buddhapramukhaṃ bhikṣusaṃghaṃ bhojayitvā yadannapānamavaśiṣṭam [191]tadviṇijāṃ dattam/",
    "S01divyav_u:191.001_0": "te mama prasannaḥ prasannādhikāraṃ kurvanti/",
    "S01divyav_u:191.001_1": "kiṃ kalpate tanmama grahītumāhosvinna kalpata iti? bhagavānāha--yadi prasannāḥ prasannādhikāraṃ kurvanti,",
    "S01divyav_u:191.002_0": "bhagavan, mā deveṣu notpapatsye? bhagavānāha--vatsa, puṣpametat, phalamanyadbhaviṣyati/",
    "S01divyav_u:191.003_0": "tena bhagavadvacanābhisampratyayāt parituṣṭena gatvā ratnāni gṛhītāni//",
    "S01divyav_u:191.005_0": "atrāntare rājagṛhe 'putraḥ śreṣṭhī kālagataḥ/",
    "S01divyav_u:191.005_1": "tato rājagṛhanivāsinaḥ paurāḥ saṃnipatya saṃjalpaṃ kurvanti--bhavantaḥ, śreṣṭhī kālagataḥ/",
    "S01divyav_u:191.006_0": "kaṃ śreṣṭhinamabhiṣañcāma iti? tatraike kathayanti--yaḥ puṇyamaheśākhya iti/",
    "S01divyav_u:191.007_0": "apare kathayanti--kathamasmābhirjñātavyamiti? te kathayanti--nānāvarṇāni bījāni pakkakumbhe prakṣipāmaḥ,",
    "S01divyav_u:191.007_1": "ya ekavarṇānyuddhariṣyati, taṃ śreṣṭhinamabhiṣiñcāma iti/",
    "S01divyav_u:191.009_0": "tair nānāvarṇāni bījāni pakkakumbhe prakṣiptāni/",
    "S01divyav_u:191.009_1": "ārocitaṃ ca--bhavantaḥ, ya ekavarṇāni bījāni etasmāt kumbhāduddharet, sa śreṣṭhyabhiṣicyate/",
    "S01divyav_u:191.010_0": "yasya vaḥ śreṣṭhitvamabhipretaṃ ca, uddharatu iti/",
    "S01divyav_u:191.011_0": "ta uddhartumārabdhāḥ/",
    "S01divyav_u:191.011_1": "sarvair nānāvarṇānyuddhṛtāni/",
    "S01divyav_u:191.011_2": "tena tu gṛhapatiputreṇaikavarṇānyuddhṛtāni/",
    "S01divyav_u:191.012_0": "paurajānapadāḥ kathayanti--bhavantaḥ, ayaṃ puṇyamaheśākhyaḥ/",
    "S01divyav_u:191.012_1": "sarva enaṃ śreṣṭhinamabhiṣiñcāmaḥ/",
    "S01divyav_u:191.013_0": "tatraike kathayanti--bhavantaḥ, ayaṃ bhṛtakapuruṣaḥ/",
    "S01divyav_u:191.013_1": "kathamenaṃ śreṣṭhinamabhiṣiñcāma iti? apare kathayanti--punarapi tāvat jijñāsāmaḥ/",
    "S01divyav_u:191.014_0": "tena yāvat trirapyekavarṇānyuddhṛtāni/",
    "S01divyav_u:191.014_1": "te kathayanti--bhavantaḥ, manuṣyakā apyasya sākṣepamanuprayacchanti/",
    "S01divyav_u:191.015_0": "āgacchata, enamevābhiṣiñcāma iti/",
    "S01divyav_u:191.016_0": "sa taiḥ śreṣṭhī abhiṣiktaḥ/",
    "S01divyav_u:191.016_1": "sa gṛhapatiḥ saṃlakṣayati--yadapyanena mama bhṛtikayā karma kṛtam,",
    "S01divyav_u:191.016_2": "tathāpyayaṃ puṇyamaheśākhyaḥ sattvaḥ/",
    "S01divyav_u:191.017_0": "saṃgrahosya kartavya iti/",
    "S01divyav_u:191.017_1": "tena tasya sarvālaṃkāravibhūṣitā duhitā bhāryārthaṃ dattā/",
    "S01divyav_u:191.018_0": "tacca gṛham, prabhūtaṃ svāpateyam/",
    "S01divyav_u:191.018_1": "sahasaivaṃ bhogairabhyudgata iti tasya sahasodgato gṛhapatiḥ sahasodgato gṛhapatiriti saṃjñā saṃvṛttā/",
    "S01divyav_u:191.020_0": "sa saṃlakṣayati--yā kācidasmākaṃ śrīsaubhāgyasampat, sarvāsau buddhaṃ bhagavantamāgamya/",
    "S01divyav_u:191.021_0": "yannvahaṃ punarapi buddhapramukhaṃ bhikṣusaṃghamantargṛhe upanimantrya bhojayeyam/",
    "S01divyav_u:191.021_1": "iti viditvā yena bhagavāṃstenopasaṃkrāntaḥ/",
    "S01divyav_u:191.022_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:191.022_1": "ekāntaniṣaṇṇaṃ sahasodgataṃ gṛhapatiṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:191.024_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:191.025_0_0": "atha sahasodgato gṛhapatirutthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ",
    "S01divyav_u:191.025_0_1": "praṇamya bhagavantamidamavocat--adhivāsayatu bhagavāñ śvo 'ntargṛhe bhaktena sārdhaṃ",
    "S01divyav_u:191.025_0_2": "bhikṣusaṃgheneti/",
    "S01divyav_u:191.026_0": "adhivāsayati bhagavān sahasodgatasya gṛhapatestūṣṇībhāvena/",
    "S01divyav_u:191.027_0": "atha sahasodgato gṛhapatirbhagavatastūṣṇībhāvenādhivāsanāṃ viditvā bhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:191.028_0_0": "atha sahasodgato gṛhapatistāmeva rātriṃ śuciṃ praṇītaṃ khādanīyaṃ bhojanīyaṃ samudānīya",
    "S01divyav_u:191.028_0_1": "kālyamevotthāya āsanāni prajñapyodakamaṇīn pratiṣṭhāpya bhagavato dūtena kālamārocayati--samayo",
    "S01divyav_u:191.028_0_2": "bhadanta,",
    "S01divyav_u:191.028_1": "sajjaṃ bhaktam yasyedānīṃ bhagavān kālaṃ manyata iti/",
    "S01divyav_u:191.031_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto yena sahasodgatasya gṛhapater niveśanaṃ tenopasaṃkrāntaḥ/",
    "S01divyav_u:191.032_0": "upasaṃkramya purastādbhikṣusaṃghasya[192] prajñapta evāsane niṣaṇṇaḥ/",
    "S01divyav_u:192.001_0": "atha sahasodgato gṛhapatiḥ sukhopaniṣaṇṇaṃ buddhapramukhaṃ bhikṣusaṃghaṃ viditvā śucinā praṇītena khādanīyena bhojanīyena svahastaṃ saṃtarpayati saṃpravārayati/",
    "S01divyav_u:192.002_0_0": "anekaparyāyeṇa śucinā praṇītena khādanīyena bhojanīyena svahastaṃ saṃtarpya saṃpravārya",
    "S01divyav_u:192.002_0_1": "bhagavantaṃ bhuktavantaṃ viditvā dhautahastamapanītapātraṃ nīcataramāsanaṃ gṛhītvā",
    "S01divyav_u:192.002_0_2": "bhagavataḥ purastāt niṣaṇṇo dharmaśravaṇāya/",
    "S01divyav_u:192.005_0": "tasya bhagavatā āśayānuśayaṃ dhātuṃ prakṛtiṃ ca jñātvā tādṛśī caturāyasatyasamprativedhikī dharmadeśanā kṛtā,",
    "S01divyav_u:192.005_1": "yāṃ śrutvā sahasodgatena gṛhapatinā viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam/",
    "S01divyav_u:192.007_0_0": "sa dṛṣṭasatyastrirudānamudānayati--idamasmākaṃ bhadanta na mātrā kṛtaṃ na pitrā neṣṭena",
    "S01divyav_u:192.007_0_1": "na svajanabandhuvargeṇa na rājñā na devatābhir na pūrvapretair na śramaṇabrāhmaṇairyadbhagavatā",
    "S01divyav_u:192.007_0_2": "asmākaṃ kṛtam/",
    "S01divyav_u:192.011_0": "abhikrānto 'haṃ bhadanta abhikrāntaḥ/",
    "S01divyav_u:192.011_1": "eṣo 'haṃ buddhaṃ bhagavantaṃ śaraṇaṃ gacchāmi dharmaṃ ca bhikṣusaṃghaṃ ca/",
    "S01divyav_u:192.012_0": "upāsakaṃ ca māṃ dhāraya adyāgreṇa yāvajjīvaṃ prāṇopetamabhiprasannamiti/",
    "S01divyav_u:192.012_1": "atha bhagavān sahasodgataṃ gṛhapatiṃ dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ/",
    "S01divyav_u:192.015_0": "bhikṣavaḥ saṃśayajātāaḥ sarvasaṃśayacchettāraṃ buddhaṃ bhagavantaṃ papracchuh--kiṃ bhadanta sahasodgatena gṛhapatinā karma kṛtam yena bhṛtikayā karma kṛtam,",
    "S01divyav_u:192.015_1": "yena sahasā bhogairabhivṛddhaḥ,",
    "S01divyav_u:192.015_2": "satyadarśanaṃ ca kṛtamiti? bhagavānāha--sahasodgatenaiva bhikṣavo gṛhapatinā karmāṇi kṛtānyupacitāni labdhasambhārāṇi pariṇatapratyayāni oghavatpratyupasthitānyavaśyabhāvīni/",
    "S01divyav_u:192.018_0": "sahasodgatena gṛhapatinā karmāṇi kṛtānyupacitāni/",
    "S01divyav_u:192.019_0": "ko 'nyaḥ pratyanubhaviṣyati? na bhikṣavaḥ karmāṇi kṛtānyupacitāni bāhye pṛthivīdhātau vipaṣyante,",
    "S01divyav_u:192.019_1": "nābdhātau, na tejodhātau, na vāyudhātau, api tu upātteṣveva skandhadhātvāyataneṣu karmāṇi kṛtānyupacitāni vipacyante śubhānyaśubhāni ca/",
    "S01divyav_u:192.023_0": "na praṇaśyanti karmāṇi kalpakoṭiśatairapi/",
    "S01divyav_u:192.024_0": "sāmagrīṃ prāpya kālaṃ ca phalanti khalu dehinām//3//",
    "S01divyav_u:192.025_0": "bhūtapūrvaṃ bhikṣavo 'nyatarasmin karvaṭake gṛhapatiḥ prativasati āḍhyo mahādhano mahābhogo vistīrṇaviśālaparigraho vaiśravaṇadhanasamudito vaiśravaṇadhanapratispardhī/",
    "S01divyav_u:192.026_0": "tena sadṛśāt kulāt kalatramānītam/",
    "S01divyav_u:192.027_0": "sa tayā sārdhaṃ krīḍati ramate paricārayati/",
    "S01divyav_u:192.027_1": "tasya krīḍato ramamāṇasya paricārayataḥ patnī āpannasattvā saṃvṛttā/",
    "S01divyav_u:192.028_0": "sā aṣṭānāṃ vā navānāṃ vā māsānāmatyayāt prasūtā/",
    "S01divyav_u:192.029_0": "dārako jātaḥ/",
    "S01divyav_u:192.029_1": "tasya trīṇi saptakānyekaviṃśatidivasāni vistareṇa jātasya jātimahaṃ kṛtvā kulasadṛśaṃ nāmadheyaṃ vyavasthāpitam/",
    "S01divyav_u:192.030_0": "sa unnīto vardhito mahān saṃvṛttaḥ/",
    "S01divyav_u:192.031_0_0": "yāvadapareṇa samayena sa gṛhapatiḥ saṃprāpte vasantakālasamaye saṃpuṣpiteṣu pādapeṣu",
    "S01divyav_u:192.031_0_1": "haṃsakrauñcamayūraśukaśārikākokilajīvaṃjīvakonnāditam[193] vanakhaṇḍamantarjanasahāya",
    "S01divyav_u:192.031_0_2": "udyānabhūmiṃ nirgataḥ/",
    "S01divyav_u:193.001_0": "asati buddhānāmutpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasyā/",
    "S01divyav_u:193.001_1": "yāvadanyatamaḥ pratyekabuddho janapadacārikāṃ caraṃstaṃ karvaṭakamanuprāptaḥ/",
    "S01divyav_u:193.004_0": "prāntaśayanāsanasevinaste na/",
    "S01divyav_u:193.004_1": "so 'praviśyaiva karvaṭakam yena tadudyānaṃ tenopasaṃkrāntaḥ/",
    "S01divyav_u:193.004_2": "adrākṣīt sa gṛhapatistaṃ pratyekabuddhaṃ kāyaprāsādikaṃ ca śānteneryāpathenodyānaṃ praviśantam/",
    "S01divyav_u:193.005_0": "dṛṣṭvā ca punaḥ prītiprāmodyajātastvaritatvaritaṃ pratyudgataḥ/",
    "S01divyav_u:193.006_0": "pratyekabuddhaḥ saṃlakṣayati--ākīrṇamidamudyānam/",
    "S01divyav_u:193.007_0": "anyatra gacche/",
    "S01divyav_u:193.007_1": "iti viditvā pratinivartitumārabdhaḥ/",
    "S01divyav_u:193.007_2": "sa gṛhapatiḥ pādayor nipatya kathayati--ārya, kiṃ nivartase tvam? piṇḍakenārthī/",
    "S01divyav_u:193.008_0": "ahamapi puṇyena/",
    "S01divyav_u:193.008_1": "asminnevodyāne vihara, piṇḍakenāvighātaṃ karomīti/",
    "S01divyav_u:193.009_0": "parānugrahapravṛttāste mahātmānaḥ/",
    "S01divyav_u:193.009_1": "sa tasyānukampācittamupasthāpya tasminnevodyāne vihartumārabdhaḥ/",
    "S01divyav_u:193.010_0": "so 'pi tasya piṇḍakena yogodvahanaṃ kartuṃ pravṛttaḥ/",
    "S01divyav_u:193.011_0": "yāvadapareṇa samayena tasya gṛhapateranyatarakarvaṭake kiṃcit karaṇīyamutpannam/",
    "S01divyav_u:193.011_1": "sa patnīmāmantrayate--bhadre, mamāmuṣmin karvaṭake kiṃcit karaṇīyamutpannam/",
    "S01divyav_u:193.012_0": "tatrāhaṃ gacchāmi/",
    "S01divyav_u:193.012_1": "tvayā tasya mahātmanaḥ pravrajitasyānnapānenāvighātaḥ kartavyaḥ/",
    "S01divyav_u:193.013_0": "ityuktvā prakrāntaḥ/",
    "S01divyav_u:193.013_1": "aparasmin divase sā gṛhapatnī kālyamevotthāya tadarthamannapānaṃ sādhayitumārabdhā/",
    "S01divyav_u:193.014_0": "sā putreṇocyate--amba, kasyārthe 'nnapānaṃ sādhyata iti? sā kathayati--putra,",
    "S01divyav_u:193.014_1": "yo 'sau udyāne śāntātma pravrajitastiṣṭhati,",
    "S01divyav_u:193.016_0": "sa ruṣitaḥ kathayati--amba, kimarthaṃ bhṛtikayā karma kṛtvā na bhuṅkta iti? sā kathayati--putra,",
    "S01divyav_u:193.017_0": "aniṣṭo 'sya karmaṇo vipāka iti/",
    "S01divyav_u:193.018_0": "sa nivāryamāṇo 'pi nāvatiṣṭhate/",
    "S01divyav_u:193.018_1": "yāvadasau gṛhapatirāgataḥ/",
    "S01divyav_u:193.018_2": "patnīmāmantrayate--bhadre, kṛtaste tasya piṇḍakenāvighātah? āryaputra kṛtaḥ/",
    "S01divyav_u:193.019_0": "kiṃ tu anena dārakeṇa tasyāntike kharāvāgniścāritā/",
    "S01divyav_u:193.020_0": "sa kathayati--bhadre, kiṃ kathayati? tayā vistareṇa samākhyātam/",
    "S01divyav_u:193.020_1": "sa saṃlakṣayati--kṣamo 'yaṃ tapasvī/",
    "S01divyav_u:193.021_0": "gacchāmi, taṃ mahātmānaṃ kṣamāpayāmi--mā atyantameva kṣato bhaviṣyati/",
    "S01divyav_u:193.022_0": "iti viditvā taṃ dārakamādāya yena pratyekabuddhastenopasaṃkrāntaḥ/",
    "S01divyav_u:193.022_1": "adrākṣīt sa pratyekabuddhastaṃ gṛhapatimātmanā dvitīyamāgacchantam/",
    "S01divyav_u:193.023_0": "sa saṃlakṣayati--na kadācidayaṃ gṛhapatirātmanā dvitīyamāgacchati/",
    "S01divyav_u:193.024_0": "tat kimatra kāraṇamiti? asamanvāhṛtya śrāvakapratyekabuddhānāṃ jñānadarśanaṃ na pravartate/",
    "S01divyav_u:193.025_0": "sa samanvāhartuṃ pravṛttaḥ/",
    "S01divyav_u:193.025_1": "ten samanvāhṛtya vijñātam/",
    "S01divyav_u:193.025_2": "kāyikī teṣāṃ mahātmanāṃ dharmadeśanā na vācikī/",
    "S01divyav_u:193.026_0": "sa tasyānukampārthaṃ vitatapakṣa hava haṃsarāja uparivihāyasamabhyudgamya jvalanatapanavarṣaṇavidyotanaprātihāryāṇi kartumārabdhaḥ/",
    "S01divyav_u:193.027_0": "āśu pṛthagjanasya ṛddhirāvarjanakarī/",
    "S01divyav_u:193.028_0": "sa mūlanikṛtta iva drumaḥ saputraḥ pādayor nipatitaḥ/",
    "S01divyav_u:193.028_1": "tataḥ sa dāraka āhṛṣṭaromakūpaḥ kathayati--avatara avatara sadbhūtadakṣiṇīya,",
    "S01divyav_u:193.028_2": "mama kāmapaṅkanimagnasya hastoddhāramanuprayaccheti/",
    "S01divyav_u:193.030_0": "sa tasyānukampārthamavatīrṇaḥ/",
    "S01divyav_u:193.030_1": "sa gṛhapatiputrastīvreṇāśayena pādayor nipatya praṇidhānaṃ kartumārabdhah--yanmayā evaṃvidhe sadbhūtadakṣiṇīye kharā vāgniścāritā,",
    "S01divyav_u:193.032_0": "yattu idānīṃ cittamabhiprasāditam,",
    "S01divyav_u:193.032_1": "anenāhaṃ kuśalamūlenāḍhye mahādhane [194]mahābhoge kule jāyeyam,",
    "S01divyav_u:193.032_2": "evaṃvidhānāṃ ca dharmāṇāṃ lābhī syām,",
    "S01divyav_u:193.032_3": "prativiśiṣṭataraṃ cātaḥ śāstāramārāgayeyaṃ mā virāgayeyamiti/",
    "S01divyav_u:194.003_0": "kiṃ manyadhve bhikṣavah? yo 'sau gṛhapatiputraḥ, eṣa evāsau sahasodgato gṛhapatiḥ/",
    "S01divyav_u:194.004_0": "yadanena pratyekabuddhasyāntike kharā vāgniścāritā, tena pañca janmaśatāni bhṛtakapuruṣo jātaḥ/",
    "S01divyav_u:194.005_0": "yāvadetarhyapi bhṛtikayā karma kṛtam/",
    "S01divyav_u:194.005_1": "yat punastasyaivāntike cittamabhiprasādya praṇidhānaṃ kṛtam, tena sahasaiva bhogairabhivṛddhaḥ/",
    "S01divyav_u:194.006_0": "mamāntike satyadarśanaṃ kṛtam/",
    "S01divyav_u:194.006_1": "ahaṃ cānena pratyekabuddhakoṭiśatasahasrebhyaḥ prativiśiṣṭataraḥ śāstā ārāgito na virāgitaḥ/",
    "S01divyav_u:194.007_0": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ,",
    "S01divyav_u:194.009_0": "tasmāttarhi ekāntakṛṣṇāni karmāṇyapāsya vyatimiśrāṇi ca, ekāntaśukleṣveva karmasvābhogaḥ karaṇīyaḥ/",
    "S01divyav_u:194.010_0": "ityevaṃ vo bhikavaḥ śikṣitavyam//",
    "S01divyav_u:194.010_1": "(iyaṃ tāvadutpattir na tāvat buddho bhagavāñ śrāvakāṇāṃ vinaye śikṣāpadam/?)",
    "S01divyav_u:194.012_0": "idamavocadbhagavān/ āttamanasaste bhikṣavo bhagavato bhāṣitamabhyanandan//",
    "S01divyav_u:194.013_0": "sahasodgatasya prakaraṇāvadānamekaviṃśatimam//",
    "S01divyav_u:256_0": "********** Avadāna 22 **********",
    "S01divyav_u:195.001_0": "div22 candraprabhabodhisattvacaryāvadānam/",
    "S01divyav_u:195.002_0": "evaṃ mayā śrutam/",
    "S01divyav_u:195.002_1": "ekasmin samaye bhagavān bhagavān rājagṛhe viharati sma gṛdhrakūṭe parvate mahatā bhikṣusaṃghena sārdhamardhatrayodaśābhirbhikṣuśataiḥ/",
    "S01divyav_u:195.003_0": "tatra bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--paśya bhadanta,",
    "S01divyav_u:195.003_1": "yāvadāyuṣmantau śāriputramaudgalyāyanau tatprathamataraṃ nirupadhiśeṣe nirvāṇadhātau parinirvṛtau,",
    "S01divyav_u:195.003_2": "na tveva pitṛmaraṇamāgamitavantau/",
    "S01divyav_u:195.005_0_0": "atredānīṃ bhikṣavaḥ kimāścaryam yadetarhi śāriputramaudgalyāyanau bhikṣū vigatarāgau",
    "S01divyav_u:195.005_0_1": "vigatadveṣau vigatamohau parimuktau jātijarāvyādhimaraṇaśokaparidevaduḥkhadaurmanasyopāyāsaur",
    "S01divyav_u:195.005_0_2": "nistṛṣṇau nirupādānau prahīṇasarvāhaṃkāramamakārāsmimānābhiniveśānuśayau tiṣṭhati",
    "S01divyav_u:195.005_0_3": "buddhapramukhe bhikṣusaṃghe tatprathamataraṃ nirupadhiśeṣe nirvāṇadhātau parinirvṛtau,",
    "S01divyav_u:195.005_1": "na tveva pitṛmaraṇamāgamitavantau/",
    "S01divyav_u:195.009_0_0": "yattvatīte 'dhvani śāriputramaudgalyāyanau sarāgau sadveṣau samohāvaparimuktau jātijarāvyādhimaraṇaśokaparidevaduḥkhadaurmanasyopāyāsairmamāntike",
    "S01divyav_u:195.009_0_1": "cittamabhiprasādya kālaṃ kṛtvā kāmadhātumatikramya brahmaloka upapannau,",
    "S01divyav_u:195.009_1": "na tveva pitṛmaraṇamāgamitavantau,",
    "S01divyav_u:195.013_0": "bhūtapūrvaṃ bhikṣavo 'tīte 'dhvanyuttarāpathe bhadraśilā nāma nagarī rājadhānī abhūt,",
    "S01divyav_u:195.013_1": "ṛddhā ca sphītā ca kṣemā ca subhikṣā ca ākīrṇabahujanamanuṣyā ca/",
    "S01divyav_u:195.014_0_0": "dvādaśayojanānyāyāmena dvādaśayojanāni vistareṇa caturasrā caturdvārā suvibhaktā",
    "S01divyav_u:195.014_0_1": "uccaistoraṇagavākṣavātāyanavedikāpratimaṇḍitā nānāratnasampūrṇā susamṛddhasarvadravyavaṇigjananiketā",
    "S01divyav_u:195.014_0_2": "pārthivāmātyagṛhapatiśreṣṭhirāṣṭrikanīti(?)maulidharāṇāmāvāso vīṇāveṇupaṇavasughoṣakavallarīmṛdaṅgabherīpaṭahaśaṅkhanirnāditā/",
    "S01divyav_u:195.018_0": "tasyāṃ ca rājadhānyāmagurugandhāścandanagandhāścūrṇagandhāḥ sarvakālikāśca kusumagandhā nānāvātasamīritā atiramaṇīyā vīthīcatvaraśṛṅgāṭakeṣu vāyavo vāyanti sma/",
    "S01divyav_u:195.019_0": "hastyaśvarathapattibalakāyasampannā yugyayānopaśobhitā vistīrṇātiramaṇīyavīthīmahāpathā ucchritavicitradhvajapatākā toraṇagavākṣārdhacandrāvanaddhā amarālaya iva śobhate/",
    "S01divyav_u:195.021_0_0": "utpalapadmakumudapuṇḍarīkāni surabhijalajakusumaparimaṇḍitāni svādusvacchaśītalajalaparipūrṇapuṣkiriṇītaḍāgodapānaprasravaṇopaśobhitā",
    "S01divyav_u:195.021_0_1": "śālatālatamālasūtra(?)karṇikārāśokatilakapuṃnāganāgakeśaracampakabakulātimuktakapāṭalāpuṣpasaṃchannā",
    "S01divyav_u:195.021_0_2": "kalaviṅkaśukaśārikākokilabarhigaṇajīvaṃjīvakonnāditavanaṣaṇḍodyānaparimaṇḍitā/",
    "S01divyav_u:195.025_0_0": "bhadraśilāyāṃ ca rājadhānyāmanyataraṃ maṇigarbhaṃ nāma rājodyānaṃ nānāpuṣpaphalavṛkṣaviṭapopaśobhitaṃ",
    "S01divyav_u:195.025_0_1": "sodapānaṃ haṃsakrauñcamayūraśukaśārikākokilajīvaṃjīvakaśakunimanojñaravanir nāditamatiramaṇīyam/",
    "S01divyav_u:195.027_0": "evaṃ suramaṇīyā bhadraśilā rājadhānī babhūva/",
    "S01divyav_u:195.027_1_0": "bhadraśilāyāṃ rājādhānyāṃ rājābhūccandraprabho nāma abhirūpo darśanīyaḥ prāsādiko",
    "S01divyav_u:195.027_1_1": "divyacakṣuścaturbhāgacakravartī dhārmiko dharmarājā jambudvīpe rājyaiśvaryādhipatyaṃ",
    "S01divyav_u:195.027_1_2": "kāritavān svayamprabhuḥ/",
    "S01divyav_u:195.029_0": "na khalu rājñaścandraprabhasya gacchato 'ndhakāraṃ bhavati,",
    "S01divyav_u:195.029_1": "na ca maṇirvā pradīpo vā ulkā vā purastāt nīyate,",
    "S01divyav_u:195.029_2": "api tu svakāt kāyāt rājñaścandraprabhasya prabhā niścaranti tadyathā candramaṇḍalādraśmayaḥ/",
    "S01divyav_u:195.032_0": "anena kāraṇena rājñaścandraprabhasya candraprabha iti saṃjñā babhūva//",
    "S01divyav_u:196.001_0": "[196]tena khalu samayenāsmiñ jambudvīpe 'ṣḍaṣaṣṭinagarasahasrāṇi babhūvurbhadraśilārājadhānīprabhukhāni ṛddhāni sphītāni kṣemāṇi subhikṣāṇyākīrṇabahujanamanuṣyāṇi/",
    "S01divyav_u:196.002_0": "apīdānīṃ jambudvīpakā akarā abhūvann aśulkā atarapaṇyāḥ/",
    "S01divyav_u:196.003_0": "kṛṣisampannāḥ saumyā janapadā babhūvuḥ/",
    "S01divyav_u:196.003_1": "kukkuṭasampātamātrāśca grāmanigamarāṣṭrarājadhānyo babhūvuḥ/",
    "S01divyav_u:196.004_0": "tena khalu samayena catuścatvāriṃśadvarṣasahasrāṇi jambudvīpe manuṣyāṇāmāyuṣaḥ pramāṇamabhūt/",
    "S01divyav_u:196.005_0": "rājā candraprabho bodhisattvo 'bhūt sarvaṃdadaḥ sarvaparityāgī niḥsaṅgaparityāgī ca/",
    "S01divyav_u:196.006_0": "mahati tyāge vartate/",
    "S01divyav_u:196.006_1": "tena bhadraśilāyāṃ rājadhānyāṃ nirgatya bahirdhā nagarasya caturṣu nagaradvāreṣu catvāro catvāro mahāyajñavāṭā māpitāśchatradhvajayūpapatākātyucchritāḥ/",
    "S01divyav_u:196.007_0": "tataḥ suvarṇabherīḥ saṃtāḍya dānāni dīyante,",
    "S01divyav_u:196.007_1": "puṇyāni kriyante, tadyathā--annamannārthibhyaḥ,",
    "S01divyav_u:196.007_2": "pānaṃ pānārthibhyaḥ, svādyabhojyamālyavilepanavastraśayanāsanāpāśrayāvāsapradīpacchatrāṇi rathā ābharaṇānyalaṃkārāḥ,",
    "S01divyav_u:196.007_3": "suvarṇapātryo rūpyacūrṇaparipūrṇāḥ,",
    "S01divyav_u:196.007_4": "rūpyapātryaḥ suvarṇaparipūrṇāḥ,",
    "S01divyav_u:196.007_5": "suvarṇaśṛṅgāśca gāvaḥ kāmadohinyaḥ/",
    "S01divyav_u:196.011_0": "kumārāḥ kumārikāśca sarvālaṃkāravibhūṣitāḥ kṛtvā pradānāni dīyante/",
    "S01divyav_u:196.011_1": "vastrāṇi nānāraṅgāni nānādeśasamucchritāni nānāvicitrāṇi,",
    "S01divyav_u:196.011_2": "tasyathā--paṭṭāṃśukacīnakauśeyadhautapaṭṭavastrāṇyūrṇādukūlamayaśobhanavastrāṇyaparāntakaphalakaharyaṇikambalaratnasuvarṇaprāvarakākāśikāṃśukṣomakādyāḥ/",
    "S01divyav_u:196.014_0": "rājñā candraprabheṇa tāvantaṃ dānamanudattam,",
    "S01divyav_u:196.014_1": "yena sarve jambudvīpakā manuṣyā āḍhyā mahādhanā mahābhogāḥ saṃvṛttāḥ/",
    "S01divyav_u:196.015_0": "rājñā candraprabheṇa tāvanti hastyaśvarathacchatrāṇi pradānamanupradattāni,",
    "S01divyav_u:196.015_1": "yathā asmiñ jambudvīpe ekamanuṣyo 'pi padbhyāṃ na gacchati/",
    "S01divyav_u:196.016_0": "sarve jambudvīpakā manuṣyā hastipṛṣṭhaiśca caturaśvayuktaiśca rathairuparisuvarṇamayai rūpyamayaiścātapatrairudyānenodyānaṃ grāmeṇa grāmamanuvicaranti sma/",
    "S01divyav_u:196.018_0": "tato rājñaścandraprabhasyaitadabhavat--kiṃ punarme itvareṇa dānena pradattena? yannvaham yādṛśānyeva mama vastrālaṃkārāṇyābharaṇāni,",
    "S01divyav_u:196.018_1": "tādṛśānyeva dānamanuprayaccheyam,",
    "S01divyav_u:196.018_2": "yat sarve jambudvīpakā manuṣyā rājakrīḍayā krīḍeyuḥ/",
    "S01divyav_u:196.020_0": "atha rājā candraprabho jambudvīpakebhyo manuṣyebhyo maulipaṭṭavastrālaṃkārābharaṇāṇyanuprayacchati,",
    "S01divyav_u:196.020_1": "tadyathā--harṣakaṭakakeyūrāhārārdhahārādīn pradānamanuprayacchati sma/",
    "S01divyav_u:196.022_0": "rājñā candraprabheṇa tāvanti rājārhāṇi vastrāṇyalaṃkārāṇi maulayaḥ paṭṭāścānupradattāḥ,",
    "S01divyav_u:196.022_1": "yena sarve jambudvīpakā manuṣyā maulidharāḥ paṭṭadharāśca saṃvṛttāḥ/",
    "S01divyav_u:196.023_0": "yā rājñaścandraprabhasyākṛtistādṛśā eva sarve jambudvīpakā manuṣyāḥ saṃvṛttāḥ/",
    "S01divyav_u:196.024_0": "tato rājñā candraprabheṇāṣṭaṣaṣṭiṣu nagarasahasreṣu ghaṇṭāvaghoṣaṇaṃ kāritam--sarve bhavanto jambudvīpakā manuṣyā rājakrīḍayā,",
    "S01divyav_u:196.026_0": "atha jambudvīpakā manuṣyā rājñaścandraprabhasya ghaṇṭāvaghoṣaṇāṃ śrutvā sarva eva rājakrīḍayā krīḍitumārabdhāḥ/",
    "S01divyav_u:196.027_0_0": "vīṇāveṇupaṇavasughoṣakavallarībherīpaṭahamṛdaṅgatālaśaṅkhasahasraistūryaśabdaśataiśca",
    "S01divyav_u:196.027_0_1": "vādyamānaiḥ keyūrahāramaṇimuktābharaṇakuṇḍaladharāḥ sarvālaṃkāravibhūṣitapramadāgaṇaparivṛtā",
    "S01divyav_u:196.027_0_2": "rājaśriyamanubhavanti sma/",
    "S01divyav_u:196.029_0_0": "tena khalu samayena jambudvīpakānāṃ manuṣyāṇāṃ rājalīlayā krīḍatām yaśca vīṇāveṇupaṇavasughoṣakavallarībherīmṛdaṅgapaṭahaśabdo",
    "S01divyav_u:196.029_0_1": "yaścāṣṭaṣaṣṭiṣu tālavaṃśanirghoṣo yaścandraprabhasya caturṣu mahāyajñavāṭeṣu suvarṇabherīṇāṃ",
    "S01divyav_u:196.029_0_2": "tāḍyamānānāṃ varṇamanojñaśabdo niścarati,",
    "S01divyav_u:196.029_1": "tena sarvo jambudvīpo manojñaśabdanādito 'bhūt tadyathā devānāṃ trāyastriṃśānāmabhyantaraṃ devaputam [197]nṛttagītavāditaśabdena nirnāditam/",
    "S01divyav_u:197.001_0": "evameva tasmin kāle tasmin samaye sarvo jambudvīpavāsināṃ janakāyastena gītavāditaśabdena ekāntasukhasamarpito 'tyarthaṃ ramate/",
    "S01divyav_u:197.002_0": "tena khalu samayena bhadraśilāyāṃ rājadhānyāṃ dvāsaptatirayutakoṭīśatāni manuṣyāṇāṃ prativasanti sma/",
    "S01divyav_u:197.004_0": "teṣāṃ rājā candraprabha ṛṣṭo babhūva priyo manāpaśca/",
    "S01divyav_u:197.004_1": "apīdānīṃ varṇākṛtiliṅgasthairyamasya nirīkṣamāṇā na tṛptimupayānti sma/",
    "S01divyav_u:197.005_0": "yasmiṃśca samaye rājā candraprabho mahāyajñavāṭaṃ gacchati,",
    "S01divyav_u:197.005_1": "tasmin samaye prāṇikoṭīniyutaśatasahasrāṇyavalokayanti,",
    "S01divyav_u:197.005_2": "evaṃ cāhuh--devagarbho batāyaṃ rājā candraptabha iha jamudvīpe rājyaṃ kārayati/",
    "S01divyav_u:197.007_0": "na khalu manuṣyā īdṛgvarṇasaṃsthānā yādṛśā devasya candraprabhasyeti/",
    "S01divyav_u:197.008_0": "rājā candraprabho yena yenāvalokayati,",
    "S01divyav_u:197.008_1": "tena tena strīsahasrāṇyavalokayanti--dhanyāstāḥ striyo yāsāmeṣa bharteti/",
    "S01divyav_u:197.009_0": "tacca śuddhairmanobhir nānyathābhāvāt/",
    "S01divyav_u:197.009_1": "evaṃ darśanīyo rājā candraprabho babhūva/",
    "S01divyav_u:197.010_0": "candraprabhasya rājño 'rdhatrayodaśāmātyasahasrāṇi/",
    "S01divyav_u:197.010_1": "teṣāṃ dvau agrāmātyau mahācandro mahīdharaśca/",
    "S01divyav_u:197.011_0": "vyaktau paṇḍitau medhāvinau guṇaiśca sarvāmātyamaṇḍalaprativiśiṣṭau sarvādhikṛtau rājaparikarṣakau rājaparipālakau/",
    "S01divyav_u:197.012_0": "alpotsuko rājā sarvakarmānteṣu/",
    "S01divyav_u:197.013_0": "mahācandraścāgrāmātyo 'bhīkṣṇaṃ jambudvīpakān manuṣyān daśasu kuśaleṣu karmapatheṣu niyojayati--imān bhavanto jambudvīpakā manuṣyā daśa kuśalān karmapathān samādāya vartatheti/",
    "S01divyav_u:197.014_0": "yādṛśī ca rājñaścakravartino 'vavādānuśāsanī, tādṛśī mahācandrasyāmātyasyāvavādānuśāsanī babhūva/",
    "S01divyav_u:197.016_0": "mahācandrasyāgrāmātyasya rājā candraprabha iṣṭaścābhūt priyaśca manāapaśca/",
    "S01divyav_u:197.016_1": "apīdānīṃ varṇākṛtiliṅgasaṃsthānamasya nirīkṣamāṇo na tṛptimupayāti//",
    "S01divyav_u:197.018_0": "yāvadapareṇa samayena mahācandreṇāgrāmātyena svapno dṛṣṭah--rājñaścandraprabhasya dhūmavarṇaiḥ piśācairmaulirapanītaḥ/",
    "S01divyav_u:197.019_0": "prativibuddhasya cābhūdbhayam,",
    "S01divyav_u:197.019_1": "abhūcchaṅkitatvam, abhūdromaharṣah--mā haiva devasya candraprabhasya śiroyācanaka āgacchet/",
    "S01divyav_u:197.020_0": "devaśca sarvaṃdadaḥ/",
    "S01divyav_u:197.020_1": "sarvaparityāge nāstyasya kiṃcidaparityaktaṃ dīnānāthakṛpaṇavanīpakayācanakebhya iti/",
    "S01divyav_u:197.021_0": "tasya buddhirutpannā--na mayā rājñaścandraprabhasya svapno nivedayitavyaḥ/",
    "S01divyav_u:197.022_0": "api tu ratnamayāni śirāṃsi kārayitvā koṣakoṣṭhāgāraṃ praveśya sthāpayitavyāni/",
    "S01divyav_u:197.023_0": "yadi nāma kaściddevasya śiroyācanaka āgacchet, tamenamebhī ratnamayaiḥ śirobhiḥ pralobhayiṣyāmi/",
    "S01divyav_u:197.024_0": "iti viditvā ratnamayāni śirāṃsi kārayitvā koṣakoṣṭhāgareṣu prakṣipya sthāpitavān/",
    "S01divyav_u:197.025_0": "apareṇa samayena mahīdhareṇāgrāmātyena svapno dṛṣṭah--sarvaratnamayaḥ potaścandraprabhasya kulasthaḥ śataśo viśīrṇaḥ/",
    "S01divyav_u:197.026_0": "dṛṣṭvā ca punarbhītastrastaḥ saṃvignah--mā haiva rājñaścandraprabhasya rājyacyutirbhaviṣyati jīvitasya cāntarasya cāntarāya iti/",
    "S01divyav_u:197.027_0": "tena brāhmaṇā ye naimittikā vipaścikāścāhūya uktāh--bhavantaḥ,",
    "S01divyav_u:197.028_0": "tatastairbrāhmaṇair naimittikairvipaścikaiśca samākhyātam--yādṛśo 'yaṃ tvayā svapno dṛṣṭaḥ,",
    "S01divyav_u:197.028_1": "nacirādeva rājñaścandraprabhasya śiroyācanaka āgamiṣyati/",
    "S01divyav_u:197.030_0": "sa cāsyāmeva bhadraśilāyāṃ rājadhānyāmavatariṣyatīti/",
    "S01divyav_u:197.030_1_0": "tato mahīdharo 'grāmātyaḥ svapnanirdeśaṃ śrutvā kare kapolaṃ dattvā cintāparo vyavasthitah--atikṣipraṃ",
    "S01divyav_u:197.030_1_1": "rājñaścandraprabhasya maitrātmakasya kāruṇikasya sattvavatsalasyānityatābalaṃ pratyupasthitamiti/",
    "S01divyav_u:197.032_0": "athāpareṇa samayenārdhatrayodaśābhiramātyasahasraih[198] svapno dṛṣṭah--rājñaścandraprabhasya caturṣu yajñavāṭeṣu karoṭapāṇibhiryakṣaiścachatradhvajapatākāḥ pātitāḥ,",
    "S01divyav_u:198.002_0": "dṛṣṭvā ca punarbhītāstrastāḥ saṃvignāh--mā haiva rājñaścandraprabhasya mahāpṛthivīpālasya maitrātmakasya kāruṇikasya sattvavatsalasyānityatābalamāgacchet,",
    "S01divyav_u:198.002_1": "mā haiva asmākaṃ devena sārdhaṃ nānābhāvo bhaviṣyati vinābhāvo viprayogaḥ,",
    "S01divyav_u:198.002_2": "mā haiva atrāṇo 'paritrāṇo jambudvīpo bhaviṣyatīti/",
    "S01divyav_u:198.005_0": "rājñā candraprabheṇa śrutam/",
    "S01divyav_u:198.005_1": "tena śrutvā aṣṭaṣaṣṭinagarasahasreṣu ghaṇṭāvaghoṣaṇaṃ kāritam--rājalīlayā bhavantaḥ sarve jambudvīpakā mānuṣyāḥ krīḍantu yāvadahaṃ jīvāmi/",
    "S01divyav_u:198.007_0": "kim yuṣmākaṃ māyopamaiḥ svapnopamaiścintitaih? rājñaścandraprabhasya ghaṇṭāvaghoṣaṇaṃ śrutvā sarva eva jambudvīpakā manuṣyā rājalīlayā krīḍitumārabdhāḥ,",
    "S01divyav_u:198.007_1_0": "vīṇāvoṇupaṇavasughoṣakavallarībherīmṛdaṅgatālaśaṅkhasahasraistūryaśabdaśataiśca vādyamānaiḥ",
    "S01divyav_u:198.007_1_1": "keyūrahāramaṇimuktābharaṇakuṇḍaladharāḥ sarvālaṃkāravibhūṣitapramadāgaṇaparivṛtāa",
    "S01divyav_u:198.007_1_2": "rājaśriyamanubhavanti sma/",
    "S01divyav_u:198.010_0": "tena khalu samayena jambudvīpakānāṃ manuṣyāṇāṃ rājakrīḍayā krīḍatām yaśca rājñaścandraprabhasya caturṣu mahāyajñavāṭeṣu suvarṇabherīṇāṃ tāḍyamānānāṃ valgurmanojñaḥ śabdo niścarati,",
    "S01divyav_u:198.010_1": "tena sarvo jambudvīpo manojñaśabdanir nādito 'bhūt/",
    "S01divyav_u:198.013_0": "tadyathā devānāṃ trāyastriṃśānāmanyataraṃ devapuraṃ nṛttagītavāditam,",
    "S01divyav_u:198.013_1": "evameva tasmin kāle tasmin samaye sarvo jambudvīpanivāsī janakāyastena gītaśabdenaikāntasukhasamarpito 'tyarthaṃ ramate/",
    "S01divyav_u:198.016_0": "tena khalu samayena gandhamādane parvate raudrākṣo nāma brāhmaṇaḥ prativasati sma indrajālavidhijñaḥ/",
    "S01divyav_u:198.017_0": "aśrauṣīdraudrākṣo brāhmaṇo bhadraśilāyāṃ rājadhānyāṃ candraprabho nāma rājā sarvaṃdado 'smītyātmānaṃ pratijānīte/",
    "S01divyav_u:198.018_0": "yannvahaṃ gatvā śiro yāceyamiti/",
    "S01divyav_u:198.018_1": "tasyaitadabhavat--yadi tāvat sarvadado bhaviṣyati, mama śiro dāsyati/",
    "S01divyav_u:198.019_0": "api tu duṣkarametadasthānamanavakāśo yadevamiṣṭaṃ kāntaṃ priyaṃ manāpamuttamāṅgaṃ parityakṣyati yaduta śīrṣam,",
    "S01divyav_u:198.021_0": "iti viditvā gandhamādanāt parvatādavatīrṇaḥ/",
    "S01divyav_u:198.021_1": "atha gandhamādananivāsinī devatā vikroṣṭumārabdhā--hā kaṣṭaṃ rajñaścandraprabhasya maitrātmakasya mahākāruṇikasya sattvavatsalasyānityatābalaṃ pratyupasthitamiti/",
    "S01divyav_u:198.023_0": "tena khalu samayena sarvajambudvīpa ākulākulaḥ,",
    "S01divyav_u:198.023_1": "dhūmāndhakāraḥ, upakāpātāḥ, diśodāhāḥ, antarīkṣe devadundubhayo 'bhinadanti/",
    "S01divyav_u:198.024_0": "bhadraśilāyāṃ ca rājadhānyāṃ nātidūre pañcābhijño ṛṣiḥ praivasati viśvāmitro nāṃnā pañcaśataparivāro maitrātmakaḥ kāruṇikaḥ sattvavatsalaḥ/",
    "S01divyav_u:198.026_0": "atha sa ṛṣiḥ sarvajambudvīpamākulaṃ dṛṣṭvā māṇavakānāmantrayate--yatkhalu māṇavakā jānīta sarvajambudvīpa etarhyākulākulo dhūmāndhakāraḥ/",
    "S01divyav_u:198.027_0": "sūryācandramasau evamahānubhāvau na bhāsato na tapato na virocataḥ/",
    "S01divyav_u:198.028_0": "nūnaṃ kasyacinmahāpuruṣasya nirodho bhaviṣyati/",
    "S01divyav_u:198.028_1": "tathā hi--",
    "S01divyav_u:198.029_0": "rodanti kinnaragaṇā vanadevatāśca dhikkāramutsṛjanti devagaṇā pi na sthuḥ/",
    "S01divyav_u:198.031_0": "candro na bhāti na vibhāti sahasraraśmir naiva vādyavāditaravo 'pi niśāmyate 'tra//1//",
    "S01divyav_u:199.001_0": "[199]ete hi pādapagaṇāḥ phalapuṣpanaddhā bhūmau patanti pavanairapi cālitāni/",
    "S01divyav_u:199.003_0": "saṃśrūyate dhvanirayaṃ ca yathātibhīmo vyakto bhaviṣyati pure vyasanaṃ mahāntam//2//",
    "S01divyav_u:199.005_0": "ete bhadraśilānivāsaniratāḥ sarve saduḥkhā janā atyantapratiśokaśalyavihatāḥ praspandakaṇṭhānanāḥ/",
    "S01divyav_u:199.007_0": "etāścandranibhānanā yuvatayo rodanti veśmottame sarve ca prarudanti tīvrakaruṇāḥ santaḥ śmaśāne yathā/",
    "S01divyav_u:199.009_0": "kiṃ kāraṇaṃ puranivāsijanāḥ samagrāḥ saṃpiṇḍitaṃ manasi duḥkhamidaṃ vahanti/",
    "S01divyav_u:199.011_0": "utkrośatāmaniśamardhakṛtāgrahastairaiśvaryamapratisamaṃ niruṇaddhi vācam//4//",
    "S01divyav_u:199.013_0": "ete payodā vinadantyatoyā jalāśrayāḥ śokamamī vrajanti/",
    "S01divyav_u:199.015_0": "bhuvorivāmbhasi ca bālasamīraṇāstā vātāḥ pravānti ca kharā rajasā vimiśrāḥ//5//",
    "S01divyav_u:199.017_0": "aśivāni nimittāni pravaraṇi hi sāmpratam/",
    "S01divyav_u:199.018_0": "kṣemāṃ diśamato 'smākamito gantuṃ kṣamo bhavet//6//",
    "S01divyav_u:199.019_0": "api tu khalu māṇavakā rājñaścandraprabhasya caturṣu mahāyajñavāṭeṣu suvarṇabherīṇāṃ tāḍyamānānāṃ na bhūyo manojñaḥ svaro niścarati/",
    "S01divyav_u:199.020_0": "nūnaṃ bata bhadraśilāyāṃ mahānupadravo bhaviṣyatīti//",
    "S01divyav_u:199.021_0": "atha raudrakṣo brāhmaṇo bhadraśilāyāṃ rājadhānyāmanuprāptaḥ/",
    "S01divyav_u:199.021_1": "tato nagaravivāsinī devatā raudrākṣaṃ brahmaṇaṃ dūrādeva dṛṣṭvā yena rājā candraprabhāstenopasaṃkrāntā/",
    "S01divyav_u:199.022_0": "upasaṃkramya rājānaṃ candraprabhamidamavocat--yatkhalu deva jānīyāh--adya devasya yācanaka āgamiṣyati hiṃsako viheṭhako 'vatāraprekṣī avatāragaveṣī/",
    "S01divyav_u:199.024_0": "sa devasya śiro yāciṣyatīti/",
    "S01divyav_u:199.024_1": "taddevena sattvānāmarthāyātmānaṃ paripālayitavyamiti/",
    "S01divyav_u:199.025_0": "atha rājā candraprabhaḥ śiroyācanakamupaśrutya pramuditamanā vismayotphalladṛṣṭirdevatāmuvāca--gaccha devate,",
    "S01divyav_u:199.025_1": "yadyāgamiṣyati, ahamasya dīrghakālābhilaṣitaṃ manorathaṃ paripūrayiṣyamīti/",
    "S01divyav_u:199.027_0": "atha sā devatā rājñaścandraprabhasya idamevamrūpaṃ vyavasāyaṃ viditvā duḥkhinī durmanaskā vipratisāriṇī tatraivāntarhitā/",
    "S01divyav_u:199.028_0": "atha rājñaścandraprabhasyaitadabhavat--kimatrāścaryam yadahamannamannārthibhyo 'nuprayacchāmi,",
    "S01divyav_u:199.028_1": "pānaṃ pānārthibhyo vastrahiraṇyasuvarṇamaṇimuktādīṃs tadarthibhyaḥ/",
    "S01divyav_u:199.030_0": "yannvaham yācanakebhyaḥ svaśarīramapi parityajeyamiti/",
    "S01divyav_u:199.030_1": "tato raudrākṣo brāhmaṇo dakṣiṇena nagaradvāreṇa praviśan devatayā nivāritah--gaccha pāpabrāhmaṇa,",
    "S01divyav_u:199.031_0_0": "kathamidānīṃ tvam [200]mohapuruṣa rājñaścandraprabhasya maitrātmakasya kāruṇikasya",
    "S01divyav_u:199.031_0_1": "sattvavatsalasyānekaguṇasampannasya jambudvīpaparipālakasyādūṣiṇo 'napakāriṇaḥ śiraśchetsyasi?",
    "S01divyav_u:199.031_0_2": "raudracitta pāpabrāhmaṇa,",
    "S01divyav_u:200.003_0": "yāvadetat prakaraṇaṃ rājñā candraprabheṇa śrutam--yācanako me nagaradvāre devatayā vidhāryate iti/",
    "S01divyav_u:200.004_0": "śrutvā ca punarmahācandramagrāmātyamāmantrayate--yatkhalu mahācandra jānīyāh--yācanako me nagaradvāri devatayā vidhāryate/",
    "S01divyav_u:200.005_0": "gaccha, śīghraṃ matsakāśamānayeti/",
    "S01divyav_u:200.005_1": "evaṃ deveti mahācandro 'grāmātyo rājñaścandraprabhasya pratiśrutya nagaradvāraṃ gatvā tāṃ devatāmuvāca--yatkhalu devate jānīyāh--praviśatveṣa brāhmaṇa,",
    "S01divyav_u:200.005_2": "rājā candraprabha enamāhvāpayata iti/",
    "S01divyav_u:200.007_0_0": "tato nagaranivāsinī devatā mahācandramagrāmātyamidamavocat--yatkhalu mahācandra jānīyāh--eṣa",
    "S01divyav_u:200.007_0_1": "brāhmaṇo raudracitto niṣkāruṇiko rājñaścandraprabhasya vināśārthaṃ bhadraśilāmanuprāptaḥ/",
    "S01divyav_u:200.009_0": "kimanena durātmanā praveśitena? eṣa mayā devate upāyaścintito yenāyaṃ brāhmaṇo na prabhaviṣyati devasya śiro grahītumiti/",
    "S01divyav_u:200.011_0": "atha mahācandro 'grāmātyo raudrākṣaṃ brāhmaṇamādāya nagaraṃ praviśya ratnadharānājñāpayati--ānīyantāṃ bhavanto ratnamayāni śirāṃsi/",
    "S01divyav_u:200.013_0": "asmai brāhmaṇāya dāsyāmīti/",
    "S01divyav_u:200.013_1": "bhāṇḍāgārikai ratnamayānāṃ śīrṣāṇāṃ rājadvāre rāśiḥ kṛtaḥ/",
    "S01divyav_u:200.014_0": "mahācandreṇāgrāmātyena raudrākṣasya ratnamayāni śīrṣāṇyupadarśitāni--pratigṛhṇa tvaṃ mahābrāhmaṇa prabhūtāni ratnamayāni śīrṣāṇi/",
    "S01divyav_u:200.015_0": "yāvadāptaṃ ca te hiraṇyasuvarṇamanuprayacchāmi, yena te putrapautrāṇāṃ jīvikā bhaviṣyati/",
    "S01divyav_u:200.016_0": "kiṃ te devasya śīrṣeṇa majjāśiṅghāṇakavasādipūrṇeneti? evamukte raudrākṣo brāhmaṇo mahācandramagrāmātyamidamavocat--na ratnamayairme śirobhiḥ prayojanam/",
    "S01divyav_u:200.018_0": "nāpi hiraṇyasuvarṇena/",
    "S01divyav_u:200.018_1": "api tvahamasya mahāpṛthivīpālasya sarvaṃdadasya sakāśamāgataḥ śiraso 'rthāya/",
    "S01divyav_u:200.019_0": "evamukte mahācandramahīdharau agrāmātyau kare kapolaṃ dattvā cintāparau vyavasthitau--kimidānīṃ prāptakālamiti/",
    "S01divyav_u:200.020_0": "athaitadvṛttāntamupaśrutya rājā candraprabho mahācandramahīdharau agrāmātyau dūreṇa prakrośyaitadavocat--ānīyatāmeṣa matsamīpam/",
    "S01divyav_u:200.021_0": "ahamasyaivaṃ manorathaṃ pūrayiṣyāmīti/",
    "S01divyav_u:200.022_0_0": "evamukte mahācandramahīdharau agrāmātyau sāśrudurdinavadanau karuṇakaruṇaṃ paridevamānau",
    "S01divyav_u:200.022_0_1": "abhirudya devasya maitrātmakasya kāruṇikasya sattvavatsalāsyānekaguṇasamuditasya",
    "S01divyav_u:200.022_0_2": "jñānakuśalasya divyacakṣuṣo 'nityatābalaṃ pratyupasthitam,",
    "S01divyav_u:200.022_1": "adyāsmākaṃ devena sārdhaṃ nānābhāvo bhaviṣyati vinābhāvo viprayogo visamyogaḥ/",
    "S01divyav_u:200.025_0": "iti viditvā rājñaḥ pādayor nipatya ekānte niṣaṇṇau/",
    "S01divyav_u:200.025_1": "atha rājā candraprabhaḥ paramatyāgaprativiśiṣṭaṃ tyāgaṃ parityakukāmo dūrata eva taṃ brāhmaṇamāmantrayate--ehi tvaṃ brāhmaṇa,",
    "S01divyav_u:200.025_2": "yacchatām yat prārthayase tadgṛhāṇeti/",
    "S01divyav_u:200.027_0": "atha raudrākṣo brāhmaṇo yena rājā candraprabhastenopasaṃkrāntaḥ/",
    "S01divyav_u:200.028_0": "upasaṃkramya rājānaṃ candraprabhaṃ jayenāyuṣā ca vardhayitvā rājānaṃ candraprabhamidamavocat--",
    "S01divyav_u:200.029_0": "dharme sthito 'si vimale śubhabuddhisattva sarvajñatāmabhilaṣan hṛdayena sādho/",
    "S01divyav_u:200.031_0": "mahyaṃ śiraḥ sṛja mahākaruṇāgracetā mahyaṃ dadasva mama toṣakaro bhavādya//7//",
    "S01divyav_u:201.001_0_0": "[201]atha rājā candraprabho brāhmaṇasyāntikādidamevamrūpaṃ vākpravyāhāraṃ śrutvā",
    "S01divyav_u:201.001_0_1": "pramuditamanāḥ prītivisphāritākṣo raudrākṣaṃ brāhmaṇamuvāca--hantedaṃ brāhmaṇa śiro",
    "S01divyav_u:201.001_0_2": "'vighnataḥ sādhu pragṛhyatāmuttamāṅgamiti/",
    "S01divyav_u:201.003_0": "āha ca--",
    "S01divyav_u:201.004_0": "priyo yathā yadyapi caikaputrakastathāpi me kharpamidaṃ gṛhāṇa/",
    "S01divyav_u:201.006_0": "tvaccintitānāṃ phalamastu śīghraṃ śiraḥpradānāddhi labheya bodhim//8//",
    "S01divyav_u:201.008_0": "ityuktvā svayameva svaśiraso maulimapanītavān/",
    "S01divyav_u:201.008_1": "yadā ca rājā candraprabheṇa śiraso maulirapanītaḥ,",
    "S01divyav_u:201.008_2": "tatsamanantarameva sarveṣāṃ jambudvīpakānāṃ manuṣyāṇāṃ maulayaḥ patitāḥ/",
    "S01divyav_u:201.010_0": "bhadraśilāyāṃ ca rājadhānyāṃ caturdiśamulkāpātā diśodāhāśca prādurbhūtāḥ/",
    "S01divyav_u:201.010_1": "nagaradevatābhiśca śabdo niścāritah--asya rājñaścandraprabhasya pāpabrāhmaṇo śiraśchetsyatīti/",
    "S01divyav_u:201.011_0_0": "tacchrutvā mahācandramahīdharau agrāmātyau rājñaścandraprabhasyedamevamrūpaṃ śarīraparityāgaṃ",
    "S01divyav_u:201.011_0_1": "viditvā sāśrudurdidavadanau rājñaścandraprabhasya pādau pariṣvajyāhatuh--dhanyāste",
    "S01divyav_u:201.011_0_2": "puruṣā deva ya evamatyadbhutarūpadarśanaṃ vā drakṣyantīri/",
    "S01divyav_u:201.014_0_0": "tau abhimukhamudvīkṣyamāṇau rājani candraprabhe cittamabhiprasādya raudrākṣe ca brāhmaṇe",
    "S01divyav_u:201.014_0_1": "maitryacittamutpādya nāvāṃ śakṣyāmo nirupamaguṇādhārāsya devasyānityatāṃ draṣṭumiti",
    "S01divyav_u:201.014_0_2": "tasminneva muhūrte kālagatau/",
    "S01divyav_u:201.016_0": "kāmadhātumatikramya brāhmalokamupapannau/",
    "S01divyav_u:201.016_1_0": "rājñaścandraprabhasyedamevamrūpaṃ vyavasāyaṃ buddhvā tāṃ ca nagaranivāsinīnāṃ devatānāmārtadhvanimupaśrutya",
    "S01divyav_u:201.016_1_1": "bhaumā yakṣā antarikṣacarāśca yakṣāḥ krinditumārabdhāh--hā kaṣṭamidānīṃ rājñaścandraprabhasya",
    "S01divyav_u:201.016_1_2": "śarīranikṣepo bhaviṣyatīti/",
    "S01divyav_u:201.019_0": "atrāntare ca rājakuladvāre 'nekāni praṇiśatasahasrāṇi saṃnipatitānyabhūvan/",
    "S01divyav_u:201.019_1": "tato raudrākṣo brāhmaṇastaṃ mahājanakāyamavekṣya śiro grahītum/",
    "S01divyav_u:201.021_0": "yadi ca te śiraḥ parityaktam, ekāntaṃ gacchāva iti/",
    "S01divyav_u:201.022_0": "evamukte rājā candraprabho raudrākṣaṃ brāhmaṇamavocat--evaṃ mahābrāhmaṇa kriyatām/",
    "S01divyav_u:201.023_0": "ṛddhyantāṃ tava saṃkalpāḥ, paripūryantāṃ manorathā iti/",
    "S01divyav_u:201.023_1": "atha rājā candraprabho rājā āsanādutthāya tīkṣaṇamasimādāya yena maṇiratnagarbhamudyānaṃ tenopasaṃkrāntaḥ/",
    "S01divyav_u:201.024_0": "atha rājā candraprabhasya idamevamrūpaṃ vyavasāyaṃ dṛṣṭvā bhadraśilāyāṃ rājadhānyāmanekāni prāṇiśatasahasrāṇi vikrośamānāni pṛṣṭhataḥ pṛṣṭhataḥ samanubaddhāni/",
    "S01divyav_u:201.026_0": "so 'drākṣīdrājā candraprabho mahājanasaṃnipātaṃ vikrośāntam/",
    "S01divyav_u:201.026_1": "dṛṣṭvā ca punaḥ samāśvāsayannāha--apramādaḥ karaṇīyaḥ kuśaleṣu dharmoṣviti/",
    "S01divyav_u:201.027_0": "saṃkṣepeṇa dharmadeśanāṃ kṛtvā raudrākṣaṃ brāhmaṇamādāya maṇiratnagarbhamudyānaṃ praviṣṭaḥ/",
    "S01divyav_u:201.028_0": "samanantarapraviṣṭasya rājñaścandraprabhasya maṇiratnagarbha udyāne bhadraśilāyāṃ chatrāṇi dhvajapatākāśca yena maṇiratnagarbhamudyānaṃ tenāvanāmitāḥ/",
    "S01divyav_u:201.029_0": "tato rājā candraprabho maṇiratnagarbhasyodyānasya dvāraṃ pidhāya taṃ taṃ raudrākṣaṃ brāhmaṇamāmantrayate--pratigṛhyatāṃ brāhmaṇa mamottamāṅgamiti/",
    "S01divyav_u:201.031_0": "evamukte raudrākṣo brāhmaṇo rājānaṃ candraprabhamuvāca--nāhaṃ śakṣyāmi devasya śiraśchettumiti/",
    "S01divyav_u:201.032_0": "maṇiratnagarbhasya codyānasya madhye kurabakaḥ/",
    "S01divyav_u:201.032_1": "tatra sarvakālikaścampakavṛkṣo[202] jātaḥ/",
    "S01divyav_u:202.001_0": "tato rājā candraprabhastīkṣṇamasiṃ gṛhītvā yena sarvakālikaścampakavṛkṣastenopasaṃkrāntaḥ/",
    "S01divyav_u:202.002_0": "atha yā devatāstasminnudyāne 'dhyavasitāḥ,",
    "S01divyav_u:202.002_1": "tā rājñaścandraprabhasyedamevamrūpaṃ svaśarīraparityāgaṃ viditvā vikroṣṭumārabdhāḥ/",
    "S01divyav_u:202.003_0_0": "evaṃ cāhuh--kathamidānīṃ tvaṃ pāpabrāhmaṇa rājñaścandraprabhasyādūṣiṇo 'napakāriṇo",
    "S01divyav_u:202.003_0_1": "mahājanavatsalasyānekaguṇasampannasya śiraśchetsyasīti? tato rājā candraprabha udyānadevatā",
    "S01divyav_u:202.003_0_2": "nivārayati--mā devatā mama śiroyācanakasyāntarāyaṃ kuruta/",
    "S01divyav_u:202.006_0": "tatkasya hetoh? bhūtapūrvaṃ devatā mamottamāṅgam yācanakasya devatāyā antarāyaḥ kṛtaḥ/",
    "S01divyav_u:202.007_0": "tayā devatayā bahu apuṇyaṃ prasūtam/",
    "S01divyav_u:202.007_1": "tatkasya detoh? yadi tayā devatayā antarāyo na kṛto 'bhaviṣyat,",
    "S01divyav_u:202.007_2": "mayā laghu laghvevānuttarajñānamadhigatamabhaviṣyat/",
    "S01divyav_u:202.008_0": "ataśca tvāmahamevaṃ bravīmi--mā me tvamuttamāṅgayācanakasyāntarāyaṃ kuruṣveti/",
    "S01divyav_u:202.009_0": "asminneva te maṇiratnagarbha udyāne mayā sahasraśaḥ śiraḥparityāgaḥ kṛtaḥ,",
    "S01divyav_u:202.009_1": "na ca me kenacidantarāyaḥ kṛtaḥ/",
    "S01divyav_u:202.010_0": "tasmāt tvaṃ devate mamottamāṅgayācanakasyāntarāyaṃ mā kuru/",
    "S01divyav_u:202.011_0": "eṣa eva devate sa pṛṣṭhībhūto maitreyo yo vyāghryā ātmānaṃ parityajya catvāriṃśatkalpasamprasthito maitreyo bodhisattva ekena śiraḥparityāgenāvapṛṣṭhīkṛtaḥ/",
    "S01divyav_u:202.013_0": "atha sā devatā rājñaścandraprabhasya maharddhitāmavetya tasmin rājani paraṃ prasādaṃ pravedayantī tūṣṇīmavasthitā/",
    "S01divyav_u:202.014_0": "atha rājā candraprabhaḥ samyakpraṇidhānaṃ kartumārabdhah--śṛṇvantu bhavantaḥ,",
    "S01divyav_u:202.014_1": "ye daśādikṣu sthitā devatāsuragaruḍagandharvakinnarā adhyuṣitāḥ,",
    "S01divyav_u:202.014_2": "ihāhamudyāne tyāgaṃ kariṣyāmi,",
    "S01divyav_u:202.014_3": "asmiṃs tyāgaṃ svaśiraḥparityāgam yena cāhaṃ satyena svaśiraḥ parityajāmi,",
    "S01divyav_u:202.014_4_0": "na rājyārthāya na svargārthāya na bhogārthāya na śakratvāya na brahmatvāya na cakravartivijayāya",
    "S01divyav_u:202.014_4_1": "nānyatra kathamahamanuttarāṃ samyaksambodhimabhisambuddhya adāntān sattvān damayeyam,",
    "S01divyav_u:202.014_5": "aśāntāñ śamayeyam, atīrṇāṃstārayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam/",
    "S01divyav_u:202.020_0": "anena satyena satyavacanena saphalaḥ pariśramaḥ syāt,",
    "S01divyav_u:202.020_1": "parinirvṛtāsya ca sarṣapaphalapramāṇadhātavo bhaveyuḥ,",
    "S01divyav_u:202.020_2": "asya ca maṇiratnagarbhasyodyānasya madhye mahān stūpaḥ syāt sarvastūpaprativiśiṣṭaḥ/",
    "S01divyav_u:202.022_0": "ye ca sattvāḥ śāntakāyā mahācaityaṃ vanditukāmā gaccheyuḥ,",
    "S01divyav_u:202.022_1": "te taṃ sarvastūpaprativiśiṣṭaṃ dhātuparaṃ dṛṣṭvā viśrāntā bhaveyuḥ/",
    "S01divyav_u:202.023_0": "parinirvṛtasyāpi mama caityeṣu, janakāyā āgatya kārāṃ kṛtvā svargamokṣaparāyāṇā bhaveyuriti/",
    "S01divyav_u:202.024_0": "evaṃ samyak praṇidhānaṃ kṛtvā tasmiṃścampakavṛkṣe śikhāṃ baddhvā raudrākṣaṃ brāhmaṇamuvāca--āgaccha mahābrāhmaṇa,",
    "S01divyav_u:202.026_0": "mā me vighnaṃ kuruṣveti/",
    "S01divyav_u:202.027_0": "tato rājā candraprabha ātmanaḥ kāyasya sthāma ca balaṃ ca saṃjanya tasmiṃśca brāhmaṇe karuṇāsahagataṃ maitracittamutpādya śiraśichattvā raudrākṣāya brāhmaṇāya niryātitavān/",
    "S01divyav_u:202.028_0": "kālaṃ ca kṛtvā atikramya brahmalokaṃ praṇītatvācchubhakṛtsne devanikāye upapannaḥ/",
    "S01divyav_u:202.029_0": "samanantaraparityakte rājñā candraprabheṇa śirasi ayaṃ trisāhasramahāsāhasro lokadhātus triḥ kampitaḥ saṃkampitaḥ saṃprakampitaḥ,",
    "S01divyav_u:202.029_1": "calitaḥ saṃcalitaḥ saṃpracalitaḥ,",
    "S01divyav_u:202.029_2": "vyadhitaḥ pravyādhitaḥ saṃpravyādhitaḥ/",
    "S01divyav_u:202.031_0": "gaganatalasthāśca devatā divyānyutpalāni kṣeptumārabdhāḥ,",
    "S01divyav_u:202.031_1": "padmāni kumudāni puṇḍarīkānyagarucūrṇāni tagaracūrṇāni candanacūrṇāni tamālapatrāṇi divyāni [203]māndāravāṇi puṣpāṇi,",
    "S01divyav_u:202.031_2": "divyāni ca vādyāni pravādayitmārabdhāḥ,",
    "S01divyav_u:203.002_0": "tato raudrākṣo brāhmaṇaḥ śirograhāyodyānānnirgataḥ/",
    "S01divyav_u:203.002_1": "athāsminnantare 'nekaiḥ prāṇiśatasahasrair nādo muktah--hā kaṣṭam/",
    "S01divyav_u:203.003_0": "praghātito devaḥ sarvajanamanorathaparipūraka iti/",
    "S01divyav_u:203.003_1": "tata ekatyāḥ pṛthivyāmāvartante parivartante,",
    "S01divyav_u:203.003_2": "eke bāhubhiḥ prakrośanti, kāścit prakīrṇakeśyo rudanti/",
    "S01divyav_u:203.004_0": "anekāni ca prāṇiśatasahasrāṇi saṃnipatitāni/",
    "S01divyav_u:203.005_0": "tata ekatyāstasminneva pradeśe sthitvā dhyānānyutpādya tatraiva kālaṃ kṛtvā śubhakṛtsne devanikāye upapannā rājñaścandraprabhasya sabhāgatāyām/",
    "S01divyav_u:203.006_0": "apare dhyānānyutpādya tatraiva kālaṃ kṛtvā bhāsvare devanikāye upapannāḥ/",
    "S01divyav_u:203.007_0": "apare prathamadhyānamutpādya kālaṃ kṛtvā brahmalokasabhāgatāyāmupapannāḥ/",
    "S01divyav_u:203.008_0": "aparaiḥ saṃnipātya rājñaścandraprabhasya śarīraṃ sarvagandhakāṣṭhaiścitāṃ citvā,",
    "S01divyav_u:203.008_1": "dhmāpitāni ca asthīni sauvarṇakumbhe prakṣipya,",
    "S01divyav_u:203.008_2": "caturmahāpathe śarīrastūpaḥ pratiṣṭāpitaḥ/",
    "S01divyav_u:203.010_0": "chatradhvajapatākāścāropitāḥ/",
    "S01divyav_u:203.010_1": "gandhairmālyairdhūpairdīpaiḥ puṣpaiḥ pūjāṃ kṛtvā candraprabhe rājani svacittamabhiprasādya kālagatāḥ ṣaṭsu devanikāyeṣu kāmāvacareṣu deveṣūpapannāḥ/",
    "S01divyav_u:203.012_0": "yaiśca tatra kārāḥ kṛtāḥ, sarve te svargamokṣaparāyaṇāḥ saṃvṛttā iti//",
    "S01divyav_u:203.013_0": "syātkhalu yuṣmākaṃ bhikṣavaḥ kāṅkṣā vā vimatirvā anyā sā tena kālena samayenottarāpathe bhadraśilā nāma rājadhānyabhūditi/",
    "S01divyav_u:203.014_0": "na khalu evaṃ draṣṭavyam/",
    "S01divyav_u:203.014_1": "tatkasya hetoh? eṣaiva sā takṣaśilā tena kālena tena samayena bhadraśilā nāma rājadhānī babhūva/",
    "S01divyav_u:203.015_0": "syātkhalu yuṣmākaṃ bhikṣuvaḥ kāṅkṣā vā vimatirvā anyaḥ sa tena kālena tena samayena candraprabho nāma rājābhūditi/",
    "S01divyav_u:203.017_0": "na khalu evaṃ draṣṭavyam/",
    "S01divyav_u:203.017_1": "tatkasya hetoh? ahameva tena kālena tena samayena rājā candraprabho babhūva/",
    "S01divyav_u:203.018_0": "syātkhalu yuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena raudrākṣo nāma brāhmaṇo 'bhūditi/",
    "S01divyav_u:203.019_0": "na khalvevaṃ draṣṭavyam/",
    "S01divyav_u:203.019_1": "tatkasya hetoh? eṣa eva sa tena kālena tena samayena devadatto babhūva/",
    "S01divyav_u:203.020_0": "syātkhalu yuṣmākaṃ bhikṣavaḥ kāṅkṣā vā vimatirvā--anyau tau tena samayena mahācandramahīdharau agrāmātyau babhūvaturiti/",
    "S01divyav_u:203.020_1": "na khalvevaṃ draṣṭavyam/",
    "S01divyav_u:203.022_0": "tatkasya hetoh? etāveva mahācandramahīdharau agrāmātyau śāriputramaudgalyāyanau babhūvatuḥ/",
    "S01divyav_u:203.023_0": "tadāpyetau tatprathamataḥ kālagatau, na tveva putṛmaraṇamārāgitavantau iti//",
    "S01divyav_u:203.024_0": "idamavocadbhagavān/",
    "S01divyav_u:203.024_1": "āttamanasaste bhikṣavo 'nye ca devanāgayakṣagandharvāsuragaruḍakinnaramahoragādayo bhagavato bhāṣitamabhyanandan/",
    "S01divyav_u:203.026_0": "candraprabhabodhisattvacaryāvadānaṃ nāma dvāviṃśatimam/",
    "S01divyav_u:268_0": "after this, ṃss. add:",
    "S01divyav_u:269_0": "tathā ca candraprabhabhūpatirbhūte",
    "S01divyav_u:269_1": "maṇikanakarajatavaiḍrruyendranīlādidraviṇavasanayānabhojanālāṃkāragrāmanagaranigamaviṣayarājyādayo",
    "S01divyav_u:269_2": "rājyarathasutakalatramāṃsarudhirakaracaraṇaśirokṣigrīvādisarvaparityāgamantareṇa",
    "S01divyav_u:269_3": "durgatijananamaraṇajarākaracaraṇakaraṇavikalatāpriyaviyogāditaraduḥkhopanipātabhayābhihatajanaparitrāṇakaraṇasamarthā",
    "S01divyav_u:269_4": "sakalabhuvanādhipatyābhiṣekamahatī gāthādhunī guṇasamṛddhir na",
    "S01divyav_u:269_5": "śakyate 'dhigantumiti",
    "S01divyav_u:269_6": "kāruṇyādaśeṣajagadduḥkhopaśamakṛtaniścayah",
    "S01divyav_u:269_7": "praṇatasakalasāmantacūḍāmaṇimayūkhāvicchuritapādapīṭhah",
    "S01divyav_u:269_8": "turagagajarathavastrālaṃkārādiparityāgena",
    "S01divyav_u:269_9": "parīpūritaniravaśeṣajāmbūdvīpakajanamanorathah",
    "S01divyav_u:269_10": "sakalajanamanonayanahārī śiraḥ parityaktavān/",
    "S01divyav_u:269_11": "kathamityevamanuśrūyate iti//",
    "S01divyav_u:270_0": "********** Avadāna 23 **********",
    "S01divyav_u:204.001_0": "div23 saṅgharakSitāvadānam/",
    "S01divyav_u:204.002_0": "kiṃ mahāllenādhigatam? ekottarikā/",
    "S01divyav_u:204.002_1": "ayaṃ tāvat khustikayā ekottarikayā dharmaṃ deśayati--amī bhikṣavo dharmakathikā yuṃktamutkamuktapratibhānāḥ/",
    "S01divyav_u:204.003_0": "kasmānnaitānadhyeṣayasi? sa tairabhihitah--mahalla, kiṃ tvayā adhigatam? sa kathayati--ekottarikā/",
    "S01divyav_u:204.004_0": "te kathayanti--tvaṃ tāvanmahalla khustikayā ekottarikayā dharmaṃ deśayasi/",
    "S01divyav_u:204.005_0": "amī bhikṣavastṛpitā dharmakathikā yuktamuktapratibhānāḥ/",
    "S01divyav_u:204.006_0": "kasmānnaitānadhyeṣayasi? sa kathayati--āryāḥ,",
    "S01divyav_u:204.006_1": "yūyaṃ kasyārthe na deśayata? kimahaṃ nivārayāmīti? te kathayanti--nandopananda,",
    "S01divyav_u:204.006_2": "prativadatyeṣo 'smākaṃ mahallaḥ/",
    "S01divyav_u:204.007_0": "kuruta asyotkṣepaṇīyaṃ karma/",
    "S01divyav_u:204.008_0": "sa saṃlakṣayati--yadi me utkṣepaṇīyaṃ karma kariṣyanti, nāgabhavane 'pyahamavakāśaṃ na lapsye/",
    "S01divyav_u:204.009_0": "sa teṣāṃ śayitakānāṃ taṃ vihāramantarhāpayitvā mahāsamudraṃ praviṣṭaḥ/",
    "S01divyav_u:204.009_1": "te vālukāsthale śayitakāstiṣṭhanti/",
    "S01divyav_u:204.010_0": "nandopananda, uttiṣṭha siṃhāsanaṃ prajñāpaya, dharmaṃ deśayāmaḥ/",
    "S01divyav_u:204.010_1": "te kathayanti--ko 'pyasau devo vā nāgo vā yakṣo vā bhagavatyabhiprasanno buddhe dharme saṃghe kārān kurvan,",
    "S01divyav_u:204.012_0": "etat prakaraṇaṃ bhikṣavo bhagavata ārocayanti/",
    "S01divyav_u:204.012_1": "bhagavānāha--yo 'sau bhikṣavo nirmito yadi ṣaḍvargikairbhikṣubhir na viheṭhito 'bhaviṣyat,",
    "S01divyav_u:204.012_2": "yāvacchāsanakoṭimuddhāṭako buddhe dharme saṃghe kārānakariṣyat/",
    "S01divyav_u:204.014_0": "bhagavān saṃlakṣayati--yaḥ kaścidādīnavo bhikṣavaḥ,",
    "S01divyav_u:204.014_1": "anadhīṣṭo dharmaṃ deśayati, tasmānna bhikṣuṇā^nadhīṣṭena dharmo deśayitavyaḥ/",
    "S01divyav_u:204.015_0": "bhikṣuranadhīṣṭo dharmaṃ deśayati, sātisāro bhavati/",
    "S01divyav_u:204.016_0": "anāpattayastanmukhikayā nirgatā bhavanti//",
    "S01divyav_u:204.017_0": "śrāvastyāṃ buddharakṣito nāma gṛhapatiḥ prativasati āḍhyo mahādhano mahābhogaḥ/",
    "S01divyav_u:204.017_1": "tena sadṛśāt kulāt kalatramānītam/",
    "S01divyav_u:204.018_0": "sa tayā sārdhaṃ krīḍate ramate paricārayati/",
    "S01divyav_u:204.018_1": "tasya krīḍato ramataḥ paricārayataḥ patnī āpannasattvā saṃvṛttā/",
    "S01divyav_u:204.019_0": "āyuṣmāñ śāriputro vaineyāpekṣayā tatkulamupasaṃkrāntaḥ/",
    "S01divyav_u:204.020_0": "tena sa gṛhapatiḥ sapatnīkaḥ śaraṇagamanaśikṣāpadeṣu pratikṣṭhāpitaḥ/",
    "S01divyav_u:204.020_1": "apareṇa samayena sā tasya patnī āpannasattvā savṛttā/",
    "S01divyav_u:204.021_0": "āyuṣmāñ śāriputrastasya ca vaineyakālaṃ jñātvā ekākyeva tat kulamupasaṃkrāntaḥ/",
    "S01divyav_u:204.022_0": "sa gṛhapatiḥ kathayati--nāstyāryaśāriputrasya kaścit paścācchramaṇah? sa kathayati--gṛhapate,",
    "S01divyav_u:204.022_1": "kimasmākaṃ kāśadhānādvā kuśadhānādvā paścācchramaṇā bhavanti? api tu ye bhavadvidhānāṃ sakāśāllabhyante,",
    "S01divyav_u:204.022_2": "asmākaṃ te paścācchramaṇā bhavanti/",
    "S01divyav_u:204.025_0": "buddharakṣito gṛhapatih--ārya, mama patnī āpannasattvā saṃvṛttā/",
    "S01divyav_u:204.025_1": "yadi putraṃ janayiṣyati, tamahamāryasya paścācchramaṇaṃ dāsyāmi/",
    "S01divyav_u:204.026_0": "sa kathayati--gṛhapate, aupayikam//",
    "S01divyav_u:204.027_0": "sā aṣṭānāṃ vā navānāṃ vā māsānām {atyayāt} prasūtā/",
    "S01divyav_u:204.027_1": "dārako jāto 'bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭaḥ saṃgatabhrūstuṅganāsaḥ/",
    "S01divyav_u:204.029_0_0": "tasya jñātayaḥ saṃgamya trīṇi saptakānyekaviṃśatidivasāni vistareṇa jātasya jātimahaṃ",
    "S01divyav_u:204.029_0_1": "kṛtvā nāmadheyaṃ vyavasthāpayanti--kiṃ bhavatu dārakasya nāma? ayaṃ dārako buddharakṣitasya",
    "S01divyav_u:204.029_0_2": "gṛhapateḥ putraḥ/",
    "S01divyav_u:204.031_0": "bhavatu dārakasya saṃgharakṣito nāma/",
    "S01divyav_u:204.031_1": "yasminneva divase saṃgharakṣito jātaḥ,",
    "S01divyav_u:204.031_2": "tasminneva divase pañcānāṃ vaṇikśatānāṃ pañca putraśatāni jātāni/",
    "S01divyav_u:204.032_0": "teṣāmapi kulasadṛśāni [205]nāmadheyāni vyavasthāpitāni/",
    "S01divyav_u:205.001_0": "saṃgharakṣito dāraka unnīyate vardhyate kṣīreṇa dadhnā navanītena sarpiṣā sarpimaṇḍena anyaiścottaptottaptairupakaraṇaviśeṣaiḥ/",
    "S01divyav_u:205.002_0": "āśu vardhate hradasthamiva paṅkajam/",
    "S01divyav_u:205.003_0": "yadā mahān samṛttaḥ, tadā āyuṣmāñ śāriputrastasya vaineyakālaṃ jñātvā ekākyeva tatkulamupasaṃkramya nimittamupadarśayitumārabdhaḥ/",
    "S01divyav_u:205.004_0": "buddharakṣitena gṛhapatinā saṃgharakṣito 'bhihitah--putra,",
    "S01divyav_u:205.004_1": "ajāta eva tvaṃ mayā āryaśāriputrasya paścācchramaṇo datta iti/",
    "S01divyav_u:205.006_0": "caramabhavikaḥ sa āyuṣmatā śāriputreṇa pravrājita upasampādita āgamacatuṣṭayaṃ ca grāhitaḥ//",
    "S01divyav_u:205.007_0_0": "athāpareṇa samayena tāni pañca vaṇikśatāni mahāsamudragamanīyaṃ paṇyaṃ samudānīya",
    "S01divyav_u:205.007_0_1": "mahāsamudramavatartukāmāni kathayanti--kiṃcidvayaṃ bhavanta āryakamavatārayāma yo",
    "S01divyav_u:205.007_0_2": "'smākaṃ mahāsaudramadhyagatānāṃ dharmaṃ deśayiṣyati/",
    "S01divyav_u:205.009_0": "te kathayati--bhavantaḥ, ayamasmākamāryasaṃgharakṣito vayasyakaḥ sahajanmikaḥ sahapāṃśukrīḍanakaḥ/",
    "S01divyav_u:205.010_0": "etamevāvatārayāmaḥ/",
    "S01divyav_u:205.010_1": "te tasya sakāśamupasaṃkrāntāḥ/",
    "S01divyav_u:205.010_2": "ārya saṃgharakṣita, tvamasmākaṃ vayasyakaḥ sahajanmikaḥ sahapāṃśukrīḍanakaḥ/",
    "S01divyav_u:205.011_0": "vayaṃ ca mahāsamudraṃ saṃprasthitāḥ/",
    "S01divyav_u:205.012_0": "tvamapyasmābhiḥ sārdhamavatara, samudramadhyagatānāṃ dharmaṃ deśayiṣyasi/",
    "S01divyav_u:205.012_1": "sa kathayati--nāhaṃ svādhīnaḥ/",
    "S01divyav_u:205.013_0": "upādhyāyamavalokayata/",
    "S01divyav_u:205.013_1": "te yenāyuṣmāñ śāriputrastenopasaṃkrāntāḥ/",
    "S01divyav_u:205.013_2": "upasaṃkramya kathayanti--ārya śāriputra,",
    "S01divyav_u:205.013_3": "ayamasmākamāryasaṃgharakṣito vayasyakaḥ sahajanmikaḥ sahapāṃśukrīḍanakaḥ/",
    "S01divyav_u:205.014_0": "vayaṃ mahāsamudraṃ saṃprasthitāḥ/",
    "S01divyav_u:205.015_0": "eṣo 'pyasmābhiḥ sārdhamavataratu, asmākaṃ mahāsamudramadhyagatānāṃ dharmaṃ deśayiṣyati/",
    "S01divyav_u:205.016_0": "sa kathayati--bhagavantamavalokayata/",
    "S01divyav_u:205.016_1": "te bhagavataḥ sakāśamupasaṃkrāntāḥ/",
    "S01divyav_u:205.016_2": "bhagavan, vayaṃ mahāsamudraṃ saṃprasthitāḥ/",
    "S01divyav_u:205.017_0": "ayamasmākamāryasaṃgharakṣito vayasyakaḥ sahajanmikaḥ sahapāṃśukrīḍanakaḥ/",
    "S01divyav_u:205.018_0": "eṣo 'pyasmābhiḥ sārdhaṃ mahāsamudramavataratu/",
    "S01divyav_u:205.018_1": "asmākaṃ mahāsamudramadhyagatānāṃ dharmaṃ deśayiṣyati/",
    "S01divyav_u:205.019_0": "bhagavān saṃlakṣayati--astyeṣāṃ kānicit kuśalamūlāni? asti/",
    "S01divyav_u:205.019_1": "kasyāntike pratibuddhāni? saṃgharakṣitasya bhikṣoḥ/",
    "S01divyav_u:205.020_0": "tatra bhagavān saṃgharakṣitamāmantrayate--gaccha saṃgharakṣita, bhayabhairavasahiṣṇunā bhavitavyam/",
    "S01divyav_u:205.021_0": "adhivāsayatyāyuṣmān saṃgharakṣito bhagavatastūṣṇībhāveṇa//",
    "S01divyav_u:205.023_0": "atha tāni pañca vaṇikśatāni kṛtakautukamaṅgalasvastyayanāni śakṭairbhārairmūḍhaiḥ piṭakairuṣṭrairgobhirgardabhaiḥ prabhūtaṃ paṇyamāropya mahāsamudraṃ saṃprasthitāni/",
    "S01divyav_u:205.025_0": "te nipuṇataḥ samudrayānapātraṃ pratipadya mahāsamudramavatīrṇā dhanahārakāḥ/",
    "S01divyav_u:205.026_0": "teṣāṃ mahāsamudramadhyagatānāṃ nāgairvahanaṃ vidhāritam/",
    "S01divyav_u:205.027_0": "te devatāyācanaṃ kartumārabdhāh--yo 'smin mahāsamudre devo vā nāgo vā yakṣo vā prativasati,",
    "S01divyav_u:205.028_0": "mahāsamudrācchabdo niścarati--āryasaṃgharakṣitamasmākamanuprayacchatheti/",
    "S01divyav_u:205.029_0": "te kathayati--āryasaṃgharakṣito 'smākaṃ vayasyakaḥ sahajanmikaḥ sahapāṃśukrīḍanako bhadantaśāriputreṇānupradattako bhagavatānuparītakaḥ/",
    "S01divyav_u:205.030_0": "śreyo 'smākamanenaiva sārdhaṃ kālatriyā, na tvena vayaṃ saṃgharakṣitaṃ parityakṣyāmaḥ/",
    "S01divyav_u:205.031_0": "te mantrayante āyuṣmatā saṃgharakṣitena śrutāḥ/",
    "S01divyav_u:205.032_0": "sa kathayati--bhavantaḥ, kiṃ kathayante? kathayanti--ārya saṃgharakṣita mahāsamudrācchabdo [206]niścaritah--āryasaṃgharakṣitamasmākamanuprayacchatheti/",
    "S01divyav_u:206.001_0": "sa kathayati--kasmānnānuprayacchadhvam? te kathayanti--ārya,",
    "S01divyav_u:206.001_1": "tvamasmākaṃ vayasyakaḥ sahajanmikaḥ sahapāṃśukrīḍanakaḥ/",
    "S01divyav_u:206.002_0": "bhadantaśāriputreṇānupradattako bhagavatānupradattakaḥ/",
    "S01divyav_u:206.003_0": "śreyo 'smākaṃ tvayaiva sārdhaṃ kālakriyā/",
    "S01divyav_u:206.003_1": "na tveva vayamārya saṃgharakṣita tvāṃ parityakṣyāmaḥ/",
    "S01divyav_u:206.004_0": "āyuṣmān saṃgharakṣitaḥ saṃlakṣayati--yaduktaṃ bhagavatā bhayabhairavasahiṣṇunā te bhavitavyamitīdaṃ tat/",
    "S01divyav_u:206.005_0": "sa pātracīvaraṃ gṛhītvā ātmānaṃ mahāsamudre prakṣeptumārabdhaḥ/",
    "S01divyav_u:206.006_0": "sa tairdṛṣṭaḥ/",
    "S01divyav_u:206.006_1": "te kathayanti--āryasaṃgharakṣita kiṃ karoṣi, āryasaṃgharakṣita kiṃ karoṣīti/",
    "S01divyav_u:206.006_2": "sa teṣa vikrośatāṃ mahāsamudre prapatitaḥ/",
    "S01divyav_u:206.007_0": "muktaṃ tadvahanam/",
    "S01divyav_u:206.007_1": "sa nāgairgṛhītvā nāgabhavanaṃ praveśitaḥ//",
    "S01divyav_u:206.008_0": "ārya saṃgharakṣita, iyaṃ vipaśyitaḥ samyaksambuddhasya gandhakuṭī/",
    "S01divyav_u:206.008_1": "iyaṃ śikhino viśvabhuvaḥ krakucchandasya kanakamuneḥ kāśyapasyeyaṃ bhagavato gandhakuṭī/",
    "S01divyav_u:206.009_0": "ārya saṃgharakṣita, bhagavataḥ sūtraṃ mātṛkā ca devamanuṣyeṣu pratiṣṭhitam/",
    "S01divyav_u:206.010_0": "vayaṃ nāgā vinipatitaśarīrāḥ/",
    "S01divyav_u:206.010_1": "aho bata, āryaḥ saṃghāṃ rakṣita ihāpyāgamacatuṣṭayaṃ pratiṣṭhāpayet/",
    "S01divyav_u:206.011_0": "sa kathayati--evaṃ bhavatu/",
    "S01divyav_u:206.011_1": "tena trayo nāgkumārā utsāhitāḥ/",
    "S01divyav_u:206.012_0": "eko 'bhihitah--tvaṃ tāvat samyuktakamadhīṣva/",
    "S01divyav_u:206.012_1": "dvitīyo 'bhihitah--tvamapi madhyamam/",
    "S01divyav_u:206.013_0": "tṛtīyo 'bhihitah--tvamapi dīrghamamadhīṣva/",
    "S01divyav_u:206.013_1": "sa kathayati--ahamapi tāmevaikottarikāṃ vimṛṣṭarūpāṃ prajvālayāmi/",
    "S01divyav_u:206.014_0": "te 'dhyetumārabdhāḥ/",
    "S01divyav_u:206.014_1": "tatraikaścakṣuṣī nimīliyatvodveśaṃ gṛhṇāti,",
    "S01divyav_u:206.014_2": "dvitīyaḥ pṛṣṭhatomukha uddeśaṃ gṛhṇāti,",
    "S01divyav_u:206.014_3": "tṛtīyo dūrataḥ sthitvoddeśaṃ gṛhṇāti/",
    "S01divyav_u:206.015_0": "sa eva teṣāmekaḥ sagauravaḥ sapratīśa iti karaṇīyaiśca sarvatra pūrvaṃgamaḥ/",
    "S01divyav_u:206.016_0": "ārya uttiṣṭha, dantakāṣṭha, dantakāṣṭhaṃ visarjaya, bhagavato maṇḍalakamāmārjaya,",
    "S01divyav_u:206.017_0": "sarvaistairāgamānyadhītāni/",
    "S01divyav_u:206.018_0": "sa kathayati--ārya, adhītānyebhirāgamāni/",
    "S01divyav_u:206.018_1": "kiṃ dhārayiṣyanti āhosvinnadhārayiṣyanti? sa kathayati--smṛtimattakā hyete dhārayiṣyanti,",
    "S01divyav_u:206.019_0": "sa kathayati--ārya, ko doṣah? sarve hyete 'gauravā apratīśāḥ/",
    "S01divyav_u:206.020_0": "ekastāvaccakṣuṣī nimīlayitvodveśaṃ gṛhṇāti,",
    "S01divyav_u:206.020_1": "dvitīyaḥ pṛṣṭatomukha uddeśaṃ gṛhṇāti,",
    "S01divyav_u:206.020_2": "tṛtīyo dūrataḥ sthitvoddeśaṃ gṛhṇāti/",
    "S01divyav_u:206.021_0": "tvamevaikaḥ sagauravaḥ sapratīśa iti karaṇīyaiśca sarvatra pūrvaṃgamaḥ/",
    "S01divyav_u:206.022_0": "sa kathayati--ārya, na hyete 'gauravā apratīśāḥ/",
    "S01divyav_u:206.023_0": "yastāvadayaṃ cakṣuṣī nimīlayitvoddeśaṃ gṛhṇāti, ayaṃ dṛṣṭiviṣaḥ/",
    "S01divyav_u:206.023_1": "yo 'pyayaṃ pṛṣṣṭhatomukha uddeśaṃ gṛhṇāti, eṣo 'pi śvāsaviṣaḥ/",
    "S01divyav_u:206.024_0": "yo 'pyeṣa dūrataḥ sthitvoddeśaṃ gṛhṇāti, eṣo 'pi sparśaviṣaḥ/",
    "S01divyav_u:206.025_0": "ahameko daṃṣṭrāviṣaḥ/",
    "S01divyav_u:206.025_1": "sa bhīta utpāṇḍūtpāṇḍukaḥ kṛśāluko durbalako mlānako 'prāptakāyaḥ saṃvṛttaḥ/",
    "S01divyav_u:206.026_0": "sa kathayati--ārya, kasmāt tvamutpāṇḍūtpāṇḍukaḥ kṛśāluko durbalako mlānako 'prāptakāyaḥ saṃvṛttah? sa kathayati--bhadramukha,",
    "S01divyav_u:206.026_1": "amitramadhye 'haṃ vāsaṃ kalpayāmi/",
    "S01divyav_u:206.028_0": "sacet yuṣmākamanyatamo 'nyatamaṃ prakupyeta, māṃ nāmāvaśeṣaṃ kuryāt/",
    "S01divyav_u:206.028_1": "sa kathayati--āryāsya vayaṃ na praharāmaḥ/",
    "S01divyav_u:206.029_0": "api tu icchasi tvaṃ jambudvīpaṃ gantum? bhadramukha, icchāmi/",
    "S01divyav_u:206.030_0": "tacca vahanamāgatam/",
    "S01divyav_u:206.030_1": "sa tairutkṣiptaḥ//",
    "S01divyav_u:206.031_0": "viṇigbhirdṛṣṭaḥ/",
    "S01divyav_u:206.031_1": "te kathayanti--svāgatamāryasaṃgharakṣitāya/",
    "S01divyav_u:206.031_2": "sa kathayati--anumodantāṃ bhavantaḥ/",
    "S01divyav_u:206.032_0": "mayā nāgoṣvāgamacatuṣṭayaṃ pratiṣṭhāpitam/",
    "S01divyav_u:206.032_1": "te kathayanti--ārya saṃgharakṣita, anumodayāmah[207]/",
    "S01divyav_u:207.001_0": "te taṃ vahane prakṣipya saṃprasthitāḥ/",
    "S01divyav_u:207.001_1": "te 'nupūrveṇa samudratīraṃ gatvā sarve te vaṇijaḥ śayitāḥ/",
    "S01divyav_u:207.002_0": "āyuṣmān saṃgharakṣito mahāsamudraṃ draṣṭumārabdhaḥ/",
    "S01divyav_u:207.002_1": "207.002.uktaṃ bhagavatā--pañcasecanakā darśanena/",
    "S01divyav_u:207.004_0": "hastināgaśca rājā ca sāgaraśca śiloccayaḥ/",
    "S01divyav_u:207.005_0": "asecanakā darśanena buddhaśca bhagavatāṃ varaḥ//1// iti/",
    "S01divyav_u:207.006_0": "ciraṃ mahāsamudraṃ paśyañ jāgaritaḥ/",
    "S01divyav_u:207.006_1": "so 'paścime yāme gaḍhanidrāvaṣṭabdhaḥ śayitaḥ/",
    "S01divyav_u:207.007_0": "te 'pi vaṇijaḥ sarātramevotthāya sthorāmllardayitvā saṃprasthitāḥ/",
    "S01divyav_u:207.007_1": "te kathayanti prabhātāyāṃ rajanyām--kutrāyaṃ saṃgharakṣitah? tatraika evamāhuh--purastādgacchati/",
    "S01divyav_u:207.009_0": "apara evamāhuh--pṛṣṭhata āgacchati/",
    "S01divyav_u:207.009_1": "te kathayanti--āryasaṃgharakṣito 'smābhiśchoritaḥ/",
    "S01divyav_u:207.010_0": "na śobhanamasmābhiḥ kṛtam/",
    "S01divyav_u:207.010_1": "pratinivartayāmaḥ/",
    "S01divyav_u:207.010_2": "āryasaṃgharakṣito bhavanto maharddhiko mahānubhāvo yaḥ samudramadhye na kālagataḥ/",
    "S01divyav_u:207.011_0": "sa idānīṃ kālaṃ kariṣyati? sthānametadvidyate yadasau agrata eva yāsyati/",
    "S01divyav_u:207.012_0": "āgacchata, gamiṣyāmaḥ/",
    "S01divyav_u:207.012_1": "te saṃprasthitāḥ//",
    "S01divyav_u:207.013_0": "āyuṣmānapi saṃgharakṣitaḥ sūryasyābhyudgamanasamaye sūryāṃśubhistāḍitaḥ pratibuddho yāvanna kiṃcitpaśyati/",
    "S01divyav_u:207.014_0": "prakrāntā vaṇijaḥ/",
    "S01divyav_u:207.014_1": "so 'pi panthalikāṃ gṛhītvā saṃprasthitaḥ/",
    "S01divyav_u:207.014_2": "yāvadanyatamasyāṃ sālāṭavyāṃ vihāraṃ paśyatyudgataṃ mañcapīṭhavedikājālavātāyanagavākṣaparimaṇḍitam,",
    "S01divyav_u:207.014_3": "bhikṣūṃśca saṃprāvṛtān saṃpracchannāñ śānteneryāpathenāvasthitān/",
    "S01divyav_u:207.016_0": "sa teṣāṃ sakāśamupasaṃkrāntaḥ/",
    "S01divyav_u:207.016_1": "sa tairuktah--svāgataṃ bhadantasaṃgharakṣitāya/",
    "S01divyav_u:207.017_0": "sa tairviśrāmitaḥ/",
    "S01divyav_u:207.017_1": "viśrāmayitvā vihāraṃ praveśito yāvat paśyati śobhanāṃ śayanāsanaprajñaptiṃ kṛtāṃ praṇītaṃ cāhāramupahṛtam/",
    "S01divyav_u:207.018_0": "sa tairuktah--bhadanta saṃgharakṣita,",
    "S01divyav_u:207.018_1": "mā tṛṣito 'si, mā bubhukṣito 'si? kathayati--āryāḥ,",
    "S01divyav_u:207.019_0": "bhadanta saṃgharakṣita bhuṅkṣva/",
    "S01divyav_u:207.020_0": "sa kathayati--saṃghamadhye mokṣyāmi/",
    "S01divyav_u:207.020_1": "te kathayanti--bhadanta saṃgharakṣita, muṅkṣva, ādīnavo 'tra bhaviṣyati/",
    "S01divyav_u:207.021_0": "tena muktam/",
    "S01divyav_u:207.021_1": "sa bhuktvā ekānte 'pakramyāvasthitaḥ/",
    "S01divyav_u:207.021_2": "yāvat teṣāṃ gaṇḍarākoṭitā/",
    "S01divyav_u:207.022_0": "te svakāsvakāni pātrāṇyādāya yathāgatya niṣaṇṇaḥ/",
    "S01divyav_u:207.022_1": "sa ca teṣāṃ vihāro 'ntarhitaḥ/",
    "S01divyav_u:207.023_0": "ayomudgatāḥ prādurbhūtam/",
    "S01divyav_u:207.023_1": "taistāvadayomudgaraiḥ parasparamārtasvaraṃ krandadbhiḥ śirāṃsi bhagnāni, yāvat kālādakālībhūtam/",
    "S01divyav_u:207.024_0": "tataḥ paścāt punarapi teṣāṃ vihāraḥ prādurbhūtaḥ, te ca bhikṣavaḥ śānteneryāpathenāvasthitāḥ/",
    "S01divyav_u:207.025_0": "āyuṣmān saṃgharakṣitasteṣāṃ sakāśamupasaṃkrāntaḥ/",
    "S01divyav_u:207.026_0": "ke yūyamāyuṣmantaḥ, kena vā karmaṇā ihopapannāh? bhadanta saṃgharakṣita,",
    "S01divyav_u:207.026_1": "duṣkuhakā jambudvīpakā manuṣyāḥ/",
    "S01divyav_u:207.027_0": "nābhiśraddadhāsyasi/",
    "S01divyav_u:207.027_1": "sa kathayati--ahaṃ pratyakṣadarśī,",
    "S01divyav_u:207.027_2": "kasmānnābhiśraddadhāsye? te kathayanti--bhadanta saṃgharakṣita,",
    "S01divyav_u:207.027_3": "vayaṃ kāśyapasya samyaksambuddhasya śrāvakā āsan/",
    "S01divyav_u:207.028_0": "tairasmākaṃ bhaktāgre raṇamutpāditam/",
    "S01divyav_u:207.029_0": "te vayaṃ bhaktāgre raṇamutpādayitvā iha pratyekanarakeṣūpapannāḥ/",
    "S01divyav_u:207.029_1": "207.0sthānametadvidyate yadasmābhiritaścyutair narakṛṣūpapattavyaṃ bhaviṣyati/",
    "S01divyav_u:207.030_0": "sādhu saṃgharakṣita, jambudvīpaṃ gatvā sabrahmacāriṇāmārocaya--mā āyuṣmantaḥ saṃghamadhye raṇamutpādayiṣyatha/",
    "S01divyav_u:207.031_0": "mā asyaivamrūpasya duḥkhadaurmanasyasya bhāgino bhaviṣyatha tadyathā śramaṇāḥ kāśyapīyāḥ//",
    "S01divyav_u:208.001_0": "[208]sa saṃprasthitaḥ/",
    "S01divyav_u:208.001_1": "yāvat paśyati dvitīyaṃ vihāramudgataṃ mañcapīṭhavedikājālavātāyanaparikṣiptaṃ gavakṣaparimaṇḍitaṃ bhikṣūṃśca suprāvṛtān supraticchannāñ śāntāñ śānteryāpathe vyavasthitān/",
    "S01divyav_u:208.003_0": "teṣāmupasaṃkrāntaḥ/",
    "S01divyav_u:208.003_1": "sa tairuktah--svāgataṃ bhadantasaṃgharakṣitāya/",
    "S01divyav_u:208.003_2": "sa tairviśrāmitaḥ/",
    "S01divyav_u:208.004_0": "viśrāmayitvā vihāraṃ praveśito yāvat paśyati/",
    "S01divyav_u:208.004_1": "śobhanāṃ śayanāsanaprajñaptiḥ kṛtvā praṇītaṃ cāhāraṃ samanvāhṛtya sa tairuktah--bhadanta saṃgharakṣita muṅkṣva/",
    "S01divyav_u:208.005_0": "tena dṛṣṭādīnavena bhuktam/",
    "S01divyav_u:208.005_1": "muktvā ekānte 'pakramyāsthitaḥ/",
    "S01divyav_u:208.006_0": "teṣāṃ gaṇḍyākoṭitā/",
    "S01divyav_u:208.006_1": "te svakasvakāni pātrāṇyādāya yathāgatya niṣaṇṇāḥ/",
    "S01divyav_u:208.007_0": "sa ca vihāro 'ntarhitaḥ, tadannapānamayorasaṃ prādurbhūtam/",
    "S01divyav_u:208.007_1": "tairātasvaraṃ krandadbhistāvadayorasena parasparamātmā sikto yāvat kāladakālībhūtam/",
    "S01divyav_u:208.008_0": "tataḥ paścāt punarapi sa teṣāṃ vihāraḥ prādurbhūtaḥ/",
    "S01divyav_u:208.009_0": "te ca bhikṣavaḥ punarapi śāntāḥ śānteryāpathenāvasthitāḥ/",
    "S01divyav_u:208.009_1": "sa teṣāṃ sakāśamupasaṃkrāntah--ke yūyamāyuṣmantaḥ,",
    "S01divyav_u:208.009_2": "kena vā karmaṇā ihopapannāh? duṣkuhakā bhadanta saṃgharakṣita jambudvīpakā manuṣyāḥ,",
    "S01divyav_u:208.011_0": "sa kathayati--ahaṃ pratyakṣadarśī,",
    "S01divyav_u:208.011_1": "kasmānnābhiśraddadhāsye? te kathayanti--bhadanta saṃgharakṣita,",
    "S01divyav_u:208.011_2": "vayaṃ kāśyapasya samyaksambuddhasya śrāvakā āsan/",
    "S01divyav_u:208.013_0": "saṃghasya ca snehalābhe saṃpanne āgantukā bhikṣava āgatāḥ/",
    "S01divyav_u:208.013_1": "tairasmābhiranāryaparigṛhītairevaṃ cittamutpāditam--na tāvadbhojayiṣyāmo yāvadete āgantukā bhikṣavo na prakrāntā bhaviṣyantīti/",
    "S01divyav_u:208.015_0": "tairasmābhistattathaiva kṛtam/",
    "S01divyav_u:208.015_1": "saptāhikaṃ cākāladurdinaṃ prādurbhūtam/",
    "S01divyav_u:208.015_2": "tena tadannapānaṃ kledaṃ gatam/",
    "S01divyav_u:208.016_0": "vayaṃ śraddhādeyaṃ vinipātayitvā iha pratyekanarakeṣūpapannāḥ/",
    "S01divyav_u:208.016_1": "sthānametadvidyate yadasmābhiriha cyutair narakeṣūpapattavyaṃ bhaviṣyati/",
    "S01divyav_u:208.017_0": "sādhu bhadanta saṃgharakṣita, jambudvīpaṃ gatvā sabrahmacāriṇāmāraocaya--mā āyuṣmantaḥ śraddhādeyaṃ vinipātayiṣyatha,",
    "S01divyav_u:208.017_1": "mā asya evamrūpasya duḥkhadaurmanasyasya bhāgino bhaviṣyatha,",
    "S01divyav_u:208.017_2": "tadyathā brāhmaṇāḥ kāśyapīyāḥ/",
    "S01divyav_u:208.020_0_0": "sa saṃprasthito yāvat paśyati tṛtīyaṃ vihāramudgataṃ mañcapīṭhavidikājālavātāyanagavākṣaparimaṇḍitaṃ",
    "S01divyav_u:208.020_0_1": "pūrvavadyāvadāyuṣmān saṃgharakṣito saṃgharakṣito bhuktvā ekānte 'pakramyāvsthitaḥ/",
    "S01divyav_u:208.021_0": "gaṇḍyākoṭitā/",
    "S01divyav_u:208.022_0": "sa tena vihāra ādīptaḥ pradīptaḥ saṃprajvalita ekajvālībhūto dhmāyitumārabdhaḥ/",
    "S01divyav_u:208.022_1": "te 'pi tasminnārtasvaraṃ krandatastāvaddagdhā yāvat kālādakālībhūtam/",
    "S01divyav_u:208.023_0": "tataḥ paścāt punarapi teṣāṃ vihāraḥ prādurbhūtaḥ, te ca bhikṣavaḥ śāntaśānteneryāpathenāvasthitāḥ/",
    "S01divyav_u:208.024_0": "sa teṣāṃ sakāśamupasaṃkrāntah--ke yūyamāyuṣmantaḥ,",
    "S01divyav_u:208.024_1": "kena vā karmaṇā ihopapannāh? duṣkuhakā bhadanta saṃgharakṣita jambudvīpakā manuṣyāḥ,",
    "S01divyav_u:208.026_0": "sa kathayati--ahaṃ pratyakṣadarśī,",
    "S01divyav_u:208.026_1": "kasmānnābhiśraddadhāsye? te kathayanti--bhadanta saṃgharakṣita vayaṃ kāśyapasya samyaksambuddhasya śrāvakā āsan/",
    "S01divyav_u:208.027_0": "duḥśīlāste vayaṃ śīlavadbhirbhikṣubhir niṣkāsitāḥ/",
    "S01divyav_u:208.028_0": "tairasmābhirekaḥ śūnyavihāra āvāsitaḥ/",
    "S01divyav_u:208.028_1": "yāvat tatraikaḥ śīlavān bhikṣurāgataḥ/",
    "S01divyav_u:208.029_0": "asmākaṃ buddhirutpannā--tiṣṭhatu ayaṃ bhikṣuḥ/",
    "S01divyav_u:208.029_1": "ayamapyeko 'smākaṃ dakṣiṇāṃ śodhayiṣyati/",
    "S01divyav_u:208.030_0": "sa tatraiva sthito yāvat tasyānisaṅgena(?) punarapi bahavaḥ śīlavanto bhikṣava āgatāḥ/",
    "S01divyav_u:208.031_0": "te vayaṃ tatrāpi nirvāsitāḥ/",
    "S01divyav_u:208.031_1": "tairasmābhiramarṣajātaiḥ śuṣkāni kāṣṭhāni śuṣkāni tṛṇāni śuṣkāni gomayāni upasaṃhṛtya tasmin vihāro 'gnirdagdhaḥ/",
    "S01divyav_u:208.032_0": "tatra prabhūtāh [209]śaikṣāśaikṣāḥ pudgalā dagdhāḥ/",
    "S01divyav_u:209.001_0": "[209]te vayaṃ śaikṣāśaikṣān pudgalān dagdhvā iha pratyekanarakeṣūpapannāḥ/",
    "S01divyav_u:209.002_0": "sthānametadvidyate yadasmābhiriha cyutair narakeṣūpapattavyaṃ bhaviṣyati/",
    "S01divyav_u:209.002_1": "sādhu bhadanta saṃgharakṣita, jambudvīpaṃ gatvā sabrahmacāriṇāmārocaya--mā āyuṣmantaḥ sabrahmacāriṇāmantike praduṣṭacittamutpādayiṣyatha,",
    "S01divyav_u:209.002_2": "mā asyaivamrūpasya duḥkhadaurmanasyasya bhagino bhavino bhaviṣyatha tadyathā śramaṇaḥ kāśyapīyāḥ/",
    "S01divyav_u:209.006_0_0": "āyuṣmān saṃgharakṣitaḥ saṃprasthito yāvat sattvānadrakṣīt stambhākārān kuḍyākārān",
    "S01divyav_u:209.006_0_1": "vṛkṣākārān patrākārān puṣpākārān phalākārān rajjvākārān saṃmārjanyākārānudūkhalākārān",
    "S01divyav_u:209.006_0_2": "khaṭvākārān sthālikākārān/",
    "S01divyav_u:209.009_0": "āyuṣmān saṃgharakṣito janapadān gataḥ/",
    "S01divyav_u:209.009_1": "anyatamasminnāśramapade pañcamātrāṇi ṛṣiśatāni prativasanti/",
    "S01divyav_u:209.010_0": "tairāyuṣmān saṃgharakṣito dūrata eva dṛṣṭaḥ/",
    "S01divyav_u:209.010_1": "te kathayanti--bhavantaḥ, kriyākāraṃ tāvat kurmah--bahubollakāḥ śramaṇāḥ śākyaputrīyā bhavanti/",
    "S01divyav_u:209.011_0": "nāsya kenacidvacanaṃ dātavyam/",
    "S01divyav_u:209.012_0": "te kriyākāraṃ kṛtvā avasthitāḥ/",
    "S01divyav_u:209.012_1": "āyuṣmāṃśca saṃgharakṣitasteṣāṃ sakāśamupasaṃkrāntaḥ/",
    "S01divyav_u:209.013_0": "upasaṃkramya pratiśrayam yācitumārabdhaḥ/",
    "S01divyav_u:209.013_1": "na kaścidvācamanuprayacchati/",
    "S01divyav_u:209.013_2": "tatraika ṛṣiḥ sa śukladharmaḥ/",
    "S01divyav_u:209.014_0": "kathayati--kim yuṣmākaṃ pratiśrayaṃ na dīyate? api tu yuṣmākaṃ doṣo 'sti/",
    "S01divyav_u:209.014_1": "bahubollakā yūyam/",
    "S01divyav_u:209.015_0": "samayenāhaṃ bhavataḥ pratiśrayaṃ dāsye, sacet kiṃcinna mantrayasi/",
    "S01divyav_u:209.015_1": "āyuṣmān saṃgharakṣitaḥ kathayati--ṛṣe, evaṃ bhavatu/",
    "S01divyav_u:209.016_0": "tatraika ṛṣirjanapadacārikāṃ gataḥ/",
    "S01divyav_u:209.016_1": "tasya kuṭiḥ śūnyāvatiṣṭhati/",
    "S01divyav_u:209.017_0": "sa kathayati--asyāṃ kuṭikāyāṃ śāyyāṃ kalpaya/",
    "S01divyav_u:209.017_1": "āyuṣmatā saṃgharakṣitena sā kuṭikā siktā saṃmṛṣṭā saṃmārjitā sukumārīṃ gomayakāsiṃ cānupradattā/",
    "S01divyav_u:209.018_0": "tairdṛṣṭaḥ/",
    "S01divyav_u:209.018_1": "te kathayati--bhadanta, śucyapi mārjantyete śramaṇāḥ śākyaputrīyāḥ/",
    "S01divyav_u:209.019_0": "āyuṣmān saṃgharakṣito bahiḥ kuṭikāyāḥ pādau prakṣālya kuṭikāṃ praviśya niṣaṇṇaḥ paryaṅkamābhujya ṛjukāyaṃ praṇidhāya pratimukhaṃ smṛtimupashtāpya/",
    "S01divyav_u:209.021_0": "ya tasminnāśramapade devatā prativasati,",
    "S01divyav_u:209.021_1": "sā rātryāḥ prathame yāme yenāyuṣmān saṃgharakṣitastenopasaṃkrāntā/",
    "S01divyav_u:209.022_0": "upasaṃkramya kathayati--ārya saṃgharakṣita, dharmaṃ deśaya/",
    "S01divyav_u:209.022_1": "āyuṣmān saṃgharakṣitaḥ kathayati--sukhitā tvam/",
    "S01divyav_u:209.023_0": "na paśyasi mayā triyākāreṇa pratiśrayaṃ labdham,",
    "S01divyav_u:209.023_1": "kiṃ niṣkāsāpayitumicchasi? sā saṃlakṣayati--śrāntakāyo 'yam,",
    "S01divyav_u:209.024_0": "madhyame yāme upasaṃkramiṣyāmi/",
    "S01divyav_u:209.025_0": "sā madhyame yāma upasaṃkrāntā/",
    "S01divyav_u:209.025_1": "upasaṃkramya kathayati--ārya saṃgharakṣita, dharmaṃ deśaya/",
    "S01divyav_u:209.025_2": "āyuṣmān saṃgharakṣitaḥ kathayati--sukhitā tvam/",
    "S01divyav_u:209.026_0": "na paśyasi mayā kriyākāreṇa pratiśrayaṃ labdham? kiṃ niṣkāsāpayitumicchasi? sā saṃlakṣayati--śrāntakāyo 'yam,",
    "S01divyav_u:209.027_0": "paścime yāme upasaṃkramiṣyāmi/",
    "S01divyav_u:209.028_0": "sā paścime yāme upasaṃkrāntā/",
    "S01divyav_u:209.028_1": "upasaṃkramya kathayati--ārya saṃgharakṣita, dharmaṃ deśaya/",
    "S01divyav_u:209.029_0": "āyuṣmān saṃgharakṣitaḥ kathayati--sukhitā tvam/",
    "S01divyav_u:209.029_1": "na paśyasi mayā kriyākāreṇa pratiśrayaṃ labdham? kiṃ niṣkāsāpayitumicchasi? sā kathayati--ārya saṃgharakṣita,",
    "S01divyav_u:209.031_0": "sacinniṣkāsayiṣyanti, gamiṣyasi/",
    "S01divyav_u:209.031_1": "api tu nanūktaṃ bhagavatā bhayabhairavasahiṣṇunā te bhavitavyamiti/",
    "S01divyav_u:209.032_0": "āyuṣmān saṃgharakṣitaḥ saṃlakṣayati--śobhanaṃ kathayati--sacet sa niṣkāsayiṣyati, [210]gamiṣyāmi/",
    "S01divyav_u:210.001_0": "sa saṃlakṣayati--brāhmaṇā hyete/",
    "S01divyav_u:210.001_1": "brāhmaṇapratisamyuktaṃ bhāṣayāmītyāyuṣmān saṃgharakṣito brāhmaṇavargaṃ svādhyāyitumārabdhah--",
    "S01divyav_u:210.003_0": "na nagnacaryā na jaṭā na paṅko nānāśanaṃ sthaṇḍalaśāyikā vā/",
    "S01divyav_u:210.005_0": "na rajomalaṃ notkuṭukaprahāṇaṃ viśodhayenmohamaviśīrṇakāṅkṣam//2//",
    "S01divyav_u:210.007_0": "alaṃkṛtaścāpi careta dharmaṃ dāntendrayaḥ śāntaḥ samyato brahmacārī/",
    "S01divyav_u:210.009_0": "sarveṣu bhūteṣu nidhāya daṇḍaṃ sa brāhmaṇaḥ sa śramaṇa sa bhikṣuḥ//3//",
    "S01divyav_u:210.011_0": "taiḥ śrutam/",
    "S01divyav_u:210.011_1": "te saṃlakṣayanti--brāhmaṇapratisamyuktam/",
    "S01divyav_u:210.011_2": "ityeka upasaṃkrānto dvitīyastṛtīyo yāvat sarve upasaṃkrāntāḥ/",
    "S01divyav_u:210.012_0": "tathā tayā devatayā adhiṣṭhitam, yathā parasparaṃ na paśyanti/",
    "S01divyav_u:210.013_0": "tataḥ paścādāyuṣmatā saṃgharakṣitena nagaropamaṃ sūtramupanikṣiptam/",
    "S01divyav_u:210.013_1": "gāthāṃ ca bhāṣate--",
    "S01divyav_u:210.014_0": "yānīha bhūtāni samāgatāni sthitāni bhūmyāmathavāntarikṣe/",
    "S01divyav_u:210.016_0": "kurvantu maitrīṃ satataṃ prajāsu divā ca rātrau ca carantu dharmam//4// iti/",
    "S01divyav_u:210.018_0": "asmin khalu dharmaparyāye bhāṣyamāṇe sarvaistaiḥ sahasatyābhisamayādanāgāmiphalamanuprāptam/",
    "S01divyav_u:210.019_0": "ṛddhiścāpi nirhṛtā/",
    "S01divyav_u:210.019_1": "sarvaistaiḥ subhāṣitaṃ bhadantasaṃgharakṣitāyetyekanādo muktaḥ/",
    "S01divyav_u:210.019_2": "tayā devatayā ṛddhyabhisaṃskārāḥ pratiprasrabdhaḥ/",
    "S01divyav_u:210.020_0": "parasparaṃ draṣṭumārabdhāḥ/",
    "S01divyav_u:210.020_1": "te 'nyonyaṃ kathayanti--tvamapyāgatah?",
    "S01divyav_u:210.021_0": "āgato 'ham/",
    "S01divyav_u:210.021_1": "śobhanam/",
    "S01divyav_u:210.021_2": "te dṛṣṭasatyāḥ kathayanti--labhemo vayaṃ bhadanta saṃgharakṣita svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:210.022_0": "caremo vayaṃ bhagavato 'ntike brahmacaryam/",
    "S01divyav_u:210.022_1": "āyuṣmān saṃgharakṣitaḥ kathayati--kiṃ matsakāśe pravrajatha,",
    "S01divyav_u:210.022_2": "āhosvidbhagavatah? te kathayanti--bhagavataḥ/",
    "S01divyav_u:210.024_0": "āyuṣmān saṃgharakṣitaḥ kathayati--yadyevam, āgacchatha, bhagavataḥ sakāśaṃ gacchāmaḥ/",
    "S01divyav_u:210.024_1": "te kathayanti--bhadanta saṃgharakṣita,",
    "S01divyav_u:210.024_2": "kimasmadīyayā ṛddhyā gacchāmaḥ,",
    "S01divyav_u:210.024_3": "āhosvit tvadīyayā? āyuṣmān saṃgharakṣitaḥ saṃlakṣayati--ebhirmadīyenāvavādenaivaṃvidhā guṇagaṇā aghigatāḥ,",
    "S01divyav_u:210.024_4": "ahaṃ laṅghanakopamaḥ saṃvṛttaḥ/",
    "S01divyav_u:210.027_0": "sa kathayati--tiṣṭhantu tāvadbhavanto muhūrtam/",
    "S01divyav_u:210.027_1": "āyuṣmān saṃgharakṣito 'nyatamaṃ vṛkṣamūlaṃ niśritya niṣaṇṇaḥ paryaṅkamābhujya ṛjuṃ kāyaṃ praṇidhāya pratimukhaṃ smṛtimupasthāpya/",
    "S01divyav_u:210.028_0": "uktaṃ bhagavatā--pañcānuśaṃsā bāhuśrutye/",
    "S01divyav_u:210.029_0": "dhātukuśalo bhavati, pratītyasamutpādakuśalo bhavati,",
    "S01divyav_u:210.029_1": "sthānāsthānakuśalo bhavati, aparapratibaddhā cāsya bhavati avavādānuśāsanīti/",
    "S01divyav_u:210.030_0": "tenodyacchatā ghaṭatā vyāyacchatā sarvakleśaprahāṇādarhattvaṃ sākṣātkṛtam/",
    "S01divyav_u:210.031_0": "arhan saṃvṛttastraidhātukavītarāgah [211]pūrvavadyāvanmānyaḥ pūjyaścābhivādyaśca saṃvṛttaḥ/",
    "S01divyav_u:211.001_0": "te āyuṣmatā saṃgharakṣitenābhihitāh--bhavantaḥ, gṛhṇīdhvaṃ madīyaṃ cīvarakarṇikam, yāsyāmaḥ/",
    "S01divyav_u:211.002_0": "āyuṣmataḥ saṃgharakṣitasya cīvarakarṇike lagnāḥ/",
    "S01divyav_u:211.003_0": "athāyuṣmān saṃgharakṣito vitatapakṣa iva haṃsarājastata eva ṛddhyā uparivihāyasā prakrāntaḥ//",
    "S01divyav_u:211.004_0": "yāvat tāni pañca vaṇikśatāni bhāṇḍaṃ pratisāmayanti/",
    "S01divyav_u:211.004_1": "teṣāmupari cchāyā nipatitā/",
    "S01divyav_u:211.005_0": "sa tairdṛṣṭaḥ/",
    "S01divyav_u:211.005_1": "te kathayanti--ārya saṃgharakṣita, āgatastvam? āgato 'ham/",
    "S01divyav_u:211.005_2": "kutra gacchasi? sa kathayati--imāni pañca kulaputraśatānyākāṅkṣanti svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:211.007_0": "te kathayanti--ārya saṃgharakṣita, vayamapi pravrajiṣyāmaḥ/",
    "S01divyav_u:211.007_1": "avārasva yāvadbhāṇḍaṃ pratisāmayāma iti/",
    "S01divyav_u:211.008_0": "āyuṣmān saṃgharakṣito 'vatīrṇaḥ/",
    "S01divyav_u:211.008_1": "tairbhāṇḍaṃ pratisāmitam/",
    "S01divyav_u:211.008_2": "athāyuṣmān saṃgharakṣitastat kulaputrasahasramādāya yena bhagavāṃstenoasaṃkrāntaḥ//",
    "S01divyav_u:211.010_0": "tena khalu samayena bhagavānanekaśatāyā bhikṣuparṣadaḥ purastānniṣaṇṇo dharmaṃ deśayati/",
    "S01divyav_u:211.011_0": "adrākṣīdbhagavānāyuṣmantaṃ saṃgharakṣitaṃ dūrādeva/",
    "S01divyav_u:211.011_1": "dṛṣṭvā ca punarbhikṣūnāmantrayate sma--eṣa bhikṣuvaḥ saṃgharakṣito bhikṣuḥ saprābhṛta āgacchati/",
    "S01divyav_u:211.012_0": "nāsti tathāgatasyaivaṃvidhaṃ prābhṛtam yathā vaineyaprābhṛtam/",
    "S01divyav_u:211.013_0": "āyuṣmān saṃgharakṣito yena bhagavāṃstenopasaṃkrāntaḥ/",
    "S01divyav_u:211.013_1": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:211.014_0": "ekāntaniṣaṇṇa āyuṣmān saṃgharakṣito bhagavantamidamavocat--idaṃ bhadanta kulaputrasahasramākāṅkṣati svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:211.016_0": "taṃ bhagavān pravrājayati upasampādayatyanukāmpāmupādāya/",
    "S01divyav_u:211.016_1": "te bhagavatā ehibhikṣukayā ābhāṣitāh--eta bhikṣuvaścarata brahmacaryam/",
    "S01divyav_u:211.017_0": "bhagavato vācāvasāne muṇḍāḥ saṃvṛttāḥ saṃghāṭīprāvṛtāḥ saptāhāvaropitakeśaśmaśravaḥ pātrakarakavyagrahastā varṣaśatopasampannasya bhikṣorīryāpathenāvasthitāḥ/",
    "S01divyav_u:211.020_0": "ehīti caoktā hi tathāgatena muṇḍāśca saṃghāṭiparītadehāḥ/",
    "S01divyav_u:211.022_0": "sadyaḥ praśāntendriyā eva tasthurevaṃ sthitā buddhamanorathena//5//",
    "S01divyav_u:211.024_0": "bhagavatā teṣāmavavādo dattaḥ/",
    "S01divyav_u:211.024_1": "tairudyacchamānairghaṭamānairvyāyacchadbhiḥ sarvakleśaprahāṇādarhattvaṃ sākṣātkṛtam/",
    "S01divyav_u:211.025_0": "arhantaḥ saṃvṛttāstraidhātukavītarāgāḥ pūrvavadyāvat pūjyāśca abhivādyāśca saṃvṛttāḥ//",
    "S01divyav_u:211.027_0_0": "āyuṣmān saṃgharakṣito buddhaṃ bhagavantaṃ pṛcchati--ihāhaṃ bhadanta sattvānadrākṣaṃ",
    "S01divyav_u:211.027_0_1": "kuḍyākārān stambhākārān vṛkṣākārān patrākārān puṣpākārān phalākārāan rajjvākārān",
    "S01divyav_u:211.027_0_2": "saṃmārjanyākārān khaṭvākārānudūkhalākārān sthālikākārān/",
    "S01divyav_u:211.029_0": "madhye 'vacchinnaṃ tantunā dhāryamāṇaṃ gacchati/",
    "S01divyav_u:211.030_0": "kasya karmaṇo vipākena? bhagavānāha--yāṃstvaṃ saṃgharakṣita sattvānadrākṣīḥ kuḍyākārāṃste kāśyapasya samyaksambuddhasya śrāvakā āsan/",
    "S01divyav_u:211.031_0": "taiḥ sāṃghikaṃ kuḍyaṃ śleṣmāṇā siṃhāṇakena [212]vināśitam/",
    "S01divyav_u:212.001_0": "te tasya karmaṇo vipākena kuḍyākārāḥ saṃvṛttāḥ/",
    "S01divyav_u:212.001_1": "yathā kuṭyākārāḥ, evaṃ stambhākārāḥ sattvāḥ/",
    "S01divyav_u:212.002_0": "yān saṃgharakṣita sattvānādrākṣīrvṛkṣākārāṃste kāśyapasya samyaksambuddhasya śrāvakā āsan/",
    "S01divyav_u:212.003_0": "taiḥ sāṃghikāḥ puṣpavṛkṣāḥ phalavṛkṣāḥ paudgalikaparibhogena bhuktāḥ/",
    "S01divyav_u:212.004_0": "te tasya karmaṇo vipākena vṛkṣākārāḥ saṃvṛttāḥ/",
    "S01divyav_u:212.004_1": "yathā vṛkṣākārāḥ, evaṃ patrākārāaḥ phalākārāḥ puṣpākārāḥ/",
    "S01divyav_u:212.005_0": "yaṃ tvaṃ saṃgharakṣita sattvamadrākṣī rajjvākāram, sa kāśyapasya samyaksambuddhasya śrāvaka āsīt/",
    "S01divyav_u:212.006_0": "tena saṃghikā rajjuḥ paudgalikaparibhogena paribhuktā/",
    "S01divyav_u:212.007_0": "sa tasy karmaṇo saṃgharakṣita sattvamadrākṣīstapvākāram (?) kāśyapasya samyaksambuddhasya śrāvaka āsīt śrāmaṇerakaḥ/",
    "S01divyav_u:212.009_0": "so 'pareṇa samayena pānakavāramuddiṣṭastadvārakaṃ nirmādayati/",
    "S01divyav_u:212.010_0": "āgantukāśca bhikṣuva āgatāḥ/",
    "S01divyav_u:212.010_1": "sa taiḥ pṛṣṭah--śrāmaṇeraka, kiṃ saṃghasya pānakaṃ bhaviṣyati? sa kathayati--nāstīti/",
    "S01divyav_u:212.011_0": "te nirāśībhūtāḥ prakrāntāḥ/",
    "S01divyav_u:212.011_1": "saṃghasya ca pānakaṃ saṃpannam/",
    "S01divyav_u:212.011_2": "sa tasya karmaṇo vipākena tapvākāraḥ saṃvṛttaḥ/",
    "S01divyav_u:212.012_0": "yaṃ tvaṃ saṃgharakṣita sattvamadrākṣīrudūkhalākāram, sa kāśyapasya samyaksambuddhasya śrāvaka āsīt/",
    "S01divyav_u:212.013_0": "tasya pātrakarma pratyupasthitam/",
    "S01divyav_u:212.013_1": "tatraikaḥ śrāmaṇerako 'rhan/",
    "S01divyav_u:212.014_0": "sa tenoktah--śrāmaṇeraka, dadasva me khalastokaṃ kuṭṭayitvā/",
    "S01divyav_u:212.014_1": "sa kathayati--sthavira, tiṣṭha tāvanmuhūrtam/",
    "S01divyav_u:212.015_0": "vyagro 'ham/",
    "S01divyav_u:212.015_1": "paścāddāsyāmīti/",
    "S01divyav_u:212.015_2": "so 'marṣajātaḥ kathayati--śrāmaṇeraka,",
    "S01divyav_u:212.015_3": "yadi rocate, tvāmevāhamasminn udūkhale prakṣipya kuṭṭaye prāgeva khalastokam/",
    "S01divyav_u:212.016_0": "yattadarhato 'ntike kharaṃ vākkarma niścāritam, sa tasya karmaṇo vipākena udūkhalākāraḥ saṃvṛttaḥ/",
    "S01divyav_u:212.017_0": "yāṃstvaṃ saṃgharakṣita sattvānadrākṣīḥ sthālyākārāṃste kāśyapasya samyaksambbuddhasya kalpikārakā āsan/",
    "S01divyav_u:212.018_0": "te bhikṣūṇāṃ bhaiṣajyāni kvāthayamānāḥ sthālikāṃ bhañjate/",
    "S01divyav_u:212.019_0": "teṣāṃ bhikṣūṇāṃ vighāto bhavati/",
    "S01divyav_u:212.019_1": "te tasya karmaṇo vipākena sthālyākārāḥ saṃvṛttāḥ/",
    "S01divyav_u:212.020_0": "yaṃ tvaṃ saṃgharakṣita sattvamadrākṣīrmadhye chinnastantunā dhāryamāṇo gacchati,",
    "S01divyav_u:212.020_1": "sa kāśyapasya samyaksambuddhasya pravacane pravrajita āsīllābhagrāhikaḥ/",
    "S01divyav_u:212.021_0": "tena yadvārṣikaṃ lābhaṃ tad dhaimantikaṃ pariṇāmitam, yaddhaimantikaṃ tadvārṣikam/",
    "S01divyav_u:212.022_0": "tasya karmaṇo vipākena madhye chinnastantunā dhāryamāṇo gacchati//",
    "S01divyav_u:212.024_0": "saṃgharakṣitāvadānaṃ trayoviṃśatimam//",
    "S01divyav_u:282_0": "********** Avadāna 24 **********",
    "S01divyav_u:213.001_0": "div24 nāgakumārāvadānam/",
    "S01divyav_u:213.002_0_0": "bhikṣuvaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--kuto",
    "S01divyav_u:213.002_0_1": "bhadanta tena nāgakumāreṇa tatprathamataḥ śraddhā pratilabdhā? bhagavānāha--bhūtapūrvaṃ",
    "S01divyav_u:213.002_0_2": "bhikṣuvo 'sminneva bhadrakalpe viṃśativarṣasahasrāyuṣi prajāyāṃ kāśyapo nāma śāstā",
    "S01divyav_u:213.002_0_3": "lokam utpannastathāgato 'rhan samyaksambuddho vidyācaraṇasampannaḥ sugato lokavidanuttaraḥ",
    "S01divyav_u:213.002_0_4": "puruṣadamyasārathiḥ śāstā devamanuṣyāṇāṃ buddho bhagavān/",
    "S01divyav_u:213.005_0": "sa evaṃ śrāvakāṇāṃ dharmaṃ deśayati--etāni bhikṣavo 'raṇyāni śūnyāgārāṇi parvatakandaragiriguhāpalālapuñjābhyavakāśaśmaśānavanaprasthāni prāntāni śayanāsanāni dhyāyata/",
    "S01divyav_u:213.006_0": "bhikṣavo mā pramādata/",
    "S01divyav_u:213.007_0": "mā paścādvipratisāriṇo bhūta/",
    "S01divyav_u:213.007_1": "idamasmākamanuśāsanam/",
    "S01divyav_u:213.007_2": "tatra kecidbhikṣavaḥ sumerupariṣaṇḍāyāṃ gatvā dhyāyanti,",
    "S01divyav_u:213.007_3": "kecinmandākinyāḥ puṣkariṇyāstīre,",
    "S01divyav_u:213.007_4": "kecidanavatapte mahāsarasi, kecit saptasu kāñcanamayeṣu parvateṣu,",
    "S01divyav_u:213.007_5": "kecit tāsu tāsu grāmanigamarājarāṣṭradhānīṣu gatvā dhyāyanti/",
    "S01divyav_u:213.011_0": "anyatamaśca cirajātako nāgakumāraḥ suparṇinā pakṣirājena sumerupariṣaṇḍāyāmupariṣṭādapahriyate/",
    "S01divyav_u:213.012_0": "yāvat tena bhikṣavo dhyānādhyayanayogamanasikārayuktā viharanto dṛṣṭāḥ/",
    "S01divyav_u:213.012_1": "dṛṣṭvā cāsya cittamabhiprasannam/",
    "S01divyav_u:213.013_0": "prasādajātaḥ saṃlakṣayati--muktā hyete āryakā evaṃvidhād duḥkhāt/",
    "S01divyav_u:213.014_0": "cyutaḥ kālagato vārāṇasyāṃ ṣaṭkarmanirate brāhmaṇakule jātaḥ/",
    "S01divyav_u:213.014_1": "unnīto vardhito mahān saṃvṛttaḥ/",
    "S01divyav_u:213.015_0": "so 'pareṇa samayena kāśyapasya samyaksambuddhasya śāsane pravrajitaḥ/",
    "S01divyav_u:213.015_1": "tenodyatā ghaṭatā vyāyacchatā sarvakleśaprahāṇādarhattvaṃ sākṣātkṛtam/",
    "S01divyav_u:213.016_0": "arhan saṃvṛttaḥ pūrvavadyāvanmānyaśca pūjyaścābhivandyaśca saṃvṛttaḥ/",
    "S01divyav_u:213.017_0": "sa saṃlakṣayati--kuto 'haṃ cyutah? tiryakṣu/",
    "S01divyav_u:213.017_1": "kutropapannaH? manuṣyeṣu/",
    "S01divyav_u:213.017_2": "kutra mama mātāpitarau? yāvat paśyati nāgabhavane rudantau tiṣṭhataḥ/",
    "S01divyav_u:213.018_0": "sa tatra gataḥ/",
    "S01divyav_u:213.018_1": "gatvā pṛcchitumārabdhah--amba tāta kasyārthe ruditah? tau kathayatah--ārya,",
    "S01divyav_u:213.018_2": "sucirajātako 'smākaṃ nāgakumāraḥ suparṇinā pakṣirājenāpahṛtaḥ/",
    "S01divyav_u:213.020_0": "sa kathayati--ahamevāsau/",
    "S01divyav_u:213.020_1": "ārya, tādṛśaḥ sa duṣṭānāgo yadvayaṃ sugatigamanamapi na saṃbhāvayāmaḥ,",
    "S01divyav_u:213.020_2": "prāgevedṛśānāṃ dharmāṇāṃ lābhī bhaviṣyati/",
    "S01divyav_u:213.021_0": "tena tau smāritau/",
    "S01divyav_u:213.021_1": "pādayor nipatya kathayatah--ārya, evaṃvidhāstvayā guṇagaṇā adhigatāḥ/",
    "S01divyav_u:213.022_0": "ārya tvaṃ piṇḍakenārthī, vayaṃ puṇyenārthikāḥ/",
    "S01divyav_u:213.023_0": "ihaiva tvamāgamya divase divase bhaktakṛtyaṃ kṛtvā gaccha/",
    "S01divyav_u:213.023_1": "sa nāgabhavane divyāṃ sudhāṃ paribhuktvā āgacchati/",
    "S01divyav_u:213.024_0": "tasya śrāmaṇerakaḥ sārdhavihārī/",
    "S01divyav_u:213.024_1": "sa bhikṣubhiruktah--śrāmaṇeraka,",
    "S01divyav_u:213.024_2": "ayaṃ te upādhyāyaḥ kutra bhuktvā āgacchati? sa kathayati--nāhaṃ jāne/",
    "S01divyav_u:213.025_0": "te kathayanti--nāgabhavane divyāṃ sudhāṃ paribhujya pāribhujyāgacchati/",
    "S01divyav_u:213.026_0": "tvaṃ kasyārthe na gacchati? sa kathayati--ayaṃ maharddhiko mahānubhāvo yena gacchati/",
    "S01divyav_u:213.027_0": "kathamahaṃ gacchāmi? te kathayanti--yadā ayam ṛddhyā gacchati, tadā tvamasya cīvarakarṇikaṃ gṛhāṇa/",
    "S01divyav_u:213.028_0": "sa kathayati--mā pateyam/",
    "S01divyav_u:213.028_1": "te kathayanti--bhadramukha, yadi sumeruḥ parvatarājā cīvarakarṇikamavalambate,",
    "S01divyav_u:213.030_0": "yo yasmin sthāne 'ntardhāsyati, tena tatra nimittamudgṛhītam/",
    "S01divyav_u:213.030_1": "sa tatpradeśaṃ pūrvameva gatvā avasthitaḥ/",
    "S01divyav_u:213.031_0": "sa cāntardhāsyatīti tena cīvarakarṇikaṃ gṛhītam/",
    "S01divyav_u:213.031_1": "tau upari vihāyasā [214]prakrāntau yāvat tau nāgairdṛṣṭau/",
    "S01divyav_u:214.001_0": "tayordve te āsanaprajñaptikṛtau/",
    "S01divyav_u:214.001_1": "dvau maṇḍalakau āmārjitau/",
    "S01divyav_u:214.001_2": "sa saṃlakṣayati--kasyārthe 'yamapara āsanaḥ prajñaptah? sa pratinivartya paśyati yāvat śrāmaṇerakam/",
    "S01divyav_u:214.003_0": "sa kathayati--bhadramukha, tvamapyāgatah? upādyāya, āgato 'ham/",
    "S01divyav_u:214.003_1": "śobhanam/",
    "S01divyav_u:214.003_2": "nāgāḥ saṃlakṣayanti--ayamāryo maharddhiko mahānubhāvaḥ/",
    "S01divyav_u:214.004_0": "śakyate divyāṃ sudhāṃ kārayitum/",
    "S01divyav_u:214.004_1": "ayamanyo na śakyate/",
    "S01divyav_u:214.005_0": "taistasya divyā sudhā dattā, tasyāpi prākṛta āhāraḥ/",
    "S01divyav_u:214.005_1": "sa tasya pātragrāhakaḥ/",
    "S01divyav_u:214.005_2": "tena tasya pātraṃ gṛhītam yāvat tatraikā odanamijya(?) vatiṣṭhate/",
    "S01divyav_u:214.006_0": "sā tenāsye prakṣiptā yāvaddivyamāsvādanam/",
    "S01divyav_u:214.007_0": "sa saṃlakṣayati--īdṛśā api matsariṇo nāgāḥ/",
    "S01divyav_u:214.007_1": "ekadhye niṣaṇṇayorasya divyā sudhā dattā, mamāpi prākṛta āhāraḥ/",
    "S01divyav_u:214.008_0": "sa praṇidhānaṃ kartumārabdhah--yanmayā bhagavati kāśyape samyaksambuddhe 'nuttare mahādakṣiṇīye brahmacaryaṃ cīrṇam,",
    "S01divyav_u:214.008_1": "anenāhaṃ kuśalamūlenaitaṃ nāgamasmādbhavanāccyāvayitvā atraivopapadyeyamiti/",
    "S01divyav_u:214.010_0": "tasya dṛṣṭa eva dharme ubhābhyāṃ pāṇibhyāṃ jalaṃ syanditumārabdham/",
    "S01divyav_u:214.011_0": "nāgasyāpi śirortirbādhitumārabdhā/",
    "S01divyav_u:214.011_1": "sa kathayati--ārya, anena śrāmaṇerakenāśobhanacittamutpāditam/",
    "S01divyav_u:214.012_0": "pratinivartāpayatu enam/",
    "S01divyav_u:214.012_1": "sa kathayati--bhadramukha, apāyā hyete, nivartaya cittam/",
    "S01divyav_u:214.013_0": "sa gāthāṃ bhāṣate--",
    "S01divyav_u:214.014_0": "pravaṇībhūutamidaṃ cittaṃ na śaknomi nivārayitum/",
    "S01divyav_u:214.015_0": "ihasthasyaiva me bhadanta pāṇibhyāṃ syandate jalam//1//",
    "S01divyav_u:214.016_0": "sa taṃ nāgaṃ tasmādbhavanāccyāvayitvā tatraivopapannaḥ/",
    "S01divyav_u:214.016_1": "tatra bhikṣavastena nāgakumāreṇa tatprathamataḥ śraddhā pratilabdhā//",
    "S01divyav_u:214.018_0": "iti śrīdivyāvadāne nāgakumārāvadānam//",
    "S01divyav_u:287_0": "********** Avadāna 25 **********",
    "S01divyav_u:215.001_0": "div25 sa gharakSitāvadānam (2)/",
    "S01divyav_u:215.002_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ pṛcchanti--kiṃ bhadanta āyuṣmatā saṃgharakṣitena karma kṛtam,",
    "S01divyav_u:215.002_1_0": "yasya karmaṇo vipākenāḍhye mahābhoge kule jāto bhagavato 'ntike pravrajya sarvakleśaprahāṇādarhattvaṃ",
    "S01divyav_u:215.002_1_1": "sākṣātkṛtam? evaṃ taṃ ca vaineyakāryaṃ kṛtam? bhagavānāha--saṃgharakṣitenaiva bhikṣavaḥ",
    "S01divyav_u:215.002_1_2": "karmāni kṛtāni upacitāni pūrvavat/",
    "S01divyav_u:215.005_0": "bhūtapūrvaṃ bhikṣavo 'sminn eva bhadrake kalpe viṃśativarṣasahasrāyuṣi prajāyāṃ nāma śāstā pūrvavat/",
    "S01divyav_u:215.006_0": "tasyāyaṃ śāsane pravrajita āsīdvaiyāvṛtyakaraḥ/",
    "S01divyav_u:215.007_0": "asya tatra pañca sārdhaṃvihāriśatāni/",
    "S01divyav_u:215.007_1": "yadbhūyasā ekakarvaṭanivāsī janakāyaḥ, asyaivābhiprasannaḥ/",
    "S01divyav_u:215.008_0": "anena tatra yāvadāyuḥparyantaṃ brahmacaryaṃ cīrṇam, na kaścidguṇo 'dhigataḥ/",
    "S01divyav_u:215.009_0": "apareṇa samayena glānībhūtaḥ/",
    "S01divyav_u:215.009_1": "mūlagaṇḍapatrapuṣpaphalabhaiṣajyairupasthīyamāno hīyata eva/",
    "S01divyav_u:215.010_0": "maraṇasamaye praṇidhānaṃ kartumārabdhah--yanmayā kāśyape bhagavati samyaksambuddhe 'nuttare mahādakṣiṇīye yāvadāyurbrahmacaryaṃ cīrṇam,",
    "S01divyav_u:215.010_1": "na kāścidguṇagaṇo 'dhigataḥ, anenāhaṃ kuśalamūlena yo 'sau bhagavatā kāśyapena samyaksambuddhenottaro nāma māṇavo varṣaśatāyuṣi prajāyāmavaśyabhāgīyakasya bhāvyatāyāṃ buddho,",
    "S01divyav_u:215.010_2": "vyākṛtaḥ, tasya śāsane pravrajya sarvakleśaprahāṇādarhattvaṃ sākṣātkuryām/",
    "S01divyav_u:215.014_0": "tataḥ paścāt sārdhaṃvihāriṇa upasaṃkrāntāḥ/",
    "S01divyav_u:215.014_1": "te kathayanti--upādhyāya, asti kiṃcit tvayā guṇagaṇamadhigatam? sa kathayati--nāsti/",
    "S01divyav_u:215.015_0": "kiṃ praṇidhānaṃ kṛtam? idaṃ cedaṃ ca/",
    "S01divyav_u:215.016_0": "te kathayanti--vayamapyupādhyāyameva kalyāṇamitramāgamya tasyaiva bhagavato 'ntike sarvakleśaprahāṇādarhattvaṃ sākṣātkuryuḥ/",
    "S01divyav_u:215.017_0": "karvaṭanivāsinā janakāyena śrutaṃ glāna āryaka iti/",
    "S01divyav_u:215.018_0": "te 'pyupasaṃkrāntāḥ/",
    "S01divyav_u:215.018_1": "asti kiṃcidāryeṇa guṇagaṇamadhigatam? nāsti/",
    "S01divyav_u:215.019_0": "kiṃ praṇidhānaṃ kṛtam? idaṃ cedaṃ ca/",
    "S01divyav_u:215.019_1": "te kathayanti--vayamapyāryameva kalyāṇamitramāgamya tasyaiva bhagavato 'ntike sarvakleśaprahāṇādarhattvaṃ sākṣātkuryuḥ/",
    "S01divyav_u:215.021_0": "kiṃ manyadhve bhikṣavah? yo 'sau vaiyāvṛtyakaraḥ, eṣa evāsau saṃgharakṣito bhikṣuḥ/",
    "S01divyav_u:215.022_0": "yāni tāni pañca sārdhaṃvihāriśatāni, etānyeva tāni pañcabhikṣuśatāni/",
    "S01divyav_u:215.022_1": "yo 'sau karvaṭanivāsī janakāyaḥ, etānyeva tāni pañca vaṇikśatāni/",
    "S01divyav_u:215.023_0": "yadanena tara dharmavaiyāvṛtyaṃ kṛtam,",
    "S01divyav_u:215.023_1": "tasya karmaṇo vipākenāḍhye mahādhane mahābhoge kule upapannaḥ/",
    "S01divyav_u:215.024_0": "yat tanmaraṇasamaye praṇidhānaṃ kṛtam,",
    "S01divyav_u:215.024_1": "tasya karmaṇo vipākena mamāntike pravrajya sarvakleśaprahāṇādarhattvaṃ sākṣātkṛtamevaṃ ca vaineyakāryaṃ kṛtam/",
    "S01divyav_u:215.027_0": "iti hi bhikṣava ekāntakṛṣṇānāṃ karmaṇāmekāntakṛṣṇo vipākah...pūrvavat//",
    "S01divyav_u:291_0": "********** Avadāna 26 **********",
    "S01divyav_u:216.001_0": "div26 pāṃśupradānāvadānam/",
    "S01divyav_u:216.002_0": "yo 'sau svamāṃsatanubhiryajanāni kṛtvā tāvacciraṃ karuṇayā jagato hitāya/",
    "S01divyav_u:216.003_0": "tasya śramasya saphalīkaraṇāya santaḥ saṃmārjitaṃ śṛṇuta sāmpratabhāṣyamāṇam//1//",
    "S01divyav_u:216.006_0": "evaṃ mayā śrutam/",
    "S01divyav_u:216.006_1": "ekasmin samaye bhagavāñ śrāvastyāṃ viharatīti sūtraṃ vaktavyam/",
    "S01divyav_u:216.007_0_0": "atra tāvadbhagavattathāgatavadanāṃmodharavivarapratyudgatavacanasaratsaliladhārāsampātāpanītarāgadveṣamohamadamānamāyāśāṭhyapaṅkapaṭalānāṃ",
    "S01divyav_u:216.007_0_1": "śabdanyāyāditarkaśāstrārthāvalokanotpannaprajñāpradīpaprotsāritakuśāstradarśanāndhakārāṇāṃ",
    "S01divyav_u:216.007_0_2": "saṃsāratṛṣṇāchedipravarasaddharmapayaḥpānaśauṇḍānāṃ gurūṇāṃ saṃnidhau sarvāvavādakaṃ",
    "S01divyav_u:216.007_0_3": "mahātmānamatimāharddhikaṃ sthaviropaguptamārabhya kāṃcideva vibuddhajanamanaḥprasādakarīṃ",
    "S01divyav_u:216.007_0_4": "dharmyāṃ kathāṃ samanusmariṣyāmaḥ/",
    "S01divyav_u:216.012_0": "tatra tāvadgurubhiravahitaśrotrairbhavitavyam//",
    "S01divyav_u:216.013_0": "evamanuśrūyate--yadā bhagavān parinirvāṇakālasamaye palālanāgaṃ vinīya kumbhakārīṃ caṇḍālīṃ gopālīṃ ca,",
    "S01divyav_u:216.013_1": "teṣāṃ mathurāmanuprāptaḥ, tatra bhagavānāyuṣmantamānandamāmantrayate sma--asyāmānanda mathurāyāṃ mama varṣaśataparinirvṛtasya gupto nāma gāndhiko bhaviṣyati/",
    "S01divyav_u:216.015_0": "tasya putro bhaviṣyatyupagupto nāma alakṣaṇako buddho yo mama varṣaśatapatinirvṛtasya buddhakāryaṃ bhavi(kari)ṣyati/",
    "S01divyav_u:216.017_0": "tasyāvavādena bahavo bhikṣavaḥ sarvakleśaprahāṇādarhattvaṃ sākṣātkariṣyanti/",
    "S01divyav_u:216.017_1": "te 'ṣṭādaśahastāmāyāmena dvādaśahastāṃ vistāreṇa caturaṅgalamātrābhiḥ śaṇakābhiḥ pūjayiṣyanti/",
    "S01divyav_u:216.018_0": "eṣo 'gro me ānanda śrāvakāṇāṃ bhaviṣyatyavavādakānām yaduta upagupto bhikṣuḥ/",
    "S01divyav_u:216.019_0": "paśyasi tvamānanda dūrata eva nīlanīlāmbararājim? evaṃ bhadanta/",
    "S01divyav_u:216.020_0": "eṣa ānanda rurumuṇḍo nāma parvataḥ/",
    "S01divyav_u:216.020_1": "atra varṣaśataparinirvṛtasya tathāgatasya śāṇakavāsī nāma bhikṣurbhaviṣyati/",
    "S01divyav_u:216.021_0": "so 'tra rurumuṇḍaparvate vihāraṃ pratiṣṭhāpayiṣyati, upaguptaṃ ca pravrājayiṣyati/",
    "S01divyav_u:216.022_0": "mathurāyāmānanda naṭo bhaṭaśca dvau bhrātarau śreṣṭhinau bhaviṣyataḥ/",
    "S01divyav_u:216.023_0": "tasya naṭabhaṭiketi saṃjñā bhaviṣyati/",
    "S01divyav_u:216.024_0": "etadagraṃ me ānanda bhaviṣyati śamathānukūlānāṃ śayyāsanānām yadidaṃ naṭabhaṭikāraṇyāyatanam/",
    "S01divyav_u:216.025_0": "athāyuṣmānānando bhagavantamidamavocat--āścaryaṃ bhadanta yadīdṛśamāyuṣmānupagupto bahujanahitaṃ kariṣyati/",
    "S01divyav_u:216.026_0": "bhagavānāha--na ānanda etarhi,",
    "S01divyav_u:216.026_1": "yathā atīte 'pyadhvani tena vinipatitaśarīreṇāpyatraiva urumuṇḍaparvate trayaḥ pārśvāḥ/",
    "S01divyav_u:216.027_0": "ekatra pradeśe pañca pratyekabuddhaśatāni prativasanti/",
    "S01divyav_u:216.028_0": "dvitīye pañcaṛṣiśatāni/",
    "S01divyav_u:216.028_1": "tṛtīye pañcamarkaṭaśatāni/",
    "S01divyav_u:216.028_2": "tatra yo 'sau pañcānāṃ markaṭaśatānām yūthapatiḥ,",
    "S01divyav_u:216.028_3": "sa tam yūthamapahāya yatra pārśve pañca pratyekabuddhaśatāni prativasanti,",
    "S01divyav_u:216.030_0": "tasya tān pratyekabuddhān dṛṣṭvā prasādo jātaḥ/",
    "S01divyav_u:216.030_1": "sa teṣāṃ pratyekabuddhānāṃ śīrṇaparṇāni mūlaphalāni copanāmayati/",
    "S01divyav_u:216.031_0": "yadā ca te paryaṅkenopaviṣṭā bhavanti,",
    "S01divyav_u:216.031_1": "sa vṛddhānte praṇāmaṃ kṛtvā yāvannavāntaṃ gatvā paryaṅkenopaviśati,",
    "S01divyav_u:216.031_2": "yāvat te pratyekabuddhāḥ parinirvṛtāḥ/",
    "S01divyav_u:217.001_0": "[217]sa teṣāṃ śīrṇaparṇāni mūlaphalāni copanāmayati, te na pratigṛhṇanti/",
    "S01divyav_u:217.001_1": "sa teṣāṃ cīvarakarṇikānyākarṣayati, pādau gṛhṇāti/",
    "S01divyav_u:217.002_0": "yāvat sa markaṭaścintayati--niyatamete kālagatā bhaviṣyanti/",
    "S01divyav_u:217.003_0": "tataḥ sa markaṭaḥ śocitvā paridevitvā ca dvitīyaṃ pārśvaṃ gato yatra pañca ṛṣiśatāni prativasanti/",
    "S01divyav_u:217.004_0": "te ca ṛṣayaḥ kecit kaṇḍakāpāśrayāḥ,",
    "S01divyav_u:217.005_0": "sa teṣāṃ teṣāmīryāpathān vikopayitumārabdhaḥ/",
    "S01divyav_u:217.005_1": "ye kaṇḍakāpāśrayāsteṣāṃ kaṇḍakānuddharati/",
    "S01divyav_u:217.006_0": "bhasmāpāśrayāṇāṃ bhasma vidhunoti/",
    "S01divyav_u:217.006_1": "ūrdhvahastānāmadho hastaṃ pātayati/",
    "S01divyav_u:217.007_0": "pāñcātapāvasthitānāmagnimavakirati/",
    "S01divyav_u:217.007_1": "yadā ca tairīryāpatho vikopito bhavati, tadā sa teṣāmagrataḥ paryaṅkaṃ badhnāti/",
    "S01divyav_u:217.008_0": "yāvat tairṛṣibhirācāryāya niveditam/",
    "S01divyav_u:217.008_1": "tenāpi coktam--paryaṅkena tāvanniṣīdatha, yāvat tāni pañca ṛṣiśatāni paryaṅkenopaviṣṭāni/",
    "S01divyav_u:217.009_0": "te 'nācāryakā anupadeśakāḥ saptatriṃśadbodhipakṣān dharmānāmukhīkṛtya pratyekāṃ bodhiṃ sākṣātkṛtavantaḥ/",
    "S01divyav_u:217.011_0": "atha teṣāṃ pratyekabuddhānāmetadabhavat--yat kiṃcidasmābhiḥ śreyo 'vāptam,",
    "S01divyav_u:217.011_1": "tatsarvamimaṃ markaṭamāgamya/",
    "S01divyav_u:217.012_0": "tairyāvat sa markaṭaḥ phalamūlaiḥ paripālitaḥ, kālagatasya ca taccharīraṃ gandhakāṣṭhairdhmāpitam//",
    "S01divyav_u:217.014_0": "tatkiṃ manyase ānanda? yo 'sau pañcānāṃ markaṭaśatānām yūthapatiḥ, sa eṣa upaguptaḥ/",
    "S01divyav_u:217.015_0": "tadāpi tena vinipatitaśarīreṇāpyatraivorumuṇḍe parvate bahujanahitaṃ kṛtam/",
    "S01divyav_u:217.015_1": "anāgate 'pyadhvani varṣaśataparinirvṛtasya mama atraivorumuṇḍe parvate bahujanahitaṃ kariṣyati/",
    "S01divyav_u:217.016_0": "tacca yathaivaṃ tathopadarśayiṣyāmah--yadā sthavireṇa śāṇakavāsinā urumuṇḍe parvate vihāraḥ pratiṣṭhāpitaḥ,",
    "S01divyav_u:217.016_1": "samanvāharati--kimasau gāndhika utpannaḥ,",
    "S01divyav_u:217.016_2": "athādyāpi notpadyate iti? paśyatyutpannam/",
    "S01divyav_u:217.018_0": "sa yāvat samanvāharati--yo 'sau tasya putra upagupto nāṃnā alakṣa.",
    "S01divyav_u:217.018_1": "ṅko buddho nirdiṣṭaḥ, yo mama varṣaśataparinirvṛtasya buddhakāryaṃ kariṣyatīti,",
    "S01divyav_u:217.018_2": "kimasau utpanno 'dyāpi notpadyate? tena yāvadupāyena gupto gāndhiko bhagavacchāsane 'bhiprasāditaḥ/",
    "S01divyav_u:217.021_0": "sa yadā abhiprasannastadā sthaviraḥ saṃbahulairbhikṣubhiḥ sārdhamekadivasaṃ tasya gṛhaṃ praviṣṭaḥ/",
    "S01divyav_u:217.022_0": "aparasminnahanyātmadvitīyaḥ/",
    "S01divyav_u:217.022_1": "anyasminnahanyekākī/",
    "S01divyav_u:217.023_0_0": "yāvadgupto gandhikaḥ sthaviraṃ śāṇakavāsinamekākinaṃ dṛṣṭvā kathayati--na khalu āryasya",
    "S01divyav_u:217.023_0_1": "kaścit paścāccchramaṇah? sthavira uvāca--jarādharmāṇāṃ kuto 'smākaṃ paścācchramaṇo",
    "S01divyav_u:217.023_0_2": "bhavati? yadi kecit śraddhāpurogena pravrajanti,",
    "S01divyav_u:217.023_1": "te 'smākaṃ paścācchramaṇā bhavanti/",
    "S01divyav_u:217.025_0": "gupto gāndhika uvāca--ārya, ahaṃ tāvadgṛhavāse parigṛddho viṣayābhirataśca/",
    "S01divyav_u:217.026_0": "na mayā śakyaṃ pravrajitum/",
    "S01divyav_u:217.026_1": "api tu yo 'smākaṃ putro bhavati, taṃ vayamāryasya paścācchramaṇaṃ dāsyāmaḥ/",
    "S01divyav_u:217.027_0": "sthavira uvāca--vatsa, evamastu/",
    "S01divyav_u:217.027_1": "api tu dṛḍhapratijñāṃ smarethāstvamiti/",
    "S01divyav_u:217.028_0": "yāvadguptasya gāndhikasya putro jātaḥ/",
    "S01divyav_u:217.028_1": "tasyāśvagupta iti nāmadheyaṃ kṛtam/",
    "S01divyav_u:217.029_0": "sa yadā mahān saṃvṛttastadā sthaviraḥ śāṇakavāsī guptaṃ gāndhikamadhigamyovāca--vatsa,",
    "S01divyav_u:217.029_1": "tvayā pratijñātam--yo 'smākaṃ putro bhaviṣyati,",
    "S01divyav_u:217.029_2": "taṃ vayamāryasya paścācchramaṇaṃ dāsyāmaḥ/",
    "S01divyav_u:217.031_0": "anujānīhi, pravrajayiṣyāmīti/",
    "S01divyav_u:217.031_1": "gāndhika uvāca--ārya, ayamasmākamekaputraḥ/",
    "S01divyav_u:217.031_2": "marṣaya naḥ/",
    "S01divyav_u:217.032_0": "yo 'smākaṃ dvitīyaḥ putro bhaviṣyati, taṃ vayamāryasya paścācchramaṇaṃ dāsyāmaḥ/",
    "S01divyav_u:217.032_1": "yāvat sthavirah [218]śāṇakavāsī samanvāharati--kimayaṃ sa upaguptah? paśyati neti/",
    "S01divyav_u:218.001_0": "tena sthavireṇābhihitah--evamastu iti/",
    "S01divyav_u:218.002_0": "tasya yāvaddvitīyaḥ putro jātaḥ/",
    "S01divyav_u:218.002_1": "tasya dhanagupta iti nāma kṛtam/",
    "S01divyav_u:218.002_2": "so 'pi yadā mahān saṃvṛttaḥ, tadā sthaviraḥ śāṇakavāsī guptaṃ gāndhikamuvāca--vatsa,",
    "S01divyav_u:218.002_3": "tvayā pratijñātam--yo 'smākaṃ putro bhaviṣyati,",
    "S01divyav_u:218.002_4": "taṃ vayamāryasya paścācchramaṇaṃ dāsyāmaḥ/",
    "S01divyav_u:218.004_0": "ayaṃ ca te putro jātaḥ/",
    "S01divyav_u:218.005_0": "anujānīhi, pravrajayiṣyāmīti/",
    "S01divyav_u:218.005_1": "gāndhika uvāca--ārya marṣaya, eko 'smākaṃ dravyaṃ saṃśayiṣyati, sa āryasya dattaḥ/",
    "S01divyav_u:218.007_0": "yāvat sthaviraḥ śāṇakavāsī samanvāharati--kimayaṃ sa upaguptah? paśyati neti/",
    "S01divyav_u:218.008_0": "tataḥ sthavira uvāca--evamastu iti/",
    "S01divyav_u:218.008_1": "yāvadguptasya gāndhikasya tṛtīyaḥ putro jāto 'bhirūpo darśanīyaḥ prasādiko 'tikrānto mānuṣavarṇamasamprāptaśca divyavarṇam/",
    "S01divyav_u:218.009_0": "tasya vistareṇa jātau jātimahaṃ kṛtvā upagupta iti nāma kṛtam/",
    "S01divyav_u:218.010_0": "so 'pi yadā mahān saṃvṛttaḥ, yāvat sthaviraśāṇakavāsī guptaṃ gāndhikamabhigamyovāca--vatsa,",
    "S01divyav_u:218.010_1": "tvayā pratijñātam--yo 'smākaṃ tṛtīyaḥ putro bhaviṣyati,",
    "S01divyav_u:218.010_2": "bayamāryasya dāsyāmaḥ paścācchramaṇārthe/",
    "S01divyav_u:218.012_0": "ayaṃ te tṛtīyaḥ putra utpannaḥ/",
    "S01divyav_u:218.013_0": "anujānīhi, pravrājayiṣyāmīti/",
    "S01divyav_u:218.013_1": "gupto gāndhika uvāca--ārya, samayataḥ/",
    "S01divyav_u:218.013_2": "yadā lābho 'nucchedo bhaviṣyatīti, tadā anujñāsyāmi/",
    "S01divyav_u:218.014_0": "yadā tena samayaḥ kṛtaḥ, tadā māreṇa sarvāvatī mathurā gandhāviṣṭā/",
    "S01divyav_u:218.015_0": "te sarve upaguptasakāśādgandhān krīṇanti/",
    "S01divyav_u:218.015_1": "sa prabhūtāni dāsyati/",
    "S01divyav_u:218.015_2": "yāvat sthaviraśāṇakavāsī upaguptasakāśaṃ gataḥ/",
    "S01divyav_u:218.016_0": "upaguptaśca gandhāpaṇe sthitaḥ/",
    "S01divyav_u:218.016_1": "sa dharmeṇa vyavahāraṃ karoti, gandhān vikrīṇīte/",
    "S01divyav_u:218.017_0": "sa sthavireṇa śāṇakavāsinā abhihitah--vatsa,",
    "S01divyav_u:218.017_1": "kīdṛśāste cittacetasikāḥ pravartante kliṣṭā vā akliṣṭā veti? upagupta uvāca--ārya,",
    "S01divyav_u:218.017_2": "naiva jānāmi kīdṛśāḥ kliṣṭāścittacetasikāḥ,",
    "S01divyav_u:218.019_0": "sthaviraḥ śāṇakavāsī uvāca--vatsa,",
    "S01divyav_u:218.019_1": "yadi kevalaṃ cittaṃ parijñātuṃ na śakyasi,",
    "S01divyav_u:218.020_0": "tena tasya kṛṣṇikapaṭṭikā dattā pāṇḍurikā ca/",
    "S01divyav_u:218.021_0": "yadi kliṣṭaṃ cittamutpadyate, kṛṣṇikāṃ paṭṭikāṃ sthāpaya/",
    "S01divyav_u:218.021_1": "athākliṣṭaṃ cittamutpadyate, pāṇḍurāṃ paṭṭikāṃ sthāpaya/",
    "S01divyav_u:218.022_0": "śubhāṃ manasi kuru, buddhānusmṛtiṃ ca bhāvayasveti tenāsya vyapadiṣṭam/",
    "S01divyav_u:218.023_0": "tasya yāvadārabdhā ākliṣṭāścittacetasikāḥ pravartitum,",
    "S01divyav_u:218.023_1": "sa dvau bhāgau kṛṣṇikānāṃ sthāpayati,",
    "S01divyav_u:218.024_0": "yāvadardhaṃ kuṣṇikānāṃ sthāpayati ardhaṃ pāṇḍurikāṇām/",
    "S01divyav_u:218.025_0": "yāvat dvau bhāgau pāṇḍurikāṇāṃ sthāpayati, ekaṃ kṛṣṇikānām/",
    "S01divyav_u:218.025_1": "yāvadanupūrveṇa sarvāṇyeva śuklāni cittānyutpadyante, sa pāṇḍurikāṇāmeva paṭṭikāṃ sthāpayati/",
    "S01divyav_u:218.026_0": "dharmeṇa vyavahāraṃ karoti//",
    "S01divyav_u:218.028_0": "mathurāyāṃ vāsavadattā nāma gaṇikā/",
    "S01divyav_u:218.028_1": "tasyā dāsī upaguptasakāśaṃ gatvā gandhān krīṇāti/",
    "S01divyav_u:218.029_0": "so vāsavadattayā cocyate--dārike, muṣyate sa gāndhikastvayā/",
    "S01divyav_u:218.029_1": "bahūn gandhānānayasīti/",
    "S01divyav_u:218.030_0": "dārikovāca--āryaduhite, upagupto gāndhikadārako rūpasampannaścāturyamādhuryasampannaśca dharmeṇa vyavahāraṃ karori/",
    "S01divyav_u:218.031_0": "śrutvā ca vāsavadattāyā upaguptasakāśe sānurāgaṃ cittamutpannam/",
    "S01divyav_u:218.031_1": "tayā yāvaddāsī upaguptasakāśaṃ preṣitā--tvatsakāśamāgamiṣyāmi/",
    "S01divyav_u:218.032_0": "icchāmi tvayā sārdhaṃ ratimanubhavitum/",
    "S01divyav_u:218.032_1": "yāvaddāsyā [219]upagutasya niveditam/",
    "S01divyav_u:219.001_0": "upagupta uvāca akālaste bhagini maddarśanāyeti/",
    "S01divyav_u:219.001_1": "vāsavadattā pañcabhiḥ purāṇaśataiḥ paricārayate/",
    "S01divyav_u:219.002_0": "tasyā buddhirutpannā--niyataṃ pañca purāṇaśatāni notsahate dātum/",
    "S01divyav_u:219.002_1": "tayā yāvaddāsī upaguptasakāśaṃ preṣitā--na mamāryaputrasakāśāt kārṣāpaṇenāpi prayojanam/",
    "S01divyav_u:219.003_0": "kevalamāryaputreṇa saha ratimanubhaveyam/",
    "S01divyav_u:219.004_0": "dāsyā tathā niveditam/",
    "S01divyav_u:219.004_1": "upagupta uvāca--akālaste bhagini maddarśanāyeti/",
    "S01divyav_u:219.005_0": "yāvadanyataraḥ śreṣṭhiputro vāsavadattāyāḥ sakāśaṃ praviṣṭaḥ/",
    "S01divyav_u:219.005_1": "anyataraśca sārthavāha uttarāpathāt pañcaśatamaśvapaṇyaṃ gṛhītvā mathurāmanuprāptaḥ/",
    "S01divyav_u:219.006_0": "tenābhihitam--katarā veśyā sarvapradhānā? tena śrutam--vāsavadatteti/",
    "S01divyav_u:219.007_0": "sa pañca puraṇaśatāni gṛhītvā bahūṃśca prābhṛtān vāsavadattāyāḥ sakāśāmabhigataḥ/",
    "S01divyav_u:219.008_0": "tato vāsavadattayā lobhākṛṣṭena taṃ śreṣṭhiputraṃ praghātayitvā^vaskare prakṣipya sārthavāhena saha ratimanubhutā/",
    "S01divyav_u:219.009_0": "yāvat sa śreṣṭhiputro bandhubhiravaskarāduddhṛtya(tah)/",
    "S01divyav_u:219.009_1": "rājño niveditam/",
    "S01divyav_u:219.010_0": "tato rājñā abhihitam--gacchantu bhavantaḥ,",
    "S01divyav_u:219.010_1": "vāsavadattāṃ hastapādau karṇanāsaṃ ca cchittvā śmaśāne chorayantu/",
    "S01divyav_u:219.011_0": "yāvat tairvāsavadattā hastapādau karṇanāsaṃ ca cchittvā śmaśāne choritā/",
    "S01divyav_u:219.012_0": "yāvadupaguptena śrutam--vāsavadattā hastapādau karṇanāsaṃ ca cchittvā śmaśāne choritā/",
    "S01divyav_u:219.013_0": "tasya buddhirutpannā--pūrvaṃ tayā mama viṣayanimittaṃ darśanamākāṅkṣitam/",
    "S01divyav_u:219.013_1": "idānīṃ tu tasyā hastapādau karṇanāsaṃ ca vikārtitau, idānīṃ tu tasyā darśanakāla iti/",
    "S01divyav_u:219.014_0": "āha ca--",
    "S01divyav_u:219.015_0": "yadā praśastāmbarasaṃvṛtāṅgī abhūdvicitrābharaṇairvibhūṣitā/",
    "S01divyav_u:219.017_0": "mokṣārthināṃ janmaparānmukhānāṃ śreyastadāsyāstu na darśanaṃ syāt//2//",
    "S01divyav_u:219.019_0": "idānīṃ tu tasyāḥ kāle 'yaṃ draṣṭuṃ gatamānarāgaharṣāyāḥ/",
    "S01divyav_u:219.020_0": "niśitāsivikṣatāyāḥ svabhāvaniyatasya rūpasya//3//",
    "S01divyav_u:219.021_0": "yāvadekena dārakenopasthāyakena cchatramādāya praśānteneryāpathena śmaśānamanuprāptaḥ/",
    "S01divyav_u:219.022_0": "tasyāśca preṣikā pūrvaguṇānurāgāt samīpe 'vasthitā kākādīn nivārayati/",
    "S01divyav_u:219.022_1": "tayā ca vāsavadattāyā niveditam--āryaduhitaḥ,",
    "S01divyav_u:219.022_2": "yasya tvayā ahaṃ sakāśaṃ punaḥ punaranupreṣitā,",
    "S01divyav_u:219.024_0": "niyatameṣa kāmarāgārta āgato bhaviṣyati/",
    "S01divyav_u:219.024_1": "śrutvā ca vāsavadattā kathayati--",
    "S01divyav_u:219.026_0": "pranaṣṭaśobhāṃ duḥkhārtāṃ bhūmau rudhirapiñjarām/",
    "S01divyav_u:219.027_0": "māṃ dṛṣṭvā kathametasya kāmarāgo bhaviṣyati//4//",
    "S01divyav_u:219.028_0": "tataḥ preṣikāmuvāca--yau hastapādau karṇanāsaṃ ca maccharīrādvikartitau, tau śleṣayeti/",
    "S01divyav_u:219.029_0": "tayā yāvat śleṣayitvā paṭṭakena pracchāditā/",
    "S01divyav_u:219.029_1": "upaguptaścāgatya vāsavadattāyā agrataḥ sthitaḥ/",
    "S01divyav_u:219.029_2": "tato vāsavadattā upaguptamagrataḥ sthitaṃ dṛṣṭvā kathayati--āryaputra,",
    "S01divyav_u:219.029_3": "yadā maccharīraṃ svasthabhūtaṃ viṣayaratyanukūlaṃ tadā mayā āryaputrasya punaḥ punardūtī visarjitā/",
    "S01divyav_u:219.031_0": "āryaputreṇābhihitam--",
    "S01divyav_u:220.001_0": "[220]akālaste bhagini māṃ darśanāyeti/",
    "S01divyav_u:220.001_1": "idānīṃ mama hastapādau karṇanāsau ca vikartitau, svarudhirakardama evāvasthitā/",
    "S01divyav_u:220.002_0": "idānīṃ kimāgato 'si? āha ca--",
    "S01divyav_u:220.003_0": "idam yadā paṅkajagarbhakomalaṃ mahārhavastrābharaṇairvibhūṣitam/",
    "S01divyav_u:220.005_0": "babhūva gātraṃ mama darśanakṣamaṃ tadā na dṛṣṭo 'si mayālpabhāgyayā//5//",
    "S01divyav_u:220.007_0": "etarhi kiṃ draṣṭumihāgato 'si yadā śarīraṃ mama darśanākṣamam/",
    "S01divyav_u:220.009_0": "nivṛttalīlāratiharṣavismayaṃ bhayāvahaṃ śoṇitapaṅkalepanam//6//",
    "S01divyav_u:220.011_0": "upagupta uvāca--",
    "S01divyav_u:220.012_0": "nāhaṃ bhagini kāmārtaḥ saṃnidhāvāgatastava/",
    "S01divyav_u:220.013_0": "kāmānāmaśubhānāṃ tu svabhāvaṃ draṣṭumāgataḥ//7//",
    "S01divyav_u:220.014_0": "pracchāditā vastravibhūṣaṇādyairbāhyairvicitrairmadanānukūlaiḥ/",
    "S01divyav_u:220.016_0": "nirīkṣyamāṇā api yatnavadbhir nāpyatra dṛṣṭāsi bhavedyathāvat//8//",
    "S01divyav_u:220.018_0": "idaṃ tu rūpaṃ tava dṛśyametat sthitaṃ svabhāve racanādviyuktam/",
    "S01divyav_u:220.020_0": "te 'paṇḍitāste ca vigarhaṇīyā ye prākṛte 'smin kuṇape ramante//9//",
    "S01divyav_u:220.022_0": "tvacāvanaddhe rudhirāvasakte carmāvṛte māṃsaghanāvalipte/",
    "S01divyav_u:220.024_0": "śirāsahasraiśca vṛte samantāt ko nāma rajyeta itaḥ śarīre//10//",
    "S01divyav_u:220.026_0": "api ca bhagini/",
    "S01divyav_u:220.027_0": "bahirbhadrāṇi rūpāṇi dṛṣṭvā bālo 'bhirajyate/",
    "S01divyav_u:220.028_0": "abhyantaraviduṣṭāni jñātvā dhīro virajyate//11//",
    "S01divyav_u:220.029_0": "avakṛṣṭāvakṛṣṭasya kuṇapasya hyamedhyatā/",
    "S01divyav_u:220.030_0": "medhyāḥ kāmopasaṃhārāḥ kāminaḥ śubhasaṃjñinaḥ//12//",
    "S01divyav_u:221.001_0": "[221]iha hi--",
    "S01divyav_u:221.002_0": "daurgandhyaṃ prativāryate bahuvidhairgandhairamedhyākarairvaikṛtyaṃ bahirādhriyeta vividhairvastrādibhirbhūṣaṇaiḥ/",
    "S01divyav_u:221.004_0": "svedakledamalādayo 'pyaśucayastānnirharatyambhasā yenāmedhyakaraṅkametadaśubhaṃ kāmātmabhiḥ sevyate/",
    "S01divyav_u:221.006_0": "saṃbuddhasya tu ye vacaḥ suvacasaḥ śṛṇvanti kurvantyapi te kāmāñ śramaśokaduḥkhajananān sadbhiḥ sadā garhitān/",
    "S01divyav_u:221.008_0": "tyaktvā kāmanimittamuktamanasaḥ śānte vane nirgatāḥ pāram yānti bhavārṇavasya mahataḥ saṃśritya mārgaplavam/",
    "S01divyav_u:221.010_0": "śrutvā vāsavadattā saṃsārādudvignā/",
    "S01divyav_u:221.010_1": "buddhaguṇānusmaraṇāccāvarjitahṛdayovāca--",
    "S01divyav_u:221.011_0": "evametattathā sarvam yathā vadasi paṇḍita/",
    "S01divyav_u:221.012_0": "me tvāṃ sādhuṃ samāsādya buddhasya vacanaṃ śrutam//15//",
    "S01divyav_u:221.013_0": "yāvadupaguptena vāsavadattāyā anupūrvikāṃ kathāṃ kṛtvā satyāni saṃprakāśitāni/",
    "S01divyav_u:221.014_0": "upaguptaśca vāsavadattāyāḥ śarīrasvabhāvamavagamya kāmadhātuvairāgyaṃ gataḥ/",
    "S01divyav_u:221.014_1": "tenātmīyayā dharmadeśanayā sahasatyābhisamayādanāgāmiphalaṃ vāsavadattayā ca srotāpattiphalaṃ prāptam/",
    "S01divyav_u:221.015_0": "tato vāsavadattā dṛṣṭasatyā upaguptaṃ saṃrāgayantyuvāca--",
    "S01divyav_u:221.017_0": "tavānubhāvātpihitaḥ sughoro hyapāyamārgo bahudoṣayuktaḥ/",
    "S01divyav_u:221.019_0": "apāvṛtā svargagatiḥ supuṇyā nirvāṇamārgaśca mayopalabdhaḥ//16//",
    "S01divyav_u:221.021_0": "api ca/",
    "S01divyav_u:221.021_1": "eṣāhaṃ taṃ bhagavantaṃ tathāgatamarhantaṃ samyaksambuddhaṃ śaraṇaṃ gacchāmi dharma ca bhikṣusaṃghaṃ cetyāha--",
    "S01divyav_u:221.023_0": "eṣā vrajāmi śaraṇaṃ vibuddhanavakamalavimaladhavalanetram/",
    "S01divyav_u:221.024_0": "tamamarabudhajanamahitaṃ jinaṃ virāgaṃ ca saṃghaṃ ca//17// iti//",
    "S01divyav_u:221.025_0": "yāvadupagupto vāsavadattāṃ dharmyayā kathayā saṃdarśya prakrāntaḥ/",
    "S01divyav_u:221.025_1": "aciraprakrānte copagupte vāsavadattā kālagatā deveṣūpapannā/",
    "S01divyav_u:221.026_0": "devataiśca mathurāyāmārocitam--vāsavadattayā upaguptasakāśāddharmadeśanāṃ śrutvā āryasatyāni dṛṣṭāni,",
    "S01divyav_u:221.027_0": "śrutvā ca mathurāvāsatavyena janakāyena vāsavadattāyāḥ śarīre pūjā kṛtā//",
    "S01divyav_u:221.029_0": "yāvat sthaviraḥ śāṇakavāsī guptaṃ gāndhikamabhigamyovāca--anujānīhi upaguptaṃ pravrājayiṣyāmīti/",
    "S01divyav_u:221.030_0": "gupto gāndhika uvāca--ārya, eṣa samayaḥ/",
    "S01divyav_u:221.030_1": "yadā na lābho na cchedo bhaviṣyati, tadā anujñāsyāmīti/",
    "S01divyav_u:221.031_0": "yāvat sthaviraśāṇakavāsinā ṛddhyā tathā adhiṣṭhitam yathā [222]",
    "S01divyav_u:222.001_0": "na lābho na cchedaḥ/",
    "S01divyav_u:222.001_1": "tato gupto gāndhiko gaṇayati, tulayati, māpayati, paśyati--na lābho na cchedaḥ/",
    "S01divyav_u:222.002_0": "tataḥ sthaviraḥ śāṇakavāsī guptaṃ gāndhikamuvāca--ayaṃ hi bhagavatā buddhena nirdiṣṭo mama varṣaśataparinirvṛtasya buddhakāryaṃ kariṣyatīti/",
    "S01divyav_u:222.003_0": "anujānīhi, pravrājayiṣyāmīti/",
    "S01divyav_u:222.003_1": "yāvadguptena gāndhikenābhyanujñātaḥ/",
    "S01divyav_u:222.004_0": "tataḥ sthavireṇa śāṇakavāsinā upagupto naṭabhaṭikāraṇyāyatanaṃ nītaḥ, upasampāditaśca/",
    "S01divyav_u:222.005_0": "jñapticaturthaṃ ca karma vyavasitam/",
    "S01divyav_u:222.005_1": "upaguptena ca sarvakleśaprahāṇādarhattvaṃ sākṣātkṛtam/",
    "S01divyav_u:222.006_0": "tataḥ sthavireṇa śāṇakavāsinābhihitam--vatsa upagupta,",
    "S01divyav_u:222.006_1": "tvaṃ bhagavatā nirdiṣṭo vaiṣaśataparinirvṛtasya mamopagupto nāma bhikṣurbhaviṣyatyalakṣaṇako buddhaḥ,",
    "S01divyav_u:222.006_2": "yo mama varṣaśataparinirvṛtasya buddhakāryaṃ kariṣyatīti/",
    "S01divyav_u:222.008_0": "eṣo 'gro me ānanda śrāvakāṇāmavavādakānām yaduta upagupto bhikṣuḥ/",
    "S01divyav_u:222.009_0": "idānīṃ vatsa śāsanahitaṃ kuruṣveti/",
    "S01divyav_u:222.009_1": "upagupta uvāca--evamastu iti/",
    "S01divyav_u:222.010_0": "tataḥ sa dharmaśravaṇe 'dhīṣṭaḥ/",
    "S01divyav_u:222.010_1": "mathurāyāṃ ca śabdo visṛtah--upagupto nāmālakṣaṇako buddho 'dya dharmaṃ deśayiṣyatīti/",
    "S01divyav_u:222.011_0": "śrutvā cānekāni prāṇiśatasahasrāṇi nirgatāni/",
    "S01divyav_u:222.011_1": "yāvat sthaviropaguptaḥ samāpadyāvalokayati--kathaṃ tathāgatena pariṣaṇṇā? paśyati cārdhacandrākāreṇa parṣadavasthitā/",
    "S01divyav_u:222.013_0": "yāvadavalokayati--kathaṃ tathāgatena dharmadeśanā kṛtā? paśyati pūrvakālakaraṇīyāṃ kathāṃ kṛtvā satyasamprakāśanā kṛtā/",
    "S01divyav_u:222.014_0": "so 'pi pūrvakālakaraṇīyāṃ kathāṃ kṛtvā satyasamprakāśanāṃ kartumārabdhaḥ/",
    "S01divyav_u:222.015_0": "māreṇa ca tasyāṃ parṣadi muktāhāravarṣamutsṛṣṭam,",
    "S01divyav_u:222.015_1": "vaineyānāṃ manāṃsi vyākulīkṛtāni,",
    "S01divyav_u:222.015_2": "ekenāpi satyadarśanaṃ na kṛtam/",
    "S01divyav_u:222.016_0": "yāvat sthaviropagupto vyavalokayati--kenāyaṃ vyākṣepaḥ kṛtah? paśyati māreṇa/",
    "S01divyav_u:222.017_0": "yāvaddvitīye divase bahutarako janakāyo nirgataḥ/",
    "S01divyav_u:222.017_1": "upagupto dharmaṃ deśayati, muktāhāraṃ ca varṣopavarṣitamiti/",
    "S01divyav_u:222.018_0": "yāvat dvitīye 'pi divase sthaviropaguptena pūrvakālakaraṇīyāṃ kathāṃ kṛtvā satyasamprakāśanāyāmārabdhāyāṃ māreṇa cāsyāṃ parṣadi suvarṇavarṣamutsṛṣṭam,",
    "S01divyav_u:222.018_1": "vaineyānāṃ manāṃsi saṃlakṣobhitāni,",
    "S01divyav_u:222.018_2": "ekenāpi satyadarśanaṃ na kṛtam/",
    "S01divyav_u:222.020_0": "yāvat sthaviropagupto vyavalokayati--kenāyaṃ vyākṣepaḥ kṛtah? paśyati māreṇa pāpīyaseti/",
    "S01divyav_u:222.021_0": "yāvat tṛtīye śivase bahutarako janakāyo nirgataḥ/",
    "S01divyav_u:222.022_0": "upagupto dharmaṃ deśayati, muktāvarṣaṃ suvarṇavarṣaṃ ca patatīti/",
    "S01divyav_u:222.023_0": "yāvat tṛtīye 'pi divase sthaviropaguptaḥ pūrvakālakaraṇīyāṃ kathāṃ kṛtvā satyā nyārabdhaḥ saṃprakāśayitum/",
    "S01divyav_u:222.024_0": "māreṇa ca nātidūre nāṭakamārabdham/",
    "S01divyav_u:222.024_1": "divyāni ca vādyāni saṃpravāditāni, divyāścāpsaraso nāṭayituṃ pravṛttāḥ/",
    "S01divyav_u:222.025_0": "yāvadvītarāgo janakāyo divyāni rūpāṇi dṛṣṭvā divyāṃśca śabdāñ śrutvā māreṇākṛṣṭaḥ/",
    "S01divyav_u:222.026_0": "ato māreṇopaguptasya parṣadākṛṣṭā/",
    "S01divyav_u:222.026_1": "praītimanasā māreṇa sthaviropaguptasya śirasi mālā buddhā/",
    "S01divyav_u:222.027_0": "yāvat sthaviropaguptaḥ samanvāharitumārabdhah--ko 'yam? paśyati māraḥ/",
    "S01divyav_u:222.028_0": "tasya buddhirutpannā--ayaṃ māro bhagavacchāsane mahāntaṃ vyākṣepaṃ karoti/",
    "S01divyav_u:222.029_0": "kimarthamayaṃ bhagavatā na vinītah? paśyati mamāyaṃ vineyaḥ/",
    "S01divyav_u:222.029_1": "tasya ca vinayāt sattvānugrahādahaṃ bhagavatā alakṣaṇako buddho nirdiṣṭaḥ/",
    "S01divyav_u:222.030_0": "yāvat sthaviropaguptaḥ samanvāharati--kimasya vinayakāla upasthita āhosvinneti? paśyati--vinayakāla upasthitaḥ/",
    "S01divyav_u:222.031_0": "tataḥ sthaviropaguptena trayaḥ kuṇapā gṛhītāh--ahikṛṇapaṃ kurkurakuṇapaṃ manuṣyakuṇapam/",
    "S01divyav_u:222.032_0": "ṛddhyā ca [223]puṣpamālāmabhinirmāya mārasakāśamabhigataḥ/",
    "S01divyav_u:223.001_0": "dṛṣṭvā ca mārasya prītirutpannā--upagupto 'pi mayā ākṛṣṭa iti/",
    "S01divyav_u:223.002_0": "tato māreṇa svaśarīramupanāmitam/",
    "S01divyav_u:223.002_1": "sthaviropaguptaḥ svayameva badhnāti/",
    "S01divyav_u:223.002_2": "tataḥ sthaviropaguptenāhikuṇapaṃ mārasya baddham,",
    "S01divyav_u:223.002_3": "kurkurakuṇapaṃ grīvāyām, karṇavasaktaṃ manuṣyakuṇapaṃ ca/",
    "S01divyav_u:223.004_0": "tataḥ samālabhyovāca--",
    "S01divyav_u:223.005_0": "bhikṣujanapratikūlā mālā baddhā yathaiva me bhavatā/",
    "S01divyav_u:223.006_0": "kāmijanapratikūlaṃ tava kuṇapamidaṃ mayā baddham//18//",
    "S01divyav_u:223.007_0": "yatte balaṃ bhavati tatpratidarśayasva buddhātmajena hi sahādya samāgato 'si/",
    "S01divyav_u:223.009_0": "udvṛttamapyanilabhinnataraṃgavakraṃ vyāvartane malayakukṣiṣu sāgarāmbhaḥ//19//",
    "S01divyav_u:223.011_0": "atha mārastaṃ kuṇapamapanetumārabdhaḥ/",
    "S01divyav_u:223.011_1": "paramapi ca svayamanupraviśya pipīlika ivādrirājamapanayituṃ na śaśāka/",
    "S01divyav_u:223.012_0": "asamartho vaihāyasamutpatyovāca--",
    "S01divyav_u:223.013_0": "yadi moktuṃ na śakyāmi kaṇṭhāt śvakuṇapaṃ svayam/",
    "S01divyav_u:223.014_0": "anye devāpi mokṣyante matto 'bhyadhikatejasaḥ//20//",
    "S01divyav_u:223.015_0": "sthavira uvāca--",
    "S01divyav_u:223.016_0": "brahmāṇaṃ śaraṇaṃ śatakratuṃ vā dīptaṃ vā praviśa hutāśamarṇavaṃ vā/",
    "S01divyav_u:223.018_0": "na kledaṃ na ca pariśoṣaṇaṃ na bhedaṃ kaṇṭhasthaṃ kuṇapamidaṃ tu yāsyatīha//21//",
    "S01divyav_u:223.020_0": "samahendrarudropendradraviṇeśvarayamavaruṇakuberavāsavadīnāṃ devānāmabhigamya akṛtārtha eva brahmāṇamabhigataḥ/",
    "S01divyav_u:223.021_0": "tena coktah--marṣaya vatsa,",
    "S01divyav_u:223.022_0": "śiṣyeṇa daśabalasya svayamṛddhyā kṛtāntamaryādā/",
    "S01divyav_u:223.023_0": "kastāṃ bhettuṃ śakto velāṃ varuṇālayasyeva//22//",
    "S01divyav_u:223.024_0": "api padmanālasūtraiebaddhvā himavantamuccharet kaścit/",
    "S01divyav_u:223.025_0": "na tu tava kaṇṭhāsaktaṃ śvakuṇapamidamuddhareyamaham//23//",
    "S01divyav_u:223.026_0": "kāmaṃ mamāpi mahadasti balaṃ tathāpi nāhaṃ tathāgatasutasya balena tulyaḥ/",
    "S01divyav_u:223.028_0": "tejasvināṃ na khalu na jvalane 'sti kiṃ tu nāsau dyutirhutavahe ravimaṇḍale yā//24//",
    "S01divyav_u:224.001_0": "[224]māro 'bravīt--kimidānīmājñāpayasi? kaṃ śaraṇaṃ vrajāmīti? brahmābravīt--",
    "S01divyav_u:224.002_0": "śaghrīṃ tameva śaraṇaṃ vraja yaṃ sametya bhraṣṭo hi yaḥ kṣititale bhavatīha janturuttiṣṭhati kṣitimasāvavalambya bhūyaḥ/",
    "S01divyav_u:224.006_0": "atha mārastathāgataśiṣyasāmarthyamupalabhya cintayāmāsa--",
    "S01divyav_u:224.007_0": "brahmaṇā pūjyate yasya śiṣyāṇāmapi śāsanam/",
    "S01divyav_u:224.008_0": "tasya buddhasya sāmarthya pramātuṃ ko nu śaknuyāt//26//",
    "S01divyav_u:224.009_0": "kartukāmo 'bhaviṣyatkāṃ śiṣṭiṃ sa mama suvrataḥ/",
    "S01divyav_u:224.010_0": "yāṃ nākariṣyatkṣāntyā tu tenāhamanurakṣitaḥ//27//",
    "S01divyav_u:224.011_0": "kiṃ bahunā?",
    "S01divyav_u:224.012_0": "adyāvaimi munermahākaruṇatāṃ tasyātimaitryātmanaḥ sarvopadravavipramuktamanasaścāmīkarādridyuteḥ/",
    "S01divyav_u:224.014_0": "mohāndhena hi tatra tatra sa mayā taistair nayaiḥ kheditastenāhaṃ ca tathāpi nāma balinā naivāpriyaṃ śrāvitaḥ/",
    "S01divyav_u:224.016_0": "atha kāmadhātvadhipatirmāro nāstyanyā gatiranyatropaguptakādeveti jñātvā sarvamutsṛjya sthaviropaguptasamīpamupetya pādayor nipatyovāca--bhadanta,",
    "S01divyav_u:224.016_1": "kimaviditametadbhadantasya yathā bodhimūlamupādāya mayā bhagavato vipriyaśatāni kṛtāni? kutah?",
    "S01divyav_u:224.019_0": "śālāyāṃ brāhmaṇagrāme māmāsādya sa gautamaḥ/",
    "S01divyav_u:224.020_0": "bhaktacchedamapi prāpya nākārṣānmama vipriyam//29//",
    "S01divyav_u:224.021_0": "gaurbhūtvā sarpavat sthitvā kṛtvā śākaṭikākṛtim/",
    "S01divyav_u:224.022_0": "sa mayāyāsito nātho na cāhaṃ tena hiṃsitaḥ//30//",
    "S01divyav_u:224.023_0": "tvayā punarahaṃ vīra tyaktvā (tu) sahajāṃ dāyām/",
    "S01divyav_u:224.024_0": "sadevāsuramadhyeṣu lokeṣvadya viḍambitaḥ//31//",
    "S01divyav_u:224.025_0": "sthaviro 'bravīt--pāpīyan, kathamaparīkṣyaiva tathāgatamāhātmyeṣyu śrāvakamupasaṃharasi--",
    "S01divyav_u:224.026_0": "kiṃ sarṣapeṇa samatāṃ nayasīha meruṃ khadyotakena raviṃ maṇḍalinā samudram/",
    "S01divyav_u:224.028_0": "anyā hi sā daśabalasya kṛpā prajāsu na śrāvakasya hi mahākaruṇāsti saumya//32//",
    "S01divyav_u:224.030_0": "rājā āha--kiṃ punaḥ sa śuddhasattva utpannaḥ,",
    "S01divyav_u:224.031_0": "yadarthena bhagavatā sāparodho 'pi marṣitaḥ/",
    "S01divyav_u:224.032_0": "idaṃ tat kāraṇaṃ sākṣādasmābhirupalakṣitam//33//",
    "S01divyav_u:225.001_0": "[225]māra uvāca--",
    "S01divyav_u:225.002_0": "brūhi brūhi śrīmatastasya bhāvaṃ saṅgaṃ chettuṃ kṣāntiguptavratasya/",
    "S01divyav_u:225.004_0": "yo 'sau mohānnityamāyāsito me tenāhaṃ ca prekṣito maitryeṇaiva//34//",
    "S01divyav_u:225.006_0": "sthavira uvāca--śṛṇu saumya, tvaṃ hi bhagavatyasakṛdasakṛdavaskhalitaḥ/",
    "S01divyav_u:225.006_1": "na ca buddhāvropitānāmakuśalānāṃ dharmāṇāmanyat prakṣālanamanyatra tathāgataprasādādeva/",
    "S01divyav_u:225.008_0": "tadetatkāraṇaṃ tena paśyatā dīrghadarśinā/",
    "S01divyav_u:225.009_0": "tvaṃ nāpriyamiha proktaḥ priyāṇyeva tu lambhitaḥ//35//",
    "S01divyav_u:225.010_0": "nyāyenānena bhaktistava hṛdi janitā tenāgramatinā svalpāpi hyatra bhaktirbhavati matimatāṃ nirvāṇaphaladā/",
    "S01divyav_u:225.012_0": "saṃkṣepādyatkṛtaṃ te vṛjinamiha mune mohāndhamanasā sarvaṃ prakṣālitaṃ tattava hṛdayagataiḥ śraddhāmbuvisaraiḥ/",
    "S01divyav_u:225.014_0": "atha māraḥ kadambapuṣpavadāhṛṣṭaromakūpaḥ sarvāṅgena praṇipatyovāca--",
    "S01divyav_u:225.015_0": "sthāne mayā bahuvidhaṃ parikhedito 'sau prāk siddhitaśca bhuvi siddhamanorathena/",
    "S01divyav_u:225.017_0": "sarvaṃ ca marṣitamṛṣipravareṇa tena putrāparādha iva sānunayena pitrā//37//",
    "S01divyav_u:225.019_0": "sa buddhaprasādāpyāyitamanāḥ suciraṃ buddhaguṇānanusmṛtya sthavirasya padayor nipatyovāca--",
    "S01divyav_u:225.020_0": "anugraho paraḥ kṛtastvayā niveśitam yanmayi buddhagauravam/",
    "S01divyav_u:225.022_0": "idaṃ tu kaṇṭhavyavalambi maitryā maharṣikopābharaṇaṃ visarjaya//38//",
    "S01divyav_u:225.024_0": "sthavira uvāca--samayato vimokṣyāmīti/",
    "S01divyav_u:225.024_1": "māra uvāca--kaḥ samaya iti? sthavira uvāca--adyaprabhṛti bhikṣavo na viheṭhayitavyā iti/",
    "S01divyav_u:225.025_0": "māro 'bravīt--na viheṭhayiṣye/",
    "S01divyav_u:225.025_1": "kamaparamājñāpayasīti? sthavira uvāca--evaṃ tāvacchāsanakāryaṃ prati mamājñā/",
    "S01divyav_u:225.026_0": "svakāryaṃ prati vijñāpayiṣyāmi bhavantam/",
    "S01divyav_u:225.027_0": "tato māraḥ sasambhrama uvāca--prasīda sthavira,",
    "S01divyav_u:225.027_1": "kimājñāpayasi? sthaviro 'bravīt--svayamavagacchasi--yadahaṃ varṣaśataparinirvṛte bhagavati pravrajitaḥ,",
    "S01divyav_u:225.027_2": "taddharmakāyo mayā tasya dṛṣṭaḥ/",
    "S01divyav_u:225.029_0": "trailokyanāthasya kāñcanādrinibhastasya na dṛṣṭo rūpakāyo me/",
    "S01divyav_u:226.001_0": "[226]tadanu tvamanugrahamapratimimiha vidarśaya buddhavigraham/",
    "S01divyav_u:226.001_1": "226.003, priyamadhikamato hi nāstiṃ me daśabalarūpakutūhalo hyāham//39//",
    "S01divyav_u:226.005_0": "māra uvāca--tena hi mamāpi samayaḥ śrūyatām/",
    "S01divyav_u:226.006_0": "sahasā tamihodvīkṣya buddhanepathyadhāriṇam/",
    "S01divyav_u:226.007_0": "na praṇāmastvayā kāryaḥ sarvajñaguṇagauravāt//40//",
    "S01divyav_u:226.008_0": "buddhānusmṛtipeśalena manasā pūjām yadi tvaṃ mayi svalpāmapyupadarśayiṣyasi vibho dagdho bhaviṣyāmyaham/",
    "S01divyav_u:226.010_0": "kā śaktirmama vītarāgavihitāṃ soḍhuṃ praṇāmakriyāṃ hastanyāsamivodvahanti na gajasyairaṇḍavṛkṣāṅkurāḥ/",
    "S01divyav_u:226.012_0": "sthaviro 'pyāha--evamastu/",
    "S01divyav_u:226.012_1": "na bhavantaṃ praṇamiṣyāmīti/",
    "S01divyav_u:226.012_2": "māro 'bravīt--tena hi muhūrtamāgamaya, yāvadahaṃ vanagahanamanupraviśya--",
    "S01divyav_u:226.014_0": "śūraṃ vañcayituṃ purā vyavasitenottaptahemaprabhaṃ bauddhaṃ rūpamacintyabuddhivibhavādāsīnmayā yatkṛtam/",
    "S01divyav_u:226.016_0": "kṛtvā rūpamahaṃ tadeva nayanaprahlādikaṃ dehināmeṣo 'pyarkamayūkhajālamamalaṃ bhāmaṇḍalenākṣipan/",
    "S01divyav_u:226.018_0": "atha sthavirah evamastu ityuktvā taṃ kuṇapamapanīya tathāgatarūpadarśanotsuko 'vasthitaḥ/",
    "S01divyav_u:226.019_0": "māraśca vanagahanamanupraviśya buddharūpaṃ kṛtvā naṭa iva suruciranepathyastasmādvanagahanādārabdho nikṣramitum/",
    "S01divyav_u:226.020_0": "vakṣyate hi--",
    "S01divyav_u:226.021_0": "tathāgataṃ vapurathottamalakṣaṇāḍhyamādarśayannayanaśāntikaraṃ narāṇām/",
    "S01divyav_u:226.023_0": "pratyagraraṅgamiva citrapaṭaṃ mahārhamuddhāṭayan vanamasau tadalaṃcakāra//43///",
    "S01divyav_u:226.025_0_0": "atha vyāmaprabhāmaṇḍalamaṇḍitamasecanakadarśanaṃ bhagavato rūpamabhinirmāya dakṣiṇe",
    "S01divyav_u:226.025_0_1": "pārśve sthaviraśāradvatīputraṃ vāmapārśve sthaviramahāmaudgalyāyanaṃ pṛṣṭhataścāyuṣmantamānandaṃ",
    "S01divyav_u:226.025_0_2": "buddhapātravyagrahastaṃ sthaviramahākaśyapāniruddhasubhūtipramṛtīnāṃ ca mahāśrāvakāṇāṃ",
    "S01divyav_u:226.025_0_3": "rūpāṇyabhinirmāya ardhatrayodaśabhirbhikṣuśatairardhacandreṇānuparivṛtaṃ buddhaveṣamādarśayitvā",
    "S01divyav_u:226.025_0_4": "māraḥ sthaviropaguptasyāntikamājagāma/",
    "S01divyav_u:226.029_0": "sthaviropaguptasya ca bhagavato rūpamidamīdṛśamiti prāmodyamutpannam/",
    "S01divyav_u:226.029_1": "sa pramuditamanāstvaritamāsanādutthāya nirīkṣamāṇa uvāca--",
    "S01divyav_u:227.001_0": "[227]dhigastu tāṃ niṣkaruṇāmanityatāṃ bhinatti rūpāṇi yadīdṛśānyapi/",
    "S01divyav_u:227.003_0": "śarīramīdṛkkila tanmahāmuneranityatāṃ prāpya vināśamāgatam//44//",
    "S01divyav_u:227.005_0": "sa buddhāvalambanayā smṛtyā tathāpyāsaktamanāḥ saṃvṛtto yathā buddhaṃ bhagavantamahaṃ paśyāmīti vyaktamupāgataḥ/",
    "S01divyav_u:227.006_0": "sa padmamukulapratimamañjaliṃ kṛtvovāca--aho rūpaśobhā bhagavataḥ/",
    "S01divyav_u:227.007_0": "kiṃ bahunā?",
    "S01divyav_u:227.008_0": "vaktreṇābhibhavatyayaṃ hi kamalaṃ nīlotpalaṃ cakṣuṣā kāntyā puṣpavanaṃ ghanaṃ priyatayā candraṃ samāptadyutim/",
    "S01divyav_u:227.010_0": "gāmbhīryeṇa mahodadhiṃ sthiratayā meruṃ raviṃ tejasā gatyā siṃhamavekṣitena vṛṣabhaṃ varṇena cāmīkaram/",
    "S01divyav_u:227.012_0": "sa bhūyasyā mātrayā harṣaṇāpūryamāṇahṛdayo vyāpinā svareṇovāca--",
    "S01divyav_u:227.013_0": "aho bhāvaviśuddhānāṃ karmaṇo madhuraṃ phalam/",
    "S01divyav_u:227.014_0": "karmaṇedaṃ kṛtaṃ rūpaṃ naiśvaryeṇa yadṛcchayā//46//",
    "S01divyav_u:227.015_0": "yattatkalpasahasrakoṭiniyutairvākkāyacittodbhavaṃ dānakṣāntisamādhibuddhiniyamaistenārhatā śodhitam/",
    "S01divyav_u:227.017_0": "tenedaṃ jananetrakāntamamalaṃ rūpaṃ samutthāpitam yaṃ dṛṣṭvā ripurapyabhipramuditaḥ syātkiṃ punarmadvidhaḥ/",
    "S01divyav_u:227.019_0": "saṃbuddhālambanaiḥ saṃjñāṃ vismṛtya buddhasaṃjñāmadhiṣṭhāya mūlanikṛtta iva drumaḥ sarvaśarīreṇa mārasya pādayor nipatitaḥ/",
    "S01divyav_u:227.020_0": "atha māraḥ sasambhramo 'bravīt--evaṃ taṃ bhadanta nārhasi samayaṃ vyatikramitum/",
    "S01divyav_u:227.021_0": "sthavira uvāca--kaḥ samaya iti? māra uvāca--nanu pratijñātaṃ bhadantena--nāhaṃ bhavantaṃ praṇamiṣyāmīti/",
    "S01divyav_u:227.022_0": "tataḥ sthaviropaguptaḥ pṛthivītalādutthāya sagadgadakaṇṭho 'bravīt--pāpīyan,",
    "S01divyav_u:227.024_0": "na khalu na viditaṃ me yasya vādipradhāno jalavihata ivāgnir nirvṛtiṃ saṃprayātaḥ/",
    "S01divyav_u:227.026_0": "api tu nayanakāntāmākṛtiṃ tasya dṛṣṭvā tamṛṣimabhinato 'haṃ tvāṃ tu nābhyarcayāmi//48//",
    "S01divyav_u:227.028_0": "māra uvāca--kathamihāhaṃ nārcito bhavāmi, yadevaṃ māṃ praṇamasīti/",
    "S01divyav_u:227.028_1": "sthaviro 'bravīt--śrūyatām, yathā tvaṃ naiva mayā abhyarcito bhavasi,",
    "S01divyav_u:227.028_2": "na ca mayā samayātikramaḥ kṛta iti/",
    "S01divyav_u:228.001_0": "[228]mṛṇmayeṣu pratikṛtiṣvamarāṇām yathā janaḥ/",
    "S01divyav_u:228.002_0": "mṛtasaṃjñāmanādṛtya namatyamarasaṃjñayā//49//",
    "S01divyav_u:228.003_0": "tathāhaṃ tvāmihodvīkṣya lokanāthavapurdharam/",
    "S01divyav_u:228.004_0": "mārasaṃjñāmanādṛtya nataḥ sugatasaṃjñayā//50//",
    "S01divyav_u:228.005_0": "atha māro buddhaveṣamantardhāpayitvā sthaviropaguptamabhyarcya prakrāntaḥ/",
    "S01divyav_u:228.005_1": "yāvaccaturthe divase māraḥ svayameva mathurāyāṃ ghaṇṭāvaghoṣitumārabdhah--yo yuṣmākaṃ svargāpavargasukhaṃ prārthayate,",
    "S01divyav_u:228.005_2": "sa sthaviroaguptasakāśāddharmaṃ śṛṇotu,",
    "S01divyav_u:228.005_3": "yaiśca yuṣmābhistathāgato na dṛṣṭaste sthaviropaguptaṃ paśyantu iti/",
    "S01divyav_u:228.008_0": "āha ca--",
    "S01divyav_u:228.009_0": "utsṛjya dāridryamanarthamūlam yaḥ sphītaśobhāṃ śriyamicchatīha/",
    "S01divyav_u:228.011_0": "svargāpavargāya ca yasya vāñchā sa śraddhayā dharmamataḥ śṛṇotu//51//",
    "S01divyav_u:228.013_0": "dṛṣṭo na yairvā dvipadapradhānaḥ śāstā mahākāruṇikaḥ svayambhūḥ/",
    "S01divyav_u:228.015_0": "te śāstṛkalpaṃ sthaviropaguptaṃ paśyantu bhāsvatribhavapradīpam//52//",
    "S01divyav_u:228.017_0": "yāvanmathurāyāṃ śabdo visṛtah--sthaviropaguptena māro vinīta iti/",
    "S01divyav_u:228.017_1": "śrutvā ca yadbhūyasā mathurāvāstavyo janakāyaḥ sthaviropaguptasakāśaṃ nirgataḥ/",
    "S01divyav_u:228.018_0": "tataḥ sthaviropagupto 'nekeṣu brāhamaṇaśatasahasreṣu saṃnipatiteṣu siṃha iva nirbhīḥ siṃhāsanamabhirūḍhaḥ/",
    "S01divyav_u:228.019_0": "vakṣyati ca--",
    "S01divyav_u:228.020_0": "māṃ prati na te śakyaṃ siṃhāsanamaviduṣā samabhiroḍhum/",
    "S01divyav_u:228.021_0": "yaḥ sa siṃhāsanastho mṛga iva sa hi yāti saṃkocam//53//",
    "S01divyav_u:228.022_0": "siṃha iva yastu nirbhīr ninadati pravarāridarpanāśārtham/",
    "S01divyav_u:228.023_0": "siṃhāsanamabhiroḍhuṃ sa kathikasiṃho bhavati yogyaḥ//54//",
    "S01divyav_u:228.024_0": "yāvat sthaviropaguptena pūrvakālakaraṇīyāṃ kathāṃ kṛtvā satyāni saṃprakāśitāni/",
    "S01divyav_u:228.025_0": "śrutvā cānekaiḥ prāṇiśatasahasrairmokṣabhāgīyāni kuśalamūlānyākṣiptāni/",
    "S01divyav_u:228.025_1": "kaiścidanāgāmiphalaṃ prāptam, kaiścit sakṛdāgāmiphalam, kaiścit srotāapattiphalam, yāvadaṣṭādaśasahasrāṇi pravrajitāni/",
    "S01divyav_u:228.027_0": "sarvaiśca yujyamānairyāvadarhattvaṃ prāpram//",
    "S01divyav_u:228.028_0": "tatra corumuṇḍaparvate guhā aṣṭadaśahastā dairdhyeṇa dvādaśahastā vistāreṇa/",
    "S01divyav_u:228.028_1": "yadā te kṛtakaraṇīyāḥ saṃvṛttāstadā sthaviropaguptenābhihitam--yo madīyenāvavādena sarvakleśaprahāṇādarhattvaṃ sākṣātkariṣyati,",
    "S01divyav_u:228.028_2": "tena caturaṅgulamātrā śalākā guhāyāṃ prakṣeptavyā/",
    "S01divyav_u:228.030_0": "yāvadekasmin divase daśabhirarhatsahasraiḥ śalākāḥ prakṣiptāḥ/",
    "S01divyav_u:228.031_0": "tasya yāvadāsamudrāyām {pṛthivyām} śabdo visṛtah--mathurāyāmupaguptanāmā[229] avavādakānāmagro nirdiṣṭo bhagavatā/",
    "S01divyav_u:229.001_0_0": "tadyathā hi vinītakāmadhātvīśvare dvitīyaśāstṛkalpe mahātmani sthaviropagupte suramanujamahoragāsuragaruḍayakṣagandharvavidyādharārcitapādayugme",
    "S01divyav_u:229.001_0_1": "pūrvabuddhakṣotrāvaropitakuśalabījasaṃtatīnāmanekeṣāṃ sattvaśatasahasrāṇāṃ saddharmasalilavarṣadhārānipātena",
    "S01divyav_u:229.001_0_2": "mokṣāṅkurānabhivardhayannurumuṇḍe śaile/",
    "S01divyav_u:229.005_0": "kāryānurodhāt praṇatasakalasāmantacūḍāmaṇimayūkhodbhāsitapādapīṭhasyāśokasya rājñaḥ pūrvaṃ pāṃśupradānaṃ samanusmariṣyāmaḥ/",
    "S01divyav_u:229.006_0": "ityevamanuśrūyate--",
    "S01divyav_u:229.007_0": "bhagavān rājagṛhe viharati veṇuvane kalindakanivāpe/",
    "S01divyav_u:229.007_1": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto rājagṛhaṃ piṇḍāya prāvikṣat/",
    "S01divyav_u:229.009_0": "vakṣyati ca--",
    "S01divyav_u:229.010_0": "kanakācalasaṃnibhāgradeho dviradendrapratimaḥ salīlagāmī/",
    "S01divyav_u:229.012_0": "pāripūrṇaśaśāṅkasaumyavaktro bhagavān bhikṣugaṇairvṛto jagāma//55//",
    "S01divyav_u:229.014_0": "yāvadbhagavatā sābhisaṃskāraṃ nagaradvāre pādaṃ pratiṣṭhāpitam/",
    "S01divyav_u:229.014_1": "dharmatā khalu yasmin samaye buddhā bhagavantaḥ sābhisaṃskāraṃ nagaradvāramindrakīle pādau vyavasthāpayanti,",
    "S01divyav_u:229.014_2": "tadā citrāṇyadbhutāni prādurbhavanti/",
    "S01divyav_u:229.016_0": "haḍinigaḍacārakāvabaddhānāṃ sattvānāṃ bandhanāni śithilībhavanti/",
    "S01divyav_u:229.016_1": "badhirāḥ śrotragrahaṇasamarthā bhavanti/",
    "S01divyav_u:229.017_0": "paṅgavo gamanasamarthā bhavanti/",
    "S01divyav_u:229.018_0": "janmajanmavairānubaddhāḥ sattvāstadanantaraṃ maitracitratāṃ labhante/",
    "S01divyav_u:229.018_1": "vatsā dāmāni cchittvā mātṛbhiḥ sārdhaṃ samāgacchanti/",
    "S01divyav_u:229.019_0": "hastinas trośanti, aśvā heṣante, ṛṣabhā garjanti, śukaśārikakokilajīvaṃjīvakabarhiṇo madhurān {śabdān} nikūjanti/",
    "S01divyav_u:229.020_0": "peḍāgatā alaṃkārā madhuraśabdaṃ niścārayanti/",
    "S01divyav_u:229.021_0": "aparāhatāni ca vāditrabhāṇḍāni madhuraṃ śabdaṃ niścārayanti/",
    "S01divyav_u:229.021_1": "unnatonnatāḥ pṛthivīpradeśā avanamanti/",
    "S01divyav_u:229.022_0": "avanatāśconnamanti, apagatapāṣāṇaśarkarakapālāścāvatiṣṭhante/",
    "S01divyav_u:229.022_1": "iyaṃ ca tasmin samaye pṛthivī ṣaḍanikāraṃ prakampate/",
    "S01divyav_u:229.023_0": "tadyathā--pūrvo digbhāga unnamati paścimo 'vanamati,",
    "S01divyav_u:229.023_1": "anto 'vanamati madhya unnamati,",
    "S01divyav_u:229.023_2": "calitaḥ pracalito vedhitaḥ pravedhitaḥ/",
    "S01divyav_u:229.024_0": "itīme cānye cādbhutadharmāḥ prādurbhavanti bhagavato nagarapraveśe/",
    "S01divyav_u:229.025_0": "vakṣyati ca--",
    "S01divyav_u:229.026_0": "lavaṇajalanivāsinī tato vā nagaranigamamaṇḍitā saśailā/",
    "S01divyav_u:229.028_0": "municaraṇanipīḍitā ca bhūmī pavanabalābhihateva yāvapātram//56//",
    "S01divyav_u:229.030_0": "atha buddhapraveśakālaniyataiḥ prātihāryairāvarhjitāḥ strīmanuṣyāstannagaramanilabalacalitabhinnavīcītaraṅgakṣubhitamiva mahāsamudraṃ vimuktoccanādaṃ babhūva/",
    "S01divyav_u:229.031_0": "na hi buddhapraveśatulyaṃ nāma jagatyadbhutamupalabhyate/",
    "S01divyav_u:229.032_0": "purapraveśasamaye hi bhagavataścitrāṇyadbhutāni dṛśyante/",
    "S01divyav_u:229.032_1": "vakṣyati ca--",
    "S01divyav_u:230.001_0": "[230]niṃnā connamate natāvanamate buddhānubhāvānmahī sthāṇuḥ śarkarakaṇḍakavyapagato nirdoṣatām yāti ca/",
    "S01divyav_u:230.002_0": "andhā mūkajaḍendriyāśca puruṣā vyaktendriyāstatkṣaṇaṃ saṃvādyantyanighaṭṭitāśca nagare nandanti tūryakhanāḥ/",
    "S01divyav_u:230.005_0": "sarvaṃ ca tannagaraṃ sūryasahasrātirekayā kanakamarīcivarṇayā buddhaprabhayā sphuṭaṃ babhūva/",
    "S01divyav_u:230.006_0": "āha ca--",
    "S01divyav_u:230.007_0": "sūryaprabhāmavabhartsya hi tasya bhābhirvyāptaṃ jagatsakalameva sakānanastham/",
    "S01divyav_u:230.009_0": "saṃprāpya ca pravaradharmakathābhirāmo lokaṃ surāsuranaraṃ hi samuktabhāvam//58//",
    "S01divyav_u:230.011_0": "yāvadbhagavān rājamārgaṃ pratipannaḥ/",
    "S01divyav_u:230.011_1": "tatra dvau bāladārakau/",
    "S01divyav_u:230.011_2": "eko 'grakulikaputro dvitīyaḥ kulikaputraśca pāṃśvāgārais trīḍataḥ/",
    "S01divyav_u:230.012_0": "ekasya jayo nāma, dvitīyasya vijayaḥ/",
    "S01divyav_u:230.012_1": "tābhyāṃ bhagavān dṛṣṭo dvātriṃśanmahāpuruṣalakṣaṇālaṃkṛtaśarīrah asecanakadarśanaśca/",
    "S01divyav_u:230.013_0": "yāvajjayena dārakena saktuṃ dāsyāmīti pāṃśvañjalirbhagavataḥ pātre prakṣiptaḥ,",
    "S01divyav_u:230.013_1": "vijayena ca kṛtāñjalinābhyanumoditam/",
    "S01divyav_u:230.015_0": "vakṣyati ca--",
    "S01divyav_u:230.016_0": "dṛṣṭvā mahākāruṇikaṃ svayambhavaṃ vyāmaprabhoddyotitasarvagātram/",
    "S01divyav_u:230.018_0": "dhīreṇa vaktreṇa kṛtaprasādaḥ pāṃśuṃ dadau jātijarāntakāya//59//",
    "S01divyav_u:230.020_0": "sa bhagavate pratipādayitvā praṇidhānaṃ kartumārabdhah--anenāhaṃ kuśalamūlena ekacchatrāyāṃ pṛthivyāṃ rājā syām,",
    "S01divyav_u:230.020_1": "atraiva ca buddhe kārāṃ kuryāmiti/",
    "S01divyav_u:230.022_0": "tato munistasya niśābhya bhāvaṃ bālasya samyakpraṇidhiṃ ca buddhvā/",
    "S01divyav_u:230.024_0": "iṣṭaṃ phalaṃ kṣṛtravaśena dṛṣṭvā jagrāha pāṃśuṃ karuṇāyamānaḥ//60//",
    "S01divyav_u:230.026_0": "tena yāvadrājyavipākyaṃ kuśalamākṣiptam/",
    "S01divyav_u:230.026_1": "tato bhavatā smitaṃ vidarśitam/",
    "S01divyav_u:230.026_2": "dharmatā khalu yasmin samaye buddhā bhagavantaḥ smitaṃ vidarśayanti,",
    "S01divyav_u:230.026_3": "tasmin samaye nīlapītalohitāvadātamañjiṣṭhasphaṭikarajatavarṇā arciṣo mukhānniścaranti/",
    "S01divyav_u:230.028_0": "kecidūrdhvato gacchanti, kecidadhastādgacchanti/",
    "S01divyav_u:230.029_0": "ye 'dho gacchanti, te saṃjīvaṃ kālasūtraṃ saṃghātaṃ rauravaṃ mahārauravaṃ tapanaṃ pratāpanamavīciparyanteṣu gatvā ye śītanarakāsteṣūṣṇībhūtvā nipatanti,",
    "S01divyav_u:230.029_1": "ye uṣṇanarakāsteṣu śītībhūtvā nipatanti/",
    "S01divyav_u:230.031_0": "tena teṣāṃ sattvānāṃ kāraṇāviśeṣāḥ pratiprasrabhyante/",
    "S01divyav_u:230.031_1": "teṣāmevaṃ bhavati--kiṃ nu [231]bhavanto vayamitaścyutāḥ,",
    "S01divyav_u:230.031_2": "āhosvidanyatropapannā iti, yenāsmākaṃ kāraṇāviśeṣāḥ pratiprasrabdhāḥ/",
    "S01divyav_u:231.002_0": "teṣāṃ bhagavān prasādasaṃjananārthaṃ nirmitaṃ visarjayati/",
    "S01divyav_u:231.002_1": "teṣāmevaṃ bhavati--na vayamitaścyutāḥ, nāpyanyatropapannāḥ/",
    "S01divyav_u:231.003_0": "api tvayamapūrvadarśanah {sattvah}/",
    "S01divyav_u:231.003_1": "asyānubhāvenāsmākaṃ kāraṇāviśeṣāḥ pratiprasrabdhā iti/",
    "S01divyav_u:231.004_0": "te nirmite cittāni prasādayitvā narakavedanīyāni karmāṇi kṣapayitvā devamanuṣyeṣu pratisaṃdhiṃ gṛhṇanti yatra satyānāṃ bhājanabhūtā bhavanti/",
    "S01divyav_u:231.005_0_0": "ye ūrddhvato gacchanti, te cāturmahārājikān devāṃstrāyastriṃśān yāmāṃstuṣitānnirmāṇaratīn",
    "S01divyav_u:231.005_0_1": "paranirmitavaśavartino brahmakāyikān brahmapurohitān mahābrahmān parīttābhānapramāṇābhānābhāsvarān",
    "S01divyav_u:231.005_0_2": "parīttaśubhānapramāṇaśubhāñ śubhakṛtsnānanabhrakān puṇyaprasavān bṛhatphalānabṛhānatapān",
    "S01divyav_u:231.005_0_3": "sudṛśān sudarśanānakaniṣṭhaparyanteṣu deveṣu gatvā anityaṃ duḥkhaṃ śūnyamanātmetyuddhoṣayanti/",
    "S01divyav_u:231.009_0": "gāthādvayaṃ ca bhāṣante--",
    "S01divyav_u:231.010_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:231.011_0": "dhunīta mṛtyunaḥ sainyaṃ naḍāgāramiva kuñjaraḥ//61//",
    "S01divyav_u:231.012_0": "yo hyasmin dharmavinaye apramattaścariṣyati/",
    "S01divyav_u:231.013_0": "prahāya jātisaṃsāraṃ duḥkhasyāntaṃ kariṣyati//62//",
    "S01divyav_u:231.014_0": "atha tā arciṣastrisāhasramahāsāhasraṃ lokadhātumanvāhiṇḍya bhagavantamevānugacchanti/",
    "S01divyav_u:231.015_0": "yadi bhagavānatītaṃ karma vyākartukāmo bhavati, pṛṣṭhato 'ntardhīyante/",
    "S01divyav_u:231.015_1": "anāgataṃ vyākartukāmo bhavati, purato 'ntardhīyante/",
    "S01divyav_u:231.016_0": "narakopapattiṃ vyākartukāmo bhavati, pādatale 'ntardhīyante/",
    "S01divyav_u:231.016_1": "tiryagupapattiṃ vyākartukāmo bhavati, pārṣṇyāmantardhīyante/",
    "S01divyav_u:231.017_0": "pretopapattiṃ vyākartukāmo bhavati, pādāṅguṣṭhe 'ntardhīyante/",
    "S01divyav_u:231.018_0": "manuṣyopapattiṃ vyākartukāmo bhavati, jānuno 'ntardhīyante/",
    "S01divyav_u:231.018_1": "balacakravartirājyaṃ vyākartukāmo bhavati, vāme karatale 'ntardhīyante/",
    "S01divyav_u:231.019_0": "cakravartirājyaṃ vyākartukāmo bhavati, dakṣiṇe karatale 'ntardhīyante/",
    "S01divyav_u:231.020_0": "devopapattiṃ vyākartukāmo bhavati, nābhyāmantardhīyante/",
    "S01divyav_u:231.020_1": "śrāvakabodhiṃ vyākartukāmo bhavati, āsye 'ntardhīyante/",
    "S01divyav_u:231.021_0": "pratyekāṃ bodhiṃ vyākartukāmo bhavati, ūrṇāyāmantardhīyante/",
    "S01divyav_u:231.022_0": "anuttarāṃ samyaksambodhiṃ vyākartukāmo bhavati, uṣṇīṣe 'ntardhīyante/",
    "S01divyav_u:231.022_1": "atha tā arciṣo bhagavantaṃ triḥ pradakṣiṇīkṛtya bhagavato vāme karatale 'ntarhitāḥ/",
    "S01divyav_u:231.023_0": "athāyuṣmānānandaḥ kṛtāñjalipuṭo gāthāṃ bhāsate--",
    "S01divyav_u:231.025_0": "vigatodbhavā dainyamadaprahīṇā buddhā jagatyuttamahetubhūtāḥ/",
    "S01divyav_u:231.027_0": "nākāraṇaṃ śaṅkhamṛṇālagauraṃ smitaṃ vidarśayanti jinā jitārayaḥ//36//",
    "S01divyav_u:231.029_0": "tatkālaṃ svayamadhigamya vīra buddhyā śrotṛrṇāṃ śramaṇa jinendra kāṅkṣitānām/",
    "S01divyav_u:231.031_0": "dhīrābhirmunivṛṣa vāgbhiruttamābhirutpannaṃ vyapanaya saṃśayaṃ śubhābhiḥ//64//",
    "S01divyav_u:232.001_0": "meghastanitanirghoṣa govṛṣendranibhekṣaṇa/",
    "S01divyav_u:232.002_0": "phalaṃ pāṃśupradānasya vyākuruṣva narottam//65//",
    "S01divyav_u:232.003_0": "bhagavānāha--evametadānanda evametadānanda/",
    "S01divyav_u:232.003_1": "nāhetvapratyayaṃ tathāgatā arhantaḥ samyaksambuddhāḥ smitamupadarśayanti/",
    "S01divyav_u:232.004_0": "api tu sahetu sapratyayaṃ tathāgatā arhantaḥ samyaksambuddhāḥ smitamupadarśayanti/",
    "S01divyav_u:232.005_0": "paśyasi tvamānanda dārakam yena tathāgatasya pātre pāṃśvañjaliḥ prakṣiptah? evaṃ bhadanta/",
    "S01divyav_u:232.006_0": "ayamānanda dārako 'nena kuśalamūlena varṣaśataparinirvṛtasya tathāgatasya pāṭaliputre nagare aśoko nāṃnā rājā bhaviṣyati caturbhāgacakravartī dhārmiko dharmarājā,",
    "S01divyav_u:232.006_1": "yo me śarīradhātūn vaistārikān kariṣyati/",
    "S01divyav_u:232.008_0": "caturaśītiṃ dharmarājikāsahasraṃ pratiṣṭhāpayiṣyati/",
    "S01divyav_u:232.009_0": "bahujanahitāya pratipatsyata iti/",
    "S01divyav_u:232.009_1": "āha ca--",
    "S01divyav_u:232.010_0": "astaṃgate mayi bhaviṣyati ekarājā yo 'sau hyaśoka iti nāma viśālakīrtiḥ/",
    "S01divyav_u:232.012_0": "maddhātugarbhaparimaṇḍitajambukhaṇḍametatkariṣyati narāmarapūjitānām//66//",
    "S01divyav_u:232.014_0": "ayamasya deyadharmo yattathāgatasya pāṃśvañjaliḥ pātre pakṣiptaḥ/",
    "S01divyav_u:232.014_1": "yāvadbhagavatā teṣāṃ sarva āyuṣmate ānandāya dattāḥ/",
    "S01divyav_u:232.015_0": "gomayena miśrayitvā yatra caṃkrame tathāgataścaṃkramyate, tatra gomayakārṣīṃ prayacchati/",
    "S01divyav_u:232.016_0": "yāvadāyuṣmatā ānandena teṣāṃ sagomayena miśrayitvā yatra caṃkramati bhagavān,",
    "S01divyav_u:232.018_0": "tena khalu punaḥ samayena rājagṛhe bimbisāro rājā rājyaṃ kārayati/",
    "S01divyav_u:232.018_1": "rājño bimbisārasya ajātaśatruḥ putraḥ/",
    "S01divyav_u:232.019_0": "ajātaśatrorudāyī/",
    "S01divyav_u:232.019_1": "udāyibhadrasya muṇḍaḥ/",
    "S01divyav_u:232.019_2": "muṇḍasya kākavarṇī/",
    "S01divyav_u:232.020_0": "kākavarṇinaḥ sahalī/",
    "S01divyav_u:232.020_1": "sahalinastulakucī/",
    "S01divyav_u:232.020_2": "tulakucermahāmaṇḍalaḥ/",
    "S01divyav_u:232.020_3": "mahāmaṇḍalasya prasenajit/",
    "S01divyav_u:232.021_0": "prasenajito nandaḥ/",
    "S01divyav_u:232.021_1": "nandasya bindusāraḥ/",
    "S01divyav_u:232.021_2": "pāṭaliputre nagare biṃdusāro nāma rājā rājyaṃ kārayati/",
    "S01divyav_u:232.022_0": "bindusārasya rājñaḥ putro jātaḥ/",
    "S01divyav_u:232.022_1": "tasya susīma iti nāmadheyaṃ kṛtam/",
    "S01divyav_u:232.023_0": "tena ca samayena campāyāṃ nagaryāmanyatamo brāhmaṇaḥ/",
    "S01divyav_u:232.023_1": "tasya duhitā jātā abhirūpā darśanīyā prāsādikā janapadakalyāṇī/",
    "S01divyav_u:232.024_0": "sā naimittikairvyākṛtā--āsyā dārikāyā rājā bhartā bhaviṣyati/",
    "S01divyav_u:232.025_0": "dve putraratne janayiṣyati, ekaścaturbhāgacakravartī bhaviṣyati/",
    "S01divyav_u:232.025_1": "dvitīyaḥ pravrajitvā siddhavrato bhaviṣyati/",
    "S01divyav_u:232.026_0": "śrutvā ca brāhamaṇasya romaharṣo jātaḥ/",
    "S01divyav_u:232.026_1": "saṃpattikāmo lokaḥ/",
    "S01divyav_u:232.026_2": "sa tāṃ duhitaraṃ grahāya pāṭaliputraṃ gataḥ/",
    "S01divyav_u:232.027_0": "tena sā sarvālaṃkārairvibhūṣayitvā rājño bindusārasya bhāryārthamanupradattā--iyaṃ hi devakanyā dhanyā praśastā ceti/",
    "S01divyav_u:232.028_0": "yāvad rājñā bindusāreṇāntaḥpuraṃ praveśitā/",
    "S01divyav_u:232.029_0": "antaḥpurikāṇāṃ buddhirutpannā--iyamabhirūpā prāsādikā janapadakalyāṇī/",
    "S01divyav_u:232.029_1": "yadi rājā anayā sārdhaṃ paricārayiṣyati, asmākaṃ bhūyaścakṣuḥsampreṣaṇamapi na kariṣyati/",
    "S01divyav_u:232.030_0": "tābhiḥ sā nāpitākarma śikṣāpitā/",
    "S01divyav_u:232.031_0": "sā rājñaḥ kṛśaśmaśruṃ prasādhayati yāvat suśikṣitā saṃvṛttā/",
    "S01divyav_u:232.031_1": "yadā [233]ārabhate rājñaḥ keśaśmaśrum, tadā rājā śete/",
    "S01divyav_u:233.001_0": "yāvat rājñā prītena vareṇa pravāritā--kiṃ tvaṃ varamicchasīti? tayā abhihitam--devena me saha samāgamaḥ syāt/",
    "S01divyav_u:233.002_0": "rājā āha--tvaṃ nāpinī, ahaṃ rājā kṣatriyo mūrdhābhiṣiktaḥ/",
    "S01divyav_u:233.003_0": "kathaṃ mayā sārdhaṃ samāgamo bhaviṣyati? sā kathayati--deva nāhaṃ nāpinī,",
    "S01divyav_u:233.003_1": "api tu brāhmaṇasyāhaṃ duhitā/",
    "S01divyav_u:233.004_0": "tena devasya patnyarthaṃ dattā/",
    "S01divyav_u:233.005_0": "rājā kathayati--kena tvaṃ nāpitakarma śikṣāpitā? sā kathayati--antaḥpurikābhiḥ/",
    "S01divyav_u:233.005_1": "rājā āha--na bhūyastvayā nāpitakarma kartavyam/",
    "S01divyav_u:233.006_0": "yāvadrājñā agramahiṣī sthāpitā/",
    "S01divyav_u:233.006_1": "tayā sārdhaṃ trīḍati ramate paricārayati/",
    "S01divyav_u:233.007_0": "sā āpannasattvā saṃvṛttā/",
    "S01divyav_u:233.007_1": "yāvadaṣṭānāṃ navānāṃ vā māsānāmatyayāt prasūtā/",
    "S01divyav_u:233.008_0": "tasyāḥ putro jātaḥ/",
    "S01divyav_u:233.008_1": "tasya vistareṇa jātimahaṃ kṛtvā kiṃ kumārasya bhavatu nāma? sā kathayati--asya dārakasya aśokāsmi saṃvṛttā/",
    "S01divyav_u:233.009_0": "tasya aśoka iti nāma kṛtam/",
    "S01divyav_u:233.010_0": "yāvaddvitīyaḥ putro jātaḥ/",
    "S01divyav_u:233.010_1": "tasya vigataśoka iti nāma kṛtam/",
    "S01divyav_u:233.011_0": "aśoko duḥsparśagātraḥ/",
    "S01divyav_u:233.011_1": "rājño bindusārasyānabhipretaḥ/",
    "S01divyav_u:233.011_2": "atha rājā bindusāraha kumāraṃ parīkṣitukāmaḥ piṅgalavatsājīvaṃ parivrājakamāmantrayate--upādhyāya,",
    "S01divyav_u:233.011_3": "kumārāṃstāvatparīkṣāmah--kaḥ śakyate śakyate mamātyayādrājyaṃ kārayitum? piṅgalavatsājīvaḥ parivrājakaḥ kathayati--tena hi deva kumārānādāya suvarṇamaṇḍapamudyānaṃ nirgaccha,",
    "S01divyav_u:233.014_0": "yāvadrājā kumārānādāya suvarṇamaṇḍapamudyānaṃ nirgataḥ/",
    "S01divyav_u:233.015_0": "yāvadaśokaḥ kumāro mātrā cocyate--vatsa,",
    "S01divyav_u:233.015_1": "rājā kumārān parīkṣitukāmaḥ suvarṇamaṇḍapamudyānaṃ gataḥ,",
    "S01divyav_u:233.016_0": "aśokaḥ kathayati--rājño 'hamanabhipreto darśanenāpi,",
    "S01divyav_u:233.016_1": "kimahaṃ tatra gāmiṣyāmi? sā kathayati--tathāpi gaccheti/",
    "S01divyav_u:233.018_0": "aśoka uvāca--āhāraṃ preṣaya/",
    "S01divyav_u:233.018_1": "yāvadaśokaḥ pāṭaliputrānnirgacchati,",
    "S01divyav_u:233.018_2": "rādhaguptena cāgrāmātyaputreṇoktah--aśoka,",
    "S01divyav_u:233.018_3": "kva gamiṣyasīti? aśokaḥ kathayati--rājā adya suvarṇamaṇḍape udyāne kumārān parīkṣayati/",
    "S01divyav_u:233.020_0": "tatra rājño mahallako hastināgastiṣṭhati/",
    "S01divyav_u:233.020_1": "yāvadaśokastasmin mahallake 'bhiruhya suvarṇamaṇḍapamudyānaṃ gatvā kumārāṇāṃ madhye 'tra pṛthivyāṃ prastīrya niṣasāda/",
    "S01divyav_u:233.022_0": "yāvat kumārāṇāmāhāra upanāmitaḥ/",
    "S01divyav_u:233.022_1": "aśokasyāpi śālyodanaṃ dadhisamiśraṃ mṛdbhājane preṣitam/",
    "S01divyav_u:233.023_0": "tato rājñā bindusāreṇa piṅgalavatsājīvaḥ parivrājako 'bhihitah--upādhyāya,",
    "S01divyav_u:233.023_1": "parīkṣa kumārān--kaḥ śakyate mamātyayādrājyaṃ kartumiti? paśyati piṅgalavatsājīvaḥ parivrājakaḥ,",
    "S01divyav_u:233.023_2": "cintayati ca--aśoko rājā bhaviṣyati/",
    "S01divyav_u:233.025_0": "ayaṃ ca rājño nābhipretaḥ/",
    "S01divyav_u:233.025_1": "yadi kathayiṣyāmi aśoko rājā bhaviṣyatīti, nāsti me jīvitam/",
    "S01divyav_u:233.026_0": "sa kathayati--deva abhedena vyākariṣyāmi/",
    "S01divyav_u:233.027_0": "rājā āha--abhedena vyākuruṣva/",
    "S01divyav_u:233.027_1": "āha--yasya yānaṃ śobhanaṃ sa rājā bhaviṣyati/",
    "S01divyav_u:233.027_2": "teṣāmekaikasya buddhirutpannā--mama yānaṃ śobhanam/",
    "S01divyav_u:233.028_0": "āha rājā bhaviṣyāmi/",
    "S01divyav_u:233.028_1": "aśokaścintayati--ahaṃ hastiskandhenāgataḥ/",
    "S01divyav_u:233.029_0": "mama yānaṃ śobhanam, ahaṃ rājā bhaviṣyāmīti/",
    "S01divyav_u:233.029_1": "rājā āha--bhūyastāvadupādhyāya parīkṣasva/",
    "S01divyav_u:233.030_0": "piṅgalavatsājīvaḥ parivrājakaḥ kathayati--deva, yasyāsanamagram, sa rājā bhaviṣyati/",
    "S01divyav_u:233.031_0": "teṣāmekaikasya buddhirutpannā--mamāsanamagram/",
    "S01divyav_u:233.031_1": "aśokaścintayati--mama pṛthivyāsanam, ahaṃ rājā bhaviṣyāmi/",
    "S01divyav_u:233.032_0": "evaṃ bhājanaṃ bhojanaṃ pānam/",
    "S01divyav_u:233.032_1": "vistareṇa kumārān parīkṣya praviṣṭaḥ/",
    "S01divyav_u:234.001_0": "[234]yāvadaśoko mātrocyate--ko vyākṛto rājā bhaviṣyatīti? aśokaḥ kathayati--abhedena vyākṛtam--yasya yānamagramāsanaṃ pānaṃ bhājanaṃ ceti,",
    "S01divyav_u:234.002_0": "yathā paśyami--ahaṃ rājā bhaviṣyāmi/",
    "S01divyav_u:234.003_0": "mama hastiskandham yānaṃ pṛthivī āsanaṃ mṛṇmayaṃ bhājanaṃ śālyodanaṃ dadhivyañjanaṃ pānīyaṃ pānamiti/",
    "S01divyav_u:234.005_0": "tataḥ piṅgalavatsājīvaḥ parivrājakah aśoko rājā bhaviṣyatīti tasya mātaramārabdhaḥ sevitum/",
    "S01divyav_u:234.006_0": "yāvat tayocyate--upādhyāya, kataraḥ kumāro rājño bindusārasyātyayādrājā bhaviṣyatīti? āha--aśokaḥ/",
    "S01divyav_u:234.007_0": "tayocyate--kadācit tvāṃ rājā nirbandhena pṛcchet/",
    "S01divyav_u:234.007_1": "gaccha tvam/",
    "S01divyav_u:234.008_0": "pratyantaṃ samāśraya/",
    "S01divyav_u:234.008_1": "yadā śṛṇoṣi aśoko rājā saṃvṛttāḥ, tadā āgantavyam/",
    "S01divyav_u:234.008_2": "yāvat sa pratyanteṣu janapadeṣu saṃśritaḥ//",
    "S01divyav_u:234.010_0": "atha rājño bindusārasya takṣaśilā nāma nagaraṃ viruddham/",
    "S01divyav_u:234.010_1": "tatra rājñā bindusāreṇa aśoko visarjitah--gaccha kumāra, takṣaśilānagaraṃ saṃnāhaya/",
    "S01divyav_u:234.011_0": "caturaṅgaṃ balakāyaṃ dattam, yānaṃ praharaṇaṃ ca pratiṣiddham/",
    "S01divyav_u:234.012_0": "yāvadaśokaḥ kumāraḥ pāṭaliputrānnirgacchan bhṛtyairvijñaptah--kumāra,",
    "S01divyav_u:234.012_1": "naivāsmākaṃ sainyapraharaṇam--kena vayaṃ kam yudhyāmah? tatah aśokenābhihitam--yadi nāma rājyavipākyaṃ kuśalamasti,",
    "S01divyav_u:234.012_2": "sainyaṃ praharaṇaṃ ca prādurbhavatu/",
    "S01divyav_u:234.014_0": "evamukte kumāreṇa pṛthivyāmavakāśo dattaḥ/",
    "S01divyav_u:234.015_0": "devatābhiḥ sainyapraharaṇāni copanītāni/",
    "S01divyav_u:234.015_1": "yāvat kumāraścaturaṅgena balakāyena takṣaśilāṃ gataḥ/",
    "S01divyav_u:234.016_0": "śrutvā takṣaśilānivāsinaḥ paurā ardhatṛtīyāni yojanāni mārge śobhāṃ kṛtvā pūrṇaghaṭamādāya pratyudgatāḥ/",
    "S01divyav_u:234.017_0": "pratyudgamya ca kathayanti--na vayaṃ kumārasya viruddhāḥ,",
    "S01divyav_u:234.017_1": "nāpi rājño bindusārasya, api tu duṣṭāmātyā asmākaṃ paribhavaṃ kurvanti/",
    "S01divyav_u:234.018_0": "mahatā ca satkāreṇa takṣaśilāṃ praveśitaḥ/",
    "S01divyav_u:234.019_0": "evaṃ vistareṇāśokaḥ khaśarājyaṃ praveśitaḥ/",
    "S01divyav_u:234.019_1": "tasya dvau mahānagnau saṃśritau/",
    "S01divyav_u:234.019_2": "tena tau vṛttyā saṃvibhaktau tasyāgrataḥ parvatān saṃchindantau saṃprasthitau/",
    "S01divyav_u:234.020_0": "devatābhiścoktam--aśokaścaturbhāgacakravartī bhaviṣyati, na kenacidvirodhitavyamiti/",
    "S01divyav_u:234.021_0": "vistareṇa yāvadāsamudrā pṛthivī ājñāpitā//",
    "S01divyav_u:234.023_0": "yāvat susīmaḥ kumāra udyānāt pāṭaliputraṃ praviśati/",
    "S01divyav_u:234.023_1": "rājño bindusārasyāgrāmātyaḥ khallāṭakaḥ pāṭaliputrānnirgacchati/",
    "S01divyav_u:234.024_0": "tasya susīmena kumāreṇa trīḍābhiprāyatayā khaṭakā pātitā/",
    "S01divyav_u:234.025_0": "yāvadamātyaścintayati--idānīṃ khaṭakāṃ nipātayati/",
    "S01divyav_u:234.025_1": "yadā rājā bhaviṣyati, tadā śastraṃ pātayiṣyati/",
    "S01divyav_u:234.026_0": "tathā kariṣyāmi yathā rājaiva na bhaviṣyati/",
    "S01divyav_u:234.026_1": "tena pañcāmātyaśatāni bhinnāni/",
    "S01divyav_u:234.027_0": "aśokaścaturbhāgacakravartī nirdiṣṭa eva, rājye pratiṣṭhāpayiṣyāmaḥ/",
    "S01divyav_u:234.027_1": "takṣśilāśca virodhitāḥ/",
    "S01divyav_u:234.028_0": "yāvadrājñā susīmaḥ kumārastakṣaśilāmanupreṣitaḥ/",
    "S01divyav_u:234.028_1": "na ca śakyate saṃnāmayitum/",
    "S01divyav_u:234.028_2": "bindusāraśca rājā glānībhūtaḥ/",
    "S01divyav_u:234.029_0": "tenābhihitam--susīmaṃ kumāramānayatha, rājye pratiṣṭhāpayiṣyāmīti/",
    "S01divyav_u:234.029_1": "aśokaṃ takṣaśilāṃ praveśayatha/",
    "S01divyav_u:234.030_0": "yāvadamātyairaśokaḥ kumāro haridrayā pralipto lakṣāṃ ca lohapātre kvāthayitvā kvathitena rasena lohapātrāṇi mrakṣayitvā chorayanti--aśokaḥ kumāro glānībhūta iti/",
    "S01divyav_u:234.032_0": "yadā bindusāraḥ svalpāvaśeṣaprāṇaḥ saṃvṛttaḥ,",
    "S01divyav_u:234.032_1": "tadā amātyairaśokaḥ kumāraḥ sarvālaṃkārairbhūṣayitvā[235] rājño bindusārasyopanītah--imaṃ tāvadrājye pratiṣṭhāpaya/",
    "S01divyav_u:235.001_0": "yadā susīma āgato bhaviṣyati, tadā taṃ rājye pratiṣṭhāpayiṣyāmaḥ/",
    "S01divyav_u:235.002_0": "tato rājā ruṣitaḥ/",
    "S01divyav_u:235.002_1": "aśokena cābhihitam--yadi mama dharmeṇa rājyaṃ bhavati, devatā mama paṭṭaṃ bandhantu/",
    "S01divyav_u:235.003_0": "yāvaddevatābhiḥ paṭṭo baddhaḥ/",
    "S01divyav_u:235.003_1": "taṃ dṛṣṭvā bindusārasya rājña uṣṇaṃ śoṇitaṃ mukhādāgatam yāvatkālagataḥ/",
    "S01divyav_u:235.004_0": "yadā aśoko rājye pratiṣṭhitaḥ, tasyordhvam yojanam yakṣāḥ śṛṇvanti, adho yojanaṃ nāgāḥ/",
    "S01divyav_u:235.005_0": "tena rādhagupto 'grāmātyaḥ sthāpitaḥ/",
    "S01divyav_u:235.006_0": "susīmenāpi śrutam--bindusāro rājā kālagataḥ, aśoko rājye pratiṣṭhitaḥ/",
    "S01divyav_u:235.006_1": "iti śrutvā ca ruṣito 'bhyāgataḥ/",
    "S01divyav_u:235.007_0": "tvaritaṃ ca tasmāddeśādāgataḥ/",
    "S01divyav_u:235.007_1": "aśokenāpi pāṭaliputre nagare ekasmin dvāre eko nagnaḥ sthāpitaḥ,",
    "S01divyav_u:235.007_2": "dvitīye dvitīyaḥ, tṛtīye rādhaguptaḥ, pūrvadvāre svayameva rājā aśoko 'vasthitaḥ/",
    "S01divyav_u:235.009_0": "rādhaguptena ca pūrvasmin dvāre yantramayo hastī sthāpitaḥ/",
    "S01divyav_u:235.009_1": "aśokasya ca pratimāṃ parikhāṃ khanayitvā khadirāṅgāraiśca pūrayitvā tṛṇenācchādya pāṃśunākīrṇā/",
    "S01divyav_u:235.010_0": "susīmaścābhihitah--yadi śakyase 'śokaṃ ghātayituṃ rājeti(?)/",
    "S01divyav_u:235.011_0": "sa yāvatpūrvadvāraṃ gatah--aśokena saha yotsyāmīti/",
    "S01divyav_u:235.012_0": "aṅgārapūrṇāyāṃ parikhāyāṃ patitaḥ/",
    "S01divyav_u:235.012_1": "tatraiva cānayena vyasanamāpannaḥ/",
    "S01divyav_u:235.012_2": "yadā ca susīmaḥ praghātitaḥ, tasyāpi mahānagno bhadrāyudho nāṃnā anekasahasraparivāraḥ,",
    "S01divyav_u:235.012_3": "sa bhagavacchāsane pravrajito 'rhan saṃvṛttaḥ/",
    "S01divyav_u:235.014_0": "yadā aśoko rājye pratiṣṭhitaḥ sa tairamātyairavajñayā dṛśyate/",
    "S01divyav_u:235.014_1": "tenāmātyānāmabhihitam--bhavantaḥ, puṣpavṛkṣān phalavṛkṣāṃśca cchittvā kaṇṭakavṛkṣān paripālayatha/",
    "S01divyav_u:235.015_0": "amātyā āhuh--devena kutra dṛṣṭam? api tu kaṇṭakavṛkṣāṃś chittvā puṣpavṛkṣān phalavṛkṣāṃśca paripālayitavyam/",
    "S01divyav_u:235.017_0": "tairyāvat trirapi rājña ājñā pratikūlitā,",
    "S01divyav_u:235.017_1": "tato rājñā ruṣitena asiṃ niṣkośaṃ kṛtvā pañcānāmamātyaśatānāṃ śiraṃsi cchinnāni/",
    "S01divyav_u:235.018_0": "yāvadrājā aśoko 'pareṇa samayenāntaḥpuraparivṛto vasantakālasamaye puṣpitaphaliteṣu pādapeṣu pūrvanagarasyodyānaṃ gataḥ/",
    "S01divyav_u:235.019_0": "tatra ca paribhramatā aśokavṛkṣaḥ supuṣpito dṛṣṭaḥ/",
    "S01divyav_u:235.020_0": "tato rājño mamāpi sahanāmā ityanunayo jātaḥ/",
    "S01divyav_u:235.020_1": "sa ca rājā aśoko duḥsparśagātraḥ/",
    "S01divyav_u:235.021_0": "tā yuvatayastaṃ necchanti spraṣṭum/",
    "S01divyav_u:235.021_1": "yāvadrājā śayitaḥ, tasyāntaḥpureṇa roṣeṇa tasmādaśokavṛkṣāt puṣpāṇi śākhāśca cchinnāḥ/",
    "S01divyav_u:235.022_0": "yāvadrājñā pratibuddhena so 'śokavṛkṣo dṛṣṭaḥ,",
    "S01divyav_u:235.022_1": "pṛṣṭaśca--kena tacchinnam? te kathayanti--deva,",
    "S01divyav_u:235.023_0": "śrutvā ca rājñā amarṣajātena pañca strīśatāni kiṭikaiḥ saṃveṣṭya dagdhāni/",
    "S01divyav_u:235.024_0": "tasyemānyaśubhānyālokya caṇḍo rājā caṇḍāśoka iti vyavasthāpitaḥ/",
    "S01divyav_u:235.025_0": "yāvadrādhaguptenāgrāmātyenābhihitah--deva, na sadṛśaṃ svayamevedṛśamakāryaṃ kartum/",
    "S01divyav_u:235.026_0": "api tu devasya vadhyaghātakāḥ puruṣāḥ sthāpayitavyāḥ, ye devasya vadhyakaraṇīyaṃ śodhayiṣyanti/",
    "S01divyav_u:235.027_0": "yāvadrājñā rājapuruṣāḥ prayuktāh--vadhyaghātaṃ me mārgadhveti/",
    "S01divyav_u:235.028_0": "yāvat tatra nātidūre pūrvatapādamūle karvaṭakam/",
    "S01divyav_u:235.028_1": "tatra tantravāyaḥ prativasati/",
    "S01divyav_u:235.028_2": "tasya putro jātaḥ/",
    "S01divyav_u:235.028_3": "girika iti nāmadheyaṃ kṛtam/",
    "S01divyav_u:235.029_0": "caṇḍo duṣṭātmā mātaraṃ pitaraṃ ca paribhāṣate,",
    "S01divyav_u:235.029_1": "dārakadārikāśca tāḍayati, pipīlikān makṣikān mūṣikān matsyāṃśca jālena baḍiśena praghātayati/",
    "S01divyav_u:235.031_0": "caṇḍo dārakastasya caṇḍagirika iti nāmadheyaṃ kṛtam/",
    "S01divyav_u:235.031_1": "yāvadrājapuruṣairdṛṣṭaḥ pāpe karmaṇi pravṛttaḥ/",
    "S01divyav_u:235.032_0": "sa tairabhihitah--śakyase rājño 'śokasya vadhyakaraṇīyaṃ kartum? sa [236]āha--kṛtsnasya jambudvīpasya vadhyakaraṇīyaṃ sādhayiṣyāmīti/",
    "S01divyav_u:236.001_0": "yāvadrājño niveditam/",
    "S01divyav_u:236.001_1": "rājñā abhihitam--ānīyatāmiti/",
    "S01divyav_u:236.002_0": "sa ca rājapuruṣairabhihitah--āgaccha, rājā tvāmāhvayatīti/",
    "S01divyav_u:236.003_0": "tenābhihitam--āgamayata, yāvadahaṃ mātapitarau avalokayāmīti/",
    "S01divyav_u:236.003_1": "yāvanmātāpitarau uvāca--amba tāta, anujānīdhvam/",
    "S01divyav_u:236.004_0": "yāsyāmyahaṃ rājño 'śokasya vadhyakaraṇīyaṃ sādhayitum/",
    "S01divyav_u:236.004_1": "tābhyāṃ ca sa nivāritaḥ/",
    "S01divyav_u:236.005_0": "tena tau jīvitādvyaparopitau/",
    "S01divyav_u:236.005_1": "evam yāvadrājapuruṣairabhihitah--kimarthaṃ cireṇābhyāgato 'si? tena caitatprakaraṇaṃ vistareṇārocitam/",
    "S01divyav_u:236.006_0": "sa tairyāvadrājño 'śokasyopanāmitaḥ/",
    "S01divyav_u:236.007_0": "tena rājño 'bhihitam--mamārthāya gṛhaṃ kārayasveti/",
    "S01divyav_u:236.007_1": "yāvadrājñā gṛhaṃ kārapitaṃ paramaśobhanaṃ dvāramātraramaṇīyam/",
    "S01divyav_u:236.008_0": "tasya ramaṇīyakaṃ bandhanamiti saṃjñā vyavasthāpitā/",
    "S01divyav_u:236.008_1": "sa āha--deva, varaṃ me prayaccha, yastatra praviśettasya na bhūyo nirgama iti/",
    "S01divyav_u:236.009_0": "yāvadrājñābhihitam--evamastu iti/",
    "S01divyav_u:236.011_0": "tataḥ sa caṇḍagirikaḥ kurkuṭārāmaṃ gataḥ/",
    "S01divyav_u:236.011_1": "bhikṣuśca bālapaṇḍitaḥ sūtraṃ paṭhati/",
    "S01divyav_u:236.012_0": "sattvā narakeṣūpapannāḥ/",
    "S01divyav_u:236.012_1_0": "yāvannarakapālā gṛhītvā ayomayyāṃ bhūmau ādīptāyāṃ saṃprajvalitāyāmekajvālibhūtāyāmuttānakān",
    "S01divyav_u:236.012_1_1": "pratiṣṭhāpya ayomayena viṣkambhakena mukhadvāraṃ viṣkambhya ayoguḍānādīptān pradīptān",
    "S01divyav_u:236.012_1_2": "saṃprajvalitānekajvālībhūtānāsye prakṣipānti,",
    "S01divyav_u:236.012_2": "ye teṣāṃ sattvānāmoṣṭhau api dahanti,",
    "S01divyav_u:236.012_3": "jahvāmapi kaṇṭhamapi kaṇṭhamapi hṛdayamapi hṛdayasāmantamapi antrāṇyantraguṇānapi dagdhvā adhaḥ pragharati/",
    "S01divyav_u:236.016_0": "evaṃ duḥkhā hi bhikṣavo nārakāḥ sattvā narakeṣūpapannāḥ/",
    "S01divyav_u:236.017_0_0": "yāvannarakapālā gṛhītvā ayomayyāṃ bhūmau ādīptāyāṃ pradīptāyāṃ saṃprajvalitāyāmekajvālibhūtāyāmuttānakān",
    "S01divyav_u:236.017_0_1": "pratiṣṭhāpya ayomayena viṣkambhakena mukhadvāraṃ viṣkambhya kvathitaṃ tāmramāsye",
    "S01divyav_u:236.017_0_2": "prakṣipanti,",
    "S01divyav_u:236.017_1": "yatteṣāṃ sattvānāmoṣṭhāvapi dahati,",
    "S01divyav_u:236.017_2": "jihvāmapi tālvapi kaṇṭhamapi kaṇṭhanālamapi,",
    "S01divyav_u:236.017_3": "antrāṇyantraguṇānapi dagdhvā adhaḥ pragharati/",
    "S01divyav_u:236.020_0": "evaṃ duḥkhā hi bhikṣavo narakāḥ/",
    "S01divyav_u:236.020_1_0": "santi sattvā narakeṣūpapannā yānnarakapālā gṛhītvā ayomayyāṃ bhūmau ādīptāyāṃ saṃprajvalitāyāmekajvālībhūtāyāmavānmukhān",
    "S01divyav_u:236.020_1_1": "pratiṣṭhāpya ayomayena sūtreṇādīptena saṃprajvalitenaikajvālībhūtenāskphāṭya ayomayena",
    "S01divyav_u:236.020_1_2": "kuṭhāreṇādīptena saṃpradīptena saṃprajvalitenaikajvālībhūtena takṣaṇuvanti saṃtakṣṇuvanti",
    "S01divyav_u:236.020_1_3": "saṃpratakṣṇuvanti aṣṭāṃśamapi ṣaḍaṃśamapi ṣaḍaṃśamapi caturasnamapi vṛttamapi maṇḍalamapi",
    "S01divyav_u:236.020_1_4": "unnatamapi avanatamapi śāntamapi viśāntamapi takṣṇuvanti/",
    "S01divyav_u:236.025_0": "evaṃ duḥkhā hi bhikṣavo narakāḥ/",
    "S01divyav_u:236.025_1_0": "santi sattvā narakeṣūpapannā yānnarakapālā gṛhītvā ayomayyāṃ bhūmau ādīptāyāṃ pradīptāyāṃ",
    "S01divyav_u:236.025_1_1": "saṃprajvalitāyāmekajvalībhūtāyāmavanmukhān pratiṣṭhāpya ayomayena ayomayena sūtreṇādīptena",
    "S01divyav_u:236.025_1_2": "pradīptena saṃprajvalitenaikajvālībhūtenāsphāṭya ayomayyāṃ bhūmyāmāadīptāyāṃ pradīptāyāṃ",
    "S01divyav_u:236.025_1_3": "saṃprajvalitāyāmekajvālībhūtāyāṃ takṣṇuvanti saṃtakṣṇuvanti saṃparitakṣṇuvanti,",
    "S01divyav_u:236.025_2": "aṣṭāṃśamapi ṣaḍaṃśamapi caturasnamapi maṇḍalamapi unnatamapi avanatamapi śāntamapi viśāntamapi takṣṇuvanti/",
    "S01divyav_u:236.030_0": "evaṃ duḥkhā hi bhikṣavo narakāḥ/",
    "S01divyav_u:236.031_0_0": "santi sattvā narakeṣūpapannā yānnarakapālā gṛhītvā ayomayyāṃ bhūmāvādīptāyāṃ pradīptāyāṃ",
    "S01divyav_u:236.031_0_1": "saṃprajvalitāyāmekajvalībhūtāyāmuttānakān pratiṣṭhāpya pañcaviṣaṭabandhanāṃ kāraṇāṃ",
    "S01divyav_u:236.031_0_2": "kārayanti,",
    "S01divyav_u:236.031_1": "ubhayorhastayorāyasau[237] kīlau trāmanti,",
    "S01divyav_u:236.031_2": "ubhayoḥ pādayorāyase kīle trāmanti,",
    "S01divyav_u:236.031_3": "madhye hṛdayasyāyasaṃ kīlaṃ krāmanti/",
    "S01divyav_u:237.002_0": "{evam} suduḥkhā hi bhiṣavo narakāḥ/",
    "S01divyav_u:237.002_1": "evaṃ pañca vedanā iti kurute sadṛśāśca kāraṇāḥ sattvānāmārabdhāḥ kārayitum//",
    "S01divyav_u:237.004_0": "yāvat śrāvastyāmanyatamaḥ sārthavāhaḥ patnyā saha mahāsamudramavatīrṇaḥ/",
    "S01divyav_u:237.004_1": "tasya sā patnī mahāsamudre prasūtā/",
    "S01divyav_u:237.005_0": "dārako jātaḥ/",
    "S01divyav_u:237.005_1": "tasya samudra iti nāmadheyaṃ kṛtam/",
    "S01divyav_u:237.005_2": "yāvadvistareṇa dvādaśabhirvarṣairmahāsamudrāduttīrṇaḥ/",
    "S01divyav_u:237.006_0": "sa ca sārthavāhaḥ pañcabhirdhūrtaśatairmuṣitaḥ/",
    "S01divyav_u:237.006_1": "sārthavāhaḥ sa praghātitaḥ/",
    "S01divyav_u:237.007_0": "sa ca samudraḥ sārthavāhaputro bhagavacchāsane pravrajitaḥ/",
    "S01divyav_u:237.007_1": "sa janapadacārikāṃ caran pāṭaliputramanuprāptaḥ/",
    "S01divyav_u:237.008_0": "sa pūrvāhṇe nivāsya pātracīvaramādāya pāṭaliputraṃ piṇḍāya praviṣṭaḥ/",
    "S01divyav_u:237.009_0": "so 'nabhijñatayā ca ramaṇīyakaṃ bhavanaṃ praviṣṭaḥ/",
    "S01divyav_u:237.009_1": "tacca dvāramātraramaṇīyamabhyantaraṃ narakabhavanasadṛśaṃ pratibhayam/",
    "S01divyav_u:237.010_0": "dṛṣṭvā ca punar nirgantukāmaścaṇḍairikenāvalokitaḥ/",
    "S01divyav_u:237.010_1": "gṛhītvā coktah--iha te nidhanabhupagantavyamiti/",
    "S01divyav_u:237.011_0": "vistareṇa kāryam/",
    "S01divyav_u:237.011_1": "tato bhikṣuḥ śokārto bāṣpakaṇṭaḥ saṃvṛttaḥ/",
    "S01divyav_u:237.012_0": "tenocyate--kimidaṃ bāladāraka iva rudasīti? sa bhikṣuḥ prāha--",
    "S01divyav_u:237.013_0": "na śarīravināśaṃ hi śocāmi sarvaśaḥ/",
    "S01divyav_u:237.014_0": "mokṣadharmāntarāyaṃ tu śocāmi bhṛśamātmanaḥ//67//",
    "S01divyav_u:237.015_0": "durlabhaṃ prāpya mānuṣyaṃ pravrajyāṃ ca sukhodayām/",
    "S01divyav_u:237.016_0": "śākyasiṃhaṃ ca śāstāraṃ punastyakṣyāmi durmatiḥ//68//",
    "S01divyav_u:237.017_0": "tenocyate--dattavaro 'haṃ nṛpatinā/",
    "S01divyav_u:237.017_1": "dhīro bhava/",
    "S01divyav_u:237.017_2": "nāsti te mokṣa iti/",
    "S01divyav_u:237.017_3": "tataḥ sakaruṇairvacanaistaṃ bhikṣuḥ kramam yācati sma māsam yāvat/",
    "S01divyav_u:237.018_0": "saptarātramanujñātaḥ/",
    "S01divyav_u:237.018_1": "sa khalu maraṇabhayodvignahṛdayaḥ saptarātreṇa me na bhavitavyamiti vyāyatamatiḥ saṃvṛttaḥ//",
    "S01divyav_u:237.020_0": "atha saptame divase 'śokasya rājño 'ntaḥpurikāṃ kumāreṇa saha saṃraktāṃ nirīkṣamāṇāṃ saṃlapantīṃ ca dṛṣṭvā sahadarśanādeva ruṣitena rājñā tau dvāvapi taṃ cārakamanupreṣitau/",
    "S01divyav_u:237.021_0": "tatra musalairayodroṇyāmasthyavaśeṣau kṛtau/",
    "S01divyav_u:237.022_0": "tato bhikṣustau dṛṣṭvā saṃvignaḥ prāha--",
    "S01divyav_u:237.023_0": "aho kāruṇikaḥ śāstā samyagāha mahāmuniḥ/",
    "S01divyav_u:237.024_0": "phenapiṇḍopamaṃ rūpamasāramanavasthitam//69//",
    "S01divyav_u:237.025_0": "kva tadvadanakāntitvaṃ gātraśobhā kva sā gatā/",
    "S01divyav_u:237.026_0": "dhigastvayaṃ saṃsāro ramante yatra bāliśāḥ//70//",
    "S01divyav_u:237.027_0": "idamālambanaṃ prāptaṃ cārake vasatā mayā/",
    "S01divyav_u:237.028_0": "yamāśritya tariṣyāmi pāramadya bhavodadheḥ//71//",
    "S01divyav_u:237.029_0": "tena tāṃ rajanīṃ kṛtsnāam yujyatā buddhaśāsane/",
    "S01divyav_u:237.030_0": "sarvasamyojanaṃ chittvā prāptamarhattvamuttamam//72//",
    "S01divyav_u:238.001_0": "[238]tatastasmin najanīkṣaye sa bhikṣuścaṇḍagirikenocyate--bhikṣo, nirgatā rātriḥ/",
    "S01divyav_u:238.001_1": "udita ādityaḥ/",
    "S01divyav_u:238.002_0": "kāraṇākālastaveti/",
    "S01divyav_u:238.002_1": "tato bhikṣurāha--dīrghāyuḥ, mamāpi nirgatā rātriḥ, udita ādityaḥ/",
    "S01divyav_u:238.003_0": "parānugrahakāla iti/",
    "S01divyav_u:238.003_1": "yatheṣṭaṃ vartatāmiti/",
    "S01divyav_u:238.003_2": "caṇḍagirikaḥ prāha--nāvagacchāmi/",
    "S01divyav_u:238.004_0": "vistīryatāṃ vacanametaditi/",
    "S01divyav_u:238.004_1": "tato bhikṣurāha--",
    "S01divyav_u:238.005_0": "mamāpi hṛdayāddhorā nirgatā mohaśarvatī/",
    "S01divyav_u:238.006_0": "pañcāvaraṇasaṃchannā kleśataskarasevitā//73//",
    "S01divyav_u:238.007_0": "udito jñānasūryaśca manonabhasi me śubhaḥ/",
    "S01divyav_u:238.008_0": "prabhayā yasya paśyāmi trailokyamiha tattvataḥ//74//",
    "S01divyav_u:238.009_0": "parānugrahakālo me śāsturvṛttānuvarinaḥ/",
    "S01divyav_u:238.010_0": "idaṃ śarīraṃ dīrghāyuryatheṣṭaṃ triyatāmiti//75//",
    "S01divyav_u:238.011_0": "tatastena nirghṛṇena dāruṇahṛdayena paralokanirapekṣeṇa roṣāviṣṭena bahūdakāyāṃ sthālyāṃ nararudhiravasāmūtrapurīṣasaṃkulāyāṃ mahālohyāṃ prakṣiptaḥ/",
    "S01divyav_u:238.012_0": "prabhūtendhanaiścāgniḥ prajvālitaḥ/",
    "S01divyav_u:238.012_1": "sa ca bahunāpīndhanakṣayena na saṃtapyate/",
    "S01divyav_u:238.013_0": "tataḥ prajvālayitum (prārabdhaḥ/",
    "S01divyav_u:238.013_1": ") yadā tadāpi na prajvalati, tato vicārya tāṃ lohīm, paśyati taṃ bhikṣuṃ pādmasyopari paryaṅkenopaviṣṭam/",
    "S01divyav_u:238.014_0": "dṛṣṭvā ca tato rājñe nivedayāmāsa/",
    "S01divyav_u:238.015_0": "atha rājani samāgate prāṇisahasreṣu saṃnipatiteṣu sa bhikṣurvaineyakālamavekṣamāṇah--",
    "S01divyav_u:238.015_1": "riddhiṃ samutpādya sa tanmuhūrtaṃ lohyanatarasthaḥ salilārdragātraḥ/",
    "S01divyav_u:238.018_0": "nirīkṣamāṇasya janasya madhye nabhastalaṃ haṃsa ivotpapāt//76//",
    "S01divyav_u:238.020_0": "vicitrāṇi ca pratihāryāṇi darśayitumārabdhaḥ/",
    "S01divyav_u:238.020_1": "vakṣyati hi--",
    "S01divyav_u:238.021_0": "ardhena gātreṇa vavarṣa toyamardhena jajvāla hutāśanaśca/",
    "S01divyav_u:238.023_0": "varṣañ jvalaṃścaiva rarāja yaḥ khe dīptaucadhiprasravaṇeva śailaḥ//77//",
    "S01divyav_u:238.025_0": "tamudgataṃ vyoṃni naśāmya rājā kṛtāñjalirvismayaphullavaktraḥ/",
    "S01divyav_u:238.027_0": "udvīkamāṇastamuvāca dhīraṃ kautūhalātkiṃcidahaṃ vivakṣuḥ//78//",
    "S01divyav_u:238.029_0": "manuṣyatulyaṃ tava saumya rūpam ṛddhiprabhāvastu narānatītya/",
    "S01divyav_u:238.031_0": "na niścayaṃ tena vibho vrajāmi ko nāma bhāvastava śuddhabhāva//79//",
    "S01divyav_u:239.001_0": "[239]tatsāmprataṃ brūhi mamedamartham yathā prajānāmi tava prabhāvam/",
    "S01divyav_u:239.003_0": "muktena saṃsāramahābhayebhyo nirmokṣito 'haṃ bhavabandhanebhyaḥ//82//",
    "S01divyav_u:239.005_0": "tato bhikṣuḥ pravacanaparigrāhako 'yaṃ bhaviṣyati,",
    "S01divyav_u:239.005_1": "bhagavaddhātuṃ ca vistarīṃ kariṣyati,",
    "S01divyav_u:239.005_2": "mahājanahitārthaṃ ca pratipatsyata iti matvā svaguṇamudbhāvayaṃstamuvāca--",
    "S01divyav_u:239.007_0": "ahaṃ mahākāruṇikasya rājan prahīṇasarvāśravabandhanasya/",
    "S01divyav_u:239.009_0": "buddhasya putro vadatāṃ varasya dharmānvayaḥ sarvabhaveṣvasaktaḥ//81//",
    "S01divyav_u:239.011_0": "dāntena dāntaḥ puruṣarṣabheṇa śāntiṃ gatenāpi śamaṃ praṇītaḥ/",
    "S01divyav_u:239.015_0": "api ca/",
    "S01divyav_u:239.015_1": "mahārāja, tvaṃ bhagavatā vyākṛtah--varṣaśataparinirvṛtasya mama pāṭaliputre nagare 'śoko nāma rājā bhaviṣyati caturbhāgacakravartī dharmarājaḥ,",
    "S01divyav_u:239.015_2": "yo me śarīradhātūn vaistārikān kariṣyati,",
    "S01divyav_u:239.015_3": "caturaśītiṃ dharmarājikāsahasraṃ pratiṣṭhāpayiṣyati/",
    "S01divyav_u:239.017_0": "idaṃ ca devena narakasadṛśaṃ sthānameva sthāpitam yatra prāṇisahasrāṇi nipātyante/",
    "S01divyav_u:239.018_0": "tadarhasi deva sarvasattvebhyo 'bhayapradānaṃ dātum, bhagavataśca manorathaṃ paripūrayitum/",
    "S01divyav_u:239.019_0": "āha ca--",
    "S01divyav_u:239.020_0": "tasmānnarendra abhayaṃ prayaccha sattveṣu kāruṇyapurojaveṣu/",
    "S01divyav_u:239.022_0": "nāthasya saṃpūrya manorathaṃ ca vistārikān dharmadharān kuruṣva//83//",
    "S01divyav_u:239.024_0": "atha sa rājā buddhe samupajātaprasādaḥ kṛtakarasampuṭastaṃ bhikṣuṃ kṣamayannuvāca--",
    "S01divyav_u:239.025_0": "daśabalasuta kṣantumarhasīmaṃ ca tavādya deśayāmi/",
    "S01divyav_u:239.027_0": "śaraṇamṛṣimupaimi taṃ ca buddhaṃ gaṇavaramāryaniveditaṃ ca dharmam//84//",
    "S01divyav_u:239.029_0": "api ca--",
    "S01divyav_u:239.030_0": "karomi caiṣa vyavasāyamadya taṃ tadgauravattātpravaṇaprasādāt/",
    "S01divyav_u:240.001_0": "[240]gāṃ maṇḍayiṣyāmi janendracaityairhaṃsāṃśaśaṅkhendubalākakalpaiḥ//85//",
    "S01divyav_u:240.003_0": "yāvat sa bhikṣustadeva ṛddhyā prakrāntaḥ/",
    "S01divyav_u:240.003_1": "atha rājā ārabdho niṣkrāmitum/",
    "S01divyav_u:240.004_0": "tataścaṇḍagirikaḥ kṛtāñjaliruvāca--deva, labdhavaro 'ham/",
    "S01divyav_u:240.004_1": "naikasya vinirgama iti/",
    "S01divyav_u:240.004_2": "rājā āha--mā tāvanmamāpīcchasi ghātayitum/",
    "S01divyav_u:240.005_0": "sa uvāca--evameva/",
    "S01divyav_u:240.005_1": "rājā āha--ko 'smākaṃ prathamataraṃ praviṣṭah? caṇḍagirika uvāca--aham/",
    "S01divyav_u:240.006_0": "tato rājñā abhihitam/",
    "S01divyav_u:240.006_1": "ko 'treti? yāvadvadhyaghātairgṛhītaḥ/",
    "S01divyav_u:240.007_0": "gṛhītvā ca yantragṛhaṃ praveśitaḥ/",
    "S01divyav_u:240.007_1": "praveśayitvā dagdhaḥ/",
    "S01divyav_u:240.007_2": "tacca ramaṇīyakaṃ bandhanamapanītaṃ sarvasattvebhyaścābhayapradānamanupradattam/",
    "S01divyav_u:240.008_0": "tato rājā bhagavaccharīradhātuṃ vistarīṣyāmīti caturaṅgena balakāyena gatvā ajātaśatrupratiṣṭhāpitaṃ droṇastūpamutpāṭya śarīradhātuṃ gṛhītavān/",
    "S01divyav_u:240.010_0_0": "yatroddhāraṇaṃ ca vistareṇa kṛtvā dhātupratyaṃśaṃ datvā stūpaṃ pratiṣṭhāpya evaṃ",
    "S01divyav_u:240.010_0_1": "dvitīyaṃ stūpaṃ vitareṇa bhaktimato yāvatsaptadroṇādgrahāya stūpāṃśca pratiṣṭhāpya",
    "S01divyav_u:240.010_0_2": "rāmagrāmaṃ gataḥ/",
    "S01divyav_u:240.011_0": "tato rājā nāgair nāgabhavanamavatāritaḥ, vijñaptaśca--vayamasyātraiva pūjāṃ kariṣyāma iti/",
    "S01divyav_u:240.012_0": "yāvadrājñā abhyanujñātam/",
    "S01divyav_u:240.013_0": "tato nāgarājā punarapi nāgabhavanāduttāritaḥ/",
    "S01divyav_u:240.013_1": "vakṣyati hi--",
    "S01divyav_u:240.014_0": "rāmagrāme tvaṣṭamaṃ stūpamadya nāgāstatkālaṃ bhaktimanto rarakṣuḥ/",
    "S01divyav_u:240.016_0": "dhātūnyetasmānnopalebhe sa rājā śraddhābhū(?) rājā cintayati yastvetatkṛtvā jagāma//86//",
    "S01divyav_u:240.018_0": "yāvadrājā caturaśītikaraṇḍasahasraṃ kārayitvā sauvarṇarūpyasphaṭikavaiḍūryamayānāṃ teṣu dhātavaḥ prakṣiptaḥ/",
    "S01divyav_u:240.019_0": "evaṃ vistareṇa caturaśītikumbhasahasraṃ paṭṭasahasraṃ ca yakṣāṇāṃ haste datvā visarjitam--āsamudrāyāṃ pṛthivyāṃ hīnotkṛṣṭamadhyameṣu nagareṣu yatra koṭiḥ paripūryate,",
    "S01divyav_u:240.019_1": "tatra dharmarājikāṃ pratiṣṭhāpayitavyam/",
    "S01divyav_u:240.022_0": "tasmin samaye takṣaśilāyāṃ ṣaṭtriṃśatkoṭayaḥ/",
    "S01divyav_u:240.022_1": "tairabhihitam--ṣaṭtriṃśatkaraṇḍakānanuprayaccheti/",
    "S01divyav_u:240.023_0": "rājā cintayati--na yadi vaistārikā dhātavo bhaviṣyanti/",
    "S01divyav_u:240.023_1": "upāyajño rājā/",
    "S01divyav_u:240.024_0": "tenābhihitam--pañcatriṃśatkoṭayaḥ śodhayitavyāḥ/",
    "S01divyav_u:240.024_1": "vistareṇa yāvadrājñā abhihitam--yatrādhikatarā bhavanti, yatra ca nyūnatarāḥ, tatra na dātavyam//",
    "S01divyav_u:240.026_0": "yāvadrājā kurkuṭārāmaṃ gatvā sthavirayaśasamabhigamyovāca--ayaṃ me manorathah--ekasmin divase ekasminmuhūrte caturaśītidharmarājikāsahasraṃ pratiṣṭhāpayeyamiti/",
    "S01divyav_u:240.027_0": "sthavireṇābhihitam--evamastu/",
    "S01divyav_u:240.028_0": "ahaṃ tasmin samaye pāṇinā sūryamaṇḍalaṃ praticchādayiṣyāmīti/",
    "S01divyav_u:240.028_1": "yāvat tasmin divase sthavirayaśasā pāṇinā sūryamaṇḍalaṃ praticchāditam/",
    "S01divyav_u:240.029_0": "ekasmin divase ekamuhūrte caturaśītidharmarājikāsahasraṃ pratiṣṭhāpitam/",
    "S01divyav_u:240.030_0": "vakṣyati ca--",
    "S01divyav_u:241.001_0": "[241]tābhyaḥ saptabhyaḥ pūrvikābhyaḥ kṛtibhyo dhātuṃ tasya ṛṣeḥ sa hyupādāya mauryaḥ/",
    "S01divyav_u:241.003_0": "cakre stūpānāṃ śāradābhraprabhānāṃ loke sāśīti śāsadahnā sahasram//87//",
    "S01divyav_u:241.005_0": "yāvacca rājñā aśokena caturaśītidharmarājikāsahasraṃ pratiṣṭhāpitam, dhārmiko dharmarājā saṃvṛttaḥ/",
    "S01divyav_u:241.006_0": "tasya dharmāśoka iti saṃjñā jātā/",
    "S01divyav_u:241.006_1": "vakṣyati ca--",
    "S01divyav_u:241.007_0": "āryamauryaśrīḥ sa prajānāṃ hitārthaṃ kṛtsnaṃ stūpān kārayāmāsa lokam/",
    "S01divyav_u:241.009_0": "caṇḍāśokatvaṃ prāpya pūrvaṃ pṛthivyāṃ dharmāśokatvaṃ karmaṇā tena lebhe//88//",
    "S01divyav_u:241.011_0": "pāṃśupradānāvadānaṃ ṣaḍviṃśatimam//",
    "S01divyav_u:319_0": "********** Avadāna 27 **********",
    "S01divyav_u:242.001_0": "div27 kuṇālāvadānam/",
    "S01divyav_u:242.002_0": "sa idānīmacirajātaprasādo buddhaśāsane yatra śākyaputrīyān dadarśa ākīrṇe rahasi vā,",
    "S01divyav_u:242.002_1": "tatra śirasā pādayor nipatya vandate sma/",
    "S01divyav_u:242.003_0": "tasya ca yaśo nāmāmātyaḥ paramaśrāddho bhagavati/",
    "S01divyav_u:242.004_0": "sa taṃ rājānamuvāca--deva, nārhasi sarvavarṇapravrajitānāṃ praṇipātaṃ kartum/",
    "S01divyav_u:242.004_1": "santi hi śākyaśrāmaṇerakāścaturbhyo varṇebhyaḥ pravrajitā iti/",
    "S01divyav_u:242.005_0": "tasya rājā na kiṃcidavocat/",
    "S01divyav_u:242.005_1": "atha sa rājā kenacit kālāntareṇa sarvasacivānuvāca--vividhānāṃ prāṇināṃ śirobhiḥ karyam/",
    "S01divyav_u:242.007_0": "tattvamamukasya prāṇinaḥ śīrṣamānaya, tvamamukasyeti/",
    "S01divyav_u:242.007_1": "yaśāmātyaḥ punarājñaptah--tvaṃ mānuṣaṃ śīrṣamānayeti/",
    "S01divyav_u:242.008_0": "samānīteṣu ca śiraḥsu abhihitāh--gacchata, imāni śiraṃsi mūlyena vikrīṇīdhvamiti/",
    "S01divyav_u:242.009_0": "atha sarvaśirāṃsi vikrītāni/",
    "S01divyav_u:242.009_1": "tadeva mānuṣyaṃ śiro na kaścijjagrāha/",
    "S01divyav_u:242.009_2": "tato rājñābhihitah--vināpi mūlyena kasmaicidetacchiro dehītai/",
    "S01divyav_u:242.010_0": "na cāsyaṃ kaścit pratigrāhako babhūva/",
    "S01divyav_u:242.011_0": "tato yaśāmātyastasyaḥ śirasaḥ pratigrāhakamanāsādya savrīḍo rājānamupetyedamarthamuvāca--",
    "S01divyav_u:242.013_0": "gogardabhorabhramṛgadvijānāṃ mūlyairgṛhītāni śirāṃsi pumbhiḥ/",
    "S01divyav_u:242.015_0": "śirastvidaṃ mānuṣamapraśastaṃ na gṛhyate mūlyamṛte 'pi rājan//1//",
    "S01divyav_u:242.017_0": "atha sa rājā tamamātyamuvāca--kimidamitīdaṃ mānuṣaśiro na kaścidgṛhṇātīti? amātya uvāca--jugupsitatvāditi/",
    "S01divyav_u:242.018_0": "rājābravīt--kimetadeva śiro jugupsitamāhosvit sarvamānuṣaśirāṃsīti? amātya uvāca--sarvamānuṣaśirāṃsīti/",
    "S01divyav_u:242.019_0": "rājābravīt--kimidaṃ madīyamapi śiro jugupsitamiti? sa ca bhayānnecchati tasmādbhūtārthamabhidhātum/",
    "S01divyav_u:242.020_0": "sa rājñābhihitah--amātyaḥ, satyamucyatamiti/",
    "S01divyav_u:242.021_0": "sa uvāca--evamiti/",
    "S01divyav_u:242.021_1": "tataḥ sa rājā tamamātyaṃ pratijñāyāṃ pratiṣṭhāpya pratyādiśannimamarthamuvāca--haṃ bhoḥ,",
    "S01divyav_u:242.021_2": "rūpaiśvaryajanitamadavismita,",
    "S01divyav_u:242.021_3": "yuktamidaṃ bhavataḥ, yasmāt tvaṃ bhikṣucaraṇapraṇāmaṃ māaṃ vicchandayitumicchasi?",
    "S01divyav_u:242.024_0": "vināpi mūlyairvijugupsitatvāt pratigrahītā bhuvi yasya nāsti/",
    "S01divyav_u:242.026_0": "śirastadāsādya mameha puṇyam yadyarjitaṃ kiṃ viparītamatra//2//",
    "S01divyav_u:242.028_0": "jātiṃ bhavān paśyati śākyabhikṣuṣvantargatāṃsteṣu guṇānna ceti/",
    "S01divyav_u:242.030_0": "ato bhavāñ jātimadāvalepādātmānamanyāṃśca hinasti mohāt//3//",
    "S01divyav_u:243.001_0": "[243]āvāhakāle 'tha vivāhakāle jāteḥ parīkṣā na tu dharmakāle/",
    "S01divyav_u:243.003_0": "dharmakriyāyā hi guṇā nimittā guṇāśca jātiṃ na vicārayanti//4//",
    "S01divyav_u:243.005_0": "yadyucchakulīnagatā doṣā garhāṃ prayānti loke 'smin/",
    "S01divyav_u:243.006_0": "kathamiva nīcajanagatā guṇā na satkāramarhanti//5//",
    "S01divyav_u:243.007_0": "cittavaśena hi puṃsāṃ kalevaraṃ nindyate 'tha satkriyate/",
    "S01divyav_u:243.008_0": "śākyaśramaṇamanāṃsi ca śuddhānyarcyānyataḥ śākyāḥ//6//",
    "S01divyav_u:243.009_0": "yadi guṇaparivarjito dvijātiḥ patita iti prathito 'pi yātyavajñām/",
    "S01divyav_u:243.011_0": "na tu nidhanakulodgato 'pi jantuḥ śubhaguṇayukta iti praṇamya pūjyaḥ//7//",
    "S01divyav_u:243.013_0": "api ca/",
    "S01divyav_u:243.014_0": "kiṃ te kāruṇikasya śākyavṛṣabhasyaitadvaco na śrutaṃ prājñaiḥ sāramasārakebhya iha yannṛbhyo grahītuṃ kṣamam/",
    "S01divyav_u:243.016_0": "tasyānanyathavādino yadi ca tāmājñāṃ cikīrṣāmyahaṃ vyāhantuṃ ca bhavān yadi prayatate naitat suhṛllakṣaṇam/",
    "S01divyav_u:243.018_0": "ikṣukṣodavadujijñato bhuvi yadā kāyo mama svapsyati pratyutthānanamaskṛtāñjalipuṭakleśakriyāsvakṣamaḥ/",
    "S01divyav_u:243.020_0": "kāyenāhamanena kiṃ nu kuśalaṃ śakṣyāmi kartuṃ tadā tasmānnāryamataḥ śmaśānanidhanāt sāraṃ grahītuṃ mayā/",
    "S01divyav_u:243.022_0": "bhavanādiva pradīptānnimajjamānādivāpsu ratnanidheḥ/",
    "S01divyav_u:243.023_0": "kāyādvidhānanidhanādye sāraṃ nādhigacchanti//10//",
    "S01divyav_u:243.024_0": "te sāramapaśyantaḥ sārāsāreṣvakovidā prājñāḥ/",
    "S01divyav_u:243.025_0": "te maraṇamakaravadanapraveśasamaye viṣīdanti//11//",
    "S01divyav_u:243.026_0": "dadhidhṛtanavanītakṣīratakropayogādvaramapahṛtasāro maṇḍakumbho 'vabhagnaḥ/",
    "S01divyav_u:243.028_0": "na bhavati bahu śocyam yadvadevaṃ śarīre sucaritahṛtasāre naiti śoko 'ntakāle//12//",
    "S01divyav_u:244.001_0": "[244]sucaritavimukhānāṃ garvitānām yadā tu prasabhamiha hi mṛtyuḥ kāyakumbhaṃ bhinatti/",
    "S01divyav_u:244.003_0": "dahati hṛdayameṣāṃ śokavahnistadānīṃ dadhighaṭa iva bhagne sarvaśo 'prāptasāre//13//",
    "S01divyav_u:244.005_0": "kartuṃ vighnamato na me 'rhati bhavān kāyapraṇāmaṃ prati śreṣṭho 'smītyaparīkṣako hi gaṇayan mohāndhakārāvṛtaḥ/",
    "S01divyav_u:244.007_0": "kāyam yastu parīkṣate daśabalavyāhāradīpairbudho nāsau pārthivabhṛtyayorviṣamatāṃ kāyasya saṃpaśyati/",
    "S01divyav_u:244.009_0": "tvagmāṃsāsthiśirāyakṛtprabhṛtayo bhāvā hi tulyā nṛṇāmāhāryaistu vibhūṣaṇairadhikatā kāyasya niṣpadyate/",
    "S01divyav_u:244.011_0": "etatsāramiheṣyate tu yadimaṃ niśritya kāyādhamaṃ pratyutthānanamaskṛtādikuśalaṃ prājñaiḥ samutthāpyate/",
    "S01divyav_u:244.013_0_0": "athāśoko rājā^hirodakasikatāpiṇḍairaṇḍakāṣṭhebhyo 'pi asārataratvaṃ kāyasyāvetya",
    "S01divyav_u:244.013_0_1": "praṇāmādibhyaḥ samutthasya phalasya bahukalpaśaḥ sthāpayitvā sumeruvanmahāpṛthivībhyaḥ",
    "S01divyav_u:244.013_0_2": "samutthasya phalasya bahukalpaśaḥ sthāpayitvā sumeruvanmahāpṛthivībhyaḥ sārataratāmavekṣya",
    "S01divyav_u:244.013_0_3": "bhagavataḥ stūpavandanāyāmātmānamalaṃkartukāmo 'mātyagaṇaparivṛtaḥ kurkuṭārāmaṃ gatvā",
    "S01divyav_u:244.013_0_4": "tatra vṛddhānte sthitvā kṛtāñjaliruvāca--asti--",
    "S01divyav_u:244.018_0": "kaścidanyo 'pi nirdiṣṭo dvitīyaḥ sarvadarśanā/",
    "S01divyav_u:244.019_0": "yathāhaṃ tena nirdiṣṭaḥ pāṃśudānena dhīmatā//16//",
    "S01divyav_u:244.020_0": "tatra yaśo nāṃnā saṃghasthavira uvāca--asti mahārāja/",
    "S01divyav_u:244.020_1": "yadā bhagavataḥ parinirvāṇakālasamaye tadā apalālaṃ nāgaṃ damayitvā kumbhakālaṃ caṇḍālīgopālīṃ ca nāgaṃ mathurāmanuprāptaḥ,",
    "S01divyav_u:244.020_2": "tatra bhagavānāyuṣmantamānandamāmantrayate--asyāmānanda mathutāyāṃ varṣaśataparinirvṛtasya tathāgatasya gupto nāṃnā gāndhiko bhaviṣyati/",
    "S01divyav_u:244.023_0": "tasya putro bhaviṣyatyupagupto nāṃnā avavādakānāmagro 'lakṣaṇako buddhaḥ,",
    "S01divyav_u:244.023_1": "yo mama varṣaśataparinirvṛtasya buddhakāryaṃ kariṣyati/",
    "S01divyav_u:244.024_0": "paśyasi tvamānanda dūrata eva nīlanīlāmbararājim? evaṃ bhadanta/",
    "S01divyav_u:244.025_0": "eṣa ānanda urumuṇḍo nāma parvataḥ/",
    "S01divyav_u:244.025_1": "atra varṣaśataparinirvṛtasya tathāgatasya naṭabhaṭikā nāmāraṇyāyatanaṃ bhaviṣyati/",
    "S01divyav_u:244.026_0": "etadagraṃ me ānanda bhaviṣyati śamathānukūlānāṃ śayyāsanānām yaduta naṭabhaṭikā nāmāraṇyāyatanam/",
    "S01divyav_u:244.027_0": "āha ca--",
    "S01divyav_u:244.028_0": "avavādakānāṃ pravara upagupto mahāyaśāḥ/",
    "S01divyav_u:244.029_0": "vyākṛto lokanāthena buddhakāryaṃ kariṣyati//17//",
    "S01divyav_u:224.030_1": "athādyāpi notpadyata iti? sthavira uvāca--utpannaḥ sa mahātmā/",
    "S01divyav_u:244.031_0": "urumuṇḍe parvate jitakleśo 'rhadgaṇaiḥ parivṛtastiṣṭhati lokānukampārtham/",
    "S01divyav_u:244.032_0": "api ca deva--",
    "S01divyav_u:245.001_0": "[245]sarvajñalīlo hi sa śuddhasattvo dharmaṃ praṇītaṃ vadate gaṇāgre/",
    "S01divyav_u:245.003_0": "devāsurendroragamānuṣāṃśca sahasraśo mokṣapuraṃ praṇetā//18//",
    "S01divyav_u:245.005_0": "tena khalu samayena āyuṣmānupagupto 'ṣṭādaśabhirarhatsahasraiḥ parivṛto naṭabhaṭikāraṇyāyatane prativasati/",
    "S01divyav_u:245.006_0": "śrutvā ca rājā amātyagaṇānāhūya kathayati--",
    "S01divyav_u:245.007_0": "saṃnāhyatāṃ hastirathāśvakāyaḥ śīghraṃ prayāsyāmyurumuṇḍaśailam/",
    "S01divyav_u:245.009_0": "drakṣyāmi sarvāśravavipramuktaṃ sākṣādarhantaṃ hyupaguptaṃ nāma//19//",
    "S01divyav_u:245.011_0": "tato 'mātyairabhihitah--deva dūtaḥ preṣayitavyo viṣayanivāsī, sa devasya svayamevāgamiṣyati/",
    "S01divyav_u:245.012_0": "rājā āha--nāsau asmākamarhatyabhigantum, kiṃ tu vayamevārhāmastasyābhigantum/",
    "S01divyav_u:245.013_0": "api ca--",
    "S01divyav_u:245.014_0": "manye vajramayaṃ tasya dehaṃ śailopamādhikam/",
    "S01divyav_u:245.015_0": "śāstṛtulyopaguptasya yo hyājñāmākṣipennaraḥ//20//",
    "S01divyav_u:245.016_0": "yāvadrājñā sthaviropaguptasya sakāśaṃ dūto na preṣitaḥ sthaviradarśanāyāgamiṣyāmīti/",
    "S01divyav_u:245.017_0": "sthaviropaguptaścintayati--yadi rājā āgamiṣyati, mahājanakāyasya pīḍā bhaviṣyati gocarasya ca/",
    "S01divyav_u:245.018_0": "tataḥ sthavireṇābhihitam--svayamevābhigamiṣyāmīti/",
    "S01divyav_u:245.018_1": "tato rājñā sthaviropaguptasyārthe nauyānenāgamiṣyatīti yāvacca mathurām yāvacca pāṭaliputramantarānnausaṃkramo 'vasthāpitaḥ/",
    "S01divyav_u:245.019_0": "atha sthaviropagupto rājño 'śokasyānugrahārthamaṣṭādaśabhirarhatsahasraiḥ parivṛto nāvamabhiruhya pāṭaliputramanuprāptaḥ/",
    "S01divyav_u:245.021_0": "tato rājapuruṣai rājño 'śokasya niveditam--deva, diṣṭyā vardhasva/",
    "S01divyav_u:245.022_0": "anugrahārthaṃ tava sopaguptaścitteśvaraḥ śāsanakarṇadhāraḥ/",
    "S01divyav_u:245.024_0": "puraskṛtastīrṇabhavaughapāraiḥ sārdhaṃ samabhyāgata eṣa padmyām//21//",
    "S01divyav_u:245.026_0": "śrutvā ca rājñā prītamanasā śatasahasramūlyo muktāhāraḥ svaśarīrādapanīya priyākhyāyino dattaḥ/",
    "S01divyav_u:245.027_0": "ghāṇṭikaṃ cāhūya kathayati--ghuṣyantāṃ pāṭaliputre ghaṇṭāḥ/",
    "S01divyav_u:245.027_1": "sthaviropaguptasyāgamanaṃ nivedyatām/",
    "S01divyav_u:245.028_0": "vaktavyam--",
    "S01divyav_u:245.029_0": "utsṛjya dāridryamanarthamūlam yaḥ sphītaśobhāṃ śriyamicchatīha/",
    "S01divyav_u:245.031_0": "svargāpavargāya ca hetubhūtaṃ sa paśyatāṃ kāruṇikopaguptam//22//",
    "S01divyav_u:246.001_0": "[246]yebhir na dṛṣṭo dvipadapradhānaḥ śāstā mahākāruṇikaḥ svayambhūḥ/",
    "S01divyav_u:246.003_0": "te śāstṛkalpaṃ sthaviropaguptaṃ paśyantyudāraṃ tribhavapradīpam//23//",
    "S01divyav_u:246.005_0_0": "yāvadrājñā pāṭalipurre ghaṇṭāṃ ghoṣayitvā nagaraśobhāṃ ca kārayitvā ardhatṛtīyāni",
    "S01divyav_u:246.005_0_1": "yojanāni gatvā sarvavādyena sarvapuṣpagandhamālyena sarvapauraiḥ sarvāmātyaiḥ saha",
    "S01divyav_u:246.005_0_2": "sthaviropaguptaṃ pratyudgataḥ/",
    "S01divyav_u:246.007_0": "dadarśa rājā sthaviropaguptaṃ dūrata evāṣṭādaśabhirarhatsahasrairardhacandreṇopaguptam/",
    "S01divyav_u:246.008_0": "yadantaraṃ ca rājā sthaviropaguptamadrākṣīt,",
    "S01divyav_u:246.008_1": "tadantaraṃ hastiskandhādavatīrya padmyāṃ nadītīramabhigamya ekaṃ pādaṃ nadītīre sthāpya dvitīyaṃ nauphalake sthaviropaguptaṃ sarvāṅgenānuparigṛhya nau{saṃkramād} uttāritavān/",
    "S01divyav_u:246.010_0_0": "uttārya ca mūlanikṛtta iva drumaḥ sarvaśarīreṇopaguptasya pādayor nipatito mukhatuṇḍakena",
    "S01divyav_u:246.010_0_1": "ca pādau anuparimārjya utthāya dvau jānumaṇḍalau pṛthivītale nikṣipya kṛtāñjaliḥ",
    "S01divyav_u:246.010_0_2": "sthaviropaguptaṃ nirīkṣamāṇa uvāca--",
    "S01divyav_u:246.013_0": "yadā mayā śatrugaṇānnihatya prāptā samudrābharaṇā saśailā/",
    "S01divyav_u:246.015_0": "ekātapatrā pṛthivī tadā me prītir na sā yā sthaviraṃ nirīkṣya//24//",
    "S01divyav_u:246.017_0": "tvadvarśanānme dviguṇaḥ prasādaḥ saṃjāyate 'smin varaśāsanāgre/",
    "S01divyav_u:246.019_0": "tvadvarśanāccaiva pare 'pi śuddhyā dṛṣṭo mayādyāpratimaḥ svayambhūḥ//25//",
    "S01divyav_u:246.021_0": "api ca/",
    "S01divyav_u:246.022_0": "śāntiṃ gate kāruṇike jinendre tvaṃ buddhakāryaṃ kuruṣe triloke/",
    "S01divyav_u:246.024_0": "naṣṭe jaganmohanimīlitākṣe tvamarkavajjñānavabhāsakartā//26//",
    "S01divyav_u:246.026_0": "tvaṃ śāstṛkalpo jagadekacakṣuravavādakānāṃ pravaraḥ śaraṇyam/",
    "S01divyav_u:246.028_0": "vibho mamājñāṃ vada śīghramadya kartāsmi vākyaṃ śuddhasattvā//27//",
    "S01divyav_u:247.001_0": "[247]atha sthaviropagupto dakṣiṇena pāṇinā rājānaṃ śirasi parimārjayannuvāca--",
    "S01divyav_u:247.002_0": "apramādena saṃpādya rājyaiśvaryaṃ pravartatām/",
    "S01divyav_u:247.003_0": "durlabhaṃ trīṇi ratnāni nityaṃ pūjaya pārthiva//28//",
    "S01divyav_u:247.004_0": "api ca mahārāja tena tena bhagavatā tathāgatenārhatā samyaksambuddhena tava ca mama {ca} śāsanamupanyastaṃ sattvasārathivareṇa gaṇamadhye parīttaṃ paripālyam yatnato 'smābhiḥ/",
    "S01divyav_u:247.005_0": "rājā āha--sthavira, yathā ahaṃ nirdiṣṭo bhagavatā, tadevānuṣṭhīyate/",
    "S01divyav_u:247.006_0": "kṛtah?",
    "S01divyav_u:247.007_0": "stūpairvicitrairgiriśṛṅgakalpaiśchatradhvajaiścocchritaratnacitraiḥ/",
    "S01divyav_u:247.009_0": "saṃśobhitā me pṛthivī samantādvaistārikā dhātudharāḥ kṛtāśca//29//",
    "S01divyav_u:247.011_0": "api ca/",
    "S01divyav_u:247.012_0": "ātmā putraṃ gṛhaṃ dārān pṛthivī kośameva ca/",
    "S01divyav_u:247.013_0": "na kiṃcidaparityaktaṃ dharmarājasya śāsane//30//",
    "S01divyav_u:247.014_0": "sthaviropagupta āha--sādhu sādhu mahārāja, etadevānuṣṭheyam/",
    "S01divyav_u:247.014_1": "kṛtah?",
    "S01divyav_u:247.015_0": "ye sāramupajīvanti kāyādbhogaiśca jīvikām/",
    "S01divyav_u:247.016_0": "gate kāle na śocanti iṣṭam yānti surālayam//31//",
    "S01divyav_u:247.017_0": "yāvadrājā mahatā śrīsamudayena sthaviropaguptaṃ rājakule praveśayitvā sarvāṅgenānuparigṛhya prajñapta evāsane niṣādayāmāsa/",
    "S01divyav_u:247.018_0": "sthaviropaguptasya śarīraṃ mṛdu sumṛdu, tadyathā tūlapicurvā karpāsapicurvā/",
    "S01divyav_u:247.019_0": "atha rājā sthaviropaguptasya śarīrasaṃsparśamavagamya kṛtāñjaliruvāca--",
    "S01divyav_u:247.020_0": "mṛdūni te 'ṅgāni udārasattvā tūlopamāḥ kāśisamopamāśca/",
    "S01divyav_u:247.022_0": "ahaṃ tvadhanyaḥ kharakarkaśāṅgo niḥsparśagātraḥ paruṣāśrayaśca//32//",
    "S01divyav_u:247.024_0": "sthavira uvāca--",
    "S01divyav_u:247.025_0": "dānaṃ manāpaṃ suśubhaṃ praṇītaṃ dattaṃ mayā hyapratipudgalasya/",
    "S01divyav_u:247.027_0": "na pāṃśudānaṃ hi mayā pradattam yathā tvayādāyi tathāgatasya//33//",
    "S01divyav_u:247.029_0": "rājā āha--sthavira,",
    "S01divyav_u:247.030_0": "bālabhāvādahaṃ pūrvaṃ kṣetraṃ prāpya hyanuttaram/",
    "S01divyav_u:247.031_0": "pāṃśūn ropitavāṃstatra phalam yasyedṛśaṃ mama//34//",
    "S01divyav_u:248.001_0": "[248]atha sthaviro rājānaṃ saṃharṣayannuvāca--mahārāja,",
    "S01divyav_u:248.002_0": "paśya kṣetrasya mahātmayaṃ pāṃśuryatra viruhyate/",
    "S01divyav_u:248.003_0": "rājaśrīryena te prāptā ādhipatyamanuttaram//35//",
    "S01divyav_u:248.004_0": "śrutvā ca rājā vismayotkullanetro 'mātyānāhūyovāca--",
    "S01divyav_u:248.005_0": "balacakravartirājyaṃ prāptaṃ me pāṃśudānamātreṇa/",
    "S01divyav_u:248.006_0": "kena bhagavān bhavanto nārcayitavyaḥ prayatnena//36//",
    "S01divyav_u:248.007_0": "atha rājā sthaviropaguptasya pādayor nipatyovāca--sthavira,",
    "S01divyav_u:248.007_1": "ayaṃ me manoratho ye bhagavatā buddhena pradeśā adhyuṣitāstānarceyam,",
    "S01divyav_u:248.007_2": "cihnāni ca kuryāṃ paścimasyāṃ janatāyāmanugrahārtham/",
    "S01divyav_u:248.009_0": "āha ca--ye buddhena bhagavatā pradeśā adhyuṣitāḥ,",
    "S01divyav_u:248.009_1": "tānarcayannahaṃ gatvā cihnāni caiva kuryāṃ paścimāṃ janatāmanukampārtham/",
    "S01divyav_u:248.010_0": "sthavira uvāca--sādhu sādhu mahārāja, śobhanaste cittotpādaḥ/",
    "S01divyav_u:248.011_0": "ahaṃ pradarśayiṣyāmyadhunā/",
    "S01divyav_u:248.012_0": "ye tenādhyuṣitā deśāstānnamasye kṛtāñjaliḥ/",
    "S01divyav_u:248.013_0": "gatvā cihnāni teṣveva kariṣyāmi na saṃśayaḥ//37//",
    "S01divyav_u:248.014_0": "atha rājā caturaṅgabalakāyaṃ saṃnāhya gandhamālyapuṣpamādāya sthaviropaguptasahāyaḥ saṃprasthitaḥ/",
    "S01divyav_u:248.015_0": "atha sthaviropagupto rājānamaśokaṃ sarvaprathamena lumbinīvanaṃ praveśayitvā dakṣiṇaṃ hastamabhiprasāryovāca--asmin mahārāja pradeśe bhagavāñ jātaḥ/",
    "S01divyav_u:248.016_0": "āha ca--",
    "S01divyav_u:248.017_0": "idaṃ hi prathamaṃ caityaṃ buddhasyottamacakṣuṣaḥ/",
    "S01divyav_u:248.018_0": "jātamātreha sa muniḥ prakrāntaḥ saptapadaṃ bhuvi//38//",
    "S01divyav_u:248.019_0": "caturdiśamabalokya vācaṃ bhāṣitavān purā/",
    "S01divyav_u:248.020_0": "iyaṃ me paścimā jātirgarbhāvāsaśca paścimaḥ//39//",
    "S01divyav_u:248.021_0": "atha rājā sarvaśarīreṇa tatra pādayor nipatya utthāya kṛtāñjaliḥ prarudannuvāca--",
    "S01divyav_u:248.022_0": "dhanyāste kṛtapuṇyai(ṇyā)śca yairdṛṣṭaḥ sa mahāmuniḥ/",
    "S01divyav_u:248.023_0": "prajātaḥ saṃśrutā yaiśca vācastasya manoramāḥ//40//",
    "S01divyav_u:248.024_0": "atha sthaviro rājñaḥ prasādavṛddhyarthamuvāca--mahārāja, kiṃ drakṣyasi tāṃ devatām?",
    "S01divyav_u:248.025_0": "yayā dṛṣṭaḥ prajāyansa vane 'smin vadatāṃ varaḥ/",
    "S01divyav_u:248.026_0": "tramamāṇaḥ padān sapta śrutā vāco yayā muneḥ//41//",
    "S01divyav_u:248.027_0": "rājā āha--paraṃ sthavira drakṣyāmi/",
    "S01divyav_u:248.027_1": "atha sthaviropagupto yasya vṛkṣasya śākhamavalambya devī mahāmāyā prasūtā,",
    "S01divyav_u:248.027_2": "tena dakṣiṇahastamabhiprasāryovāca--",
    "S01divyav_u:248.029_0": "naivāsikā yā ihāśokavṛkṣe saṃbuddhadarśinī yā devakanyā/",
    "S01divyav_u:248.031_0": "sākṣādasau darśayatu svadehaṃ rājño hyaśokasya {manah}prasādavṛddhyai//42//",
    "S01divyav_u:249.001_0": "[249]yāvat sā devatā svarūpeṇa sthaviropaguptasamīpe sthitvā kṛtāñjaliruvāca--sthavira,",
    "S01divyav_u:249.001_1": "kimājñāpayasi? atha sthaviro rājānāmaśokamuvāca--mahārāja,",
    "S01divyav_u:249.001_2": "iyaṃ sā devatā, yayā dṛṣṭo bhagavāñ jāyamānaḥ/",
    "S01divyav_u:249.003_0": "atha rājā kṛtāñjalistāṃ devatāmuvāca--",
    "S01divyav_u:249.004_0": "dṛṣṭastvayā lakṣaṇabhūṣitāṅgaḥ prajāyamānaḥ kamalāyatākṣaḥ/",
    "S01divyav_u:249.006_0": "śrutvāstvayā tasya nararṣabhasya vāco manojñāḥ prathamā vane 'smin//43//",
    "S01divyav_u:249.008_0": "devatā prāha--mayā hi dṛṣṭaḥ kanakāvadātaḥ prajāyamāno dvipadapradhānaḥ/",
    "S01divyav_u:249.011_0": "padāni sapta kramāṇa eva śrutā ca vācamapi tasya śāstuḥ//44//",
    "S01divyav_u:249.013_0": "rājā āha--kathaya devate, kīdṛśī bhagavato jāyamānasya śrīrbabhūveti/",
    "S01divyav_u:249.013_1": "devatā prāha--na śakyaṃ mayā vāgbhiḥ saṃprakāśayitum/",
    "S01divyav_u:249.014_0": "api tu saṃkṣepataḥ śṛṇu--",
    "S01divyav_u:249.015_0": "vinirmitābhā kanakāvadātā sendre triloke nayanābhirāmā/",
    "S01divyav_u:249.017_0": "sasāgarāntā ca mahī saśailā mahārṇavasthā iva nauścāla//45//",
    "S01divyav_u:249.019_0": "yāvadrājñā jātyāṃ śatasahasraṃ dattam/",
    "S01divyav_u:249.019_1": "caityaṃ ca pratiṣṭhāpya rājā prakrāntaḥ//",
    "S01divyav_u:249.020_0": "atha sthaviropagupto rājānaṃ kapilavastu nivedayitvā dakṣiṇahastamabhiprasāryovāca--asmin pradeśe mahārāja bodhisattvo rājñaḥ śuddhodanasyopanāmitaḥ/",
    "S01divyav_u:249.021_0": "taṃ dvātriṃśatā mahāpuruṣalakṣaṇālaṃkṛtaśarīramasecanakadarśanaṃ ca dṛṣṭvā rājā sarvaśarīreṇa bodhisattvasya pādayor nipatitaḥ/",
    "S01divyav_u:249.023_0": "idaṃ mahārāja śākyavardhaṃ nāma devakulam/",
    "S01divyav_u:249.023_1": "atra bodhisattvo jātamātra upanīto devamarcayiṣyatīti/",
    "S01divyav_u:249.024_0": "sarvadevatāśca bodhisattvasya pādayor nipatitāḥ/",
    "S01divyav_u:249.024_1": "tato rājñā śuddhodanena bodhisattvo devatānāmapyayaṃ deva iti tena bodhisattvasya devātideva iti nāmadheyaṃ kṛtam/",
    "S01divyav_u:249.025_0": "asmin pradeśe mahārāja bodhisattvo brāhmaṇānāṃ naimittikānāṃ vipaścikānāmupadarśitaḥ/",
    "S01divyav_u:249.026_0": "asmin pradeśe asitena ṛṣiṇā nirdiṣṭo buddho loke bhaviṣyatīti/",
    "S01divyav_u:249.027_0": "asmin pradeśe mahārāja mahāprajāpatyā saṃvardhitaḥ/",
    "S01divyav_u:249.028_0": "asmin pradeśe lipijñānaṃ śikṣāpitaḥ/",
    "S01divyav_u:249.028_1": "asmin pradeśe hastigrīvāyāmaśvapṛṣṭhe rathe śaradhanurgrahe tomaragrahe 'ṅkuśagrahe kulānurūpāsu vidyāsu pāragaḥ saṃvṛttaḥ/",
    "S01divyav_u:249.030_0": "iyaṃ bodhisattvasya vyāyāmaśālā babhūva/",
    "S01divyav_u:249.030_1": "asmin pradeśe mahārāja bodhisattvo devatāśatasahasraiḥ parivṛtaḥ ṣaṣṭibhiḥ strīsahasraiḥ sārdhaṃ ratimanubhūtavān/",
    "S01divyav_u:249.031_0": "asmin pradeśe bodhisattvo jīrṇāturamṛtasaṃdarśanodvigno vanaṃ saṃśritaḥ/",
    "S01divyav_u:249.032_0": "asmin pradeśe jambucchāyāyāṃ niṣadya viviktam [250]pāpakairakuśalairdharmaiḥ savitarkaṃ savicāraṃ vivekajaṃ prītisukhamanāśravasadṛśaṃ prathamadhyānaṃ samāpannaḥ/",
    "S01divyav_u:250.002_0": "atha pariṇate madhyāhne atikrānte bhaktakālasamaye bhaktakālasamaye anyeṣāṃ vṛkṣāṇāṃ chāyā prācīnaniṃnā prācīnapravaṇā prācīnaprāgbhārā,",
    "S01divyav_u:250.002_1": "jamucchāyā bodhisattvasya kāyaṃ na jahāti/",
    "S01divyav_u:250.003_0": "dṛṣṭvā ca punā rājā śuddhodanaḥ sarvaśarīreṇa bodhisattvasya pādayor nipatitaḥ/",
    "S01divyav_u:250.004_0": "anena dvāreṇa bodhisattvo devatāśatasahasraiḥ parivṛto 'rdharāteḥ kapilavastuno nirgataḥ/",
    "S01divyav_u:250.005_0": "asmin pradeśe bodhisattvena cchandakasyāśvamābharaṇāni ca datvā pratinivartitaḥ/",
    "S01divyav_u:250.006_0": "āha ca--",
    "S01divyav_u:250.007_0": "chandābharaṇānyaśvaṃ ca asmin pratinivartitaḥ/",
    "S01divyav_u:250.008_0": "nirupasthāyiko vīraḥ praviṣṭhaikastapovanam//46//",
    "S01divyav_u:250.009_0": "asmin pradeśe bodhisattvo lubdhakasakāśāt kāśikairvastraiḥ kāṣāyāṇi vastrāṇi grahāya pravrajitaḥ/",
    "S01divyav_u:250.010_0": "asmin pradeśe bhārgaveṇāśrameṇopanimantritaḥ/",
    "S01divyav_u:250.010_1": "asmin pradeśe bodhisattvo rājñā bimbisāreṇārgharājyenopanimantritaḥ/",
    "S01divyav_u:250.011_0": "asmin pradeśe ārāḍodrakamabhigataḥ/",
    "S01divyav_u:250.011_1": "āha ca--",
    "S01divyav_u:250.012_0": "udrakārāḍakā nāma ṛṣayo 'smiṃstapovane/",
    "S01divyav_u:250.013_0": "adhigatācāryasattvena puruṣendreṇa tāpitā//47//",
    "S01divyav_u:250.014_0": "asmin pradeśe bodhisattvena ṣaḍvarṣāṇi duṣkaraṃ cīrṇam/",
    "S01divyav_u:250.014_1": "āha ca--",
    "S01divyav_u:250.015_0": "ṣaḍvarṣāṇi hi kaṭukaṃ tapastaptvā mahāmuniḥ/",
    "S01divyav_u:250.016_0": "nāyaṃ mārgo hyabhijñāya iti jñātvā samutsṛjet//48//",
    "S01divyav_u:250.017_0": "asmin pradeśe bodhisattvena nandāyā nandabalāyāśca grāmikaduhitryoḥ sakāśāt ṣoḍaśaguṇitaṃ madhupāyasaṃ parimuktam/",
    "S01divyav_u:250.018_0": "āha ca--",
    "S01divyav_u:250.019_0": "asmin pradeśe nandāyā bhuktvā ca madhupāyasam/",
    "S01divyav_u:250.020_0": "bodhimūlaṃ mahāvīro jagāma vadatāṃ varaḥ//49//",
    "S01divyav_u:250.021_0": "asmin pradeśe bodhisattvaḥ kālikena nāgarājena bodhisamūlamabhigacchan saṃstutaḥ/",
    "S01divyav_u:250.022_0": "āha ca--",
    "S01divyav_u:250.023_0": "kālikabhujagendreṇa saṃstuto vadatāṃ varaḥ/",
    "S01divyav_u:250.024_0": "prayāto 'nena mārgeṇa bodhimaṇḍe 'mṛtārthinaḥ//50//",
    "S01divyav_u:250.025_0": "atha rājā sthavirasya pādayor nipatya kṛtāñjaliruvāca--",
    "S01divyav_u:250.026_0": "api paśyema nāgendram yena dṛṣṭastathāgataḥ/",
    "S01divyav_u:250.027_0": "vrajāno 'nena mārgeṇa mattanāgendravikramaḥ//51//",
    "S01divyav_u:250.028_0": "atha kāliko nāgarājaḥ sthavirasamīpe sthitvā kṛtāñjaliruvāca--sthavira, kimājñāpayasīti/",
    "S01divyav_u:250.029_0": "atha sthaviro rājānamuvāca--ayaṃ sa mahārāja kāliko nāgarājā yena bhagavānanena mārgeṇa bodhimūlaṃ nirgacchan saṃstutaḥ/",
    "S01divyav_u:250.030_0": "atha rājā kṛtāñjaliḥ kālikaṃ nāgarājamuvāca--",
    "S01divyav_u:251.001_0": "[251]dṛṣṭastvā jvalitakāñcanatulyavarṇaḥ śāstā mamāpratisamaḥ śaradenduvaktraḥ/",
    "S01divyav_u:251.003_0": "ākhyāhi me daśabalasya guṇaikadeśaṃ tatkīdṛśī vada bhavan sugate tadānīm//52//",
    "S01divyav_u:251.005_0": "kālika uvāca--na śakyaṃ vigbhiḥ saṃprakāśayitum/",
    "S01divyav_u:251.005_1": "api tu saṃkṣepaṃ śṛṇu--",
    "S01divyav_u:251.006_0": "caraṇatalaparāhatā saśailā avanistadā pracacāla ṣaṭvikāram/",
    "S01divyav_u:251.008_0": "ravikiraṇaprabhādhikā nṛloke sugataśaśidyutisaṃnibhā manojñā//53//",
    "S01divyav_u:251.010_0": "yāvadrājā caityaṃ pratiṣṭhāpya prakrāntaḥ/",
    "S01divyav_u:251.010_1_0": "atha sthaviropagupto rājānaṃ bodhimūlamupanāmayitvā dakṣiṇaṃ karamabhiprasāryovāca--asmin",
    "S01divyav_u:251.010_1_1": "pradeśe mahārāja bodhisattvena mahāmaitrīsahāyena sakalaṃ mārabalaṃ jitvā anuttarā",
    "S01divyav_u:251.010_1_2": "samyaksambodhirabhisambuddhā/",
    "S01divyav_u:251.012_0": "āha ca--",
    "S01divyav_u:251.013_0": "iha munivṛṣabheṇa bodhimūle namucibalaṃ vikṛtaṃ nirastamāśu/",
    "S01divyav_u:251.015_0": "idamamṛtamudāramagryabodhiṃ hyadhigatamapratipudgalena tena//54//",
    "S01divyav_u:251.017_0": "yāvadrājñā bodhau śatasahasraṃ dattam/",
    "S01divyav_u:251.017_1": "caityaṃ ca pratiṣṭhāpya rājā prakrāntaḥ/",
    "S01divyav_u:251.017_2": "atha sthaviropagupto rājānamaśokamuvāca--asmin pradeśe bhagavāṃś caturṇāṃ mahārājānāṃ sakāśāccatvāri śailamayāni pātrāṇi grahāyaikaṃ pātramadhimuktam/",
    "S01divyav_u:251.019_0": "asmin pradeśe trapuṣabhillikayorvaṇijorapi piṇḍapātraḥ pratigṛhītaḥ/",
    "S01divyav_u:251.020_0": "asmin pradeśe bhagavān vāraṇasīmabhigacchannupagenājīvikena saṃstutaḥ/",
    "S01divyav_u:251.021_0": "yāvat sthaviro rājānam ṛṣivadana(patana?)mupanīya dakṣiṇaṃ hastamabhiprasāryovāca--asmin pradeśe mahārāja bhagavatā triparivartaṃ dvādaśākāraṃ dharmyaṃ dharmacakraṃ pravarjitatam/",
    "S01divyav_u:251.023_0": "āha ca--",
    "S01divyav_u:251.024_0": "śubhaṃ dharmamayaṃ cakraṃ saṃsāravinivartaye/",
    "S01divyav_u:251.025_0": "asmin pradeśe nāthena pravarjitamanuttaram//55//",
    "S01divyav_u:251.026_0": "asmin pradeśe jaṭilasahasraṃ pravrajitam/",
    "S01divyav_u:251.026_1": "asmin pradeśe rājño bimbisārasya dharmaṃ deśitam/",
    "S01divyav_u:251.027_0": "rājñā ca bimbisāreṇa satyāni dṛṣṭāni,",
    "S01divyav_u:251.027_1": "aśītibhiśca devatāsahasrairanekaiśca māgadhakairbrāhmaṇagṛhapatisahasraiḥ/",
    "S01divyav_u:251.028_0": "asmin pradeśe bhagavatā śakrasya devendrasya dharmo deśitaḥ,",
    "S01divyav_u:251.028_1": "śakreṇa ca satyāni dṛṣṭānyaśītibhiśca devatāsahasraiḥ/",
    "S01divyav_u:251.029_0": "asmin pradeśe mahāprātihāryaṃ vidarśitam/",
    "S01divyav_u:251.030_0": "asmin pradeśe bhagavān deveṣu trāyastriṃśoṣu varṣā māturjanayitryā dharmam [252]deśayitvā devagaṇaparivṛto 'vatīrṇaḥ/",
    "S01divyav_u:252.001_0_0": "vistareṇa yāvat sthaviro rājānamaśokaṃ kuśinagarīmupanāmayitvā dakṣiṇaṃ karatalamabhiprasāryovāca--asmin",
    "S01divyav_u:252.001_0_1": "pradeśe mahārāja bhagavān sakalaṃ buddhakāryaṃ kṛtvā nirupadhiśeṣe nirvāṇadhātau",
    "S01divyav_u:252.001_0_2": "parinivṛtaḥ/",
    "S01divyav_u:252.003_0": "āha ca--",
    "S01divyav_u:252.004_0": "lokaṃ sadevamanujāsurayakṣanāgamakṣayyadharmavinaye matimān vinīya/",
    "S01divyav_u:252.005_0": "vaineyasattvavirahānupaśāntabuddhiḥ śāntiṃ gataḥ paramakāruṇiko maharṣiḥ//56//",
    "S01divyav_u:252.008_0": "śrutvā ca rājā mūrchitaḥ patitaḥ/",
    "S01divyav_u:252.008_1": "yāvajjalapariṣekaṃ kṛtvotthāpitaḥ/",
    "S01divyav_u:252.008_2": "atha rājā kathaṃcit saṃjñāmupalabhya parivirvāṇe śatasahasraṃ datvā caityaṃ pratiṣṭhāpya pādayor nipatyovāca--sthavira,",
    "S01divyav_u:252.008_3": "ayaṃ me mano rathah--ye ca bhagavatā śrāvakā agratāyāṃ nirdiṣṭāḥ,",
    "S01divyav_u:252.008_4": "teṣāṃ śarīrapūjāṃ kariṣyāmīti/",
    "S01divyav_u:252.011_0": "sthavira uvāca--sādhu sādhu mahārāja/",
    "S01divyav_u:252.011_1": "śobhanaste cittotpādaḥ/",
    "S01divyav_u:252.011_2": "sthaviro rājānamaśokaṃ jetavanaṃ praveśayitvā dakṣiṇaṃ karamabhiprasāryovāca--ayaṃ mahārāja sthaviraśāriputrasya stūpaḥ/",
    "S01divyav_u:252.013_0": "triyatāmasyārcanāmiti/",
    "S01divyav_u:252.013_1": "rājā āha--ke tasya tasya guṇā babhūvah? sthavira uvāca--sa hi dvitīyaśāstā dharmasenādhipatirdharmacakraparavartanaḥ prajñāvatāmagro nirdiṣṭo bhagavatā/",
    "S01divyav_u:252.016_0": "sarvalokasya yā prajñā sthāpayitvā tathāgatam/",
    "S01divyav_u:252.017_0": "śāriputrasya prajñāyāḥ kalāṃ nārhati ṣoḍaśīm//57//",
    "S01divyav_u:252.018_0": "āha ca--",
    "S01divyav_u:252.019_0": "saddharmacakramatulam yajjinena pravartitam/",
    "S01divyav_u:252.020_0": "anuvṛttaṃ hi tattena śāriputreṇa dhīmatā//58//",
    "S01divyav_u:252.021_0": "kastasya sādhu buddhānyaḥ puruṣaḥ śāradvatasyeha/",
    "S01divyav_u:252.022_0": "jñātvā guṇagaṇanidhiṃ vaktuṃ śaknoti niravaśeṣāt//59//",
    "S01divyav_u:252.023_0": "tato rājā prītamanāḥ sthaviraśāradvatīputrastūpe śatasahasraṃ datvā kṛtājñaliruvāca--",
    "S01divyav_u:252.024_0": "śāradvatīputramahaṃ bhaktyā vande vimuktabhavasaṅgam/",
    "S01divyav_u:252.025_0": "lokaprakāśakīrti jñānavatāmuttamaṃ vīram//60//",
    "S01divyav_u:252.026_0": "yāvat sthaviropaguptaḥ sthaviramahāmaudgalyāyanasya stūpamupadarśannuvāca--idaṃ mahārāja sthaviramahāmaudgalyāyanasya stūpam/",
    "S01divyav_u:252.027_0": "triyatāmasyārcanamiti/",
    "S01divyav_u:252.027_1": "rājā āha--ke tasya guṇā babhūvuriti? sthavira uvāca--sa hi ṛddhimatāmagro nirdiṣṭo bhagavatā,",
    "S01divyav_u:252.027_2": "yena dakṣiṇena pādāṅguṣṭhena śakrasya devendrasya vaijayantaḥ prāsādaḥ prakampitaḥ,",
    "S01divyav_u:252.027_3": "nandopanandau nāgarājānau vinītau/",
    "S01divyav_u:252.030_0": "āha ca--",
    "S01divyav_u:253.001_0": "[253]śakrasya yena bhavanaṃ pādāṅguṣṭhena kampitam/",
    "S01divyav_u:253.002_0": "pūjanīyaḥ prayatnena kolitaḥ sa dvijottam//61//",
    "S01divyav_u:253.003_0": "bhujageśvarau pratibhayau dāntau tau yanātidurgamau/",
    "S01divyav_u:253.004_0": "loke kastasya śuddhabuddheḥ pāraṃ gacchedguṇārṇavasya//62//",
    "S01divyav_u:253.005_0": "yāvadrājā mahāmaudgalyāyanasya stūpe śatasahasraṃ datvā kṛtāñjaliruvāca--",
    "S01divyav_u:253.006_0": "ṛddhimatāmagro yo janmajarāśokaduḥkhanirmuktaḥ/",
    "S01divyav_u:253.007_0": "maudgalyāyanamahaṃ vande mūrdhnā praṇipatya vikhyātam//63//",
    "S01divyav_u:253.008_0": "yāvat sthaviropaguptaḥ sthaviramahākāśyapasya stūpam..../",
    "S01divyav_u:253.008_1": "triyatāmasyārcanamiti/",
    "S01divyav_u:253.008_2": "rājā āha--ke tasya guṇā babhūvah? sthavira uvāca--sa hi mahātmā alpecchānāṃ saṃtuṣṭānāṃ dhutaguṇavāditāmagro nirdiṣṭo bhagavatā,",
    "S01divyav_u:253.008_3": "ardhāsanenopanimantritaḥ, śvetacīvareṇācchāditaḥ, dīnāturagrāhakaḥ śāstanasaṃdhārakaśceti/",
    "S01divyav_u:253.011_0": "āha ca--",
    "S01divyav_u:253.012_0": "puṇyakṣetramudāraṃ cīnāturagrāhako nirāyāsaḥ/",
    "S01divyav_u:253.013_0": "sarvajñacīvaradharaḥ śāsanasaṃdhārako matimān//64//",
    "S01divyav_u:253.014_0": "kastasya gurormanujo vaktuṃ śakto guṇānniravaśeṣān/",
    "S01divyav_u:253.015_0": "āsanavarasya sumatiryasya jano dattavānardham//65//",
    "S01divyav_u:253.016_0": "tato rājā aśokaḥ sthaviramahākāśyapasya stūpe datvā kṛtāñjaliruvāca--",
    "S01divyav_u:253.017_0": "parvataguhānilāyaṃ vairaparānmukhaṃ praśamayuktam/",
    "S01divyav_u:253.018_0": "saṃtoṣaguṇavivṛddhaṃ vande khalu kāśyapaṃ sthaviram//66//",
    "S01divyav_u:253.019_0": "yāvat sthaviropaguptaḥ sthaviravatkulasya stūpaṃ darśayannuvāca--idaṃ mahārāja sthavirabatkulasya stūpam/",
    "S01divyav_u:253.020_0": "triyatāmarcanamiti/",
    "S01divyav_u:253.020_1": "rājā āha--ke tasya guṇā babhūvuriti? sthavira uvāca--sa mahātmā alpābādhānāmagro nirdiṣṭo bhagavatā/",
    "S01divyav_u:253.021_0": "api ca/",
    "S01divyav_u:253.021_1": "na tena kasyaciddvīpadikā gāthā śrāvatī/",
    "S01divyav_u:253.022_0": "rājā āha--dīyatāmatra kākaṇiḥ/",
    "S01divyav_u:253.022_1": "yāvadamātyairabhihitah--deva, kimarthaṃ tulyeṣvavasthiteṣvatra kākāṇī dīyata iti? rājā āha--śrūyatāmatrābhiprāyo mama--",
    "S01divyav_u:253.024_0": "ājñāpradīpena manogṛhasthaṃ hataṃ tamo yadyapi kṛtaṃ hi tena yathā kṛtaṃ sattvahitaṃ tadanyaiḥ/",
    "S01divyav_u:253.028_0": "sā pratyāhatā tasyaiva rājñaḥ pādamūle nipatitā/",
    "S01divyav_u:253.028_1": "yāvadamātyā vismitā ūcuh--aho tasya mahātmano 'lpecchatā babhūva/",
    "S01divyav_u:253.029_0": "anayāpyanarthī/",
    "S01divyav_u:253.029_1": "yāvat sthaviropaguptaḥ sthavirānandasya stūpamupadarśayannuvāca--idaṃ sthavirānandasya stūpam/",
    "S01divyav_u:253.030_0": "triyatāmasyārcanamiti/",
    "S01divyav_u:253.030_1": "rājā āha--ke tasya guṇā babhūvuriti/",
    "S01divyav_u:253.031_0": "sthavira uvāca--sa hi bhagavata upasthāyako babhuva, bahuśrutānāmagryaḥ pravacanagrāhakaśceti/",
    "S01divyav_u:253.032_0": "āha ca--",
    "S01divyav_u:254.001_0": "[254]munipatrarakṣaṇapaṭuḥ smṛtidhṛtimatiniścitaḥ śrutasamudraḥ/",
    "S01divyav_u:254.002_0": "vispaṣṭamadhuravacanaḥ suranaramahitaḥ sadānandaḥ//68//",
    "S01divyav_u:254.003_0": "saṃbuddhacittakuśalaḥ sarvatra vicakṣaṇo guṇakaraṇḍaḥ/",
    "S01divyav_u:254.004_0": "jinasaṃstuto jitaraṇo suranaramahitaḥ sadānandaḥ//69//",
    "S01divyav_u:254.005_0": "yāvadrājñā tasya stūpe koṭirdattā/",
    "S01divyav_u:254.005_1": "yāvadamātyairabhihitah--kimarthamayaṃ deva sarveṣāṃ sakāśādadhikataraṃ pūjyate? rājā āha--śrūyatāmabhiprāyah--",
    "S01divyav_u:254.007_0": "yattaccharīraṃ vadatāṃ varasya dharmātmano dharmamayaṃ viśuddham/",
    "S01divyav_u:254.009_0": "taddhāritaṃ tena viśokanāṃnā tasmādviśeṣeṇa sa pūjanīyaḥ//70//",
    "S01divyav_u:254.011_0": "dharmapradīpo jvalati prajāsu kleśāndhakārāntakaro yadadya/",
    "S01divyav_u:254.013_0": "tattatprabhāvātsugatendrasūnostasmādviśeṣeṇa sa pūjanīyaḥ//71//",
    "S01divyav_u:254.015_0": "yadā samudraṃ salilaṃ samudre kurvīta kaścinna hi goṣpadena/",
    "S01divyav_u:254.017_0": "nāthena taddharmamavekṣya bhāvaṃ sūtrāntako 'yaṃ sthavire 'bhiṣiktaḥ//72//",
    "S01divyav_u:254.019_0": "atha rājā sthavirāṇāṃ stūpārcanaṃ kṛtvā sthaviropaguptasya pādayor nipatya prītimanā uvāca--",
    "S01divyav_u:254.021_0": "mānuṣyaṃ saphalīkṛtaṃ kratuśatairiṣṭena saṃprāpyate rājyaiśvaryaguṇaiścalaiśca vibhavaiḥ sāraṃ gṛhītaṃ param/",
    "S01divyav_u:254.023_0": "lokaṃ caityaśatairalaṃkṛtamidaṃ śvetābhrakūṭaprabhairasyādyāpratimasya śāsanamidaṃ kiṃ naḥ kṛtaṃ duṣkaram/",
    "S01divyav_u:254.025_0": "yāvadrājā sthaviropaguptasya prāṇāmaṃ kṛtvā prakrāntaḥ//",
    "S01divyav_u:254.026_0": "yāvadrājñā aśokena jātau bodhau dharmacakre parinirvāṇe ekaikaśatasahasraṃ dattam,",
    "S01divyav_u:254.026_1": "tasya bodhau viśeṣataḥ prasādo jātah--iha bhagavatānuttarā samyaksambodhirabhisambuddheti/",
    "S01divyav_u:254.027_0": "sa yāni viśeṣayuktāni ratnāni, tāni bodhiṃ preṣayati/",
    "S01divyav_u:254.028_0": "atha rājño 'śokasya tiṣyarakṣitā nāma agramahiṣī/",
    "S01divyav_u:254.029_0": "tasyā buddhirutpannā--ayaṃ rājā mayā sārdhaṃ ratimanubhavati,",
    "S01divyav_u:254.029_1": "viśeṣayuktāṃśca(krāni ca) ratnāni bodhau preṣayati/",
    "S01divyav_u:254.030_0": "tayā mātaṅgī vyāharitā--śakyasi tvaṃ bodhiṃ mama sapatnīṃ praghātitum? tayābhihitam--śakṣyāmi,",
    "S01divyav_u:254.031_0": "yāvanmātaṅgyā bodhivṛkṣo mantraiḥ parijaptaḥ, sūtraṃ ca buddham/",
    "S01divyav_u:254.032_0": "yāvadbodhimṛkṣaḥ śuṣkitumārabdhaḥ/",
    "S01divyav_u:254.032_1": "tato rājapuruṣai rājñe niveditam--deva, bodhivṛkṣaḥ śuṣyata iti/",
    "S01divyav_u:254.033_0": "āha ca--",
    "S01divyav_u:255.001_0": "[255]yatropaviṣṭena tathāgatena kṛtsnaṃ jagadbuddhamidam yathāvat/",
    "S01divyav_u:255.003_0": "sarvajñatā cādhigatā narendra bodhidrumo 'sau nidhanaṃ prayāti//74//",
    "S01divyav_u:255.005_0": "śrutvā ca rājā mūrcchito bhūmau patitaḥ/",
    "S01divyav_u:255.005_1": "yāvajjalasekaṃ dattvotthāpitaḥ/",
    "S01divyav_u:255.005_2": "atha rājā kathaṃcit saṃjñāmupalabhya prarudannuvāca--",
    "S01divyav_u:255.007_0": "dṛṣṭvānvahaṃ taṃ drumarājamūlaṃ jānāmi dṛṣṭo 'dya mayā svayambhūḥ/",
    "S01divyav_u:255.009_0": "nāthadrume caiva gate praṇāśaṃ prāṇāḥ prayāsyanti mamāpi nāśam//59//",
    "S01divyav_u:255.011_0": "atha tiṣyarakṣitā rājānaṃ śokārtamavekṣyovāca--deva,",
    "S01divyav_u:255.011_1": "yadi bodhir na bhaviṣyati, ahaṃ devasya ratimutpādayiṣyāmi/",
    "S01divyav_u:255.012_0": "rājā āha--na sā strī, api tu bodhivṛkṣaḥ saḥ/",
    "S01divyav_u:255.012_1": "tatra bhagavatā anuttarā samyaksambodhiradhigatā/",
    "S01divyav_u:255.013_0": "tiṣyarakṣitā mātaṅgīmuvāca--śakyasi tvaṃ bodhivṛkṣam yathāpaurāṇamavasthāpitum? mātaṅgī āha--yadi tāvat prāṇāntikāvaśiṣṭā bhaviṣyati,",
    "S01divyav_u:255.013_1": "yathāpaurāṇamavasthāpayiṣyāmīti/",
    "S01divyav_u:255.015_0": "vistareṇa yāvatayā sūtraṃ muktvā vṛkṣasāmantena khanitvā divase kṣīrakumbhasahasreṇa pāyayati/",
    "S01divyav_u:255.016_0": "yāvadalpairahobhiryathāpaurāṇaḥ saṃvṛttaḥ/",
    "S01divyav_u:255.016_1": "tato rājapuruṣai rājñe niveditam--deva, diṣṭyā vardhasva, yathāpaurāṇaḥ saṃvṛttaḥ/",
    "S01divyav_u:255.017_0": "śrutvā ca prītamanā bodhivṛkṣaṃ nirīkṣamāṇa uvāca--",
    "S01divyav_u:255.019_0": "bimbisāraprabhṛtibhiḥ pārthivendrairdyutiṃdharaiḥ/",
    "S01divyav_u:255.020_0": "na kṛtaṃ tatkariṣyāmi satkāradvayamuttamam//76//",
    "S01divyav_u:255.021_0": "bodhiṃ ca snāpayiṣyāmi kumbhairgandhodakākulaiḥ/",
    "S01divyav_u:255.022_0": "āryasaṃghasya ca kariṣyāmi satkāraṃ pañcavārṣikam//77//",
    "S01divyav_u:255.023_0_0": "atha rājā sauvarṇarūpyavaiḍūryasphaṭikamayānāṃ kumbhānāṃ sahasraṃ gandhodakena pūrayitvā",
    "S01divyav_u:255.023_0_1": "prabhūtaṃ cānnapānaṃ samudrānīya gandhamālyapuṣpasaṃcayaṃ kṛtvā snātvā āhatāni vāsāṃsi",
    "S01divyav_u:255.023_0_2": "navāni dīrghadaśāni prāvṛtya aṣṭāṅgasamanvāgatamupavāsamupoṣya dhūpakaṭacchukamādāya",
    "S01divyav_u:255.023_0_3": "śaraṇatalamabhiruhya caturdiśamāyācitumārabdhah--ye bhagavato buddhasya śrāvakāste",
    "S01divyav_u:255.023_0_4": "mamānugrahāyāgacchantu/",
    "S01divyav_u:255.026_0": "api ca--",
    "S01divyav_u:255.027_0": "samyaggatā ye sugatasya śiṣyāḥ śāntendriyā nirjitakāmadoṣāḥ/",
    "S01divyav_u:255.029_0": "saṃmānanārhā naradevapūjitā āyāntu te 'sminnanukampayā mama//78//",
    "S01divyav_u:256.001_0": "[256]praśamadamaratā vibhuktasaṃgāḥ pravarasutāḥ sugatasya dharmarājñaḥ/",
    "S01divyav_u:256.003_0": "asurasuranarārcitāryavṛttāstviha madanugrahaṇātsamabhyupaintu//79//",
    "S01divyav_u:256.005_0": "vasanti kāśmīrapure suramye ye cāpi dhīrāstamasāvane 'smin/",
    "S01divyav_u:256.007_0": "mahāvane revatake raye 'ryā anugrahāryaṃ mama te 'bhyupeyuḥ//80//",
    "S01divyav_u:256.009_0": "anavataptahṛde nivasanti ye girinadīṣu saparvatakandareṣu/",
    "S01divyav_u:256.011_0": "jinasutāḥ khalu dhyānaratāḥ sadā samudayāntviha te 'dya kṛpābalāḥ//81//",
    "S01divyav_u:256.013_0": "śairīṣake ye pravare vimāne vasanti putrā vadatāṃ varasya/",
    "S01divyav_u:256.015_0": "anugrahārthaṃ mama te viśokā hyāyantu kāruṇyaniviṣṭabhāvāḥ//82//",
    "S01divyav_u:256.017_0": "gandhamādanaśaile ca ye vasanti mahaujasaḥ/",
    "S01divyav_u:256.018_0": "ihāyāntu kāruṇyamutpādyopanimantritāḥ//83//",
    "S01divyav_u:256.019_0": "evamukte ca rājñā trīṇi śatasahasrāṇi bhikṣūṇāṃ saṃnipatitāni/",
    "S01divyav_u:256.019_1": "tatraikaṃ śatasahasrāṇāmarhatāṃ śaikṣāṇāṃ pṛthagjanakalyāṇakānāṃ ca/",
    "S01divyav_u:256.020_0": "na kāścidvṛddhāsanamākramyate sma/",
    "S01divyav_u:256.020_1": "rājā āha--kimarthaṃ vṛddhāsanaṃ tannākramyate? tatra yaśo nāṃnā vṛddhaḥ ṣaḍabhijñaḥ/",
    "S01divyav_u:256.022_0": "sa uvāca--mahārāja, vṛddhasya tadāsanamiti/",
    "S01divyav_u:256.022_1": "rājā āha--asti sthavira tvatsakāśādanyo vṛddhatara iti? sthavira uvāca--asti mahārāja--",
    "S01divyav_u:256.024_0": "vadatāṃ vareṇa vaśinā nirdiṣṭaḥ siṃhanādināmagryaḥ/",
    "S01divyav_u:256.025_0": "piṇḍolabharadvājasyaitadagrāsanaṃ nṛpate//84//",
    "S01divyav_u:256.026_0": "atha rājā kadambapuṣpavadāhṛṣṭaromakūpaḥ kathayati--asti kaścidbuddhadarśī bhikṣurdhriyata iti? sthavira uāca--asti mahārāja piṇḍolabharadvājo nāṃnā buddhadarśī tiṣṭhata iti/",
    "S01divyav_u:256.028_0": "rājā kathayati--sthavira, śakyaḥ so 'smābhirdraṣṭumiti? sthavira uvāca--mahārāja, idānīṃ drakṣyasi/",
    "S01divyav_u:256.029_0": "ayaṃ tasyāgamanakāla iti/",
    "S01divyav_u:256.029_1": "atha rājā prītamanā uvāca--",
    "S01divyav_u:257.001_0": "[257]lābhaḥ paraḥ syādatulo mameha mahāsukhaścāyamanuttamaśca/",
    "S01divyav_u:257.003_0": "paśyāmyaham yattamudārasattvaṃ sākṣādbharadvājasagotranāmam//85//",
    "S01divyav_u:257.005_0": "tato rājā kṛtakarapuṭo gaganatalāvasaktadṛṣṭiravasthitaḥ/",
    "S01divyav_u:257.005_1": "atha sthavirapiṇḍolabharadvājo 'nekairarhatsahasrairardhacandrākāreṇopagūḍho rājahaṃsa iva gaganatalādavatīrya vṛddhānte niṣasāda/",
    "S01divyav_u:257.007_0": "sthavirapiṇḍolabharadvājaṃ dṛṣṭvā nānyanekāni bhikṣuśatasahasrāṇi pratyupasthitāni/",
    "S01divyav_u:257.008_0": "adrākṣīdrājā piṇḍolabharadvājaṃ śvetapalitaśirasaṃ pralambabhrūlalāṭaṃ nigūḍhākṣitārakaṃ pratyekabuddhāśrayam/",
    "S01divyav_u:257.009_0": "dṛṣṭvā ca rājā mūlanikṛtta iva drumaḥ sarvaśarīreṇa sthavirapiṇḍolabharadvājasya pādayoḥ patitaḥ/",
    "S01divyav_u:257.010_0": "mukhatuṇḍakena ca pādāvanuparimārjya utthāya tau jānumaṇḍalau pṛthivītale pratiṣṭhāpya kṛtāñjaliḥ sthavirapiṇḍolabharadvājaṃ nirīkṣamāṇaḥ prarudannuvāca--",
    "S01divyav_u:257.012_0": "yadā mayā śatrugaṇānnihatya prāptā samudrābharaṇā saśailā/",
    "S01divyav_u:257.014_0": "ekātaputrā pṛthaivī tadā me prītir na yā me sthaviraṃ nirīkṣya//86//",
    "S01divyav_u:257.016_0": "tvaddarśanādbhavati/",
    "S01divyav_u:257.016_1": "dṛṣṭo 'dya tathāgataḥ/",
    "S01divyav_u:257.016_2": "karuṇālābhāt rvaddarśanācca dviguṇaprasādo mamotpannaḥ/",
    "S01divyav_u:257.017_0": "api ca sthavira dṛṣṭaste trailokyanātho gururme bhagavān buddha iti? tataḥ sthavirapiṇḍolabharadvāja ubhābhyāṃ pāṇibhyāṃ bhruvamunnāmya rājānamaśokam uvāca--",
    "S01divyav_u:257.019_0": "dṛṣṭo mayā hyasakṛdapratimo maharṣiḥ saṃtaptakāñcanasamopamatulyatejāḥ/",
    "S01divyav_u:257.021_0": "dvātriśallakṣaṇadharaḥ śaradinduvaktro brāhmasvarādhikaraṇo hyaraṇāvihārī//87//",
    "S01divyav_u:257.023_0_0": "rājā āha--sthavira, kutra te bhagavān dṛṣṭaḥ, kathaṃ ceti? sthavira uvāca--yadā mahārāja",
    "S01divyav_u:257.023_0_1": "bhagavān vijitamāraparivāraḥ pañcabhirarhacchataiḥ sārdhaṃ prathamato rājagṛhe varṣāmupagataḥ,",
    "S01divyav_u:257.025_0": "mayā sa dakṣiṇīyaḥ samyagdṛṣṭa iti/",
    "S01divyav_u:257.025_1": "āha ca--",
    "S01divyav_u:257.026_0": "vītarāgaiḥ parivṛto vītarāgao mahāmuniḥ/",
    "S01divyav_u:257.027_0": "yadā rājagṛhe varṣā uṣitaḥ sa tathāgataḥ//88//",
    "S01divyav_u:257.028_0": "tatkālamāsaṃ tatrāhaṃ saṃbuddhasya tadantike/",
    "S01divyav_u:257.029_0": "yathā paśyasi māṃ sākṣādevaṃ dṛṣṭo mayā miniḥ//89//",
    "S01divyav_u:257.030_0": "yadāpi mahārāja bhagavatā śrāvastyāṃ tīrthyān bijayārthaṃ vijayārthaṃ mahāprātihāryaṃ kṛtam,",
    "S01divyav_u:257.030_1": "buddhāvataṃsakam yāvadakaniṣṭhabhavanaṃ nirmitaṃ mahan,",
    "S01divyav_u:257.031_0": "mayā tadbuddhavikrīḍitaṃ dṛṣṭamiti/",
    "S01divyav_u:257.032_0": "āha ca--",
    "S01divyav_u:258.001_0": "tīrthyā yadā bhagavatā kupathaprayātā ṛddhiprabhāvavidhinā khalu nirgṛhītāḥ/",
    "S01divyav_u:258.003_0": "vikrīḍitaṃ daśabalasya tadāṃ hyudāraṃ dṛṣṭaṃ mayā tu nṛpa harṣakaraṃ prajānām//10//",
    "S01divyav_u:258.005_0": "yadāpi mahārāja bhagavatā deveṣu trāyastriṃśeṣu varṣā uṣitvā māturjanayitryā dharmaṃ deśayitvā devagaṇaparivṛtaḥ sāṃkāśye nagare 'vatīrṇaḥ,",
    "S01divyav_u:258.005_1": "ahaṃ tatkālaṃ tatraivāsam/ mayā sā devamanuṣyasampadā dṛṣṭā,",
    "S01divyav_u:258.005_2": "utpalavarṇayā ca nirmitā cakravartisampadā iti/",
    "S01divyav_u:258.007_0": "āha ca--",
    "S01divyav_u:258.008_0": "yadāvatīrṇo vadatāṃ variṣṭho varṣāmuṣitvā khalu devaloke/",
    "S01divyav_u:258.010_0": "tatrāpyahaṃ saṃnihito babhūva dṛṣṭo mayāsau muniragrasattvaḥ//91//",
    "S01divyav_u:258.012_0": "yadā mahārāja sumāgadhayā anāthapiṇḍadaduhitryā upanimantritaḥ pañcabhirarhacchataiḥ sārdham ṛddhyā puṇḍravardhanaṃ gataḥ,",
    "S01divyav_u:258.012_1": "tadāhaṃ parvataśailaṃ grahāya gaganatalamākramya puṇḍravardhanaṃ gataḥ/",
    "S01divyav_u:258.014_0": "tannimittaṃ ca me bhagavatā ājñākṣiptā--na tāvat te parinirvātavyam yāvaddharmo nāntarhita iti/",
    "S01divyav_u:258.015_0": "āha ca--",
    "S01divyav_u:258.016_0": "yadā jagāmarddhibalena nāyakaḥ sumāgadhayopanimantrito guruḥ/",
    "S01divyav_u:258.018_0": "tadā gṛhītvārdhabalena śailaṃ jagāma tūrṇaṃ khalu puṇḍravardhanam//92//",
    "S01divyav_u:258.020_0": "ājñā tadā śākyakuloditena dattā ca me kāruṇikena tena/",
    "S01divyav_u:258.022_0": "tāvanna te nirvṛtirabhyupeyā antarhito yāvadayaṃ na dharmaḥ//93//",
    "S01divyav_u:258.024_0": "yadāpi mahārāja tvayā pūrvaṃ bālabhāvādbhagavato rājagṛhaṃ piṇḍāya praviṣṭasya saktuṃ dāsyāmīti pāṃśvañjalirbhagavataḥ pātre prakṣiptaḥ,",
    "S01divyav_u:258.024_1_0": "rādhaguptena cānumoditam, tvaṃ na bhagavatā nirdiṣṭah--ayaṃ dārako varṣaśataparinirvṛtasya",
    "S01divyav_u:258.024_1_1": "mama pāṭaliputre nagare aśoko nāma rājā bhaviṣyati caturbhāgacakravartī dhārmiko",
    "S01divyav_u:258.024_1_2": "dharmarājā,",
    "S01divyav_u:258.024_2": "yo me śarīradhātukaṃ vaistārikāṃ kariṣyati,",
    "S01divyav_u:258.024_3": "caturaśītidharmarājikāsahasraṃ pratiṣṭhāpayiṣyati,",
    "S01divyav_u:258.028_0": "āha ca--",
    "S01divyav_u:258.029_0": "yadā pāṃśvañjalirdattastvayā buddhasya bhājane/",
    "S01divyav_u:258.030_0": "bālabhāvāt prasāditvā tatraivāhaṃ tadābhavam//94//",
    "S01divyav_u:259.001_0": "[259]rājā āha--sthavira, kutredānīmuṣyata iti? sthavira uvāca--",
    "S01divyav_u:259.002_0": "uttare sararājasya parvate gandhamādane/",
    "S01divyav_u:259.003_0": "vasāmi nṛpate tatra sārdhaṃ sabrahmacāribhiḥ//95//",
    "S01divyav_u:259.004_0": "rājā āha--kiyantaḥ sthavirasya parivārāh? sthavira uvāca--",
    "S01divyav_u:259.005_0": "ṣaṣṭyarhantaḥ sahasrāṇi parivāro nṛṇāṃ vara/",
    "S01divyav_u:259.006_0": "vasāmi yairahaṃ sārdhaṃ nispṛhairjitakalmaṣaiḥ//96//",
    "S01divyav_u:259.007_0": "api ca mahārāja, kimanena saṃdehena kṛtena? pariviṣyatāṃ bhikṣusaṃghaḥ/",
    "S01divyav_u:259.007_1": "bhuktavato bhikṣusaṃghasya pratisaṃmodanāṃ kariṣyāmi/",
    "S01divyav_u:259.008_0": "rājā āha--evamastu, yathā sthavira ājñāpayati/",
    "S01divyav_u:259.009_0": "kiṃ tu buddhasmṛtipratibodhito 'haṃ bodhisnapanaṃ tāvat kariṣyāmi/",
    "S01divyav_u:259.009_1": "samanantaraṃ ca manāpena cāhāreṇa bhikṣusaṃghamupasthāsyāmīti/",
    "S01divyav_u:259.010_0": "atha rājā sarvamitramuddhoṣakamāmantrayati--ahamāryasaṃghasya śatasahasraṃ dāsyāmi,",
    "S01divyav_u:259.010_1": "kumbhasahasreṇa ca bodhiṃ snāpayiṣyāmi,",
    "S01divyav_u:259.010_2": "mama nāṃnā dhuṣyatāṃ pañcavārṣikamiti/",
    "S01divyav_u:259.012_0": "tatkālaṃ ca kuṇālasya nayanadvayamavipannamāsīt/",
    "S01divyav_u:259.012_1": "sa rājño dakṣiṇe pārśve sthitaḥ/",
    "S01divyav_u:259.013_0": "tenāṅgulidvayamutkṣiptam, na tu vāgbhāṣitā/",
    "S01divyav_u:259.013_1": "dviguṇaṃ tvahaṃ prasādayiṣyāmītyākārayati/",
    "S01divyav_u:259.014_0": "pāṇinā vardhitamātre ca kuṇālena sarvajanakāyena hāsyaṃ muktam/",
    "S01divyav_u:259.014_1": "tato rājā hāsyaṃ muktvā kathayati--aho rādhagupta,",
    "S01divyav_u:259.014_2": "kenaitadvardhitamiti? rādhaguptaḥ kathayati--deva,",
    "S01divyav_u:259.014_3": "bahavaḥ puṇyārthinaḥ prāṇinaḥ/",
    "S01divyav_u:259.016_0": "yaḥ puṇyārthī, tena vardhitamiti/",
    "S01divyav_u:259.016_1": "rājā āha--śatasahasratryaṃ dāsyāmītyāryasaṃghe kumbhasahasreṇa ca bodhiṃ snapayiṣyāmi,",
    "S01divyav_u:259.016_2": "mama nāṃnā ghuṣyatāṃ pañcavārṣikamiti/",
    "S01divyav_u:259.017_0": "yāvat kuṇālena catasro 'ṅgulya utkṣiptāḥ/",
    "S01divyav_u:259.018_0": "tato rājā ruṣitaḥ/",
    "S01divyav_u:259.018_1": "rādhaguptmuvāca--aho rādhagupta,",
    "S01divyav_u:259.018_2": "ko 'yamasmābhiḥ sārdhaṃ pratidvandvayatyalokajñah? ruṣitaṃ ca rājānamavekṣya rādhagupto rājñaḥ pādayor nipatyovāca--deva,",
    "S01divyav_u:259.018_3": "kasya śaktir narendreṇa sārdhaṃ vispardhituṃ bhavet? kuṇālo guṇavān,",
    "S01divyav_u:259.021_0": "atha rājā dakṣiṇena parivṛtya kuṇālamavalokyovāca--sthaviro 'ham/",
    "S01divyav_u:259.021_1_0": "kośaṃ sthāpayitvā rājyamantaḥpuramamātyagaṇamātmānaṃ ca kuṇālaṃ suvarṇarūpyasphaṭikavaiḍūryamayānāṃ",
    "S01divyav_u:259.021_1_1": "pañcakumbhasahasrāṇi nānāgandhapūrṇāni kṣīracandanakuṅkumakarpūrvāsitrairmahābodhiṃ",
    "S01divyav_u:259.021_1_2": "snapayiṣyāmi,",
    "S01divyav_u:259.021_2": "puṣpaśatasahasrāṇi ca bodhipramukhe cāryasaṃghe dadāmi,",
    "S01divyav_u:259.021_3": "mama nāṃnā ghuṣyatāṃ pañcavārṣikamiti/",
    "S01divyav_u:259.024_0": "āha ca--",
    "S01divyav_u:259.025_0": "rājyaṃ samṛddhaṃ saṃsthāpya kośamantaḥpurāṇi cāmātyagaṇaṃ ca sarvam/",
    "S01divyav_u:259.027_0": "dadāmi saṃghe guṇapātrabhūte ātmā kuṇālaṃ ca guṇopapannam//97//",
    "S01divyav_u:259.029_0": "tato rājā piṇḍolabharadvājapramukhe bhikṣusaṃghe niryātayitvā bodhivṛkṣasya ca caturdiśaṃ vāraṃ baddhvā svayameva ca vāramabhiruhya caturbhiḥ kumbhasahasrairbodhisanapanaṃ kṛtavān/",
    "S01divyav_u:259.030_0": "kṛtamātre ca bodhisnapane bodhivṛkṣo yathāpaurāṇaḥ saṃvṛttaḥ/",
    "S01divyav_u:259.031_0": "vakṣyati hi--",
    "S01divyav_u:260.001_0": "[260]kṛtamātre nṛpatinā bodhisnapanamuttamam/",
    "S01divyav_u:260.002_0": "bodhivṛkṣastadā jāto haritpallavakomalaḥ//98//",
    "S01divyav_u:260.003_0": "dṛṣṭvā haritapatrāḍhyaṃ pallavāṅkurakomalam/",
    "S01divyav_u:260.004_0": "rājā harṣaṃ paraṃ jagāma sāmātyagaṇanaigamaḥ//99//",
    "S01divyav_u:260.005_0": "atha rājā bodhisnapanaṃ kṛtvā bhikṣusaṃghaṃ pariveṣṭumārabdhaḥ/",
    "S01divyav_u:260.005_1": "tatra yaśo nāṃnā sthaviraḥ/",
    "S01divyav_u:260.006_0": "tenābhihitam--mahārāja, mahānayaṃ paramadakṣiṇīya āryasaṃghaḥ saṃnipatitaḥ,",
    "S01divyav_u:260.006_1": "tathā te pariveṣṭavyam yathā te kṣatir na syāditi/",
    "S01divyav_u:260.007_0": "tato rājā svahastena pariveṣaṇam yāvannavakāntaṃ gataḥ/",
    "S01divyav_u:260.007_1": "tatra dvau śrāmaṇerau saṃrañjanīyaṃ dharmaṃ samādāya vartataḥ/",
    "S01divyav_u:260.008_0": "ekenāpi saktavo dattāḥ, dvitīyenāpi saktavaḥ/",
    "S01divyav_u:260.009_0": "ekena khādyakāḥ, dvitīyenāpi khādyakā eva/",
    "S01divyav_u:260.009_1": "ekena modikāḥ, dvitīyenāpi modikāḥ/",
    "S01divyav_u:260.009_2": "tau dṛṣṭvā rājā hasitaḥ/",
    "S01divyav_u:260.010_0": "imau śrāmaṇerau bālakrīḍayā krīḍataḥ/",
    "S01divyav_u:260.010_1": "yāvadrājñā bhikṣusaṃghaṃ pariveṣya vṛddhāntamārūḍhaḥ/",
    "S01divyav_u:260.011_0": "sthavireṇa cānuyuktah--mā devena kutracidaprasādamutpādita iti/",
    "S01divyav_u:260.011_1": "rājā āha--na iti/",
    "S01divyav_u:260.012_0": "api tu asti dvau śrāmaṇerau bālakrīḍayā krīḍataḥ/",
    "S01divyav_u:260.013_0": "sthavira uvāca--alaṃ mahārāja, ubhau hi tau ubhayatobhāgavimuktau arhantau/",
    "S01divyav_u:260.014_0": "śrutvā ca rājñaḥ prītimanaso buddhirutpannā--tau śrāmaṇerau āgamya bhikṣusaṃghaṃ paṭenācchādayiṣyāmi/",
    "S01divyav_u:260.015_0": "tatastau śrāmaṇerau rājño 'bhiprāyamavagamya bhūyo 'nye 'smābhiḥ svaguṇā udbhavayitavyā iti,",
    "S01divyav_u:260.015_1": "tayorekena kaṭāhakā upasthāpitā,",
    "S01divyav_u:260.015_2": "dvitīyena raṅgaḥ samudānītaḥ/",
    "S01divyav_u:260.017_0": "rājñā dṛṣṭau śrāmaṇerakau/",
    "S01divyav_u:260.017_1": "kimidamārabdham? tayorabhihitam--devo 'smākamavagamya bhikṣusaṃghaṃ paṭenācchādayitukāmaḥ/",
    "S01divyav_u:260.018_0": "tān paṭān rañjayiṣyāmaḥ/",
    "S01divyav_u:260.019_0": "śrutvā ca rājño buddhirutpannā--mayā kevalaṃ cintitam, na tu vāgniścāritā/",
    "S01divyav_u:260.019_1": "paracittavādau etau mahātmānau/",
    "S01divyav_u:260.020_0": "tataḥ sarvaśarīreṇa pādayor nipatya kṛtāñjaliruvāca--",
    "S01divyav_u:260.021_0": "mauryaḥ samṛtyaḥ sajanaḥ sapauraḥ sulabdhalābhārthasuyaṣṭayajñaḥ/",
    "S01divyav_u:260.023_0": "yasyedṛśaḥ sādhujane prasādaḥ kāle tathotsāhi kṛtaṃ ca dānam//100//",
    "S01divyav_u:260.025_0": "yāvadrājñā abhihitam--yuṣmākamāgamya tricīvareṇa bhikṣusaṃghamācchādayiṣyāmīti/",
    "S01divyav_u:260.026_0_0": "tato rājā aśokaḥ pañcavārṣike paryavasite sarvabhikṣūṃs tricīvareṇācchādya catvāri",
    "S01divyav_u:260.026_0_1": "śatasahasrāṇi saṃghasyācchādanaṃ datvā pṛthivīmantaḥpuramamātyagaṇamātmānaṃ ca kuṇālaṃ",
    "S01divyav_u:260.026_0_2": "ca niṣkrītavān/",
    "S01divyav_u:260.028_0": "bhūyasā bhagavacchāsane śraddhā pratilabdhā caturaśītidharmarājikāsahasraṃ pratiṣṭhāpitamiti//",
    "S01divyav_u:260.029_0": "yasminneva divase rājñā aśokena caturaśītidharmarājikāsahasraṃ pratiṣṭhāpitam,",
    "S01divyav_u:260.029_1": "tasminneva divase rājño 'śokasya padmāvatī nāṃnā devī prasūtā/",
    "S01divyav_u:260.030_0": "putro jāto 'bhirūpo darśanīyaḥ prāsādikaḥ/",
    "S01divyav_u:260.031_0": "nayanāni cāsya paramaśobhanāni/",
    "S01divyav_u:260.031_1": "yāvadrājño 'śokasya niveditam--deva, diṣṭyā vṛddhiḥ/",
    "S01divyav_u:260.032_0": "devasya putro jātaḥ/",
    "S01divyav_u:260.032_1": "śrutvā rājā āttamanāḥ kathayati--",
    "S01divyav_u:261.001_0": "[261]prītiḥ parā me vipulā hyavāptā mauryasya vaṃśasya parā vibhūtiḥ/",
    "S01divyav_u:261.003_0": "dharmeṇa rājyaṃ mama kurvato hi jāto dharmavivardhano 'stu//101//",
    "S01divyav_u:261.005_0": "tasya dharmavivardhana iti nāma kṛtam/",
    "S01divyav_u:261.005_1": "yāvat kumāro rājño 'śokasyopanāmitaḥ/",
    "S01divyav_u:261.005_2": "atha rājā kumāraṃ nirīkṣya prītamanāḥ kathayati--",
    "S01divyav_u:261.007_0": "sutasya me netravarāḥ supuṇyāḥ sujātanīlotpalasaṃnikāśāḥ/",
    "S01divyav_u:261.009_0": "alaṃkṛtaṃ śobhati yasya vaktraṃ saṃpūrṇacandrapratimaṃ vibhāti//102//",
    "S01divyav_u:261.011_0": "yāvadrājā amātyānuvāca--dṛṣṭāni bhavadbhiḥ kasyedṛśāni nayanāni? amātyā ūcuh--deva,",
    "S01divyav_u:261.011_1": "manuṣyabhūtasya na dṛṣṭāni, api tu deva, asti himavati parvatarāje kuṇāle nāma pakṣī prativasati,",
    "S01divyav_u:261.013_0": "āha ca--",
    "S01divyav_u:261.014_0": "himendrarāje giriśailaśṛṅge pravālapuṣpaprasave jalāḍhye/",
    "S01divyav_u:261.016_0": "kuṇālanāṃneti nivāsapakṣī netrāṇi tenāsya samānyamūni//103//",
    "S01divyav_u:261.018_0": "tato rājñā abhihitam--kuṇālaḥ pakṣī ānīyatāmīti/",
    "S01divyav_u:261.018_1": "tasyordhvato yojanam yakṣāḥ śṛṇvantyadho yojanaṃ nāgāḥ/",
    "S01divyav_u:261.019_0": "tato yakṣaistatkṣaṇena kuṇālaḥ pakṣī ānītaḥ/",
    "S01divyav_u:261.019_1": "atha rājā kuṇālasya netrāṇi suciraṃ nirīkṣya na kiṃcidviśeṣaṃ paśyati/",
    "S01divyav_u:261.020_0": "tato rājñābhihitam--kumārasya kuṇālasadṛśāni nayanāni/",
    "S01divyav_u:261.021_0": "bhavatu kumārasya kuṇāla iti nāma/",
    "S01divyav_u:261.021_1": "vakṣyati hi--",
    "S01divyav_u:261.022_0": "netrānurāgeṇa sa pārthivendraḥ sutaḥ kuṇāleti tadā babhāṣe/",
    "S01divyav_u:261.024_0": "tato 'sya nāma prathitaṃ pṛthivyāṃ tasyāryasattvasya nṛpātmajasya//104//",
    "S01divyav_u:261.026_0": "vistareṇa yāvat kumāro mahān saṃvṛttaḥ/",
    "S01divyav_u:261.026_1": "tasya kāñcanamālā nāma dārikā patnyarthe ānītā/",
    "S01divyav_u:261.027_0": "yāvadrājā aśokaḥ kuṇālena saha kurkuṭārāmaṃ gataḥ/",
    "S01divyav_u:261.027_1": "tatra yaśo nāṃnā saṃghasthaviro 'rhan ṣaḍabhijñaḥ/",
    "S01divyav_u:261.028_0": "sa paśyati--kuṇālasya nacirānnayanavināśo bhaviṣyati/",
    "S01divyav_u:261.028_1": "tena rājño 'bhihitam--kimarthaṃ kuṇālaḥ svakarmaṇi na niyujyate? tato rājñā abhihitah--kuṇāla,",
    "S01divyav_u:261.028_2": "saṃghasthaviro yadājñāpayati tatparipālayitavyam/",
    "S01divyav_u:261.030_0": "tataḥ kuṇālaḥ sthavirasya pādayor nipatya kathayati--sthavira,",
    "S01divyav_u:261.030_1": "kimājñāpayasi? sthavira uvāca--cakṣuḥ kuṇāla anityamiti kuru/",
    "S01divyav_u:261.031_0": "āha--",
    "S01divyav_u:262.001_0": "[262]cakṣuḥ kumāraṃ satataṃ parīkṣyaṃ calātmakaṃ duḥkhasahasrayuktam/",
    "S01divyav_u:262.003_0": "yatrānuraktā bahavaḥ pṛthagjanāḥ kurvanti karmāṇyahitāvahāni//105//",
    "S01divyav_u:262.005_0": "sa ca tathā abhyāsaṃ karoti manasikāraprayuktaḥ/",
    "S01divyav_u:262.005_1": "ekābhirāmah ekāmirābhirāmaḥ praśamārāmaśca saṃvṛttaḥ/",
    "S01divyav_u:262.006_0": "sa rājakule vivikte sthāne 'vasthitaścakṣurādīnyāyatanānyanityādibhirākāraiḥ parīkṣate/",
    "S01divyav_u:262.006_1": "tiṣyarakṣitā ca nāṃnā aśokasyāgramahiṣā taṃ pradeśamabhigatā/",
    "S01divyav_u:262.007_0": "sā taṃ kuṇālamekākinaṃ dṛṣṭvā nayanānurāgeṇa gātreṣu pariṣvajya kathayati--",
    "S01divyav_u:262.009_0": "dṛṣṭvā tavedaṃ nayanābhirāmaṃ śrīmadvapurnetrayugaṃ ca kāntam/",
    "S01divyav_u:262.011_0": "daṃdagyate me hṛdayaṃ samantāddāvāgninā prajvalateva kakṣam//106//",
    "S01divyav_u:262.013_0": "śrutvā kuṇāla ubhābhyāṃ pāṇibhyāṃ karṇau pidhāya kathayati--",
    "S01divyav_u:262.014_0": "vākyaṃ na yuktaṃ tava vaktumetat sūnoḥ purastājjananī mamāsi/",
    "S01divyav_u:262.016_0": "adharmarāgaṃ parivarjayasva apāyamārgasya hi eṣa hetuḥ//107//",
    "S01divyav_u:262.018_0": "tatastiṣyarakṣitā tatkālamalabhamānā kruddhā kathayati--",
    "S01divyav_u:262.019_0": "abhikāmāmabhigatām yattvaṃ necchasi māmiha/",
    "S01divyav_u:262.020_0": "nacirādeva durbuddhe sarvathā na bhaviṣyasi//108//",
    "S01divyav_u:262.021_0": "kuṇāla uvāca--",
    "S01divyav_u:262.022_0": "mama bhavatu maraṇaṃ mā tu sthitasya dharme viśuddhabhāvasya/",
    "S01divyav_u:262.023_0": "na tu jīvitena kāryaṃ sajjanadhikkṛtena mama//109//",
    "S01divyav_u:262.024_0": "svargasya dharmalopo yato bhavati jīvitena kiṃ tena/",
    "S01divyav_u:262.025_0": "mama maraṇahetunā vai budhaparibhūtena dhikkṛtena//110//",
    "S01divyav_u:262.026_0": "yāvat tiṣyarakṣitā kuṇālasya cchidrānveṣiṇī avasthitā/",
    "S01divyav_u:262.026_1": "rājño 'śokasyottarāpathe takṣaśilā nagaraṃ viruddham/",
    "S01divyav_u:262.027_0": "śrutvā ca rājā svayamevābhiprasthitaḥ/",
    "S01divyav_u:262.027_1": "tato 'mātyairabhihitah--deva, kumāraḥ preṣyatam/",
    "S01divyav_u:262.028_0": "sa saṃtāmayiṣyati/",
    "S01divyav_u:262.028_1": "atha rājā kuṇālamāhūya kathayati--vatsa kuṇāla,",
    "S01divyav_u:262.028_2": "gamiṣyasi takṣaśilānagaraṃ saṃnāmayitum? kuṇāla uvāca--paraṃ deva gamiṣyāmi/",
    "S01divyav_u:263.001_0": "[263]tato nṛpastasya niśāmya bhāvaṃ putrābhidhānasya manorathasya/",
    "S01divyav_u:263.003_0": "snehācca yogyaṃ manasā ca buddhvā ājñāpayāmāsa vidhāya yātrām//111//",
    "S01divyav_u:263.005_0": "atha rājā aśoko nagaraśobhāṃ mārgaśobhāṃ ca kṛtvā jīrṇāturakṛpaṇānāthāṃśca mārgādapanīya ekarathe 'bhiruhya kumāreṇa saha pāṭaliputrānnirgataḥ/",
    "S01divyav_u:263.006_0": "anuvrajitvā nivartamānaḥ kuṇālaṃ kaṇṭhe pariṣvajya nayanaṃ nirīkṣamāṇaḥ prarudannuvāca--",
    "S01divyav_u:263.008_0": "dhanyāni tasya cakṣūṃṣi cakṣuṣmantaśca te janāḥ/",
    "S01divyav_u:263.009_0": "satatam ye kumārasya drakṣyanti mukhapaṅkajam//112//",
    "S01divyav_u:263.010_0": "yāvannaimittiko brāhmaṇah--kumārasya nacirānnayanavināśo bhaviṣyati/",
    "S01divyav_u:263.010_1": "sa ca rājā aśokastasya nayaneṣvatyarthamanuṣaktaḥ/",
    "S01divyav_u:263.011_0": "dṛṣṭvā ca kathayati--",
    "S01divyav_u:263.012_0": "nṛpātmajasya nayane viśuddhe mahīpatiścāpyanuraktamasya/",
    "S01divyav_u:263.014_0": "śriyā vivṛddhe hi sukhānukūle paśyāmi netre 'dya vinaśyamāne//113//",
    "S01divyav_u:263.016_0": "idaṃ puraṃ svargāmiva prahṛṣṭaṃ kumārasaṃdarśanajātaharṣam/",
    "S01divyav_u:263.018_0": "puraṃ vipanne nayane tu tasya bhaviṣyati śokaparītacetāḥ//114//",
    "S01divyav_u:263.020_0": "anupūrveṇa takṣaśilāmanuprāptaḥ/",
    "S01divyav_u:263.020_1": "śrutvā ca takṣaśilāpaurā ardhatrikāṇi yojanāni mārgaśobhāṃ nagaraśobhāṃ ca kṛtvā pūrṇakumbhaiḥ pratyudgatāḥ/",
    "S01divyav_u:263.021_0": "vakṣyati ca--",
    "S01divyav_u:263.022_0": "śrutvā takṣaśilāpauro ratnapūrṇaghaṭādikān/",
    "S01divyav_u:263.023_0": "gṛhya pratyujjagāmāśu bahumānyo nṛpātmajam//115//",
    "S01divyav_u:263.024_0": "pratyudgamya kṛtāñjaliruvāca--na vayaṃ kumārasya viruddhāḥ,",
    "S01divyav_u:263.024_1": "na rājño 'śokasya, api tu duṣṭātmāno 'mātyā āgatyāsmākamapamānaṃ kurvanti/",
    "S01divyav_u:263.025_0": "yāvatkuṇālo mahatā saṃmānena takṣaśilāṃ praveśitaḥ//",
    "S01divyav_u:263.027_0": "rājñaścāśokasya mahān vyādhirutpannaḥ/",
    "S01divyav_u:263.027_1": "tasya mukhāduccāro nirgantmārabdhaḥ/",
    "S01divyav_u:263.028_0": "sarvaromakūpebhyaścāśuci pragharati/",
    "S01divyav_u:263.028_1": "na ca śakyate cikitsitum/",
    "S01divyav_u:263.028_2": "tato rājñā abhihitam--kuṇālamānayata, rājye pratiṣṭhāpayiṣyāmīti/",
    "S01divyav_u:263.029_0": "kiṃ mamedṛśena jīvitena prayojanam? śrutvā ca tiṣyarakṣitā cintayati--yadi kuṇālaṃ rājye pratiṣṭhāsyati,",
    "S01divyav_u:263.031_0": "tayā abhihitam--ahaṃ te svasthaṃ kariṣyāmi/",
    "S01divyav_u:263.031_1": "kiṃ tu vaidyānāṃ praveśaḥ pratiṣidhyatām/",
    "S01divyav_u:263.032_0": "yāvadrājñā vaidyānāṃ praveśaḥ pratiṣiddhaḥ/",
    "S01divyav_u:263.032_1": "tatastiṣyarakṣitayā vaidyānāmabhihitam--yadi kaścidīdṛśena[264] vyādhinā spṛṣṭaḥ strī vā puruṣo vā āgacchati,",
    "S01divyav_u:264.001_0": "anyatamaścābhīrastādṛśenaiva vyādhinā spṛṣṭaḥ/",
    "S01divyav_u:264.002_0": "tasya patnyā vaidyāya vyādhir niveditaḥ/",
    "S01divyav_u:264.002_1": "vaidyenābhihitam--sa evāgacchatu āturaḥ/",
    "S01divyav_u:264.003_0": "vyādhiṃ dṛṣṭvā bhaiṣajyamupadekṣyāmi/",
    "S01divyav_u:264.003_1": "yāvadābhīro vaidyasakāśāmabhigataḥ/",
    "S01divyav_u:264.004_0": "vaidyena ca tiṣyarakṣitāyāḥ samīpamupanītaḥ/",
    "S01divyav_u:264.004_1": "tatastiṣyarakṣitayā pratigupte pradeśe jīvitād vyaparopitaḥ/",
    "S01divyav_u:264.005_0": "jīvitād vyaparopya kukṣiṃ pāṭayitvā paśyati ca tasya pakvāśayasthāne antrāyāṃ kṛmirmahān prādurbhūtaḥ/",
    "S01divyav_u:264.005_1": "264.0sa yadyūrdhvaṃ gacchati tenāśucīni pragharati, athādho gacchati, adhaḥ pragharati/",
    "S01divyav_u:264.007_0": "yāvat tatra maricān peṣayitvā dattaṃ na ca mriyate/",
    "S01divyav_u:264.007_1": "evaṃ pippalī śṛṅgaveraṃ ca/",
    "S01divyav_u:264.008_0": "vistareṇa yāvat palāṇḍurdattaḥ/",
    "S01divyav_u:264.008_1": "spṛṣṭaśca mṛta uccāramārgeṇa nirgataḥ/",
    "S01divyav_u:264.008_2": "etacca prakaraṇaṃ tayā rajñe niveditam--deva pālāṇḍuṃ parimuṅkṣva, svāsthyaṃ bhaviṣyati/",
    "S01divyav_u:264.009_0": "rājā āha--devi, ahaṃ kṣatriyaḥ/",
    "S01divyav_u:264.010_0": "kathaṃ palāṇḍuṃ paribhakṣayāmi? devyuvāca--deva, paribhoktavyaṃ jīvitasyārthe, bhaiṣajyametat/",
    "S01divyav_u:264.011_0": "rājñā paribhuktam/",
    "S01divyav_u:264.011_1": "sa ca kṛmirmṛtam uccāramārgeṇa nirgataḥ/",
    "S01divyav_u:264.011_2": "svasthībhūtaśca rājā/",
    "S01divyav_u:264.012_0": "tena parituṣṭena tiṣyarakṣitā vareṇa pravāritā--kiṃ te varaṃ prayacchāmi? tayā abhihitam--saptāhaṃ devo rājyaṃ prayacchatu/",
    "S01divyav_u:264.013_0": "rājā āha--ahaṃ ko bhaviṣyāmi? devyuvāca--saptāhasyātyayāddeva eva rājā bhaviṣyati/",
    "S01divyav_u:264.014_0": "yāvadrājñā tiṣyarakṣitāyāḥ saptāhaṃ rājyaṃ dattam/",
    "S01divyav_u:264.014_1": "tasyā buddhirutpannā--idānīṃ mayā asya kuṇālasya vairaṃ niryātitavyam/",
    "S01divyav_u:264.015_0": "tayā kapaṭalekho likhitastakṣaśilakānāṃ paurāṇām--kuṇālasya nayanaṃ vināśayitavyamiti/",
    "S01divyav_u:264.016_0": "āha ca--",
    "S01divyav_u:264.017_0": "rājā hyaśoko balavān pracaṇḍa ājñāpayattakṣaśilājanaṃ hi/",
    "S01divyav_u:264.019_0": "uddhāryatāṃ locanamasya śatrormauryasya vaṃśasya kalaṅka eṣaḥ//116//",
    "S01divyav_u:264.021_0": "rājño 'śoksya yatra kāryamāśu pariprāpyaṃ bhavati, dantamudrayā mudrayati/",
    "S01divyav_u:264.021_1": "yāvat tiṣyarakṣitā śayitasya rājñastaṃ lekhaṃ dantamudrayā mudrayiṣyāmīti rājñaḥ sakāśamabhigatā/",
    "S01divyav_u:264.022_0": "rājā ca bhītaḥ pratibuddhaḥ/",
    "S01divyav_u:264.023_0": "devī kathayati--kimidamiti? rājā kathayati--devi, svapnaṃ me 'śobhanaṃ dṛṣṭam/",
    "S01divyav_u:264.024_0": "paśyāmi dvau gṛdhrau kuṇālasya nayanamutpāṭayitumicchataḥ/",
    "S01divyav_u:264.024_1": "devī kathayati--svāsthyaṃ kumārasyeti/",
    "S01divyav_u:264.025_0": "evaṃ dvirapi rājā bhītaḥ pratibuddhaḥ kathayati--devi, svapno me na śobhano dṛṣṭa iti/",
    "S01divyav_u:264.026_0": "tiṣyarakṣitā kathayati--kīdṛśaḥ svapna iti/",
    "S01divyav_u:264.026_1": "rājā āha--paśyāmi kuṇālam--dīrghakeśanakhaśmaśruḥ puraṃ praviṣṭaḥ/",
    "S01divyav_u:264.027_0": "devyāha--svāsthyaṃ kumārasyeti/",
    "S01divyav_u:264.027_1": "yāvat tiṣyarakṣitayā rājñaḥ śayitasya sa lekho dantamudrayā mudrayitvā takṣaśilāṃ preṣitaḥ/",
    "S01divyav_u:264.028_0": "yāvadrājñā śayitena svapne dṛṣṭaṃ dantā viśīrṇāḥ/",
    "S01divyav_u:264.029_0": "tato rājā tasyā eva rātreratyaye naimittikānāhūya kathayati--kīdṛśa eṣāṃ svapnānāṃ vipāka iti? naimittikāḥ kathayati--deva,",
    "S01divyav_u:264.030_0": "āha ca--",
    "S01divyav_u:264.031_0": "dantā yasya viśīryante svapnānte prapatanti ca/",
    "S01divyav_u:264.032_0": "cakṣurbhedaṃ ca putrasya putranāśaṃ ca paśyati//117//",
    "S01divyav_u:265.001_0": "[265]śrutvā ca aśokastvaritaṃmutthāyāsanāt kṛtañjaliścaturdiśaṃ devatām yācayitumārabdhaḥ/",
    "S01divyav_u:265.002_0": "āha ca--",
    "S01divyav_u:265.003_0": "yā devatā śāsturabhiprasannā dharme ca saṃghe ca gaṇapradhāne/",
    "S01divyav_u:265.005_0": "ye cāpi loke ṛṣayo variṣṭhā rakṣantu te 'smattanayaṃ kuṇālam//118//",
    "S01divyav_u:265.007_0": "sa ca lekho 'nupūrveṇa takṣaśilāmupanītaḥ/",
    "S01divyav_u:265.007_1": "atha takṣaśilāḥ paurajānapadā lekhadarśanāt kuṇālasya guṇavistaratuṣṭā notsahante tadaptiyaṃ niveditum/",
    "S01divyav_u:265.008_0": "ciraṃ vicārayitvā rājā duṣṭaśīlaḥ svaputrasya na marṣayati, prāgevāsmākaṃ marṣayati/",
    "S01divyav_u:265.009_0": "āha ca--",
    "S01divyav_u:265.010_0": "munivṛttasya śāntasya sarvabhūtahitaiṣiṇaḥ/",
    "S01divyav_u:265.011_0": "yasya dveṣaḥ kumārasya kasyānyasya bhaviṣyati//119//",
    "S01divyav_u:265.012_0": "tairyāvatkuṇālasya niveditam, lekhaścopanītaḥ/",
    "S01divyav_u:265.012_1": "tataḥ kuṇālo vācayitvā kathayati--viśrabdham yathātmaprayojanaṃ kriyatāmiti/",
    "S01divyav_u:265.013_0": "yāvaccaṇḍālā upanītāh--kuṇālasya nayanamutpāṭayatheti/",
    "S01divyav_u:265.014_0": "te ca kṛtāñjalipuṭā ūcuh--notsāhayāmaḥ/",
    "S01divyav_u:265.014_1": "kṛtah?",
    "S01divyav_u:265.015_0": "yo hi candramasaḥ kāntiṃ mohādabhyuddharennaraḥ/",
    "S01divyav_u:265.016_0": "sa candrasadṛśādvaktrāttava netre samuddharet//120//",
    "S01divyav_u:265.017_0": "tataḥ kumāreṇa makuṭaṃ dattam/",
    "S01divyav_u:265.017_1": "anayā dakṣiṇayotpāṭayatheti/",
    "S01divyav_u:265.017_2": "tasya tu karmaṇo 'vaśyaṃ vipattavyam/",
    "S01divyav_u:265.018_0": "puruṣo hi vikṛtarūpo 'ṣṭādaśābhirdaurvarṇikaiḥ samanvāgato 'bhyāgataḥ/",
    "S01divyav_u:265.018_1": "sa kathayati--ahamutpāṭayiṣyāmīti/",
    "S01divyav_u:265.019_0": "yāvatkuṇālasya samīpaṃ nītaḥ/",
    "S01divyav_u:265.019_1": "tasmiṃśca samaye kuṇālasya sthavirāṇāṃ vacanamāmukhībhūtam/",
    "S01divyav_u:265.020_0": "sa tadvacanamanusmṛtyovāca--",
    "S01divyav_u:265.021_0": "imāṃ vipattiṃ vijñāya tairuktaṃ tattvavādibhiḥ/",
    "S01divyav_u:265.022_0": "paśyānityamidaṃ sarvaṃ nāsti kaścid dhruve sthitaḥ//121//",
    "S01divyav_u:265.023_0": "kalyāṇamitrāste mahyaṃ sukhakāmā hitaiṣiṇaḥ/",
    "S01divyav_u:265.024_0": "yairayaṃ deśito dharmo vītakleśairmahātmabhiḥ//122//",
    "S01divyav_u:265.025_0": "anityatāṃ saṃparipaśyato me gurūpadeśānmanasi prakurvataḥ/",
    "S01divyav_u:265.027_0": "utpāṭane 'haṃ na bibhemi saumya netradvayasyāsthiratāṃ hi paśye//123//",
    "S01divyav_u:265.029_0": "utpāṭe vā na vā netre yathā vā manyate nṛpaḥ/",
    "S01divyav_u:265.030_0": "gṛhītasāraṃ cakṣurme hyanityādibhirāśrayaiḥ//124//",
    "S01divyav_u:265.031_0": "tataḥ kuṇālastaṃ puruṣamuvāca--tena hi bhoḥ puruṣa,",
    "S01divyav_u:265.031_1": "ekaṃ tāvannayanamutpāṭya mama haste 'nuprayaccha/",
    "S01divyav_u:265.032_0": "yāvat sa puruṣaḥ kuṇālasya nayanamutpāṭayituṃ pravṛttaḥ/",
    "S01divyav_u:265.032_1": "tato 'nekāni prāṇiśatasahasrāṇi vikroṣṭumārabdhāni--kaṣṭaṃ bhoḥ/",
    "S01divyav_u:266.001_0": "[266]eṣā hi nirmalā jyotsnā gaganātpatate śaśī/",
    "S01divyav_u:266.002_0": "puṇḍarīkavanāccāpi śrīmannutpaṭyate 'mbujam//125//",
    "S01divyav_u:266.003_0": "teṣu prāṇiśatasahasreṣu rudatsu kuṇālasyaiva nayanamutpāṭya haste dattam/",
    "S01divyav_u:266.003_1": "tataḥ kuṇālastannayanaṃ gṛhyovāca--",
    "S01divyav_u:266.005_0": "rūpāṇi kasmānna nirīkṣase tvam yathāpurā prākṛta māṃsapiṇḍa/",
    "S01divyav_u:266.007_0": "te vañcitāste ca vigarhaṇīyā ātmeti ye tvāmabudhāḥ//126//",
    "S01divyav_u:266.009_0": "sāmagrajaṃ budbadasaṃnikāśaṃ sudurlabhaṃ nirviṣamasvatantram/",
    "S01divyav_u:266.011_0": "evaṃ pravīkṣanti sadāpramattā ye tvāṃ na te duḥkhamanuprayānti//127//",
    "S01divyav_u:266.013_0": "evamanuvicintayatā tena sarvabhāveṣvanityatām/",
    "S01divyav_u:266.014_0": "srotāpattiphalaṃ prāptaṃ janakāyasya paśyataḥ//128//",
    "S01divyav_u:266.015_0": "tataḥ kuṇālo dṛṣṭasatyastaṃ puruṣamuvāca--idānīṃ dvitīyaṃ viśrabdhaṃ nayanamutpāṭya haste datta/",
    "S01divyav_u:266.016_0": "atha kuṇālo māṃsacakṣuṣyuddhṛte prajñācakṣuṣi ca viśuddhe kathayati--",
    "S01divyav_u:266.017_0": "uddhṛtaṃ māṃsacakṣurme yadyapyetatsudurlabham/",
    "S01divyav_u:266.018_0": "prajñācakṣurviśuddhaṃ me pratilabdhamaninditam//129//",
    "S01divyav_u:266.019_0": "parityakto 'haṃ nṛpatinā yadyahaṃ putrasaṃjñayā/",
    "S01divyav_u:266.020_0": "dharmarājasya putratvamupeto 'smi mahātmanaḥ//130//",
    "S01divyav_u:266.021_0": "eśvaryādyadyahaṃ bhraṣṭaṃ śokaduḥkhanibandhanāt/",
    "S01divyav_u:266.022_0": "dharmaiśvaryamavāptaṃ me duḥkhaśokavināśanam//131//",
    "S01divyav_u:266.023_0": "yāvatkuṇālena śrutam--nāyaṃ tātasyāśokasya karma, api tu tiṣyarakṣitāyā ayaṃ prayoga iti/",
    "S01divyav_u:266.024_0": "śrutvā ca kuṇālaḥ kathayati--",
    "S01divyav_u:266.025_0": "ciraṃ sukhaṃ caiva sā tiṣyanāṃnī āyurbalaṃ pālayate ca devī/",
    "S01divyav_u:266.027_0": "saṃpreṣito 'yaṃ hi yayā prayogo yasyānubhāvena kṛtaḥ svakārtham//132//",
    "S01divyav_u:266.029_0": "tataḥ kāñcanamālayā śrutam--kuṇālasya nayanānyutpāṭitānīti/",
    "S01divyav_u:266.029_1": "śrutvā ca bhartṛtayā kuṇālasamīpamupasaṃkramya parṣadamavagāhya kuṇālamuddhṛtanayanaṃ rudhirāvasiktagātraṃ dṛṣṭvā sūrcchitā bhūmau patitā/",
    "S01divyav_u:266.031_0": "yāvajjalasekaṃ kṛtvotthāpitā/",
    "S01divyav_u:266.031_1": "tataḥ kathaṃcit saṃjñāmupalabhya sasvaraṃ prarudantyuvāca--",
    "S01divyav_u:267.001_0": "[267]netrāṇi kāntāni manoharāṇi ye māṃ nirīkṣañjanayanti tuṣṭim/",
    "S01divyav_u:267.003_0": "te me vipannā hyanirīkṣaṇīyāstyajanti me prāṇasamāḥ śarīram//133//",
    "S01divyav_u:267.005_0": "tataḥ kuṇālo bhāryāmanunayannuvāca--alaṃ ruditena/",
    "S01divyav_u:267.005_1": "nārhasi śokamāśrayitum/",
    "S01divyav_u:267.006_0": "svayaṃkṛtānāmiha karmaṇāṃ phalamupasthitam/",
    "S01divyav_u:267.006_1": "āha ca--",
    "S01divyav_u:267.007_0": "karmātmakaṃ lokamidaṃ viditvā duḥkhātmakaṃ cāpi janaṃ hi matvā/",
    "S01divyav_u:267.009_0": "matvā ca lokaṃ priyaviprayogaṃ kartuṃ priye nārhasi bāṣpamokṣam//134//",
    "S01divyav_u:267.011_0": "tataḥ kuṇālo bhāryayā saha takṣaśilāyā niṣkāsitaḥ/",
    "S01divyav_u:267.011_1": "sa garbhādānamupādāya paramasukumāraśarīraḥ/",
    "S01divyav_u:267.012_0": "na kiṃcidutsahate karma kartum/",
    "S01divyav_u:267.012_1": "kevalaṃ vīṇāṃ vādayati, gāyati ca/",
    "S01divyav_u:267.013_0": "tato bhaikṣyaṃ labhate/",
    "S01divyav_u:267.013_1": "kuṇālaḥ patnyā saha bhuṅkte/",
    "S01divyav_u:267.013_2": "tataḥ kāñcanamālā yena mārgeṇa pāṭaliputrādānītā,",
    "S01divyav_u:267.013_3": "tameva mārgamanusmarantī bhartṛdvitīyā pāṭaliputraṃ gatā/",
    "S01divyav_u:267.014_0": "yāvadaśokasya gṛhamārabdhā praveṣṭum/",
    "S01divyav_u:267.015_0": "dvārapālena ca nivāritau/",
    "S01divyav_u:267.015_1": "yāvadrājño 'śokasya yānaśālāyāmavasthitau/",
    "S01divyav_u:267.016_0": "tataḥ kuṇālo rātryāḥ pratyūṣasamaye vīṇāṃ vādayitumārabdhaḥ/",
    "S01divyav_u:267.016_1": "yathā nayanānyutpāṭitāni, satyadarśanaṃ ca kṛtam, tadanurūpaṃ hitaṃ ca gītaṃ prārabdham/",
    "S01divyav_u:267.017_0": "āha ca--",
    "S01divyav_u:267.018_0": "cakṣurādīni yaḥ prājñaḥ paśyatyāyatanāni ca/",
    "S01divyav_u:267.019_0": "jñānadīpena śuddhena sa saṃsārādvimucyate//135//",
    "S01divyav_u:267.020_0": "yadi tava bhavaduḥkhapīḍitā bhavati doṣaviniśritā matiḥ/",
    "S01divyav_u:267.022_0": "sukhamiha ca yadīcchasi dhruvaṃ tvaritamihāyatanāni saṃtyajasva//136//",
    "S01divyav_u:267.024_0": "tasya gītaśabdo rājñā aśokena śrutaḥ/",
    "S01divyav_u:267.024_1": "śrutvā ca rājā prītamanā uvāca--",
    "S01divyav_u:267.025_0": "gītaṃ kuṇālena mayi prasaktaṃ vīṇāsvaraṃ caiva śrutiścireṇa/",
    "S01divyav_u:267.027_0": "abhyāgato 'pīha gṛhaṃ nu kaṃcinna cecchati draṣṭumayaṃ kumāraḥ//137//",
    "S01divyav_u:267.029_0": "atha rājā aśoko 'nyatamapuruṣamāhūyovāca--puruṣa, lakṣyate--",
    "S01divyav_u:267.030_0": "na khalveṣa kiṃ gītasya kuṇālasadṛśo dhvaniḥ/",
    "S01divyav_u:267.031_0": "karmaṇyadhairyatāṃ caiva sūcayanniva lakṣyate//138//",
    "S01divyav_u:267.032_0": "tadanenāsmi śabdena dhairyādākampito bhṛśam/",
    "S01divyav_u:267.033_0": "kalabhasyeva naṣṭasya pranaṣṭakalabhaḥ karī//139//",
    "S01divyav_u:268.001_0": "[268]gaccha, kuṇālamānayasveti/",
    "S01divyav_u:268.001_1": "yāvat puruṣo yānaśālāṃ gataḥ/",
    "S01divyav_u:268.001_2": "paśyati kuṇālamuddhṛtanayanaṃ vātātapaparidagdhagātram/",
    "S01divyav_u:268.002_0": "apratyabhijñāya ca rājānamaśokamabhigamyovāca--deva, na hyeṣa kuṇālaḥ/",
    "S01divyav_u:268.003_0": "andhaka eṣa vanīpakaḥ patnyā saha devasya yānaśālāyamavasthitaḥ/",
    "S01divyav_u:268.003_1": "śrutvā ca rājā saṃvignaścintayāmāsa--yathā mayā svapnānyaśobhanāni dṛṣṭāni,",
    "S01divyav_u:268.003_2": "niyataṃ kuṇālasya nayanāni vinaṣṭāni bhaviṣyanti/",
    "S01divyav_u:268.005_0": "āha ca--",
    "S01divyav_u:268.006_0": "svapnāntare nimittāni yathā dṛṣṭāni me purā/",
    "S01divyav_u:268.007_0": "niḥsaṃśayaṃ kuṇālasya netre vai nidhanaṃ gate//140//",
    "S01divyav_u:268.008_0": "tato rājā prarudannuvāca--",
    "S01divyav_u:268.009_0": "śīghramānīyatāmeṣa matsamīpaṃ vanīpakam/",
    "S01divyav_u:268.010_0": "na hi me śāmyate cetaḥ sutavyasanacintayā//141//",
    "S01divyav_u:268.011_0": "yāvat puruṣo yānaśālāṃ gatvā kuṇālamuvāca--kasya tvaṃ putraḥ, kiṃ ca nāma? kuṇālaḥ prāha--",
    "S01divyav_u:268.013_0": "aśoko nāṃ rājāsau mauryāṇāṃ kulavardhanaḥ/",
    "S01divyav_u:268.014_0": "kṛtsneyaṃ pṛthivī yasya vaśe vartani kiṃkara//142//",
    "S01divyav_u:268.015_0": "tasya rājñastvahaṃ putraḥ kuṇāla iti viśrutaḥ/",
    "S01divyav_u:268.016_0": "dhārmikasya tu putro 'haṃ buddhasyādityabāndhavaḥ//143//",
    "S01divyav_u:268.017_0": "tataḥ kuṇālaḥ patnyā saha rājño 'śokasya samīpamānītaḥ/",
    "S01divyav_u:268.017_1": "atha rājā aśokah {paśyati} kuṇālamuddhṛtanayanaṃ vātātapaparidagdhagātraṃ rathyācolakasaṃghātapratyavareṇa vāsasā lakṣyālakṣyapracchāditakaupīnam/",
    "S01divyav_u:268.019_0": "sa tamapratyābhijñāya ākṛtimātrakaṃ dṛṣṭvā rājā kathayati--tvaṃ kuṇāla iti? kuṇālaḥ prāha--evaṃ deva,",
    "S01divyav_u:268.020_0": "śrutvā mūrcchito bhūmau patitaḥ/",
    "S01divyav_u:268.020_1": "vakṣyati hi--",
    "S01divyav_u:268.021_0": "tataḥ kuṇālasya mukhaṃ nirīkṣya netroddhṛtaṃ śokaparītacetāḥ/",
    "S01divyav_u:268.023_0": "rājā hyaśokaḥ patito dharaṇyāṃ hā putraśokena hi dahyamānaḥ//144//",
    "S01divyav_u:268.025_0": "yāvajjalapariṣekaṃ kṛtvā rājānamutthāpayitvā āsane niṣāditaḥ/",
    "S01divyav_u:268.025_1": "atha rājā kathaṃcit saṃjñāmupalabhya kuṇālamutsaṅge sthāpayāmāsa/",
    "S01divyav_u:268.026_0": "vakṣyati hi--",
    "S01divyav_u:268.027_0": "tato muhūrtaṃ nṛpa āśvasitvā kaṇṭhe pariṣvajya rasāśrukaṇṭhaḥ/",
    "S01divyav_u:268.028_0": "muhuḥ kuṇālasya mukhaṃ pramṛjya bahūni rājā vilalāpa tatra//145//",
    "S01divyav_u:268.030_0": "netre kuṇālapratime vilokya sutaṃ kuṇāleti purā babhāṣe/",
    "S01divyav_u:269.001_0": "[269]tadasya netre nidhanaṃ gate te putraṃ kuṇāleti kathaṃ ca vakṣye//146//",
    "S01divyav_u:269.003_0": "āha ca--",
    "S01divyav_u:269.004_0": "kathaya kathaya sādhu putra tāvadvadanamidaṃ tava cārunetram/",
    "S01divyav_u:269.006_0": "gaganamiva vipannacandratāravyapagataśobhamanīkṣakaṃ kṛtaṃ te//147//",
    "S01divyav_u:269.008_0": "akaruṇahṛdayena tena tāta munisadṛśasya na sādhu sādhubuddheḥ/",
    "S01divyav_u:269.010_0": "naravaranayaneṣvavairavairaṃ prakṛtamidaṃ mama bhūri śokamūlam//148//",
    "S01divyav_u:269.012_0": "vada suvadana kṣiprametadarthaṃ vrajati śarīramidaṃ purā vināśam/",
    "S01divyav_u:269.014_0": "tava nayanavināśaśokadagdhaṃ vanamiva nāgavimuktavajradagdham//149//",
    "S01divyav_u:269.016_0": "tataḥ kuṇālaḥ pitaraṃ praṇipatyovāca--",
    "S01divyav_u:269.017_0": "rājannatītaṃ khalu naiva śocyaṃ kiṃ na śrutaṃ te munivākyametat/",
    "S01divyav_u:269.019_0": "yatkarmabhiste 'pi jinā na muktāḥ pratyekabuddhāḥ sudṛḍhaistathaiva//250//",
    "S01divyav_u:269.021_0": "labdhāḥ phalasthāśca pṛthagjanāśca kṛtāni kāmānyaśubhāni dehinām/",
    "S01divyav_u:269.023_0": "svayaṃkṛtānāmiha karmāṇāṃ phalaṃ kathaṃ tu vakṣyāmi parairidaṃ kṛtam//151//",
    "S01divyav_u:269.025_0": "ahameva mahārāja kṛtāparādhaśca sāparādhaśca/",
    "S01divyav_u:269.026_0": "vinivartayāmi yo 'haṃ vinayāmi vipattijananāni//152//",
    "S01divyav_u:269.027_0": "na śastravajrāgniviṣāṇi pannagāḥ kurvanti pīḍāṃ nabhaso 'vikāriṇaḥ/",
    "S01divyav_u:269.029_0": "śarīralakṣyeṇa dhṛtena pārthiva patanti duḥkhānyaśivāni dehinām//153//",
    "S01divyav_u:269.031_0": "atha rājā śokāgninā saṃtāpitahṛdaya uvāca--",
    "S01divyav_u:269.032_0": "kenoddhṛtāni nayanāni sutasya mahyaṃ ko jīvitaṃ sumadhuraṃ tyajituṃ vyavastaḥ/",
    "S01divyav_u:270.001_0": "[270]śokānalo nipatito hṛdaye pracaṇḍah ācakṣva putra kasya harāmi daṇḍam//154//",
    "S01divyav_u:270.003_0": "yāvadrājñā aśokena śrutam--tiṣyarakṣitāyā ayaṃ prayoga iti/",
    "S01divyav_u:270.003_1": "śrutvā rājā tiṣyarakṣitāmāhūyovāca--",
    "S01divyav_u:270.005_0": "kathaṃ hi dhanye na nimajjase kṣitau cchindāmi śīrṣaṃ paraśuprahāraiḥ/",
    "S01divyav_u:270.007_0": "tyajāmyahaṃ tvāmatipāpakāriṇīmadharmayuktāṃ śriyamātmavāniva//155//",
    "S01divyav_u:270.009_0": "tato rājā krodhāgninā prajvalitastiṣyarakṣitāṃ nirīkṣyovāca--",
    "S01divyav_u:270.010_0": "utpāṭya netre paripātayāmi gātraṃ kimasyā nakharaiḥ sutīkṣṇaiḥ/",
    "S01divyav_u:270.012_0": "jīvantiśūlāmatha kārayāmi cchindāmi nāsāṃ krakacena vāsyāḥ//156//",
    "S01divyav_u:270.014_0": "kṣureṇa jihvāmatha kartayāmi viṣeṇa pūrṇāmatha ghātayiṣye/",
    "S01divyav_u:270.016_0": "sa ityevamādivadhaprayogaṃ bahuprakāraṃ hyavadannarendraḥ//157//",
    "S01divyav_u:270.018_0": "vijñāpayāmāsa guruṃ mahātmā/",
    "S01divyav_u:270.020_0": "anāryakarmā yadi tiṣyarakṣitā tvamāryakarmā bhava mā vadha striyam//158//",
    "S01divyav_u:270.022_0": "phalaṃ hi maitryā sadṛśaṃ na vidyate prabhostitakṣā sugatena varṇitā/",
    "S01divyav_u:270.024_0": "punaḥ praṇasya pitaraṃ kumāraḥ kṛtāñjaliḥ sūnṛtavāgjagāda//159//",
    "S01divyav_u:270.026_0": "rājanna me duḥkhamalo 'sti kaścittīvrāpalāre 'pi na manyutāpaḥ/",
    "S01divyav_u:270.028_0": "manaḥ prasannam yadi me jananyām yenoddhṛte me nayane svayaṃ hi/",
    "S01divyav_u:270.030_0": "tattena satyena mamāstu tāvannetradvayaṃ prāktanameva sadyaḥ//160//",
    "S01divyav_u:270.032_0": "ityuktamātre pūrvādhikapraśobhite netrayugme prādurbabhūvatuḥ/",
    "S01divyav_u:270.032_1": "yāvadrājñā aśokena tiṣyarakṣitā amarṣitena jatugṛhaṃ praveśayitvā dagdhā,",
    "S01divyav_u:270.032_2": "takṣaśilāśca paurāḥ praghātitāḥ/",
    "S01divyav_u:271.001_0_0": "[271]bhikṣavaḥ saṃśayajātāḥ sarvasaśayacchettāramāyuṣmantaṃ sthaviropaguptaṃ pṛcchanti--kiṃ",
    "S01divyav_u:271.001_0_1": "kuṇālena karma kṛtam yasya karmaṇo vipākena nayanānyutpāṭitāni? sthavira uvāca--tena",
    "S01divyav_u:271.001_0_2": "hyāyuṣmantaḥ śrūyatām--",
    "S01divyav_u:271.003_0": "bhūtapūrvamatīte 'dhvani vārāṇasyāmanyatamo lubdhakaḥ/",
    "S01divyav_u:271.004_0": "sa himavantaṃ gatvā mṛgān praghātayati/",
    "S01divyav_u:271.005_0": "so 'pareṇa samayena himavantaṃ gataḥ/",
    "S01divyav_u:271.005_1": "tatra pāśanipatitānyekasyāṃ guhāyāṃ praviṣṭānyāsāditāni/",
    "S01divyav_u:271.006_0": "tena vāgurayā sarve gṛhītāḥ/",
    "S01divyav_u:271.006_1": "tasya buddhirutpannā--yadi praghātayiṣyāmi, māṃsaḥ kledaṃmupayāsyati/",
    "S01divyav_u:271.007_0": "tena pañcānāṃ mṛgaśatānāṃ nayanātyutpāṭitāni//",
    "S01divyav_u:271.008_0": "kiṃ manyadhvamāyuṣmantah? yo 'sau lubdhakaḥ, sa eṣa kuṇālaḥ/",
    "S01divyav_u:271.008_1": "yattatrānena bahūnāṃ mṛgaśatānāṃ nayanānyutpāṭitāni,",
    "S01divyav_u:271.008_2": "tasya karmaṇo vipākena bahūni varṣaśatasahasrāṇi narakeṣu duḥkhamanubhūya tataḥ karmāvaśeṣeṇa pañca janmaśatāni tasya nayanānyutpāṭitāni/",
    "S01divyav_u:271.011_0": "kiṃ karma kṛtam yasya karmaṇo vipākenocce kule upapannaḥ,",
    "S01divyav_u:271.013_0": "tena hyāyucmantaḥ śrūyatām--bhūtapūrvamatīte 'dhvani catvāriṃśadvarṣasahasrāyuṣi prajāyāṃ krakucchando nāma samyaksambuddho loka udapādi/",
    "S01divyav_u:271.014_0": "yadā krakucchandaḥ samyaksambuddhaḥ sakalaṃ buddhakāryaṃ kṛtvā nirupadhiśeṣe nirvāṇadhātau parinirvṛtaḥ,",
    "S01divyav_u:271.014_1": "tasya aśokena rājñā catūratnamayaṃ stūpaṃ kāritam/",
    "S01divyav_u:271.016_0": "yadā rājā aśokaḥ kālagataḥ, aśrāddho rājā rājyaṃ pratiṣṭhitaḥ/",
    "S01divyav_u:271.016_1": "tāni ratnānyadattādāyikairhṛtāni/",
    "S01divyav_u:271.017_0": "pāṃśukāṣṭaṃ cāvaśiṣṭam/",
    "S01divyav_u:271.017_1": "atra janakāyo gatvā viśīrṇaṃ dṛṣṭvā śocitumārabdhaḥ/",
    "S01divyav_u:271.018_0": "tasmiṃśca samaye 'nyatamaśca śreṣṭhiputraḥ/",
    "S01divyav_u:271.018_1": "tenokrah--kimarthaṃ rudyata iti? tairabhihitam--krakucchandasya samyaksambuddhasya stūpaṃ catūratnamayamāsīt,",
    "S01divyav_u:271.020_0": "tatastena ca tatra krakucchandasya samyaksambuddhasya kāyapramāṇikā pratimā babhūva viśīrṇā,",
    "S01divyav_u:271.020_1": "sā abhisaṃskṛtā, samyakpraṇidhānaṃ ca kṛtam--yādṛśaḥ krakucchandaḥ śāstā,",
    "S01divyav_u:271.020_2": "īdṛśameva śāstāramārāgayeyaṃ mā virāgayeyamiti/",
    "S01divyav_u:271.023_0": "kiṃ manyadhvamāyuṣmantah? yo 'sau śreṣṭhiputraḥ, sa eṣa kuṇālaḥ/",
    "S01divyav_u:271.023_1": "yatrānena krakucchandasya stūpamabhisaṃskṛtam, tasya karmaṇo vipākenoccakule upapannaḥ/",
    "S01divyav_u:271.024_0": "yatpratimā abhisaṃskṛtā, tena karmaṇo vipākena kuṇākaḥ prāsādikaḥ samṛttaḥ/",
    "S01divyav_u:271.025_0": "yat praṇidhānaṃ kṛtam, tasya karmaṇo vipākena kuṇālena śākyamuniḥ samyaksambuddhastādṛśa eva śāstā samārāgito na virāgitaḥ,",
    "S01divyav_u:271.028_0": "iti śrīdivyāvadāne kuṇālāvadānaṃ saptaviṃśatimaṃ samāptam//",
    "S01divyav_u:352_0": "********** Avadāna 28 **********",
    "S01divyav_u:272.001_0": "div28 vītaśokāvadānam/",
    "S01divyav_u:272.002_0": "yadā rājñā aśokena bhagavacchāsane śraddhā pratilabdhā,",
    "S01divyav_u:272.002_1": "tena caturaśītidharmarājikāsahasraṃ pratiṣṭhāpitaṃ pañcavārṣikaṃ ca kṛtam/",
    "S01divyav_u:272.003_0": "trīṇi śatasahastāṇi bhikṣūṇāṃ bhojitāni yatraiko 'rhatāṃ dvau śaikṣāṇāṃ pṛthagjanakalyāṇakānāṃ ca/",
    "S01divyav_u:272.004_0": "(sa)samudrāyāṃ pṛthivyāṃ janakāyā yadbhūyasā bhagavacchāsane 'bhiprasannāḥ/",
    "S01divyav_u:272.005_0": "tasya bhrātā vītaśoko nāma tīrthyābhiprasannaḥ/",
    "S01divyav_u:272.005_1": "sa tīrthyairvigrāhitah--nāsti śramaṇaśākyaputrīyāṇāṃ mokṣa iti/",
    "S01divyav_u:272.006_0": "ete hi sukhābhiratāḥ parikhedabhīravaśceti/",
    "S01divyav_u:272.007_0": "yāvadrājñā aśokenocyate--vītaśoka,",
    "S01divyav_u:272.007_1": "mā tvamanāyatane 'prasādamutpādaya,",
    "S01divyav_u:272.007_2": "api tu buddhadharmasaṃghe prasādamutpādaya/",
    "S01divyav_u:272.008_0": "eṣa āyatanagataḥ prasāda iti/",
    "S01divyav_u:272.008_1": "atha rājā aśoko 'pareṇa samayena mṛgavadhāya nirgataḥ/",
    "S01divyav_u:272.009_0": "tatra vītaśokenāraṇye ṛṣirdṛṣṭaḥ pañcātapenāvasthitaḥ/",
    "S01divyav_u:272.010_0": "sa ca kaṣṭatapaḥ sārasaṃjñī/",
    "S01divyav_u:272.010_1": "tenābhigamya pādābhivandanaṃ kṛtvā sa ṛṣiḥ pṛṣṭah--bhagavan,",
    "S01divyav_u:272.010_2": "kiyaccitraṃ te ihāraṇye prativasatah? sa uvāca--dvādaśa varṣāṇīti/",
    "S01divyav_u:272.011_0": "vītaśokaḥ kathayati--kastavāhārah? sa ṛṣiruvāca--phalamūlāni/",
    "S01divyav_u:272.012_0": "kiṃ prāvaraṇam? darbhacīvarāṇi/",
    "S01divyav_u:272.012_1": "kā śayyā? tṛṇasaṃstaraṇam/",
    "S01divyav_u:272.013_0": "vītaśoka uvāca--bhagavan, kiṃ duḥkhaṃ bādhate? ṛṣiruvāca--ime mṛgā ṛtukāle saṃvasanti/",
    "S01divyav_u:272.014_0": "yadā mṛgānāṃ saṃvāso dṛṣṭo bhavati, tasmin samaye rāgeṇa paridahyāmi/",
    "S01divyav_u:272.015_0": "vītaśoka uvāca--asya kaṣṭena tapasā rāgo 'dyāpi na bādhyate,",
    "S01divyav_u:272.015_1": "prāgeva śramaṇāḥ śākyaputrīyāḥ svāstīrṇāsanaśayanopasevinaḥ/",
    "S01divyav_u:272.016_0": "kuta eṣāṃ rāgaprahāṇaṃ bhaviṣyati? āha ca--",
    "S01divyav_u:272.017_0": "kaṣṭe 'smin vijane vane nivasatāṃ vāyvambumūlāśināṃ rāgo naiva jito yadīha ṛṣiṇā kālaprakarṣeṇa hi/",
    "S01divyav_u:272.019_0": "bhuktavānnaṃ sadhṛtaṃ prabhūtapiśitaṃ dadhyuttamālaṃkṛtaṃ śākyeṣvindriyanigraho yadi bhavedvindhyaḥ plavetsāgare/",
    "S01divyav_u:272.021_0": "sarvathā vañjito rājā aśoko yacchramaṇeṣu śākyaputrīyeṣu kārāṃ karoti/",
    "S01divyav_u:272.021_1": "etacca vacanaṃ śrutvā rājā upāyajño 'mātyānuvāca--ayaṃ vītaśokastīrthyābhiprasannaḥ/",
    "S01divyav_u:272.022_0": "upāyena bhagavacchāsane 'bhiprasādayitavyaḥ/",
    "S01divyav_u:272.023_0": "amātyā āhuh--deva, kimājñāpayasi? rājā āha--yadā ahaṃ rājā alaṃkāraṃ mauliṃ paṭṭaṃ cāpanayitvā snānaśālāṃ praviṣṭo bhavāmi,",
    "S01divyav_u:272.023_1": "tadā yūyaṃ vītaśokasyopāyena mauliṃ paṭṭaṃ ca baddhvā siṃhāsane niṣādayiṣyatha/",
    "S01divyav_u:272.025_0": "evamastu iti/",
    "S01divyav_u:272.025_1": "yāvadrājā rājālaṃkāraṃ mauliṃ paṭṭaṃ cāpanayitvā snānaśālāyāṃ praviṣṭaḥ,",
    "S01divyav_u:272.025_2": "tato 'mātyairvītaśoka ucyate--rājño 'śokasyātyayāt tvaṃ rājā bhaviṣyasi/",
    "S01divyav_u:272.027_0": "imaṃ tāvadrājālaṃkāraṃ pravaramauliṃ paṭṭaṃ ca baddhvā siṃhāsane niṣīdayiṣyāmah--kiṃ śobhase na veti/",
    "S01divyav_u:272.028_0": "taistadābharaṇamauliṃ paṭṭaṃ ca baddhvā siṃhāsane niṣādito rājñaśca niveditam/",
    "S01divyav_u:272.029_0": "tato rājā aśoko vītaśokaṃ rājālaṃkāraṃ maulipaṭṭabaddhaṃ ca siṃhāsanopaviṣṭaṃ dṛṣṭvā kathayati--adhyāpyahaṃ jīvāmi/",
    "S01divyav_u:272.030_0": "tvaṃ rājā saṃvṛttaḥ/",
    "S01divyav_u:272.030_1": "tato rājñā abhihitam--ko 'tra? tato yāvadvadhyaghātakā nīlāmbaravasanāḥ pralambakeśā ghaṇṭāśabdapāṇayo rājñaḥ pādayor nipatyovāca--deva,",
    "S01divyav_u:272.030_2": "kimājñāpayasi? rājā āha--vītaśoko mayā parityakta iti/",
    "S01divyav_u:273.001_0": "[273]yāvadvītaśoka ucyate--saśastrairvadhyaghātairasmābhiḥ parivṛto 'sīti/",
    "S01divyav_u:273.001_1": "tato 'mātyā rājñaḥ pādayor nipalyovāca--deva, marṣaya vītaśokam/",
    "S01divyav_u:273.002_0": "devasyaiṣa bhrātā/",
    "S01divyav_u:273.002_1": "tato rājñā abhihitam--saptāhamasya marṣayāmi/",
    "S01divyav_u:273.003_0": "bhrātā caiṣaḥ/",
    "S01divyav_u:273.003_1": "mama bhrātuḥ snehādasya saptāhaṃ rājyaṃ prayacchāmi/",
    "S01divyav_u:273.003_2": "yāvat tūryaśatāni saṃpravāditāni,",
    "S01divyav_u:273.003_3": "jayaśabdaiścānanditam, prāṇiśatasahasraiścāñjaliḥ kṛtaḥ,",
    "S01divyav_u:273.005_0": "vadhyaghātakāśca dvāri tiṣṭhanti/",
    "S01divyav_u:273.005_1": "divase gate vītaśokasyāgrataḥ sthitvā ārocayanti--nirgataṃ vītaśoka ekaṃ divasam/",
    "S01divyav_u:273.006_0": "ṣaḍahānyavaśiṣṭāni/",
    "S01divyav_u:273.006_1": "evaṃ dvitīye divase/",
    "S01divyav_u:273.006_2": "vistareṇa yāvatsaptāhadivase vītaśoko rājālaṃkāravibhūṣito rājño 'śokasya samīpamupanītaḥ/",
    "S01divyav_u:273.007_0": "tato rājñā aśokenābhihitam--vītaśoka,",
    "S01divyav_u:273.007_1": "kañcitsugītaṃ sunṛtyaṃ suvāditamiti ? vītaśoka uvāca--na me dṛṣṭaṃ vā syācchrutaṃ veti/",
    "S01divyav_u:273.009_0": "āha ca--",
    "S01divyav_u:273.010_0": "yena śrutaṃ bhavedgītaṃ nṛtyaṃ cāpi nirīkṣitam/",
    "S01divyav_u:273.011_0": "rasāścāsvāditā yena sa bhūyāttava nirṇayam//2//",
    "S01divyav_u:273.012_0": "rājā āha--vītaśoka, idaṃ mayā rājyaṃ saptāhaṃ tava dattam,",
    "S01divyav_u:273.013_0": "kathaṃ tvaṃ kathayasi--naiva me dṛṣṭaṃ na śrutamiti? vītaśoka uvāca--",
    "S01divyav_u:273.015_0": "na me dṛṣṭaṃ nṛtyaṃ na ca nṛpa śruto gītaninado na me gandhā ghrātā na khalu rasā me 'dya viditāḥ/",
    "S01divyav_u:273.017_0": "na me spṛṣṭaḥ sparśaḥ kanakamaṇihārāṅgajanitaḥ samūho nārīṇāṃ maraṇaparibaddhena manasā//3//",
    "S01divyav_u:273.019_0": "striyo nṛttaṃ gītaṃ bhavaśayanānyāsanavidhirvayo rūpaṃ lakṣmīrbahuvividharatnā ca vasudhā/",
    "S01divyav_u:273.021_0": "nirānandā śūnyā mama nṛpa varaśayyā gatasukhā sthitān dṛṣṭvā dvāre vadhakapuruṣānnīlavasanān//4//",
    "S01divyav_u:273.023_0": "śrutvā ghaṇṭāravaṃ ghoraṃ nīlāmbaradharasya hi/",
    "S01divyav_u:273.024_0": "bhayaṃ me maraṇājjātaṃ pārthivendra sudāruṇam//5//",
    "S01divyav_u:273.025_0": "mṛtyuśalyaparīto 'haṃ nāśrauṣīdgītamuttamam/",
    "S01divyav_u:273.026_0": "nādrākṣaṃ nṛpate nṛttaṃ na ca bhoktuṃ manaḥspṛhā//6//",
    "S01divyav_u:273.027_0": "mṛtyujvaragṛhītasya na me svapno 'pi vidyate/",
    "S01divyav_u:273.028_0": "kṛtsnā me rajanī yātā mṛtyumevānucintayan//7//",
    "S01divyav_u:273.029_0": "rājā āha--vītaśoka, mā tāvat tavaikajanmikasya maraṇabhayāttava rājaśriyaṃ prāpya harṣo notpannaḥ/",
    "S01divyav_u:273.030_0": "kiṃ punarbhikṣavo janmaśatamaraṇabhayabhītāḥ sarvāṇyupapattyāyatanāni duḥkhānyanusṛtāni paśyanti/",
    "S01divyav_u:273.031_0": "narake tāvaccharīrasaṃtāpakṛtamagnidāhaduḥkhaṃ ca,",
    "S01divyav_u:273.031_1": "tiryakṣu anyonyabhakṣaṇaparitrāsaduḥkham,",
    "S01divyav_u:273.031_2": "preteṣu kṣuttarṣaduḥkham, paryeṣṭisamudācāraduḥkhaṃ manuṣyeṣu,",
    "S01divyav_u:273.031_3": "cyavanapatanabhraṃśaduḥkham[274] deveṣu/",
    "S01divyav_u:274.001_0": "ebhiḥ pañcabhirduḥkhaistrailokyamanuṣaktam/",
    "S01divyav_u:274.001_1": "śārīramānasairduḥkhairutpīḍitā vadhakabhūtān skandhān paśyanti,",
    "S01divyav_u:274.001_2": "śūnyagrāmabhūtānyāyatanāni, cauribhūtāni viṣayāṇi, kṛtsnaṃ ca traidhātukamanityatāgninā pradīptaṃ paśyanti/",
    "S01divyav_u:274.003_0": "teṣāṃ rāgāḥ kathamutpadyate? āha ca--",
    "S01divyav_u:274.004_0": "mā tāvadekajanmikasya maraṇabhayāttava na jāyate harṣaḥ/",
    "S01divyav_u:274.005_0": "manasi viṣayairmanojñaiḥ satataṃ khalu paśyamānasya//8//",
    "S01divyav_u:274.006_0": "kiṃ punarjanmaśatānāṃ maraṇabhayamanāgataṃ vicintayatām/",
    "S01divyav_u:274.007_0": "manasi bhaviṣyati harṣo bhikṣūṇāṃ bhojanādyeṣu//9//",
    "S01divyav_u:274.008_0": "teṣāṃ tu vastraśayanāsanabhojanādi mokṣo 'bhiyuktamanasāṃ janayeta saṅgam/",
    "S01divyav_u:274.010_0": "paśyanti ye vadhakaśatrunibhaṃ śarīramādīptaveśmasadṛśāṃśca bhavānanityān//10//",
    "S01divyav_u:274.012_0": "kathaṃ ca teṣāṃ na bhavedvimokṣo mokṣārthināṃ janmaparānmukhānām/",
    "S01divyav_u:274.014_0": "yeṣāṃ manaḥ sarvasukhāśrayeṣu vyāvartate padmadalādivāmbhaḥ//11//",
    "S01divyav_u:274.016_0": "yadā vītaśoko rājñā aśokenopāyena bhagavacchāsane 'bhiprasāditaḥ,",
    "S01divyav_u:274.016_1": "sa kṛtakarapuṭa uvāca--deva, eṣo 'haṃ taṃ bhagavantaṃ tathāgatamarhantaṃ samyaksambuddhaṃ śaraṇaṃ gacchāmi dharmaṃ ca bhikṣusaṃghaṃ ceti/",
    "S01divyav_u:274.016_2": "āha ca--",
    "S01divyav_u:274.019_0": "eṣa vrajāmi śaraṇaṃ vibuddhanavakamalavimalanibhanetram/",
    "S01divyav_u:274.020_0": "budhavibudhamanujamahitaṃ jinaṃ virāgaṃ ca saṃghaṃ ca//12//iti/",
    "S01divyav_u:274.021_0": "atha rājā aśoko vītaśokaṃ kaṇṭhe pariṣvajyovāca--na tvaṃ mayā parityaktaḥ,",
    "S01divyav_u:274.021_1": "api tu buddhaśāsanābhiprasādārthaṃ tava mayā eṣa upāyaḥ pradarśitaḥ/",
    "S01divyav_u:274.022_0": "tato vītaśoko gandhapuṣpamālyādivāditrasamudayena bhagavataścaityānarcayati,",
    "S01divyav_u:274.024_0": "sa kurkuṭārāmaṃ gataḥ/",
    "S01divyav_u:274.024_1": "tatra yaśo nāṃ sthaviro 'rhan ṣaḍabhijñaḥ/",
    "S01divyav_u:274.024_2": "sa tasya purato niṣaṇṇo dharmaśravaṇāya/",
    "S01divyav_u:274.025_0": "sthaviraśca tamavalolayitumārabdhaḥ/",
    "S01divyav_u:274.025_1": "sa paśyati vītaśokamupacitahetukaṃ caramabhavikam/",
    "S01divyav_u:274.026_0": "tenaivāśrayenārhattvaṃ prāptavyam/",
    "S01divyav_u:274.026_1": "tena tasya pravrajyāyā varṇo bhāṣitaḥ/",
    "S01divyav_u:274.027_0": "tasya śrutvā spṛhā jātā--pravrajeyaṃ bhagavacchāsane/",
    "S01divyav_u:274.027_1": "tata utthāya kṛtāñjaliḥ sthavitamuvāca--labheyāhaṃ svakhyāte dharmavinaye pravrajyāmupasampadaṃ bhikṣubhāvam/",
    "S01divyav_u:274.028_0": "careyamahaṃ bhavato 'ntike brahmacaryam/",
    "S01divyav_u:274.029_0": "sthavira uvāca--vatsa, rājānamaśokamanujñāpayasveti/",
    "S01divyav_u:274.029_1": "tato vītaśoko yena rājā aśokastenopasaṃkramya kṛtāñjaliruvāca--deva, anujānīhi mām/",
    "S01divyav_u:274.030_0": "pravrajiṣyāmi svākhyāte dharmavinaye samyageva śraddhayā agārādanagārikām/",
    "S01divyav_u:274.031_0": "āha ca--",
    "S01divyav_u:275.001_0": "[275]udbhrānto 'smi niraṅkuśo rājā iva vyāvartito vibhramāt tvadbuddhiprabhavāṅkuśena vidhivadbuddhopadeśairaham/",
    "S01divyav_u:275.001_1": "ekaṃ tvamarhasi me varaṃ pradarśituṃ tvaṃ pārthivānāṃ pate lokālokavarasya śāsanavare liṅgaṃ śibhaṃ dhārayet/",
    "S01divyav_u:275.005_0": "śrutvā ca rājā sāśrukaṇṭho vītaśokaṃ kaṇṭhe pariṣvajyovāca--vītaśoka, alamanena vyavasāyena/",
    "S01divyav_u:275.006_0": "pravrajya khalu vaivarṇikābhyupagatāvasaḥ,",
    "S01divyav_u:275.006_1": "pāṃśukūlaṃ pravaraṇaṃ parijanojjñitam,",
    "S01divyav_u:275.006_2": "āhāro bhaiṣyaṃ parakule, śayanāsanaṃ vṛkṣamūle tṛṇasaṃstaraḥ parṇasaṃstaraḥ,",
    "S01divyav_u:275.006_3": "vyābādhe khalvapi bhaiṣajyamasulabhaṃ pūtimūtraṃ ca bhojanam/",
    "S01divyav_u:275.008_0": "tvaṃ ca sukumāraḥ śītoṣṇakṣutpipāsānāṃ duḥkhānāmasahiṣṇuḥ/",
    "S01divyav_u:275.009_0": "prasīda, nivartaya mānasam/",
    "S01divyav_u:275.009_1": "vītaśoka uvāca--deva,",
    "S01divyav_u:275.010_0": "naiva hi jāne taṃ nūnaṃ viṣayatṛṣito 'nāyāsavihataḥ pravrajyāṃ prāptukāmo na ripuhṛtabalo naivārthakṛpaṇaḥ/",
    "S01divyav_u:275.012_0": "duḥkhārtaṃ mṛtyuneṣṭaṃ vyasanaparigataṃ dṛṣṭvā jagadidaṃ panthānaṃ janmabhīruḥ śivamabhayamahaṃ gantuṃ vyavasitaḥ/",
    "S01divyav_u:275.014_0": "śrutvā ca rājā aśokaḥ satvaraṃ praruditumārabdhaḥ/",
    "S01divyav_u:275.014_1": "atha vītaśoko rājānamanunayannuvāca--deva,",
    "S01divyav_u:275.016_0": "saṃsāradolāmabhiruhya lolam yadā nipāto niyataḥ prajānām/",
    "S01divyav_u:275.018_0": "kimarthamāgacchati vikriyā te sarveṇa sarvasya yadā viyogaḥ//15//",
    "S01divyav_u:275.020_0": "rājā āha--vītaśoka, bhaikṣe tāvadabhyāsaḥ kriyatām/",
    "S01divyav_u:275.020_1": "rājakule vṛkṣavāṭikāyāṃ tasya tṛṇasaṃstaraḥ saṃstṛtaḥ, bhojanaṃ cāsya dattam/",
    "S01divyav_u:275.021_0": "so 'ntaḥpuraṃ paryaṭati, mahārhaṃ cāhāraṃ na labhate/",
    "S01divyav_u:275.022_0": "tato rājñā antaḥpurikā abhihitā--pravrajitasārūpyamasyāhāramanuprayacchateti/",
    "S01divyav_u:275.022_1": "tena yāvadabhidūṣitā pūtikulmāṣā labdhāḥ/",
    "S01divyav_u:275.023_0": "tāṃśca paribhoktumārabdhaḥ/",
    "S01divyav_u:275.023_1": "dṛṣṭvā rājñā aśokena nivāritaḥ/",
    "S01divyav_u:275.024_0": "tasya buddhirutpannā--yadīha pravrajiṣyāmi, ākīrṇo bhaviṣyāmi/",
    "S01divyav_u:275.025_0": "tato videheṣu janapadeṣu gatvā pravrajitaḥ/",
    "S01divyav_u:275.026_0": "tatastena yujyatā yāvadarhattvaṃ prāptam/",
    "S01divyav_u:275.026_1": "athāyuṣmato vītaśokasyārhattvaṃ prāptasya vimuktiprītisukhasaṃvedina etadabhavat--asti khalu me--pūrvaṃ rājño 'śokasya gṛhadvāramanuprāptaḥ/",
    "S01divyav_u:275.028_0": "tato dauvārikamuvāca--gaccha, rājño 'śokasya nivedaya--vītaśoko dvāri tiṣṭhati devaṃ draṣṭukāma iti/",
    "S01divyav_u:275.029_0": "tato dauvāriko rājānamaśokamabhigamyovāca--deva, diṣṭyā vṛddhiḥ/",
    "S01divyav_u:275.030_0": "vītaśoko 'bhyāgato dvāri tiṣṭhati devaṃ draṣṭukāmaḥ/",
    "S01divyav_u:275.030_1": "tato rājñā abhihitam--gaccha, śīghraṃ praveśayeti/",
    "S01divyav_u:275.031_0": "yāvadvītaśoko rājakulaṃ praviṣṭaḥ/",
    "S01divyav_u:275.031_1": "dṛṣṭvā ca rajā aśokaḥ saṃhāsanādutthāya mūlanikṛtta iva drumaḥ sarvaśarīreṇāyuṣmantaṃ vītaśokaṃ nirīkṣamānaḥ prarudannuvāca--",
    "S01divyav_u:276.001_0": "[276]bhūteṣu saṃsargagateṣu nityaṃ dṛṣṭvāpi māṃ naiti yathā vikāram/",
    "S01divyav_u:276.003_0": "vivekavegādhigatasya śaṅke prajñārasasyātirasasya tṛptaḥ//16//",
    "S01divyav_u:276.005_0": "atha rājño 'śokasya rādhagupto nāmāgrāmātyaḥ/",
    "S01divyav_u:276.005_1": "sa paśyati--āyuṣmato vītaśokasya pāṃśukūlaṃ ca cīvaraṃ mṛṇmayaṃ pātram yāvadannaṃ bhaikṣyaṃ lūhapraṇītam/",
    "S01divyav_u:276.006_0": "dṛṣṭvā ca rājñaḥ pādayor nipatya kṛtāñjaliruvāca--deva,",
    "S01divyav_u:276.006_1": "yathā ayamalpecchaḥ saṃtuṣṭaśca,",
    "S01divyav_u:276.006_2": "niyatamayaṃ kṛtakaraṇīyo bhaviṣyati,",
    "S01divyav_u:276.008_0": "kṛtah?",
    "S01divyav_u:276.009_0": "bhaikṣānnabhojanam yasya pāṃśukūlaṃ ca cīvaram/",
    "S01divyav_u:276.010_0": "nivāso vṛkṣamūlaṃ ca tasyāniyataṃ katham//17//",
    "S01divyav_u:276.011_0": "nirāśravam yasya mano viśālaṃ nirāmayaṃ copacitaṃ śarīram/",
    "S01divyav_u:276.013_0": "svacchandato jīvitasādhanaṃ ca nityotsavaṃ tasya manuṣyaloke//18//",
    "S01divyav_u:276.015_0": "śrutvā tato rājā prītamanā uvāca--",
    "S01divyav_u:276.016_0": "apahāya mauryavaṃśaṃ magadhapuraṃ sarvaratnanicayaṃ ca/",
    "S01divyav_u:276.017_0": "dṛṣṭvā vaṃśānivahaṃ prahīṇamadamānamohasārambham//19//",
    "S01divyav_u:276.018_0": "atyuddhṛtamiva manye yaśasā pūtaṃ puramiva mahaṃ ca/",
    "S01divyav_u:276.019_0": "pratipadyatāṃ tvayā daśabaladharaśāsanamudāreṇa//20//",
    "S01divyav_u:276.020_0": "atha rājā aśokaḥ sarvāṅgena parigṛhya prajñapta evāsane niṣādayāmāsa,",
    "S01divyav_u:276.020_1": "praṇītena cāhāreṇa svahastaṃ saṃtarpayati/",
    "S01divyav_u:276.021_0": "bhuktavantaṃ viditvā dhautahastamapanītapātramāyuṣmato vītaśokasya purato niṣaṇṇo dharmaśravaṇāya/",
    "S01divyav_u:276.022_0": "athāyuṣmān vītaśoko rājānamaśokaṃ dharmyayā kathayā saṃdarśayannuvāca--",
    "S01divyav_u:276.024_0": "apramādena saṃpādya rājyaiśvaryaṃ pravartatām/",
    "S01divyav_u:276.025_0": "durlabhā trīṇi ratnāni nityaṃ pūjaya pārthiva//21//",
    "S01divyav_u:276.026_0": "sa yāvadharmyayā kathayā saṃharṣayitvā saṃprasthitaḥ//",
    "S01divyav_u:276.027_0": "atha rājā aśokaḥ kṛtakarapuṭaḥ pañcabhiramātyaśataiḥ parivṛto 'nekaiśca paurajanapadasahasraiḥ parivṛtaḥ puraskṛta āyuṣmantaṃ vītaśokamanuvrajitumārabdhaḥ/",
    "S01divyav_u:276.028_0": "vakṣyati hi--",
    "S01divyav_u:276.029_0": "bhrātā jyeṣṭhena rājñā tu gauraveṇānugamyate/",
    "S01divyav_u:276.030_0": "pravrajyāyāḥ khalu ślādhyaṃ saṃdṛṣṭikamidaṃ phalam//22//",
    "S01divyav_u:277.001_0": "[277]tata āyuṣmān vītaśokaḥ svaguṇānudbhāvayan paśyataḥ sarvajanakāyasya ṛddhyā vaihāyasamutpatya prakrāntaḥ/",
    "S01divyav_u:277.002_0": "atha rājā aśokaḥ kṛtakarapuṭaḥ prāṇiśatasahasraiḥ parivṛtaḥ puraskṛto gaganatalāvasaktadṛṣṭirāyuṣmantaṃ vītaśokaṃ nirīkṣamāṇa uvāca--",
    "S01divyav_u:277.004_0": "svajanasnehaniḥsaṅgo vihaṃga iva gacchasi/",
    "S01divyav_u:277.005_0": "śrīrāganigadairbaddhānasmān pratyādiśānniva//23//",
    "S01divyav_u:277.006_0": "ātmāyattasya śāntasya mahaḥsaṃketacāriṇaḥ/",
    "S01divyav_u:277.007_0": "dhyānasya phalametacca rāgāndhairyanna dṛśyate//24//",
    "S01divyav_u:277.008_0": "api ca/",
    "S01divyav_u:277.009_0": "ṛddhyā khalvavabhartsatāḥ paramayā śrīgarvitāste vayaṃ buddhyā khalvapi nāmitāḥ śirasitāḥ prajñābhimānodayam/",
    "S01divyav_u:277.011_0": "prāptārthena phalāndhabuddhimanasaḥ saṃvejitāste vayaṃ saṃkṣepeṇa sabāṣpadurdinamukhāḥ sthāne vimuktā vayam/",
    "S01divyav_u:277.013_0": "tatrāyuṣmān vītaśokaḥ pratyantimeṣu janapadeṣu śayyāsanāya nirgataḥ/",
    "S01divyav_u:277.013_1": "tasya ca mahān vyādhirutpannaḥ/",
    "S01divyav_u:277.014_0": "śrutvā ca rājñā aśokena bhaiṣajyamupasthāyikāśca visarjitāḥ/",
    "S01divyav_u:277.014_1": "tasya tena vyādhinā spṛṣṭasya śiraḥ khustamabhavat/",
    "S01divyav_u:277.015_0": "yadā ca vyādhirvigataḥ, tasya virūṭāni śirasi romāṇi/",
    "S01divyav_u:277.016_0": "tena vaidyopasthāyakāśca visarjitāḥ/",
    "S01divyav_u:277.016_1": "tasya ca gorasaprāya āhāro 'nusevyate/",
    "S01divyav_u:277.016_2": "sa ghoṣaṃ gatvā bhaikṣyaṃ paryaṭati/",
    "S01divyav_u:277.017_0": "tasmiṃśca samaye puṇḍravardhananagare nirgranthopāsakena buddhapratimā nirgranthasya pādayor nipātitā citrārpitā/",
    "S01divyav_u:277.018_0": "upāsakenāśokasya rājño niveditam/",
    "S01divyav_u:277.018_1": "śrutvā ca rājñā abhihitam--śīghramānīyatām/",
    "S01divyav_u:277.019_0": "tasyordhvam yojanam yakṣāḥ śṛṇvanti, adho yojanaṃ nāgāḥ/",
    "S01divyav_u:277.019_1": "yāvattaṃ tatkṣaṇena yakṣairupanītam/",
    "S01divyav_u:277.020_0": "dṛṣṭvā ca rājñā ruṣitenābhihitam--puṇḍravardhane sarve ājīvikāḥ praghātayitavyāḥ/",
    "S01divyav_u:277.021_0": "yāvadekadivase 'ṣṭādaśasahasrāṇyājīvikānāṃ praghātitāni/",
    "S01divyav_u:277.021_1": "tataḥ pāṭaliputre bhūyo 'nyena nirgranthopāsakena buddhapratimā nirgranthasya pādayor nipātitā citrārpitā/",
    "S01divyav_u:277.022_0": "śrutvā ca rājñā amarṣitena sa nirgranthopāsakaḥ sabandhuvargo gṛhaṃ praveśāyitvā agninā dagdhaḥ/",
    "S01divyav_u:277.023_0": "ājñaptaṃ ca--yo me nirgranthasya śiro dāsyati, tasya dīnāraṃ dāsyāmīti/",
    "S01divyav_u:277.024_0": "ghoṣitam/",
    "S01divyav_u:277.024_1": "sa cāyuṣmān vītaśoka ābhīrasya gṛhe rātriṃ vāsamupagataḥ/",
    "S01divyav_u:277.025_0": "tasya ca vyādhinā kliṣṭasya lūhāni cīvarāṇi, dīrghakeśanakhaśmaśruḥ/",
    "S01divyav_u:277.026_0": "ābhīryā buddhirutpannā--nirgrantho 'yamasmākaṃ gṛhe rātriṃ vāsamupagataḥ/",
    "S01divyav_u:277.027_0": "svāminamuvāca--āryaputra, saṃpanno 'yamasmākaṃ dīnāraḥ/",
    "S01divyav_u:277.027_1": "imaṃ nirgranthaṃ praghātayitvā śiro rājño 'śokasyopanāmayeyamiti/",
    "S01divyav_u:277.028_0": "tataḥ sa ābhīro 'siṃ niṣkoṣaṃ kṛtvā āyuṣmantaṃ vītaśokamabhigataḥ/",
    "S01divyav_u:277.029_0": "āyuṣmatā ca vītaśokena pūrvānte jñānaṃ kṣiptam/",
    "S01divyav_u:277.029_1": "paśyati svayaṃkṛtānāṃ karmaṇāṃ phalamidamupasthitam/",
    "S01divyav_u:277.030_0": "tataḥ karmapratiśaraṇo bhūtvā avasthitaḥ/",
    "S01divyav_u:277.030_1": "tena tathāsyābhīreṇa śiraśchinnam/",
    "S01divyav_u:277.031_0": "rājño 'śokasyopanītam--dīnāraṃ prayaccheti/",
    "S01divyav_u:277.031_1": "dṛṣṭvā ca rājñā aśokena parijñātam--viralāni cāsya śirasi romāṇi na vyaktimupagacchanti/",
    "S01divyav_u:277.032_0": "tato vaidyā upasthāyakā ānītāḥ/",
    "S01divyav_u:277.032_1": "tairdṛṣṭvā [278]abhihitam--deva, vītaśokasyaitacchiraḥ/",
    "S01divyav_u:278.001_0": "śrutvā rājā mūrcchito bhūmau patitaḥ/",
    "S01divyav_u:278.001_1": "yāvajjalasekaṃ datvā sthāpitaḥ/",
    "S01divyav_u:278.002_0": "amātyaiścābhihitam--deva, vītarāgāṇāmapyatra pīḍā/",
    "S01divyav_u:278.002_1": "dīyatāṃ sarvasattveṣvabhayapradānam/",
    "S01divyav_u:278.003_0": "yāvadrājñā abhayapradānaṃ dattam--na bhūyaḥ kaścit praghātayitavyaḥ//",
    "S01divyav_u:278.004_0_0": "tato bhikṣavaḥ saṃśayajātāḥ sarvasaṃśayacchettāramāyuṣmantamupaguptaṃ pṛcchanti--kiṃ",
    "S01divyav_u:278.004_0_1": "karma kṛtamāyuṣmatā vītaśokena yasya karmaṇo vipākena śastreṇa praghātitah? sthavira",
    "S01divyav_u:278.004_0_2": "uvāca--tena hyāyuṣmantaḥ karmāṇi kṛtāni pūrvamanyāsu jātiṣu/",
    "S01divyav_u:278.006_0": "śrūyatām--",
    "S01divyav_u:278.007_0": "bhutapūrvaṃ bhikṣavo 'tīte 'dhvani anyatamo lubdho mṛgān praghātayitvā jīvikāṃ kalpayati/",
    "S01divyav_u:278.008_0": "aṭavyāmudapānam/",
    "S01divyav_u:278.008_1": "sa tatra lubdho gatvā pāśān yantrāṃśca sthāpayitvā mṛgān praghātayati/",
    "S01divyav_u:278.009_0": "asti buddhānāmutpāde pratyekabuddhā loke utpadyante/",
    "S01divyav_u:278.009_1": "vistaraḥ/",
    "S01divyav_u:278.009_2": "anyataraḥ pratyekabuddhastasminnudapāne āhārakṛtyaṃ kṛtvā udapānāduttīrya vṛkṣamūle paryaṅkena niṣaṇṇaḥ/",
    "S01divyav_u:278.010_0": "tasya gandhena mṛgāstasminnudapāne nābhyāgatāḥ/",
    "S01divyav_u:278.011_0": "sa lubdha āgatya paśyati--neiva mṛgā udapānamabhyāgatāḥ/",
    "S01divyav_u:278.012_0": "padānusāreṇa ca taṃ pratyekabuddhamabhigataḥ/",
    "S01divyav_u:278.012_1": "dṛṣṭvā cāsya buddhirutpannā--anenaiṣa ādīnava utpāditaḥ/",
    "S01divyav_u:278.013_0": "tenāsiṃ niṣkoṣaṃ kṛtvā sa pratyekabuddhaḥ praghātitaḥ//",
    "S01divyav_u:278.014_0": "kiṃ manyadhve āyuṣmantah? yo 'sau lubdhaḥ sa eṣa vītaśokaḥ/",
    "S01divyav_u:278.014_1": "yatrānena megāḥ praghātitāḥ, tasya karmaṇo vipākena mahān vyādhirutpannaḥ/",
    "S01divyav_u:278.015_0": "yatpratyekabuddhaḥ śastreṇa praghātitaḥ,",
    "S01divyav_u:278.015_1": "tasya karmaṇo vipākena bahūni varṣasahasrāṇi narakeṣu duḥkhamanubhūya pañca janmaśatāni manuṣyeṣūpapannaḥ śastreṇa praghātitaḥ/",
    "S01divyav_u:278.017_0": "tatkarmāvaśeṣeṇaitarhi arhatprāpto 'pi śastreṇa praghātitaḥ//",
    "S01divyav_u:278.018_0": "kiṃ karma kṛtam yenoccakule upapannaḥ,",
    "S01divyav_u:278.018_1": "arhattvaṃ ca prāptam? sthavira uvāca--kāśyape samyaksambuddhe pravrajito 'bhūt pradānaruciḥ/",
    "S01divyav_u:278.019_0": "tena dāyakadānapatayaḥ saṃghabhaktaṃ kārāpitāstarpaṇāni yavāgūpānāni nimantraṇakāni/",
    "S01divyav_u:278.020_0": "stūpeṣu ca cchatrāṇyavaropitāni, dhvajāḥ patākāḥ/",
    "S01divyav_u:278.021_0": "gandhamālyapuṣpavāditrasamudayena pūjāḥ kṛtāḥ/",
    "S01divyav_u:278.021_1": "tasya karmaṇo vipākenoccakule upapannaḥ/",
    "S01divyav_u:278.022_0": "yāvaddaśavarṣasahasrāṇi brahmacaryaṃ caritvā samyakpraṇidhānaṃ kṛtam,",
    "S01divyav_u:278.022_1": "tasya karmaṇo vipākenārhattvaṃ prāptamiti/",
    "S01divyav_u:278.024_0": "iti śrīdivyāvadāne vītaśokāvadānamaṣṭāviṃśatimam//",
    "S01divyav_u:363_0": "********** Avadāna 29 **********",
    "S01divyav_u:279.001_0": "div29 aśokāvadānam/",
    "S01divyav_u:279.002_0": "yadā rājñā aśokena ardhāmalakadānena bhagavacchāsane śraddhā pratilabdhā,",
    "S01divyav_u:279.002_1": "sa bhikṣūnuvāca--kena bhagavacchāsane prabhūtaṃ dānaṃ dattam? bhikṣava ūcuh--anāthapiṇḍadena gṛhapatinā/",
    "S01divyav_u:279.004_0": "rājā āha--kiyattena bhagavacchāsane dānaṃ dattam? bhikṣava ūcuh--koṭiśataṃ tena bhagavacchāsane dānaṃ dattam/",
    "S01divyav_u:279.005_0": "śrutvā ca rājā aśokaścintayati--tena gṛhapatinā bhūtvā koṭiśataṃ bhagavachāsane dānaṃ dattam/",
    "S01divyav_u:279.006_0": "tenābhihitam--ahamapi koṭiśataṃ bhagavacchāsane dānaṃ dāsyāmi/",
    "S01divyav_u:279.007_0": "tena yāvaccaturaśītidharmarājikāsahasraṃ pratiṣṭhāpitam,",
    "S01divyav_u:279.007_1": "sarvatra ca śatasahasrāṇi dattāni--jātau,",
    "S01divyav_u:279.007_2": "bodhau, dharmacakre, parinirvāṇe ca, sarvatra śatasahasraṃ dattam/",
    "S01divyav_u:279.008_0": "pañcavārṣikaṃ kṛtam/",
    "S01divyav_u:279.009_0": "tatra ca catvāri śatasahasrāṇi dattāni,",
    "S01divyav_u:279.009_1": "trīṇi śatasahasrāṇi bhikṣūṇāṃ bhojitāni yatrekarmahatāṃ dvau śaikṣāṇāṃ pṛthagjanakalyāṇakānāṃ ca/",
    "S01divyav_u:279.010_0": "kośaṃ sthāpayitvā mahāpṛthivīmantaḥpurāmātyagaṇamātmānaṃ kuṇālaṃ ca āryasaṃghe niryātayitvā catvāri śatasahasrāṇi dattvā niṣkrītavān/",
    "S01divyav_u:279.012_0": "ṣaṇṇavatikoṭyo bhagavacchāsane dānaṃ dattam/",
    "S01divyav_u:279.012_1": "sa yāvad glānībhūtaḥ/",
    "S01divyav_u:279.012_2": "atha rājā idānīṃ na bhaviṣyāmīti viklavībhūtaḥ/",
    "S01divyav_u:279.013_0": "tasya rādhagupto nāmāmātyo yena saha pāṃśudānaṃ dattam/",
    "S01divyav_u:279.014_0": "tadā sa rājānamaśokaṃ viklavībhūtamavekṣya pādayor nipatya kṛtāñjaliruvāca--",
    "S01divyav_u:279.015_0": "yacchatrusaṃghaiḥ prabalaiḥ sametya nodvīkṣitaṃ caṇḍadivākarābham/",
    "S01divyav_u:279.017_0": "padmānanaśrīśatasamprapītaṃ kasmāt sabāṣpaṃ tava deva vaktram//1//",
    "S01divyav_u:279.019_0": "rājā āha--rādhagupta, nāhaṃ dravyavināśaṃ na rājyanāśanaṃ na cāśrayaviyogaṃ śocāmi,",
    "S01divyav_u:279.019_1": "kiṃ tu śocāmi--āryairyadviprayukṣyāmi/",
    "S01divyav_u:279.021_0": "nāhaṃ punaḥ sarvaguṇopapannaṃ saṃghaṃ samakṣaṃ naradevapūjitam/",
    "S01divyav_u:279.023_0": "saṃpūjayiṣyāmi varānnapānairetaṃ vicintyāśruvimokṣaṇam//2//",
    "S01divyav_u:279.025_0": "api ca rādhagupta, ayaṃ me manoratho babhūva--koṭiśataṃ bhagavacchāsane dānaṃ dāsyāmīti,",
    "S01divyav_u:279.025_1": "sa ca me 'bhiprāyo na paripūrṇaḥ/",
    "S01divyav_u:279.026_0": "tato rājñā aśokena catvāraḥ koṭyaḥ paripūrayiṣyāmīti hiraṇyasuvarṇaṃ kurkuṭārāmaṃ praṣayitumārabdhaḥ/",
    "S01divyav_u:279.028_0": "tasmiṃśca samaye kuṇālasya saṃpadir nāma putro yuvarājye pravartate/",
    "S01divyav_u:279.028_1": "tasyāmātyairabhihitam--kumāra, aśoko rājā svalpakālāvasthāyī/",
    "S01divyav_u:279.029_0": "idaṃ ca dravyaṃ kurkuṭārāmaṃ preṣyate/",
    "S01divyav_u:279.029_1": "kośabalinaśca rājānaḥ/",
    "S01divyav_u:279.030_0": "nivārayitavyaḥ/",
    "S01divyav_u:279.030_1": "yāvat kumāreṇa bhāṇḍāgārikaḥ pratiṣiddhaḥ/",
    "S01divyav_u:279.030_2": "yadā rājño 'śokasyāpratiṣiddhā (tasya) suvarṇabhājane āhāramupanāmyate/",
    "S01divyav_u:279.031_0": "bhuktvā tāni suvarṇabhājanāni [280]kurkuṭārāmaṃ preṣayati/",
    "S01divyav_u:280.001_0": "tasya suvarṇabhājanaṃ pratiṣiddham/",
    "S01divyav_u:280.001_1": "rūpyabhājane āhāramupanāmyate, tānyapi kurkuṭārāmaṃ preṣayati/",
    "S01divyav_u:280.002_0": "tato rūpyabhājanamapi pratiṣiddham, yāvallohabhājana āhāramupanāmyate/",
    "S01divyav_u:280.003_0": "tānyapi rājā aśokaḥ kurkuṭārāmaṃ preṣayati/",
    "S01divyav_u:280.003_1": "tasya yāvanmṛdbhājana āhāramupanāmyate/",
    "S01divyav_u:280.004_0": "tasmiṃśca samaye rājño 'śokasya ardhāmalakaṃ karāntaragatam/",
    "S01divyav_u:280.004_1": "atha rājā aśokaḥ saṃvigno 'mātyān paurāṃśca saṃnipātya kathayati--kaḥ sāmprataṃ pṛthivyāmīśvarah? tato 'mātya utthāyāsanādyena rājā aśokastenāñjaliṃ praṇamyovāca--deva,",
    "S01divyav_u:280.006_0": "atha rājā aśokaḥ sāśrudurdinanayanavadano 'mātyānuvāca--",
    "S01divyav_u:280.008_0": "dākṣiṇyādanṛtaṃ hi kiṃ kathayata bhraṣṭādhirājyā vayaṃ śeṣaṃ tvāmalakārdhamityavasitam yatra prabhutvaṃ mama/",
    "S01divyav_u:280.010_0": "eśvaryaṃ dhignāryamuddhatanadītoyapraveśopamaṃ martyendrasya mamāpi yatpratibhayaṃ dāridryamabhyāgatam/",
    "S01divyav_u:280.012_0": "athavā ko bhagavato vākyamanyathā kariṣyati? saṃpattayo hi sarvā vipattinidhanā iti pratijñātam yadavitathavādinā gautamena,",
    "S01divyav_u:280.014_0": "pratiśiṣyate 'smanne cirādājñā mama yāvatī yathā manasā/",
    "S01divyav_u:280.015_0": "sādyaiva mahādriśilātalavihatanadīvat pratinivṛttā//4//",
    "S01divyav_u:280.016_0": "ājñāpya vyavadhūtaḍimbaḍamarāmekātapatrāṃ mahīmutpāṭya pratigarvitānarigaṇānāśvāsya dīnāturān/",
    "S01divyav_u:280.018_0": "bhraṣṭasvāyatano na bhāti kṛpaṇaḥ saṃpratyaśoko nṛpah chinnāmlānaviśīrṇapatrakusumaḥ śuṣyatyaśoko yathā/",
    "S01divyav_u:280.020_0": "tato rājā aśokaḥ samīpo gataṃ puruṣamāhūyovāca--bhadramukha,",
    "S01divyav_u:280.020_1": "pūrvaguṇānurāgādbhraṣṭaiśvaryasyāpi mama imaṃ tāvadapaścimaṃ vyāpāraṃ kuru/",
    "S01divyav_u:280.021_0": "idaṃ mamārdhāmalakaṃ grahāya kurkuṭārāmaṃ gatvā saṃghe niryātaya/",
    "S01divyav_u:280.022_0": "madvacanācca saṃghasya pādābhivandanaṃ kṛtvā vaktavyam--jambudvīpaiśvaryasya rājña eṣa sāmprataṃ vibhava iti/",
    "S01divyav_u:280.023_0": "idaṃ tāvadapaścimaṃ dānaṃ tathā paribhoktavyam yathā me saṃghagatā dakṣiṇā vistīrṇā syāditi/",
    "S01divyav_u:280.024_0": "āha ca--",
    "S01divyav_u:280.025_0": "idaṃ pradānaṃ caramaṃ mamādya rājyaṃ ca taṃ caiva gataṃ svabhāvam/",
    "S01divyav_u:280.027_0": "ārogyavaidyoṣadhivarjitasya trātā na me 'styāryagaṇādbahirdhā//6//",
    "S01divyav_u:280.029_0": "tatathā bhujyatām yena pradānaṃ mama paścimam/",
    "S01divyav_u:280.030_0": "yathā saṃghagatā me 'dya vistīrṇā dakṣiṇā bhavet//7//",
    "S01divyav_u:280.031_0": "evaṃ deveti s puruṣo rājño 'śokasya pratiśrutya tadardhāmalakaṃ kurukuṭārāmaṃ gatvā vṛddhānte sthitvā kṛtāñjalistadardhāmalakaṃ saṃghe niryātayannuvāca--",
    "S01divyav_u:281.001_0": "[281]ekacchatrasamucchrayāṃ vasumatīmājñāpayan yaḥ purā lokaṃ tāpayati sma madhyadivasaprāpto divā bhāskaraḥ/",
    "S01divyav_u:281.003_0": "bhāgyacchidramavekṣya so 'dya nṛpatiḥ svaiḥ karmābhirvañcitaḥ saṃprāpte divasakṣaye raviriva bhraṣṭaprabhāvaḥ sthitaḥ/",
    "S01divyav_u:281.005_0": "bhaktyavanatena śirasā praṇamya saṃghāya tena khalu dattamidamāmalakasyārdhaṃ lakṣmīcāpalyacihnitam/",
    "S01divyav_u:281.006_0": "tataḥ saṃghasthaviro bhikṣūnuvāca--bhadantā bhavantaḥ, śakyamidānīṃ saṃvegamutpādayitum/",
    "S01divyav_u:281.007_0": "kutah? evaṃ hyuktaṃ bhagavatā--paravipattiḥ saṃvejanīyaṃ sthānamiti/",
    "S01divyav_u:281.007_1": "kasyedānīṃ sahṛdayasya saṃvego notpadyate? kutah?",
    "S01divyav_u:281.009_0": "tyāgaśūro narendro 'sāvaśoko mauryakuñjaraḥ/",
    "S01divyav_u:281.010_0": "jambudvīpeśvaro bhūtvā jāto 'rdhāmalakeśvaraḥ//9//",
    "S01divyav_u:281.011_0": "mṛtyaiḥ sa bhūmipatiradya hṛtādhikāro dānaṃ prayacchati kilāmalakārdhametat/",
    "S01divyav_u:281.013_0": "śrībhogāvistaramadairatigarvitānāṃ pratyādiśanniva manāṃsi pṛthagjanānām//10//",
    "S01divyav_u:281.015_0": "yāvattadardhāmalakaṃ cūrṇayitvā yūṣe prakṣipya saṃghe cāritam/",
    "S01divyav_u:281.015_1": "tato rājā aśoko rādhaguptamuvāca--kathaya rādhagupta,",
    "S01divyav_u:281.015_2": "kaḥ sāmprataṃ pṛthivyāmīśvarah? atha rādhagupto 'śokasya pādayor nipatya kṛtāñjaliruvāca--devaḥ pṛthivyāmīśvaraḥ/",
    "S01divyav_u:281.017_0_0": "atha rājā aśokaḥ kathaṃcidutthāya caturdiśamavalokya saṃghāya añjaliṃ kṛtvovāca--eṣa",
    "S01divyav_u:281.017_0_1": "idānīṃ mahatkośaṃ sthāpayitvā imāṃ samudraparyantāṃ mahāpṛthivīṃ bhagavacchrāvakasaṃghe",
    "S01divyav_u:281.017_0_2": "niryātayāmi/",
    "S01divyav_u:281.019_0": "āha ca--",
    "S01divyav_u:281.020_0": "imāṃ samudrottamanīlakañcukāmanekaratnākarabhūṣitānanām/",
    "S01divyav_u:281.022_0": "dadāmyahaṃ bhūtadharāṃ samandarāṃ saṃghāya tasminnupabhujyate phalam//11//",
    "S01divyav_u:281.024_0": "api ca/",
    "S01divyav_u:281.025_0": "dānenāhamanena nendrabhavanaṃ na brahmaloke phalaṃ kāṅkṣāmi drutavārivegacapalaṃ prāgeva rājaśriyam/",
    "S01divyav_u:281.027_0": "dānasyāsya phalaṃ tu bhaktimahato yanme 'sti tenāpnuyāṃ cittaiśvaryamahāryamāryamahitaṃ nāyāti yadvikriyām/",
    "S01divyav_u:281.029_0": "yāvat patrābhilikhitaṃ kṛtvā dantamudrayā mudritam/",
    "S01divyav_u:281.029_1": "tato rājā mahāpṛthivīṃ saṃghe datvā kālagataḥ/",
    "S01divyav_u:281.030_0": "yāvadamātyair nīlapītābhiḥ śibikābhir nirhāritvā śarīrapūjāṃ kṛtvā rājānaṃ pratiṣṭhāpayiṣyāma iti,",
    "S01divyav_u:281.031_0": "rājñā aśokena mahāpṛthivī saṃghe niryātitā [282]iti/",
    "S01divyav_u:282.001_0": "tato 'mātyairabhihitam--kimarthamiti? rādhagupta uvāca--eṣa rājño 'śokasya manorathe babhūva--koṭiśataṃ bhagavacchāsena dānaṃ dāsyāmīti/",
    "S01divyav_u:282.002_0": "tena ṣaṇṇavitikoṭyo dattā yāvadrājñyā pratiṣiddhā/",
    "S01divyav_u:282.003_0": "tadabhiprāyeṇa rājñā mahāpṛthivī saṃghe dattā/",
    "S01divyav_u:282.003_1": "yāvadamātyaiścatasraḥ koṭyo bhagavacchāsane dattvā pṛthivīṃ niṣkrīya saṃpadī rājye pratiṣṭhāpitaḥ/",
    "S01divyav_u:282.005_0": "so 'mātyānāmantrayate--ka uapāyaḥ syādyadasmākaṃ nāma ciraṃ tiṣṭhet? nairabhihitam--devasya ca vaṃśādaśoko nāṃnā rājā babhūveti/",
    "S01divyav_u:282.006_0": "tena caturaśītidharmarājikāsahasraṃ pratiṣṭhāpitam/",
    "S01divyav_u:282.007_0": "yāvadbhagavacchāsanaṃ prāpyate, tāvattasya yaśaḥ sthāsyati/",
    "S01divyav_u:282.008_0": "devo 'pi caturaśītidharmarājikāsahasraṃ pratiṣṭhāpayatu/",
    "S01divyav_u:282.008_1": "rājā āha--maheśākhyo rājā aśoko babhūva/",
    "S01divyav_u:282.009_0": "anyaḥ kaścidupāya iti? tasya brāhmaṇapurohitaḥ pṛthagjano 'śrāddhaḥ/",
    "S01divyav_u:282.010_0": "tenābhihitam--deva, dvābhyāṃ kāraṇābhyāṃ nāma ciraṃ sthāsyati/",
    "S01divyav_u:282.010_1": "yāvadrājā puṣyamitraścaturaṅgabalakāyaṃ saṃnāhayitvā bhagavacchāsanaṃ vināśayiṣyāmīti kukkuṭārāmaṃ nirgataḥ/",
    "S01divyav_u:282.011_0": "dvāre ca siṃhanādo muktaḥ/",
    "S01divyav_u:282.012_0": "yāvatsa rājā bhītaḥ pāṭaliputraṃ praviṣṭaḥ/",
    "S01divyav_u:282.012_1": "evaṃ dvirapi trirapi/",
    "S01divyav_u:282.012_2": "yāvadbhikṣūṃśca saṃghamāhūya kathayati--bhagavacchāsanaṃ nāśāyiṣyāmīti/",
    "S01divyav_u:282.013_0": "kimicchatha stūpaṃ saṃghārāmān vā? bhikṣubhiḥ parigṛhītāḥ/",
    "S01divyav_u:282.014_0": "yāvatpuṣyamitro yāvat saṃghārāmaṃ bhikṣūṃśca praghātayan prasthitaḥ/",
    "S01divyav_u:282.015_0": "sa yāvacchākalamanuprāptaḥ/",
    "S01divyav_u:282.015_1": "tenābhihitam--yo me śramaṇaśiro dāsyati, tasyāhaṃ dīnāraśataṃ dāsyāmi/",
    "S01divyav_u:282.016_0": "dharmarājikāvārhadbuddhyā(?) śiro dātumārabdham/",
    "S01divyav_u:282.016_1": "śrutvā ca rājā arhatpraghātayitumārabdhaḥ/",
    "S01divyav_u:282.017_0": "sa ca nirodhaṃ samāpannaḥ/",
    "S01divyav_u:282.017_1": "tasya paropakarmo na kramate/",
    "S01divyav_u:282.017_2": "sa yatnamutsṛjya yāvatkoṣṭhakaṃ gataḥ/",
    "S01divyav_u:282.018_0": "daṃṣṭhrānivāsī yakṣaścintayati--idaṃ bhagavacchāsanaṃ vinaśyati/",
    "S01divyav_u:282.018_1": "ahaṃ ca śikṣāṃ dhārayāmi/",
    "S01divyav_u:282.019_0": "na mayā śakyaṃ kasyacidapriyaṃ kartum/",
    "S01divyav_u:282.019_1": "tasya duhitā kṛmiśena yakṣeṇa yācyate, na cānuprayacchati--tvaṃ pāpakarmakārīti/",
    "S01divyav_u:282.020_0": "yāvatsā duhitā tena kṛmiśasya dattā bhagavacchāsanaparitrāṇāryaṃ parigrahaparipālanārthaṃ ca/",
    "S01divyav_u:282.021_0": "puṣyamitrasya rājñaḥ pṛṣṭhato yakṣo mahān pramāṇe yūyam(?)/",
    "S01divyav_u:282.022_0": "tasyānubhāvātsa rājā na pratihanyate/",
    "S01divyav_u:282.022_1": "yāvaddaṃṣṭrānivāsī yakṣastaṃ puṣyamitrānubandhayakṣaṃ grahāya parvatacarye 'carat/",
    "S01divyav_u:282.023_0": "yāvaddakṣiṇā mahāsamudraṃ gataḥ/",
    "S01divyav_u:282.023_1": "kṛmiśena ca yakṣeṇa mahāntaṃ parvatamānayitvā puṣyamitro rājā sabalavāhano 'vaṣṭabdhaḥ/",
    "S01divyav_u:282.024_0": "tasya munihata iti saṃjñā vyavasthāpitā/",
    "S01divyav_u:282.024_1": "yadā puṣyamitro rājā praghātitastadā mauryavaṃśaḥ samucchinnaḥ//",
    "S01divyav_u:282.026_0": "iti śrīdivyāvadāne aśokāvadānaṃ samāptam//",
    "S01divyav_u:370_0": "********** Avadāna 30 **********",
    "S01divyav_u:283.001_0": "div30 sudhanakumārāvadānam/",
    "S01divyav_u:283.002_0": "punarapi mahārāja yanmayā anuttarasamyaksambodhiprāptaye dānāni dattāni,",
    "S01divyav_u:283.002_1": "puṇyāni kṛtāni, vīryapāramitā ca pariripūtā, anuttarā samyaksambodhir nārādhitā,",
    "S01divyav_u:283.003_0": "bhūtapūrvaṃ mahāraja pañcālaviṣaye rājanau babhūvatuḥ, uttarapāñcālo dakṣiṇapāñcālaśca/",
    "S01divyav_u:283.005_0_0": "tatrottarapāñcālo mahādhano nāṃnā dastināpure rājyaṃ kārayati ṛddhaṃ ca sphītaṃ ca",
    "S01divyav_u:283.005_0_1": "kṣemaṃ ca subhikṣaṃ ca ākīrṇabahujanamanuṣyaṃ ca śāntakalikalahaḍimbaḍmarataskaradurbhikṣarogāpagataṃ",
    "S01divyav_u:283.005_0_2": "śalīkṣugomahiṣīsampannam/",
    "S01divyav_u:283.007_0": "dhārmiko dharmarājo dharmeṇa rājyaṃ kārayati/",
    "S01divyav_u:283.007_1": "tasmiṃśca nagare mahāhrada utpalakumudapuṇḍrīkasampanno haṃsakāraṇḍavacakravākopaśobhito ramaṇīyaḥ/",
    "S01divyav_u:283.008_0": "tatra ca hrade janmacitrako nāṃ nāgapotaḥ prativasati/",
    "S01divyav_u:283.009_0": "sa kālena kālaṃ samyagvāridhārāmanuprayacchati/",
    "S01divyav_u:283.010_0": "atīva śasyasampattirbhavati/",
    "S01divyav_u:283.010_1": "śasyavatī vasumatī/",
    "S01divyav_u:283.010_2": "subhikṣānnapāno deśaḥ/",
    "S01divyav_u:283.011_0": "dānamānasatkāravāṃśca lokaḥ śramaṇabrāhmaṇakṛpaṇavanīpakopabhojyaḥ/",
    "S01divyav_u:283.011_1": "dakṣiṇapāñcālastu rājā adharmabhūyiṣṭhaścaṇḍo rabhasaḥ karkaśo 'dharmeṇa rājyaṃ kārayati,",
    "S01divyav_u:283.011_2": "nityaṃ daṇḍena ghātanadhāraṇabandhanahiḍinigaḍoparodhana rāṣṭranivāsināṃ trāsayati/",
    "S01divyav_u:283.013_0": "adharmabhūyiṣṭhatayā cāsya devo na kālena kālaṃ samyagvāridhāramutsṛjati/",
    "S01divyav_u:283.014_0": "tato 'sau mahājanakāyaḥ saṃtrastaḥ svatrastaḥ svajīvitāpekṣayā rāṣṭraparityāgaṃ kṛtvā uttarapāñcālasyaiva rājño viṣayaṃ gatvā prativasati/",
    "S01divyav_u:283.015_0": "yāvadapareṇa samayena dakṣiṇapāñcālo rājā mṛgayāvyapadeśena janapadān vyavalokanāya nirgataḥ/",
    "S01divyav_u:283.016_0": "yāvat paśyati grāmanagarāṇi śūnyāni, udyānadevakulāni bhinnaprabhagnāni/",
    "S01divyav_u:283.017_0": "sa janakāyaḥ kva gata iti kathayati/",
    "S01divyav_u:283.018_0": "amātyāḥ kathayatnti--deva, uttarapāñcālasya rājño viṣayaṃ gataḥ/",
    "S01divyav_u:283.018_1": "kimartham? deva, abhayaṃ prayaccha, kathayāmaḥ/",
    "S01divyav_u:283.019_0": "dattaṃ bhavatu/",
    "S01divyav_u:283.019_1": "tataste kathayanti--deva, uttarapāñcālo rājā dharmeṇa rājyaṃ kārayati/",
    "S01divyav_u:283.020_0": "tasya janapadā ṛddhāśca sphītāśca kṣemāśca subhikṣāśca ākīrṇabahujanamanuṣyāśca praśāntakalikalahaḍimbaḍamarataskaradurbhikṣarogāpagatāḥ śālīkṣugomahiṣīsampannāḥ/",
    "S01divyav_u:283.022_0": "dānamānasatkāravāṃśca lokaḥ śramaṇabrāhmaṇavanīpakopabhojyaḥ/",
    "S01divyav_u:283.022_1": "devastu caṇḍo rabhasaḥ karkaśo nityaṃ tāḍanaghātanadhāraṇabandhananigaḍoparodha(na) rāṣṭraṃ trāsayati/",
    "S01divyav_u:283.023_0": "yato 'sau janakāyaḥ saṃtrastaḥ saṃvegamāpanna uttarapāñcālasya rājño viṣayaṃ gataḥ/",
    "S01divyav_u:283.024_0": "dakṣiṇapāñcālo rājā kathayati--bhavantaḥ,",
    "S01divyav_u:283.024_1": "ko 'sāvupāyaḥ syādenāsau janakāyaḥ punarāgatya eṣu grāmanagareṣu prativaset? amātyā āhuh--yadi deva uttarapāñcālavaddharmeṇa rājyaṃ kārayasi,",
    "S01divyav_u:283.024_2": "maitracitto 'nukampācittaśca rāṣṭraṃ pālayasi,",
    "S01divyav_u:283.024_3": "nacirādasau janakāyaḥ punarāgatya eṣu grāmanagareṣu prativaset/",
    "S01divyav_u:283.027_0": "dakṣiṇapāñcālo rājā kathayati--bhavantaḥ,",
    "S01divyav_u:283.027_1": "yadyevam, ahamapyuttarapāñcālavaddharmeṇa rājyaṃ kārayāmi,",
    "S01divyav_u:283.027_2": "maitracitto hitacitto 'nukampācittaśca rāṣṭraṃ pālayāmi/",
    "S01divyav_u:283.029_0": "yūyaṃ tathā kuruta, yathā asau janakāyaḥ punarāgatya eṣu grāmanagareṣu prativasatīti/",
    "S01divyav_u:283.030_0": "amātyā āhuh--deva, aparo 'pi tatrānuśaṃso 'sti/",
    "S01divyav_u:283.031_0": "tasmin nagare mahāgrada utpalakumudapuṇḍarīkasaṃchanno haṃsakāraṇḍavacakravākopaśobhitah[284]/",
    "S01divyav_u:284.001_0": "tatra janmacitrako nāma nāgapotakaḥ prativasati/",
    "S01divyav_u:284.001_1": "sa kālena kālaṃ samyagvāridhāramanuprayacchati/",
    "S01divyav_u:284.002_0": "atīva śasyasampattirbhavati/",
    "S01divyav_u:284.002_1": "teṃs tasya śasyavatī vasumatī, subhikṣānnapānaśca deśaḥ/",
    "S01divyav_u:284.003_0": "rājā āha--ko 'sau upāyaḥ syādyenāsau nāgapota ihānīyeta? amātyā āhuh--deva,",
    "S01divyav_u:284.004_0": "te samanviṣyantām/",
    "S01divyav_u:284.004_1": "tato rājñā suvarṇapiṭakaṃ dhvajāgre baddhvā svavijite ghaṇṭāvaghoṣaṇaṃ kāritam--ya uttarapāñcālarājaviṣayājjanmacitrakaṃ nāma nāgapotakamānayati,",
    "S01divyav_u:284.004_2": "tasyemaṃ suvarṇapiṭakaṃ dāsyāmi,",
    "S01divyav_u:284.004_3": "mahatā ca satkāreṇa satkariṣyāmīti/",
    "S01divyav_u:284.007_0": "yāvadanyatamo 'hituṇḍiko 'mātyānāṃ sakāśaṃ gatvā kathayati--mamedaṃ suvarṇapiṭakamanuprayacchata/",
    "S01divyav_u:284.008_0": "ahaṃ janmacitraṃ nāma nāgapitakamapahṛtyānayāmīti/",
    "S01divyav_u:284.009_0": "amātyāḥ kathayanti--eṣa gṛhāṇa/",
    "S01divyav_u:284.009_1": "sa kathayati--yo yuṣmākaṃ śraddhayitaḥ pratyayitaśca, tasya haste tiṣṭhatu/",
    "S01divyav_u:284.010_0": "ānīte janmacitre nāgapotake grahīṣyāmīti/",
    "S01divyav_u:284.010_1": "evaṃ kuruṣveti/",
    "S01divyav_u:284.010_2": "tato 'sau ahituṇḍikaḥ pratyayitasya puruṣasya haste suvarṇapiṭakaṃ sthāpayitvā hastināpuraṃ gataḥ/",
    "S01divyav_u:284.012_0": "tenāsau hradaḥ samantato vyavalokitaḥ/",
    "S01divyav_u:284.012_1": "nimittīkṛtah--asau jñmacitro nāgapotaka etasmin pradeśe tiṣṭhatīti/",
    "S01divyav_u:284.013_0": "tato balyupahāranimittaṃ punaḥ pratyāgataḥ/",
    "S01divyav_u:284.013_1": "amātyānāṃ kathayati--balyupahāramenaṃ prayacchata/",
    "S01divyav_u:284.014_0": "saptame divase taṃ nāgapotakamapahṛtya ānayāmīti/",
    "S01divyav_u:284.014_1": "sa cāhituṇḍikastena saṃlakṣitah--mamāsāvapaharaṇāyāgataḥ/",
    "S01divyav_u:284.015_0": "saptame divase māmapahariṣyati/",
    "S01divyav_u:284.015_1": "mātāpitṛviyogajaṃ me duḥkhaṃ bhaviṣyatīti/",
    "S01divyav_u:284.016_0": "kiṃ karomi, kiṃ śaraṇaṃ prapadyeyamiti/",
    "S01divyav_u:284.016_1": "tasya hradasya nātidūre dvau lubdhakau prativasataḥ, sārako halakaḥ/",
    "S01divyav_u:284.017_0": "tau hradamāśritya jīvikāṃ kalpayataḥ/",
    "S01divyav_u:284.017_1": "ye sthalagatāḥ prāṇino mṛgaśarabhasūkarādayastaṃ hradamupasarpanti,",
    "S01divyav_u:284.017_2": "tān praghātayataḥ, ye 'pi jalagatā matsyakacchapamaṇḍūkādayaḥ/",
    "S01divyav_u:284.019_0": "tatra sārakaḥ kālagataḥ, halako jīvati/",
    "S01divyav_u:284.019_1": "janmacitro nāgapotaḥ saṃlakṣayati--ko 'nyo 'sti mama śaraṇamṛte halakāt lubdhakāt? tato manuṣyaveṣamāsthāya halakasya lubdhakasya sakāśaṃ gataḥ/",
    "S01divyav_u:284.021_0_0": "gatvā kathayati--bhoḥ puruṣa, kiṃ tvaṃ jānīṣe kasyānubhāvāddhanasya rājño janapadā",
    "S01divyav_u:284.021_0_1": "ṛddhāśca sphītāśca subhikṣākīrṇabahujanamanuṣyāśca praśāntakalikalahaḍimbaḍamarataskaradurbhikṣarogāpagatāḥ",
    "S01divyav_u:284.021_0_2": "śālīkṣugomahiṣīsampannā iti? sa kathayati--jāne sa rājā dhārmiko dharmeṇa rājyaṃ",
    "S01divyav_u:284.021_0_3": "kārayati,",
    "S01divyav_u:284.021_1": "maitracitto hitacitto 'nukmpācittaśca rāṣṭraṃ pālayatīti/",
    "S01divyav_u:284.025_0": "asmin pradeśe janmacitrako nāma nāgapitakaḥ prativasati/",
    "S01divyav_u:284.026_0": "sa kālena kālaṃ samyagvāridhārāmanuprayacchati/",
    "S01divyav_u:284.027_0": "atīva śasyasampattirbhavati/",
    "S01divyav_u:284.027_1": "śasyavatī vasumatī, subhikṣānnapānaśca deśa iti/",
    "S01divyav_u:284.028_0": "janmacitraḥ kathayati--taṃ nāgapotakamito viṣayādapaharet,",
    "S01divyav_u:284.028_1": "tasya nāgapotakasya kiṃ syāt? na śobhanaṃ syāt,",
    "S01divyav_u:284.028_2": "mātāpitṛviyogajaṃ duḥkhaṃ syādrājño rāṣṭrasya ca/",
    "S01divyav_u:284.030_0": "yo 'paharati, tasya kiṃ tvaṃ kuryāh? sa āha--jīvitādvyaparopayeyam/",
    "S01divyav_u:284.030_1": "jānīṣe tvaṃ kataro 'sau nāgapotaka iti? na jāne/",
    "S01divyav_u:284.031_0": "ahamevāsau nāgaḥ/",
    "S01divyav_u:284.031_1": "dakṣiṇapāñcālavaiṣayikenāhituṇḍikenāpahṛtya nīyeta/",
    "S01divyav_u:284.032_0": "sa balyupahāravidhānārthaṃ gataḥ/",
    "S01divyav_u:284.032_1": "saptame divase āgamiṣyati/",
    "S01divyav_u:285.001_0": "[285]āgatya asya hradasya catasṛṣu dikṣu khadiraśalākānnikhanya nānāraṅgaiḥ sūtrairveṣṭayitvā mantrānāvartayiṣyati/",
    "S01divyav_u:285.002_0": "tatra tvayā pracchanne saṃnikṛṣṭe sthātavyam/",
    "S01divyav_u:285.002_1": "yadā tenāyamevamrūpaḥ prayogaḥ kṛto bhavati,",
    "S01divyav_u:285.002_2": "tadā hradamadhyāt kvathamānaṃ pānīyamutthāsyati ahaṃ cotthāsyāmi/",
    "S01divyav_u:285.003_0": "tadā tvayāsau ahituṇḍikaḥ śareṇa marmaṇi tāḍayitavyaḥ,",
    "S01divyav_u:285.003_1": "āśu copasaṃkramya vaktavyah--mantrānupasaṃhara/",
    "S01divyav_u:285.004_0": "mā te utkṛttamūlaṃ śiraḥ kṛtvā pṛthivyāṃ nipātayiṣyāmīti/",
    "S01divyav_u:285.005_0": "yadyasau mantrānanupasaṃhṛtya prāṇairviyokṣyate, mṛtaṃ te 'ham yāvajjīvaṃ mantrapāśabddhaḥ syāmiti/",
    "S01divyav_u:285.006_0": "lubdhakaḥ prāha--yadi tavaikasyaivaṃ guṇaḥ syāt,",
    "S01divyav_u:285.006_1": "tathāpyahamevaṃ kuryām, prāgeva sarājakasya rāṣṭrasya/",
    "S01divyav_u:285.007_0": "gaccha, ahaṃ te trāteti/",
    "S01divyav_u:285.008_0": "tatastena nāgapotakena tasyaikapārśve guptasthānamupadarśitam/",
    "S01divyav_u:285.008_1": "yāvadasau lubdhakaḥ saptame divase pratigupte pradeśe ātmānaṃ gopayitvā avasthitaḥ/",
    "S01divyav_u:285.009_0": "sa cāhituṇḍika āgatya balyupahāraṃ kartumārabdhaḥ/",
    "S01divyav_u:285.010_0": "tena catasṛṣu dikṣu catvāraḥ khadirakīlakā nikhātāḥ/",
    "S01divyav_u:285.010_1": "nānāraṅgaiḥ sūtrairveṣṭayitvā mantrā āvartitāḥ/",
    "S01divyav_u:285.010_2": "285.0tatastasmāt pānīyaṃ kvathitumārabdham/",
    "S01divyav_u:285.011_0": "lubdhakena ca śareṇa marmaṇi tāḍitaḥ/",
    "S01divyav_u:285.012_0": "niṣkośaṃ cāsiṃ kṛtvā abhihitah--tvamasmadviṣayanivāsinaṃ nāgapotamapaharasi/",
    "S01divyav_u:285.013_0": "mā te utkṛttamūlaṃ śiraḥ kṛtvā pṛthivyāṃ nipātayāmīti/",
    "S01divyav_u:285.013_1": "tato 'hituṇḍikena duḥkhavedanābhibhūtena maraṇabhayabhītena mantrā vyāvartitāḥ/",
    "S01divyav_u:285.014_0": "tatsamanantaraṃ ca lubdhakena jīvitād vyaparopitaḥ/",
    "S01divyav_u:285.015_0": "tato nāgo mantrapāśavinirmukto hradādabhyudgamya lubdhakaṃ pariṣvaktavān,",
    "S01divyav_u:285.015_1": "evaṃ cāha--tvaṃ me mātā, tvaṃ me pitā, yanmayā tvāmāgamya mātāpitṛviyogajaṃ duḥkhaṃ notpannam/",
    "S01divyav_u:285.017_0": "āgaccha, bhavanaṃ gacchāmaḥ/",
    "S01divyav_u:285.017_1": "tenāsau bhavanaṃ nītaḥ, nānāvidhena cānnapānena saṃtarpitaḥ,",
    "S01divyav_u:285.018_0": "amba tāta--eṣa me suhṛccharaṇaṃ bāndhavaḥ/",
    "S01divyav_u:285.019_0": "asyānubhāvādyuṣmābhiḥ saha viyogo na jāta iti/",
    "S01divyav_u:285.019_1": "tābhyāmasau vareṇa pravārito vividhāni ca ratnāni dattāni/",
    "S01divyav_u:285.020_0": "sa tānyādāya tasmād hradād vyuthitaḥ/",
    "S01divyav_u:285.020_1": "tasya ca hradasya nātidūre puṣpaphalasalilasampanne nānāśakunikūjite ṛṣeragramāśramapadam/",
    "S01divyav_u:285.021_0": "tatra ca nāgapotakena sārdhaṃ vṛttakaṃ tatsarvaṃ vistareṇa samākhyātam/",
    "S01divyav_u:285.022_0": "tata ṛṣiḥ kathayati--kiṃ ratnaiḥ kiṃ vā te suvarṇena? tasya bhavane 'mogho nāṃ pāśastiṣṭhati,",
    "S01divyav_u:285.023_0": "tato lubdhako 'moghapāśe saṃjātatṛṣṇah ṛṣivacanamupaśrutya punarapi nāgabhavanaṃ gataḥ/",
    "S01divyav_u:285.024_0": "yāvatpaśyati bhavanadvāre tamamoghapāśam/",
    "S01divyav_u:285.025_0": "tasyaitadabhavat--eṣa sa pāśo yo mayā prārthanīyaḥ/",
    "S01divyav_u:285.025_1": "iti viditvā nāgabhavanaṃ praviṣṭaḥ/",
    "S01divyav_u:285.025_2": "tato janmacitreṇa nāgapotakena anyaiśca nāgaiḥ sasambhramaiḥ pratisaṃmodito ratnaiśca pravāritaḥ/",
    "S01divyav_u:285.026_0": "sa kathayati--alaṃ mama ratnaiḥ/",
    "S01divyav_u:285.027_0": "kiṃ tu etamamoghapāśaṃ prayacchatheti/",
    "S01divyav_u:285.027_1": "sa nāga āha--tavānena kiṃ prayojanam? yadā garutmatopadrutā bhavāmaḥ, tadā anenātmānaṃ rakṣāmaḥ/",
    "S01divyav_u:285.028_0": "lubdhaka āha--yuṣmākameṣa kadācit karhicit garutmatopadrutānāmupayogaṃ gacchati/",
    "S01divyav_u:285.029_0": "mama tu anena satatameva prayojanam/",
    "S01divyav_u:285.030_0": "yadasti kṛtamupakṛtaṃ ca, anuprayaccheti/",
    "S01divyav_u:285.030_1": "janmacitrasya nāgapotakasyaitadabhavat--mamānena bahūpakṛtam/",
    "S01divyav_u:285.031_0": "mātāpitarau avalokya dadāmīti/",
    "S01divyav_u:285.031_1": "ten mātāpitarau avalokya sa pāśo dattaḥ/",
    "S01divyav_u:285.032_0": "tato 'sau lubdhakaḥ pṛthivīlabdhaprakhyena sukhasaumanasyenāpyāyitamanā amoghapāśamādāya nāgabhavanādabhyudgamya svagṛhaṃ gataḥ/",
    "S01divyav_u:286.001_0": "[286]yāvadapareṇa samayena dhano rājā devyā sārdhaṃ krīḍati ramate paricārayati/",
    "S01divyav_u:286.001_1": "tasya krīḍato ramamāṇasya paricārayato na putro na duhitā/",
    "S01divyav_u:286.002_0": "sa kare kapolaṃ dattvā cintāparo vyavasthitah--anekadhanasamuditaṃ me gṛham/",
    "S01divyav_u:286.003_0": "na me putro na duhitā/",
    "S01divyav_u:286.003_1": "mamātyayātsvakulavaṃśacchede rāṣṭrāpahāraḥ sarvasantasvāpateyamaputramiti kṛtvā anyarājavidheyo bhaviṣyatīti/",
    "S01divyav_u:286.004_0": "sa śramaṇabrāhmaṇasuhṛtsambandhibāndhavairucyate--deva,",
    "S01divyav_u:286.004_1": "kimasi cintāparah? sa etatprakaraṇaṃ vistareṇārocayati/",
    "S01divyav_u:286.006_0": "te kathayati--devatārādhanaṃ kuru, putraste bhaviṣyatīti/",
    "S01divyav_u:286.006_1": "so 'putraḥ putrābhinandī śivavaruṇakuberavāsavādīnanyāṃśca devatāviśeṣānāyācate,",
    "S01divyav_u:286.006_2": "tadyathā--ārāmadevatā vanadevatā catvaradevatā śṛṅgāṭakadevatā balipratigrāhikāḥ/",
    "S01divyav_u:286.008_0": "sahajāḥ sahadharmikā nityāvubaddhā api devatā āyācate/",
    "S01divyav_u:286.009_0": "asti caiṣa loke pravādo yadāyācanahetoḥ putrā jāyante duhitaraśceti/",
    "S01divyav_u:286.009_1": "tacca neivam/",
    "S01divyav_u:286.010_0": "yadyevamabhaviṣyat, ekaikasya putrasahasramabhaviṣyat, tadyathā rājñaścakravartinaḥ/",
    "S01divyav_u:286.010_1": "api tu trayāṇāṃ sthānānāṃ saṃmukhībhāvātputrā jāyante duhitaraśca/",
    "S01divyav_u:286.011_0": "katameṣāṃ trayāṇām? mātāpitarau raktau bhavataḥ saṃnipatitau/",
    "S01divyav_u:286.012_0": "mātā cāsya kalyā bhavati ṛtumatī ca/",
    "S01divyav_u:286.012_1": "gandharvaḥ pratyupasthito bhavati/",
    "S01divyav_u:286.013_0": "eṣā trayāṇāṃ sthānānāṃ saṃmukhībhāvātputrā jāyante duhitaraśca/",
    "S01divyav_u:286.013_1": "sa caivamāyācanaparastiṣṭhati/",
    "S01divyav_u:286.014_0": "anyatamaśca bhadrakalpiko bodhisattvastasyāgramahiṣyā avakrāntaḥ/",
    "S01divyav_u:286.015_0": "pañcāveṇīyā dharmā ekatye paṇḍitajātīye mātṛgrāme/",
    "S01divyav_u:286.015_1": "katame pañca? raktaṃ puruṣaṃ jānāti viraktaṃ jānāti/",
    "S01divyav_u:286.016_0": "kālaṃ jānāti kratuṃ jānāti/",
    "S01divyav_u:286.016_1": "garbhamavakrāntaṃ jānāti/",
    "S01divyav_u:286.016_2": "yasya sakāśādgarbhamavakrāmati tamapi jānāti/",
    "S01divyav_u:286.017_0": "dārakaṃ jānāti, dārikāṃ jānāti/",
    "S01divyav_u:286.017_1": "saceddārako bhavati, dakṣiṇaṃ kukṣiṃ niśritya tiṣṭhati/",
    "S01divyav_u:286.018_0": "saceddārikā bhavati, vāmaṃ kukṣiṃ niśritya tiṣṭhati/",
    "S01divyav_u:286.018_1": "sā āttamanāḥ svāminn ārocayati--diṣṭyā vardhasva āryaputra/",
    "S01divyav_u:286.019_0": "āpannasattvāsmi saṃvṛttā/",
    "S01divyav_u:286.019_1": "yathā ca me dakṣiṇaṃ kukṣiṃ niśritya tiṣṭhati, niyataṃ dārako bhaviṣyatīti/",
    "S01divyav_u:286.020_0": "so 'pyāttamanāttamanāḥ pūrvaṃ kāyamunnamayya dakṣiṇaṃ bāhumabhiprasārya udānamudānayati--apyevāhaṃ cirakālābhilaṣitaṃ putramukhaṃ paśyeyam/",
    "S01divyav_u:286.022_0": "jāto me syānnāvajātaḥ/",
    "S01divyav_u:286.022_1": "kṛtyāni me kurvīt/",
    "S01divyav_u:286.022_2": "pratibharet/",
    "S01divyav_u:286.022_3": "dāyādyaṃ me pratipadyeta/",
    "S01divyav_u:286.023_0": "kulavaṃśo me cirasthitikaḥ syāt/",
    "S01divyav_u:286.023_1": "asmākaṃ cāpyatītakālagatānāmalpaṃ vā prabhūtaṃ vā dānāni datvā puṇyāni kṛtvā asmākaṃ nāṃnā dakṣiṇāmādekṣyati--idaṃ tayoryatratatropapannayorgacchatoranugacchatu iti/",
    "S01divyav_u:286.025_0": "āpannasattvāṃ viditvā upariprāsādatalagatāmayantritāṃ dhārayati tiktāmlalavaṇamadhurkaṭukaṣāyavivarjitairāhāraiḥ/",
    "S01divyav_u:286.026_0": "hārārdhahāravibhūṣitagātrīmapsarasamiva nandanavanacāriṇīṃ mañcānmañcaṃ pīṭhātpīṭhamanavatarantīmadharimāṃ bhūmim/",
    "S01divyav_u:286.027_0": "na cāsyāḥ kiṃcidamanojñaśabdaśravaṇam yāvadeva garbhasya paripākāya/",
    "S01divyav_u:286.028_0": "sā aṣṭānāṃ vā navānāṃ vā māsānāmatyayātprasūtā/",
    "S01divyav_u:286.029_0": "dārako jāto 'bhirūpo darśanīyaḥ prāsādiko gauraḥ kanakavarṇaśchatrākāraśirāḥ pralambabāhurvistīrṇalalāṭa uccaghoṇaḥ saṃgatabhrūstuṅganāsaḥ sarvāṅgapratyaṅgopetaḥ/",
    "S01divyav_u:286.030_0": "tasya jātau ānandabheryastāḍitāḥ/",
    "S01divyav_u:286.031_0": "śrutvā rājā kathayati--kimetaditi/",
    "S01divyav_u:286.031_1": "antaḥpurikābhī rājñe niveditam--deva, diṣṭyā vardhasva/",
    "S01divyav_u:286.032_0": "putraste jāta iti/",
    "S01divyav_u:286.032_1": "tato rājñā taṃ sarvaṃ nagaramapagatapāṣāṇaśarkarakaṭhallam [287]vyavasthitam,",
    "S01divyav_u:286.032_2": "candanavārisiktamucchratadhvajapatākaṃ surabhidhūpaghaṭikopanibuddhaṃ nānāpuṣpābhikīrṇaramaṇīyam/",
    "S01divyav_u:287.002_0": "ājñā ca dattā--śramaṇabrāhmaṇakṛpaṇavanīpakebhyo dānaṃ prayacchata,",
    "S01divyav_u:287.002_1": "sarvabandhanamokṣaṃ ca kuruteti/",
    "S01divyav_u:287.003_0": "tasyaivaṃ trīṇi saptakānyekaviṃśatidivasān vistareṇa jātakarma karoti/",
    "S01divyav_u:287.004_0": "tasya jātimahaṃ kṛtvā nāmadheyaṃ vyavasthāpitumārabdham--kiṃ bhavatu dāraksya nāmeti? amātyāḥ kathayanti--ayaṃ dārako dhanasya rājñaḥ putraḥ,",
    "S01divyav_u:287.004_1": "bhavatu dārakasya sudhano nāmeti/",
    "S01divyav_u:287.005_0": "tasya sudhana iti nāmadheyaṃ vyavashtāpitam/",
    "S01divyav_u:287.006_0": "sudhano dārako 'ṣṭābhyo dhātrībhyo 'nudatto dvābhyāmaṃsadhātrībhyāṃ kṣīradhātrībhyāṃ dvābhyāṃ maladhātrībhyāṃ dvābhyāṃ krīḍanikābhyāṃ dhātrībhyām/",
    "S01divyav_u:287.007_0": "so 'ṣṭābhirdhātrībhirunnīyate vardhyate kṣīreṇa dadhnā navatītena sarpiṣā sarpimaṇḍairvā anyaiścottaptottaptairupakaraṇaviśeṣaiḥ/",
    "S01divyav_u:287.009_0": "āśu vardhate hradasthamiva paṅkajam//",
    "S01divyav_u:287.010_0_0": "sa yadā mahān saṃvṛttastadā lipyāmupanyastaḥ saṃkhyāyāṃ gaṇanāyāṃ mudrāyāmuddhāre",
    "S01divyav_u:287.010_0_1": "nyāse nikṣepe vastuparīkṣāyāṃ kumāraparīkṣāyāṃ kumārikāparīkṣāyāṃ dāruparīkṣāyāṃ",
    "S01divyav_u:287.010_0_2": "ratnaparīkṣāyāṃ vastraparīkṣāyām/",
    "S01divyav_u:287.012_0": "so 'ṣṭāsu parīkṣāsu ghaṭako vācakaḥ paṇḍitaḥ paṭupracāraḥ saṃvṛttaḥ/",
    "S01divyav_u:287.012_1": "sa yāni tāni bhavanti rājñāṃ kṣatriyāṇāṃ mūrdhābhiṣiktānāṃ janapadaiśvaryamanuprāptānāṃ mahāntaṃ pṛthivīmaṇḍalamabhinirjityādhyāvasatāṃ pṛthagbhavanti śilpasthānakarmasthānāni,",
    "S01divyav_u:287.012_2_0": "tasyathā--hastigrīvāyāmaśvapṛṣṭhe rathe tsarau dhanuṣi apayāne niryāṇe 'ṅkuśagrahe",
    "S01divyav_u:287.012_2_1": "pāśagrahe chedye bhedye muṣṭibandhe padabandhe dūravedhe śabdavedhe marmavedhe 'kṣuṇṇavedhe",
    "S01divyav_u:287.012_2_2": "dṛḍhaprahāritāyām/",
    "S01divyav_u:287.016_0": "pañcasthāneṣu kṛtāvī saṃvṛttaḥ/",
    "S01divyav_u:287.017_0": "tasya pitrā trīṇyantaḥpurāṇi vyavasthāpitāni jyeṣṭhaṃ madhyaṃ kanīyasam/",
    "S01divyav_u:287.017_1": "trīṇi vāsagṛhāṇi māpitāni, haimantikaṃ graiṣmikaṃ vārṣikam/",
    "S01divyav_u:287.018_0": "trīṇyudyānāni māpitāni, haimantikaṃ graiṣmikaṃ vārṣikam/",
    "S01divyav_u:287.019_0": "tataḥ sudhanakumāra upariprāsādatalagato niṣpuruṣeṇa tūryeṇa krīḍati ramate paricārayati//",
    "S01divyav_u:287.021_0": "yāvadapareṇa samayena halako lubdhako mṛgayāmanveṣamāṇastena tenānuvicarannanyatamaṃ parvatamanuprāptaḥ/",
    "S01divyav_u:287.022_0": "tasya ca parvatasyādhastādṛṣerāśramapadaṃ paśyati puṣpaphalasampannaṃ nānāpakṣigaṇavicāritam/",
    "S01divyav_u:287.023_0": "mahāntaṃ ca hradamutpalakumudapuṇḍarīkasaṃchannaṃ haṃsakāraṇḍavacakravākopaśobhitam/",
    "S01divyav_u:287.024_0": "sa tamāśramapadaṃ paribhramitumārabdhaḥ/",
    "S01divyav_u:287.024_1": "yāvattam ṛṣiṃ paśyati dīrghakeśaśmaśrunakharomāṇaṃ vātāpakarṣitaśarīraṃ cīvaravalkaladhāriṇamanyatamavṛkṣamūlāśrayatṛṇakuṭikākṛtanilayam/",
    "S01divyav_u:287.025_0": "dṛṣṭvā ca punaḥ pādābhivandanaṃ kṛtvā kṛtāñjalipuṭaḥ papraccha--bhagavan,",
    "S01divyav_u:287.025_1": "kiyacciramasmin pradeśe tava prativasatah? catvāriṃśadvarṣāṇi/",
    "S01divyav_u:287.027_0": "asti tvayā iyatā kālenāsmin pradeśe kaścidāścaryādbhutadharmo dṛṣṭaḥ śruto vā? praśāntātmā ṛṣirmandaṃ mandamuvāca--bhadramukha,",
    "S01divyav_u:287.027_1": "dṛṣṭaste 'yaṃ hradah? dṛṣṭo bhagavan/",
    "S01divyav_u:287.029_0": "eṣā brahmasabhā nāma puṣkiriṇī utpalapadmakumudapuṇḍarīkasaṃchannā nānāpakṣigaṇaniṣevitā himarajatatuṣāragaurāmbusampūrṇā surabhikusumapūrṇatoyā/",
    "S01divyav_u:287.030_0": "asyāṃ puṣkiriṇyāṃ pañcadaśamyāṃ manoharā nāma drumasya kinnararājasya duhitā pañcakinnarīśataparivārā nānāvidhasnānodvartanairāgatya snāti/",
    "S01divyav_u:287.032_0": "snānakāle cāsyā madhuragītavāditaśabdena mṛgapakṣiṇo 'vahriyante/",
    "S01divyav_u:288.001_0": "ahamapi taṃ śabdaṃ śrutvā mahatā prītisaumanasyena saptāhamatināmayāmi/",
    "S01divyav_u:288.001_1": "etadāścaryaṃ bhadramukha mayā dṛṣṭamiti/",
    "S01divyav_u:288.002_0": "atha halakasya lubdhakasyaitadabhavat--śobhano 'yaṃ mayā amoghaḥ pāśo nāgāllabdho manoharāyāḥ kinnaryāḥ kṣepsyāmīti/",
    "S01divyav_u:288.003_0": "so 'pareṇa samayena pūrṇapañcadaśyāmamoghaṃ pāśamādāya hradatīrasamīpe puṣpaphalaviṭapagahanamāśritya avadhānatatparo 'vashtitaḥ/",
    "S01divyav_u:288.004_0": "yāvanmanoharā kinnarī pañcaśataparivāritā tādṛśyaiva vibhūtyā brahmasabhāṃ puṣkiriṇīmavatīrṇā snātum/",
    "S01divyav_u:288.005_0": "tatsamantaraṃ ca halakena lubdhakena amoghaḥ pāśaḥ kṣiptaḥ, yena manoharā kinnarī baddhā/",
    "S01divyav_u:288.006_0": "tayā amoghapāśaśritayā hrade mahāhatanādaḥ kṛto bhīṣaṇaśca śabdo niścāritaḥ,",
    "S01divyav_u:288.006_1": "yaṃ śrutvā pariśiṣṭaḥ kinnarigaṇa itaścāmutaśca saṃbhrānto manoharāṃ nirīkṣitumārabdhaḥ/",
    "S01divyav_u:288.008_0": "paśyanti baddhām/",
    "S01divyav_u:288.008_1": "dṛṣṭvā ca punarbhītā niṣpalāyitāḥ/",
    "S01divyav_u:288.009_0": "adrākṣītsa lubdhakastāṃ paramarūpadarśanīyām/",
    "S01divyav_u:288.009_1": "dṛṣṭvā ca punarupaśliṣṭo grahīṣyāmīti/",
    "S01divyav_u:288.010_0": "sā āha--hā hatāsmi, hā mandabhāgyā, mamodṛśīmavasthāmāptām/",
    "S01divyav_u:288.011_0": "mā naiṣīstvaṃ hi mā sprākṣīr naitattva suceṣṭitam/",
    "S01divyav_u:288.012_0": "rājabhogyā surūpāhaṃ na sādhu grahaṇaṃ tava//1// iti/",
    "S01divyav_u:288.013_0": "lubdhakaḥ prāha--yadi tvāṃ na gṛhṇāmi, niṣpalāyase/",
    "S01divyav_u:288.013_1": "sā kathayati--nāhaṃ niṣpalāye/",
    "S01divyav_u:288.014_0": "yadi na śraddadhāsi, imaṃ cūḍāmaṇiṃ gṛhāṇa/",
    "S01divyav_u:288.014_1": "asyānubhāvenāhamuparivihāyasā gacchāmīti/",
    "S01divyav_u:288.015_0": "lubdhakaḥ kathayati--kathaṃ jāne? tayā śirasthaścūḍāmaṇirdatta uktaśca--eṣa cūḍāmaṇiryasya haste,",
    "S01divyav_u:288.016_0": "tato lubdhakenāsau cūḍāmaṇirgṛhītaḥ, pāśabaddhāṃ caināṃ saṃprashtitaḥ//",
    "S01divyav_u:288.017_0": "tena khalu samayena sudhanarājakumāro mṛgayānirgataḥ/",
    "S01divyav_u:288.017_1": "adrākṣītsa lubdhakaḥ sudhanaṃ rājakumāramabhirūpaṃ darśanīyaṃ prāsādikam/",
    "S01divyav_u:288.018_0": "dṛṣṭvā ca punarasyaitadabhavat--ayaṃ ca rājakumāraḥ, iyaṃ ca paramadarśanīyā/",
    "S01divyav_u:288.019_0": "yadyenāṃ drakṣyati, balādgrahīṣyati/",
    "S01divyav_u:288.019_1": "yannvahamenāṃ prābhṛtanyāyena svayamevopanayeyam/",
    "S01divyav_u:288.020_0": "tatastāṃ pāśabddhāmādāya yena rājakumārastenopasaṃkrāntaḥ/",
    "S01divyav_u:288.020_1": "upasaṃkramya pādayor nipatya kathayati--idaṃ mama devasya strīratnaṃ prābhṛtamānītam,",
    "S01divyav_u:288.021_0_0": "adrākṣītsudhanakumāro manoharāṃ kinnarīmabhirūpāṃ darśanīyāṃ prāsādikāṃ paramaśubhavarṇapuṣkalatayā",
    "S01divyav_u:288.021_0_1": "samanvāgatāṃ sarvaguṇasamuditāmaṣṭādaśābhiḥ strīlakṣaṇaiḥ samalaṃkṛtāṃ janapadakalyāṇāṃ",
    "S01divyav_u:288.021_0_2": "kāñcanakalaśakūrmapīnonnatakaṭhinasahitasujātavṛttapragalbhamānastanīmabhinīlaraktāṃśukavisṛtāyatanavakamalasadṛśanayanāṃ",
    "S01divyav_u:288.021_0_3": "subhruvamāyatatuṅganāsāṃ vidrūmamaṇiratnaviṃvaphalasaṃsthānasadṛśādharoṣṭhīṃ sudṛḍhaparipūrṇagaṇḍapārśvāmatyartharatikarakapolatilakānupūrvacaritāṃ",
    "S01divyav_u:288.021_0_4": "saṃgatabhruvāravindavikacasadṛśaparipūrṇavimalaśaśivapuṣaṃ",
    "S01divyav_u:288.021_1_0": "pralambabāhuṃ gambhīrativalikasaṃtatamadhyāṃ stanabhārāvanāmyamānapūrvārdhāṃ rathāṅgasaṃsthitasujātajaghanāṃ",
    "S01divyav_u:288.021_1_1": "kadalīgarbhasadṛśakarānupūrvāvasthitasujātakarabhoruṃ sunigūḍhasuracitasarvāṅgasundaraśirāṃ",
    "S01divyav_u:288.021_1_2": "sahitamaṇipīḍāsamraktakaratalapraharṣanūpuravalayām",
    "S01divyav_u:288.021_2": "hārardhahāranirghoṣavimalaśitagatimāyatanīlasūkṣmakeśīṃ sacīvaraprabhraṣṭakāñcīguṇāṃ nūpurāvacchāditapādāṃ kṣāmodarīm/",
    "S01divyav_u:288.030_0": "tāṃ pratikīrṇahārāmuttaptajāmbūnadacārupūrṇāṃ dṛṣṭvā kumāraḥ sahasā papāta viddho dṛḍharāgaśareṇa/",
    "S01divyav_u:288.031_0_0": "tatra sa rāgavarāhadavadahanapataṅgasadṛśena jalacandracañcalavimalojjvalasvabhāvena",
    "S01divyav_u:288.031_0_1": "durgrāhyatareṇa nadītaraṅgajñaṣamakarasurabhigamanena [289]garuḍapavanajavasamagatinā",
    "S01divyav_u:288.031_0_2": "tūlaparivartanalaghutareṇa vānarāvasthitacapalodbhrāntatareṇa satatābhyāsakleśaniṣevaṇarāgasukhāsvādalobhena",
    "S01divyav_u:288.031_0_3": "sarvakleśaviṣamadurgaprapātaniḥsaṅgena paramasalīlena cittena tadbhūtānugatayā ayoniśomanaskāradhanurvisṛtaiḥ",
    "S01divyav_u:288.031_0_4": "samyogābhilaṣitaparamarahasyaśabdena kāmaśareṇa hṛdaye viddha/",
    "S01divyav_u:289.004_0": "āha ca--",
    "S01divyav_u:289.005_0": "dṛṣṭvā ca tāṃ sudhana indusamānvaktrāṃ prāvṛḍaghanāntaraviniścariteva vidyuta/",
    "S01divyav_u:289.007_0": "tatsnehamanmathavilāsasamudbhavena sadyaḥ sa cetasi nu rāgaśareṇa viddhaḥ//2//",
    "S01divyav_u:289.009_0": "sa tāmatimanoharāṃ gṛhītvā hastināpuraṃ gataḥ/",
    "S01divyav_u:289.009_1": "sa ca lubdhaḥ pañcagrāmavareṇācchāditaḥ/",
    "S01divyav_u:289.010_0": "tataḥ sudhano rājakumāro manoharayā rūpayauvanaguṇena sughanaḥ kumāronekaiścopacāraśataistathā apahṛto yathā muhūrtamapi tāṃ na jahāti/",
    "S01divyav_u:289.011_0": "yāvadapareṇa samayena jetavanāddvau brāhmaṇau abhyāgatau/",
    "S01divyav_u:289.012_0": "tatraiko rājānāṃ saṃśritaḥ, dvitīyaḥ sudhanaṃ kumāram/",
    "S01divyav_u:289.012_1": "yo rājānaṃ saṃśritaḥ, sa rājñā purohitaḥ sthāpito bhogaiśca saṃvibhaktaḥ/",
    "S01divyav_u:289.013_0": "yastu sudhanaṃ kumāram, sa bhogamātreṇa saṃvibhaktaḥ/",
    "S01divyav_u:289.014_0": "sa kathayati--yathā tava sahāyo brāhmaṇo mama pitrā paurohitye 'vasthāpitaḥ,",
    "S01divyav_u:289.014_1": "evamahaṃ tvāmapi paurohitye sthāpayāmīti/",
    "S01divyav_u:289.016_0": "eṣa ca vṛttāntastena brāhmaṇena karṇaparamparayā śrutaḥ/",
    "S01divyav_u:289.016_1": "tasyaitadabhavat--ahaṃ tathā kariṣye,",
    "S01divyav_u:289.016_2": "yathā kumāro rājyameva nāsādayiṣyati,",
    "S01divyav_u:289.016_3": "kutastaṃ purohitaṃ sthāpayiṣyatīti? yāvadapareṇa samayena tasya rājño vijite 'nyatamaḥ kārvaṭikaḥ prativiruddhaḥ,",
    "S01divyav_u:289.016_4": "tasya samucchittaye eko daṇḍaḥ preṣitaḥ/",
    "S01divyav_u:289.019_0": "sa hatavihatavidhvastaḥ pratyāgataḥ/",
    "S01divyav_u:289.019_1": "evam yāvatsapta, ye daṇḍāḥ preṣitāḥ, te 'pi hastavidhvastāḥ pratyāgatāḥ/",
    "S01divyav_u:289.020_0": "amātyai rājā vijñāpitaḥ sarvo 'sau āhūyatāmiti/",
    "S01divyav_u:289.022_0": "brāhmaṇa purohitaḥ saṃlakṣayati--ayaṃ sa kumārasya vadhopāyakāla iti/",
    "S01divyav_u:289.022_1": "tena rājā vijñaptah--deva, naivamasau śakyaḥ saṃnāmayitum/",
    "S01divyav_u:289.023_0": "rājā kathayati--kiṃ mayā svayaṃ gantavyam? purohitaḥ kathayati--kimarthaṃ devaḥ svayaṃ gacchati? ayaṃ sudhanaḥ kumāro yuvā baladarpayuktaḥ/",
    "S01divyav_u:289.025_0": "eṣa daṇḍasahāyaḥ preṣyatāmiti/",
    "S01divyav_u:289.025_1": "rājā kathayati--evamastviti/",
    "S01divyav_u:289.025_2": "tato rājā kumāramāhūya kathayati--gaccha kumāra, daṇḍasahāyaḥ kārvaṭikaṃ saṃnāmaya/",
    "S01divyav_u:289.026_0": "evaṃ deveti sudhanaḥ kumāro rājñaḥ pratiśrutya antaḥpuraṃ praviṣṭaḥ/",
    "S01divyav_u:289.027_0": "manoharādarśanāccāsya sarvaṃ vismṛtam/",
    "S01divyav_u:289.027_1": "punarapi rājñā abhihitah--punarapi taddarśanātsarvaṃ vismṛtam/",
    "S01divyav_u:289.028_0": "purohitena cābhihitah--deva, sudhanaḥ kumāro manoharayā atīva sakto na śakyate preṣayitum/",
    "S01divyav_u:289.029_0": "rājā kathayati--sādhanaṃ sajjaṃ kriyatām/",
    "S01divyav_u:289.029_1": "nirgataḥ kumāro 'ntaḥpurāt preṣayitavyo yathā manoharāyāḥ sakāśaṃ na prativasatīti/",
    "S01divyav_u:289.030_0": "evaṃ deveti amātyai rājñaḥ pratiśrutya balaugho hastyaśvarathapadātisampanno 'nakapraharaṇopakaraṇayuktaḥ sajjīkṛtaḥ/",
    "S01divyav_u:289.032_0": "tataḥ kumāro nirgatah uktah--gaccha kumāra, sajjo balaugha iti/",
    "S01divyav_u:289.032_1": "sa kathayati--deva, gamiṣyāmi [290]manoharāṃ dṛṣṭvā/",
    "S01divyav_u:290.001_0": "rājā kathayati--kumāra na draṣṭavyā, kālo 'tivartate/",
    "S01divyav_u:290.001_1": "sa kathayati--tāvadyadi evam, mātaraṃ dṛṣṭvā gacchāmi/",
    "S01divyav_u:290.002_0": "gaccha kumāro avalokya jananīm/",
    "S01divyav_u:290.002_1": "sa manoharasantakaṃ cūḍāmaṇimādāya mātuḥsakāśamupasaṃkrāntaḥ/",
    "S01divyav_u:290.003_0": "pādayor nipatya kathayati--amba, ahaṃ kārvaṭikaṃ saṃnāmanāya gacchāmi/",
    "S01divyav_u:290.005_0": "duhitā śakrakalpasya kinnarendrasya māninī/",
    "S01divyav_u:290.006_0": "pālyā virahaśokārtā madvātsalyadhiyā//3//",
    "S01divyav_u:290.007_0": "ayaṃ cūḍāmaṇi suguptaṃ sthāpayitavyaḥ/",
    "S01divyav_u:290.007_1": "na kadācinmanoharāyā dātavyo 'nyatra prāṇaviyogāditi/",
    "S01divyav_u:290.008_0": "sa evaṃ mātaraṃ pitaraṃ saṃdiśya abhivādya ca nānāyodhabalaughatūryanir nāditaiḥ saṃprasthitaḥ/",
    "S01divyav_u:290.009_0": "anupūrveṇa janapadānatikramya tasya kārvaṭikasya nātidūre 'nyataṃ vṛkṣamūlaṃ niśritya vāsamupagataḥ/",
    "S01divyav_u:290.010_0": "tena khalu samayena vaiśravaṇo mahārājo 'nekayakṣaparivāro 'nekayakṣaśatasahasraparivāraḥ/",
    "S01divyav_u:290.011_0": "tena yakṣāṇām yakṣasamitiṃ saṃprasthitaḥ/",
    "S01divyav_u:290.011_1": "tasya tena pathā gacchataḥ khagapathena yānamavasthitam/",
    "S01divyav_u:290.012_0": "tasyaitadabhavat--bahuśo 'hamanena pathā samatikrāntaḥ/",
    "S01divyav_u:290.012_1": "na ca me kadācidyānaṃ pratihatam/",
    "S01divyav_u:290.013_0": "ko 'tra heturyenedānīṃ pratihata iti? paśyati sudhanaṃ kumāram/",
    "S01divyav_u:290.013_1": "tasyaitadabhavat--ayaṃ bhadrakalpiko bodhisattvaḥ khedamāpatsyati yuddhāyābhiprasthitaḥ/",
    "S01divyav_u:290.014_0": "sāhāyyamasya karaṇīyam/",
    "S01divyav_u:290.015_0": "kārvaṭikaḥ saṃnāmayitavyaḥ/",
    "S01divyav_u:290.015_1": "na ca kasyacitprāṇinaḥ pīḍā karaṇīyeti viditvā pāñcikaṃ mahāyakṣasenāpatimāmantrayate--ehi tvaṃ pāñcika,",
    "S01divyav_u:290.015_2": "sudhanasya kumārasya kārvaṭikamayuddhena saṃnāmaya/",
    "S01divyav_u:290.017_0": "na ca te kasyacitprāṇinaḥ pīḍā kartavyeti/",
    "S01divyav_u:290.017_1": "tatheti pāñcikena yakṣasenāpatinā vaiśravaṇasya mahārājasya pratiśrutya divyaścaturaṅgo balakāyo nirmitah--tālamātrapramāṇāḥ puruṣaḥ,",
    "S01divyav_u:290.019_0": "tato nānāvidhakhaṅgamuśalatomarapāśacakraśaraparaśvadhādiśastraviśeṣeṇa nānāvāditrasaṃkṣobheṇa ca mahābhayamupadarśayan mahatā balaudhena pāñciko 'nuprāptaḥ/",
    "S01divyav_u:290.021_0": "hastyaśvarathanirghoṣānnānāvāditranidvanāt/",
    "S01divyav_u:290.022_0": "yakṣāṇāṃ svaprabhāvācca prākāraḥ prapapāta vai//4//",
    "S01divyav_u:290.023_0": "tataste karvaṭanivāsinastaṃ balaughaṃ dṛṣṭvā tacca prākārapatanaṃ paraṃ viṣādamāpannāḥ papracchuh--kuta eṣa balaugha āgacchatīti? te kathayanti--śīghraṃ dvārāṇi muñcata/",
    "S01divyav_u:290.024_0": "eṣa pṛṣṭhataḥ kumāra āgacchati/",
    "S01divyav_u:290.025_0": "tasya ca balaugho yadi ciraṃ vidhārayiṣyatha, sarvathā na bhaviṣyatheti/",
    "S01divyav_u:290.026_0": "te kathayanti--",
    "S01divyav_u:290.027_0": "vyutpannā na vayaṃ rājño na kumārasya dhīmataḥ/",
    "S01divyav_u:290.028_0": "nṛpapauruṣakebhyo sma bhītāḥ saṃtrāsamāgatāḥ//5//",
    "S01divyav_u:290.029_0": "tairdvārāṇi muktāni/",
    "S01divyav_u:290.029_1": "tata ucchritadhvajapatākāpūrṇakalaśā nānāvidhatūryanir nāditaiḥ sudhanaṃ kumāraṃ pratyudgatāḥ/",
    "S01divyav_u:290.030_0": "tena ca samāśvāsitāḥ, tadabhiprāyaśca rājabhaṭaḥ sthāpitaḥ/",
    "S01divyav_u:290.030_1": "nipakāśca nigṛhītāḥ/",
    "S01divyav_u:290.031_0": "karapratyāyāśca nibaddhāḥ/",
    "S01divyav_u:290.031_1": "tatastaṃ karvaṭakaṃ sphītīkṛtya sudhanakumārah [291]pratinivṛttaḥ/",
    "S01divyav_u:291.001_0": "dhanena ca rājñā tāmeva rātriṃ svapno dṛṣṭah--gṛdhreṇāgatya rājña udaraṃ sphoṭayitvā antrāṇyākṛṣya sarvaṃ tannagaramantrairveṣṭitam,",
    "S01divyav_u:291.001_1": "sapta ratnāni gṛhaṃ praveśyamānāni dṛṣṭāni/",
    "S01divyav_u:291.002_0": "tato rājā bhītastrastaḥ saṃvigna āhṛṣṭaromakūpo laghukadhvevotthāya mahāśayane niṣadya kare kapokaṃ dattvā cintāparo vyavasthitah--mā haiva me atonidānaṃ rājyaccyutirbhaviṣyati,",
    "S01divyav_u:291.005_0": "sa prabhātāyāṃ rajanyāṃ svapnaṃ brāhmaṇāya purohitāya nivedayāmāsa/",
    "S01divyav_u:291.005_1": "sa saṃlakṣayati--yādṛśo devena svapno dṛṣṭaḥ, niyataṃ kumāreṇa karvaṭako nirjitaḥ/",
    "S01divyav_u:291.006_0": "vitathanirdeśaḥ karaṇīyaḥ/",
    "S01divyav_u:291.007_0": "iti kṛtvā kathayati--deva, na śobhanaḥ svapnaḥ/",
    "S01divyav_u:291.007_1": "niyatamatonidānaṃ rājyāccyutirbhaviṣyati, jīvitasyāntarāya iti/",
    "S01divyav_u:291.008_0": "kevalaṃ tu atrāsti pratikāraḥ, sa ca brāhmaṇakamantreṣu dṛṣṭaḥ/",
    "S01divyav_u:291.008_1": "ko 'sau pratikārah? deva, udyāne puṣkariṇī puruṣapramāṇikā kartavyā/",
    "S01divyav_u:291.009_0": "tata sudhayā praleptavyā/",
    "S01divyav_u:291.010_0": "susaṃmṛṣṭāṃ kṛtvā kṣudramṛgāṇāṃ rudhireṇa pūrayitavyā/",
    "S01divyav_u:291.010_1": "tato devena snānaprayatena tāṃ puṣkariṇīmekena so 'ānenāvataritavyam,",
    "S01divyav_u:291.010_2": "ekenāvatīrya dvitīyenottaritavyam,",
    "S01divyav_u:291.010_3": "dvitīyenottīrya tṛtīyenāvataritavyam,",
    "S01divyav_u:291.010_4": "tṛtīyenāvatīrya caturthenottaritavyam/",
    "S01divyav_u:291.012_0": "tataścaturbhirbrāhmaṇairvedavedāṅgapāragairdevasya pādayorjihvayā nirleḍhavyam,",
    "S01divyav_u:291.012_1": "kinnaravasayā ca dhūpo deyaḥ/",
    "S01divyav_u:291.013_0": "evaṃ devo vidhūtapāpaściraṃ rājyaṃ pālayiṣyatīti/",
    "S01divyav_u:291.014_0": "rājā kathayati--sarvametacchakyam yadidaṃ kinnaramedamatīva durlabham/",
    "S01divyav_u:291.014_1": "purohitaḥ kathayati--deva, yadeva durlabhaṃ tadeva sulabham/",
    "S01divyav_u:291.015_0": "rājā kathayati--yathā katham? purohitaḥ kathayati--deva, nanviyaṃ manoharā kinnarī/",
    "S01divyav_u:291.016_0": "rājā kathayati--purohita, mā maivaṃ vada/",
    "S01divyav_u:291.016_1": "kumārasyātra prāṇāḥ pratiṣṭhitāḥ/",
    "S01divyav_u:291.017_0": "sa kathayati--nanu devena śrutam--",
    "S01divyav_u:291.018_0": "tyajedekaṃ kulasyārthe grāmasyārthe kulaṃ tyajet/",
    "S01divyav_u:291.019_0": "grāmaṃ janapadasyārthe ātmārthe pṛthivīṃ tyajet//6//",
    "S01divyav_u:291.020_0": "dṛḍhenāddhyātmanā(?) rājyaṃ kumārasyāsya dhīmataḥ/",
    "S01divyav_u:291.021_0": "śakṣyasi hyaparāṃ kartuṃ ghātayaināṃ manoharām//7// iti/",
    "S01divyav_u:291.022_0": "ātmābhinandino na kiṃcinna pratipadyanta iti tenādhivāsitam/",
    "S01divyav_u:291.022_1": "tato yathopadiṣṭaṃ purohitena kārayitumārabdham/",
    "S01divyav_u:291.023_0": "puṣkariṇī khātā sudhayopaliptā kṣudramṛgarudhiramupāvartāyitumārabdham/",
    "S01divyav_u:291.024_0": "sa ca prayogaḥ sudhanasyāntaḥpurajanenopalabdhaḥ/",
    "S01divyav_u:291.024_1": "tāḥ prītimanasaḥ saṃvṛttāh--vayaṃ rūpayauvanasampannāḥ/",
    "S01divyav_u:291.025_0": "idānīmasmākaṃ sudhanaḥ kumāraḥ paricārayiṣyatīti/",
    "S01divyav_u:291.026_0": "tāḥ pramuditā dṛṣṭvā manoharā pṛcchati--kim yūyamatīva praharṣitā iva? yāvadaparayā sa vṛttānto vistareṇa manoharāyā niveditaḥ/",
    "S01divyav_u:291.027_0": "tato manoharā saṃjātaduḥkhadaurmanasyā yena sudhanasya kumārasya jananī tenopasaṃkrāntā/",
    "S01divyav_u:291.028_0": "upasaṃkramya pādayor nipatya karuṇadīnavilambitairakṣarairetamarthaṃ nivedayāmāsa/",
    "S01divyav_u:291.029_0": "sā kathayati--yadyevaṃ svāgatamidaṃ kuru vicārayiṣyāmīti/",
    "S01divyav_u:291.029_1": "manoharayā āgamya punarapi samākhyātam/",
    "S01divyav_u:291.030_0": "tayā api vicāritam/",
    "S01divyav_u:291.030_1": "paśyati bhūtam/",
    "S01divyav_u:291.030_2": "tatastayā sa cūḍāmaṇirvastrāṇi ca manoharāyai dattāni, uktā ca--putrike, prāpte kāle āgantavyam/",
    "S01divyav_u:291.031_0": "evaṃ mamopālambho na bhavatīti/",
    "S01divyav_u:291.032_0": "tato rājā yathādiṣṭena krameṇa snānaprayato rudhirapūrṇāṃ puṣkiriṇimavatīryottīrṇah[292]/",
    "S01divyav_u:292.001_0": "tato 'sya brāhmaṇairjihvayā pādau nilīḍhau, avasthitah--ānīyatāṃ kinnarīti ca samādiṣṭam/",
    "S01divyav_u:292.002_0": "tatsamanantarameva manoharā gaganatalamutplutya gāthāṃ bhāṣate--",
    "S01divyav_u:292.003_0": "sparśasaṃgamanaṃ mahyaṃ ramitaṃ ca me/",
    "S01divyav_u:292.004_0": "nāgīva bandhanānmuktā eṣā gacchāmi sāmpratam//8// iti/",
    "S01divyav_u:292.005_0": "rājñā dṛṣṭā vāyupathena gacchantī/",
    "S01divyav_u:292.005_1": "sa bhītaḥ purohitamāmantrayate--yadarthaṃ kṛto yatnaḥ,",
    "S01divyav_u:292.005_2": "sa na saṃpannaḥ, manoharā kinnarī niṣpalāyiteti/",
    "S01divyav_u:292.006_0": "purohitaḥ kathayati--deva, siddhārtho 'pagatapāpo devaḥ sāmpratamiti/",
    "S01divyav_u:292.007_0": "tato manoharāyāḥ khagapathena gacchantyā etadabhavat--yadahametāmavasthāṃ prāptā,",
    "S01divyav_u:292.008_0": "yadi tena nākhyātamabhaviṣyat, nāhaṃ grahaṇagatā abhaviṣyat/",
    "S01divyav_u:292.009_0": "tena hi yasyāmi tāvadasyaiva ṛṣeḥ sakāśāmiti/",
    "S01divyav_u:292.009_1": "sā tasyāśramapadaṃ gatā/",
    "S01divyav_u:292.009_2": "pādābhivandanaṃ kṛtvā tam ṛṣimuvāca--maharṣe,",
    "S01divyav_u:292.009_3": "tava vyapadeśādahaṃ grahaṇaṃ gatā,",
    "S01divyav_u:292.009_4": "manuṣyasya saṃsparśaśca saṃprāptaḥ/",
    "S01divyav_u:292.011_0": "jīvitāntarāyaścaitatsaṃvṛttaḥ/",
    "S01divyav_u:292.011_1": "tadvijñāpayāmi--yadi yadā kadācitsudhanaḥ kumāra āgacchati māṃ samanveṣamāṇaḥ,",
    "S01divyav_u:292.011_2": "tasyemāmaṅgulimudrāṃ dāturmahasi/",
    "S01divyav_u:292.012_0": "evaṃ ca vaktavyam--kumāra, viṣamāḥ panthāno durgamāḥ, khedamāpatsyase, nirvatasveti/",
    "S01divyav_u:292.013_0": "yadi nirvāyamāṇo na riṣṭhet, tasya mārgaṃ vyapadeṣṭumarhasi--kumāra,",
    "S01divyav_u:292.013_1": "manoharayā samākhyātam--uttare digbhāge trayaḥ kālaparvatāḥ,",
    "S01divyav_u:292.013_2": "tānatikramya apare trayaḥ, tānapyatikramya apare trayaḥ,",
    "S01divyav_u:292.013_3": "tānatikramya himavān parvatarājaḥ,",
    "S01divyav_u:292.013_4": "tasyottareṇotkalakaparvataḥ, tata utkūlako jalapatha ekadhārako vajrakaḥ kāmarūpī/",
    "S01divyav_u:292.017_0": "tatra khadirake parvate guhā, praveśa ekadhārake tu kīlakāḥ, vajrake pakṣirājena praveśaḥ/",
    "S01divyav_u:292.018_0": "ebhirupāyaiste parvatā atikramaṇīyāḥ, yantrāṇi ca bhuṅktavyāni/",
    "S01divyav_u:292.019_0": "ajavaktrameṇḍhakaḥ puruṣo rākṣasarūpī piṅgalāguhāyāṃ lālāsrotasā mahānajagaro vegena pradhāvati/",
    "S01divyav_u:292.020_0": "sa te vikrameṇa hantavyaḥ/",
    "S01divyav_u:292.020_1": "arāntaragatāṃ nābhīm yatra paśyettatra kiṭibhakaśca/",
    "S01divyav_u:292.022_0": "ayaṃ bhuktena bāṇena hantavyo mama kāraṇāt/",
    "S01divyav_u:292.023_0": "yatra paśyeddvau meṣau saṃghaṭṭantau parasparam/",
    "S01divyav_u:292.024_0": "tayoḥ śṛṅgamekaṃ bhaṅktvā mārgaṃ pratilapsyase//9//",
    "S01divyav_u:292.025_0": "āyasau puruśau dṛṣṭvā śastrapāṇī mahābhayau/",
    "S01divyav_u:292.026_0": "tayorekaṃ pādayitvā mārgaṃ pratilapsyase//10//",
    "S01divyav_u:292.027_0": "saṃkocayantīṃ prasārayantīṃ rākṣasīmāyasaṃ mukham/",
    "S01divyav_u:292.028_0": "yadā paśyettatra kīlakaṃ lalāṭe tasyā nikhānayet//11//",
    "S01divyav_u:292.029_0": "śūlāvartastadā kūpo vilaṅghyaste ṣaṣṭihastakaḥ/",
    "S01divyav_u:292.030_0": "haripiṅgalakeśākṣo dāruṇo yatra rākṣasaḥ//12//",
    "S01divyav_u:292.031_0": "kārmukaṃ maṇḍalaṃ kṛtvā hantavyaśca durāsadaḥ/",
    "S01divyav_u:292.032_0": "nadyaśca bahavastāryā nakragrahasamākulāḥ//13//",
    "S01divyav_u:293.001_0": "[293]raṅgā pataṅgā tapanī citrā rudantī hasantī āśīviṣā vetranadī ca/",
    "S01divyav_u:293.002_0": "raṅgāyāṃ rākṣasīkopaḥ pataṅgāyāmamanuṣyakāḥ/",
    "S01divyav_u:293.003_0": "tapantyāṃ grāhabahulatvaṃ citrāyāṃ kāmarūpiṇaḥ//14//",
    "S01divyav_u:293.004_0": "rudantyāṃ kinnarīceṭyo hasantyāṃ kinnarasnuṣā/",
    "S01divyav_u:293.005_0": "āśīviṣāyāṃ nānāvidhāḥ sarpā vetranadyāṃ tu śālmaliḥ//15//",
    "S01divyav_u:293.006_0": "raṅgāyāṃ dhairyakaraṇaṃ pataṅgāyāṃ parākramaḥ/",
    "S01divyav_u:293.007_0": "tapantyāṃ grāhamukhabandhaṃ citrāyāṃ vividhagītam//16//",
    "S01divyav_u:293.008_0": "rudantyāṃ saumanasye samuttāram,",
    "S01divyav_u:293.008_1": "hasantyāṃ tūṣṇībhāvayogena, aśīviṣāyāṃ sarpaviṣamantrayogena,",
    "S01divyav_u:293.008_2": "vetranadyāṃ tīkṣṇaśastrasampātayogena samuttāraḥ/",
    "S01divyav_u:293.009_0": "nadīḥ samatikramya pañca yakṣaśatāni gulmakam/",
    "S01divyav_u:293.010_0": "taddhairyamāsthāya vidrābyam/",
    "S01divyav_u:293.010_1": "tato drumasya kinnararājasya bhavanamiti/",
    "S01divyav_u:293.010_2": "tato manoharā tam ṛṣimevamuktvā pādābhivandanaṃ kṛtvā prakrāntā//",
    "S01divyav_u:293.012_0": "yāvatsudhanaḥ kumārastaṃ karvaṭakaṃ saṃnāmya gṛhītaprābhṛto hastināpuramanuprāptaḥ/",
    "S01divyav_u:293.012_1": "śrutvā ca rājā parāṃ prītimupagataḥ/",
    "S01divyav_u:293.013_0": "tataḥ kumāro mārgaśramaṃ prativinodya pituḥ sakāśaṃ gataḥ/",
    "S01divyav_u:293.013_1": "praṇāmaṃ kṛtvā purastānniṣaṇṇaḥ/",
    "S01divyav_u:293.014_0": "rājñā paramayā saṃtoṣaṇayā saṃbhāṣitaḥ,",
    "S01divyav_u:293.014_1": "uktaśca--kumāra, śivena tvamāgatah? deva, tava prasādātkarvaṭakaḥ saṃnāmitaḥ,",
    "S01divyav_u:293.015_0": "ime tu karapratyayāḥ/",
    "S01divyav_u:293.016_0": "paṇyāgāraśca sthāpyatāmiti/",
    "S01divyav_u:293.017_0": "rājā kathayati--kumāra tiṣṭha, prābhṛtaṃ sahitā eva bhokṣyāmaḥ/",
    "S01divyav_u:293.018_0": "deva gacchāmi, ciraṃ dṛṣṭā me manoharā/",
    "S01divyav_u:293.018_1": "alaṃ kumāra adya gamanena/",
    "S01divyav_u:293.018_2": "tiṣṭha, śvo gāmiṣyasīti/",
    "S01divyav_u:293.019_0": "so 'navabudhyamāna evamāha--tāta, adyaiva mayā avaśyaṃ gantavyam/",
    "S01divyav_u:293.019_1": "rājā tūṣṇīmavasthitaḥ/",
    "S01divyav_u:293.020_0": "tataḥ kumāraḥ svagṛhaṃ gataḥ/",
    "S01divyav_u:293.020_1": "yāvatpaśyati śriyā varjitamantaḥpuradvāram/",
    "S01divyav_u:293.020_2": "sa cintāparaḥ praviśya manoharāṃ na paśyati/",
    "S01divyav_u:293.021_0": "itaścāmutaśca saṃbhrāntaḥ śūnyahṛdayaḥ śabdaṃ kartumārabdhah--manohare manohare iti/",
    "S01divyav_u:293.022_0": "yāvadantaḥpuraṃ saṃnipatitam/",
    "S01divyav_u:293.022_1": "tāḥ striyaḥ kṣepaṃ kartumārabdhāḥ/",
    "S01divyav_u:293.022_2": "viddho 'sau hṛdayaśalyena sutarāṃ praṣṭumārabdhaḥ/",
    "S01divyav_u:293.023_0": "tābhiryathābhūtaṃ samākhyātam/",
    "S01divyav_u:293.023_1": "sa śokena saṃpramuhyate/",
    "S01divyav_u:293.023_2": "tāḥ striyaḥ kathayanti--deva, asminnantaḥpure tatpraviśiṣṭatarāḥ striyaḥ santi,",
    "S01divyav_u:293.023_3": "kimarthaṃ śokaḥ kriyate? sa pitur nairguṇyamupaśrutya kṛtaghnatāṃ ca,",
    "S01divyav_u:293.025_0": "pādayor nipatya kathayati--amba,",
    "S01divyav_u:293.026_0": "manoharāṃ na paśyāmi manorathaguṇairyutām/",
    "S01divyav_u:293.027_0": "sādhurūpasamāyuktā kva gatā me manoharā//17//",
    "S01divyav_u:293.028_0": "manasā saṃpradhāvāmi mano me saṃpramuhyate/",
    "S01divyav_u:293.029_0": "hṛdayaṃ dahyate caiva rahitasya tayā bhṛśam//18//",
    "S01divyav_u:293.030_0": "manobhirāmā ca manoharā ca manonukūlā ca manoratiśca/",
    "S01divyav_u:294.001_0": "[294]saṃtaptadeho 'smi manoharāṃ vinā kuto mamedaṃ vyasanaṃ samāgatam//19// iti/",
    "S01divyav_u:294.003_0": "sā kathayati--putra, kṛcchrasaṃkaṭasambādhaprāptā manohareti mayā pratimuktā/",
    "S01divyav_u:294.003_1": "amba, yathā katham? tayā yathāvṛttaṃ vistareṇa samākhyātam/",
    "S01divyav_u:294.004_0": "sa pitur nairguṇyamakṛtajñatāṃ ca jñātvā kathayati--kutra gatā katareṇa vā patheti? sā kathayati--",
    "S01divyav_u:294.006_0": "eṣo 'sau parvataśaila ṛṣisaṃghaniṣevitaḥ/",
    "S01divyav_u:294.007_0": "uṣito dharmarājena yatra yātā manoharā//20// iti/",
    "S01divyav_u:294.008_0": "sa manoharāviyogaduḥkhārtaḥ kṛcchraṃ vilalāpa, karuṇaṃ paridevate--",
    "S01divyav_u:294.009_0": "manoharāṃ na paśyāmi manorathaguṇairyutām/",
    "S01divyav_u:294.010_0": "sādhurūpasamāyuktā kva gatā me manoharā//21//",
    "S01divyav_u:294.011_0": "manasā saṃpradhāvāmi mano me saṃpramuhyate/",
    "S01divyav_u:294.012_0": "hṛdayaṃ dahyate caiva rahitasya tayā bhṛśam//22//",
    "S01divyav_u:294.013_0": "manobhirāmā ca manoharā ca manonukūlā ca manoratiśca/",
    "S01divyav_u:294.015_0": "saṃtaptadeho 'smi manoharāṃ vinā kuto mamedaṃ vyasanaṃ samāgatam//23// iti/",
    "S01divyav_u:294.017_0": "tato mātrā abhihitah--putra, santyasminnantaḥpure tadviśiṣṭatarāḥ striyaḥ/",
    "S01divyav_u:294.017_1_0": "kimarthaṃ śokas triyata iti? kumāraḥ kathayati--kuto me ratiranuprāpyatāmiti? sa",
    "S01divyav_u:294.017_1_1": "tayā samāśvāsyamāno 'pi śokasaṃtāpasaṃtaptastasyāḥ pravṛttiṃ samanveṣamāṇa itaścāmutaśca",
    "S01divyav_u:294.017_1_2": "paribhramitumārabdhaḥ/",
    "S01divyav_u:294.019_0": "tasya buddhirutpannā--yata eva labdhastameva tāvatpṛcchāmi/",
    "S01divyav_u:294.020_0": "sa halakasya sakāśaṃ gataḥ pṛcchati--manoharā kutastvayā labdheti? sa kathayati--amuṣmin pradeśe ṛṣiḥ prativasati/",
    "S01divyav_u:294.021_0": "tasyāśramapade brahmasabhā nāma puṣkiriṇī/",
    "S01divyav_u:294.022_0": "tasyāṃ snātumavatīrṇā ṛṣivyapadeśena labdheti/",
    "S01divyav_u:294.022_1": "sa saṃlakṣayati--ṛṣiridānīmabhigantavyaḥ, tasmātpravṛttirbhaviṣyatīti/",
    "S01divyav_u:294.023_0": "eṣa ca vṛttānto rājñā śrutah--manoharāviyogātkumāro 'tīva viklava iti/",
    "S01divyav_u:294.024_0": "tato rājñā abhihitah--kumāra, kimasi viklavah? idānīṃ tadviśiṣṭataramantaḥpuraṃ vyavasthāpayiṣyāmīti/",
    "S01divyav_u:294.025_0": "sa kathayati--tāta, na śakyaṃ mayā tāmanānīya antaḥpurasthena bhavitum/",
    "S01divyav_u:294.026_0": "sa rājñā bahvapyucyamāno na nivartate/",
    "S01divyav_u:294.026_1": "tato rājñā nagaraprākāraśṛṅgeṣvārakṣakāḥ puruṣāḥ sthāpitāḥ, yathā kumāro na niṣkāsatīti/",
    "S01divyav_u:294.027_0": "kumāraḥ kṛtsnāṃ rātriṃ jāgartukāmaḥ/",
    "S01divyav_u:294.028_0": "uktaṃ ca--pañceme rātryā alpaṃ svapanti bahu jāgārti/",
    "S01divyav_u:294.028_1": "katame pañca puruṣāh? striyāmavekṣya(pekṣā?)vān pratibaddhacittaḥ/",
    "S01divyav_u:294.029_0": "strīpuruṣa utkośaḥ, ṛṇī, caurasenāpatiḥ, bhikṣuścālabdhavīrya iti/",
    "S01divyav_u:294.030_0": "atha kumārasyaitadabhavat--yadi dvāreṇa yāsyāmi, rājā dvārapālakān rakṣakāṃśca daṇḍenotsādayiṣyati/",
    "S01divyav_u:294.031_0": "yannvahamarakṣitena pathā gaccheyamiti/",
    "S01divyav_u:294.031_1": "sa rātryā vyutthāya nīlotpalamālābaddhaśirā[295] yena rakṣiṇaḥ puruṣā na santi,",
    "S01divyav_u:294.031_2": "tena tāṃ mālāṃ dhvaje baddhvā avatīrṇaḥ/",
    "S01divyav_u:295.001_0": "candraścoditaḥ/",
    "S01divyav_u:295.002_0": "tato 'sau candramavekṣya manoharāvirahita evaṃ vilalāpa--",
    "S01divyav_u:295.003_0": "bhoḥ pūrṇacandra rajanīkara tārarāja tvaṃ rohiṇīnayanakānta susārthavāha/",
    "S01divyav_u:295.005_0": "kaccitpriyā mama manoharaṇaikadakṣā dṛṣṭā tvayā bhuvi manoharanāmadheyā//24// iti/",
    "S01divyav_u:295.007_0": "anubhūtapūrvaratimanusmarañ jagāma/",
    "S01divyav_u:295.007_1": "dadarśa mṛgīm/",
    "S01divyav_u:295.007_2": "tāmapyuvāca--",
    "S01divyav_u:295.008_0": "he tvaṃ kuraṅgi tṛṇavāripalāśabhakṣe svastyastu te cara sukhaṃ na mṛgārirasmi/",
    "S01divyav_u:295.010_0": "dīrghekṣaṇā mṛgavadhūkamanīyarūpā dṛṣṭā tvayā mama manoharanāmadheyā//25//",
    "S01divyav_u:295.012_0": "sa tāmatikramya anyatamaṃ pradeśaṃ gato dadarśa vanaṃ nānāpuṣpaphalopaśobhitaṃ bhramarairupabhujyamānasāram/",
    "S01divyav_u:295.013_0": "tato 'nyatamaṃ bhramaramuvāca--",
    "S01divyav_u:295.014_0": "nīlāñjanācalasuvarṇa madhudvirepha vaṃśāntarāmburuhamadhyakṛtādhivāsa/",
    "S01divyav_u:295.016_0": "varṇādhimātrasadṛśāyatakeśahastā dṛṣṭā tvayā mama manoharanāmadheyā//26//",
    "S01divyav_u:295.018_0": "tasmādapi pradeśādatikrāntaḥ paśyatyāśīviṣam/",
    "S01divyav_u:295.018_1": "dṛṣṭvā cāha--",
    "S01divyav_u:295.019_0": "bhoḥ kṛṣṇasarpa tanupallavalolajihva vaktrāntarotpatitadhūmakalāpavaktra/",
    "S01divyav_u:295.021_0": "rāgāgninā tava samo na viṣāgnirugro dṛṣṭā tvayā mama manoharanāmadheyā//27//",
    "S01divyav_u:295.023_0": "tamapi pradeśaṃ samatikrānto dadarśāparaṃ kokilābhināditam/",
    "S01divyav_u:295.023_1": "dṛṣṭvā ca punastaṃ kokilamuvāca--",
    "S01divyav_u:295.025_0": "bhoḥ kokilottama vanāntaravṛkṣavāsin nārī manohara patatrigaṇasya rājan/",
    "S01divyav_u:295.027_0": "nīlotpalāmakasamāyatacārunetrā dṛṣṭā tvayā mama manoharanāmadheyā//28//",
    "S01divyav_u:295.029_0": "tamapi pradeśaṃ samatikrānto dadarśāśokavṛkṣaṃ sarvapariphullam/",
    "S01divyav_u:295.030_0": "maṅgalyanāmāntaranāmayukta sarvadrumāṇāmadhirājatulya/",
    "S01divyav_u:296.001_0": "[296]manoharāśoka vibhūrcchitaṃ mām eṣo 'ñjaliste kuru vītaśokam//29//",
    "S01divyav_u:296.003_0": "sa evaṃ viklavo 'nupūrveṇa tasya ṛṣerāśramapadamanuprāptaḥ/",
    "S01divyav_u:296.003_1": "sa tam ṛṣiṃ savinayaṃ praṇipatyovāca--",
    "S01divyav_u:296.005_0": "cīrājināmbaradhara kṣamayā viśiṣṭa mūlāṅkurāmalakabilvakapitthabhakta/",
    "S01divyav_u:296.007_0": "vande ṛṣe nataśirā vada me laghu tvaṃ dṛṣṭā tvayā mama manoharanāmadheyā//30//",
    "S01divyav_u:296.009_0": "tataḥ sa ṛṣiḥ sudhanaṃ kumāraṃ svāgatavacanāsanadānakriyādipuraḥsaraḥ pratisaṃmodya uvāca--",
    "S01divyav_u:296.011_0": "dṛṣṭā sā paripūrṇacandravadanā nīlotpalābhāsvarā rūpeṇa priyadarśanā subadanā nīlañcatabhrūlatā/",
    "S01divyav_u:296.013_0": "tvaṃ svastho bhuvi bhujyatāṃ hi vividhaṃ mūlaṃ phalaṃ ca prabho pañcātsvasti gamiṣyasīti manasā nātrāsti me saṃśayaḥ/",
    "S01divyav_u:296.015_0": "idaṃ hyavocadvacanaṃ ca subhrūḥ kumāra tṛṣṇā tvayi bādhate me/",
    "S01divyav_u:296.017_0": "mahacca duḥkhaṃ vasatāṃ vaneṣu yātāṃ ramāṃ drakṣyasi niṣcayena//32// iti/",
    "S01divyav_u:296.019_0": "iyaṃ ca tayā aṅgulimudrikā dattā/",
    "S01divyav_u:296.019_1": "kathayati ca-- kumāra, viṣamāḥ panthāno durgamāḥ/",
    "S01divyav_u:296.020_0": "khedamāpatsyase, nivartasveti/",
    "S01divyav_u:296.020_1": "yadi ca nivāryamāṇo na tiṣṭhet, tasya mārgamupadeṣṭumarhasi/",
    "S01divyav_u:296.021_0": "kumāra, idaṃ ca tayā samākhyātam--uttare digbhāge trayaḥ kālaparvatāḥ,",
    "S01divyav_u:296.021_1": "tānatikramya apare trayaḥ, tānapyatikramya himavān parvatarājaḥ/",
    "S01divyav_u:296.022_0": "tatpradeśena tvayā imāni bhaiṣajyāni samudānetavyāni--tadyathā sūdayā nāmauṣadhistayā ghṛtaṃ paktvā pātavyam/",
    "S01divyav_u:296.023_0": "tena ca te na tṛṣā na bubhukṣā, smṛtibalaṃ ca vardhayati/",
    "S01divyav_u:296.024_0": "vānaraḥ samudānetavyaḥ, mantramadhyetavyam, saśaraṃ dhanurgrahītavyam, maṇayo 'vabhāsātmakāh agado viṣaghātako 'yaskīlāstrayo vīṇā ca/",
    "S01divyav_u:296.026_0": "himavataḥ parvarājasyottareṇotkīlakaḥ parvataḥ/",
    "S01divyav_u:296.026_1": "tataḥ kūlako jalapathaḥ khadiraka ekadhārako vajrakaḥ kāmarūpī/",
    "S01divyav_u:296.027_0": "utkīlaka erāvatako 'dhobāṇaḥ pramokṣaka ete parvatāḥ/",
    "S01divyav_u:296.027_1": "sarve te samatikramaṇīyāḥ/",
    "S01divyav_u:296.028_0": "tatra khadirake parvate guhā, praveśa ekadhārake tu kolakāḥ, vajrake pakṣirājena praveśaḥ/",
    "S01divyav_u:296.029_0": "ebhirupāyaiste sarve parvatāḥ samatikramaṇīyāḥ, yantrāṇi ca bhaṅktavyāni/",
    "S01divyav_u:296.029_1": "ajavaktro meṇḍhakaḥ puruṣo rākṣasīrūpī piṅgalāyāṃ guhāyāṃ lālāsrotasā mahatā ajagaro vegena pradhāvati/",
    "S01divyav_u:296.031_0": "sa te vikrameṇa hantavyaḥ/",
    "S01divyav_u:296.031_1": "arāntaragatāṃ nābhīm yatra paśyettatra kiṭibhakaśca/",
    "S01divyav_u:297.001_0": "[297]ayaṃ muktena bāṇena hantavyo mama kāraṇāt/",
    "S01divyav_u:297.002_0": "yatra paśyeddvau meṣau saṃghaṭṭantau parasparam/",
    "S01divyav_u:297.003_0": "tayoḥ śṛṅgamekaṃ bhaṅktvā bhārgaṃ pratilapsyase//33//",
    "S01divyav_u:297.004_0": "āyasau puruṣau dṛṣṭvā śastrapāṇī mahābhayau/",
    "S01divyav_u:297.005_0": "tayorekaṃ tāḍayitvā mārgaṃ pratilapsyase//34//",
    "S01divyav_u:297.006_0": "saṃkocayantīṃ prasārayantīṃ rākṣasīmāyasaṃ sukham/",
    "S01divyav_u:297.007_0": "yadā paśyettadā kīlaṃ lalāṭo tasyā nikhānayet//35//",
    "S01divyav_u:297.008_0": "śūlāvartastadā kūpo vilaṅghyaste ṣaṣṭihastakaḥ/",
    "S01divyav_u:297.009_0": "haripiṅgalakeśākṣo dāruṇo yakṣarākṣasaḥ//36//",
    "S01divyav_u:297.010_0": "kārmukaṃ maṇḍalaṃ kṛtvā hantavyaśca durāsadaḥ/",
    "S01divyav_u:297.011_0": "nadyaśca bahavastāryā nakragrahasamākulāḥ//37//",
    "S01divyav_u:297.012_0": "raṅgā pataṅgā tapanī citrā rudantī hasantī āśīviṣā vetranadī ca/",
    "S01divyav_u:297.013_0": "raṅgāyāṃ rākṣasīkopaḥ pataṅgāyāmamānuṣāḥ/",
    "S01divyav_u:297.014_0": "tapantyāṃ grāhabahutvaṃ citrāyāṃ kāmarūpiṇaḥ//38//",
    "S01divyav_u:297.015_0": "rudantyāṃ kinnarīceṭyo hasantyāṃ kinnarīsnuṣā/",
    "S01divyav_u:297.016_0": "āśīviṣāyāṃ nānāvidhāḥ sarpā vetranadyāṃ tu śālmaliḥ//39//",
    "S01divyav_u:297.017_0": "raṅgāyāṃ dhairyakaraṇaṃ pataṅgāyāṃ parākramaḥ/",
    "S01divyav_u:297.018_0": "tapantyāṃ grāhamukhabandhaścitrāyāṃ vividhaṃ gītam//40//",
    "S01divyav_u:297.019_0": "rudantyāṃ saumanasyena samuttāraḥ/",
    "S01divyav_u:297.019_1": "hasantyāṃ tūṣṇībhāvena, āśīviṣāyāṃ sarvaviṣamantraprayogeṇa samuttāraḥ,",
    "S01divyav_u:297.019_2": "vetranadyāṃ tīkṣṇaśastrasampātayogena samuttāraḥ/",
    "S01divyav_u:297.020_0": "nadīmatikramya pañca yakṣaśatāni gulmakasthānam/",
    "S01divyav_u:297.021_0": "taddhairyamāsthāya vidrāvyam/",
    "S01divyav_u:297.021_1": "tato drumasya kinnararājasya bhavanamiti//",
    "S01divyav_u:297.022_0": "tataḥ sudhanaḥ kumāro yathopadiṣṭānauṣadhimantrāgadaprayogān samudānīya tasya ṛṣeḥ pādābhivandanaṃ kṛtvā prakrāntaḥ/",
    "S01divyav_u:297.023_0": "tatastena yathopadiṣṭāḥ sarve samudānītāḥ sthāpavitvā vānaram/",
    "S01divyav_u:297.024_0": "tatastānādāya punarapi tasya ṛṣeḥ sakāśamupasaṃkrāntaḥ/",
    "S01divyav_u:297.024_1": "uktaśca--alaṃ kumāra, kimanena vyavasāyena? kiṃ manoharayā? tvamekākī asahāyaḥ śirīrasaṃśayamavapsyasīti/",
    "S01divyav_u:297.025_0": "kumāraḥ prāha--maharṣe, avaśyamevāhaṃ prayāsyāmīti/",
    "S01divyav_u:297.026_0": "kutah?",
    "S01divyav_u:297.027_0": "candrasya khe vicarataḥ kva sahāyabhāvo daṃṣṭrābalena balinaśca mṛgādhipasya/",
    "S01divyav_u:297.029_0": "agneśca dāvadahane kva sahāyabhāvah asmadvidhasya ca sahāyabalena kiṃ syāt//41//",
    "S01divyav_u:298.001_0": "[298]kiṃ bho mahārṇavajalaṃ na vigāhitavyaṃ kiṃ sarpadaṣṭa iti naiva cikitsanīyaḥ//",
    "S01divyav_u:298.003_0": "vīryaṃ bhajetsumahadūrjitasattvadṛṣṭam yatne kṛte yadi na siddhyati ko 'tra doṣaḥ//42// iti/",
    "S01divyav_u:298.005_0": "tataḥ sudhanaḥ kumāro manoharopadiṣṭena saṃprasthitaḥ/",
    "S01divyav_u:298.005_1": "anupūrveṇa parvatanadīguhāprapātādīni bhaiṣajyamantrāgadaprayogeṇa vinirjitya drumasya kinnararājasya bhavanasamīpaṃ gataḥ/",
    "S01divyav_u:298.007_0": "kumāro 'paśyannagaramadūraṃ śrīmadudyānopaśobhitaṃ nānāpuṣpaphalopetaṃ nānāvihagasevitaṃ taḍāgadīrghikāvāpikinnaraiḥ samupāvṛtam/",
    "S01divyav_u:298.008_0": "kinnarīstatra cāpaśyat pānīyārthamupagatāḥ/",
    "S01divyav_u:298.008_1": "tatastāḥ sudhanakumāreṇābhihitāh--kimanena bahunā pānīyena kriyata iti? tāḥ kathayanti--asti drumasya kinnararājasya duhitā manoharā nāma/",
    "S01divyav_u:298.010_0": "sā manuṣyahastagatā babhūva/",
    "S01divyav_u:298.010_1": "tasyāḥ sa manuṣyagandho naśyati/",
    "S01divyav_u:298.011_0": "sudhanaḥ kumāraḥ pṛcchati--kimete ghaṭāḥ samastāḥ sarve tasyā upari nipātyante,",
    "S01divyav_u:298.011_1": "āhosvidanupūrveṇeti? tāḥ kathayanti--anupūrvyā/",
    "S01divyav_u:298.012_0": "sa saṃlakṣayati--śobhano 'yamupāyaḥ/",
    "S01divyav_u:298.013_0": "imāmaṅgulimudrāmekasmin ghaṭe prakṣipāmīti/",
    "S01divyav_u:298.013_1": "tenaikasyāḥ kinnaryā ghaṭe 'nālakṣitaṃ prakṣiptā/",
    "S01divyav_u:298.014_0": "sā ca kinnarī abhihitā--anena tvayā ghaṭena manoharā tatprathamataraṃ snāpayitavyā/",
    "S01divyav_u:298.014_1": "sā saṃlakṣayati--nūnamatra kāryeṇa bhavitavyam/",
    "S01divyav_u:298.015_0": "tatastayāsau ghaṭaḥ prathamataraṃ manoharāyā mūrdhni nipātito yāvadaṅgulimudrā utsaṅge nipatitā/",
    "S01divyav_u:298.016_0": "sā manoharayā pratyabhijñātā/",
    "S01divyav_u:298.016_1": "tataḥ kinnarīṃ pṛcchati--mā tatra kaścinmanuṣyo 'bhyāgatah? sā āha--ubhyāgtaḥ/",
    "S01divyav_u:298.017_0": "gaccha, enaṃ pracchannaṃ praveśaya/",
    "S01divyav_u:298.018_0": "tayā praveśitaḥ, sugupte pradeśe sthāpitaḥ/",
    "S01divyav_u:298.018_1": "tato manoharā pituḥ pādayor nipatya kathayati--tāta,",
    "S01divyav_u:298.018_2": "yadyasau sudhanaḥ kumāra āgacchet,",
    "S01divyav_u:298.018_3": "yenāhaṃ hṛtā, tasya tvaṃ kiṃ kuryāh? sa kathayati--tamahaṃ khaṇḍaśataṃ kṛtvā catasṛṣu śikṣu kṣipeyam/",
    "S01divyav_u:298.020_0": "manuṣyo 'sau, kiṃ teneti/",
    "S01divyav_u:298.020_1": "manoharā kathayati--tāta, manuṣyabhūtasya kuta ihāgamanam? ahamevaṃ bravīmīti/",
    "S01divyav_u:298.021_0": "tato drumasya kinnararājasya paryavasthāno vigataḥ/",
    "S01divyav_u:298.022_0": "tato vigataparyavasthānaḥ kathayati--yadyasau kumāra āgacchet,",
    "S01divyav_u:298.022_1": "tasyāhaṃ tvāṃ sarvālaṃkāravibhūṣitāṃ prabhūtacitropakaraṇaiḥ kinnarīsahasraparivṛtāṃ bhāryārthaṃ dadyāmiti/",
    "S01divyav_u:298.024_0": "tato manoharayā hṛṣṭatuṣṭapramuditayā sudhanaṃ kumāro divyālaṃkāravibhūṣito drumasya kinnararājasyopadarśitaḥ/",
    "S01divyav_u:298.025_0": "tato drumaḥ kinnnararājaḥ sudhanaṃ kumāraṃ dadarśa abhirūpaṃ darśanīyaṃ prasādikaṃ paramayā śubhavarṇapuṣkalatayā samanvāgatam/",
    "S01divyav_u:298.026_0": "dṛṣṭvā ca punaḥ paraṃ vismayamupagataḥ/",
    "S01divyav_u:298.027_0": "tatastasya jijñāsāṃ kartukāmena sauvarṇāḥ stambhā ucchritāḥ,",
    "S01divyav_u:298.028_0": "āha ca--",
    "S01divyav_u:298.029_0": "tvayā kāntyā jitāstāvadete kinnaradārakāḥ/",
    "S01divyav_u:298.030_0": "saṃdarśitaprabhāvastu divyasambandhamarhasi//43//",
    "S01divyav_u:298.031_0": "atyāyataṃ śaravaṇaṃ kṛtvoddhṛtya śaraṃ kṣaṇāt/",
    "S01divyav_u:298.032_0": "vyuptamanyūnamuccitya punardehi tilāṭakam//44//",
    "S01divyav_u:299.001_0": "[299]saṃdarśaya dhanurvede dṛṭalakṣādikauśalam/",
    "S01divyav_u:299.002_0": "tataḥ kīrtipatākeyaṃ tavāyattā manoharā//45//",
    "S01divyav_u:299.003_0": "sudhanakumāro bodhisattvaḥ/",
    "S01divyav_u:299.003_1": "kuśalāśca bhavanti bodhisattvāsteṣu śilpasthānakarmasthāneṣu/",
    "S01divyav_u:299.004_0": "devatāścaiṣāmautsukyamāpatsyante avighnabhāvāya/",
    "S01divyav_u:299.004_1": "tato bodhisattvo nṛttagītavīṇāpaṇavasughoṣakavallarīmṛdaṅgādinānāvidhena daivatopasaṃhṛtena vāditraviśeṣeṇa samantādāpūryamāṇe 'nekaiḥ kinnarasahasraiḥ pativṛtaḥ/",
    "S01divyav_u:299.007_0": "śatakratusamādiṣṭairyakṣaiḥ sūkararūpibhiḥ/",
    "S01divyav_u:299.008_0": "utpāṭite śaravane same vyuptaṃ tilāḍakam//46//",
    "S01divyav_u:299.009_0": "ekīkṛtaṃ samuccitya śakrasṛṣṭaiḥ pipīlakaiḥ/",
    "S01divyav_u:299.010_0": "kumāraḥ kinnarendrāya vismitāya nyavedayat//47//",
    "S01divyav_u:299.011_0": "nīlotpaladalābhenāsinā gṛhītena paśyato drumasya kinnararājasya sauvarṇastambhasamīpaṃ gatvā tān stambhān kadalīcchedena khaṇḍakhaṇḍaṃ chettumārabdhaḥ/",
    "S01divyav_u:299.012_0": "tatastāṃs tilaśo 'vakīrya sapta tālān sapta bherīḥ sapta ca sūkarān bāṇena vidhya sumeruvadakampyo 'vasthitaḥ/",
    "S01divyav_u:299.013_0": "tato gaganatalasthābhirdevatābhiśca kinnaraśatasahasrairhāhākārakilikilāprakṣveḍoccair nādo muktaḥ,",
    "S01divyav_u:299.013_1": "yaṃ dṛṣṭvā ca kinnararājaḥ paraṃ vismayamupagataḥ/",
    "S01divyav_u:299.015_0": "tataḥ kinnarīsahasrasya manoharāsamānarūpasya madhye manoharāṃ sthāpayitvā sudhanaḥ kumāro 'bhihitah--ehi kumāra,",
    "S01divyav_u:299.015_1": "pratyabhijānāsi manoharāmiti? tataḥ sudhanaḥ kumārastāṃ pratyabhijñāya gāthābhigītenoktavān--",
    "S01divyav_u:299.018_0": "yathā drumasya duhitā mameha tvaṃ manoharā/",
    "S01divyav_u:299.019_0": "śīghrametena satyena padaṃ vraja manohare//48//",
    "S01divyav_u:299.020_0": "tataḥ sā drutapadamabhikrāntā/",
    "S01divyav_u:299.020_1": "kinnarāḥ kathayanti--deva, ayaṃ sudhanaḥ kumāro balavīryaparākramasamanvito manoharāyāḥ pratirūpaḥ/",
    "S01divyav_u:299.021_0": "kimarthaṃ vipralabhya? dīyatāmasya manohareti/",
    "S01divyav_u:299.022_0_0": "tato drumaḥ kinnararājaḥ kinnaragaṇena saṃvarṇitaḥ sudhanaṃ kinnarābhimetena mahatā",
    "S01divyav_u:299.022_0_1": "satkāreṇa puraskṛtya manoharāṃ divyālaṃkāravibhūṣitāṃ vāmena pāṇinā gṛhītvā dakṣiṇena",
    "S01divyav_u:299.022_0_2": "sauvarṇabhṛṅgāraṃ sudhanaṃ kumāramabhihitah--kumāra,",
    "S01divyav_u:299.022_1": "eṣā te manoharā kinnarīpativṛtā bhāryārthāya dattā/",
    "S01divyav_u:299.024_0": "aparicitā mānuṣāḥ, yathaināṃ na parityakṣasīti/",
    "S01divyav_u:299.025_0": "paraṃ tāteti sudhanaḥ kumāro drumasya kinnararājasya pratiśrutya kinnarabhavanastho manoharayā sārdhaṃ niṣpuruṣeṇa tūryeṇa krīḍate ramate paricārayati/",
    "S01divyav_u:299.027_0": "so 'pareṇa samayena svadeśamanusmṛtya mātāpitṛviyogajena duḥkhenātyāhato manoharāyā nivedayati--mātāpitṛviyogajaṃ me duḥkhaṃ bādhata iti/",
    "S01divyav_u:299.028_0": "tato manoharayā eṣa vṛttānto vistareṇa pitur niveditaḥ/",
    "S01divyav_u:299.029_0": "sa kathayati--gaccha kumāreṇa sārdham/",
    "S01divyav_u:299.029_1": "apakrāntayā te bhavitavyam/",
    "S01divyav_u:299.029_2": "vipralambhakā manuṣyāḥ/",
    "S01divyav_u:299.030_0": "tato drumeṇa kinnararājena prabhūtaṃ maṇimuktāsuvarṇādīn dattvā anupreṣitaḥ/",
    "S01divyav_u:299.030_1": "sa manoharayā sārdhamuparivihāyasā kinnarakhagapathena saṃprasthitaḥ/",
    "S01divyav_u:299.031_0": "anupūrveṇa hastināpuranagaramanuprāptah[300]/",
    "S01divyav_u:300.001_0": "tato hastināpuraṃ nagaraṃ nānāmanohareṇa surabhinā gandhaviśeṣeṇa sarvā digāmoditam/",
    "S01divyav_u:300.002_0": "śrutvā dhanena rājñā ānandabheryastāḍitāḥ,",
    "S01divyav_u:300.002_1": "sarvaṃ ca tannagaramapagatapāṣāṇaśarkarakaṭhallaṃ kāritam/",
    "S01divyav_u:300.003_0": "candanavāriṣiktamāmuktapaṭṭadāmakalāpasamucchritadhvajapatākaṃ surabhidhūpaghaṭikopanibaddhaṃ nānāpuṣpāvakīrṇaramaṇīyam/",
    "S01divyav_u:300.004_0": "tataḥ kumāro 'nekanaravarasahasraparivṛto manoharayā sārdhaṃ hastināpuraṃ nagaraṃ praviṣṭaḥ/",
    "S01divyav_u:300.005_0": "tato mārgaśramaṃ prativinodya vividhāni ratnānyādāya pituḥ sakāśamupasaṃkrāntaḥ/",
    "S01divyav_u:300.006_0": "pitrā kaṇṭhe pariṣvaktaḥ/",
    "S01divyav_u:300.006_1": "pārśve rājāsane niṣaṇṇaḥ/",
    "S01divyav_u:300.006_2": "kinnaranagaragamanāgamanaṃ ca vistareṇa samākhyātam/",
    "S01divyav_u:300.007_0": "tato dhanena rājñā atibalavīryaparākrama iti viditvā rājyābhiṣekeṇābhiṣiktaḥ/",
    "S01divyav_u:300.008_0": "sudhanaḥ kumāraḥ saṃlakṣayati--yanmama manoharayā sārdhaṃ samāgamaḥ saṃvṛtto rājyābhiṣekaścānuprāptaḥ,",
    "S01divyav_u:300.009_0": "yannvahamidānīṃ dānāni dadyām, puṇyāni kuryāmiti/",
    "S01divyav_u:300.010_0": "tena hastināpure nagare dvādaśa varṣāṇi nirgaṭo yajña iṣṭaḥ//",
    "S01divyav_u:300.011_0": "syātkhalu te mahārāja anyaḥ sa tena kālena samayena sudhanaḥ kumāro veti? na khalvevaṃ draṣṭavyam/",
    "S01divyav_u:300.012_0": "api tvahameva tena kālena tena samayena bodhisattvacaryāyāṃ vartamānaḥ sudhano nāma rājā babhūva/",
    "S01divyav_u:300.013_0": "yanmayā manoharānimittaṃ balavīryaparākramo darśitaḥ,",
    "S01divyav_u:300.013_1": "dvādaśa varṣāṇi nirargaṭo yajña iṣṭaḥ,",
    "S01divyav_u:300.013_2": "na tena mayā anuttarā samyaksambodhiradhigatā,",
    "S01divyav_u:300.013_3": "kiṃ tu taddānaṃ tacca vīryamanuttarāyāḥ samyaksamboderhetumātrakaṃ pratyayamātrakaṃ saṃbhāramātrakam/",
    "S01divyav_u:300.016_0": "ityavocadbhagavān/",
    "S01divyav_u:300.016_1": "āttamanasaste ca sarve lokā bhagavato bhāṣitamabhyanandan//",
    "S01divyav_u:300.017_0": "iti sudhanakumārāvadānaṃ samāptam//",
    "S01divyav_u:390_0": "********** Avadāna 31 **********",
    "S01divyav_u:301.001_0": "div31 toyikāmahāvadānam/",
    "S01divyav_u:301.002_0": "tatra bhagavbānāyuṣmantamāmantrayate--sma āgamaya ānanda yena śrāavastīti/",
    "S01divyav_u:301.002_1": "evaṃ bhadantetyāyucmānānando bhagavataḥ pratyaśrauṣīt/",
    "S01divyav_u:301.003_0": "atha bhagavān yena śrāvastī tena cārikāṃ prakrāntaḥ/",
    "S01divyav_u:301.004_0": "yāvadanyatamasmin pradeśe brāhmaṇaśchinnabhakto halaṃ vāhayati, tasyārthāya dārikā peyāmādāya gatā/",
    "S01divyav_u:301.005_0": "bhagavāṃśca pradeśamanuprāptaḥ/",
    "S01divyav_u:301.005_1_0": "dadarśa sa brāhmaṇo buddhaṃ bhagavantaṃ dvātriṃśatā mahāpuruṣalakcaṇaiḥ samalaṃkṛtamaśītyānuvyañjanairvirājitagātraṃ",
    "S01divyav_u:301.005_1_1": "vyāmaprabhālaṃkṛtaṃ sūryasahasrātirekaprabhaṃ jaṅgamamiva ratnaparvataṃ samantato",
    "S01divyav_u:301.005_1_2": "bhadrakam/",
    "S01divyav_u:301.007_0": "sahadarśanāccāsya bhagavati prasāda utpannaḥ/",
    "S01divyav_u:301.008_0": "na tathā dvādaśavarṣābhyastaḥ śamathaścattasya kalyatāṃ janayati,",
    "S01divyav_u:301.008_1": "aputrasya vā putrapratilambhaḥ,",
    "S01divyav_u:301.008_2": "daridrasya vā nidhidarśanam, rājyābhinandano vā rājyābhiṣekaḥ,",
    "S01divyav_u:301.008_3": "yathopacitakuśalamūlasya sattvasya tatprathamato buddhadarśanam/",
    "S01divyav_u:301.010_0": "sa tāṃ peyāmādāya laghuladhveva yena bhagavāṃstenopasaṃkrāntaḥ/",
    "S01divyav_u:301.011_0": "upasaṃkramya bhagavantametadavocat--iyaṃ bho gautama peyā/",
    "S01divyav_u:301.011_1": "yadyasti mamāntike 'nukampā, pibedbhagavān gautamaḥ peyāmiti/",
    "S01divyav_u:301.012_0": "tato bhagavatā brāhmaṇasya jīrṇakūpo darśitah--sacette brāhmaṇa parityaktā,",
    "S01divyav_u:301.013_0": "tena tasmiñ jīrṇakūpe prakṣiptā/",
    "S01divyav_u:301.013_1": "sa jīrṇakūpo vāpyāyamānaḥ peyāpūrṇaḥ,",
    "S01divyav_u:301.013_2": "yathāpi tadbuddhānāṃ buddhānubhāvena devatānāṃ ca devatānubhāvena/",
    "S01divyav_u:301.014_0": "tato bhagavatā sa brāhmaṇo 'bhihitah--cāraya mahābrāhmaṇa peyāmiti/",
    "S01divyav_u:301.015_0": "sa cārayitumārabdhaḥ/",
    "S01divyav_u:301.015_1": "bhagavatā tathā adhiṣṭhitā yathā sarvasaṃghena pītā/",
    "S01divyav_u:301.016_0": "sa ca jīrṇakūpo vāpyāyamānastathaiva peyāpūrṇo 'vasthitaḥ/",
    "S01divyav_u:301.017_0": "tato 'sau brāhmaṇo bhūyasyā mātrayā abhiprasanno bhagavataḥ pādābhivandanaṃ kṛtvā purastānniṣaṇṇo dharmaśravaṇāya/",
    "S01divyav_u:301.018_0": "tasya bhagavatā āśayānuśayaṃ dhātuṃ prakṛtiṃ ca jñātvā tādṛśī caturāyasatyasamprativedhikī dharmadeśanā kṛtā,",
    "S01divyav_u:301.018_1": "pūrvavadyāvadanādikālopacitaṃ satkāyadṛṣṭiśailaṃ jñānavajreṇa bhittvā srotāapattiphalaṃ sākṣātkṛtam/",
    "S01divyav_u:301.020_0": "atikrānto 'haṃ bhadanta, atikrāntaḥ/",
    "S01divyav_u:301.020_1": "eṣo 'haṃ bhagavantaṃ buddhaṃ śaraṇaṃ gacchāmi dharmaṃ ca bhikṣusaṃghaṃ ca/",
    "S01divyav_u:301.021_0": "upāsakaṃ ca māṃ dhāraya adyāgreṇa yāvajjīvaṃ prāṇopetaṃ śaraṇaṃ gatamabhiprasannam/",
    "S01divyav_u:301.022_0_0": "athāsau brāhmaṇo vaṇigiva labdhalābhaḥ śasyasampanna iva kṛṣīvalaḥ śūra iva vijitasaṃgrāmaḥ",
    "S01divyav_u:301.022_0_1": "sarvaroganirmukta ivāturo bhagavato bhāṣitamabhyānandyānumodya bhagavataḥ pādau śirasā",
    "S01divyav_u:301.022_0_2": "vanditvā bhagavato 'ntikāt prakrānto yāvatkṣetraṃ gataḥ/",
    "S01divyav_u:301.025_0": "paśyati tasmin kṣetre sauvarṇān yavān saṃpannān/",
    "S01divyav_u:301.025_1": "dṛṣṭvā ca punarvismayotphullalocano gāthāṃ bhāṣate--",
    "S01divyav_u:301.027_0": "aho guṇamayaṃ kṣetraṃ sarvadoṣavivarjitam/",
    "S01divyav_u:301.028_0": "adyaiva vāpitaṃ bījamadyaiva phaladāyakam//1//",
    "S01divyav_u:301.029_0": "tato 'sau brāhmaṇastvaritatvaritaṃ rājñaḥ sakāśamupasaṃkrāntaḥ/",
    "S01divyav_u:301.029_1": "upasaṃkramya jayenāyuṣā vardhayitvā rājānamuvāca--deva,",
    "S01divyav_u:301.030_0": "tasyādhiṣṭhāyakena prasādaḥ kriyatāmiti/",
    "S01divyav_u:301.031_0": "rājñā adhiṣṭhāyako 'nupreṣitaḥ/",
    "S01divyav_u:301.031_1": "brāhmaṇena rāśīkṛtya bhājitaḥ/",
    "S01divyav_u:301.031_2": "rājabhāgaḥ svābhāvikā yavāḥ saṃvṛttāḥ/",
    "S01divyav_u:301.032_0": "adhiṣṭhāyakena rājñe niveditam/",
    "S01divyav_u:301.032_1": "rājñā samādiṣṭam--[302]punarbhājayateti/",
    "S01divyav_u:302.001_0": "taiḥ punarbhājitam/",
    "S01divyav_u:302.001_1": "tathaiva rājabhāgaḥ svābhāvikā yavāḥ saṃvṛttāḥ/",
    "S01divyav_u:302.001_2": "evam yāvat saptakṛtvo bhājitam/",
    "S01divyav_u:302.002_0": "tathaiva/",
    "S01divyav_u:302.002_1": "rājā kutūhalajātaḥ svayameva paśyati--tathaiva/",
    "S01divyav_u:302.003_0": "tenāsau brāhmaṇo 'bhihitah--brāhmaṇa, tavaitatpuṇyanirjātam/",
    "S01divyav_u:302.003_1": "alaṃ rājabhāgena, yathābhipretaṃ tanmamānuprayaccheti/",
    "S01divyav_u:302.004_0": "tatastena brāhmaṇena parituṣṭena yaddattam, tatsauvarṇāḥ saṃvṛttāḥ//",
    "S01divyav_u:302.005_0": "tato bhagavān saṃprasthitaḥ/",
    "S01divyav_u:302.005_1": "yāvadanyatamasmin pradeśe pañcakārṣaśatānyutpāḍūtpāṇḍukāni sphuṭitapāṇipādāni śaṇaśāṭīnivāsitāni laṅgalāni vāhayanti/",
    "S01divyav_u:302.006_0": "te 'pi balīvardā baddhaiḥ prayoktraiḥ pratodayaṣṭibhiḥ kṣatavikṣatagātrā muhurmuhur niśvasanto vahanti/",
    "S01divyav_u:302.007_0": "tadṛśuste kārṣākā buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtaṃ pūrvavadyāvadupacitakuśalamūlasattvasya tatprathamato buddhadarśanam/",
    "S01divyav_u:302.009_0": "tato yena bhagavāṃstenopasaṃkrāntāḥ/",
    "S01divyav_u:302.009_1": "adrākṣīdbhagavāṃstān kārṣakān dūrādeva/",
    "S01divyav_u:302.010_0": "dṛṣṭvā ca punarvineyāpekṣayā mārgādapakramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:302.010_1": "eta kārṣakā bhagavataḥ pādau śirasā vanditvā ekāntaniṣaṇṇāḥ/",
    "S01divyav_u:302.011_0": "tato bhagavatā teṣāṃ kārṣakāṇāmāśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:302.011_1": "pūrvavadyāvadanādikālopacitaṃ satkāyadṛṣṭiśailaṃ jñānavajreṇa bhittvā srotāapattiphalaṃ sākṣātkṛtam/",
    "S01divyav_u:302.014_0": "te dṛṣṭasatyā yena bhagavāṃstenopasaṃkrāntaḥ/",
    "S01divyav_u:302.014_1": "praṇamayya bhagavantamidamavocat--deśaya bhadanta,",
    "S01divyav_u:302.014_2": "svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:302.015_0": "carema bhagavato 'ntike brahmacaryamiti/",
    "S01divyav_u:302.016_0": "te bhagavatā ehibhikṣukayā pravrājitāḥ pūrvavadyāvatte 'vasthitā buddhamanorathena/",
    "S01divyav_u:302.017_0": "teṣāṃ bhagavatā avavādo dattaḥ/",
    "S01divyav_u:302.017_1": "tairyujyamānaiḥ pūrvavadabhivādyāśca saṃvṛttāḥ/",
    "S01divyav_u:302.017_2": "te 'pi balīvardā yoktrāṇi varatrāṇi ca cchittvā yena bhagavāṃstenopasaṃkrāntāḥ/",
    "S01divyav_u:302.018_0": "upasaṃkramya bhagavantaṃ sāmantakena anuparivāryāvasthitāḥ/",
    "S01divyav_u:302.019_0": "teṣāṃ bhagavatā tribhiḥ padārthairdharmo deśitaḥ pūrvavadyāvadyathā gaṅgāvatāre haṃsamatsyakūrmāṇām yāvad dṛṣṭasatyāḥ svarbhavanaṃ gatāḥ/",
    "S01divyav_u:302.021_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ nu taiḥ kārṣakapūrvakairbhikṣubhiḥ karma kṛtam yena kārṣakāḥ saṃvṛttāḥ,",
    "S01divyav_u:302.021_1": "bhagavataśca śāsane pravrajya sarvakleśaprahāṇādarhattvaṃ sākṣātkṛtam? tairbalīvardapūrvakairdevaputraiḥ kiṃ karma kṛtam,",
    "S01divyav_u:302.021_2": "yana balīvardeṣūpapannāḥ, satyadarśanaṃ ca kṛtamiti? bhagavānāha--ebhireva bhikṣavaḥ karmāṇi kṛtānyupacitāni labdhasambhārāṇi pūrvavadyāvatphalanti khalu dehinām/",
    "S01divyav_u:302.026_0": "bhūtapūrvaṃ bhikṣavo 'sminneva bhadrakalpe viṃśativarṣasahasrāyuṣi prajāyāṃ kāśyapo nāma śāstā loka udapādi/",
    "S01divyav_u:302.027_0": "pūrvavat/",
    "S01divyav_u:302.027_1": "sa vārāṇasīnagarīmupaniśritya viharati ṛṣivadane(patane) mṛgadāve/",
    "S01divyav_u:302.028_0": "tasya śāsane etāni pañca karṣakaśatāni pravrajitānyabhūvan/",
    "S01divyav_u:302.028_1": "tatraibhir na paṭhitaṃ na svādhyāyitaṃ nāpi manasikāro vihitaḥ/",
    "S01divyav_u:302.029_0": "kiṃ tu śraddhādeyaṃ bhuktvā bhuktvā saṃgaṇikābhirataiḥ kausīdyenābhināmitam//",
    "S01divyav_u:303.001_0": "[303]kiṃ manyadhve bhikṣavo yāni tāni pañca bhikṣuśatāni, etānyeva tāni pañca karṣakaśatāni/",
    "S01divyav_u:303.002_0": "yo 'sau vihārasvāmī, sa evāsau gṛhapatiryasyaite kārṣahāḥ/",
    "S01divyav_u:303.002_1": "yadebhirvihārasvāmisantakaṃ śraddhādeyaṃ paribhujya na paṭhitaṃ na svādhyāyitaṃ nāpi manasikāro vihitaḥ,",
    "S01divyav_u:303.002_2": "kiṃ tu saṃgaṇikābhirataiḥ kausīdyenābhināmitam,",
    "S01divyav_u:303.002_3": "tena karmaṇā pañca janmaśatāni tasya vihārasvāminaḥ kārṣakāḥ saṃvṛttāḥ/",
    "S01divyav_u:303.005_0": "yāvadetarhyapi tasyaiva kārṣakā jātāḥ/",
    "S01divyav_u:303.005_1": "yadebhiḥ kāśayapasya samyaksambuddhāsya śāsane pravrajya brahmacaryaṃ caritam,",
    "S01divyav_u:303.005_2": "tenaitarhi mama śāsane pravrajya sarvakleśaprahāṇādarhattvaṃ sākṣātkṛtam/",
    "S01divyav_u:303.007_0": "te ca balīvardapūrviṇo devaputrāḥ kāśyapasya samyaksambuddhasya śāsane pravrajitā āsan/",
    "S01divyav_u:303.008_0": "tatraibhiḥ kṣudrānukṣudrāṇi śikṣāpadāni khaṇḍitāni/",
    "S01divyav_u:303.008_1": "tena karmaṇā balīvardeṣūpapannāḥ/",
    "S01divyav_u:303.009_0": "yanmamāntike cittamabhiprasāditam, tena deveṣūpapannāḥ/",
    "S01divyav_u:303.009_1": "yatkāśyape samyaksambuddhe brahmacaryaṃ vāsitam, tenedānīṃ devaputrabhūtaiḥ satyadarśanaṃ kṛtam/",
    "S01divyav_u:303.010_0": "iti bhikṣava ekāntakṛṣṇānāṃ karmaṇāmekāntakṛṣṇo vipākaḥ, pūrvavadyāvadābhogaḥ karaṇīyaḥ/",
    "S01divyav_u:303.011_0": "ityevaṃ vo bhikṣavaḥ śikṣitavyam//",
    "S01divyav_u:303.013_0": "tatra bhagavānāyucmantamāmantrayate sma--āgamaya ānanda yena toyikā/",
    "S01divyav_u:303.013_1": "evaṃ bhadantetyāyuṣmānānando bhagavato 'śrauṣīt/",
    "S01divyav_u:303.014_0": "bhagavāṃstoyikāmanuprāptaḥ/",
    "S01divyav_u:303.014_1": "tasmiṃśca pradeśe brāhmaṇo lāṅgalaṃ vāhayati/",
    "S01divyav_u:303.015_0": "athāsau dadarśa buddhaṃ bhagavantaṃ dvātriṃśatā mahāpuruṣalakṣaṇaiḥ samalaṃkṛtagātraṃ pūrvavadyāvatsamantato bhadrakam/",
    "S01divyav_u:303.016_0": "dṛṣṭvā saṃlakṣayati--yadi bhagavantaṃ gautamamupetya abhivādayiṣyāmi, karmaparihāṇirme bhaviṣyati/",
    "S01divyav_u:303.017_0": "atha nopetyābhivādayiṣyāmi, puṇyaparihāṇiḥ/",
    "S01divyav_u:303.018_0": "tatko 'sāvupāyaḥ syādyena me na karmaparihāṇi syānnāpi puṇyaparihāṇiriti? tasya buddhirutpannā--atrastha evābhivādanaṃ karomi/",
    "S01divyav_u:303.019_0": "evaṃ na karmaparihāṇirbhavati nāpi puṇyaparihāṇiriti/",
    "S01divyav_u:303.020_0": "tena yathāgṛhītayaiva pratodayaṣṭyā tatrasthenābhivādanaṃ kṛtam--abhivādaye buddhaṃ bhagavantam/",
    "S01divyav_u:303.021_0": "tatra bhagavānāyuṣmantamānandamāmantrayate--kṣaṇa ānanda eṣa brāhmaṇaḥ/",
    "S01divyav_u:303.022_0": "sacedasyaivaṃ samyakpratyātmajñānadarśanaṃ pravartate/",
    "S01divyav_u:303.022_1": "etasmin pradeśe kāśyapasya samyaksambuddhasyāvikopito 'shtisaṃghātastiṣṭhatīti/",
    "S01divyav_u:303.023_0": "athānenopasaṃkramya vandito bhaveyam/",
    "S01divyav_u:303.023_1": "evamanena dvābhyāṃ samyaksambuddhābhyāṃ vandanā kṛtā bhavet/",
    "S01divyav_u:303.024_0": "tatkasya hetoh? asminn ānanda pradeśe kāśyapasya samyaksambuddhasyāvikopito 'sthisaṃghātastiṣṭhatīti/",
    "S01divyav_u:303.025_0": "athāyuṣmānānando laghulaghveva caturguṇamuttarāsaṅgaṃ prajñapya bhagavantamidamavocat--niṣīdatu bhagavān prajñapta evāsane/",
    "S01divyav_u:303.027_0": "evamayaṃ pṛthivīpradeśo dvābhyāṃ samyaksambuddhābhyāṃ paribhukto bhaviṣyati,",
    "S01divyav_u:303.027_1": "yacca kāśyapena samyaksambuddhena,",
    "S01divyav_u:303.028_0": "niṣaṇṇo bhagavān prajñapta evāsane/",
    "S01divyav_u:303.028_1": "niṣadya bhagavān bhikṣūnāmantrayate sma--icchatha yūyaṃ bhikṣavaḥ kāśyapasya samyaksambuddhasya śarīrasaṃghātamavikopitaṃ draṣṭum? etasya bhagavan kālaḥ,",
    "S01divyav_u:303.030_0": "bhagavān bhikṣūṇāṃ kāśyapasya samyaksambuddhasyāvikopitaṃ śarīrasaṃghātamupadarśayatu,",
    "S01divyav_u:303.030_1": "dṛṣṭvā bhikṣavaścittamabhiprasādayiṣyanti/",
    "S01divyav_u:303.032_0": "bhagavatā laukikaṃ cittamutpāditam/",
    "S01divyav_u:303.032_1": "dharmatā khalu yasmin samaye buddhā bhagavanto laukikam [304]",
    "S01divyav_u:304.001_0": "[304]cittamutpādayanti, tasmin samaye kuntapipīlikādayo 'pi prāṇino bhagavataścetasā cittamājānanti/",
    "S01divyav_u:304.002_0": "nāgāḥ saṃlakṣayanti--kiṃ kāraṇaṃ bhagavatā laukikaṃ cittamutpāditam? bhagavān kāśyapasya samyaksambuddhasya śarīrasaṃghātamavikopitaṃ draṣṭukāmaḥ/",
    "S01divyav_u:304.003_0": "tatastaiḥ kāśyapasya samyaksambuddhasyāvikopitaḥ śarīrasaṃghāta ucchrāpitaḥ/",
    "S01divyav_u:304.004_0": "tatra bhagavān bhikṣūnāmantrayate sma--gṛhṇīta bhikṣavo nimittam/",
    "S01divyav_u:304.005_0": "antardhāsyatīti/",
    "S01divyav_u:304.005_1": "antarhitaḥ//",
    "S01divyav_u:304.006_0": "rājñā prasenajitā śrutam--bhagavatā śrāvakāṇāṃ darśanāya avikopitaḥ kaśyapasya samyaksambuddhasya śarīrasaṃghāta ucchrāpita iti/",
    "S01divyav_u:304.007_0": "śrutvā ca punaḥ kutūhalajātaḥ sārdhamantah--pureṇa kumārauramātyairbhaṭabalāgrair naigamajanapadaiśca draṣṭuṃ saṃprasthitaḥ/",
    "S01divyav_u:304.008_0": "evaṃ virūḍhako 'nāthapiṇḍado gṛhapatiḥ,",
    "S01divyav_u:304.008_1": "ṛṣidattaḥ purāṇasthapatiḥ, viśākhā mṛgaramātā, anekāni ca prāṇiśatasahasrāṇi kutūhalajātāni draṣṭuṃ saṃprasthitāni pūrvakaiśca kuśalamūlaiḥ saṃcodyamānāni/",
    "S01divyav_u:304.010_0": "yāvadasau antarhitaḥ/",
    "S01divyav_u:304.011_0": "taiḥ śrutam--antarhito 'sau bhagavataḥ kāśyapasya samyaksambuddhasya śīrarasaṃghāta iti/",
    "S01divyav_u:304.012_0": "śrutvā ca punasteṣāṃ duḥkhadaurmanasyamutpannam--vṛthā asmākamāgamanaṃ jātamiti//",
    "S01divyav_u:304.013_0": "athānyatamena copāsakena sa pradeśaḥ pradakṣiṇīkṛtaḥ/",
    "S01divyav_u:304.013_1_0": "evaṃ cetasā cittamabhisaṃskṛtam--asmānme padāvihārāt kiyatpuṇyaṃ bhaviṣyatīti? atha",
    "S01divyav_u:304.013_1_1": "bhagavāṃstasya mahājanakāyasyāvipratisārasaṃjananārthaṃ tasya copāsakasya cetasā",
    "S01divyav_u:304.013_1_2": "cittamājñāya gāthāṃ bhāṣite--",
    "S01divyav_u:304.016_0": "śataṃsahasrāṇi suvarṇaniṣkā jāmbūnadā nāsya samā bhavanti/",
    "S01divyav_u:304.018_0": "yo buddhacaityeṣu prasannacittaḥ padāvihāraṃ prakaroti vidvān//2//",
    "S01divyav_u:304.020_0": "anyatamenāpyupāsakena tasmin pradeśe mṛttikāpiṇḍo dattaḥ/",
    "S01divyav_u:304.020_1": "evaṃ cittamabhisaṃskṛtam--padāvihārasya tāvadiyatpuṇyamākhyātaṃ bhagavatā/",
    "S01divyav_u:304.021_0": "asya tu mṛttikāpiṇḍasya kiyatpuṇyaṃ bhaviṣyatīti? atha bhagavāṃs tasyāpi cittamājñāya gāthāṃ bhāṣate--",
    "S01divyav_u:304.023_0": "śataṃsahasrāṇi suvarṇapiṇḍaṃ jāmbūnadā nāsya samā bhavanti/",
    "S01divyav_u:304.025_0": "yo buddhacaityeṣu prasannacitta āropayenmettikapiṇḍamekam//3// iti/",
    "S01divyav_u:304.028_0": "tacchrutvā anekaiḥ prāṇiśatasahasrairmṛtpiṇḍasamāropaṇaṃ kṛtam/",
    "S01divyav_u:304.028_1": "aparaistatra muktapuṣpāṇi kṣiptāni,",
    "S01divyav_u:304.028_2": "evaṃ cittamabhisaṃskṛtam--padāvihārasya mṛttikāpiṇḍasya ceyatpuṇyamuktaṃ bhagavatā,",
    "S01divyav_u:304.028_3": "asmākaṃ tu muktapuṣpāṇāṃ kiyatpuṇyaṃ bhaviṣyatīti? atha bhagavāṃsteṣāmapi cittamājñāya gāthāṃ bhāṣate--",
    "S01divyav_u:305.001_0": "[305]śataṃsahasrāṇi suvarṇamūḍhaṃ jāmbūnadā nāsya samā bhavanti/",
    "S01divyav_u:305.003_0": "yo buddhacaityeṣu prasannacitta āropayenmuktakapuṣparāśim//4// iti/",
    "S01divyav_u:305.005_0": "aparaistatra mālāvihāraḥ kṛtaḥ, cittaṃ cābhisaṃskṛtam--muktapuṣpāṇāṃ bhagavatā iyatpuṇyamuktam/",
    "S01divyav_u:305.006_0": "asmākaṃ mālāvihārasya kiyatpuṇyaṃ bhaviṣyatīti? atha bhagavāṃsteṣāmapi cittamājñāya gāthāṃ bhāṣate--",
    "S01divyav_u:305.008_0": "śatasahasrāṇi suvarṇavāhā jāmbūnadā nāsya samā bhavanti/",
    "S01divyav_u:305.010_0": "yo buddhacaityeṣu prasannacitto mālāvihāraṃ prakaroti vidvān//5// iti/",
    "S01divyav_u:305.012_0": "aparaistatra dīpamālā dattā, cittaṃ cābhisaṃskṛtam--mālāvihārasya bhagavatā iyatpuṇyamuktam/",
    "S01divyav_u:305.013_0": "asmākaṃ pradīpadānasya kiyatpuṇyaṃ bhaviṣyatīti? atha bhagavāṃsteṣāmapi cetasā cittamājñāya gāthāṃ bhāṣate--",
    "S01divyav_u:305.015_0": "śataṃsahasrāṇi suvarṇakoṭyo jāmbūnadā nāsy bhavanti/",
    "S01divyav_u:305.017_0": "yo buddhacaityeṣu prasannacittaḥ pradīpadānaṃ prakaroti vidvān//6// iti/",
    "S01divyav_u:305.019_0": "aparaistatra gandhābhiṣeko dattaḥ,",
    "S01divyav_u:305.019_1": "cittaṃ cābhisaṃskṛtam--pradīpadānasya bhagavatā iyat puṇyamuktam/",
    "S01divyav_u:305.020_0": "asmākaṃ gandhābhiṣekasya kiyatpuṇyaṃ bhaviṣyatīti? atha bhagavāṃsteṣāṃ cetasā cittamājñāya gāthāṃ bhāṣate--",
    "S01divyav_u:305.022_0": "śatasahasrāṇi suvarṇāśayo jāmbūnadā nāsya samā bhavanti/",
    "S01divyav_u:305.024_0": "yo buddhacaityeṣu prasannacitto gandhābhiṣekaṃ prakaroti vidvān//7// iti/",
    "S01divyav_u:305.026_0": "aparaistatra dhvajapatākāropaṇaṃ kṛtam,",
    "S01divyav_u:305.026_1": "cittaṃ cābhisaṃskṛtam--padavihārasya mṛtpiṇḍadānasya,",
    "S01divyav_u:305.026_2": "muktapuṣpāṇāṃ mālavihārasya pradīpadānasya gandhābhiṣekasya ca iyatpuṇyamuktaṃ bhagavatā,",
    "S01divyav_u:305.026_3": "āsmākaṃ chatradhvajapatākāropaṇasya kiyatpuṇyaṃ bhaviṣyatīti? atha bhagavāṃsteṣāṃ cittamājñāya gāthāṃ bhāṣate--",
    "S01divyav_u:306.001_0": "[306]śatasahasrāṇi suvarṇaparvatā meroḥ samā nāsya bhavanti/",
    "S01divyav_u:306.003_0": "yo buddhacaityeṣu prasannacitta āropayecchatradhvajapatākam//8//",
    "S01divyav_u:306.005_0": "eṣāṃ hi dakṣiṇā proktā aprameye tathāgate/",
    "S01divyav_u:306.006_0": "samudrakalpe saṃbuddhe sārthavāhe anuttare//9// iti/",
    "S01divyav_u:306.007_0": "teṣāmetadabhavat--parinirvṛtasya tāvadbhagavataḥ pūjākaraṇādi yatpuṇyamuktaṃ bhagavatā,",
    "S01divyav_u:306.007_1": "tiṣṭhataḥ kiyatpuṇyaṃ bhaviṣyatīti/",
    "S01divyav_u:306.008_0": "atha bhagavāṃsteṣāmapi cetasā cittamājñāya gāthāṃ bhāṣate--",
    "S01divyav_u:306.009_0": "tiṣṭhantaṃ pūjayedyacca yaccāpi parinirvṛtam/",
    "S01divyav_u:306.010_0": "samaṃ cittaprasādena nāsti puṇyaviśeṣatā/",
    "S01divyav_u:306.011_0": "evaṃ hyacintiyā buddhā buddhadharmāpyacintiyā//10//",
    "S01divyav_u:306.012_0": "acintiyaiḥ prasannānāmapratihatadharmacakrapravartinām/",
    "S01divyav_u:306.013_0": "samyaksambuddhānāṃ nālaṃ guṇapāramadhigantum//11// iti/",
    "S01divyav_u:306.014_0": "tato bhagavatā tasya mahājanakāyasya tathāvidhā dharmadeśanā kṛtā,",
    "S01divyav_u:306.014_1": "yām anekaiḥ prāṇiśatasahasrairmahān viśeṣo 'dhigataḥ/",
    "S01divyav_u:306.015_0": "kaiścicchrāvakabodhau cittānyutpāditāni,",
    "S01divyav_u:306.015_1": "kaiścit pratyekabodhau, kaiściduṣmagatāni pratilabdhāni,",
    "S01divyav_u:306.015_2": "kaiścid mūrdhānaḥ, kaiścitsatyānulomaḥ kṣāntyaḥ,",
    "S01divyav_u:306.015_3": "kaiścicchrotāapattiphalaṃ sākṣātkṛtam,",
    "S01divyav_u:306.015_4": "kaiścitsakṛdāgāmiphalam, kaiścidanāgāmiphalam, kaiścitsarvakleśaprahāṇādarhattvaṃ sākṣātkṛtam/",
    "S01divyav_u:306.018_0": "yadbhūyasā sā parṣadbuddhaniṃnā dharmapravaṇā saṃghaprāgbhārā vyavasthitā/",
    "S01divyav_u:306.019_0": "sārdhaṃ tatra brāhmaṇagṛhapatibhistasmin pradeśe mahaḥ sthāpitah--toyikāmahastoyikāmaha iti saṃjñā saṃvṛttā/",
    "S01divyav_u:306.021_0": "iti toyikāmahāvadānamekatriṃśattamam//",
    "S01divyav_u:399_0": "********** Avadāna 32 **********",
    "S01divyav_u:307.001_0": "div32 rūpāvatyavadānam/",
    "S01divyav_u:307.002_0": "evaṃ mayā śrutam/",
    "S01divyav_u:307.002_1": "ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ/",
    "S01divyav_u:307.003_0_0": "satkṛto bhagavān gurukṛto mānitaḥ pūjito bhikṣubhibhikṇyupāsakopāsikai rājñā rājamātrair",
    "S01divyav_u:307.003_0_1": "nānāvaṇikchramaṇabrāhmaṇaparivrājakanaigamajanapadair nāgairyakṣairgandharvairasuragatuḍakinnaramahoragaiḥ/",
    "S01divyav_u:307.005_0": "lābhī ca bhagavān prabhutānāṃ praṇītānāṃ cīvarapiṇḍapātaśayanāsanaglānapratyayabhaiṣajyapariṣkārāṇāṃ divyānāṃ ca manuṣyāṇāṃ ca,",
    "S01divyav_u:307.005_1": "taiśca bhagavānanupaliptaḥ padmamiva vāriṇā/",
    "S01divyav_u:307.007_0_0": "tena khalu punaḥ samayena ayameva bhagavato 'nurūpa udāraḥ kalyāṇakīrtiśabda śloko",
    "S01divyav_u:307.007_0_1": "'bhyudgatah--ityapi sa bhagavāṃstathāgato 'rhan samyaksambuddho vidyācaraṇasampannaḥ",
    "S01divyav_u:307.007_0_2": "sugato lokavidanuttaraḥ puruṣadamyasārathiḥ śāstā devānāṃ ca buddho bhagavān/",
    "S01divyav_u:307.010_0": "sa imāṃ sadevakaṃ samārakaṃ sabrahmakaṃ saśramaṇabrāhmaṇīṃ prajāṃ sadevamanuṣīṃ svayamabhijñāya sākṣātkṛtvopasampadya viharati/",
    "S01divyav_u:307.011_0": "sa dharmaṃ deśayatyādau kalyāṇaṃ madhye kalyāṇāṃ paryavasāne kalyāṇam/",
    "S01divyav_u:307.012_0": "svarthaṃ suvyañjanaṃ kevalaṃ paripūrṇaṃ pariśuddhaṃ paryavadātaṃ brahmacaryaṃ saṃprakāśayati sma/",
    "S01divyav_u:307.013_0": "tatra bhagavān bhikṣūnāmantrayate sma--evaṃ ca bhikṣavaḥ sattvā jānīyuh--dānaṃ dānaphalaṃ dānasaṃvibhāgasya ca vipākam,",
    "S01divyav_u:307.013_1": "apīdānīm yo 'sau caramaḥ kavalaḥ paścima ālopaḥ,",
    "S01divyav_u:307.013_2": "tamapi nāsaṃvibhajya pariṣvātmanā vā paribhuñjīran,",
    "S01divyav_u:307.013_3": "na cotpannaṃ mātsaryaṃ cittaṃ paryādāya tiṣṭheyuḥ/",
    "S01divyav_u:307.016_0": "yasmāttarhi bhikṣavaḥ sattvā na jānanti dānasya phalaṃ dānasaṃvibhāgasya ca phalavipākam yathāhaṃ jāne dānasya phalaṃ dānasaṃvibhāgasya ca phalavipākam,",
    "S01divyav_u:307.016_1": "tasmātsattvā yo 'sau caramaḥ kavalaḥ paścima ālopaḥ,",
    "S01divyav_u:307.016_2": "tamevādattvā imamasaṃvibhajya pareṣvātmanā vā paribhuñjate,",
    "S01divyav_u:307.016_3": "utpannaṃ cauṣāṃ mātsaryamalaṃ cittaṃ paryādāya tiṣṭhati/",
    "S01divyav_u:307.020_0": "bhikṣavaḥ sarvasaṃśayajātāḥ sarvasaṃśayānāṃ chettāraṃ buddhaṃ bhagavantamapṛcchan--āścaryaṃ bhadanta yāvacca bhagavata etarhi yācakāḥ priyāḥ/",
    "S01divyav_u:307.021_0": "na bhikṣava etarhi mama, yathā atīte 'pyadhvani yācanakāḥ priyāḥ/",
    "S01divyav_u:307.022_0": "taccrūyatām//",
    "S01divyav_u:307.023_0": "bhūtapūrvaṃ bhikṣavo 'tīte 'dhvanyuttarāpatheṣu janapadeṣu utpalāvatī nāṃ nagarī rājadhānī babhūva ṛddhā ca sphaītā ca kṣemā ca ākīrṇabahujanamanuṣyā ca/",
    "S01divyav_u:307.024_0": "athāpareṇa samayena utpalāvatyāṃ nagararājadhānyāṃ durbhikṣamabhūd durjīvaṃ durlabhapiṇḍaṃ nasukaramapatāne pragrahaṇe yāpayitum/",
    "S01divyav_u:307.026_0": "tena khalu samayenotpalāvatyāṃ rājadhānyāṃ rūpāvatī nāma strī babhūva abhirūpā darśanīyā prāsādikā śubhavarṇapuṣkalanayā samanvāgatā/",
    "S01divyav_u:307.027_0": "atha rūpāvatī strī svānniveśanānniṣkramya utpalāvatyāṃ rājadhānyāṃ jaṅghāvihāramanukrāmati/",
    "S01divyav_u:307.028_0": "anyataradapavarakaṃ prāviśat/",
    "S01divyav_u:307.028_1": "tasmin khalu samaye tasminnapavarake strī prasūtā,",
    "S01divyav_u:307.028_2": "dārakaṃ prajātā abhirūpaṃ prāsādikaṃ śubhavarṇapuṣkalatayā samanvāgatam/",
    "S01divyav_u:307.030_0": "taṃ sā strī kṣutkṣāmaparītā raikṣacittā dārakaṃ gṛhṇāti, icchati ca svāni putramāṃsāni bhikṣayitum/",
    "S01divyav_u:307.031_0": "tāṃ dṛṣṭvā rūpāvatī strī etadavovat--kimidaṃ bhagini kartukāmāsi? sā āha--jighatsitāsmi bhagini/",
    "S01divyav_u:307.032_0": "icchāmi svakāni putramāṃsāni [308]bhakṣayitum/",
    "S01divyav_u:308.001_0": "rūpāvatī āha--tenabhagini niveśane kiṃcitsaṃvidyate 'nnaṃ vā pānaṃ vā bhojanaṃ vā svādanīyaṃ vā? durlabhaḥ putraśabdo lokasya/",
    "S01divyav_u:308.002_0": "na me bhagini kiṃcitsaṃvidyate niveśane annaṃ vā pānaṃ vā khādyaṃ vā bhojanaṃ vā svādanīyaṃ vā lehyaṃ vā/",
    "S01divyav_u:308.003_0": "durlabhaṃ jīvitaṃ lokasya/",
    "S01divyav_u:308.004_0": "rūpāvatyāha--tena hi bhagini muhūrtamāgamaya,",
    "S01divyav_u:308.004_1": "yāvadahaṃ niveśanaṃ gatvā tavārthāya bhojanamānayiṣyāmi/",
    "S01divyav_u:308.005_0": "sā āha--yatkhalu bhagini jānīyāh--kukṣirme lupyati,",
    "S01divyav_u:308.006_0": "na tāvattvaṃ dvāraśālāyā nirgatā bhaviṣyasi yāvanme vāyava ākramiṣyanti/",
    "S01divyav_u:308.007_0": "yathā rūpāvatyā etadabhavat--yadi dārakaṃ gṛhītvā gamiṣyāmi,",
    "S01divyav_u:308.007_1": "eṣā strī kṣutkṣāmaparītā kālaṃ kariṣyati/",
    "S01divyav_u:308.008_0": "atha dārakamapahāya yāsyāmi, niyataṃ dārakaṃ bhakṣayiṣyati/",
    "S01divyav_u:308.009_0_0": "yathākathaṃ punarmama kurvantyā dvayorjīvitalābhaḥ syāt? tasyā etadabhavat--anaparādhyāśayavati",
    "S01divyav_u:308.009_0_1": "saṃsāre bahūni duḥkhānyanubhūtāni asakṛ nnarakeṣvasakṛttiryakṣvasakṛd yamaloke 'sakṛ",
    "S01divyav_u:308.009_0_2": "nmanuṣyalokeṣu hastacchedāḥ pādacchedāḥ karṇacchedā karṇanāsācchedā aṅgapratyaṅgacchedāstathānyāni",
    "S01divyav_u:308.009_0_3": "vividhāni bahūni duḥkhanyanubhūtāni/",
    "S01divyav_u:308.012_0": "ko mayā tenārtho 'nuprāpto yadā āhamātmanaḥ sthāmaṃ ca balaṃ ca vīryaṃ ca saṃjanayitvā imāṃ striyaṃ svena rudhireṇa māṃsena saṃtarpya imaṃ dārakaṃ parimocayeyam/",
    "S01divyav_u:308.014_0": "rūpāvatī pṛcchati--asti te bhagini niveśane śastram? sā strī āha--astīti/",
    "S01divyav_u:308.015_0": "tena hi yatra bhavati, tadupadarśaya/",
    "S01divyav_u:308.015_1": "sā taṃ pradeśamupadarśayāmāsa/",
    "S01divyav_u:308.016_0": "tato rūpāvatyā svayameva śastraṃ tīkṣṇaṃ gṛhītvā tau stanau cchittvā tāṃ striyaṃ svakena māṃsarudhireṇa saṃtarpayati sma/",
    "S01divyav_u:308.017_0": "saṃtarpya ca tāṃ striyametadavocat--yatkhalu bhagini jānīyāh--ayaṃ dārako mayā svakena māṃsarudhireṇa krītaḥ/",
    "S01divyav_u:308.018_0": "sāhaṃ tava nikṣepamanuprayacchāmi--mā bhūyo dārakaṃ bhakṣayiṣyasi,",
    "S01divyav_u:308.018_1": "yāvadahaṃ niveśanaṃ gatvā tavārthāya bhojanamānayiṣyāmi/",
    "S01divyav_u:308.019_0": "sā āha--adya tāvan bhūyaḥ/",
    "S01divyav_u:308.020_0": "atha rūpāvatī strī rudhireṇoddharatā yena svaṃ niveśanaṃ tenopasaṃkrāntā/",
    "S01divyav_u:308.021_0": "adrākṣīdrūpāvatyāḥ striyāḥ svāmī rūpāvatīm,",
    "S01divyav_u:308.021_1": "strīṃ rudhireṇoddharatā pradharatā dūrata eva agacchantīm/",
    "S01divyav_u:308.022_0": "dṛṣṭvā ca punā rūpāvatīmetadavocat--kenedamevamrūpaṃ rūpāvati viprakāraṃ kṛtam? sautāṃ prakṛtiṃ vistareṇārocayati sma/",
    "S01divyav_u:308.023_0": "ārocayitvā etadavocat--prajñapaya āryaputra tasyā striyā bhaktam/",
    "S01divyav_u:308.024_0": "sa āha--prajñapaya āryaduhitastasyā bhaktam/",
    "S01divyav_u:308.024_1": "api tu satyavacanaṃ tāvatkariṣyāmi/",
    "S01divyav_u:308.024_2": "yenāryaduhitaḥ satyena satyavacanena ayamevamrūpa āścaryādbhuto dharmo na kadācid dṛṣṭo vā śruto vā,",
    "S01divyav_u:308.024_3": "tena satyena satyavacanena ubhau tava stanau yathāpaurāṇau prādurbhavetām/",
    "S01divyav_u:308.026_0": "sahakṛtenāsminnevamrūpe satyavacane tasyā asminneva kṣaṇe ubhau stanau yathāpaurāṇau prādurbhūtau//",
    "S01divyav_u:308.028_0": "atha śakrasya devānāmindrasyaitadabhavat--atityāgo 'tityāgagauravatā yā rūpāvatyā striyā kṛtaḥ/",
    "S01divyav_u:308.029_0": "mā haiva sā rūpāvatī strī ataḥ śakrabhavanāccyāvayet/",
    "S01divyav_u:308.029_1": "yannvahamenāṃ mīmāṃseyam/",
    "S01divyav_u:308.030_0_0": "atha śakro devendra udārabrāhmaṇarūpamātmānamabhinirmāya sauvarṇadaṇḍakamaṇḍalumādāya",
    "S01divyav_u:308.030_0_1": "suvarṇadaṇḍena maṇivālavyajanena vījyamānastadyathā balavān puruṣaḥ saṃmiñjitaṃ bāhuṃ",
    "S01divyav_u:308.030_0_2": "prasārayet prasāritaṃ saṃmiñjayet,",
    "S01divyav_u:308.030_1": "evameva śakro devānāmindro deveṣu trāyastriṃśeṣvantarhita utpalāvatyām [309]rājadhānyāṃ pratyasthāt/",
    "S01divyav_u:309.001_0": "atha śakro devānāmindra utpalāvatyāṃ rājadhānyāṃ bhaikṣyamanvāhiṇḍan yana rūpāvatyāḥ striyā niveśanaṃ tenopasaṃkramya dvāri sthitvā bhaikṣyamutkrośate/",
    "S01divyav_u:309.002_0": "tato rūpāvatī strī bhaikṣamādāya yena sa brāhmaṇaveṣadharaḥ śakraḥ,",
    "S01divyav_u:309.002_1": "tenopasaṃkramya bhaikṣamupanāmayate/",
    "S01divyav_u:309.003_0": "atha sa śakro devānāmindro rūpāvatīṃ striyametadvocat--satyaṃ te rūpāvari dārakasyārthāyobhau stanau parityaktau? sā āha--ārya brāhmaṇa satyam/",
    "S01divyav_u:309.005_0": "sa tāmāh--evaṃ te rūpāvatī ubhau stanau parityajāmīti parityajantyāḥ parityajya vā abhūccittasya vipratisārah? sā āha--na me ubhau stanau parityajantyā abhūccittasya vipratisāraḥ/",
    "S01divyav_u:309.007_0": "śakra aha--atra kaḥ śraddhāsyati? rūpāvatyāha--tena hi brāhmaṇa satyavacanaṃ kariṣyāmi/",
    "S01divyav_u:309.008_0": "yena satyena brahman satyavacanenobhau stanau parityajāmīti parityajantyāḥ parityajya vā nābhūccittasyānyathātvam,",
    "S01divyav_u:309.008_1": "nābhūccittasya vipratisāraḥ, api ca brahman yena satyena mayā dārakasyārthāyobhau stanau parityaktau,",
    "S01divyav_u:309.008_2": "na rājyārthaṃ na bhogārthaṃ na śakrārthaṃ na rājñāṃ cakravartināṃ viṣayārthaṃ nānyatrāhamanuttarāṃ samyaksambodhimabhisambudhya adāntān damayeyam,",
    "S01divyav_u:309.008_3": "amuktān mocayeyam, anāśvastānāśvāsayeyam, aparinirvṛtān parinirvāpayeyam,",
    "S01divyav_u:309.008_4": "tena satyena satyavacanena mama strīndriyamantardhāya puruṣendriyaṃ prādurbhavet/",
    "S01divyav_u:309.014_0": "tasyāstasminneva kṣaṇe strīndriyamantarhitam, puruṣendriyaṃ prādurbhūtam/",
    "S01divyav_u:309.014_1": "atha khalu śakro devendrastuṣṭa udagra āttamanāḥ pramuditaḥ prītisaumanasyajātas tata eva ṛddhyā vaihāyasamabhyudgamyodānamudānayati--rūpāvatyāḥ strīndriyamantarhitam,",
    "S01divyav_u:309.016_0": "rūpāvatyāḥ striyo rūpāvataḥ kumāra iti saṃjñā utpāditā//",
    "S01divyav_u:309.018_0": "athāpareṇa samayenopalāvatyāṃ rājadhānyāṃ nagaryāṃ rājā aputraḥ kālagataḥ/",
    "S01divyav_u:309.018_1": "tatra piṇḍatajātīyānāṃ mahāmātrāṇāmetadabhūt--yannu vayamutpalāvatyāṃ rāhadhānyāṃ rāhānaṃ sthāpayema/",
    "S01divyav_u:309.020_0": "teṣāmetadabhūt--nānyatra rūpāvatakumārātkṛtapuṇyātkṛtakuśalāt/",
    "S01divyav_u:309.020_1": "te rūpāvataṃ kumāramutpalāvatyāṃ rājadhānyāṃ rājānaṃ sthāpayanti/",
    "S01divyav_u:309.021_0": "atha sa ṣaṣṭivarṣāṇi rājyaṃ kārayati/",
    "S01divyav_u:309.021_1": "dharmeṇa rājyaṃ kārayitvā kālamakārṣīt/",
    "S01divyav_u:309.022_0": "kāyasya bhedāttasyāmevotpalāvatyāṃ rājadhānyāmanyatamasya śroṣṭhino gṛhapateragramahiṣyāḥ kukṣāvupapannaḥ/",
    "S01divyav_u:309.023_0": "sā pūrṇānāmaṣṭānāṃ vā navānāṃ vā māsānāmatyayāddārakaṃ janayati abhirūpaṃ darśanīyaṃ prāsādikaṃ śubhavarṇapuṣkalatayā samanvāgatam/",
    "S01divyav_u:309.024_0": "tasya jātamātrasya tādṛśī kāyātprabhā muktā, yayā prabhayā candrasya prabhā niṣprabhīkṛtā/",
    "S01divyav_u:309.025_0": "athānyatarā strī yena sa śreṣṭhī gṛhapatistenopasaṃkrāntā/",
    "S01divyav_u:309.026_0": "upasaṃkramya śreṣṭhinaṃ gṛhapatimetadavocat--yatkhalu gṛhapate jānīyāh--te dārako jāto 'bhirūpo darśanīyaḥ prāsādikaḥ śubhayā varṇapuṣkalatayā samanvāgataḥ/",
    "S01divyav_u:309.027_0": "tasya jātamātrasya tādṛśī kāyātprabhā pramuktā, yayā candrasya prabhā niṣprabhīkṛtā/",
    "S01divyav_u:309.028_0_0": "atha sa śreṣṭhī gṛhapatistuṣṭa udagra āttamanāḥ prītasaumanasyajātas tasyā eva rātryā",
    "S01divyav_u:309.028_0_1": "atyayādye jānanti brahmaṇā lakṣaṇyā naibhittikā vaipañcikā bhūmyantarikṣamantrakuśalā",
    "S01divyav_u:309.028_0_2": "nakṣatraśukragrahacaritajñāḥ,",
    "S01divyav_u:309.028_1": "sa tān saṃnipātya dārakamupadarśayati--yatkhalu brāhmaṇā jānīdhvam--ayamagramahiṣyā dārako jāto 'bhirūpo darśanīyaḥ prasādikāḥ śubhayā varṇapuṣkalatayā samanvāgataḥ/",
    "S01divyav_u:309.032_0": "etasya jātamātrasya tādṛśī kāyātprabhā muktā, yayā candrasya prabhā niṣprabhīkṛtā/",
    "S01divyav_u:309.033_0": "tadasya brāhmaṇā dārakasya lakṣaṇāni prekṣya [310]nāma avasthāpayati/",
    "S01divyav_u:310.001_0": "tasye ta brāhmaṇā lakṣaṇanaimittikā vipañcikā bhūmyantarīkṣamantrakuśalā nakṣatraśukragrahacatiteṣu kovidā dārakamupagatāḥ/",
    "S01divyav_u:310.001_1": "310.002ṭe saṃlakṣya vadanti--te gṛhapate dārako jāto 'bhirūpo darśanīyaḥ prasādikaḥ śubhayā varṇapuṣkalatayā samanvāgaraḥ/",
    "S01divyav_u:310.003_0": "asya jātamātrasya tādṛśī kāyātprabhā muktā yayā candraprabhā niṣprabhīkṛtā/",
    "S01divyav_u:310.004_0": "tadbhavatvasya candraprabha iti nāma/",
    "S01divyav_u:310.005_0": "atha śreṣṭhī gṛhapatistān brāhmaṇān bhojayitvā visarjya candraprabhasya dārakasya catasro dhātrīranuprayacchati aṅkadhātrī maladhātrī stanadhātrī karīḍāpaṇilā dhātrī/",
    "S01divyav_u:310.006_0": "aṅkadhātrītyucyate yā dārakamaṅkena parikarṣayati, aṅkapratyaṅgāni ca saṃsthāpayati/",
    "S01divyav_u:310.007_0": "maladhātrītyucyate yā dārakaṃ snāapayati, cīvarakānmalaṃ prapātayati/",
    "S01divyav_u:310.008_0": "stanyadhātryucyate yā dārakaṃ stanyaṃ pāyayati/",
    "S01divyav_u:310.009_0": "krūḍāpanikā dhātryucyate yāni tāni dārakāṇāṃ dakṣakāṇāṃ taruṇakānāṃ ktīḍāpanikāni bhavanti,",
    "S01divyav_u:310.009_1_0": "yadyathā--akāyikā sakāyikā vitkoḍikā(?) syapeṭārikā vaṃśaghaṭikā saṃdhāvaṇikā hastivigrahā",
    "S01divyav_u:310.009_1_1": "aśvavigrahā balīvardavigrahāḥ kathayanti dhanurgrahāḥ kāṇḍakaṭacchupūrakūrcabhaiṣajyasthavikāśca",
    "S01divyav_u:310.009_1_2": "purataḥ patikṛṣyante/",
    "S01divyav_u:310.012_0": "sa ābhiścatasṛbhirunnīyate vardhyate mahatā śrīsaubhāgyena/",
    "S01divyav_u:310.012_1": "yadā candraprabho dārako 'ṣṭavarṣo jātyā saṃvṛttaḥ,",
    "S01divyav_u:310.012_2": "tadainaṃ mātāpitarau susnātaṃ suviliptaṃ sarvālaṃkāravibhūṣitaṃ kṛtvā saṃbahulairdārakaiḥ parivṛttaṃ lipiṃ prāpayante/",
    "S01divyav_u:310.014_0": "tena khalu samayena tasyāṃ lipiśālāyāṃ pañcamātrakadārakaśatāni lipiṃ śikṣanti/",
    "S01divyav_u:310.015_0": "atha candraprabho dārakastān dārakānetadavocat--etaddārakā vayaṃ sarve 'nuttarāṃ samyaksambodhimabhisambodhau cittamutpādayema/",
    "S01divyav_u:310.016_0": "te āhuh--kiṃ candraprabha bodhisattvena karaṇīyam? sa āha--ṣaṭ pāramitāḥ paripūrayitavyāḥ/",
    "S01divyav_u:310.017_0": "katamāḥ ṣaṭ? tadyathā--dānapāramitā śīlapāramitā kṣāntipāramitā vīryapāramitā dhyānapāramitā prajñāpāramitā/",
    "S01divyav_u:310.018_0": "tadahaṃ dānaṃ dadāmi, yannvahaṃ tiryagyonigatebhyo 'pi dānaṃ dadyām/",
    "S01divyav_u:310.018_1": "310.19. sa tīkṣṇaṃ śastramādāya madhusarpiśca yenānyataraṃ mahāśmaśānaṃ tenopasaṃkrāntaḥ/",
    "S01divyav_u:310.020_0": "śastreṇātmanaḥ kāyaṃ kṣaṇitvā madhusarpiṣā mrakṣayitvā tasmin sa mahāśmaśāne ātmānaṃ vadhāyotsṛjati/",
    "S01divyav_u:310.021_0": "tena ca samayena tasmin mahāśmaśāne uccaṃgamaḥ pakṣī prativasati/",
    "S01divyav_u:310.022_0": "sa candraprabhasya dārakasyāṅge sthitvā dakṣiṇaṃ nayanaṃ gṛhītvā utpāṭayati, punarmuñcati/",
    "S01divyav_u:310.023_0": "dvirapi trirapi uccaṃgamaḥ prāṇī candraprabhasya dārakasya dakṣiṇaṃ nayanaṃ gṛhītvā utpāṭayitvā punarmuñcati/",
    "S01divyav_u:310.024_0_0": "atha candraprabho dāraka uccaṃgamaṃ pakṣiṇamidamavocat--kimidaṃ pakṣi mama nayanaṃ",
    "S01divyav_u:310.024_0_1": "gṛhītvā utpāṭayitvā utpāṭayitvā punaḥ pramuñcasi? sa āha--na mama candraprabha kiṃcidevāmiṣye(?)",
    "S01divyav_u:310.024_0_2": "yathā manuṣyākṣi/",
    "S01divyav_u:310.026_0": "taṃ manye candraprabha vārayiṣyasi? candraprabha āha--sacenmama pakṣī sahasrakṛtvo nayanaṃ gṛhītvā utpāṭayatu,",
    "S01divyav_u:310.028_0": "ityuktvā tāvantaḥ pakṣiṇaḥ saṃnipatitāḥ/",
    "S01divyav_u:310.028_1": "yena candraprabho nirmāṃso 'sthiśakalīkṛtaḥ/",
    "S01divyav_u:310.029_0": "sa kālamakārṣīt/",
    "S01divyav_u:310.029_1": "tasyāmevotpalāvatyāṃ rājadhānyāmanyatarasya brāhmaṇamahāśālasyāgramahiṣyāḥ kukṣau upapannaḥ/",
    "S01divyav_u:310.030_0": "sā pūrṇānāṃ navānāṃ māsānāmatyayāddārakaṃ janayati,",
    "S01divyav_u:310.030_1": "abhirūpaṃ darśanīyaṃ prāsādikāṃ śubhayā varṇapuṣkalatayā samanvāgatam/",
    "S01divyav_u:310.032_0": "tasya mātāpitarau brāhmaprabha iti nāma sthāpitavantau/",
    "S01divyav_u:310.033_0": "yadā brāhmaprabho nāma māṇavako 'ṣṭavarṣajātīyaḥ saṃvṛttaḥ,",
    "S01divyav_u:310.033_1": "tena sarve brāhmaṇakā [311]mantrā adhītāḥ/",
    "S01divyav_u:311.001_0": "yadā brahmaprabho māṇavako dvādaśavarṣajātīyaḥ saṃvṛttaḥ,",
    "S01divyav_u:311.001_1": "sa pañcamātrāṇi māṇavakāni svayameva mantrān vācayati/",
    "S01divyav_u:311.002_0": "yadā brahmaprabho māṇavakaḥ ṣoḍaśavarṣo jātyā saṃvṛttaḥ,",
    "S01divyav_u:311.002_1": "tadainaṃ mātāpitarau āhatuh--brahmaprabha,",
    "S01divyav_u:311.002_2": "tavārthāya niveśanaṃ kariṣyāvaḥ/",
    "S01divyav_u:311.003_0": "sa āha--amba tāta, na tāvanmama niveśanena prayojanam/",
    "S01divyav_u:311.004_0": "tau āhatuh--kiṃ punastvaṃ brahmaprabha kariṣyasi? sa āha--icchāmyahaṃ sattvānāmarthāya tapastaptuṃ duṣkaraṃ caritum/",
    "S01divyav_u:311.005_0": "tau āhatuh--yasyedānīṃ brahmaprabha kālaṃ manyase/",
    "S01divyav_u:311.006_0": "brahmaprabhamāṇavako mātāpitroḥ pādau śirasā vanditvā triṣkṛtvaḥ pradakṣiṇīkṛtya utpalāvatyā rājadhānyā niṣkramya yenānyataradvanaṣaṇḍaṃ tenopasaṃkrāntaḥ/",
    "S01divyav_u:311.007_0": "tena khalu samayena tasmin vanaṣaṇḍe dvau brāhmaṇarṣī prativasataḥ/",
    "S01divyav_u:311.008_0": "apaśyatāṃ brāhmaṇarṣīṃ brahmaprabhaṃ māṇavakaṃ dūrata evāgacchantam/",
    "S01divyav_u:311.009_0": "dṛṣṭvā ca brahmaprabhaṃ māṇavakametadavocat--ehi brahmaprabha, svāgatam, mā śrānto 'si, mā klāntaḥ/",
    "S01divyav_u:311.010_0": "kimarthamidaṃ vanaṣaṇṭamabhyāgatah? sa āha--icchāmyahaṃ sarvasattvānāmarthāya tapastaptuṃ duṣkaraṃ caritum/",
    "S01divyav_u:311.011_0": "tau āhatuh--evamastu, bhavatu, ṛddhyantāṃ saṃkalpāḥ, paripūryantāṃ manorathāḥ//",
    "S01divyav_u:311.012_0": "atha brahmaprabho māṇavako 'nyatarasmin pradeśe kuṭīṃ kārayitvā caṃkramaṃ pratiṣṭhāpya sattvānāmarthāya tapastaptavān/",
    "S01divyav_u:311.013_0": "athāpareṇa samayena brahmaprabhasya kuṭyā nātidūre vyāghrī gurviṇī vāsamupagatā/",
    "S01divyav_u:311.013_1": "tāṃ brahmaprabho māṇavako 'drākṣīt/",
    "S01divyav_u:311.014_0": "tāṃ dṛṣṭvā ca yena punastau dvau brahmarṣī tenopasaṃkrāntaḥ/",
    "S01divyav_u:311.014_1": "upasaṃkramya tau ca brahmarṣī etadavocat--yatkhalu ṛṣī jānītām--iha me kuṭyā nātidūre vyāghrī gurviṇī vāsamupagatā/",
    "S01divyav_u:311.016_0": "tasyāḥ ka utsahate bhaktaṃ dātum? tau āhatuh--āvāṃ tasyā bhaktaṃ dāsyāvaḥ/",
    "S01divyav_u:311.017_0": "athāpareṇa samayena vyāghrī prasūtā kṣutkṣāmaparītā icchati svakau potakau bhakṣayitum/",
    "S01divyav_u:311.017_1": "ekaṃ potakaṃ gṛhṇāti dvitīyaṃ muñcati, na bhakṣayati/",
    "S01divyav_u:311.018_0": "tāṃ brahmaprabho māṇavako 'paśyat/",
    "S01divyav_u:311.018_1": "dṛṣṭvā ca punaryena tau brahmarṣī tenopasaṃkrāntaḥ/",
    "S01divyav_u:311.019_0": "upasaṃkramya punaryena tau dvau brahmarṣī tenopasaṃkrāntaḥ/",
    "S01divyav_u:311.020_0": "upasaṃkramya dvau brahmarṣī etadavocat--yatkhalu brāhmaṇau jānītām--sā vyāghrī prasūtā kṣutkṣāmaparītā svakau potakau bhakṣayitumicchati/",
    "S01divyav_u:311.021_0": "ekaṃ potakaṃ gṛhītvā dvitīyaṃ muñcati na bhakṣayati/",
    "S01divyav_u:311.022_0": "tasyāḥ ka utsahate bhaktaṃ dātum? tau āhatuh--āvāṃ tasyā bhaktaṃ dāsyāvaḥ/",
    "S01divyav_u:311.022_1": "atha tau brahmarṣī yena sā vyāghrī tenopasaṃkrāntau/",
    "S01divyav_u:311.023_0": "apaśyatsā vyāghrī brahmarṣī dūrata evāgacchantau/",
    "S01divyav_u:311.024_0": "dṛṣṭvā ca kṣutkṣāmaparītā abhidravitukāmā/",
    "S01divyav_u:311.024_1": "tayoretadabhūt--ka utsahate tiryagyonigarasyārthāya jīvitaṃ parityaktumiti? tau tata eva ṛddhyā vaihāyasamabhinirgatau/",
    "S01divyav_u:311.025_0": "brahmaprabho māṇavako 'drākṣīt/",
    "S01divyav_u:311.026_0": "dṛṣṭvā ca punastau brahmarṣī etadavocat--nanu brāhmaṇau,",
    "S01divyav_u:311.026_1": "yuvābhyāmetaduktam--āvāmasyā bhaktaṃ dāsyāva iti/",
    "S01divyav_u:311.027_0_0": "etatkhalu brāhmaṇau yuvayorbrāhmaṇajātyoḥ satyam? tau āhatuh--ka utsahate tiryagyonigatasyārthāya",
    "S01divyav_u:311.027_0_1": "jīvitaṃ parityaktum? brahmaprabho māṇavaka āha--ahamutsahetiryagyonigatasyārthāya",
    "S01divyav_u:311.027_0_2": "jīvitaṃ parityaktum/",
    "S01divyav_u:311.029_0": "atha sa brahmaprabho māṇavako yena sā vyāghrī tenopasaṃkrāntaḥ/",
    "S01divyav_u:311.030_0": "tasyā vyāghryāḥ purata ātmānamavasṛjati sma/",
    "S01divyav_u:311.030_1": "brahmaprabho māṇavo bhaitrīvihārī babhūva/",
    "S01divyav_u:311.031_0": "sā taṃ na śaktābhidrotu(gdhu)m/",
    "S01divyav_u:311.031_1": "atha brahmaprabhasya māṇavasyaitadabhavat--iyaṃ mama vyāghrī sāvijñānakaṃ kāyaṃ na bhakṣayati/",
    "S01divyav_u:311.032_0": "sa itaścetaśca vilokitavān/",
    "S01divyav_u:311.032_1_0": "tatastīkṣṇaṃ ca veṇupeśīṃ tīkṣṇāṃ gṛhītvā idamevaṃ rūpaṃ satyavacanamakarot--samanvāharantu",
    "S01divyav_u:311.032_1_1": "me ye 'smin vanaṣaṇḍe 'dhyuṣitā [312]udārā devā nāgā yakṣā asurā garuḍāḥ kinnarā",
    "S01divyav_u:311.032_1_2": "mahoragāḥ,",
    "S01divyav_u:312.002_0": "ayamahaṃ tyāgaṃ kariṣyāmi, atityāgaṃ tyāgātityāgaṃ svayaṃ galaparityāgam/",
    "S01divyav_u:312.002_1": "api tu yenāhaṃ satyena satyavacanena parityajāmi,",
    "S01divyav_u:312.002_2": "na rājyārthaṃ na bhogārthaṃ na śakrāthaṃ na rājacakravartiviṣayārtham,",
    "S01divyav_u:312.002_3": "anyatra kathamahamanuttarāṃ samyaksambodhidhimabhisambudhya adāntān damayeyam,",
    "S01divyav_u:312.002_4": "atirṇāṃs tārayeyam, amuktān mocayeyam, anāśvastānāśvāsayeyam, aparinirvṛtān parinirvāpayeyam,",
    "S01divyav_u:312.002_5": "tena satyena satyavacanena mā me parityāgo niṣphalo bhūditi kṛtvā svayameva galaṃ chittvā tasyā vyāghryā purata upanikṣipati/",
    "S01divyav_u:312.008_0": "vyāghrīnakhāvalivilāsavilupyamānā vakṣaḥsthalī kṣaṇamalakṣyata vīkṣayārā(?)/",
    "S01divyav_u:312.010_0": "romāñcacarcitatanostuhināṃśuśubhrasattvā prakāśakiraṇāṅkurapūriteva//1//",
    "S01divyav_u:312.010_1": "312.012ṭasyāmiṣāharaṇaśoṇitapānamattāṃ vyāghrīṃ sahasramavalokayataścakāra/",
    "S01divyav_u:312.010_2": "dīrghapravāsasamayākulitā muhūrtaṃ kaṇṭhāvalambanadhṛtiṃ nijajīvavṛttiḥ//2//",
    "S01divyav_u:312.016_0": "sahaparityakte khalu bhikṣavo brahmaprabheṇa māṇavena svake gale,",
    "S01divyav_u:312.016_1": "ayaṃ rtisāhasramahāsāhasro lokadhātuḥ kampati saṃkampati saṃprakampati,",
    "S01divyav_u:312.016_2": "calati saṃcalati, vedhati saṃvedhati saṃpravedhati,",
    "S01divyav_u:312.016_3": "pūrvā digunnamati paścimā avanamati,",
    "S01divyav_u:312.016_4": "paścimā digunnamati pūrvā digunnamati,",
    "S01divyav_u:312.016_5": "dakṣiṇā digunnamati uttarā digavanamati,",
    "S01divyav_u:312.016_6": "uttarā digunnamati dakṣiṇā digavanamati,",
    "S01divyav_u:312.016_7": "madhyamunnamati, anto 'vanamati, anta unnamati, madhyamavanamati, sūryacandramasau na tapato na bhāsato na virājataḥ/",
    "S01divyav_u:312.021_0": "syādyuṣmākaṃ bhikṣavo 'nyā sā tena samayenottarāpatheṣu janapadeṣūtpalāvatīnāṃ nagarīrājadhānī babhūva/",
    "S01divyav_u:312.022_0": "na hyevaṃ draṣṭavyam/",
    "S01divyav_u:312.022_1": "puṣkalāvataṃ tena kālena tena samayenotpalāvataṃ nāma nagaraṃ rājadhānī babhūva/",
    "S01divyav_u:312.023_0": "syādbhikṣavo yuṣmākaṃ kāṅkṣā vimatirvā--anyaḥ sa tena kālena tena samayenotpalāvate nagare rājadhānyāṃ rūpāvatī strī babhūva/",
    "S01divyav_u:312.024_0": "na hyevaṃ draṣṭavyam/",
    "S01divyav_u:312.024_1": "ahaṃ sa tena kālena tena samayena rūpāvatī nāma strī babhūva/",
    "S01divyav_u:312.025_0": "syādbhikṣavo yuṣmākaṃ kāṅkṣā vā vimatirvā--anyā sā tena kālena tena samayenāpavarake strī prasūtā/",
    "S01divyav_u:312.026_0": "na caivaṃ draṣṭavyam/",
    "S01divyav_u:312.026_1": "candraprabhamāṇavikā tena kālena tena samayenāpavarake strī prasūtā/",
    "S01divyav_u:312.027_0": "syādyuṣmākaṃ bhikṣavaḥ kāṅkṣā vā vimatirvā--anyastena kālena tena samayena dārako babhūva/",
    "S01divyav_u:312.028_0": "na hyevaṃ draṣṭavyam/",
    "S01divyav_u:312.028_1": "rāhulaḥ kumāraḥ sa tena kālena tena samayena dārako 'bhūt/",
    "S01divyav_u:312.029_0": "syādyuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena candraprabho nāma dārako babhūva/",
    "S01divyav_u:312.030_0": "na hyevaṃ draṣṭavyam/",
    "S01divyav_u:312.030_1": "ahameva sa tena kālena tena samayena candraprabho nāma dārako babhūva/",
    "S01divyav_u:312.031_0": "syādyuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena pañcamātrāṇi dārakaśatānyabhūvan/",
    "S01divyav_u:312.032_0": "na hyevaṃ draṣṭavyam/",
    "S01divyav_u:312.033_0": "imāni tāni pañca etadbhadrikaśatāni tena kālena tena samayena pañcamātrāṇi dārakaśatāni [313]abhūvan/",
    "S01divyav_u:313.001_0": "syādyuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena tasmin mahāśmaśāne uccaṃgamo nāma pakṣī babhūva/",
    "S01divyav_u:313.002_0": "na hyevaṃ draṣṭavyam/",
    "S01divyav_u:313.002_1": "kauṇḍinyo bhikṣustena kālena tena samayenoñcaṃgamo nāma pakṣī babhūva/",
    "S01divyav_u:313.003_0": "syādyuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena brahmaprabho nāma māṇavo 'bhūt/",
    "S01divyav_u:313.004_0": "na haivaṃ draṣṭavyam/",
    "S01divyav_u:313.005_0": "ahameva sa tena kālena tena samayena brahmaprabho nāma māṇavo 'bhūt/",
    "S01divyav_u:313.005_1": "syādyuṣmākaṃ bhikṣavaḥ kāṅkṣā vā vimatirvā--anyau tau tena kālena tena samayena brahmaprabhasya māṇavasya mātāpitarau abhūtām/",
    "S01divyav_u:313.007_0": "na haivaṃ draṣṭavyam/",
    "S01divyav_u:313.007_1": "rājā śuddhodano māyādevī tena kālena tena samayena brahmaprabhasya māṇavasya mātāpitarau abhūvatām/",
    "S01divyav_u:313.008_0": "syādyuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena vanamabhūt/",
    "S01divyav_u:313.009_0": ".... syādbhikṣavo yuṣmākaṃ kāṅkṣā vā vimatirvā--anyau tau tena kālena tena samayena dvau brahmarṣī abhūtām/",
    "S01divyav_u:313.010_0": "na haivaṃ draṣṭavyam/",
    "S01divyav_u:313.010_1": "maitreyo bodhisattvaḥ suprabhaśca buddhastena kālena tena samayena tasmin vanaṣaṇḍe dvau brahmarṣī abhūtām/",
    "S01divyav_u:313.011_0": "syādyuṣmākaṃ bhikṣavaḥ kāṅkṣā vā vimatirvā--anyaḥ sa tena kālena tena samayena vyāghrī babhūva/",
    "S01divyav_u:313.012_0": "na haivaṃ draṣṭavyam/",
    "S01divyav_u:313.012_1": "kauṇḍinyo bhikṣuḥ sa tena kālena tena samayena dvau vyāghrapotau babhūvatuḥ/",
    "S01divyav_u:313.015_0": "na haivaṃ draṣavyam/",
    "S01divyav_u:313.015_1": "nando bhikṣū rāhulaśca tena kālena tena samayena vyāghrapotakau abhūtām/",
    "S01divyav_u:313.016_0": "tadā me bhikṣavaścatvāriṃśatkalpasamprasthito maitreyo bodhisattva ekena galaparityāgena paścānmukhīkṛtaḥ/",
    "S01divyav_u:313.017_0": "tadanena bhikṣavaḥ paryāyeṇa veditavyam/",
    "S01divyav_u:313.017_1": "evaṃ sacet sarve sattvā jānīyuh--dānasya phalaṃ dānasaṃvibhāgasya ca vipākam yathā ahaṃ jānābhi dānasya phalaṃ dānasaṃvibhāgasya ca vipākam,",
    "S01divyav_u:313.017_2": "yo 'sau caramaḥ kavalaḥ paścima ālopaḥ,",
    "S01divyav_u:313.017_3": "tamāpi nādattvā nāsaṃvibhajyāpareṣvātmanā nopabhuñjīran,",
    "S01divyav_u:313.017_4": "nāpyutpannaṃ mātsaryaṃ cittaṃ paryādāya tiṣṭhet/",
    "S01divyav_u:313.020_0": "yasmāttarhi bhikṣavaḥ sattvā na jānanti dānasya phalaṃ dānasaṃvibhāgasya ca vipākam,",
    "S01divyav_u:313.020_1": "tasmātsattvā yo 'sau caramaḥ kavalaḥ paścima ālopaḥ,",
    "S01divyav_u:313.020_2": "tamapyadattvā asaṃvibhajya apareṣāmātmanā paribhuñjate,",
    "S01divyav_u:313.020_3": "utpannaścaiṣāṃ mātsaryamalaścittaṃ paryādāya tiṣṭhati/",
    "S01divyav_u:313.023_0": "punākṛtaṃ na paśyati no śubhāśubhaṃ na sevitam/",
    "S01divyav_u:313.024_0": "na paśyati paṇḍite jane na nāśametyāryagaṇe//3//",
    "S01divyav_u:313.025_0": "śubhāśubhaṃ kṛtaṃ kṛtajñeṣu na jātu naśyati/",
    "S01divyav_u:313.026_0": "sukṛtaṃ śobhanaṃ karma duṣkṛtaṃ cāpyaśobhanam/",
    "S01divyav_u:313.027_0": "ubhayasya vipāko 'sti hyavaśyaṃ dāsyate phalam//4//",
    "S01divyav_u:313.028_0": "idamavocadbhagavān/",
    "S01divyav_u:313.028_1": "āttamanaso bhikṣavo bhikṣuṇya upāsakā upāsikā devanāgayakṣāsuragaruḍakinnaramahoragāḥ sarvāvatī ca pariṣadbhagavato bhāṣitamabhyanandan/",
    "S01divyav_u:313.030_0": "rūpāvatyavadānaṃ dvātriṃśattamam//",
    "S01divyav_u:409_0": "********** Avadāna 33 **********",
    "S01divyav_u:314.001_0": "div33 śārdūlakarṇāvadānam/",
    "S01divyav_u:314.002_0": "evaṃ mayā śrutam/",
    "S01divyav_u:314.002_1": "ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme/",
    "S01divyav_u:314.003_0": "athāyuṣmānānandaḥ pūrvāhṇe nivāsya pātracīvaramādāya śrāvastīṃ mahānagarīṃ piṇḍāya prāvikṣat/",
    "S01divyav_u:314.004_0": "athāyuṣmānānandaḥ śrāvastīṃ piṇḍāya caritvā kṛtabhaktakṛtyo yenānyatamamudapānaṃ tenopasaṃkrāntaḥ/",
    "S01divyav_u:314.005_0": "tena khalu samayena tasminnudapāne prakṛtir nāma mātaṅgadārikā udakamuddharate sma/",
    "S01divyav_u:314.006_0": "athāyuṣmānānandaḥ prakṛtiṃ mātaṅgadārikāmetadavocat--dehi me bhagini pānīyam, pāsyāmi/",
    "S01divyav_u:314.007_0": "evamukte prakṛtirmātaṅgadārikā āyuṣmantamānandamidamavocat--mātaṅgadārikāhamasmi bhadanta ānanda/",
    "S01divyav_u:314.008_0": "nāhaṃ te bhagini kulaṃ vā jātiṃ vā pṛcchāmi/",
    "S01divyav_u:314.008_1": "api tu sacette parityaktaṃ pānīyam, dehi, pāsyāmi/",
    "S01divyav_u:314.009_0": "atha prakṛtirmātaṅgadārikā āyuṣmata ānandāaya pānīyamadāt/",
    "S01divyav_u:314.010_0": "athāyuṣmānānandaḥ pānīyaṃ pītvā prakrāntaḥ//",
    "S01divyav_u:314.011_0_0": "atha prakṛtirmātaṅgadārikā athāyuṣmata ānandasya śarīre mukhe svare ca sādhu ca suṣṭhu",
    "S01divyav_u:314.011_0_1": "ca nimittamudgṛhītvā yoniśomanasikāreṇāviṣṭā saṃrāgacittamutpādayati sma--āryo me",
    "S01divyav_u:314.011_0_2": "ānandaḥ svāmī syāditi/",
    "S01divyav_u:314.013_0": "mātā ca me mahāvidyādharī/",
    "S01divyav_u:314.013_1": "sā śakṣyatyāryamānandamānayitum/",
    "S01divyav_u:314.013_2_0": "atha prakṛtirmātaṅgadārikā pānīyaghaṭamādāya yena caṇḍālagṛhaṃ tenopasaṃkramya pānīyaghaṭamekānte",
    "S01divyav_u:314.013_2_1": "nikṣipya svāṃ jananīmidamavocat--yatkhalu evamamba jānīyāh--ānando nāma śramaṇo mahāśramaṇagautamasya",
    "S01divyav_u:314.013_2_2": "śrāvaka upasthāyakaḥ/",
    "S01divyav_u:314.016_0": "tamahaṃ svāminamicchāmi/",
    "S01divyav_u:314.016_1": "śakṣyasi tamamba ānayitum? sā tāmavocat--śaktāhaṃ putri ānandamānayituṃ sthāpayitvā yo mṛtaḥ syādyo vā vītarāgaḥ/",
    "S01divyav_u:314.018_0": "api ca/",
    "S01divyav_u:314.018_1": "rājā prasenajit kauśalaḥ śramaṇagautamamatīva sevate bhajate paryupāsane/",
    "S01divyav_u:314.018_2": "yadi jānīyāt, so 'yaṃ caṇḍālakulasyānarthāya pratipadyeta/",
    "S01divyav_u:314.019_0": "śramaṇaśca gautamo vītarāgaḥ śrūyate/",
    "S01divyav_u:314.020_0": "vītarāgasya {mantrāh} punaḥ sarvamantrānabhibhavanti/",
    "S01divyav_u:314.020_1": "evamuktā prakṛtirmātaṅgadārikā mātaramidamavocat--sacedadamba śramaṇo gautamo vītarāgaḥ,",
    "S01divyav_u:314.020_2": "tasyāntikācchramaṇamānandaṃ na pratilapsye,",
    "S01divyav_u:314.022_0": "sacetpratilapsye, jīvāmi/",
    "S01divyav_u:314.022_1": "mā te putri jīvitaṃ parityajasi/",
    "S01divyav_u:314.022_2": "ānayāmi śramaṇamānandam//",
    "S01divyav_u:314.024_0_0": "atha prakṛtermātaṅgadārikā mātā madhye gṛhāṅganasya gomayenopalepanaṃ kṛtvā vedīmālipya",
    "S01divyav_u:314.024_0_1": "darbhān saṃstīrya agniṃ pajvālya aṣṭaśatamarkapuṣpāṇāṃ gṛhītvā mantrānāvartayamānā",
    "S01divyav_u:314.024_0_2": "ekaikamarkapuṣpaṃ parijapya agnau pratikṣipati sma/",
    "S01divyav_u:314.026_0": "tatreyaṃ vidyā bhavati--",
    "S01divyav_u:314.027_0": "amale vimale kuṅkume sumane/",
    "S01divyav_u:314.027_1": "yena baddhāsi vidyut/",
    "S01divyav_u:314.027_2": "icchayā devo varṣati vidyotati garjati/",
    "S01divyav_u:314.028_0": "vismayaṃ mahārājasya samabhivardhayituṃ devebhyo manuṣyebhyo gandharvebhyaḥ śikhigrahā devā viśikhigrahā devā ānandasyāgamanāya saṃgamanāya kramaṇāya grāṇāya juhomi svāhā/",
    "S01divyav_u:315.001_0": "[315]athāyuṣmata ānandasya cittamakṣiptam/",
    "S01divyav_u:315.001_1": "sa vihārānniṣkramya yena caṇḍālagṛhaṃ tenopasaṃkrāmati sma/",
    "S01divyav_u:315.002_0": "adrākṣīccaṇḍālī āyuṣmantamānandaṃ dūrādevāgacchantam/",
    "S01divyav_u:315.002_1": "dṛṣṭvā ca punaḥ prakṛtiṃ duhitaramidamavocat--ayamasau putri śramaṇa ānanda āgacchati/",
    "S01divyav_u:315.003_0": "śayanaṃ prajñapaya/",
    "S01divyav_u:315.004_0": "atha prakṛtirmātaṅgadārikā hṛṣṭatuṣṭā pramuditamanā āyuṣmata ānandasya śayyāṃ prajñapayati sma//",
    "S01divyav_u:315.005_0": "athāyuṣmānāndo yena caṇḍālagṛhaṃ tenopasaṃkrāntaḥ/",
    "S01divyav_u:315.005_1": "upasaṃkramya vedīmupaniśrityāsthāt/",
    "S01divyav_u:315.005_2": "ekāntasthitaḥ sa punarāyuṣmānāndaḥ prārodīt/",
    "S01divyav_u:315.006_0": "aśrūṇi pravartayamāna evamāha--vyasanaprāpto 'hamasmi/",
    "S01divyav_u:315.007_0": "na ca me bhagavān samanvāharati/",
    "S01divyav_u:315.007_1": "atha bhagavānāyuṣmantamānandaṃ samanvāharati sma/",
    "S01divyav_u:315.008_0": "samanvāhṛtya saṃbuddhamantraiścaṇḍālamantrān pratihanti sma/",
    "S01divyav_u:315.008_1": "tatreyaṃ vidyā--",
    "S01divyav_u:315.009_0": "sthitiracyutiḥ sunītiḥ/ svasti sarvaprāṇibhyaḥ//",
    "S01divyav_u:315.010_0": "saraḥ prasannaṃ nirdeṣaṃ praśāntaṃ sarvato 'bhayam/",
    "S01divyav_u:315.011_0": "ītayo yatra śāmyanti bhayāni calitāni ca//1//",
    "S01divyav_u:315.012_0": "tadvai devā namasyanti sarvasiddhāśca yoginaḥ/",
    "S01divyav_u:315.013_0": "etena satyavākyena svastyānandāsya bhikṣave//2//",
    "S01divyav_u:315.014_0": "athāyuṣmānāndaḥ pratihatacaṇḍālamantraścaṇḍālagṛhānniṣkramya yena svako vihārastenopasaṃkramitumārabdhaḥ/",
    "S01divyav_u:315.016_0": "adrākṣītprakṛtirmātaṅgadārikā ānandamāyuṣmantaṃ pratigacchantam/",
    "S01divyav_u:315.016_1": "dṛṣṭvā ca punaḥ svāṃ jananīmidamavocat--ayamasau mātaḥ śramaṇa ānandaḥ pratigacchati/",
    "S01divyav_u:315.017_0": "tāmāha mātā--niyataṃ putri śramaṇena gautamena samanvāhṛto bhaviṣyati/",
    "S01divyav_u:315.018_0": "tena mama mantrāḥ pratihatā bhaviṣyanti/",
    "S01divyav_u:315.018_1": "prakṛtirāha--kiṃ punaramba balavattarāḥ śramaṇasya gautamasya mantrā nāsmākam? tāmāha mātā--balavattarāḥ śramaṇasya gautamasya mantrā nāsmākam/",
    "S01divyav_u:315.020_0": "ye putri mantrāḥ sarvalokasya prabhavanti, tān mantrāñ śramaṇo gautama ākāṅkṣamāṇaḥ pratihanti/",
    "S01divyav_u:315.021_0": "na punarlokaḥ prabhavati śramaṇasya gautamasya mantrān pratihantum/",
    "S01divyav_u:315.022_0": "evaṃ balavattarāḥ śramaṇasya gautamasya mantrāḥ//",
    "S01divyav_u:315.023_0": "athāyuṣmānānando yena bhagavāṃstenopasaṃkrāntaḥ/",
    "S01divyav_u:315.023_1": "upasaṃkramya bhagavataḥ pādau śirasā vanditvaikānte 'sthāt/",
    "S01divyav_u:315.024_0": "ekāntasthitamāyuṣmantamānandaṃ bhagavānidamavocat--udgṛhṇa rvamānanda imāṃ ṣaḍakṣarīvidyām/",
    "S01divyav_u:315.025_0": "dhāraya vācaya paryavāpnuhi ātmano hitāya sukhāya bhikṣūṇāṃ bhikṣuṇīnāmupāsakānāmupāsikānāṃ hitāya sukhāya/",
    "S01divyav_u:315.026_0": "iyamānanda ṣaḍakṣarīvidyā ṣaḍbhiḥ samyaksambuddhairbhāṣitā,",
    "S01divyav_u:315.027_0": "mayā caitarhi śākyamuninā samyaksambuddhena bhāṣitā/",
    "S01divyav_u:315.028_0": "tvamapyetarhi ānanda tāṃ dhārasya vācaya paryavāpnuhi/",
    "S01divyav_u:315.029_0": "yaduta tadyathā--",
    "S01divyav_u:315.030_0": "aṇḍare pāṇḍare kāraṇḍe keyūre 'rcihaste kharagrīve bandhumati vīramati dhara vidha cilimile vilo:",
    "S01divyav_u:315.031_0": "viṣa cala cala/",
    "S01divyav_u:315.031_1": "golamati gaṇḍavile cilimile sātiniṃne yathāsaṃvibhakte golamati gaṇḍavilāyai svāhā//",
    "S01divyav_u:316.001_0": "[316]yaḥ kaścidānanda ṣaḍakṣaryā vidyayā paritrāṇaṃ svastyayanaṃ kuryāt,",
    "S01divyav_u:316.001_1": "sa yadi vadhārho bhavet, daṇḍena mucyate, daṇḍārhaḥ prahāreṇa, prahārārhaḥ, paribhāṣaṇayā, paribhāṣaṇārho romaharṣaṇena,",
    "S01divyav_u:316.001_2": "romaharṣaṇārhaḥ punareva mucyate/",
    "S01divyav_u:316.003_0_0": "nāhamānanda taṃ samanupaśyāmi sadevaloke samāraloke sabrahmaloke saśramaṇabrāhmaṇikāyāṃ",
    "S01divyav_u:316.003_0_1": "prajāyāṃ sadevamānuṣikāyāṃ sāsurāyām yastvanayā ṣaḍkṣaryā vidyayā rakṣāyāṃ kṛtāyāṃ",
    "S01divyav_u:316.003_0_2": "rakṣāsūtre bāhau baddhe svastyayane kṛte abhibhavituṃ śaknoti varjayitvā paurāṇaṃ",
    "S01divyav_u:316.003_0_3": "karmavipākam/",
    "S01divyav_u:316.007_0_0": "atha prakṛtirmāraṅgadārikā tasyā eva rātryā atyayāt śiraḥsnātā anāhatadūṣyaprāvṛtā",
    "S01divyav_u:316.007_0_1": "muktāmālyābharaṇā yena śrāvastī nagarī tenopasaṃkramya nagaradvāre kapāṭamūle niśrityāsthādāyuṣmantamānandamāgamayamānā--niyatamanena",
    "S01divyav_u:316.007_0_2": "mārgeṇa ānando ānando bhikṣurāgamiṣyatīti/",
    "S01divyav_u:316.009_0": "dadarśāyuṣmānānandaḥ prakṛtiṃ mātaṅgadārikāṃ pṛṣṭhataḥ pṛṣṭhataḥ samanubaddhām/",
    "S01divyav_u:316.010_0": "dṛṣṭvā ca punarjehrīyamāṇarūpo 'pragalbhāyamānarūpo duḥkhī durmanāḥ śīghraṃ śīghraṃ śrāvastyā vinirgamya yena jetavanaṃ tenopasaṃkrāntaḥ/",
    "S01divyav_u:316.012_0": "upasaṃkramya bhagavataḥ pādau śirasā vanditvaikānte 'sthāt/",
    "S01divyav_u:316.012_1": "ekāntasthita āyucmānānando bhagavantamidamavocat--iyaṃ me bhagavan prakṛtirmātaṅgadārikā pṛṣṭhataḥ pṛṣṭhataḥ samanubaddhā gacchantamanu gacchati,",
    "S01divyav_u:316.014_0": "yadyadeva kulaṃ pinṇḍāya praviśāmi, tasya tasyaiva dvāre tūṣṇībhūtā tiṣṭhati/",
    "S01divyav_u:316.015_0": "trāhi me bhagavan, trāhi me sugata/",
    "S01divyav_u:316.015_1": "evamukte bhagavānāyuṣmantamānandamidamavocat--kiṃ te prakṛte mātaṅgadārike ānandena bhikṣuṇā? prakṛtirāha--svāminaṃ bhadanta ānandamicchāmi/",
    "S01divyav_u:316.017_0": "bhagavānāha--anujñātāsi prakṛte mātāpitṛbhyāmānandāya? anujñātāsmi bhagavan, anujñātāsmi sugata/",
    "S01divyav_u:316.018_0": "bhagavānāha--tena hi saṃmukhaṃ mamānujñāpaya tvam/",
    "S01divyav_u:316.019_0": "atha prakṛtirmātaṅgadārikā bhagavataḥ pratiśrutya bhagavataḥ pādau śirasā vanditvā bhagavantaṃ triḥ pradakṣiṇīkṛtya bhagavato 'ntikāt prakrāntā/",
    "S01divyav_u:316.020_0": "yena svakau mātāpitarau tenopasaṃkrāntā/",
    "S01divyav_u:316.021_0": "upasaṃkramya mātāpitroḥ pādāñ śirasā vanditvā ekānte 'sthāt/",
    "S01divyav_u:316.021_1": "ekāntasthitā svakau mātāpitarāvidamavocat--saṃmukhaṃ me amba tāta śramaṇasya gautamasya ānandāya utsṛjatam/",
    "S01divyav_u:316.023_0": "atha prakṛtermātaṅgadārikāyā mātāpitarau prakṛtimādāyā yena bhagavāṃstenopasaṃkrāntau/",
    "S01divyav_u:316.024_0": "upasaṃkramya bhagavataḥ pādau śirasā vanditvā ekānte 'sthāt/",
    "S01divyav_u:316.025_0": "ekāntasthitā bhagavantametadavocat--imau tau bhagavan mātāpitarāvāgatau/",
    "S01divyav_u:316.026_0": "atha bhagavān prakṛtermātaṅgadārikāyā mātāpitarāvidamavocat--anujñātā yuvābhyāṃ prakṛtirmātaṅgadārikā ānandāyeti? tāvāhatuh--anujñātā bhagavan,",
    "S01divyav_u:316.028_0": "tena hi yūyaṃ prakṛtimapahāya gacchata svagṛham/",
    "S01divyav_u:316.028_1": "atha prakṛtermātaṅgadārikāyā mātāpitarau bhagavataḥ pādau śirasā vanditvā bhagavantaṃ triḥ pradakṣiṇīkṛtya bhagavato 'ntikātprakrāntau/",
    "S01divyav_u:316.031_0": "atha prakṛtermātaṅgadārikāyā mātāpitarāvaciraprakrāntau viditvā bhagavān prakṛtiṃ mātaṅgadārikāmidamavocat--arthikāsi prakṛte ānandena bhikṣūṇā? prakṛtirāha--arthikāsmi bhagavan,",
    "S01divyav_u:317.001_0": "tena hi prakṛte ya ānandasya veṣaḥ, sa tvayā dhārayitavyaḥ/",
    "S01divyav_u:317.001_1": "sā āha--dhārayāmi bhagavan, dhārayāmi sugata/",
    "S01divyav_u:317.002_0": "pravrajayatu māṃ sugata, pravrajayatu māṃ bhagavān/",
    "S01divyav_u:317.002_1": "atha bhagavān prakṛtiṃ mātaṅgadārikāmidamavocat--ehi tvaṃ bhikṣuṇī, cara brahmacaryam/",
    "S01divyav_u:317.003_0": "evamukte prakṛtirmātaṅgadārikā bhagavatā muṇḍā kāṣāyapravṛtā/",
    "S01divyav_u:317.004_0": "atha bhagavān prakṛtiṃ mātaṅgadārikāmehibhikṣuṇīvādena pravrājayitvā dharmyayā kathayā saṃdarśayati sma,",
    "S01divyav_u:317.006_0": "yeyaṃ kathā dīrgharātraṃ saṃsārasamāpannānāṃ pratikūlā śravaṇīyā,",
    "S01divyav_u:317.006_1": "tadyathā--dānakathā śīlakathā svargakathā kāmeṣvādīnavaṃ niḥsaraṇaṃ bhayaṃ saṃkleśavyavadānam,",
    "S01divyav_u:317.006_2": "bodhipakṣāṃstān dharmān bhagavān prakṛtyai bhikṣuṇyai saṃprakāśayati sma/",
    "S01divyav_u:317.008_0_0": "atha prakṛtirbhikṣuṇī bhagavatā dharmyayā kathayā saṃdarśitā samādāpitā samuttejitā",
    "S01divyav_u:317.008_0_1": "saṃpraharṣitā hṛṣṭacittā kalyāṇacittāa muditacittā vinīvaraṇacittā ṛjucittākhilacittā",
    "S01divyav_u:317.008_0_2": "bhavyā dharmadeśitamājñātum/",
    "S01divyav_u:317.010_0": "yadā ca bhagavāñ jñātaḥ prakṛtiṃ bhikṣuṇīṃ hṛṣṭacittāṃ kalyāṇacittāṃ muditacittāṃ vinīvaraṇacittāṃ bhavyāṃ pratibalāṃ sāmutkarṣikīṃ dharmadeśanāmājñātum,",
    "S01divyav_u:317.010_1": "tadā yeyaṃ bhagavatāṃ buddhānāṃ caturāyasatyaprativedhikī dhrmadeśanā,",
    "S01divyav_u:317.010_2": "yaduta duḥkhaṃ samudayo nirodho mārgaḥ,",
    "S01divyav_u:317.010_3": "tāṃ bhagavān prakṛterbhikṣuṇyā vistareṇa saṃprakāśayati sma/",
    "S01divyav_u:317.014_0": "atha prakṛtirbhikṣuṇī tasminnevāsane niṣaṇṇā caturāyasatyānyabhijñātāsīt,",
    "S01divyav_u:317.014_1": "duḥkhaṃ samudayaṃ nirodhaṃ mārgam/",
    "S01divyav_u:317.015_0": "tadyathā vastramapagatakālakaṃ rajanopagataṃ raṅgodake prakṣiptaṃ samyageva raṅgaṃ pratigṛhṇīyāt,",
    "S01divyav_u:317.015_1": "evameva prakṛtirbhikṣuṇī tasminnevāsane niṣaṇṇā caturāyasatyāni abhisamayati sma,",
    "S01divyav_u:317.015_2": "tadyathā--duḥkhaṃ samudayaṃ nirodhaṃ mārgam/",
    "S01divyav_u:317.018_0_0": "atha praṛtirbhikṣuṇī dṛṣṭadharmā prāptadharmā viditadharmā akopyadharmā paryavasitadharmā",
    "S01divyav_u:317.018_0_1": "adhigatārthalābhasaṃvṛttā tīrṇakāṅkṣāvicikitsā vigatakathaṃkathā vaiśāradyaprāptā",
    "S01divyav_u:317.018_0_2": "aparapratyayā ananyaneyā śāstuḥ śāsane anudharmacāriṇī ājāneyamānā dharmeṣu bhagavataḥ",
    "S01divyav_u:317.018_0_3": "pādayoḥ śirasā nipatya bhagavantamidamavocat--atyayo me bhagvan,",
    "S01divyav_u:317.021_0": "yathā bālā yathā mūḍhā yathā avyaktā yathā akuśalā duṣṭrajñajātīyā,",
    "S01divyav_u:317.021_1": "yāhamānandaṃ bhikṣuṃ svāmivādena samudācārṣam/",
    "S01divyav_u:317.023_0": "sāhaṃ bhadanta atyayamatyayataḥ paśyāmi/",
    "S01divyav_u:317.023_1": "atyayamatyayato dṛṣṭvā deśayāmi/",
    "S01divyav_u:317.023_2": "atyayamatyayata āviṣkaromi/",
    "S01divyav_u:317.024_0": "āyatyāṃ saṃvaramāpadye/",
    "S01divyav_u:317.024_1": "atastasyā mama bhagavann atyayamatyayato jānātu pratigṛhṇātu anukampāmupādāya/",
    "S01divyav_u:317.025_0": "bhagavānāha--āyatyāṃ saṃvarāya sthitvā tvaṃ prakṛte atyayamatyayato 'dhyāgamaḥ/",
    "S01divyav_u:317.026_0": "yathā bālā yathā mūḍhā yathā avyaktā yathā akuśalā duṣprajñajātīyā tvamānandaṃ bhikṣuṃ svāmivādena samudācarasīti/",
    "S01divyav_u:317.027_0": "yataśca tvaṃ prakṛte atyayaṃ jānāsi,",
    "S01divyav_u:317.027_1": "atyayaṃ paśyasi, āyatyāṃ ca saṃvaramāpadyase, ahamapi te 'tyayamatyayato gṛhṇāmi/",
    "S01divyav_u:317.028_0": "vṛddhireva te prakṛte pratikāṅkṣitavyā kuśalānāṃ dharmāṇām, na hāniḥ/",
    "S01divyav_u:317.029_0": "atha prakṛtirbhikṣuṇī bhagavatābhinanditānuśiṣṭā ekā vyapakṛṣṭā apramattā ātāpinī smṛtimatī saṃprajānā prahitāni viviktāni viharati sma/",
    "S01divyav_u:317.031_0": "yadarthaṃ kuladuhitaraḥ keśānavatārya kāṣāyāṇi vastrāṇyācchādya samyageva śraddhayā agārādanāgārikāṃ pravrajanti,",
    "S01divyav_u:317.031_1": "tadanuttarabrahmacaryaparyavasānaṃ dṛṣṭa eva dharme svayamabhijñāya sākṣākṛtyopasampadya[318] pravedayate sma--kṣīṇā me jātiḥ,",
    "S01divyav_u:317.031_2": "uṣitaṃ brahmacaryam, kṛtaṃ karaṇīyam, nāparamasmādbhavaṃ prajānāmīti/",
    "S01divyav_u:318.002_0": "aśrauṣuḥ śrāvasteyakā brāhmaṇagṛhapatayah--bhagavatā kila caṇḍāladārikā pravrājiteti/",
    "S01divyav_u:318.004_0_0": "śrutvā ca punaravadhyāyanti--kathaṃ hi nāma caṇḍāladārikā bhikṣūṇāṃ samyakcaryāṃ",
    "S01divyav_u:318.004_0_1": "cariṣyati? bhikṣuṇīnāmupāsakānāmupāsikānāṃ samyakcaryāṃ cariṣyati? kathaṃ hi nāma",
    "S01divyav_u:318.004_0_2": "caṇḍāladārikā brahmakṣatriyagṛhapatimahāśālakuleṣu pravekṣyati?",
    "S01divyav_u:318.007_0": "aśrauṣīdrājā prasenajitkauśalah--bhagavatā caṇḍāladārikā pravrajiteti/",
    "S01divyav_u:318.008_0_0": "śrutvā ca punaravadhyāyati--kathaṃ hi nāma caṇḍāladārikā bhikṣūṇāṃ samyakcaryāṃ cariṣyati?",
    "S01divyav_u:318.008_0_1": "bhikṣuṇīnāmupāsakānāmupādikānāṃ samyakcaryāṃ cariṣyati? kathaṃ brāhmaṇakṣatriyagṛhapatimahāśālakuleṣu",
    "S01divyav_u:318.008_0_2": "pravekṣyati? vimṛśya ca bhadraṃ yānaṃ yojayitvā bhadraṃ yānamabhiruhya saṃbahulaiśca",
    "S01divyav_u:318.008_0_3": "śrāvasteyairbrāhmaṇagṛhapatibhiḥ parivṛtaḥ puraskṛtaḥ śrāvastyā niryāti sma/",
    "S01divyav_u:318.011_0": "yena jetavanamanāthapiṇḍadasyārāmaḥ, tenopasaṃkrāntaḥ/",
    "S01divyav_u:318.012_0": "tasya khalu yāvatī yānasya bhūmiḥ,",
    "S01divyav_u:318.012_1": "tāvadyānena gatvāṃ sa yānādavatīrya pattikāyaparivṛtaḥ pattikāyapuraskṛtaḥ padbhyāmevārāmaṃ pravikṣat/",
    "S01divyav_u:318.013_0": "praviśya yena bhagavāṃstenopasṃkrāntaḥ/",
    "S01divyav_u:318.014_0": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:318.014_1": "te 'pi saṃbahulāḥ śrāvasteyakā brāhmaṇakṣatriyagṛhapatayo bhagavataḥ pādau śirasā vanditvā ekānte niṣaṇṇāḥ/",
    "S01divyav_u:318.016_0": "apyaikatyā bhagavatā sārdhaṃ saṃmukhaṃ saṃrañjanīṃ saṃmodinīṃ vividhāṃ kathāṃ vyatisārya ekānte niṣaṇṇāḥ/",
    "S01divyav_u:318.017_0": "apyaikatyā bhagavataḥ purataḥ svakasvakāni mātāpaitṛkāṇi nāmagotrāṇi nāmagotrāṇi anuśrāvya ekānte niṣaṇṇāḥ/",
    "S01divyav_u:318.018_0": "apyaikatyā yena bhagavāṃstenāñjaliṃ praṇamya ekānte niṣaṇṇāḥ/",
    "S01divyav_u:318.019_0": "apyaikatyāstūṣṇīmbhūtā ekānte niṣaṇṇāḥ//",
    "S01divyav_u:318.020_0_0": "atha bhagavān rājānaṃ prasenajitaṃ kauśalamārabhya teṣāṃ ca saṃbahulānāṃ śrāvasteyakānāṃ",
    "S01divyav_u:318.020_0_1": "brāhmaṇakṣatriyagṛhapatīnāṃ cetasā cittamājñāya prakṛterbhikṣuṇyāḥ pūrvanivāsamārabhya",
    "S01divyav_u:318.020_0_2": "bhikṣūnāmantrayate sma--icchatha yūyaṃ bhikṣavastathāgatasya saṃmukhaṃ prakṛterbhikṣuṇyāḥ",
    "S01divyav_u:318.020_0_3": "pūrvanivāsamārabhya dharmakathāṃ śrotum? bhikṣavo bhagavantamāhuh--etasya bhagavan",
    "S01divyav_u:318.020_0_4": "kālaḥ,",
    "S01divyav_u:318.020_1": "etasya sugata samayaḥ, yadbhagavān prakṛterbhikṣuṇyāḥ pūrvanivāsamārabhya dharmakathāṃ kathayet,",
    "S01divyav_u:318.020_2": "yadbhagavataḥ śrutvā bhikṣavo dhārayiṣyanti/",
    "S01divyav_u:318.025_0": "bhagavānāha--tena hi bhikṣavaḥ śṛṇuta, sādhu ca suṣṭhu ca manasikuruta, bhāṣiṣye/",
    "S01divyav_u:318.025_1": "evaṃ sādhu bhagavanniti te bhikṣavo bhagavataḥ pratyaśrauṣuḥ/",
    "S01divyav_u:318.026_0": "bhagavāṃstānidamavocat--",
    "S01divyav_u:318.027_0": "bhūtapūrvaṃ bhikṣavo 'tīte 'dhvani gaṅgātaṭe atimuktakadalīpāṭalakāmalakīvanagahanapradeśe tatra triśaṅkur nāma mātaṅgarājāḥ prativasati sma saṃbahulaiśca mātaṅgasahasraiḥ sārdham/",
    "S01divyav_u:318.028_0": "sa punaribhikṣavastriśaṅkurmātaṅgarājaḥ pūrvajanmādhītān vedān smanusmarati sma sāṅgopāṅgān sarahasyān sanighaṇṭakaiṭabhān sākṣaraprabhedānitihāsapañcamān,",
    "S01divyav_u:318.028_1": "anyāni ca śāstrāṇi padako{śo?} vaiyākaraṇo lokāyate yajñamantre mahāpuruṣalakṣaṇe niṣṇāto niṣkāṅkṣaḥ/",
    "S01divyav_u:318.031_0": "bhāṣyaṃ ca yathādharmaṃ vedavratapadānyanuśrutaṃ ca bhāṣate sma/",
    "S01divyav_u:318.032_0": "tasya triśaṅkormātaṅgarājasya śārdūlakarṇo nāma kumāro 'bhūdutpannaḥ/",
    "S01divyav_u:318.032_1": "[319]rūpataśca kulataśca śīlataśca guṇataśca sarvaguṇaiścopeto 'bhirūpo darśanīyaḥ prāsādikaḥ paramayā śubhavarṇapuṣkalatayā samanvāgataḥ/",
    "S01divyav_u:319.002_0": "atha triśaṅkurmātaṅgarājaḥ śārdūlakarṇaṃ kumāraṃ pūrvajanmādhītān vedānadhyāpayati sma yaduta sāṅgopāṅgān sarahasyān sanighaṇṭakaiṭabhān sākṣaraprabhedānitihāsapañcamānm,",
    "S01divyav_u:319.002_1": "anyāni ca śāstrāṇi, bhāṣyaṃ ca yathādharmaṃ vedavratapadāni/",
    "S01divyav_u:319.005_0": "atha triśaṅkormātaṅgarājasyaitadabhavat--ayaṃ mama putraḥ śārdūlakarṇo nāma kumārah upeto rūpataśca kulataśca śīlataśca guṇataśca,",
    "S01divyav_u:319.005_1": "sarvaguṇopetp^bhirūpo darśanīyaḥ prāsādikaḥ,",
    "S01divyav_u:319.005_2": "paramayā ca varṇapuṣkalatayā samanvāgataḥ/",
    "S01divyav_u:319.007_0": "cīrṇavrato 'dhītamantro vedapāragaḥ/",
    "S01divyav_u:319.007_1": "samayo 'yam yannvahamasya niveśanadharmaṃ kariṣye/",
    "S01divyav_u:319.008_0": "tatkuto nvahaṃ śārdūlakarṇasya putrasya śīlavatīṃ guṇavatīṃ rūpavatīṃ pratirūpāṃ prajāvatīṃ labheyamiti?",
    "S01divyav_u:319.010_0": "tasmin khalu samaye puṣkarasārī nāma brāhmaṇa utkūṭaṃ nāma droṇamukhaṃ paribhuṅkte sma sasaptotsadaṃ stṛṇakāṣṭhodakaṃ dhānyasahagataṃ rājñāgnidattena brahmadeyaṃ dattam/",
    "S01divyav_u:319.011_0": "puṣkarasārī punarbrāhmaṇa upeto mātṛtaḥ pitṛtaḥ saṃśuddho gṛhiṇyāmanā {kule jātyāṃ vā} kṣipto jātivādena gotravādena yāvadāsaptamamātāmahapitāmaham/",
    "S01divyav_u:319.013_0": "yugapadupādhyāyo 'dhyāpako mantradharastrayāṇāṃ vedānāṃ pāragaḥ sāṅgopāṅgānāṃ sarahasyānāṃ sanighaṇṭakeiṭabhānāṃ sākṣaraprabhedānāmitihāsapañcamānāṃ padako{śo} vaiyākaraṇaḥ/",
    "S01divyav_u:319.015_0": "lokāyatayajñamantramahāpuruṣalakṣaṇeṣu pāragaḥ/",
    "S01divyav_u:319.015_1": "sphītamutkūṭaṃ nāma droṇamukhaṃ paribhuṅkte/",
    "S01divyav_u:319.016_0": "puṣkarasāriṇo brāhmaṇasya prakṛtir nāma māṇavikā duhitā bhūtā/",
    "S01divyav_u:319.016_1": "upetā rūpataśca kulataśca śīlataśca guṇataśca,",
    "S01divyav_u:319.016_2": "sarvaguṇopetā abhirūpā darśanīyā prāsādikā paramayā varṇapuṣkalatayā samanvāgatā śīlavatī guṇavatī/",
    "S01divyav_u:319.019_0": "atha triśaṅkormātaṅgarājasyaitadabhavat--astyuttarapūrveṇotkūṭo nāma droṇamukhaḥ/",
    "S01divyav_u:319.019_1": "tatra puṣkarasāro nāma brāhmaṇaḥ prativasati/",
    "S01divyav_u:319.020_0": "upeto mātṛtaḥ pitṛto yāvat traivedike pravacane vistareṇa/",
    "S01divyav_u:319.021_0": "sa cotkūṭaṃ droṇamukhaṃ paribhuṅkte sasaptotsadaṃ satṛṇakāṣṭhodakaṃ dhānyabhogaiḥ sahagataṃ rājñāgnidattena brahmadeyaṃ dattam/",
    "S01divyav_u:319.022_0_0": "tasya puṣkarasāriṇo brāhmaṇasya prakṛtir nāma māṇavikā duhitā upetā rūpataśca kulataśca",
    "S01divyav_u:319.022_0_1": "śīlataśca srvaguṇopetā abhirūpā darśanīyā prāsādikā paramayā varṇapuṣkalatayā samanvāgatā",
    "S01divyav_u:319.022_0_2": "śīlavatī guṇavatī putrasya me śārdūlakarṇasya pratirūpā patnī bhaviṣyatīti/",
    "S01divyav_u:319.025_0_0": "atha triśaṅkurmātaṅgarāja etamevārthaṃ bahulaṃ rātrau cintayitvā vitarkya tasyā eva",
    "S01divyav_u:319.025_0_1": "rātryā atyayāt pratyūṣakālasamaye srvaśvetaṃ vaḍavārathamabhiruhya mahatā śvapākagaṇena",
    "S01divyav_u:319.025_0_2": "amātyagaṇena parivṛtaścaṇḍālanagarānniṣkramyottareṇa prāgacchadyenotkūṭaṃ droṇamukham/",
    "S01divyav_u:319.027_0": "atha triśaṅkurmātaṅgarāja utkūṭasyottarapūrveṇa sumanaskaṃ nāmodyānaṃ nānāvṛkṣasaṃchannaṃ nānāvṛkṣakusumitaṃ nānādvijanikūjitaṃ nandanamiva devānāṃ tadupasaṃkrāntaḥ/",
    "S01divyav_u:319.029_0": "upasaṃkramya brāhmaṇaṃ puṣkarasāriṇamāgamayamāno 'sthāt--brāhmaṇaḥ puṣkarasārī māṇavakān mantrān vācayitumihāgamiṣyatīti/",
    "S01divyav_u:319.031_0_0": "atha brāhmaṇaḥ puṣkarasārī tasyā rva rātryā atyayāt srvaśvetaṃ vaḍavārathamabhiruhya",
    "S01divyav_u:319.031_0_1": "śiṣyagaṇaparivṛtaḥ pañcamatrairmāṇavakaśataiḥ puraskṛta utkūṭānniryāti sma brāhmaṇān",
    "S01divyav_u:319.031_0_2": "mantrān [320]vācayitum/",
    "S01divyav_u:320.001_0": "adrākṣīttriśaṅkurmātaṅgarājo brāhmaṇaṃ puṣkarasāriṇaṃ sūryamivodayantaṃ tejasā,",
    "S01divyav_u:320.001_1_0": "jvalantamiva hutavaham, yajñamiva brāhmaṇaparivṛtam, śakramiva devagaṇaparivṛtam,",
    "S01divyav_u:320.001_1_1": "haimavantamivauṣadhibhiḥ, samudramiva ratnaiḥ, candramiva nakṣatraiḥ, vaiśravaṇamiva",
    "S01divyav_u:320.001_1_2": "yakṣagaṇaiḥ, brahmāṇamiva devarṣigaṇaiḥ parivṛtaṃ śobhamānam/",
    "S01divyav_u:320.004_0": "dūrata evāgacchantaṃ dṛṣṭvā ca enaṃ pratyudgamya yathādharmaṃ kṛtvedamavocat--haṃ bhoḥ puṣkarasārin,",
    "S01divyav_u:320.005_0": "kāryaṃ ca te vakṣyāmi, tacchrūyatām/",
    "S01divyav_u:320.006_0": "evamukte brāhmaṇaḥ puṣkarasārī triśaṅkuṃ mātaṅgarājamidamavocat--na hi bhostriśaṅko śakyaṃ brāhmaṇena saha bhoḥkāraṃ kartum/",
    "S01divyav_u:320.007_0": "ahaṃ bhoḥ puṣkarasāriñ śaknomi bhoḥkāraṃ kartum/",
    "S01divyav_u:320.007_1": "yacchakyaṃ me kartuṃ bhavati, naiva tacchakyaṃ te kartum/",
    "S01divyav_u:320.008_0": "api tu catvāro bhoḥ puṣkarasārin puruṣasya kāryamānambhāḥ pūrvasamārabdhā bhavanti yaduta ātmārthaṃ vā parārthaṃ vā ātmīyārthaṃ vā sarvabhūtasaṃgrahārthaṃ vā/",
    "S01divyav_u:320.010_0": "idaṃ cātra mahattaraṃ kāryam/",
    "S01divyav_u:320.010_1": "yatte vyākhyāsyāmi, tacchrūyatāam/",
    "S01divyav_u:320.010_2": "putrāya me śārdūlakarṇāya prakṛtiṃ duhitaramutsṛja bhāryārthāya/",
    "S01divyav_u:320.011_0": "yāvantaṃ kulaśulkaṃ manyase, tāvantaṃ dāsyāmi//",
    "S01divyav_u:320.013_0_0": "idaṃ ca khalu punarvacanaṃ śrutvā triśaṅkormātaṅgarājasya bhṛśaṃ brāhmaṇaḥ puṣkarasārī",
    "S01divyav_u:320.013_0_1": "abhiṣiktaḥ kupitaścaṇḍībhūto 'nāttamanāḥ kopaṃ ca dveṣaṃ ca mrakṣaṃ ca tatpratyayātsaṃjanitvā",
    "S01divyav_u:320.013_0_2": "lalāṭe triśikhāṃ bhṛkuṭīṃ kṛtvā kaṇṭhaṃ dhamayitvā akṣiṇī parivartya nakulapiṅgalāṃ",
    "S01divyav_u:320.013_0_3": "dṛṣṭimutpādya triśaṅkuṃ mātaṅgarājamidamavocat--dhig grāmyaviṣaya caṇḍāla,",
    "S01divyav_u:320.013_1": "nedaṃ śvapākavacanam yuktam, yastvaṃ brāhmaṇaṃ vedapāragaṃ hīnaścaṇḍālayonijo bhūtvā icchasyavamarditum/",
    "S01divyav_u:320.017_0": "bho durmate--",
    "S01divyav_u:320.018_0": "prakṛtiṃ tvaṃ na jānāsi ātmānaṃ cābhimanyase/",
    "S01divyav_u:320.019_0": "bālāgre sarṣapaṃ mā bhoḥ sthāpaya {mā} kleśamāgamaḥ/",
    "S01divyav_u:320.020_0": "mā prārthayāprārthanīyāṃ vāyuṃ pāśena bandhaya//3//",
    "S01divyav_u:320.021_0": "na hi cāmīkaraṃ mūḍha bhavedbhasma kadācana/",
    "S01divyav_u:320.022_0": "prakāśe vāndhakāre kiṃ viśeṣo nopalabhyate//4//",
    "S01divyav_u:320.023_0": "caṇḍālayonijastvaṃ hi dvijātiḥ punarapyaham/",
    "S01divyav_u:320.024_0": "hīnaḥ śreṣṭhena saṃbandhaṃ mūḍha prārthayase katham//5//",
    "S01divyav_u:320.025_0": "caṇḍālayonibhūtastvamahamasmi dvijātijaḥ/",
    "S01divyav_u:320.026_0": "na hi śreṣṭhaḥ prahīnena saṃbandhaṃ kartumicchati/",
    "S01divyav_u:320.027_0": "śreṣṭhāḥ śreṣṭhairhi saṃbandhaṃ kurvantīha dvijātayaḥ//6//",
    "S01divyav_u:320.028_0": "vidyayā ye tu saṃpannāḥ saṃśuddhāścaraṇena ca/",
    "S01divyav_u:320.029_0": "jātyā caivānabhikṣiptā mantraiḥ paramatāṃ gatāḥ//7//",
    "S01divyav_u:320.030_0": "adhyāpakā mantradharāstriṣu vedeṣu pāragāḥ/",
    "S01divyav_u:320.031_0": "nighaṇṭakaiṭabhān vedān brāhmaṇā ye hyadhīyate/",
    "S01divyav_u:320.032_0": "taistādṛṣairhi saṃbandhaṃ kurvantīha dvijātayaḥ//8//",
    "S01divyav_u:321.001_0": "[321]na hi śreṣṭho hi hīnena saṃbandhaṃ kartumicchati/",
    "S01divyav_u:321.002_0": "prārthayase 'prārthanīyāṃ vāyuṃ pāśena bandhitum/",
    "S01divyav_u:321.003_0": "yadasmābhiśca saṃbandhamiha tvaṃ kartumicchasi//9//",
    "S01divyav_u:321.004_0": "jugupsitaḥ sarvaloke kṛpaṇaḥ puruṣādhamaḥ/",
    "S01divyav_u:321.005_0": "gaccha tvaṃ vṛṣala kṣipraṃ kimasmānavamanyase//10//",
    "S01divyav_u:321.006_0": "caṇḍālāḥ saha caṇḍālaiḥ pukkasāḥ saha pukkasaiḥ/",
    "S01divyav_u:321.007_0": "kurvantīhaiva saṃbandhaṃ jātibhirjātireva ca//11//",
    "S01divyav_u:321.008_0": "brāhmaṇā brāhmaṇaiḥ sārdhaṃ kṣatriyāḥ kṣatriyaiḥ saha/",
    "S01divyav_u:321.009_0": "sārdhaṃ vaiśyāstathā vaiśyaiḥ śūdrāḥ śūdraistathā saha//12//",
    "S01divyav_u:321.010_0": "sadṛśāḥ sadṛśaiḥ sārdhamāvahanti parasparam/",
    "S01divyav_u:321.011_0": "na hi kurvanti caṇḍālāḥ saṃbandhaṃ brāhmaṇaiḥ saha//13//",
    "S01divyav_u:321.012_0": "sarvajātivihīno 'si sarvavarṇajugupsitaḥ/",
    "S01divyav_u:321.013_0": "kathaṃ hīnaśca śreṣṭhena saṃbandhaṃ kartumicchasi//14//",
    "S01divyav_u:321.014_0": "idaṃ punarvacanaṃ śrutvā brāhmaṇasya puṣkarasāriṇas triśaṅkurmātaṅgarāja idamavocat--",
    "S01divyav_u:321.015_0": "yathā bhasmani sauvarṇe viśeṣa upalabhyate/",
    "S01divyav_u:321.016_0": "brāhmaṇe vānyajātau vā na viśeṣo 'sti vai tathā//15//",
    "S01divyav_u:321.017_0": "yathā prakāśatamasorviśeṣa upalabhyate/",
    "S01divyav_u:321.018_0": "brāhmaṇe vānyajātau vā na viśeṣo 'sti vai tathā//16//",
    "S01divyav_u:321.019_0": "na hi brāhmaṇa ākāśānmaruto vā samutthitaḥ/",
    "S01divyav_u:321.020_0": "bhittvā vā pṛthivīṃ jāto jātavedā yathāraṇeḥ//17//",
    "S01divyav_u:321.021_0": "brāhmaṇā yonito jātāścaṇḍālā api yonitaḥ/",
    "S01divyav_u:321.022_0": "śreṣṭhatve vṛṣalatve ca kiṃ vā paśyasi kāraṇam//18//",
    "S01divyav_u:321.023_0": "brāhmaṇe 'pi mṛtotsṛṣṭo jugupsyo 'śucirucyate/",
    "S01divyav_u:321.024_0": "varṇāstathaiva cāpyanye kā nu tatra viśeṣatā//19//",
    "S01divyav_u:321.025_0": "yatkiṃcitpāpakaṃ karma kilbiṣaṃ kalireva ca/",
    "S01divyav_u:321.026_0": "sattvānāmupaghātāya brāhmaṇaistatprakāśitam//20//",
    "S01divyav_u:321.027_0": "iti karmāṇi caitāni prakāśitāni brāhmaṇaiḥ/",
    "S01divyav_u:321.028_0": "karmabhirdāruṇaiścāpi “puṇyo 'ham” bruvate dvijāḥ//21//",
    "S01divyav_u:321.029_0": "māṃsaṃ khāditukāmaistu brāhmaṇairupakalpitam/",
    "S01divyav_u:321.030_0": "mantrairhi prokṣitāḥ santaḥ svargaṃ gacchantyajaiḍakāḥ//22//",
    "S01divyav_u:322.001_0": "[322]yadeṣa mārgaḥ svagārya kasmānna brāhmaṇā hyamī/",
    "S01divyav_u:322.002_0": "ātmānamathavā bandhūnmantraiḥ saṃprokṣayanti vai//23//",
    "S01divyav_u:322.003_0": "mātaraṃ pitaraṃ caiva bhrātaraṃ bhaginīṃ tathā/",
    "S01divyav_u:322.004_0": "putra duhitaraṃ bhāryāṃ dvijā na prokṣayantyamī//24//",
    "S01divyav_u:322.005_0": "mitraṃ jñātiṃ sakhīṃ vāpi ye vā viṣayavāsinaḥ/",
    "S01divyav_u:322.006_0": "prokṣitāste 'pi vā mantraiḥ sarve yāsyanti sadgatim//25//",
    "S01divyav_u:322.007_0": "sarve yajñaiḥ samāhūtā gamiṣyanti satāṃ gatim/",
    "S01divyav_u:322.008_0": "paśubhiḥ kiṃ nu bho yaṣṭairātmānaṃ kiṃ na yakṣyase//26//",
    "S01divyav_u:322.009_0": "na prokṣaṇair na mantraiśca svargaṃ gacchantyajaiṭakāḥ/",
    "S01divyav_u:322.010_0": "na hyeṣa mārgaḥ svargāya mithyāprokṣaṇamucyate//27//",
    "S01divyav_u:322.011_0": "brāhmaṇai raudracittaistu paryāyo hyeṣa cintitaḥ/",
    "S01divyav_u:322.012_0": "māṃsaṃ khāditukāmaistu prokṣaṇaṃ kalpitaṃ paśoḥ//28//",
    "S01divyav_u:322.013_0": "anyaccāhaṃ pravakṣyāmi brāhmaṇairyat prakalpitam/",
    "S01divyav_u:322.014_0": "pātakā hi samākhyātā brāhmaṇeṣu caturvidhāḥ//29//",
    "S01divyav_u:322.015_0": "suvarṇacauryaṃ madyaṃ gurudārābhimardanam/",
    "S01divyav_u:322.016_0": "brahmaghnatā ca catvāraḥ pātakā brāhmaṇeṣvamī//30//",
    "S01divyav_u:322.017_0": "suvarṇaharaṇaṃ varjyaṃ steyamanyanna vidyate/",
    "S01divyav_u:322.018_0": "suvarṇam yo haredvipraḥ sa tenā^brāhmaṇo bhavet//31//",
    "S01divyav_u:322.019_0": "surāpānaṃ na pātavyamannapānam yatheṣṭataḥ/",
    "S01divyav_u:322.020_0": "surāṃ tu yaḥ pibedvipraḥ sa tenābrāhmaṇo bhavet//32//",
    "S01divyav_u:322.021_0": "gurudārā na gantavyā anyadārā yatheṣṭataḥ/",
    "S01divyav_u:322.022_0": "gurudārāṃ tu yo gacchetsa tenābrāhmaṇo bhavet//33//",
    "S01divyav_u:322.023_0": "na hanyād brāhmaṇaṃ hyakaṃ hanyādanyānanekaśaḥ/",
    "S01divyav_u:322.024_0": "hanyāttu brāhmaṇam yo vai sa tenābrāhmaṇo bhavet//34//",
    "S01divyav_u:322.025_0": "ityete pātakā hyuktā brāhmaṇeṣu caturvidhāḥ/",
    "S01divyav_u:322.026_0": "bhavatyabrāhmaṇā yena tato 'nye 'pātakāḥ smṛtāḥ//35//",
    "S01divyav_u:322.027_0": "kṛtvā caturṇāmekaikaṃ bhavedabrāhmaṇastu saḥ/",
    "S01divyav_u:322.028_0": "labhate na ca sāmīcīṃ brāhmaṇānāṃ samāgame/",
    "S01divyav_u:322.029_0": "āsanaṃ codakaṃ caiva vyutthānaṃ sa na cārhati//36//",
    "S01divyav_u:322.030_0": "tasy niḥsaraṇaṃ dṛṣṭaṃ brāhmaṇaiḥ patitasya tu/",
    "S01divyav_u:322.031_0": "vrataṃ vai sa samādāya punarbrāhmaṇatāṃ vrajet//37//",
    "S01divyav_u:323.001_0": "[323]asau dvādaśavarṣāṇi dhārayitvā kharājinam/",
    "S01divyav_u:323.002_0": "khaṭvāṅgamucchritaṃ kṛtvā mṛtaśīrṣe ca bhijanam//38//",
    "S01divyav_u:323.003_0": "etadvrataṃ samādāya niścayena nirantaram/",
    "S01divyav_u:323.004_0": "pūrṇe dvādaśame varṣe punarbrāhmaṇatāṃ vrajet//39//",
    "S01divyav_u:323.005_0": "iti niḥsaraṇaṃ dṛṣṭaṃ brāhmaṇaistu tapasvibhiḥ/",
    "S01divyav_u:323.006_0": "kumārgagāmibhirmūḍhairaniḥsaraṇadarśābhiḥ//40//",
    "S01divyav_u:323.007_0": "taditdaṃ brāhmaṇa te bravīmi--saṃjñāmātrakamidaṃ lokasya yadidamucyate brāhmaṇa iti vā kṣatriya iti vā vaiśya iti vā śūdra iti vā/",
    "S01divyav_u:323.008_0": "sarvamidamekameveti vijñāya putrāya me śārdūlakarṇāya prakṛtiṃ māṇavikāmanuprayaccha bhāryārthāya/",
    "S01divyav_u:323.009_0": "yāvantaṃ kulaśulkaṃ manyase tāvantamanupradāsyāmi//",
    "S01divyav_u:323.010_0_0": "idaṃ ca khalu punarvacanaṃ śrutvā triśaṅkormātaṅgarājasya brāhmaṇaḥ puṣkarasārī abhiṣaktaḥ",
    "S01divyav_u:323.010_0_1": "kupitaścaṇḍībhūto 'nāttamanāḥ kopaṃ ca dveṣaṃ ca tatpratyayaṃ janayitvā lalāṭe triśikhāṃ",
    "S01divyav_u:323.010_0_2": "bhṛkuṭiṃ kṛtvā kaṇṭhaṃ dhamayitvā akṣiṇī parivartya nakulapiṅgalāṃ dṛṣṭimutpādya",
    "S01divyav_u:323.010_0_3": "triśaṅkuṃ mātaṅgarājamidamavocat--",
    "S01divyav_u:323.013_0": "asamīkṣyaitattvayā hi kṛtā saṃjñeyamīdṛśī/",
    "S01divyav_u:323.014_0": "ekaiva jātirloke 'smin sāmānyā na pṛthagvidhā//41//",
    "S01divyav_u:323.015_0": "kathaṃ śvapākajātīyo brāhmaṇaṃ vedapāragam/",
    "S01divyav_u:323.016_0": "nihīnayonijo bhūtvā vimarditumihecchasi//42//",
    "S01divyav_u:323.017_0": "rājānaḥ khalu vṛṣala prati{vi}bhāgajñā bhavanti/",
    "S01divyav_u:323.017_1": "tadyathā deśadharme vā nagaradharme vā grāmadharme vā nigamadharme vā śulkadharme vā āvāhadharme vā vivāhadharme vā pūrvakarmasu vā/",
    "S01divyav_u:323.019_0": "catvāra ime vṛṣala varṇāḥ/",
    "S01divyav_u:323.019_1": "yaduta brāhmaṇaḥ kṣatriyo vaiśyaḥ śūdra iti/",
    "S01divyav_u:323.019_2": "teṣāṃ vivāhadharmeṣu catasro bhāryā brāhmaṇasya bhavanti/",
    "S01divyav_u:323.020_0": "tadyathā brāhmaṇī kṣatriyā vaiśyā śūdrī ceti/",
    "S01divyav_u:323.020_1": "tisraḥ kṣatriyasya bhāryā bhavanti/",
    "S01divyav_u:323.021_0": "kṣatriyā vaiśyā śūdrī ceti/",
    "S01divyav_u:323.021_1": "vaiśyasya dve bhārye bhavataḥ/",
    "S01divyav_u:323.021_2": "vaiśyā śūdrī ceti/",
    "S01divyav_u:323.022_0": "śūdrasya tvekā bhāryā bhavati śūdrī eva/",
    "S01divyav_u:323.022_1": "evaṃ brāhmaṇasya vṛṣala catvāraḥ putrā bhavanti/",
    "S01divyav_u:323.023_0": "tadyathā brāhmaṇaḥ kṣatriyo vaiśyaḥ śūdraśceti/",
    "S01divyav_u:323.023_1": "kṣatriyasya trayaḥ putrāḥ, kṣatriyo vaiśyaḥ śūdra iti/",
    "S01divyav_u:323.024_0": "vaiśyasy dvau putrau, vaiśyaḥ śūdra iti/",
    "S01divyav_u:323.024_1": "śūdrasya tveka eva putro bhavati yaduta śūdra eva/",
    "S01divyav_u:323.024_2": "te brāhmaṇāḥ punarvṛṣala brāhmaṇaḥ putrāḥ/",
    "S01divyav_u:323.025_0": "aurasā mukhato jātāḥ/",
    "S01divyav_u:323.025_1": "urasto bāhutaḥ kṣatriyāḥ/",
    "S01divyav_u:323.026_0": "nābhito vaiśyāḥ/",
    "S01divyav_u:323.026_1": "padbhyāṃ śūdrāḥ/",
    "S01divyav_u:323.026_2": "brahmaṇāyaṃ khalu vṛṣala lokaḥ sarvabhūtāni nirmitāni/",
    "S01divyav_u:323.027_0": "tasya jyeṣṭhā vayaṃ putrāḥ kṣatriyāstadanantaram/",
    "S01divyav_u:323.028_0": "vaiśyāstṛtīyakā varṇāḥ śūdranāṃnā caturthakaḥ//43// iti//",
    "S01divyav_u:323.029_0": "sa tvaṃ vṛṣala caturthe 'pi varṇe na saṃdṛśase/",
    "S01divyav_u:323.029_1": "ahaṃ cāgre varṇe śreṣṭhe varṇe parame varṇe pravare varṇe/",
    "S01divyav_u:323.030_0": "paramārthaṃ ca samyogamākāṅkṣasi/",
    "S01divyav_u:323.030_1": "praṇaśya tvaṃ vṛṣala kṣipram/",
    "S01divyav_u:323.030_2": "mā cāsmākamavamaṃsthāḥ//",
    "S01divyav_u:323.031_0": "idaṃ punarvacanaṃ śrutvā brāhmaṇasya puṣkarasāriṇastriśaṅkurmātaṅgarāja idamavocat--idamatra brāhmaṇa śṛṇu yad bravīmi/",
    "S01divyav_u:323.032_0": "brahmaṇāyaṃ lokaḥ, sarvabhūtāni nirmitāni/",
    "S01divyav_u:324.001_0": "[324]tasya jyeṣṭho vayaṃ putrāḥ kṣatriyāstadanantaram/",
    "S01divyav_u:324.002_0": "vaiśyāstṛtīyakā varṇāḥ śūdranāṃnā catruthakaḥ//44// iti//",
    "S01divyav_u:324.003_0": "sapādajaṅghāḥ sanakhāḥ samāṃsāḥ sapārśvapaṛṣṭhāśca narā bhavanti/",
    "S01divyav_u:324.005_0": "ekāṃśato nāsti yato viśeṣo varṇāśca catvāra ito na santi//45//",
    "S01divyav_u:324.007_0": "atho viśeṣaḥ pravaro 'sti kaścittad brūhi yaccānumatam yathā te/",
    "S01divyav_u:324.009_0": "atho viśeṣaḥ pravaro hi nāsti varṇāśca catvāra ito na santi//46//",
    "S01divyav_u:324.011_0": "yathā hi dārakā bālāḥ krīḍamānā mahāpathe/",
    "S01divyav_u:324.012_0": "pāṃśupuñjāni saṃpaṇḍya svayaṃ nāmāni kurvate//47//",
    "S01divyav_u:324.013_0": "idaṃ kṣīramidaṃ dadhi idaṃ māṃsamidaṃ ghṛtam/",
    "S01divyav_u:324.014_0": "na ca bālasya vacanātpāṃśavo 'nnaṃ bhavanti hi//48//",
    "S01divyav_u:324.015_0": "varṇāstathaiva catvāro yathā brāhmaṇa bhāṣase/",
    "S01divyav_u:324.016_0": "pāṃśupuñjābhidhānena yogo '{yaḥ ko}pyeṣa na vidyate//49//",
    "S01divyav_u:324.017_0": "na keśena na karṇābhyāṃ na śīrṣeṇa na cakṣuṣā/",
    "S01divyav_u:324.018_0": "na mukhena na nāsayā na grīvayā na bāhunā//50//",
    "S01divyav_u:324.019_0": "norasāpyatha pārśvābhyāṃ na pṛṣṭhenodareṇa ca/",
    "S01divyav_u:324.020_0": "norubhyāmatha jaṅghābhyāṃ pāṇipādanakhena ca//51//",
    "S01divyav_u:324.021_0": "na svareṇa na varṇena na sarvāṃśair na maithunaiḥ/",
    "S01divyav_u:324.022_0": "nānāviśeṣaḥ sarveṣu manuṣyeṣu hi vidyate//52//",
    "S01divyav_u:324.023_0": "yathā hi jātiṣvanyāsu liṅgam yoniḥ pṛthak pṛthak/",
    "S01divyav_u:324.024_0": "sāmānyaṃ kāraṇaṃ tatra kiṃ vā jātiṣu manyase//53//",
    "S01divyav_u:324.025_0": "saśīrṣakāścātha narāsthiyuktāḥ sacarmakāḥ sendriyasodarāśca/",
    "S01divyav_u:324.027_0": "varṇā na yuktāścaturo 'bhidhātum//54//",
    "S01divyav_u:324.029_0": "doṣo hyayaṃ cātra bhavedayukto yadyattvayā cābhihitaṃ nidāne/",
    "S01divyav_u:324.031_0": "śrutvā tu mattaḥ pratipadya saumya yaccātra manye śṛṇu codyamānam//55//",
    "S01divyav_u:325.001_0": "[325]yaccātra yuktaṃ viṣamaṃ samaṃ vā tatte pravakṣyāmi niyujyamānaḥ/",
    "S01divyav_u:325.003_0": "doṣo hi yaścāpi bhavedayukto vakṣyāmi te hyuttaratottaraṃ ca/",
    "S01divyav_u:325.005_0": "śrutvā tu mattaḥ pratipadya saumya karmādhipatyaprabhavā manuṣyāḥ//56//",
    "S01divyav_u:325.007_0": "anumānamapi te brāhmaṇa yadi pramāṇam,",
    "S01divyav_u:325.007_1": "tatra yad bravīṣi--brahmā eka iti tasmātprajā api ekajātyā eva/",
    "S01divyav_u:325.008_0": "vayamapyekajātyā bhavāmaḥ/",
    "S01divyav_u:325.008_1": "yacca bravīṣi--brahmaṇāyaṃ lokaḥ sarvabhūtāni ca nirmitānīti/",
    "S01divyav_u:325.009_0": "sacette brāhmaṇa idaṃ pramaṇam,",
    "S01divyav_u:325.009_1": "tadidaṃ te brāhmaṇa ayuktam yad bravīṣi catvāro varṇāh--brāhmaṇāḥ kṣatriyā vaiśyā śūdrāśceti/",
    "S01divyav_u:325.010_0": "api tu brāhmaṇa mithyā mama vaco bhavet,",
    "S01divyav_u:325.010_1": "yadi brāhmaṇa saṃvādena manuṣyajāter nānākaraṇaṃ prajñāyate/",
    "S01divyav_u:325.011_0": "yaduta śīrṣato vā mukhato vā karṇato vā nāsikāto vā bhrūto vā rūpato vā saṃsthānato vā varṇato vā ākārato vā yonito vā āhārato vā saṃbhavato vā nānākaraṇaṃ prajñāyate/",
    "S01divyav_u:325.014_0": "tadyathāpi bhoḥ puṣkarasārin gavāśvagardabhoṣṭramṛgapakṣyajaiḍakānāmaṇḍajajarāyujasaṃsvedajaupapādukānāṃ nānākaraṇaṃ prajñāyate/",
    "S01divyav_u:325.015_0": "yaduta pādato 'pi mukhato 'pi varṇato 'pi saṃsthānato 'pi āhārato 'pi yonisambhavato 'pi nānākaraṇaṃ prajñāyate/",
    "S01divyav_u:325.016_0": "na caivaṃ teṣāṃ caturṇāṃ varṇānāṃ nānākaraṇaṃ prajñāyate/",
    "S01divyav_u:325.017_0": "tattasmātsarvamidamekamiti//",
    "S01divyav_u:325.018_0": "api ca brāhmaṇa amīṣāṃ phalguvṛkṣāṇāmāmrātakajambukharjūrapanasadālāvanatindukamṛdvīkabījapūrakakapitthākṣoḍanārikelatiniśakarañjādīnāṃ nānākaraṇaṃ prajñāyate/",
    "S01divyav_u:325.019_0": "yaduta mūlataśca skandhataśca tvagbhāgataśca sārataśca patrataśca puṣpataśca phalataśca nānākaraṇaṃ prajñāyate/",
    "S01divyav_u:325.020_0": "na caivaṃ caturṇāṃ varṇānāṃ nānākaraṇaṃ prajñāyate//",
    "S01divyav_u:325.022_0": "tadyathā brāhmaṇa amīṣāṃ sthalajānāṃ vṛkṣāṇāṃ sāratamālanaktamālakarṇikārasaptaparṇaśirīṣakovidārasyandanacandanaśiṃśapairaṇḍakhadirādīnāṃ nānākaraṇaṃ prajñāyate/",
    "S01divyav_u:325.023_0": "yaduta mūlataśca skandhataśca tvagbhāgataśca gulmataśca sārataśca patrataśca phalataśca viśeṣa upalabhyate/",
    "S01divyav_u:325.024_0": "na caivaṃ caturṇāṃ varṇānāṃ nānākaraṇaṃ prajñāyate//",
    "S01divyav_u:325.026_0": "tadyathā bhoḥ puṣkarasārin, amīṣāṃ kṣīravṛkṣāṇāmudumbaraplakṣāśvatthanayagrodhavalguketyevamādīnāṃ nānākaraṇaṃ prajñāyate/",
    "S01divyav_u:325.027_0": "yaduta mūlataśca skandhataśca tvagbhāgataśca sārataśca patrataśca puṣpataśca phalataśca nānākaraṇaṃ prajñāyate/",
    "S01divyav_u:325.028_0": "na tvena caturṇāṃ varṇānāṃ nānākaraṇaṃ prajñāyate//",
    "S01divyav_u:325.029_0_0": "tadyathā puṣkarasārin, amīṣāmapi phalabhaiṣajyavṛkṣāṇāmāmalakīharītakīvibhītakīpharasakādīnāmanyāsāmapi",
    "S01divyav_u:325.029_0_1": "vividhānāmoṣadhīnāṃ grāmajānāṃ pārvatīyānāṃ tṛṇavanaspatīnāṃ nānākaraṇaṃ prajñāyate/",
    "S01divyav_u:325.031_0": "yaduta mūlataśca skandhataśca gulmataśca sārataśca patrataśca puṣpataśca phalataśca nānākaraṇaṃ prajāyate/",
    "S01divyav_u:325.032_0": "na tveva caturṇāṃ varṇānāṃ nānākaraṇaṃ prajñāyate//",
    "S01divyav_u:326.001_0": "[326]tadyathā sthalajānāṃ puṣpavṛkṣāṇāmatimuktakacampakapāṭalānāṃ sumanāvārṣikādhanuṣkārikādīnāṃ nānākaraṇaṃ prajñāyate/",
    "S01divyav_u:326.002_0": "yaduta rūpato 'pi varṇato 'pi gandhato 'pi saṃsthānato 'pi nānākaraṇaṃ prajñāyate/",
    "S01divyav_u:326.003_0": "na tveva caturṇāṃ varṇānāṃ nānākaraṇaṃ prajñāyate//",
    "S01divyav_u:326.004_0": "tadyathā brāhmaṇa amīṣāmapi jalajānāṃ puṣpāṇāṃ padmotpalasaugandhakamṛdugandhikādīnāṃ nānākaraṇaṃ prajñāyate/",
    "S01divyav_u:326.005_0": "yaduta rūpataśca gandhataśca saṃsthānataśca varṇataśca nānākaraṇaṃ parjñāyate/",
    "S01divyav_u:326.006_0": "na tveva caturṇāṃ varṇānāṃ nānākaraṇaṃ prajñāyate/",
    "S01divyav_u:326.006_1": "tadyathā puṣkarasārinn amī brāhmaṇā iti kṣatriyā iti vaiśyā iti śūdrā iti/",
    "S01divyav_u:326.007_0": "tasmādekamevedaṃ sarvamiti//",
    "S01divyav_u:326.008_0": "apyanyatte pravakṣyāmi brāhmaṇaiḥ kalpitam yathā/",
    "S01divyav_u:326.009_0": "śiraḥ satāraṃ gaganamākāśamudaraṃ tathā//57//",
    "S01divyav_u:326.010_0": "parvatāścāpyubhāvūrū pādau ca dharaṇītalam/",
    "S01divyav_u:326.011_0": "sūryācandramasau netre roma tṛṇavanaspatī//58//",
    "S01divyav_u:326.012_0": "aśrūṇyavocadvarṣāsya nadyaḥ prasrāvameva ca/",
    "S01divyav_u:326.013_0": "sāgarāścāpyamedhyaṃ vai evaṃ braṃhā prajāpatiḥ//59//",
    "S01divyav_u:326.014_0": "parīkṣasva tvaṃ brahmaṇaḥ svalakṣaṇam/",
    "S01divyav_u:326.014_1": "yasmād brahmaṇo brāhmaṇā utpannāḥ, tasmātkṣatriyā api vaiśyā api śūdrā apyutpannāḥ//",
    "S01divyav_u:326.016_0": "evaṃ prasūtiryadi tattvataḥ syāttato hi syādvarṇakṛto viśeṣaḥ/",
    "S01divyav_u:326.018_0": "yadi brāhmaṇā brahmalokaṃ vrajeyustrayaśca varṇā na vrajeyuḥ svargam/",
    "S01divyav_u:326.020_0": "evaṃ bhavedvarṇakṛto viśeṣo na cenna catvāro bhavanti varṇāḥ//60//",
    "S01divyav_u:326.022_0": "yasmāddhi varṇaścaturtha evaṃ prayāti svargaṃ svakṛtena karmaṇā/",
    "S01divyav_u:326.024_0": "yatastapaścārṣamiha praśastaṃ tasmād dvijāter na viśeṣaṇaṃ syād//61//",
    "S01divyav_u:326.026_0": "yadi brāhmaṇaḥ syādihaika eva dvijihvaścatuḥśravaṇastathaiva/",
    "S01divyav_u:326.028_0": "caturviṣāṇo bahupād dviśīrṣa evaṃ kṛte varṇakṛto viśeṣaḥ//62//",
    "S01divyav_u:327.001_0": "[327]rāgaiśca nāma paraghātanaṃ ca evamprakāraṃ ca viheṭhanaṃ ca/",
    "S01divyav_u:327.003_0": "sattvasya vai karmaṇo dhvaṃsanaṃ ca etānyakalyāṇakṛtāni vipraiḥ//63//",
    "S01divyav_u:327.005_0": "yuddhaṃ vivādaṃ kalahānyabhīkṣṇaṃ goprokṣaṇaṃ cintitaṃ brāhmaṇairhi/",
    "S01divyav_u:327.007_0": "atharvaṇaṃ karmaṇā trāsanaṃ ca etāni mantrāṇi kṛtāni vipraiḥ//64//",
    "S01divyav_u:327.009_0": "pāpecchatā bahujanavañcanaṃ ca śāṭhyaṃ ca dhauryaṃ ca tathaiva kalpam/",
    "S01divyav_u:327.011_0": "evaṃ pareṣāmahitaṃ vicintya kadā ca te svargamito vrajeyuḥ//65//",
    "S01divyav_u:327.013_0": "ye brāhmaṇā ugratapā vinītā vratena śīlena sadā hyupetāḥ/",
    "S01divyav_u:327.015_0": "ahiṃsakā ye damasamyame ratāste brāhmaṇā brahmapuraṃ vrajanti//66//",
    "S01divyav_u:327.017_0": "sahāsthimāṃsaḥ sanakhaḥ sacarmā duḥkhaṃ sukhaṃ mūtrapurīṣamekam/",
    "S01divyav_u:327.019_0": "pañcendriyair nāsti yato viśeṣastasmānna vai varṇacatuṣka eṣaḥ//67//",
    "S01divyav_u:327.021_0": "tadyathā nāma brāhmaṇa kasyacitpuruṣasya catvāraḥ putrā bhaveyuḥ/",
    "S01divyav_u:327.021_1": "sa teṣāṃ nāmāni kuryāt--nandaka iti vā jīvaka iti vā aśoka iti vā śatāyuriti vā/",
    "S01divyav_u:327.022_0": "iṣṭāśca punarbho etasya puruṣasya putrā bhaveyuḥ/",
    "S01divyav_u:327.023_0": "tatra yo nandakaḥ sa nandet/",
    "S01divyav_u:327.023_1": "yo jīvakaḥ sa jīvet/",
    "S01divyav_u:327.024_0": "yo 'śokaḥ sa na śocet/",
    "S01divyav_u:327.024_1": "yaḥ śatāyuḥ sa varṣaśataṃ jīvet//",
    "S01divyav_u:327.025_0": "nāmataḥ punarbrāhmaṇa teṣāṃ nānākaraṇaṃ prajñāyate na jātitaḥ/",
    "S01divyav_u:327.025_1": "tatkasya hetoh? iha khalu punarbrahmaṇa pitṛtaḥ putro jāyate/",
    "S01divyav_u:327.026_0": "tasmācca tatredaṃ vyākaraṇaṃ bhavati--",
    "S01divyav_u:327.027_0": "mātā bhastrā pituḥ putro yena jātaḥ sa eva saḥ/",
    "S01divyav_u:327.028_0": "yadyevaṃ bho vijānāsi na te (putrā) parabhūtāḥ kvacit//68//",
    "S01divyav_u:327.029_0": "parīkṣasva brāhmaṇa samyageva--ko 'tra brāhmaṇaḥ kṣatriyo vaiśyaḥ śūdra iti/",
    "S01divyav_u:327.030_0": "sarve kāṇāśca kubjāśca sarve 'pasmāriṇo 'pi vā/",
    "S01divyav_u:327.031_0": "kilāsinaḥ kuṣṭhinaśca gaurāḥ kṛṣṇāḥ pṛthak pṛthak//69//",
    "S01divyav_u:328.001_0": "[328]pratiṣṭhitāḥ//",
    "S01divyav_u:328.002_0": "samamajjānakhatvacapārścodaravaktrāḥ prajā hi tāḥ svakarmaṇā/",
    "S01divyav_u:328.003_0": "evaṃ gate brāhmaṇa naiva bhavati viśeṣaḥ ko jātikṛto viśeṣaḥ/",
    "S01divyav_u:328.004_0": "yasmānna jāterviśeṣaṇo 'sti tasmānna vai varṇacatuṣka eva//69//(a)",
    "S01divyav_u:328.005_0": "tasmātte brāhmaṇa bravīmi--saṃjñāmātramidaṃ lokasya yadidaṃ brāṃhaṇa iti vā kṣatriya iti vā vaiśya iti vā śūdra iti vā caṇḍāka iti vā/",
    "S01divyav_u:328.006_0": "ekamidaṃ sarvamidamekam/",
    "S01divyav_u:328.006_1": "putrāya me śārdūlakarṇāya prakṛtiṃ duhitaramutsṛja bhāryārthāya/",
    "S01divyav_u:328.007_0": "yāvantaṃ kulaśulkaṃ manyase tāvantamanupradāsyāmi//",
    "S01divyav_u:328.008_0": "idaṃ punarvacanaṃ śrutvā triśaṅkormātaṅgarājāsya brāhmaṇaḥ puṣkarasārī idamavocat--kiṃ punarbhavatā ṛgvedo 'dhītaḥ,",
    "S01divyav_u:328.008_1_0": "yajurvedo 'dhītaḥ, sāmavedo 'dhītaḥ, arthavavedo 'dhītaḥ, āyurvedo 'dhītaḥ, kalpādhyāyo",
    "S01divyav_u:328.008_1_1": "'pi, adhyātmamapi, mṛgacakraṃ vā, nakṣatragaṇo vā, tithikramagaṇo vā tvayādhītah?",
    "S01divyav_u:328.008_1_2": "karmacakraṃ vā tvayādhigatam? athavā aṅgavidyā vā vastravidyā vā śivāvidyā śakunividyā",
    "S01divyav_u:328.008_1_3": "vā tvayādhītā? athavā rāhucaritaṃ vā śukracaritaṃ vā grahacaritaṃ tvayādhītam? athavā",
    "S01divyav_u:328.008_1_4": "lokāyataṃ bhavatā bhāṣyapravacanaṃ vā pakṣādhyāyo vā nyāyo vā tvayādhītah?",
    "S01divyav_u:328.014_0": "evamukte triśaṅkurmātaṅgarājaḥ puṣkarasāriṇaṃ brāhmaṇametadavocat--etacca mayā brāhmaṇā adhītaṃ bhūyaścottaram/",
    "S01divyav_u:328.015_0": "bhūyaścottaram/",
    "S01divyav_u:328.015_1": "yadapi te brāhmaṇa evaṃ syāt--ahamasmi mantreṣu pāraṃ prāpta iti,",
    "S01divyav_u:328.015_2": "tatra te brāhmaṇa saha dharmeṇānumānaṃ pravakṣyāmi/",
    "S01divyav_u:328.016_0": "na khalvevaṃ brāhmaṇa prāthamakalpikānāṃ sattvānāmetadabhavat--yaduta brāhmaṇa iti vā kṣatriya iti vā vaiśya iti vā śūdra iti vā/",
    "S01divyav_u:328.017_0": "ekamidaṃ sarvamidamekam//",
    "S01divyav_u:328.019_0": "atha brāhmaṇa sattvānāmasadṛśānāṃ cobhayathā sadṛśānāṃ tato 'nye sattvāḥ śālikṣetrāṇi kelāyanti gopāyanti vāpayanti vā,",
    "S01divyav_u:328.019_1": "te 'mī kṣatriyā iti saṃjñā udapādi/",
    "S01divyav_u:328.020_0": "athātra brāhmaṇa tadanyatamānāṃ sattvānāmetadabhavat--parigraho rogaḥ parigraho gaṇḍaḥ parigrahaḥ śalyaḥ/",
    "S01divyav_u:328.021_0": "yannu vayaṃ svaparigrahamapahāya araṇyāyatanaṃ gatvā tṛṇakāṣṭhaśākhāparṇapalāśakānupasaṃhṛtya tṛṇakuṭikāṃ vā parṇakuṭikāṃ vā kṛtvā praviśya dhyāyema iti/",
    "S01divyav_u:328.023_0": "atha te sattvāstaṃ parigrahamapahāyā araṇyāyatanaṃ gatvā tṛṇakāṣṭhaśākhāpatraparṇapālāśakaistṛṇakuṭiṃ vā parṇakuṭikāṃ vā kṛtvā tatraiva praviśya dhyāyanti sma/",
    "S01divyav_u:328.025_0": "te tatra sāyamāsanahetoḥ prāntavāṭikāṃ prātaraśanahetośca grāmaṃ piṇḍāya praviśanti sma//",
    "S01divyav_u:328.027_0": "atha teṣāṃ grāmavāsināṃ satvānāmetadabhavat--duṣkarakārakā bata bhoḥ sattvā ye svakaṃ parigrahamutsṛjya grāmanigamajanapadebhyo bahir nirgatāḥ/",
    "S01divyav_u:328.028_0": "teṣāṃ bahirmanaskā brāhmaṇā iti saṃjñā udapādi/",
    "S01divyav_u:328.029_0": "te ca punargrāmavāsinaḥ sattvāstānatīva satkurvanti sma/",
    "S01divyav_u:328.029_1": "teṣāṃ ca dātavyaṃ manyante sma//",
    "S01divyav_u:329.001_0": "[329]atha etṣāmeva sattvānāmanyatame sattvāstāni dhyānānyasambhāvayanto grāmeṣvavatīrya mantrapadān svādhyāyanti sma/",
    "S01divyav_u:329.002_0": "tāṃste grāmanivāsina āhuh--na kevalamime sattvāḥ,",
    "S01divyav_u:329.002_1": "ime 'dhyāpakāḥ, teṣāmadhyāpakā iti loke saṃjñā udapādi/",
    "S01divyav_u:329.003_0": "ayaṃ heturayaṃ pratyayo brāhmaṇānāṃ loke prādurbhāvāya//",
    "S01divyav_u:329.005_0": "athānyatame sattvā vivekakālapratisamyuktān kārmāntān vividhānarthapratisamyuktān kurvanti sma/",
    "S01divyav_u:329.006_0": "teṣāṃ vaiśyā iti saṃjñā udapādi//",
    "S01divyav_u:329.007_0": "athānyatame sattvāḥ kṣudreṇa karmaṇā jīvikāṃ kalpayanti sma/",
    "S01divyav_u:329.007_1": "teṣāṃ śūdrā iti saṃjñā udapādi//",
    "S01divyav_u:329.009_0": "bhūtapūrvaṃ brāhmaṇa anyatamaḥ sattvo vadhūmādāya rathamāruhya anyatamasminnaraṇyapradeśe gataḥ/",
    "S01divyav_u:329.010_0": "tatra ca ratho bhagnaḥ/",
    "S01divyav_u:329.010_1": "tasmānmātaṅgam {mā tvaṃ gāmah} iti saṃjñā udapādi//",
    "S01divyav_u:329.011_0": "kṣetraṃ karṣanti ye teṣāṃ karṣakā iti saṃjñā pravṛttā//",
    "S01divyav_u:329.012_0": "bhāṣyeṇa ca parṣadaṃ rañjayati dharmeṇa śīlavratasamācāreṇa samyak, tasya rājā iti saṃjñābhūt//",
    "S01divyav_u:329.014_0": "tato 'nye sattvā vāṇijyayā jīvikāṃ kalpayanti, teṣāṃ vaṇija iti saṃjñā udapādi//",
    "S01divyav_u:329.015_0": "tataścānye sattvāḥ pravrajanti sma/",
    "S01divyav_u:329.015_1": "pravrajitvā parāñ jayanti kleśāñ jayantīti teṣāṃ pravrajitā iti loke saṃjñā udapādi//",
    "S01divyav_u:329.017_0": "api tu brāhmaṇa ekaiva saṃjñā loka udapādi/",
    "S01divyav_u:329.017_1": "tāṃ te pravakṣyāmi--",
    "S01divyav_u:329.018_0": "brahmā loke 'sminn imān vedān vācayati/",
    "S01divyav_u:329.018_1": "brahmā devānāṃ paramatāpasaḥ/",
    "S01divyav_u:329.018_2": "indrasya kauśikasya vedān vācayati sma/",
    "S01divyav_u:329.019_0": "indraḥ kauśiko 'raṇemi--gautamaṃ vedān vācayati/",
    "S01divyav_u:329.019_1": "araṇemi--gautamaḥ śvetaketuṃ vedān vācayati/",
    "S01divyav_u:329.020_0": "śvetaketuḥ śukaṃ paṇḍitaṃ vācayati/",
    "S01divyav_u:329.020_1": "śukaḥ paṇḍitaśca vedān vibhajati sma/",
    "S01divyav_u:329.021_0": "tadyathā puṣyo bahvṛcānāṃ paṅktiśchandogānāmekaviṃśatiradhvaryavaḥ/",
    "S01divyav_u:329.022_0": "kraturatharvāṇikānām/",
    "S01divyav_u:329.022_1": "ba ṛ??? cānāmete brāhmaṇa/",
    "S01divyav_u:329.022_2": "sarve te vyākhyāyante/",
    "S01divyav_u:329.022_3": "puṣya eko bhūtvā pañcaviṃśatidhā bhinnaḥ/",
    "S01divyav_u:329.023_0": "tadyathā śuklā valkalā māṇḍavyā iti/",
    "S01divyav_u:329.023_1": "tatra daśa śuklāḥ/",
    "S01divyav_u:329.023_2": "aṣṭau valkalāḥ/",
    "S01divyav_u:329.024_0": "sapta māṇḍavyāḥ/",
    "S01divyav_u:329.024_1": "itīyaṃ brāhmaṇa bahvṛcānāṃ śākhā/",
    "S01divyav_u:329.024_2": "puṣya eko bhūtvā pañcaviṃśatidhā bhinnaḥ//",
    "S01divyav_u:329.026_0": "anumānamapi brāhmaṇa pramāṇaṃ chandogānām/",
    "S01divyav_u:329.026_1": "brāhmaṇāḥ sarva ete chandogāḥ/",
    "S01divyav_u:329.026_2": "paṅktirityekā bhūtvā sāśītisahasradhā bhinnā/",
    "S01divyav_u:329.027_0": "tadyathā śīlavalkā araṇemikā laukākṣāḥ kauthumā brahmasamā mahāsamā mahāyāgikāḥ sātyamugrāḥ samantavedāḥ/",
    "S01divyav_u:329.029_0": "tatra śīlavalkā viṃśatiḥ/",
    "S01divyav_u:329.029_1": "araṇemikā viṃśatiḥ/",
    "S01divyav_u:329.029_2": "laukākṣāścatvāriṃśat/",
    "S01divyav_u:329.029_3": "kauthumānāṃ śatam/",
    "S01divyav_u:329.030_0": "brahmasamānāṃ śatam/",
    "S01divyav_u:329.030_1": "sātyamugrāṇāṃ śatam/",
    "S01divyav_u:329.031_0": "samantavedānāṃ śatam/",
    "S01divyav_u:329.031_1": "itīyaṃ brāhmaṇa cchandoganāṃ śākhā/",
    "S01divyav_u:329.031_2": "paṅktirityekā bhūtvā sāśītisahasradhā bhinnā//",
    "S01divyav_u:330.001_0": "[330]anumānamapi pramāṇamadhvaryūṇām/",
    "S01divyav_u:330.001_1": "ete brāhmaṇā ekaviṃśatyadhvaryavo bhūtvā ekottaraśatadhā bhinnāḥ/",
    "S01divyav_u:330.002_0": "tadyathā kaṭhāḥ kaṇimā vājasaneyino jātukarṇāḥ praṣṭhapadā ṛṣayaḥ/",
    "S01divyav_u:330.002_1": "tatra daśa kaṭhāḥ/",
    "S01divyav_u:330.003_0": "daśa kaṇimāḥ/",
    "S01divyav_u:330.003_1": "ekādaśa vājasaneyinaḥ/",
    "S01divyav_u:330.003_2": "trayodaśa jātukarṇāḥ/",
    "S01divyav_u:330.003_3": "ṣoḍaśa ṣoṣṭhapadāḥ/",
    "S01divyav_u:330.004_0": "ekacatvāriṃśadṛṣayaḥ/",
    "S01divyav_u:330.004_1": "itīyaṃ brāhmaṇa adhvaryūṇāṃ śākhā/",
    "S01divyav_u:330.004_2": "ekaviṃśatyadhvaryavo bhūtvā ekottaraśatadhā bhinnāḥ//",
    "S01divyav_u:330.006_0": "anumānamapi brāhmaṇa pramāṇamatharvaṇikānām/",
    "S01divyav_u:330.006_1": "ete mantrāḥ sarve te 'tharvaṇikāḥ/",
    "S01divyav_u:330.007_0": "kratureko bhūtvā dvidhā bhinnaḥ/",
    "S01divyav_u:330.007_1": "caturdhā bhūtvā aṣṭadhā bhinnaḥ/",
    "S01divyav_u:330.008_0": "aṣṭadhā bhūtvā {nava}daśadhā bhinnaḥ/",
    "S01divyav_u:330.008_1": "itīyaṃ brahmaṇa arharvaṇikānāṃ śākhā/",
    "S01divyav_u:330.008_2": "kraturekaḥ ṣoḍaśottaradvādaśaśatadhā bhinnaḥ//",
    "S01divyav_u:330.010_0": "anumānamapi brāhmaṇa pramāṇaṃ pratītya etāni dvādaśabhedaśatāni ṣoḍaśabhedāśca ye brāhmaṇaiḥ pauraṇaiḥ samyag dṛṣṭāḥ/",
    "S01divyav_u:330.011_0": "chandasi vā vyākaraṇe vā lokayate vā padamīmāṃsāyāṃ vā/",
    "S01divyav_u:330.012_0": "na caiṣāmūhāpohaḥ prajñāyate/",
    "S01divyav_u:330.012_1": "yaduta ekajātyo nāmeti viditvā bandhurbhavitumarhati/",
    "S01divyav_u:330.012_2": "tatte brāhmaṇa bravīmi--saṃjñāmātrakametallokasya yaduta brāhmaṇa iti vā kṣatriya iti vā vaśya iti vā śūdra iti vā/",
    "S01divyav_u:330.014_0": "ekamidaṃ sarvamidamekam/",
    "S01divyav_u:330.014_1": "putrāya me śārdūlakarṇāya prakṛtiṃ duhitamutsṛja bhāryārthāya/",
    "S01divyav_u:330.015_0": "yāvantaṃ kulaśulkaṃ manyase tāvantamanupradāsyāmi//",
    "S01divyav_u:330.016_0": "idaṃ punarvacanaṃ śrutvā triśaṅkormātaṅgarājasya brāhmaṇaḥ puṣkarasārī tūṣṇīmbhūto madgubhūtaḥ srastaskandho 'dhomukho niṣpratibhaḥ pradhyānaparo 'sthāt/",
    "S01divyav_u:330.018_0": "dadarśa triśaṅkurmātaṅgarājo brāhmaṇaṃ puṣkarasāriṇaṃ tūṣṇīmbhūtaṃ madgubhūtaṃ srastaskandhamadhomukhaṃ niṣpratibhaṃ pradhyānaparaṃ sthitam/",
    "S01divyav_u:330.019_0": "dṛṣṭvā ca punaridamabravīt--yadapi te brāhmaṇa evaṃ syādasadṛśena saha saṃbandho bhaviṣyatīti/",
    "S01divyav_u:330.020_0": "na punastvayā brāhmaṇa evaṃ draṣṭavyam/",
    "S01divyav_u:330.020_1": "tatkasya hetoh? ye pramāṇaśrutiśīlaprajñādayo guṇā agryā lokasya te mama putrasya śārdūlakarṇasya saṃvidyante/",
    "S01divyav_u:330.022_0": "yadapi te brāhmaṇa evaṃ syāt--ye vājapeyam yajñam yajanti,",
    "S01divyav_u:330.022_1": "aśvamedhaṃ puruṣamedhaṃ śāmyaprāśaṃ nirargaḍam yajñam yajanti,",
    "S01divyav_u:330.022_2": "sarve te kāyasya bhedātsugatau svargaloke deveṣūpapadyanta iti/",
    "S01divyav_u:330.024_0": "na punarbrāhmaṇa tvayaivaṃ draṣṭavyam/",
    "S01divyav_u:330.024_1": "tatkasya hetoh? vājapeyaṃ brāhmaṇa yajñam yajamānā aśvamedhaṃ puruṣamedhaṃ śāmyaprāśaṃ nirargaḍam yajña ca yajamānā bahudhā mantrān pravartayantaḥ prāṇihiṃsāṃ ca pravartayanti/",
    "S01divyav_u:330.026_0": "tasmātte brāhmaṇa bravīmi--na hyeṣa mārgaḥ svargāya/",
    "S01divyav_u:330.026_1": "ahaṃ te brāhmaṇa mārgaṃ svargāya vyākhyāmi/",
    "S01divyav_u:330.027_0": "tacchṛṇu--",
    "S01divyav_u:330.028_0": "śīlaṃ rakṣeta medhāvī prārthayānaḥ sukhatrayam/",
    "S01divyav_u:330.029_0": "praśaṃsāṃ vittalābhaṃ ca pratya svarge ca modanam//70//",
    "S01divyav_u:330.030_0": "yairbrāhmaṇa itaḥ pūrvaṃ vājapeyo yajña iṣṭaḥ,",
    "S01divyav_u:330.030_1": "yairaśvamedho yaiḥ puruṣamedho yaiḥ śāmyaprāśo yair nirargaḍo yajña iṣṭaḥ,",
    "S01divyav_u:330.030_2": "parigṛhītastair nirargalaṃ ca kāmaiḥ kāmaḥ/",
    "S01divyav_u:330.031_0": "ito nākaḥ paryeṣyate/",
    "S01divyav_u:330.031_1": "ye [331]brāhmaṇa itaḥ paścādvājapeyam yajñam yakṣyanti,",
    "S01divyav_u:330.031_2": "ye 'śvamedham ye śāmyaprāśaṃ nirargaḍam yajñam yakṣyanti,",
    "S01divyav_u:330.031_3": "te nirarthakaṃ mahāvighātaṃ samyokṣyanti/",
    "S01divyav_u:331.002_0": "tasmātte brāhmaṇa bravīmi--ehi tvaṃ mayā sārdhaṃ saṃbandham yojanayasva/",
    "S01divyav_u:331.003_0": "tatkasya hetoh? dharmeṇa hi caṇḍālā ajugupsanīyā bhavanti/",
    "S01divyav_u:331.004_0": "api ca/",
    "S01divyav_u:331.005_0": "śraddhā śīlaṃ tapastyāgaḥ śrutirjñānaṃ dayaiva ca//",
    "S01divyav_u:331.006_0": "darśanaṃ sarvavedānāṃ svargavratapadāni vai//71//",
    "S01divyav_u:331.007_0": "pramāṇamaṣṭaprakāraṃ svargāya/",
    "S01divyav_u:331.008_0": "tadebhiraṣṭābhiḥ prakārair dvargagamanamiṣyate/",
    "S01divyav_u:331.008_1": "ye prāyeṇa jānanti viśeṣeṇa khalvapyanekairvividhairyajñaiḥ/",
    "S01divyav_u:331.008_2": "aṣṭau cemā brāhmaṇa nirdiṣṭā mātṛtulyā bhaginyo loke pravartante/",
    "S01divyav_u:331.009_0": "tadyathā--aditirdevānāṃ mātā/",
    "S01divyav_u:331.009_1": "duturdānavānām/",
    "S01divyav_u:331.009_2": "manurmānavānām/",
    "S01divyav_u:331.010_0": "surabhiḥ saurabheyānām/",
    "S01divyav_u:331.010_1": "vinatā suparṇānām/",
    "S01divyav_u:331.010_2": "kadrunāgānām/",
    "S01divyav_u:331.010_3": "pṛthivī bhūtānāṃ mātā sarvabījānām/",
    "S01divyav_u:331.011_0": "marutāṃ mahāmaha/",
    "S01divyav_u:331.011_1": "mahākāśyapaṃ manasā vidanti ṛṣayaḥ//",
    "S01divyav_u:331.012_0": "atha khalu bhoḥ puṣkarasārin brāhmaṇānāṃ sapta gautrāṇi svākhyāsyāmi,",
    "S01divyav_u:331.012_1": "tāni śrūyantām--tadyathā gautamā vātsyāḥ kautsāḥ kāśyapā vāsiṣṭhā māṇḍavyā ityetāni brāhmaṇa sapta gotrāṇi/",
    "S01divyav_u:331.014_0": "eṣāmekaikaṃ gotraṃ saptadhā bhinnam/",
    "S01divyav_u:331.014_1": "atra ye gautamāste kauthumāste gagarste bhāradvājāsta ārṣṭiṣeṇāste vaikhānasāste vajrapādāḥ/",
    "S01divyav_u:331.015_0": "tatra ye vātsyāsta ātreyāste maitreyāste bhārgavāste sāvarṇyāste bahujātāḥ/",
    "S01divyav_u:331.016_0": "tatra ye vātsyāsta ātreyāsta maitreyāste bhārgavāste sāvarṇyāste salīlāste bahujātāḥ/",
    "S01divyav_u:331.016_1": "tatra ye kautsāste maudgalyāyanāste gauṇāyanāste lāṅgalāste lagnāste daṇḍalagnāste somabhuvāh{vah}/",
    "S01divyav_u:331.017_0": "tatra ye kauśikāste kātyāyanāste darbhakātyāyanāste valkalinaste pakṣiṇaste laukākṣāste lohitāyanāh (lohityāyanāḥ/",
    "S01divyav_u:331.018_0": "tatra ye kāśyapāste maṇḍanāsta iṣṭāste śauṇḍāyanāste rocaneyāste 'napekṣāste 'gniveśyāḥ/",
    "S01divyav_u:331.019_0": "tatra ye kāśyapāste jātukarṇyāste dhānyāyanāste pārāśarāste vyāghranakhāste āṇḍāyanāsta aupamanyavāḥ/",
    "S01divyav_u:331.021_0": "tatra ye māṇḍavyāste bhāṇḍāyanāste dhomrāyaṇāste kātyāyanāste khalvavāahanāste sugandhārāyaṇāste kāpiṣṭhalāyanāḥ/",
    "S01divyav_u:331.022_0": "ityetāni brāhmaṇa evamekonapañcāśadgotrāṇi brāhmaṇaiḥ paurāṇaiḥ samyag dṛṣṭāni cchandasi vyākaraṇe padamīmāṃsāyām/",
    "S01divyav_u:331.023_0": "anyāni ca gotrāṇi vistarato mayā vācitāni/",
    "S01divyav_u:331.024_0": "tāni anyair na jñāyante//",
    "S01divyav_u:331.025_0": "yadutaikatvamiti viditvā bhavān bandhurbhavitumarhati/",
    "S01divyav_u:331.025_1": "tasmātte brāhmaṇa bravīmi sāmānyaṃ saṃjñāmātrakamidaṃ lokasya yaduta brāhmaṇa iti vā kṣatriya iti vā vaiśya iti vā śūdra iti vā/",
    "S01divyav_u:331.027_0": "ekamidaṃ sarvamidamekam/",
    "S01divyav_u:331.027_1": "putrāya me śārdūlakarṇāya prakṛtiṃ duhitaramutsṛja bhāryārthāya/",
    "S01divyav_u:331.028_0": "yāvantaṃ kulaśulkaṃ manyase tāvantamanupradāsyāmi//",
    "S01divyav_u:331.029_0": "idaṃ punarvacanaṃ śrutvā triśaṅkormātaṅgarājasya brāhmaṇaḥ puṣkarasārī tūṣṇīmbhūto madgubhūtaḥ srastaskandho 'dhomukho niṣpratibhaḥ pradhyānaparaḥ sthito 'bhūt/",
    "S01divyav_u:331.030_0": "adrākṣīt triśaṅkurmātaṅgarājah [332]puskarasāriṇaṃ brāhmaṇaṃ tūṣṇīmbhūtaṃ madgubhūtaṃ srastaskandhamadhomukhaṃ niṣpratibhaṃ pradhyānaparaṃ sthitam/",
    "S01divyav_u:332.003_0": "yādṛśaṃ vāpyate bījaṃ tādṛśaṃ labhyate phalam/",
    "S01divyav_u:332.004_0": "prajāpaterhi caikatve nirviśeṣo bhavatyataḥ//72//",
    "S01divyav_u:332.005_0": "na cendriyāṇāṃ nānātvaṃ kriyābhedaśca dṛśyate/",
    "S01divyav_u:332.006_0": "brāhmaṇe vānyajātau vā naiṣāṃ kiṃcidviśiṣyate//73//",
    "S01divyav_u:332.007_0": "na hyātmanaḥ samutlarṣaḥ śreṣṭhatvamiha yujyate/",
    "S01divyav_u:332.008_0": "śukraśoṇitasambhūtam yonito hyubhayaṃ samam//74//",
    "S01divyav_u:332.009_0": "cāturvarṇyaṃ pravakṣyāmi paśudharmakathāṃ tava/",
    "S01divyav_u:332.010_0": "bhavette bhavinī bhāryā naitad brāhmaṇa yujyate//75//",
    "S01divyav_u:332.011_0": "yadi tāvadayaṃ loko brahmaṇā janitaḥ svayam/",
    "S01divyav_u:332.012_0": "brāhmaṇī brāhmaṇasvasā kṣatriyā kṣatriyasvasāa//76//",
    "S01divyav_u:332.013_0": "atha vaiśyasya vaiśyā vai śūdrā vā punaḥ/",
    "S01divyav_u:332.014_0": "na bhāryā bhaginī yuktā brahmaṇā janitā yadi//77//",
    "S01divyav_u:332.015_0": "na sattvā brahmaṇo jātāḥ kleśajāḥ karmajāstvamī/",
    "S01divyav_u:332.016_0": "nīcaiścoccaiśca dṛśyante sattvā nānāśrayāḥ pṛthak//78//",
    "S01divyav_u:332.017_0": "teṣāṃ ca jātisāmānyād brāhmaṇe kṣatriye tathā/",
    "S01divyav_u:332.018_0": "atha vaiśye ca śūdre ca samaṃ jñānaṃ pravartate//79//",
    "S01divyav_u:332.019_0": "ṛgvedo 'tha yajurvedaḥ sāmavedo 'pyatharvaṇam/",
    "S01divyav_u:332.020_0": "itihāso nighaṇṭaśca kutaśchando nirarthakam//80//",
    "S01divyav_u:332.021_0": "asmākamapyadhyayane maitrī vidyā tathā śikhī/",
    "S01divyav_u:332.022_0": "saṃkrāmaṇī prakrāmaṇī stambhanī kāmarūpiṇī//81//",
    "S01divyav_u:332.023_0": "manojavā ca gāndhārī ghorī vidyā vaśaṃkarī/",
    "S01divyav_u:332.024_0": "kākavāṇī ca mantraṃ ca indrajālaṃ ca bhañjanī//82//",
    "S01divyav_u:332.025_0": "asmākamāsītpuruṣā vidyāsvākhyātapaṇḍitāḥ/",
    "S01divyav_u:332.026_0": "maṇipuṣpāśca ṛṣayo bhāsvarāśca maharṣayaḥ//83//",
    "S01divyav_u:332.027_0": "saṃlprāptā devatāṛddhiṃ kiṃ cikitsasi vidyayā/",
    "S01divyav_u:332.028_0": "aśikṣitāśca caṇḍālā brāhmaṇā vedapāragāḥ//84//",
    "S01divyav_u:332.029_0": "kipiṃjalādyo janito mantrāṇāṃ pāramiṃ gataḥ/",
    "S01divyav_u:332.030_0": "na hyasau brāhmaṇīputraḥ kiṃ vā brāhmaṇa manyase//85//",
    "S01divyav_u:333.001_0": "[333]niṣadyajanayatkālī putraṃ dvaipāyanaṃ munim/",
    "S01divyav_u:333.002_0": "ugraṃ tejasvinaṃ bhīṣmaṃ pañcābhijñaṃ mahātapam/",
    "S01divyav_u:333.003_0": "na hyasau brāhmaṇīputraḥ kiṃ vā brāhmaṇa vakṣyasi//86//",
    "S01divyav_u:333.004_0": "kṣatriyā reṇukā nāma jajñe rāmaṃ mahāmunim/",
    "S01divyav_u:333.005_0": "paṇḍitaṃ ca vinītaṃ ca sarvaśāstraviśāradam/",
    "S01divyav_u:333.006_0": "na hyasau brāhmaṇīputraḥ kiṃ vā brāhmaṇa vakṣyasi//87//",
    "S01divyav_u:333.007_0": "ye ca te manujā āsaṃs tejasā tapasā yutāḥ/",
    "S01divyav_u:333.008_0": "paṇḍitāśca vinītāśca loke ca ṛṣisaṃmatāḥ/",
    "S01divyav_u:333.009_0": "na hi te brāhmaṇīputrāḥ kiṃ vā brāhmaṇa vakṣyasi//88//",
    "S01divyav_u:333.010_0": "saṃjñā kṛteyaṃ lokasya brāhmaṇāḥ kṣatriyāstathā/",
    "S01divyav_u:333.011_0": "vaiśyāścaiva tathā śūdrāḥ saṃjñeyaṃ saṃprakīrtitā//89//",
    "S01divyav_u:333.012_0": "tasmātte brāhmaṇa bravīmi saṃjñāmātrakamidaṃ lokasya yaduta brāhmaṇa iti vā kṣatriya iti vā vaiśya iti vā śūdra iti vā/",
    "S01divyav_u:333.013_0": "ekamidaṃ sarvamidamekam/",
    "S01divyav_u:333.013_1": "putrāya me śārdūlakarṇāya prakṛtiṃ duhitaramanuprayaccha bhāryārthāya/",
    "S01divyav_u:333.014_0": "yāvantaṃ kulaśulkaṃ manyase tāvantamanupradāsyāmi//",
    "S01divyav_u:333.015_0": "idaṃ ca punarvacanaṃ śrutvā triśaṅkormātaṅgarājasya brāhmaṇaḥ puṣkarasārī triśaṅkuṃ mātaṅgarājamidamavocat--kiṃgotro bhavān? āha--ātreyagotro 'smi/",
    "S01divyav_u:333.016_0": "kimpūrvah? āha--ātreyaḥ/",
    "S01divyav_u:333.017_0": "kiṃcaraṇam? āha--kāleya--maitrāyaṇīyaḥ/",
    "S01divyav_u:333.017_1": "kati pravarāh? āha--trayaḥ pravarāḥ/",
    "S01divyav_u:333.017_2": "tadyathā vātsyāḥ kautsyā bharadvājāśca/",
    "S01divyav_u:333.018_0": "ke bhavantaḥ sabrahmacāriṇah? chandogāḥ/",
    "S01divyav_u:333.018_1": "kati cchandogānāṃ bhedāh? ṣaṭ/",
    "S01divyav_u:333.019_0": "te katame? āha--tadyathā/",
    "S01divyav_u:333.019_1": "kauthumāḥ/",
    "S01divyav_u:333.019_2": "cārāyaṇīyāḥ/",
    "S01divyav_u:333.019_3": "lāṅgalāḥ/",
    "S01divyav_u:333.019_4": "sauvarcasāḥ/",
    "S01divyav_u:333.020_0": "kāpiṃjaleyāḥ/",
    "S01divyav_u:333.020_1": "ārṣṭiṣeṇā iti//",
    "S01divyav_u:333.021_0": "kiṃ bhavato mātṛjaṃ gotram? āha--pārāśarīyam/",
    "S01divyav_u:333.021_1": "paṭhatu bhavān sāvitrīm/",
    "S01divyav_u:333.021_2": "kathaṃ bhavati? katyakṣarā sāvitrī? katigaṇḍā? katipadā?",
    "S01divyav_u:333.023_0": "caturviṃśatyakṣarā sāvitrī/",
    "S01divyav_u:333.023_1": "trigaṇḍā/",
    "S01divyav_u:333.023_2": "aṣṭākṣarapadā/",
    "S01divyav_u:333.023_3": "uccārayatu bhavān sāvitrīm/",
    "S01divyav_u:333.024_0": "atha khalu bhoḥ puṣkarasārin, sotpattikāṃ sāvitrīṃ pravakṣyāmi/",
    "S01divyav_u:333.024_1": "tacchrūyatām/",
    "S01divyav_u:333.024_2": "kathayatu bhavān/",
    "S01divyav_u:333.025_0": "bhūtapūrvaṃ brāhmaṇa atīte 'dhvani vasur nāma ṛṣirbabhūva/",
    "S01divyav_u:333.026_0": "pañcābhijña ugratejā mahānubhāvo dhyānānāṃ lābhī/",
    "S01divyav_u:333.026_1": "tena tatra takṣakaduhitā kapilā nāma āsaditā bhāryārtham/",
    "S01divyav_u:333.026_2": "sa tatra saṃraktacittastayā kanyayā sārdhaṃ maithunamagacchat/",
    "S01divyav_u:333.027_0": "sa ṛṣirṛddhyā bhraṣṭo dhyānebhyo vañcitaḥ/",
    "S01divyav_u:333.028_0": "ṛddhiparihīnaḥ sa vipratisārī ātmano duścaritaṃ vigarhāṇastasyāṃ velāyāṃ sāvitrīṃ bhāṣate sma/",
    "S01divyav_u:333.029_0": "tadyathā--",
    "S01divyav_u:333.030_0": "bhūrbhuvaḥ svaḥ/",
    "S01divyav_u:333.030_1": "tatsaviturvireṇyaṃ bhargo devasya dhīmahi/",
    "S01divyav_u:333.030_2": "dhiyo yo naḥ pracodayāt/",
    "S01divyav_u:333.031_0": "iti hi brāhmaṇa ajñānaśodhanārthamimameva mantraṃ sa brāhmaṇo divārātraṃ japati sma/",
    "S01divyav_u:333.032_0": "iyaṃ brāhmaṇānāṃ sāvitrī/",
    "S01divyav_u:333.032_1": "pūrvajaḥ prajāpatih--",
    "S01divyav_u:334.001_0": "[334]jaṭilastāpaso bhūtvā gahanaṃ vanamāśritaḥ/",
    "S01divyav_u:334.002_0": "gambhīrāvabhāse tatra hyātmastaporataḥ//90//",
    "S01divyav_u:334.003_0": "devasya śreṣṭakaṃ bhojanamupanāmyopaviṣṭa imaṃ mantramajapat/",
    "S01divyav_u:334.003_1": "iyaṃ kṣatriyāṇāṃ sāvitrī/",
    "S01divyav_u:334.004_0": "citraṃ hi vaiśyakanyakā/",
    "S01divyav_u:334.004_1": "atha sā kanyā arthataḥ pravīṇā/",
    "S01divyav_u:334.004_2": "iyaṃ vaiśyānāṃ sāvitrī/",
    "S01divyav_u:334.005_0": "atapaḥ sutapaḥ/",
    "S01divyav_u:334.005_1": "jīvema śaradāṃ śatam/",
    "S01divyav_u:334.005_2": "paśyema śaradāṃ śatam/",
    "S01divyav_u:334.005_3": "iyaṃ śūdrāṇāṃ sāvitrī/",
    "S01divyav_u:334.006_0": "bhūrbhuvaḥ svaḥ/",
    "S01divyav_u:334.007_0": "kāmā hi loke paramāḥ prajānāṃ kleśaprahāṇe bhūtā antarāyāḥ/",
    "S01divyav_u:334.009_0": "tasmādbhavantaḥ prajahantu kāmāṃs tato 'tulaṃ prāpsyatha brahmalokam//91//",
    "S01divyav_u:334.011_0": "itīyaṃ brāhmaṇa brahmaṇā sahāpatinā sāvitrī bhāṣitā, pūrvakaiśca samyaksambuddhairabhyanumoditā//",
    "S01divyav_u:334.013_0": "paṭha bhostriśaṅko nakṣatravaṃśam/",
    "S01divyav_u:334.013_1": "atha kim? bhoḥ kathayatu bhavān/",
    "S01divyav_u:334.013_2": "śrūyatām/",
    "S01divyav_u:334.014_0": "bhoḥ puṣkarasārin, nakṣatravaṃśaṃ kathayiṣyāmi/",
    "S01divyav_u:334.014_1": "tadyathā--",
    "S01divyav_u:334.015_0_0": "kṛttikā rohiṇī mṛgaśirā ārdrā punarvasuḥ puṣyah āśleṣā maghā pūrvaphalgunī uttaraphalgunī",
    "S01divyav_u:334.015_0_1": "hastā citrā svātī viśākhā anurādhā anurādhā jyeṣṭā mūlā pūrvāṣāḍhā uttarāṣāḍhā abhijit",
    "S01divyav_u:334.015_0_2": "śravaṇā dhaniṣṭhā śatabhiṣā pūrvabhādrapadā uttarabhādrapadā revatī aśvinī bharaṇī/",
    "S01divyav_u:334.017_0": "ityetāni bhoḥ puṣkarasārinn aṣṭāviṃśatinakṣatrāṇi//",
    "S01divyav_u:334.019_0": "katitārakāṇi katisaṃsthānāni katimuhūrtayogāni kimāhārāṇi kiṃdaivatāni kiṃgotrāṇi?",
    "S01divyav_u:334.021_0": "kṛttikā bhoḥ puṣkarasārin nakṣatraṃ ṣaṭtāraṃ kṣurasaṃsthānaṃ triṃśanmuhūrtayogaṃ dadhyāhāramagnidaivataṃ vaiśyāyanīyaṃ gotreṇa/",
    "S01divyav_u:334.022_0": "rohiṇīnakṣatraṃ pañcatārakaṃ śakaṭākṛtisaṃsthānaṃ pañcacatvāriṃśanmuhūrtayogaṃ mṛgamāṃsāhāraṃ prajāpatidaivataṃ bhāradvājaṃ gotreṇa/",
    "S01divyav_u:334.023_0": "mṛgāśirānakṣatraṃ tritāraṃ mṛgaśīrṣasaṃsthānaṃ triṃśanmuhūrtayogaṃ phalamūlāhāraṃ somadaivataṃ mṛgāyaṇīyaṃ gotreṇa/",
    "S01divyav_u:334.024_0": "ārdrānakṣatramekatāraṃ tilakasaṃsthānaṃ pañcadaśamuhūrtayogaṃ sarpirmaṇḍāhāraṃ sūryadaivataṃ hārītāyanīyaṃ gotreṇa/",
    "S01divyav_u:334.026_0": "punarvasunakṣatraṃ dvitāraṃ padasaṃsthānaṃ pañcacatvāriṃśanmuhūrtayogaṃ madhyāhāram aditidaivataṃ vāsiṣṭhaṃ gotreṇa/",
    "S01divyav_u:334.027_0": "puṣyanakṣatraṃ tritāraṃ vardhamānasaṃsthānaṃ triṃśanmuhūrtayogaṃ madhumaṇḍāhāraṃ bṛhaspatidaivatam aupamanyavīyaṃ gotreṇa/",
    "S01divyav_u:334.028_0": "āśleṣānakṣatramekatāraṃ tilakasaṃsthānaṃ pañcadaśamuhūrtayogaṃ pāyasabhojanaṃ sarpadaivataṃ maitrāyaṇīyaṃ gotreṇa/",
    "S01divyav_u:334.029_0": "itīmāni bhoḥ puṣkarasārin sapta nakṣatrāṇi pūrvadvārakāṇi//",
    "S01divyav_u:334.031_0": "maghānakṣatraṃ pañcatāraṃ nadīkubjasaṃsthānaṃ triṃśanmuhūrtayogaṃ tilakṛsarāhāraṃ titṛdaivatam [335]piṅgalāyanīyaṃ gotreṇa/",
    "S01divyav_u:335.001_0": "pūrvaphalgunīnakṣatraṃ dvitāraṃ padakasaṃsthānaṃ triṃśanmuhūrtayogaṃ bilvabhojanaṃ bhavadaivataṃ gautamīyaṃ gotreṇa/",
    "S01divyav_u:335.002_0": "uttaraphalgunīnakṣatraṃ dvitāraṃ padakasaṃsthānaṃ pañcacatvāriṃśanmuhūrtayogaṃ godhūmamatsyāhāramaryamādaivataṃ kauśikaṃ gotreṇa/",
    "S01divyav_u:335.003_0": "hastanakṣatraṃ pañcatāraṃ hastasaṃsthānaṃ triṃśanmuhūrtayogaṃ śyāmākabhojanaṃ sūryadaivataṃ kāśyapaṃ gotreṇa/",
    "S01divyav_u:335.004_0": "citrānakṣatramekatāraṃ tilakasaṃsthānaṃ triṃśanmuhūrtayogaṃ mudgakṛsaraghṛtapūpāhāraṃ tvaṣṭṛdaivataṃ kātyāyanīyaṃ gotreṇa/",
    "S01divyav_u:335.005_0": "svātīnakṣatramekatāraṃ tilakasaṃsthānaṃ pañcadaśamuhūrtayogaṃ mudgakṛsaraphalāhāraṃ vāyudaivataṃ kātyāyanīyaṃ gotreṇa/",
    "S01divyav_u:335.007_0": "viśākhānakṣatraṃ dvitāraṃ viṣāṇasaṃsthānaṃ pañcacatvāriṃśanmuhūrtayogaṃ tilapuṣpāhāramindrāgnidaivataṃ śākhāyanīyaṃ gotreṇa/",
    "S01divyav_u:335.008_0": "ityetāni bhoḥ puṣkarasārin saptanakṣatrāṇi dakṣiṇadvārakāṇi//",
    "S01divyav_u:335.009_0": "anurādhānakṣatraṃ catustāraṃ ratnāvalīsaṃsthānaṃ triṃśanmuhūrtayogaṃ surāmāṃsāhāraṃ mitradaivatamālambāyanīyaṃ gotreṇa/",
    "S01divyav_u:335.010_0": "jyeṣṭhānakṣatraṃ tritāram yavamadhyasaṃsthānaṃ pañcadaśamuhūrtayogaṃ śāliyavāgūbhojanamindradaivataṃ dīrghakātyāyanīyaṃ gotreṇa/",
    "S01divyav_u:335.011_0": "mūlanakṣatraṃ saptatāraṃ vṛścikasaṃsthānaṃ triṃśanmuhūrtayogaṃ mūlaphalāhāraṃ nairṛtidaivataṃ kātyāyanīyaṃ gotreṇa/",
    "S01divyav_u:335.012_0": "pūrvāṣāḍhānakṣatraṃ catustāraṃ govikramasaṃsthānaṃ triṃśanmuhūrtayogaṃ nyagrodhakaṣāyāhāraṃ toyadaivataṃ darbhakātyāyanīyaṃ gotreṇa/",
    "S01divyav_u:335.013_0": "uttarāṣāḍhānakṣatraṃ catustāraṃ gajavikramasaṃsthānaṃ pañcacatvāriṃśanmuhūrtayogaṃ madhulājāhāraṃ viśvadaivataṃ maudgalāyanīyaṃ gotreṇa/",
    "S01divyav_u:335.015_0": "abhijinnakṣatraṃ tritāraṃ gośīrṣasaṃsthānaṃ ṣaṇmuhūrtayogaṃ vāyvāhāraṃ brahmadaivataṃ brahmāvatīyaṃ gotreṇa/",
    "S01divyav_u:335.016_0": "śravaṇānakṣatraṃ tritāram yavamadhyasaṃsthānaṃ triṃśanmuhūrtayogaṃ pakṣimāṃsāhāraṃ viṣṇudaivataṃ kātyāyanīyaṃ gotreṇa/",
    "S01divyav_u:335.017_0": "ityetāni bhoḥ puṣkarasārin sapta nakṣatrāṇi paścimadvārakāṇi//",
    "S01divyav_u:335.019_0": "dhaniṣṭhānakṣatraṃ catustāraṃ śakunasaṃsthānaṃ triṃśanmuhūrtayogaṃ kulatthapūpāhāraṃ vasudaivataṃ kauṇḍinyāyanīyaṃ gotreṇa/",
    "S01divyav_u:335.020_0": "śatabhiṣānakṣatramekatāraṃ tilakasaṃsthānaṃ pañcadaśamuhūrtayogam yavāgubhojanaṃ varuṇadaivataṃ tāṇḍyāyanīyaṃ gotreṇa/",
    "S01divyav_u:335.021_0": "pūrvabhādrapadānakṣatraṃ dvitāraṃ padakasaṃsthānaṃ triṃśanmuhūrtayogaṃ māṃsarudhirāhāramahirbudhnyadaivataṃ jātūkarṇyaṃ gotreṇa/",
    "S01divyav_u:335.022_0": "uttarabhādrapadānakṣatraṃ dvitāraṃ padakasaṃsthānaṃ pañcacatvāriṃśanmuhūrtayogaṃ māṃsāhāram aryamādaivataṃ dhyānadrāhyāyaṇīyaṃ gotreṇa/",
    "S01divyav_u:335.024_0": "revatīnakṣatramekatāraṃ tilakasaṃsthānaṃ triṃśanmuhūrtayogaṃ madhupāyasabhojanaṃ gandharvadaivataṃ maitrāyaṇīyaṃ gotreṇa/",
    "S01divyav_u:335.026_0": "bharaṇīnakṣatraṃ tritāraṃ bhagasaṃsthānaṃ triṃśanmuhūrtayogaṃ tilataṇḍulāhāram yamadaivataṃ bhārgavīyaṃ gotreṇa/",
    "S01divyav_u:335.027_0": "ityetāni bhoḥ puṣkarasārin sapta nakṣatrāṇi uttaradvārakāṇi//",
    "S01divyav_u:335.028_0": "amīṣāṃ bhoḥ puṣkarasārinn aṣṭaviṃśatīnāṃ nakṣatrāṇāṃ ṣaṇnakṣatrāṇi pañcacatvāriṃśanmuhūrtayogāni/",
    "S01divyav_u:335.029_0": "tadyathā--rohiṇī punarvasu uttaraphalgunī viśākhā uttarāṣāḍhā uttarabhādrapadā ceti/",
    "S01divyav_u:335.030_0": "pañcanakṣatrāṇi pañcadaśamuhūrtayogāni/",
    "S01divyav_u:335.030_1": "tadyathā--ārdrā āśleṣā svātī jyeṣṭhā śatabhiṣā ceti/",
    "S01divyav_u:335.031_0": "eko 'bhijit ṣaṇmuhūrtayogam/",
    "S01divyav_u:335.031_1": "avaśiṣṭāni triṃśanmuhūrtayogāni//",
    "S01divyav_u:336.001_0": "[336]amīṣāṃ bhoḥ puṣkarasārin saptānāṃ nakṣatrāṇāṃ pūrvadvārikāṇāṃ kṛttikā prathamā nāmā,",
    "S01divyav_u:336.002_0": "amīṣāṃ saptānāṃ nakṣatrāṇāṃ dakṣiṇadvārīkāṇāṃ maghā prathamā nāma, viśākhā paścimāa nāma/",
    "S01divyav_u:336.003_0": "amīṣāṃ paścimadvārikāṇāṃ saptānāṃ nakṣatrāṇāmanurādhā prathamā nāma, śravaṇā paścimā nāma/",
    "S01divyav_u:336.004_0": "amīṣāṃ saptānāṃ nakṣatrāṇāmuttaradvārikāṇāṃ dhaniṣṭhā prathamā nāma, bharaṇī paścimā nāma//",
    "S01divyav_u:336.006_0": "amīṣāṃ bhoḥ puṣkarasārinn aṣṭāviṃśatīnāṃ nakṣatrāṇāṃ sapta balāni/",
    "S01divyav_u:336.006_1": "katamāni sapta? yaduta trīṇi pūrvāṇi viśākhānurādhā punarvasuḥ punarvasuḥ svātiśca/",
    "S01divyav_u:336.007_0": "triṇi dāruṇāni/",
    "S01divyav_u:336.007_1": "ārdrā āśleṣā bharaṇī ceti/",
    "S01divyav_u:336.008_0": "catvāri saṃmānanīyāni/",
    "S01divyav_u:336.008_1": "yaduta trīṇi uttarāṇi rohiṇī ceti/",
    "S01divyav_u:336.008_2": "pañca mṛdukāni/",
    "S01divyav_u:336.009_0": "śravaṇā dhaniṣṭhā śatabhiṣā jyeṣṭhā mūlā iti/",
    "S01divyav_u:336.009_1": "pañca dhāraṇīyāni/",
    "S01divyav_u:336.009_2": "hastā citrā āśleṣā maghā abhijicceti/",
    "S01divyav_u:336.010_0": "catvāri kṣiprakaraṇīyāni/",
    "S01divyav_u:336.010_1": "yaduta kṛttikā mṛgaśirā puṣyā aśvinī ceti//",
    "S01divyav_u:336.011_0": "amīṣāṃ bhoḥ puṣkarasārinn aṣṭhāviṃśatīnāṃ nakṣatrāṇāṃ trayo yogā bhavanti--ṛṣabhānusārī yogaḥ/",
    "S01divyav_u:336.012_0": "vatsānusārī yogaḥ/",
    "S01divyav_u:336.012_1": "yuganaddho yogaḥ/",
    "S01divyav_u:336.012_2": "tatra nakṣatram yadi purastādgacchati candraśca pṛṣṭhataḥ, ayamucyate ṛṣabhānusārī yoga iti/",
    "S01divyav_u:336.013_0": "yaduta candraḥ purastād gacchati nakṣatraṃ ca pṛṣṭhataḥ, tadā bhavati vatsānusārī yogaḥ/",
    "S01divyav_u:336.014_0": "yadi punaścandro nakṣatraṃ cobhau samau yugapad gacchataḥ, tadāyamucyate yoga iti//",
    "S01divyav_u:336.016_0": "atha khalu bhoḥ puṣkarasārin grahān pravakṣyāmi/",
    "S01divyav_u:336.016_1": "tacchrūyatām/",
    "S01divyav_u:336.016_2": "tadyathā śukro bṛhaspatiḥ śanaiścaro budho 'ṅgārakaḥ sūryastārādhipatiśceti//",
    "S01divyav_u:336.018_0": "evaṃ viparivartamāne loke nakṣatreṣu pravibhakteṣu kathaṃ rātridivasānāṃ hrāso vṛddhiśca bhavati? taducyate/",
    "S01divyav_u:336.019_0": "hemantānāṃ dvitīye māsi rohiṇyāmaṣṭabhyāṃ dvādaśamuhūrto divaso bhavati/",
    "S01divyav_u:336.020_0": "aṣṭādaśamuhūrtā rātriḥ/",
    "S01divyav_u:336.020_1": "grīṣmāṇāṃ paścime māse rohiṇyāmaṣṭabhyāmaṣṭādaśamuhūrto divaso bhavati/",
    "S01divyav_u:336.021_0": "dvādaśamuhūrto rātriḥ/",
    "S01divyav_u:336.021_1": "varṣāṇāṃ paścime māse rohiṇyāmaṣṭabhyāṃ caturdaśamuhūrto divase bhavati/",
    "S01divyav_u:336.022_0": "ṣoḍaśamuhūrtā rātriḥ//",
    "S01divyav_u:336.023_0": "kiṃ bhostriśaṅko rātridivasānāṃ prasthānam? divasānudivasam/",
    "S01divyav_u:336.023_1": "kiṃ pakṣasya prasthānam? pratipad/",
    "S01divyav_u:336.024_0": "kiṃ saṃvatsarasya prasthānam? pauṣaḥ/",
    "S01divyav_u:336.024_1": "kimṛtūnāṃ prasthānam? prāvṛṭ//",
    "S01divyav_u:336.025_0": "kiṃ bhostriśaṅko kṣaṇasya parimāṇam? kiṃ lavāsya? kiṃ muhūrtasya? tadyathā bhoḥ puṣkarasārin striyā nātidīrghahrasvaḥ kartinyāḥ sūtrodyāmaḥ/",
    "S01divyav_u:336.026_0": "evaṃ dīrghastatkṣaṇam/",
    "S01divyav_u:336.026_1": "viṃśatyadhikaṃ tatkṣaṇaśatamekaḥ kṣaṇaḥ/",
    "S01divyav_u:336.027_0": "triṃśallavā eko muhūrtaḥ/",
    "S01divyav_u:336.027_1": "etena kramasambandhena triṃśanmuhūrtamekaṃ rātridivasamanumīyate/",
    "S01divyav_u:336.028_0": "teṣāṃ muhūrtānāmimāni nāmāni bhavanti--",
    "S01divyav_u:336.029_0": "āditya udayati ṣaṇṇavatipauruṣāyāṃ chāyāyāṃ caturojā nāma muhūrto bhavati/",
    "S01divyav_u:336.029_1": "ṣaṣṭipauruṣāyāṃ chāyāyāṃ śveto nāma muhūrto bhavati/",
    "S01divyav_u:336.030_0": "dvādaśapauruṣāyāṃ chāyāyāṃ samṛddho nāma muhūrto bhavati/",
    "S01divyav_u:336.031_0": "ṣaṭpauruṣāyāṃ chāyāyāṃ śarapathe nāma muhūrto bhavati/",
    "S01divyav_u:336.031_1": "pañcapauruṣāyāṃ chāyāyāmatisamṛddho[337] nāma muhūrto bhavati/",
    "S01divyav_u:337.001_0": "catuḥpauruṣāyāṃ chāyāyāmudgato nāma muhūrto bhavati/",
    "S01divyav_u:337.002_0": "tripauruṣāyāṃ chāyāyāṃ sumukho nāma muhūrto bhavati/",
    "S01divyav_u:337.002_1": "sthite madhyāhne vajrako nāma muhūrto bhavati/",
    "S01divyav_u:337.003_0": "parivṛto madhyāhne tripuruṣāyāṃ chāyāyāṃ rohito nāma muhūrto bhavati/",
    "S01divyav_u:337.003_1": "catuḥpauruṣāyāṃ chāyāyāṃ balo muhūrtaḥ/",
    "S01divyav_u:337.004_0": "pañcapauruṣāyāṃ chāyāyāṃ vijayo nāma muhūrtaḥ/",
    "S01divyav_u:337.004_1": "ṣaṭpauruṣāyāṃ chāyāyāṃ sarvaraso nāma muhūrtaḥ/",
    "S01divyav_u:337.005_0": "dvādaśapauruṣāyāṃ chāyāyāṃ vasur nāma muhūrtaḥ/",
    "S01divyav_u:337.005_1": "ṣaṣṭipauruṣāyāṃ chāyāyāṃ sundaro nāma muhūrtaḥ/",
    "S01divyav_u:337.006_0": "avataramāṇa āditye ṣaṇṇavatipauruṣāyāṃ chāyāyāṃ parabhayo nāma muhūrto bhavati/",
    "S01divyav_u:337.007_0": "ityetāni divasasya muhūrtāni//",
    "S01divyav_u:337.008_0": "atha khalu bhoḥ puṣkarasārin rātryā muhūrtāni vyākhyāsyāmi/",
    "S01divyav_u:337.008_1": "astaṃgata āditye raudro nāma muhūrtaḥ/",
    "S01divyav_u:337.009_0": "tatastārāvacaro nāma muhūrtaḥ/",
    "S01divyav_u:337.009_1": "samyamo nāma muhūrtaḥ/",
    "S01divyav_u:337.009_2": "sāmpraiyako nāma muhūrtaḥ/",
    "S01divyav_u:337.010_0": "ananto nāma muhūrtaḥ/",
    "S01divyav_u:337.010_1": "gardabho nāma muhūrtaḥ/",
    "S01divyav_u:337.010_2": "rākṣaso nāma muhūrtaḥ/",
    "S01divyav_u:337.010_3": "sthite 'rdharātre 'vayavo nāma muhūrtaḥ/",
    "S01divyav_u:337.011_0": "atikrānte 'rdharātre brahmā nāma muhūrtaḥ/",
    "S01divyav_u:337.011_1": "ditir nāma muhūrtaḥ/",
    "S01divyav_u:337.011_2": "arko nāma muhūrtaḥ/",
    "S01divyav_u:337.012_0": "vidhamano nāma muhūrtaḥ/",
    "S01divyav_u:337.012_1": "āgneyo nāma muhūrtaḥ/",
    "S01divyav_u:337.012_2": "ātapāgnir nāma muhūrtaḥ/",
    "S01divyav_u:337.013_0": "abhijinnāma muhūrtaḥ/",
    "S01divyav_u:337.013_1": "ityetāni rātrermuhūrtanāmāni/",
    "S01divyav_u:337.013_2": "iti bhoḥ puṣkarasārinn imāni triṃśanmuhūrtāni yairahorātraṃ prajñāyate//",
    "S01divyav_u:337.015_0": "tatkṣaṇaḥ kṣaṇo lavo muhūrtaḥ/",
    "S01divyav_u:337.015_1": "tatra triṃśatitamo bhāgo muhūrtasya lavaḥ/",
    "S01divyav_u:337.015_2": "ṣaṣṭitamo bhāgo lavasya kṣaṇaḥ/",
    "S01divyav_u:337.016_0": "viṃśatyuttarabhāgaśataṃ kṣaṇasya tatkṣaṇaḥ/",
    "S01divyav_u:337.016_1": "tadyathā striyā nātidīrghahrasvaḥ kartinyāḥ sūtrodyāmaḥ/",
    "S01divyav_u:337.017_0": "evaṃ dīrghastatkṣaṇaḥ/",
    "S01divyav_u:337.017_1": "viṃśatyuttarakṣaṇaśataṃ tatkṣaṇasyaikaḥ kṣaṇaḥ/",
    "S01divyav_u:337.017_2": "ṣaṣṭiḥ kṣaṇā eko lavaḥ/",
    "S01divyav_u:337.018_0": "triṃśallavā eko muhūrtaḥ/",
    "S01divyav_u:337.018_1": "etena kramayogena triṃśanmuhūrtamekamahorātram/",
    "S01divyav_u:337.019_0": "triṃśadahorātrāṇyeko māsaḥ/",
    "S01divyav_u:337.019_1": "dvādaśa māsāḥ saṃvatsaraḥ/",
    "S01divyav_u:337.019_2": "caturojāḥ śvetaḥ samṛddhaḥ śarapatho 'tisamṛddha udgataḥ sumukho vajrako rohito balo vijayaḥ sarvaraso vasuḥ sundaraḥ parabhayaḥ/",
    "S01divyav_u:337.020_0": "raudrastārāvacaraḥ samyamaḥ sāmpraiyako 'nanto gardabho rākṣaso 'vayavo brahmā ditirarko vidhamano āgneya ātapāgnirabhijit/",
    "S01divyav_u:337.022_0": "itīmāni muhūrtānāṃ nāmāni//",
    "S01divyav_u:337.023_0": "kālotpattimapi te brāhmaṇa vakṣyāmi, śṛṇu--",
    "S01divyav_u:337.024_0": "kālasya kiṃ pramāṇamiti taducyate/",
    "S01divyav_u:337.024_1": "dvāvakṣinimeṣāveko lavaḥ/",
    "S01divyav_u:337.024_2": "aṣṭau lavā ekā kāṣṭhā/",
    "S01divyav_u:337.025_0": "ṣoḍaśa kāṣṭhā ekā kalā/",
    "S01divyav_u:337.025_1": "kalānāṃ triṃśadekā nāḍikā/",
    "S01divyav_u:337.025_2": "tatra dve nāḍike eko muhūrtaḥ//",
    "S01divyav_u:337.026_0": "nāḍikāyāḥ punaḥ kiṃ pramāṇam? taducyate--",
    "S01divyav_u:337.027_0": "droṇaṃ salilasyaikam/",
    "S01divyav_u:337.027_1": "tadvaraṇato dve palaśate bhavataḥ/",
    "S01divyav_u:337.027_2": "nālikāchidrasya kiṃ pramāṇam? suvarṇamātram/",
    "S01divyav_u:337.028_0": "upari caturaṅgalā suvarṇaśalākā kartavyā/",
    "S01divyav_u:337.028_1": "vṛttaparimaṇḍalā samantāccaturasrā āyatā/",
    "S01divyav_u:337.029_0": "yadā caivaṃ śīryeta tat toyaṃ ghaṭasya tadaikā nāḍikā/",
    "S01divyav_u:337.029_1": "etena nāḍikāpramāṇena vibhakte dve nāḍike eko muhūrtaḥ/",
    "S01divyav_u:337.030_0": "etena bho brāhmaṇa triṃśanṃhūrtāḥ, yai rātridivasā anumīyanta iti//",
    "S01divyav_u:338.001_0": "[338]tataḥ ṣoḍaśa nimeṣā ekā kāṣṭhā/",
    "S01divyav_u:338.001_1": "ṣoḍaśa kāṣṭhā ekā kalā/",
    "S01divyav_u:338.001_2": "ṣaṣṭiḥ kalā eko muhūrtaḥ/",
    "S01divyav_u:338.002_0": "triṃśanmuhūrtā ekamahorātram/",
    "S01divyav_u:338.002_1": "triṃśadahorātrāṇyeko māsaḥ/",
    "S01divyav_u:338.002_2": "dvādaśa māsāḥ saṃvatsaraḥ//",
    "S01divyav_u:338.003_0": "etena punarakṣinimeṣeṇa ṣoḍaśakoṭyo 'ṣṭapañcāśañca śatasahasrāṇi aṣṭāśītisahasrāṇi sa evaṃ māpitaḥ/",
    "S01divyav_u:338.004_0": "tacca brāhmaṇa kālotpattirvyākhyātā//",
    "S01divyav_u:338.005_0": "śṛṇu brāhmaṇa trośayojanānāmutpattim/",
    "S01divyav_u:338.006_0": "vātāyanarajāṃsi sapta, śaśakrajaḥ/",
    "S01divyav_u:338.006_1": "sapta śaśakarajāṃsi eḍakarajaḥ/",
    "S01divyav_u:338.007_0": "sapta eḍakarajāṃsi ekaṃ gorajaḥ/",
    "S01divyav_u:338.007_1": "sapta gorajāṃsi ekā yūkā/",
    "S01divyav_u:338.007_2": "sapta yūkā ekā likṣā/",
    "S01divyav_u:338.008_0": "sapta likṣā eko yavaḥ/",
    "S01divyav_u:338.008_1": "sapta yavā ekāṅguliḥ/",
    "S01divyav_u:338.008_2": "dvādaśāṅgulayo vitastiḥ/",
    "S01divyav_u:338.008_3": "dve vitastī eko hastaḥ/",
    "S01divyav_u:338.009_0": "catvāro hastā ekaṃ dhanuḥ/",
    "S01divyav_u:338.009_1": "dhanuḥsahasramekaḥ krośaḥ/",
    "S01divyav_u:338.009_2": "catvāraḥ krośā eko māgadhayojanaḥ/",
    "S01divyav_u:338.010_0": "yojanasya pramāṇaṃ piṇḍitam/",
    "S01divyav_u:338.010_1": "paramāṇūnāṃ koṭiśatasahasrāṇi caturviṃśatiścaikonatriṃśatkoṭisahasrāṇi dvādaśa ca śatasahasrāṇi/",
    "S01divyav_u:338.011_0": "evaṃ māpitam yojanamiti//",
    "S01divyav_u:338.012_0": "śṛṇu brāhmaṇa suvarṇasya parimāṇotpattim/",
    "S01divyav_u:338.012_1": "tatkathayatu bhavān--",
    "S01divyav_u:338.013_0": "dvādaśa yavā māṣakaḥ/",
    "S01divyav_u:338.013_1": "ṣoḍaśa māṣakā ekaḥ karṣaḥ/",
    "S01divyav_u:338.013_2": "suvarṇasya parimāṇaṃ piṇḍitamiti/",
    "S01divyav_u:338.014_0": "dve koṭī pañcaviṃśatiśca sahasrāṇi pañcaśatānyaṣṭau ca paramāṇavaḥ/",
    "S01divyav_u:338.014_1": "evaṃ māpitā brāhmaṇa suvarṇasya parimāṇotpattiḥ//",
    "S01divyav_u:338.016_0": "śṛṇu brāhmaṇa palapramāṇam/",
    "S01divyav_u:338.016_1": "catuḥṣaṣṭimāṣakāḥ palaṃ māgadhakam/",
    "S01divyav_u:338.016_2": "māgadhakayā tulayā palasya parimāṇaṃ piṇḍitam/",
    "S01divyav_u:338.017_0": "paramāṇūnāmaṣṭakoṭayaḥ saptacatvāriṃśacca śatasahasrāṇi sapta ca sahasrāṇi dve śate aśītiśca paramāṇavaḥ/",
    "S01divyav_u:338.018_0": "evaṃ māpitaṃ brāhmaṇa palasya parimāṇamiti/",
    "S01divyav_u:338.019_0": "śṛṇu brāhmaṇa rasaparimāṇasyotpattim/",
    "S01divyav_u:338.019_1": "caturviṃśatipalāni māgadhakaḥ prasthaḥ/",
    "S01divyav_u:338.019_2": "tat rasaparimāṇam/",
    "S01divyav_u:338.020_0": "māgadhakayā tulayā prasthasya parimāṇaṃ piṇḍitam/",
    "S01divyav_u:338.020_1": "dve koṭiśate tisraśca koṭaya ekonatriṃśacca śatasahasrāṇi catuḥsaptatisahasrāṇi sapta ca śatāni viṃśatiśca paramāṇavaḥ/",
    "S01divyav_u:338.022_0": "evaṃ māpitā brāhmaṇa rasamānasyotpattiriti//",
    "S01divyav_u:338.023_0": "śṛṇu brāhmaṇa dhānyaparimāṇasyotpattim/",
    "S01divyav_u:338.023_1": "ekonatriṃśatipalānyekakarṣeṇonāni māgadhaḥ prasthaḥ/",
    "S01divyav_u:338.024_0": "māpitaṃ dhānyaparimāṇam/",
    "S01divyav_u:338.024_1": "māgadhakayā tulayā prasthasya parimāṇaṃ piṇḍitam/",
    "S01divyav_u:338.024_2": "koṭiśatamaṣṭapañcāśacca koṭayo dviraśītiśca śatāshasrāṇi ekaṣaṣṭiśca sahasrāṇi pañcaśatāni triṃśacca paramāṇavaḥ/",
    "S01divyav_u:338.026_0": "evaṃ māpitaṃ brāhmaṇa dhānyasya parimāṇamiti//",
    "S01divyav_u:338.027_0": "paṭha bhostriśaṅko nakṣatravyākaraṇaṃ nāmādhyāyam/",
    "S01divyav_u:338.027_1": "atha khalu bho brāhmaṇa nakṣatravyākaraṇaṃ nāmādhyāyaṃ vyākhyāsyāmi tacchrūyatām/",
    "S01divyav_u:338.028_0": "kathayatu bhavān--",
    "S01divyav_u:338.029_0": "kṛttikāsu jāto mānavo yaśasvī bhavati/",
    "S01divyav_u:338.029_1": "rohiṇyāṃ jātaḥ subhago bhavati bhogavāṃśca/",
    "S01divyav_u:338.030_0": "mṛgaśirasi jāto yuddhārthī bhavati/",
    "S01divyav_u:338.030_1": "ārdrāyāṃ jāta utso 'nnapānānāṃ bhavati/",
    "S01divyav_u:338.031_0": "punarvasau jāto bhavati gorakṣaśca/",
    "S01divyav_u:338.031_1": "puṣye jātaḥ śīlavān bhavati/",
    "S01divyav_u:338.031_2": "āśleṣāyām [339]jātaḥ kāmuko bhavati/",
    "S01divyav_u:339.001_0": "maghāyāṃ jāto matimān bhavati, mahātmā ca/",
    "S01divyav_u:339.001_1": "pūrvaphalgunyāṃ jāto 'lpāyuṣko bhavati/",
    "S01divyav_u:339.002_0": "uttaraphalgunyāṃ jāta upavāsaśīlo bhavati, svargaparāyaṇaśca/",
    "S01divyav_u:339.003_0": "haste jātaścauro bhavati/",
    "S01divyav_u:339.003_1": "citrāyāṃ jāto nṛtyagītakuśalo bhavati, ābharaṇavidhijñaśca/",
    "S01divyav_u:339.004_0": "svātyāṃ jāto gaṇako bhavati, gaṇakamahāmātro vā/",
    "S01divyav_u:339.004_1": "viśākhāyāṃ jāto rājabhaṭo bhavati/",
    "S01divyav_u:339.005_0": "anurādhāyāṃ jāto vāṇijako bhavati sārthikaḥ/",
    "S01divyav_u:339.005_1": "jyeṣṭhāyāṃ jāto 'lpāyuṣko bhavati, alpabhogaśca/",
    "S01divyav_u:339.006_0": "mūle jātaḥ putravān bhavati, yaśasvī ca/",
    "S01divyav_u:339.006_1": "pūrvāṣāḍhāyāṃ jāto yogācāro bhavati/",
    "S01divyav_u:339.007_0": "uttarāṣāḍhāyāṃ jāto bhakteśvaraḥ kulīnaśca bhavati/",
    "S01divyav_u:339.007_1": "abhijiti jātaḥ kīrtimān puruṣo bhavati/",
    "S01divyav_u:339.008_0": "śravaṇe jāto rājapūrjito bhavati/",
    "S01divyav_u:339.008_1": "dhaniṣṭhāyāṃ jāto dhanāḍhyo bhavati/",
    "S01divyav_u:339.008_2": "śatabhiṣāyāṃ jāto mūliko bhavati/",
    "S01divyav_u:339.009_0": "pūrvabhādrapadāyāṃ jātaścaurasenāpatirbhavati/",
    "S01divyav_u:339.009_1": "uttarabhādrapadāyāṃ jāto gandhiko bhavati, gandharvaśca/",
    "S01divyav_u:339.010_0": "revatyāṃ jāto nāviko bhavati/",
    "S01divyav_u:339.010_1": "aśvinyāṃ jāto 'śvavāṇijako bhavati/",
    "S01divyav_u:339.011_0": "bharaṇyāṃ jāto vadhyaghātako bhavati/",
    "S01divyav_u:339.011_1": "ayaṃ bhoḥ puṣkarasārin nakṣatravyākaraṇo nāma//",
    "S01divyav_u:339.012_0": "paṭha bhostriśaṅko nakṣatranirdeśaṃ nāmādhyāyam/",
    "S01divyav_u:339.012_1": "atha bhoḥ puṣkarasārin nakṣatranirdeśaṃ nāmādhyāyaṃ vyākhyāsyāmi/",
    "S01divyav_u:339.013_0": "tacchrūyatām/",
    "S01divyav_u:339.013_1": "kathayatu bhavān--",
    "S01divyav_u:339.014_0": "kṛttikāsu niviṣṭaṃ vai nagaraṃ jvalati śriyā/",
    "S01divyav_u:339.015_0": "prabhūtaratnojjvalaṃ caivaṃ tannagaraṃ vinirdiśet//92//",
    "S01divyav_u:339.016_0": "rohiṇyāṃ tu niviṣṭaṃ vai nagaraṃ tad vinirdiśet/",
    "S01divyav_u:339.017_0": "dhārmiko 'tra jano bhūyātprabhūtadhanasaṃcayaḥ/",
    "S01divyav_u:339.018_0": "vidyāprakṛtisampannaḥ svadārābhirato 'pi ca//93//",
    "S01divyav_u:339.019_0": "mṛgaśīrṣe niviṣṭaṃ tu strībhirgobhirdhanaistathā/",
    "S01divyav_u:339.020_0": "mālyabhogaiśca saṃkīrṇamadbhutaiśca puraskṛtam//94//",
    "S01divyav_u:339.021_0": "ārdrāyāṃ matsyamāṃsāni bhakṣyabhojyadhanāni ca/",
    "S01divyav_u:339.022_0": "bhavanti krūrapuruṣā mūrkhaprakṛtayaḥ pure//95//",
    "S01divyav_u:339.023_0": "punarvasau niviṣḍe tu nagaraṃ dīpyate śriyā/",
    "S01divyav_u:339.024_0": "prabhūtadhanadhānyaṃ ca bhūtvā cāpi viniśyati//96//",
    "S01divyav_u:339.025_0": "śrīmatpuṣye niviṣṭe tu prajā duṣṭā prasīdati/",
    "S01divyav_u:339.026_0": "yuktāḥ śriyā ca dharmiṣḍhāstathaiva cirajīvinaḥ//97//",
    "S01divyav_u:339.027_0": "tejasvinaśca dīrghāyurdhanadhānyarasānvitāḥ/",
    "S01divyav_u:339.028_0": "vanaspatistathā kṣipraṃ puṣyettatra punaḥ punaḥ//98//",
    "S01divyav_u:339.029_0": "āśleṣāyāṃ niviṣṭe tu durbhagāḥ kalahapriyāḥ/",
    "S01divyav_u:339.030_0": "duḥśīlā duḥkhabhājaśca nivasanti narādhamāḥ//99//",
    "S01divyav_u:339.031_0": "maghāyāṃ ca niviṣṭe tu vidyāvanto mahādhanāḥ/",
    "S01divyav_u:339.032_0": "svadārābhiratā martyā jāyante suparākramāḥ//100//",
    "S01divyav_u:340.001_0": "[340]phālgunyāṃ tu striyo mālyaṃ bhojanācchādanaṃ śubham/",
    "S01divyav_u:340.002_0": "gandhopetāni dhānyāni niviṣṭe nagare bhavet//101//",
    "S01divyav_u:340.003_0": "uttarāyāṃ tu phalgunyāṃ dhānyāni ca dhanāni ca/",
    "S01divyav_u:340.004_0": "mūrkhā janā strībhir niviṣṭe nagare bhavet//102//",
    "S01divyav_u:340.005_0": "haste ca viniviṣṭe tu vidyāvanto mahādhanāḥ/",
    "S01divyav_u:340.006_0": "parasparaṃ ca rucitaṃ śayanaṃ nagare bhavet//103//",
    "S01divyav_u:340.007_0": "citrāyāṃ ca niviṣṭe tu strījitāḥ sarvamānavāḥ/",
    "S01divyav_u:340.008_0": "śrīmatkāntaṃ ca nagaraṃ jvalantaṃ tadvinirdiśet//104//",
    "S01divyav_u:340.009_0": "svātyāṃ pure niviṣṭe tu prabhūtadhanasaṃcayāḥ/",
    "S01divyav_u:340.010_0": "lubdhāḥ krūrāśca mūrkhāśca prabhūtā nagare bhavet//105//",
    "S01divyav_u:340.011_0": "viśākhāyāṃ niviṣṭaṃ tu nagaraṃ jvalati śriyā/",
    "S01divyav_u:340.012_0": "yāyajūkajanākīrṇaṃ śastrāntaṃ ca vinirdiśet//106//",
    "S01divyav_u:340.013_0": "anurādhāniviṣṭe tu dharmaśīlā jitendriyāḥ/",
    "S01divyav_u:340.014_0": "svadāraniratāḥ puṇyā japahomaparāyaṇāḥ//107//",
    "S01divyav_u:340.015_0": "jyeṣṭhāyāṃ saṃniviṣṭaṃ tu bahuratnadhanānvitaiḥ/",
    "S01divyav_u:340.016_0": "sattvairvedavidaiḥ pūrṇaṃ śaśvatsamabhivardhate//108//",
    "S01divyav_u:340.017_0": "mūlena saṃniviṣṭaṃ tu puraṃ dhānyadhanānvitam/",
    "S01divyav_u:340.018_0": "duḥśīlajanasaṃkīrṇaṃ pāṃsunā ca vinaśyati//109//",
    "S01divyav_u:340.019_0": "pūrvāṣāḍhāniviṣṭaṃ tu puraṃ syāddhanadhānyabhāk/",
    "S01divyav_u:340.020_0": "lubdhāḥ krūrāśca mūrkhāśca nivasanti narādhamāḥ//110//",
    "S01divyav_u:340.021_0": "niviṣṭe tūttarāyāṃ ca dhanadhānyasamuccayaḥ/",
    "S01divyav_u:340.022_0": "vidyāprakṛtisampanno janaśca kalahapriyaḥ//111//",
    "S01divyav_u:340.023_0": "abhijiti niviṣṭe tu nagare tatra moditāḥ/",
    "S01divyav_u:340.024_0": "narāḥ sarve sadā hṛṣṭāḥ parasparānurāgiṇaḥ//112//",
    "S01divyav_u:340.025_0": "śravaṇāyāṃ niviṣṭaṃ tu paraṃ dhānyadhanānvitam/",
    "S01divyav_u:340.026_0": "arogijanabhūyiṣṭhasahitaṃ tadvinirdiśet//113//",
    "S01divyav_u:340.027_0": "dhaniṣṭhāyāṃ niviṣṭaṃ tu strījitaṃ puramādiśet/",
    "S01divyav_u:340.028_0": "prabhūtavastramālyaṃ ca kāmabhogavivarjitam//114//",
    "S01divyav_u:340.029_0": "pure śatabhiṣāyukte mūrkhaśāṭhyapriyā janāḥ/",
    "S01divyav_u:340.030_0": "strīṣu pāneṣu saṃsaktāḥ salilena vinaśyati//115//",
    "S01divyav_u:341.001_0": "[341]pure proṣṭhapadādhyakṣe narāstatra sukhapriyāḥ/",
    "S01divyav_u:341.002_0": "paropatāpino mūrkhā mānakāmavivarjitāḥ//116//",
    "S01divyav_u:341.003_0": "uttarāyāṃ niviṣṭe tu śaśvadvṛddhiranuttarā/",
    "S01divyav_u:341.004_0": "pūrṇaṃ ca dhanadhānyābhyāṃ ratnāḍhyaṃ ca vinirdiśet//117//",
    "S01divyav_u:341.005_0": "pure niviṣṭe revatyāṃ sundarī janatā bhavet/",
    "S01divyav_u:341.006_0": "kharoṣṭraṃ caiva gāvaśca prabhūtadhanadhānyatā//118//",
    "S01divyav_u:341.007_0": "aśvinyāṃ viniviṣṭaṃ tu nagaraṃ śivamādiśet/",
    "S01divyav_u:341.008_0": "arogijanasampūrṇaṃ darśanīyajanākulam//119//",
    "S01divyav_u:341.009_0": "bharaṇyāṃ saṃniviṣṭe tu durbhagāḥ kalahapriyāḥ/",
    "S01divyav_u:341.010_0": "duḥśīlā duḥkhabhājaśca vasanti puruṣādhamāḥ//120//",
    "S01divyav_u:341.011_0": "purāṇi rāṣṭrāṇi tathā gṛhāṇi nakṣatrayogaṃ prasamīkṣya vidvān/",
    "S01divyav_u:341.013_0": "iṣṭe praśaste ca niveśayettu pūrve ca janme 'dhigataṃ mayedam//121//",
    "S01divyav_u:341.015_0": "ayaṃ bhoḥ puṣkarasārinnakṣatranirdeśo nāmādhyāyaḥ//",
    "S01divyav_u:341.016_0": "atha khalu bhoḥ puṣkarasārinn aṣṭāviṃśatīnāṃ nakṣatrāṇāṃ sthānanirdeśaṃ nāmādhyāyaṃ pravakṣyāmi/",
    "S01divyav_u:341.017_0": "tacchrūyatām/",
    "S01divyav_u:341.017_1": "kathayatu bhagavān--",
    "S01divyav_u:341.018_0": "kṛttikā bhoḥ puṣkarasārin nakṣatraṃ kaliṅgamagadhānām/",
    "S01divyav_u:341.018_1": "rohiṇī sarvaprajāyāḥ/",
    "S01divyav_u:341.019_0": "mṛgaśirā videhānāṃ rājopasevakānāṃ ca/",
    "S01divyav_u:341.019_1": "evamārdrā kṣatriyāṇāṃ brāhmaṇānāṃ ca/",
    "S01divyav_u:341.019_2": "punarvasuḥ sauparṇānām/",
    "S01divyav_u:341.020_0": "puṣyanakṣatraṃ sarveṣāmavadātavasanānāṃ rājapadasevakānāṃ ca/",
    "S01divyav_u:341.020_1": "āśleṣā nāgānāṃ haimavatānāṃ ca/",
    "S01divyav_u:341.021_0": "maghānakṣatraṃ gauḍikānām/",
    "S01divyav_u:341.021_1": "pūrvaphalgunī caurāṇām/",
    "S01divyav_u:341.021_2": "uttaraphalgunī avantīnām/",
    "S01divyav_u:341.022_0": "hastā saurāṣṭrikāṇām/",
    "S01divyav_u:341.022_1": "citrā pakṣiṇāṃ dvipadānām/",
    "S01divyav_u:341.022_2": "svātī sarveṣāṃ pravarajyāsamāpannānām/",
    "S01divyav_u:341.023_0": "viśākhā audakānām/",
    "S01divyav_u:341.023_1": "anurādhā vāṇijakānāṃ śākaṭikānāṃ ca/",
    "S01divyav_u:341.023_2": "jyeṣṭhā dauvālikānām/",
    "S01divyav_u:341.024_0": "mūlā pathikānām/",
    "S01divyav_u:341.024_1": "pūrvāṣāḍhā bāhlīkānāṃ ca/",
    "S01divyav_u:341.024_2": "uttarāṣāḍhā kāmbojānām/",
    "S01divyav_u:341.025_0": "abhijitsarveṣāṃ dakṣiṇāpathikānāṃ tāmraparṇikānāṃ ca/",
    "S01divyav_u:341.025_1": "śravaṇā ghātakānāṃ caurāṇāṃ ca/",
    "S01divyav_u:341.025_2": "dhaniṣṭhā kurupāñcālānām/",
    "S01divyav_u:341.026_0": "śatabhiṣā maulikānāmātharvaṇikānāṃ ca/",
    "S01divyav_u:341.026_1": "pūrvabhādrapadā gandhikānām yavanakāmbojānāṃ ca/",
    "S01divyav_u:341.027_0": "uttarabhādrapadā gandharvāṇām/",
    "S01divyav_u:341.027_1": "revatī nāvikānāṃ ca/",
    "S01divyav_u:341.027_2": "aśvinī aśvavāṇijānāṃ ca/",
    "S01divyav_u:341.028_0": "bharaṇī bhadrapadakarmaṇāṃ bhadrakāyakānāṃ ca//",
    "S01divyav_u:341.028_1": "ayaṃ bhoḥ puṣkarasārin nakṣatrāṇāṃ sthānanirdeśavyākaraṇo nāmādhyāyaḥ//",
    "S01divyav_u:341.030_0": "paṭha bhostriśaṅko ṛtuvaṣa nāmādhyāyam/",
    "S01divyav_u:341.030_1": "tadahaṃ vakṣye śrūyatām/",
    "S01divyav_u:341.030_2": "kathayatu bhagavān--",
    "S01divyav_u:342.001_0": "[342]kṛttikāsu grīṣmāṇāṃ paścime māse yadyatra devaḥ pravarṣati, catuḥṣaṣṭyāḍhakāni pravarṣati/",
    "S01divyav_u:342.002_0": "varṣo daśarātrikaḥ/",
    "S01divyav_u:342.002_1": "śravaṇāyuktaproṣṭhapadāyām agrodako varṣārātro bhavati/",
    "S01divyav_u:342.003_0": "agnibhayaṃ śastrabhayaṃ codakabhayaṃ ca bhavati/",
    "S01divyav_u:342.004_0": "uktaṃ kṛttikāsu//",
    "S01divyav_u:342.005_0": "rohiṇyāṃ grīṣmāṇāṃ paścime māse yadyatra devaḥ pravarṣati, ekaviṃśatyāḍhakāni pravarṣati/",
    "S01divyav_u:342.006_0": "tatra niṃnāni kṛṣikartavyāni/",
    "S01divyav_u:342.006_1": "sthalāni parivarjayitavyāni/",
    "S01divyav_u:342.006_2": "eṣa ca varṣārātraḥ sāroparodhaḥ sasyaṃ ca saṃpādayati/",
    "S01divyav_u:342.007_0": "dvau cātra rogau prabalau bhavataḥ/",
    "S01divyav_u:342.007_1": "kukṣirogaścakṣūrogaśca/",
    "S01divyav_u:342.007_2": "caurabahulāścātra diśo bhavanti/",
    "S01divyav_u:342.008_0": "uktaṃ ca rohiṇyām//",
    "S01divyav_u:342.009_0": "mṛgaśīrṣe grīṣmāṇāṃ paścime māse devaḥ pravarṣati, catuḥṣaṣṭyāḍhakāni pravarṣati/",
    "S01divyav_u:342.010_0": "sāroparodho varṣārātraḥ/",
    "S01divyav_u:342.010_1": "paścādvarṣaṃ saṃjanayati/",
    "S01divyav_u:342.010_2": "nikṣiptaśastrāścātra rājāno bhavanti/",
    "S01divyav_u:342.010_3": "kṣemiṇaḥ sunītikāśca diśo bhavanti/",
    "S01divyav_u:342.011_0": "muditāścātra janapadā bhavanti/",
    "S01divyav_u:342.011_1": "uktaṃ mṛgaśirasi//",
    "S01divyav_u:342.012_0": "ārdrāyāṃ grīṣmāṇāṃ paścime māse yadyatra devaḥ pravarṣati, aṣṭādaśāḍhakāni pravarṣati/",
    "S01divyav_u:342.013_0": "tatra niṃnāni kṛṣikartavyāni/",
    "S01divyav_u:342.013_1": "sthalāni parivarjayitavyāni/",
    "S01divyav_u:342.013_2": "nidhayaśca rakṣayitavyāḥ/",
    "S01divyav_u:342.014_0": "caurabahulāścātra diśo bhavanti/",
    "S01divyav_u:342.014_1": "nikṣiptaśastrāśca rajāno bhavanti/",
    "S01divyav_u:342.014_2": "trayaścātra rogāḥ prabalā bhavanti--jvaraḥ śvāso galagrahaśca/",
    "S01divyav_u:342.015_0": "bālānāṃ dārakadārikāṇāṃ ca maraṇaṃ bhavati/",
    "S01divyav_u:342.015_1": "ityuktamārdrāyām//",
    "S01divyav_u:342.016_0": "punarvasau grīṣmāṇāṃ paścime māse yadyatra devaḥ pravarṣati, navatyāḍhakāni pravarṣati/",
    "S01divyav_u:342.017_0": "mahāmeghānutpādayati/",
    "S01divyav_u:342.017_1": "āṣāḍhāyāṃ praviṣṭāyāṃ mṛdūni pravarṣati/",
    "S01divyav_u:342.017_2": "anantaraṃ ca nirantareṇa pravarṣati/",
    "S01divyav_u:342.018_0": "nikṣiptaśastrāścātra rājāno bhavanti/",
    "S01divyav_u:342.018_1": "uktaṃ punarvasau//",
    "S01divyav_u:342.019_0": "puṣye grīṣmāṇāṃ paścime māse yadyatra devaḥ pravarṣati, dvātriṃśadāḍhakāni pravarṣati/",
    "S01divyav_u:342.019_1": "atra niṃnāni kṛṣikartavyāni/",
    "S01divyav_u:342.020_0": "sthalāni parivarjayitavyāni/",
    "S01divyav_u:342.020_1": "vyaktaṃ pradhānavarṣāṇi bhavanti/",
    "S01divyav_u:342.020_2": "sasyaṃ ca niṣpādayati/",
    "S01divyav_u:342.021_0": "brāhmaṇakṣatriyāṇāṃ ca virodho bhavati/",
    "S01divyav_u:342.021_1": "daṃṣṭriṇaścātra prabalā bhavanti/",
    "S01divyav_u:342.021_2": "tatra trayo rogāśca bhavanti--gāṇḍāḥ piṭakāḥ pāmāni ca/",
    "S01divyav_u:342.022_0": "ityuktaṃ puṣye//",
    "S01divyav_u:342.023_0": "āśleṣāyāṃ grīṣmāṇāṃ paścime māse yadyatra devaḥ pravarṣati, ekaviṃśatyāḍhakāni pravarṣati/",
    "S01divyav_u:342.024_0": "tatra niṃnāni kṛṣikartavyāni/",
    "S01divyav_u:342.024_1": "sthalāni parivarjayitavyāni/",
    "S01divyav_u:342.024_2": "viṣamāśca vāyavo vānti/",
    "S01divyav_u:342.025_0": "saṃvignāścātra jñānino rājānaśca bhavanti/",
    "S01divyav_u:342.025_1": "eṣo varṣaḥ sarvasasyāni saṃpādayati/",
    "S01divyav_u:342.025_2": "jāyāpatikānāṃ rājāmātyānāṃ ca virodho bhavati/",
    "S01divyav_u:342.026_0": "uktamāśleṣāyām//",
    "S01divyav_u:342.027_0": "maghāyāṃ grīṣmāṇāṃ paścime māse yadyatra devaḥ pravarṣati catuḥṣaṣṭyāḍhakāni pravarṣati/",
    "S01divyav_u:342.028_0": "eṣo varṣaḥ sarvasasyāni saṃpādayati/",
    "S01divyav_u:342.028_1": "mṛgapakṣipaśumanuṣyāṇāṃ cātra garbhā vinaśyanti/",
    "S01divyav_u:342.029_0": "janamaraṇaṃ cātra bhaviṣyatīti/",
    "S01divyav_u:342.029_1": "uktaṃ maghāyām//",
    "S01divyav_u:342.030_0": "pūrvaphalgunyāṃ grīṣmāṇāṃ paścime māse yadyatra devaḥ pravarṣati, catuḥṣaṣṭyāḍhakāni pravarṣati/",
    "S01divyav_u:342.031_0": "eṣo varṣaḥ sarvasasyāni saṃpādayati/",
    "S01divyav_u:342.031_1": "tacca sasyaṃ janayitvā paracakrapīḍitā manuṣyā na sukhenopabhuñjate/",
    "S01divyav_u:342.032_0": "paśūnāṃ manuṣyāṇāṃ cātra garbhāḥ sukhino bhavanti/",
    "S01divyav_u:342.032_1": "uktaṃ pūrvaphalgunyām//",
    "S01divyav_u:343.001_0": "[343]uttaraphalgunyāṃ grīṣmāṇāṃ paścime māse yadyatra devaḥ pravarṣati, aśītyāḍakāni pravarṣati/",
    "S01divyav_u:343.002_0": "eko varṣaḥ sarvasyāni ca saṃpādayati/",
    "S01divyav_u:343.002_1": "nikṣiptaśastrāścātra rājāno bhavanti/",
    "S01divyav_u:343.003_0": "brahmakṣatriyayośca virodho bhavati/",
    "S01divyav_u:343.003_1": "kṣipraṃ ca anītikāḥ prajā vinaśyanti/",
    "S01divyav_u:343.003_2": "uktamuttaraphalgunyām//",
    "S01divyav_u:343.005_0": "haste grīṣmāṇāṃ paścime māse devaḥ pravarṣati, ekonapañcāśadāḍakāni pravarṣati/",
    "S01divyav_u:343.006_0": "devaśca tadyathā parikṣipti/",
    "S01divyav_u:343.006_1": "patitāni ca sasyārasāgrāṇi anudagrāṇi alpasāraṇyalpodakāni/",
    "S01divyav_u:343.007_0": "durbhikṣaścātra bhaviṣyati/",
    "S01divyav_u:343.007_1": "uktaṃ haste//",
    "S01divyav_u:343.008_0": "citrāyāṃ grīṣmāṇāṃ paścime māse yadyatra devaḥ pravarṣati, catuḥṣaṣṭyāḍakāni pravarṣati/",
    "S01divyav_u:343.009_0": "sāroparodhāstataḥ paścādvarṣaṃ saṃjanayati/",
    "S01divyav_u:343.009_1": "nikṣiptaśastrāśca rājāno bhavanti/",
    "S01divyav_u:343.009_2": "muditāścātra janapadā bhavanti/",
    "S01divyav_u:343.010_0": "uktaṃ citrāyām//",
    "S01divyav_u:343.011_0": "svātyāṃ grīṣmāṇāṃ paścime māse yadyatra devaḥ pravarṣati, ekaviṃśatyāḍakāni pravarṣati/",
    "S01divyav_u:343.012_0": "nikṣiptaśastrāśca rājāno bhavanti/",
    "S01divyav_u:343.012_1": "caurāścātra balavattarā bhavanti/",
    "S01divyav_u:343.012_2": "uktaṃ svātyām//",
    "S01divyav_u:343.013_0": "viśākhāyāṃ grīṣmāṇāṃ paścime māse yadyatra devaḥ pravarṣati, aśītyāḍakāni pravarṣati/",
    "S01divyav_u:343.014_0": "eko varṣaḥ sarvasyāni saṃpādayati/",
    "S01divyav_u:343.014_1": "rājānaścātra cchidrayuktā bhavanti/",
    "S01divyav_u:343.014_2": "agnidāhāścātra prabalā bhavanti/",
    "S01divyav_u:343.015_0": "daṃṣṭriṇaścātra balavanto 'pi kṣayaṃ gacchanti/",
    "S01divyav_u:343.015_1": "uktaṃ viśākhāyām//",
    "S01divyav_u:343.016_0": "anurādhāyāṃ grīṣmāṇāṃ paścime māse yadyatra devaḥ pravarṣati, ṣaṣṭyāḍakāni pravarṣati/",
    "S01divyav_u:343.017_0": "jyeṣṭhāyāṃ grīṣmāṇāṃ paścime māse cātra dṛḍāni bhavanti/",
    "S01divyav_u:343.017_1": "uktamanurādhāyām//",
    "S01divyav_u:343.018_0": "jyeṣṭhāyāṃ grīṣmāṇāṃ paścime māse yadyatra devaḥ pravarṣati, ṣoḍaśāḍhakāni pravarṣati/",
    "S01divyav_u:343.019_0": "tatra kṛṣikarmāntāni pratisaṃhartavyāni/",
    "S01divyav_u:343.019_1": "yugavaratrāṇi varjayitavyāni/",
    "S01divyav_u:343.019_2": "svadhānyāni upasaṃhartavyāni/",
    "S01divyav_u:343.020_0": "agnayaḥ pratisaṃhartavyāḥ/",
    "S01divyav_u:343.020_1": "lā.ṅgalāni pratisaṃhartavyāni/",
    "S01divyav_u:343.020_2": "avaśyamanena janapadena vinaṣṭavyaṃ bhavati/",
    "S01divyav_u:343.021_0": "paracakrapīḍito bhavati/",
    "S01divyav_u:343.021_1": "uktaṃ jyeṣṭhāyām//",
    "S01divyav_u:343.022_0": "mūle grīṣmāṇāṃ paścime māse yadyatra devaḥ pravarṣati, catuḥṣaṣṭyāḍhakāni pravarṣati/",
    "S01divyav_u:343.022_1": "ekaḥ sasyaṃ saṃpādayati/",
    "S01divyav_u:343.022_2": "caurabahulāścātra diśo bhavanti/",
    "S01divyav_u:343.023_0": "trayaścātra vyādhayo balavanto bhavanti--vātagaṇḍaḥ pārśvaśūlamakṣirogaśca/",
    "S01divyav_u:343.024_0": "puṣpaphalāni cātra samṛddhāni bhavanti/",
    "S01divyav_u:343.024_1": "nikṣiptaśastrāścātra rājāno bhavanti/",
    "S01divyav_u:343.025_0": "uktaṃ mūle//",
    "S01divyav_u:343.026_0": "pūrvasyāmāṣāḍhāyāṃ grīṣmāṇāṃ paścime māse yadyatra devaḥ pravarṣati, ṣaṣṭyāḍhakāni pravarṣati/",
    "S01divyav_u:343.027_0": "dvau cātra grāhau bhavataḥ/",
    "S01divyav_u:343.027_1": "proṣṭhapade vā āśvayujau vā pakṣe/",
    "S01divyav_u:343.027_2": "eko varṣaḥ sarvasasyāni saṃpādayati/",
    "S01divyav_u:343.028_0": "dvau cātra rogau prabalau bhavatah--kukṣirogo 'kṣirogaśca/",
    "S01divyav_u:343.028_1": "uktaṃ pūrvāṣāḍhāyām//",
    "S01divyav_u:343.029_0": "uttarasyāmāṣāḍhāyāṃ grīṣmāṇāṃ paścime māse yadyatra devaḥ pravarṣati, pūrṇamāḍhakaśataṃ pravarṣati/",
    "S01divyav_u:343.030_0": "tatra sthalāni kṛṣikartavyāni/",
    "S01divyav_u:343.030_1": "niṃnāni parivarjayitavyāni/",
    "S01divyav_u:343.030_2": "mahāsrotāṃsi cātra pravahanti/",
    "S01divyav_u:343.031_0": "agrodakā cātra bhavanti/",
    "S01divyav_u:343.031_1": "sarvasasyāni niṣpādayati/",
    "S01divyav_u:343.031_2": "trayaścātra rogāḥ prabalā bhavanti--gaṇḍaḥ kacchaḥ kaṇṭharoga iti/",
    "S01divyav_u:343.032_0": "uktamuttarāṣāḍhāyām//",
    "S01divyav_u:344.001_0": "[344]abhijiti grīṣmāṇāṃ paścime māse yadyatra devaḥ pravarṣati, catuḥṣaṣṭyāḍhakani pravarṣati/",
    "S01divyav_u:344.002_0": "maṇḍalavarṣaṃ ca devaḥ pravarṣati/",
    "S01divyav_u:344.002_1": "paścād varṣaḥ sasyaṃ janayati/",
    "S01divyav_u:344.002_2": "audakānāṃ bhūtānāmutsargo bhavati/",
    "S01divyav_u:344.003_0": "uktamabhijiti//",
    "S01divyav_u:344.004_0": "śravaṇe tu grīṣmāṇāṃ paścime māse yadyatra devaḥ pravarṣati, catuḥṣaṣṭyāḍhakāni pravarṣati/",
    "S01divyav_u:344.005_0": "maṇḍalavarṣaṃ ca devo varṣati/",
    "S01divyav_u:344.005_1": "paścād varṣā sasyaṃ saṃpādayati/",
    "S01divyav_u:344.005_2": "audakānāṃ bhūtānāmutsargo bhavati/",
    "S01divyav_u:344.006_0": "vyādhibahulāśca narā bhavanti/",
    "S01divyav_u:344.006_1": "rājānaśca tīvradaṇḍā bhavanti/",
    "S01divyav_u:344.006_2": "uktaṃ śravaṇe//",
    "S01divyav_u:344.007_0": "dhaniṣṭhāyāṃ grīṣmāṇāṃ paścime māse yadyatra devaḥ pravarṣati, ekapañcādāḍhakāni pravarṣati/",
    "S01divyav_u:344.008_0": "vibhaktāścātra varṣā bhavanti/",
    "S01divyav_u:344.008_1": "tatra niṃnāni kṛṣikartavyāni/",
    "S01divyav_u:344.008_2": "sthalāni parivarjayitavyāni/",
    "S01divyav_u:344.009_0": "durmukho rātrau varṣo bhavati/",
    "S01divyav_u:344.009_1": "sasyāni saṃpādayati/",
    "S01divyav_u:344.009_2": "ekaścātra rogo bhavati--gaṇḍavikāraḥ/",
    "S01divyav_u:344.010_0": "śastrasamādānāśca rājāno bhavanti/",
    "S01divyav_u:344.010_1": "uktaṃ dhaniṣṭhāyām//",
    "S01divyav_u:344.011_0": "śatabhiṣāyāṃ grīṣmāṇāṃ paścime māse yadyatra pravarṣati, ṣoḍaśāḍhakāni pravarṣati/",
    "S01divyav_u:344.012_0": "tatra niṃnāni kṛṣikartavyāni/",
    "S01divyav_u:344.012_1": "sthalāni parivarjayitavyāni/",
    "S01divyav_u:344.012_2": "eko varṣaḥ sarvasasyāni saṃpādayati/",
    "S01divyav_u:344.013_0": "cakrasamārūḍhā janapadā bhavanti/",
    "S01divyav_u:344.013_1": "manuṣyā dārakadārikāśca skandhe kṛtvā deśāntaraṃ gacchanti/",
    "S01divyav_u:344.014_0": "uktaṃ śatabhiṣāyām//",
    "S01divyav_u:344.015_0": "pūrvasyāṃ bhādrapadāyāṃ grīṣmāṇāṃ paścime māse yadyatra devaḥ pravarṣati,",
    "S01divyav_u:344.015_1": "catuḥṣaṣṭyāḍhakāni pravarṣati/",
    "S01divyav_u:344.016_0": "varṣāmukhe cātra ekonaviṃśatirātriko 'vagraho bhavati/",
    "S01divyav_u:344.016_1": "puṣpasasyaṃ ca nāśayati/",
    "S01divyav_u:344.017_0": "etāścād varṣā bahucaurā bhavanti/",
    "S01divyav_u:344.017_1": "dvau cātra mahāvyādhī bhavatah--prathamaṃ pittatāpajvaro bhavati, paścād balavān mahāgraho bhavati/",
    "S01divyav_u:344.018_0": "martyānāṃ nārīṇāṃ ca maraṇaṃ bhavati/",
    "S01divyav_u:344.019_0": "uktaṃ pūrvabhādrapadāyām//",
    "S01divyav_u:344.020_0": "uttarasyāṃ bhādrapadāyāṃ grīṣmāṇāṃ paścime yadyatra devaḥ pravarṣati, pūrṇamāḍhakaśataṃ pravarṣati/",
    "S01divyav_u:344.021_0": "mahāsrotāṃsi pravahanti/",
    "S01divyav_u:344.021_1": "grāmanagaranigamāḥ srotasā uhyante/",
    "S01divyav_u:344.021_2": "catvāraścātra vyādhayaḥ prabalā bhavanti/",
    "S01divyav_u:344.022_0": "tadyathā--kukṣirogo 'kṣirogaḥ kāso jvaraśceti/",
    "S01divyav_u:344.022_1": "bālānāṃ dārakadārikāṇāṃ maraṇaṃ bhavati/",
    "S01divyav_u:344.023_0": "atra sthalāni kṛṣikartavyāni/",
    "S01divyav_u:344.023_1": "niṃnāni parivarjayitavyāni/",
    "S01divyav_u:344.024_0": "etāśca varṣāḥ puṣpāṇi phalāni ca saṃpādayanti/",
    "S01divyav_u:344.024_1": "uktamuttarabhādrapadāyām//",
    "S01divyav_u:344.025_0": "revatyāṃ grīṣmāṇāṃ paścime māse yadyatra devo pravarṣati, ekaṣaṣṭyāḍhakāni pravarṣati/",
    "S01divyav_u:344.026_0": "tatra niṃnāni kṛṣikartavyāni/",
    "S01divyav_u:344.026_1": "sthalāni parivarjayitavyāni/",
    "S01divyav_u:344.026_2": "ekā ca varṣā sarvasasyāni saṃpādayati/",
    "S01divyav_u:344.027_0": "tacca sasyaṃ mitrabāndhavā manuṣyāśca paribhuñjate/",
    "S01divyav_u:344.027_1": "nikṣiptaśastradaṇḍāśca rājāno bhavanti/",
    "S01divyav_u:344.028_0": "anudvignāśca janapadā bhavanti/",
    "S01divyav_u:344.028_1": "udvignāśca bhavanti/",
    "S01divyav_u:344.028_2": "uktaṃ revatyām//",
    "S01divyav_u:344.030_0": "aśvinyāṃ grīṣmāṇāṃ paścime māse yadyatra devaḥ pravarṣati, aṣṭacatvāriṃśadāḍhakāni pravarṣati/",
    "S01divyav_u:344.031_0": "yacca madhye varṣā bhavati, tatra niṃnāni kṛṣikartavyāni/",
    "S01divyav_u:344.031_1": "sthalāni parivarjayitavyāni/",
    "S01divyav_u:344.032_0": "ekā varṣā sarvasasyāni saṃpādayati/",
    "S01divyav_u:344.032_1": "bhayasamāyuktāśca janapadā bhavanti/",
    "S01divyav_u:344.032_2": "caurāśca prabalā bhavanti/",
    "S01divyav_u:344.033_0": "uktamaśvinyām//",
    "S01divyav_u:345.001_0": "[345]bharaṇyāṃ grīṣmāṇāṃ paścime yadyatra devaḥ pravarṣati, pūrṇamāḍhakaśataṃ pravarṣati/",
    "S01divyav_u:345.001_1": "tatra sthalāni kṛṣikartavyāni/",
    "S01divyav_u:345.002_0": "niṃnāni parivarjayitavyāni/",
    "S01divyav_u:345.002_1": "durbhikṣaścātra bhavati/",
    "S01divyav_u:345.002_2": "jarāmaraṇaṃ janānāṃ bhavati/",
    "S01divyav_u:345.003_0": "rājānaścātra anyonyaghātakā bhavanti/",
    "S01divyav_u:345.003_1": "putrapautrāṇāṃ ca kalaho bhavati/",
    "S01divyav_u:345.004_0": "uktaṃ bharaṇyām//",
    "S01divyav_u:345.005_0": "ayaṃ bhoḥ puṣkarasārinnakṣatrartuvarṣādhyāyaḥ//",
    "S01divyav_u:345.006_0": "amīṣāṃ bhoḥ puṣkarasārinn aṣṭāviṃśatīnāṃ nakṣatrāṇāṃ rāhugrahe phalavipākaṃ vyākhyāsyāmi/",
    "S01divyav_u:345.007_0": "kṛttikāsu bhoḥ puṣkarasārin yadi candragraho bhavati, kaliṅgamagadhānāmupapīḍā bhavati/",
    "S01divyav_u:345.008_0": "yadi rohiṇyāṃ candragraho bhavati, prajānāmupapīḍā bhavati/",
    "S01divyav_u:345.008_1": "yadi mṛgaśirasi candragraho bhavati, videhānāṃ janapadānāmupapīḍā bhavati rājopasevakānāṃ ca/",
    "S01divyav_u:345.009_0": "evamārdrāyāṃ punarvasau puṣye ca vaktavyam/",
    "S01divyav_u:345.010_0": "āśleṣāyām yadi candragraho bhavati, nāgānāṃ haimavatānāṃ ca pīḍā bhavati/",
    "S01divyav_u:345.011_0": "yadi madhāsu candragraho bhavati, gauḍikānāmupapīḍā bhavati/",
    "S01divyav_u:345.011_1": "yadi pūrvaphalgunyāṃ somo gṛhyate, caurāṇāmupapīḍā bhavati/",
    "S01divyav_u:345.012_0": "yadyuttaraphalgunyāṃ somo gṛhyate, avantīnāmupapīḍā bhavati/",
    "S01divyav_u:345.013_0": "yadi hasteṣu somo gṛhyate, saurāṣṭrikāṇāmupapīḍā bhavati/",
    "S01divyav_u:345.013_1": "yadi citrāyāṃ somo gṛhyate, pakṣiṇāṃ dvipadānāṃ ca pīḍā bhavati/",
    "S01divyav_u:345.014_0": "yadi svātyāṃ somo gṛhyate, sarveṣāṃ pravrajyāsamāpannānāmupapīḍā bhavati/",
    "S01divyav_u:345.015_0": "yadi viśākhāyāṃ somo gṛhyate, audakānāṃ sattvānāmupapīḍā bhavati/",
    "S01divyav_u:345.016_0": "yadyanurādhāsu somo gṛhyate, vaṇijānāmupapīḍā bhavati śākaṭikānāṃ ca/",
    "S01divyav_u:345.017_0": "yadi jyeṣṭhāyāṃ somo gṛhyate, dauvālikānāṃ pīḍā bhavati/",
    "S01divyav_u:345.017_1": "yadi mūle somo gṛhyate, adhvagānāṃ pīḍā bhavati/",
    "S01divyav_u:345.018_0": "yadi pūrvāṣāḍhāyāṃ somo gṛhyate, avantīnāṃ pīḍā bhavati/",
    "S01divyav_u:345.019_0": "yadyuttarāṣāḍhāyāṃ somo gṛhyate, kāmbojakānāṃ pīḍā bhavati vāhlīkānāṃ ca/",
    "S01divyav_u:345.019_1": "yadyabhijiti somo gṛhyate, dakṣiṇāpathikānāṃ pīḍā bhavati tāmraparṇikānāṃ ca/",
    "S01divyav_u:345.020_0": "yadi śravaṇeṣu somo gṛhyate, caurāṇāṃ ghātakānāṃ copapīḍā bhavati/",
    "S01divyav_u:345.021_0": "yadi dhaniṣṭhāyāṃ somo gṛhyate, kurupāñcālānāṃ pīḍā bhavati/",
    "S01divyav_u:345.022_0": "yadi śatabhiṣāyāṃ somo gṛhyate, maulikānāmātharvaṇikānāṃ ca pīḍā bhavati/",
    "S01divyav_u:345.023_0": "yadi pūrvabhādrapadāyāṃ somo gṛhyate, gāndhikānām yavanakāmbojakānāṃ ca pīḍā bhavati/",
    "S01divyav_u:345.024_0": "yadyuttarabhādrapadāyāṃ somo gṛhyate, gandharvāṇāṃ pīḍā bhavati/",
    "S01divyav_u:345.024_1": "yadi revatyāṃ somo gṛhyate, nāvikānāṃ pīḍā bhavati/",
    "S01divyav_u:345.025_0": "yadyaśvinyāṃ somo gṛhyate, aśvavaṇijānāṃ pīḍā bhavati/",
    "S01divyav_u:345.025_1": "yadi bharaṇyāṃ somo gṛhyate, bharukacchānāṃ pīḍā bhavati//",
    "S01divyav_u:345.027_0": "evaṃ bhoḥ puṣkarasārin yasminnakṣatre candragraho bhavati tasya tasya deśasya pīḍā bhavati/",
    "S01divyav_u:345.028_0": "ityukto rāhugrahaphalavipākādhyāyaḥ//",
    "S01divyav_u:345.029_0": "pratinakṣatravaṃśaśāstre yathoktaṃ karma tacchṛṇu/",
    "S01divyav_u:345.030_0": "ucyamānamidaṃ vipra ṛṣīṇāṃ vacanam yathā//122//",
    "S01divyav_u:345.031_0": "ṣaṭtārāṃ kṛttikāṃ vidyādāśrayaṃ tāsu kārayet/",
    "S01divyav_u:345.032_0": "agnyādhānaṃ pākayajñaḥ samṛddhiprasavaśca yaḥ//122 a//",
    "S01divyav_u:346.001_0": "[346]sarpirviloḍayettatra gavāṃ veśma ca kārayet/",
    "S01divyav_u:346.002_0": "ajaiḍakāśca kretavyā gavāṃ ca vṛṣamutsṛjet//123//",
    "S01divyav_u:346.003_0": "aśmasāramayaṃ bhāṇḍaṃ sarvamatra tu kārayet/",
    "S01divyav_u:346.004_0": "hiraṇyakārakarmāntamiṣvastraṃ copakārayet//124//",
    "S01divyav_u:346.005_0": "metṛko māpayedatra kuṭikāgniniveśanam/",
    "S01divyav_u:346.006_0": "pītalohitapuṣpāṇāṃ bījānyatra tu vāpayet//125//",
    "S01divyav_u:346.007_0": "gṛhaṃ ca māpayedatra tathāvāsaṃ prakalpayet/",
    "S01divyav_u:346.008_0": "navaṃ ca cchādayedvastraṃ krayaṇaṃ nātra kārayet//126//",
    "S01divyav_u:346.009_0": "krūrakarmāṇi sidhyanti yuddhasamrodhabandhanam/",
    "S01divyav_u:346.010_0": "parapīḍāmathātraiva vidvānnaiva prayojayet//127//",
    "S01divyav_u:346.011_0": "śastrāṇi kṣurakarmāṇi sarvāṇyatra tu kārayet/",
    "S01divyav_u:346.012_0": "taijasāni ca bhāṇḍāni kārayecca krīṇīta ca//128//",
    "S01divyav_u:346.013_0": "āyuṣyaṃ ca śiraḥsnānaṃ strīṇāṃ viṣkambhaṇāni ca/",
    "S01divyav_u:346.014_0": "pravarṣaṇaṃ ced devasya nātra vairaṃ praśāmyati//129//",
    "S01divyav_u:346.015_0": "krodhano harṣaṇaḥ śūrastejasvī sāhasapriyaḥ/",
    "S01divyav_u:346.016_0": "āyuṣmāṃśca yaśasvī ca yajñaśīlo 'tra jāyate//130// kṛttikāsu//",
    "S01divyav_u:346.017_0": "sarvaṃ kṛṣipadaṃ karma rohiṇyāṃ saṃprayojayet/",
    "S01divyav_u:346.018_0": "kṣetravastuvihārāṃśca navaṃ veśma ca kārayet//131//",
    "S01divyav_u:346.019_0": "prayojayeccakrān vārān dāsāṃścaiva gṛhe paśūn/",
    "S01divyav_u:346.020_0": "vāpayetsarvabījāni dhruvaṃ vāsāṃsi kārayet//132//",
    "S01divyav_u:346.021_0": "ṛṇaṃ na dadyāttatraiva vairamatra tu vardhate/",
    "S01divyav_u:346.022_0": "saṃgrāmaṃ ca surāyogaṃ dvayameva vivarjayet//133//",
    "S01divyav_u:346.023_0": "pravarṣaṇaṃ ca devasya janma cātra praśasyate/",
    "S01divyav_u:346.024_0": "sānukrośaḥ kṣamāyuktaḥ strīkāmo bhakṣalolupaḥ/",
    "S01divyav_u:346.025_0": "āyuṣmān paśumān dhanyo mahābhogo 'tra jāyate//134// rohiṇyām//",
    "S01divyav_u:346.026_0": "saumyaṃ mṛgaśiro vidyād ṛju tisraśca tārakāḥ/",
    "S01divyav_u:346.027_0": "mṛdūni yāni karmāṇi tāni sarvāṇi kārayet/",
    "S01divyav_u:346.028_0": "yāni karmāṇi rohiṇyāṃ tāni sarvāṇi kārayet//135//",
    "S01divyav_u:346.029_0": "sakṣīrān vāpayed vṛkṣān bījāni kṣīravanti ca/",
    "S01divyav_u:346.030_0": "rājaprāsādavalabhīchatrāṇyapi ca kārayet//136//",
    "S01divyav_u:346.031_0": "sarvakarmakathāḥ kuryāt caryāvāsānna kārayet/",
    "S01divyav_u:346.032_0": "aṣṭrāṃśca balīvardāṃśca damayedapi kṛṣṭaye//137//",
    "S01divyav_u:347.001_0": "[347]ācchādayennavaṃ vāsaścālaṃkāraṃ ca kārayet/",
    "S01divyav_u:347.002_0": "dvijātīnāṃ tu karmāṇi sarvāṇyevātra kārayet//138//",
    "S01divyav_u:347.003_0": "pravarṣaṇaṃ ca devasya suvṛṣṭiṃ cātra nirdiśet/",
    "S01divyav_u:347.004_0": "svapnaśīlastathā trāsī medhāvī sa ca jāyate//139// mṛgaśirasi//",
    "S01divyav_u:347.005_0": "ārdrāyāṃ mṛgayedarthān bhadraṃ karma ca kārayet/",
    "S01divyav_u:347.006_0": "krūrakarmāṇi sidhyanti tāni vidvān vivarjayet//140//",
    "S01divyav_u:347.007_0": "udapānaparīkhāṃśca taḍāgānyatra kārayet/",
    "S01divyav_u:347.008_0": "ūheta (uhayet) prathamāṃ vṛṣṭiṃ vikrīṇīyācca nātra gām/",
    "S01divyav_u:347.009_0": "tilapīḍāni karmāṇi śauṇḍikānāṃ tathāpaṇam//141//",
    "S01divyav_u:347.010_0": "pīḍayedikṣudaṇḍāni ikṣubījāni vāpayet/",
    "S01divyav_u:347.011_0": "pravarṣaṇaṃ ca devasya vidyādbahuparisravam/",
    "S01divyav_u:347.012_0": "krodhano mṛgayāśīlo māṃsakāmo 'tra jāyate//142// ārdrāyām//",
    "S01divyav_u:347.013_0": "punarvasau tu yukte 'tra kuryādvai vratadhāraṇam/",
    "S01divyav_u:347.014_0": "godānaṃ copanāyanaṃ sarvamatra prasidhyati//143//",
    "S01divyav_u:347.015_0": "prajāyamānāṃ pramadāṃ gṛhītvā gṛhamānayet/",
    "S01divyav_u:347.016_0": "punaḥ punaryadīccheta tatra karmāṇi kārayet//144//",
    "S01divyav_u:347.017_0": "cikitsanaṃ na kurvīta yadīcchenna parābhavam/",
    "S01divyav_u:347.018_0": "pravarṣaṇaṃ ca devasya janma cātra praśasyate//145//",
    "S01divyav_u:347.019_0": "alolaścātra jāyeta strīlolaścāpi mānavaḥ/",
    "S01divyav_u:347.020_0": "citraśīlaśca naikatrārpitacittaḥ sa ucyate//146// punarvasau//",
    "S01divyav_u:347.021_0": "dhanyam yaśasyamāyuṣyaṃ puṣye nityaṃ prayojayet/",
    "S01divyav_u:347.022_0": "sarveṣāṃ ca dvijātīnāṃ sarvakarmāṇi kārayet//147//",
    "S01divyav_u:347.023_0": "rājāmātyaṃ prayuñjīta śuśrūṣāṃ vinayaṃ caret/",
    "S01divyav_u:347.024_0": "rājānamabhiṣiñcecca alaṃkuryātsvakāṃ tanum//148//",
    "S01divyav_u:347.025_0": "śmaśrukarmāṇi kuryācca vapanaṃ nakhalomataḥ/",
    "S01divyav_u:347.026_0": "purohitaṃ ca kurvīta dhvajāgraṃ ca prakārayet//149//",
    "S01divyav_u:347.027_0": "pravarṣaṇaṃ ca devasya mandavarṣaṃ samādiśet/",
    "S01divyav_u:347.028_0": "na ca rogo na cauraśca kṣemaṃ cātra sadā bhavet//150//",
    "S01divyav_u:347.029_0": "puṣyeṇa nityayuktaḥ san sarvakarmāṇi sādhayet/",
    "S01divyav_u:347.030_0": "vaireṇātropanāhaiśca ye janāstān vivarjayet/",
    "S01divyav_u:347.031_0": "āyuṣmāṃśca yaśasvī ca mahābhogaḥ prajāyate//151// puṣye//",
    "S01divyav_u:348.001_0": "[348]sidhyate dāruṇaṃ karma āśleṣāyāṃ ca kārayet/",
    "S01divyav_u:348.002_0": "duryādābharaṇānyatra prākāramupakalpayet//152//",
    "S01divyav_u:348.003_0": "dehabandhaṃ nadībandhaṃ saṃdhikarma ca kārayet/",
    "S01divyav_u:348.004_0": "prabhūtadaṃśamaśakaṃ varṣaṃ mandaṃ ca varṣati/",
    "S01divyav_u:348.005_0": "krodhanaḥ svapnaśīlaśca kuhakaścātra jāyate//153// āśleṣāyām//",
    "S01divyav_u:348.006_0": "maghāsu sarvadhānyāni vāpayetsaṃharedapi/",
    "S01divyav_u:348.007_0": "saṃghātakarma kurvīta sumukhaṃ cātra kārayet//154//",
    "S01divyav_u:348.008_0": "koṣṭhāgārāṇi kurvīta phalaṃ cātra niveśayet/",
    "S01divyav_u:348.009_0": "sarvadā pitṛdevebhyaḥ śrāddhaṃ caivātra kārayet//155//",
    "S01divyav_u:348.010_0": "sasyānāṃ bahulībhāvo yadi devo 'tra varṣati/",
    "S01divyav_u:348.011_0": "suhṛcca dvārikaścaiva rasakāmaśca jāyate/",
    "S01divyav_u:348.012_0": "āyuṣmān bahuputraśca strīkāmo bhaktalolupaḥ//156//",
    "S01divyav_u:348.013_0": "saṃgrāmaṃ jīyate tatra yadi pūrvaṃ pravartate/",
    "S01divyav_u:348.014_0": "dāruṇāni ca karmāṇi tāni vidvān vivarjayet//157// maghāsu//",
    "S01divyav_u:348.015_0": "phalgunīṣu ca pūrvāsu saubhāgyārthāni kārayet/",
    "S01divyav_u:348.016_0": "viśeṣādāmalakyādiphalānāmupakārayet//158//",
    "S01divyav_u:348.017_0": "kumārīmaṅgalārthāni snāpanāni ca kārayet/",
    "S01divyav_u:348.018_0": "kanyāpravahanārthāya vihāraṃ caiva kārayet//159//",
    "S01divyav_u:348.019_0": "veśmāni kārayettatra vaiśyamatra prayojayet/",
    "S01divyav_u:348.020_0": "bhāgam ye copajīvanti teṣāṃ karma prayojayet//160//",
    "S01divyav_u:348.021_0": "avyaktakeśo 'keśaḥ subhagaścātra jāyate/",
    "S01divyav_u:348.022_0": "pravarṣaṇaṃ ca devasya suvṛṣṭimabhinirdiśet/",
    "S01divyav_u:348.023_0": "naṣṭaṃ viddhaṃ kṛtaṃ cāpi na tadastīti nirdiśet//161// pūrvaphalgunyām//",
    "S01divyav_u:348.024_0": "uttarāyāṃ tu phalgunyāṃ sarvakarmāṇi kārayet/",
    "S01divyav_u:348.025_0": "medhāvī darśanīyaśca yaśasvī cātra jāyate//162//",
    "S01divyav_u:348.026_0": "athātra naṣṭaṃ dagdhaṃ vā sarvamastīti nirdiśet/",
    "S01divyav_u:348.027_0": "pravarṣaṇaṃ ca devasya vidyātsampadanuttamām//163// uttaraphalgunyām//",
    "S01divyav_u:348.028_0": "hastena laghukarmāṇi sarvāṇyeva prayojayet/",
    "S01divyav_u:348.029_0": "sarveṣāṃ ca dvijātīnāṃ sarvakarmāṇi kārayet//164//",
    "S01divyav_u:348.030_0": "hastyārohaṃ mahāmātraṃ puṣkariṇīṃ ca kārayet/",
    "S01divyav_u:348.031_0": "cauryaṃ ca sidhyate tatra tacca vidvān vivarjayet//165//",
    "S01divyav_u:349.001_0": "[349]pravarṣaṇaṃ ca devasya varṣā viśrāvaṇī bhavet/",
    "S01divyav_u:349.002_0": "athātra jātaṃ jānīyācchūraṃ cauraṃ vicakṣaṇam/",
    "S01divyav_u:349.003_0": "kuśalaṃ sarvavidyāsu arogaṃ cirajīvinam//166// haste//",
    "S01divyav_u:349.004_0": "citrāyāmahataṃ vastraṃ bhūṣaṇāni ca kārayet/",
    "S01divyav_u:349.005_0": "rājānaṃ bhūṣitaṃ paśyet senāvyūhaṃ ca darśayet//167//",
    "S01divyav_u:349.006_0": "hiraṇyaṃ rajataṃ dravyaṃ nagarāṇi ca māpayet/",
    "S01divyav_u:349.007_0": "alaṃkuryāttathātmānaṃ gandhamālyavilepanaiḥ//168//",
    "S01divyav_u:349.008_0": "gaṇakānāṃ ca vidyāṃ ca vādyaṃ nartanagāyanam/",
    "S01divyav_u:349.009_0": "pūrvikāṃ rūpakārāṃśca rathakārāṃśca śikṣayet/",
    "S01divyav_u:349.010_0": "citrakārāṃśca lekhakān pustakarma ca kārayet//169//",
    "S01divyav_u:349.011_0": "pravarṣaṇaṃ ca devasya citravarṣaṃ vinirdiśet/",
    "S01divyav_u:349.012_0": "medhāvī darśanīyaśca citrākṣo bhaktalolupaḥ//170//",
    "S01divyav_u:349.013_0": "mṛduśīlaśca bhīruśca calacittaḥ kutūhalī/",
    "S01divyav_u:349.014_0": "āyuṣmān subhagaścaiva strīlolaścātra jāyate//171// citrāyām//",
    "S01divyav_u:349.015_0": "svātyāṃ prayojayedyodhān aśvānaśvatarīṃ kharān/",
    "S01divyav_u:349.016_0": "kṣipraṃ gamanīyaṃ bhakṣyaṃ laṅghakānadhvamānikān//172//",
    "S01divyav_u:349.017_0": "bherīmṛdaṅgapaṇavān murajāṃścopanāhayet/",
    "S01divyav_u:349.018_0": "āvāṃhāśca vivāhāṃśca sauhṛdyaṃ cātra kārayet//173//",
    "S01divyav_u:349.019_0": "nirvāsanamamitrāṇāṃ svayaṃ na pravasedgṛhāt/",
    "S01divyav_u:349.020_0": "pravarṣaṇaṃ ca devasya vātavṛṣṭirabhīkṣṇaśaḥ/",
    "S01divyav_u:349.021_0": "medhāvī rogabahulaścalacittaśca jāyate//174// svātau//",
    "S01divyav_u:349.022_0": "lāṅgalāni viśākhāsu karṣaṇaṃ ca prayojayet/",
    "S01divyav_u:349.023_0": "yavagodhūmakarmāntāñ śamīdhānyaṃ ca varjayet//175//",
    "S01divyav_u:349.024_0": "śālayastilamāṣāśca ye ca vṛkṣāḥ suśākhinaḥ/",
    "S01divyav_u:349.025_0": "ropayettān viśākhāsu gṛhakarma ca kārayet/",
    "S01divyav_u:349.026_0": "śiraḥsnānāni kurvīta medhyaṃ prāyaśca kārayet//176//",
    "S01divyav_u:349.027_0": "pravarṣaṇaṃ ca devasya vidyātkalpaparisravam/",
    "S01divyav_u:349.028_0": "manasvī darśanīyaśca medhāvī cātra jāyate/",
    "S01divyav_u:349.029_0": "krodhano 'lpasutaścaiva durbhago bhaktalolupaḥ//177// viśākhāsu//",
    "S01divyav_u:349.030_0": "anurādhāsu kurvīta mitraiḥ sadbhiśca saṃgatim/",
    "S01divyav_u:349.031_0": "sarvāṇi mṛdukarmāṇi mādhuryaṃ cātra kārayet//178//",
    "S01divyav_u:350.001_0": "[350]kṣauraṃ ca kārayedatra śastrakarmāṇi kārayet/",
    "S01divyav_u:350.002_0": "samyuktāntaprayogāṃśca saṃdhiṃ kuryācca nityaśaḥ/",
    "S01divyav_u:350.003_0": "naṣṭaṃ paryupataptaṃ vā svalpāyāsena nirdiśet//179//",
    "S01divyav_u:350.004_0": "suhṛnmitrakṛtaścātra dharmaśīlaśca jāyate/",
    "S01divyav_u:350.005_0": "pravarṣaṇaṃ ca devasya suvṛṣṭimabhinirdiśet//180// anurādhāyām//",
    "S01divyav_u:350.006_0": "jyeṣṭhāyāṃ pūrvakārī syādrājānaṃ cābhiṣiñcayet/",
    "S01divyav_u:350.007_0": "nagaraṃ nigamaṃ grāmaṃ māpayedārabheta ca/",
    "S01divyav_u:350.008_0": "kṣatriyāṇāṃ ca rājñāṃ ca sarvakarmāṇi kārayet//181//",
    "S01divyav_u:350.009_0": "bhrātṛrṇāṃ bhavati jyeṣṭho jyeṣṭhāyām yo 'bhijāyate/",
    "S01divyav_u:350.010_0": "āyuṣmāṃśca yaśasvī ca vidvatsu ca kutūhalī//182//",
    "S01divyav_u:350.011_0": "prāsādamāroheccātra gajamaśvaṃ rathaṃ tathā/",
    "S01divyav_u:350.012_0": "grāmanigamarāṣṭreṣu sthāpayecchreṣṭhinā balam//183//",
    "S01divyav_u:350.013_0": "naṣṭaṃ paryupataptaṃ vā kleśenaiveti nirdiśet/",
    "S01divyav_u:350.014_0": "dāruṇānyatra sidhyanti tāni vidvān vivarjayet/",
    "S01divyav_u:350.015_0": "pravarṣaṇaṃ ca devasya suvṛṣṭimabhinirdiśet//184// jyeṣṭhāyām//",
    "S01divyav_u:350.016_0": "mūle tu mūlajātāni mūlakandālukānyapi/",
    "S01divyav_u:350.017_0": "mūlādyāni ca sarvāṇi bījānyatra prayojayet//185//",
    "S01divyav_u:350.018_0": "ṛṇaṃ vai yatpurāṇaṃ syādartho vāsyāgrataḥ sthitaḥ/",
    "S01divyav_u:350.019_0": "mūle siddhyarthamārabhyaṃ tathā sarvaṃ barāṅgakam//186//",
    "S01divyav_u:350.020_0": "cikitsitāni yānīha strīṇāṃ dārakakanyayoḥ/",
    "S01divyav_u:350.021_0": "nadīṣu snapanaṃ caiva mūle sarvān prayojayet//187//",
    "S01divyav_u:350.022_0": "dāruṇānyatra sidhyanti maṅgalāni ca kārayet/",
    "S01divyav_u:350.023_0": "kiṇvayogān surāyogānna kuryācchatrubhiḥ saha//188//",
    "S01divyav_u:350.024_0": "dhanavān bahuputraśca mūlavānatra jāyate/",
    "S01divyav_u:350.025_0": "athātra naṣṭaṃ dagdhaṃ vā naitadastīti nirdiśet/",
    "S01divyav_u:350.026_0": "pravarṣaṇaṃ ca devasya suvṛṣṭimabhinirdiśet//189// mūle//",
    "S01divyav_u:350.027_0": "āṣāḍhāyāṃ ca pūrvasyāṃ saritaśca sarāṃsi ca/",
    "S01divyav_u:350.028_0": "vāpīkūpaprapāścaiva taḍāgāni ca kārayet//190//",
    "S01divyav_u:350.029_0": "utpādyāni ca puṣpāṇi tathā mūlaphalāni ca/",
    "S01divyav_u:350.030_0": "ārāmāṃśca prakurvīta bhaikṣakāṃśca prayojayet/",
    "S01divyav_u:350.031_0": "yāni cogrāṇi karmāṇi sidhyantyatra tu tāni ca//191//",
    "S01divyav_u:351.001_0": "[351]naṣṭaṃ paryupatāptaṃ vā naitadastīti nirdiśet/",
    "S01divyav_u:351.002_0": "āyuṣmān puṇyaśīlaśca darśanīyo 'tra jāyate//192// pūrvāṣāḍhāyām//",
    "S01divyav_u:351.003_0": "uttarasyāmāṣāḍhāyāṃ vairāṇi na samācaret/",
    "S01divyav_u:351.004_0": "vāyayetsarvavāsāṃsi navaṃ nācchādayediti//193//",
    "S01divyav_u:351.005_0": "na saṃharedbhedayedvā vāstukarma na sidhyati/",
    "S01divyav_u:351.006_0": "śālākarma gavādīnāṃ grāme grāmaṇinastathā/",
    "S01divyav_u:351.007_0": "śreṇībandhaṃ ca rājā tu samayaṃ cātra kārayet//194//",
    "S01divyav_u:351.008_0": "pragalbhaśca sabhāśīlaḥ kṛtī cātra prajāyate/",
    "S01divyav_u:351.009_0": "suhṛdāmabhiyogī ca mantrabhāṣye vicakṣaṇaḥ//195//",
    "S01divyav_u:351.010_0": "naṣṭaṃ vāpyupataptaṃ vā astītyevaṃ vinirdiśet/",
    "S01divyav_u:351.011_0": "pravarṣaṇaṃ ca devasya suvṛṣṭimabhinirdiśet//196// uttarāṣāḍhāyām//",
    "S01divyav_u:351.012_0": "abhijiti na kurvīta brahmadevasya hyarcanam//197// abhijiti//",
    "S01divyav_u:351.013_0": "śravaṇe na ca kurvīta sarvāḥ saṃgrāmikāḥ kriyāḥ/",
    "S01divyav_u:351.014_0": "gītaśikṣādhyayanaṃ ca na cireṇa hi sidhyati//198//",
    "S01divyav_u:351.015_0": "karṇayorvedhanaṃ kuryādrājānaṃ cābhiṣiñcayet/",
    "S01divyav_u:351.016_0": "dvijātīnāṃ tu karmāṇi sarvāṇyeva prayojayet//199//",
    "S01divyav_u:351.017_0": "balikṛtyāni kurvīta darśayecca balānyapi/",
    "S01divyav_u:351.018_0": "medhāvyarogī balavān yajñaśīlo 'tra jāyate//200//",
    "S01divyav_u:351.019_0": "pravarṣaṇaṃ ca devasya suvṛṣṭimabhinirdiśet/",
    "S01divyav_u:351.020_0": "naṣṭaṃ ca labhyate tatra śravaṇasthe niśākare//201// śravaṇe//",
    "S01divyav_u:351.021_0": "dhaniṣṭhā laghunakṣatraṃ sarvakarmasu pūjitam/",
    "S01divyav_u:351.022_0": "adhītya brāhmaṇaḥ snāyādrājānmabhiṣiñcayet//202//",
    "S01divyav_u:351.023_0": "sarveṣāṃ ca dvijātīnāṃ sarvakarmāṇi kārayet/",
    "S01divyav_u:351.024_0": "śreṣṭhinaṃ sthāpayed deśe gaṇādhyakṣaṃ gaṇeṣvapi//203//",
    "S01divyav_u:351.025_0": "medhāvī ca yaśasvī ca mahābhogī mahādhanaḥ/",
    "S01divyav_u:351.026_0": "bahvapatyo mṛdurdānto mahātmā cātra jāyate//204//",
    "S01divyav_u:351.027_0": "naṣṭaṃ dagdhaṃ praviddhaṃ vā kleśenaivātra labhyate/",
    "S01divyav_u:351.028_0": "pravarṣaṇaṃ ca devasya vidyāccātra suvṛṣṭitām//205// dhaniṣṭhāyām//",
    "S01divyav_u:351.029_0": "nityaṃ śatabhiṣāyoge bhaiṣajyāni prayojayet/",
    "S01divyav_u:351.030_0": "kīrtikarma ca kurvīta sidhyantyātharvaṇāni ca//206//",
    "S01divyav_u:352.001_0": "[352]prasārayecca paṇyāni śauṇḍikaṃ ca prayojayet/",
    "S01divyav_u:352.002_0": "udadhiṃ khānayettatra tilamāṣāṃśca vāpayet//207//",
    "S01divyav_u:352.003_0": "sāmudrikāṇi paṇyāni nāvinaśca prayojayet/",
    "S01divyav_u:352.004_0": "ādeyaṃ ca tadādadyād vyayaṃ cātra na kārayet//208//",
    "S01divyav_u:352.005_0": "sāṃdhipālān dvārapālāmllekhakāṃśca prayojayet/",
    "S01divyav_u:352.006_0": "bhiṣakkarma ca kurvīt bhaiṣajyāni ca saṃharet//209//",
    "S01divyav_u:352.007_0": "nidhiṃ vā khānayettatra nidadhyādapi vā nidhim/",
    "S01divyav_u:352.008_0": "dhanaṃ cātra prayuñjīt bhiṣakkarma ca śikṣayet//210//",
    "S01divyav_u:352.009_0": "athātra mṛgayennaṣṭaṃ labhyate taccirādapi/",
    "S01divyav_u:352.010_0": "arogī krodhanaścātra svapnaśīlaśca jāyate/",
    "S01divyav_u:352.011_0": "pravarṣaṇaṃ ca devasya suvṛṣṭimabhinirdiśet//211// śatabhiṣāyām//",
    "S01divyav_u:352.012_0": "pūrvabhādrapadāyoge krūrāṇāṃ siddhirucyate/",
    "S01divyav_u:352.013_0": "naṣṭaviddhopataptaṃ vā naitadastīti nirdiśet//212//",
    "S01divyav_u:352.014_0": "dīrghaśrotro mahābhogo jñātīnāṃ ca sadā priyaḥ/",
    "S01divyav_u:352.015_0": "mahādhano 'krūrakarmā niḥkrodhaścātra jāyate/",
    "S01divyav_u:352.016_0": "pravarṣaṇaṃ ca devasya caṇḍāṃ vṛṣṭiṃ samādiśet//213// pūrvabhādrapade//",
    "S01divyav_u:352.017_0": "uttarasyāṃ tu kurvīt āyuṣyaṃ puṣṭikarma ca/",
    "S01divyav_u:352.018_0": "na ca dakṣiṇato gacchetpuraṃ cātra pradāpayet//214//",
    "S01divyav_u:352.019_0": "āyuṣmāṃśca yaśasvī ca dhanavāṃścātra jāyate/",
    "S01divyav_u:352.020_0": "atrāpi triguṇaṃ vindedādānam yadi vā vyayam/",
    "S01divyav_u:352.021_0": "pravarṣaṇaṃ ca devasya suvṛṣṭimabhinirdiśet//215// uttarabhādrapade//",
    "S01divyav_u:352.022_0": "revatyāṃ ratnarajataṃ dhanadhānyaṃ prayojayet/",
    "S01divyav_u:352.023_0": "koṣṭhāgārāṇi kurvīt kiṇvaṃ cātra na kārayet//216//",
    "S01divyav_u:352.024_0": "surākarma ca kurvīd dhiraṇyaṃ govrajāni ca/",
    "S01divyav_u:352.025_0": "gosaṃghaṃ sthāpayeccātra gośālāṃ cātra kārayet/",
    "S01divyav_u:352.026_0": "ācchādayennavaṃ vastraṃ hiraṇyamapi dhārayet//217//",
    "S01divyav_u:352.027_0": "bhikṣuko dānaśīlaśca daridraścānasūyakaḥ/",
    "S01divyav_u:352.028_0": "jñātīnāṃ sevako nityaṃ dharmajñaścātra jāyate/",
    "S01divyav_u:352.029_0": "suvṛṣṭiṃ naṣṭalābhaṃ ca revatyāmabhinirdiśet//218// revatyām//",
    "S01divyav_u:352.030_0": "strīpuṃsamaśvinā yuñjādaśvaśālāṃ ca kārayet/",
    "S01divyav_u:352.031_0": "aśvān prayojayedatra rathaṃ cātra prayojayet//219//",
    "S01divyav_u:353.001_0": "[353]ṛṇaprayogaḥ kartavyo bījānyatra pravāpayet/",
    "S01divyav_u:353.002_0": "yānāni ca hayān damyān dantinaśca prayojayet//220//",
    "S01divyav_u:353.003_0": "bhaiṣajyaṃ bhojayodatra bhiṣakkarma ca kārayet/",
    "S01divyav_u:353.004_0": "madhāvī darśanīyaśca rājayogyaśca saṃpadā//221//",
    "S01divyav_u:353.005_0": "ārogī balavāṃcchūraḥ subhago hyatra jāyate/",
    "S01divyav_u:353.006_0": "suvṛṣṭiṃ naṣṭalābhaṃ ca aśvinyāmabhinirdiśet//222// aśvinyām//",
    "S01divyav_u:353.007_0": "tritārāṃ bharaṇīṃ vidyātkrūrakarmāṇi sādhayet/",
    "S01divyav_u:353.008_0": "bhṛtyāṃśca bhṛtakāṃścāpi vṛṇuyāddarśayettathā//223//",
    "S01divyav_u:353.009_0": "bhṛtiṃ copanayedatra bhāryāṃ ca na vivāhayet/",
    "S01divyav_u:353.010_0": "utkuṭuko vañcanakaḥ kūṭasākṣī ca tandrijaḥ//224//",
    "S01divyav_u:353.011_0": "vidhijñaḥ pāpacāritraḥ kadaryaścātra jāyate/",
    "S01divyav_u:353.012_0": "jāyate cātra duḥśīlo gurūṇāmabhyasūyakaḥ/",
    "S01divyav_u:353.013_0": "paropatāpī lubdhaśca paravyāhāragocaraḥ//225// bharaṇyām//",
    "S01divyav_u:353.014_0": "saptavīṃśatinakṣatre kṛttikādi yadā bhavet/",
    "S01divyav_u:353.015_0": "bharaṇyantāni ṛkṣāṇīmāṃ pratipādayetkriyām//226//",
    "S01divyav_u:353.016_0": "teṣāṃ madhye yadā sarve śasyānyoṣadhayo 'pi ca/",
    "S01divyav_u:353.017_0": "vanaspatayaśca pīḍyante yatrāsau tiṣṭhate grahaḥ/",
    "S01divyav_u:353.018_0": "sarvaṃ pratipādayitavyamuktanakṣatrakarmasu//227//",
    "S01divyav_u:353.019_0": "ukto nakṣatrakarmanirdeśo nāmādhyāyaḥ//",
    "S01divyav_u:353.020_0": "catvāri bhoḥ puṣkarasārin nakṣatrāṇi dhruvāni bhavanti/",
    "S01divyav_u:353.020_1": "tāni vyākhyāsyāmi/",
    "S01divyav_u:353.020_2": "tacchṛṇu/",
    "S01divyav_u:353.021_0": "tadyathā--trīṇi uttarāṇi rohiṇī ca/",
    "S01divyav_u:353.021_1": "kṣeme 'dhyāvaset/",
    "S01divyav_u:353.021_2": "bījāni cātra ropayet/",
    "S01divyav_u:353.021_3": "niveśanaṃ cātra kalpayet/",
    "S01divyav_u:353.022_0": "rājānaṃ cābhiṣiñcayet/",
    "S01divyav_u:353.022_1": "yāni cānyāni uktāni karmāṇi tāni kārayet/",
    "S01divyav_u:353.023_0": "atha naṣṭaṃ dagdhaṃ vā viddhaṃ cāpi hṛtaṃ ca vā/",
    "S01divyav_u:353.024_0": "evamabhinirdiṣṭaṃ vā svasti kṣipraṃ bhaviṣyati//228//",
    "S01divyav_u:353.025_0": "athātra jāto dhanyo 'sau vidyātmā ca yaśasvī ca/",
    "S01divyav_u:353.026_0": "maṅgalīyo mahābhogī mahāyogī bhaviṣyati//229//",
    "S01divyav_u:353.027_0": "catvāri bhoḥ puṣkarasārin nakṣatrāṇi kṣiprāṇi bhavanti/",
    "S01divyav_u:353.027_1": "tadyathā--puṣyo hastābhijidaśvinī ceti/",
    "S01divyav_u:353.028_0": "eṣu kṣiprāṇi karmāṇi kārayecca vicakṣaṇaḥ/",
    "S01divyav_u:353.028_1": "svādhyāyaṃ mantrasamārambhaṃ pravāsaprasthānaṃ gāśca turaṅgānapyatra yojayet/",
    "S01divyav_u:353.029_0": "dhūryāṇi yuktakarmāṇi coṣadhīkarmāṇi ca/",
    "S01divyav_u:353.030_0": "bhaiṣajyāni sarvāṇyatra prayojayet//",
    "S01divyav_u:353.031_0": "tatra yajñasamārambhaṃ cāturmāsyaṃ ca kārayet/",
    "S01divyav_u:353.031_1": "athātra naṣṭaṃ dagdhaṃ vā viddhaṃ vā, svasti bhaviṣyatīti vaktavyam//",
    "S01divyav_u:354.001_0": "[354]athātra jātakaṃ vidyānmaṅgalīyam yaśasvinam/",
    "S01divyav_u:354.002_0": "mahābhogaṃ ca rājānaṃ mahāyoginamīśvaram//230//",
    "S01divyav_u:354.003_0": "mahādhanaṃ mahābhogaṃ tathā ca mahaduttamam/",
    "S01divyav_u:354.004_0": "kṣatriyaṃ dānaśīlaṃ ca brāhmaṇaṃ ca purohitam//231// iti//",
    "S01divyav_u:354.005_0": "pañca khalu bhoḥ puṣkarasārin nakṣatrāṇi dāruṇāni bhavanti/",
    "S01divyav_u:354.005_1": "tadyathā--",
    "S01divyav_u:354.006_0": "maghā trīṇi ca pūrvāṇi bharaṇī ceti pañcamī/",
    "S01divyav_u:354.007_0": "athātra dagdhaṃ naṣṭaṃ vā viddhaṃ vā na bhaviṣyati//232//",
    "S01divyav_u:354.008_0": "iti vaktavyam/",
    "S01divyav_u:354.008_1": "ardharātrikāṇi ṣaṭ/",
    "S01divyav_u:354.008_2": "tadyathā--ārdrā āśleṣā svātī jyeṣṭhā śatabhiṣā bharaṇī ceti/",
    "S01divyav_u:354.009_0": "navāṃśāḥ ṣaḍgrāsā dvikṣetrāṇi/",
    "S01divyav_u:354.009_1": "rohiṇī punarvasurviśākhā ca/",
    "S01divyav_u:354.010_0": "trīṇi uttarāṇi ceti ubhayatovibhāgāni/",
    "S01divyav_u:354.010_1": "pañcadaśa kṣetrāṇi/",
    "S01divyav_u:354.010_2": "kṛttikā ca maghā mūlā trīṇi pūrvāṇi/",
    "S01divyav_u:354.011_0": "imāni ṣaṭ pūrvabhāgikāni/",
    "S01divyav_u:354.011_1": "mṛgaśirā puṣyā hastā citrā anurādhā śravaṇā dhaniṣṭhā revatī aśvinī ceti imāni nava nakṣatrāṇi pañcādbhāgīyāni triṃśanmuhūrtayogāni kṣetrāṇi ca/",
    "S01divyav_u:354.014_0": "api ca brāhmaṇa śubhāśca muhūrtā bhavanti,",
    "S01divyav_u:354.014_1": "aśubhāśca muhūrtā bhavanti, śubhāśubhāśca muhūrtā bhavanti/",
    "S01divyav_u:354.015_0": "saṃprayuktanakṣatreṣu sarveṣu yadā śubhamuhūrtasamāpattayo bhavanti, tadā śobhanā bhavanti/",
    "S01divyav_u:354.016_0": "yadā aśubhamuhūrtasamāpattayo bhavanti, tadā na śobhanā bhavanti/",
    "S01divyav_u:354.016_1": "yadā tu punaḥ śubhāścāśubhāśca samāpattayo, tadā sādhāraṇā bhavanti//",
    "S01divyav_u:354.018_0": "athātra kathaṃ rātridivasānāṃ hrāso vṛddhirvā bhavatīti taducyate/",
    "S01divyav_u:354.018_1": "varṣāṇāṃ prathame māse puṣyanakṣatramamāvāsyāṃ bhavati, śravaṇā pūrṇamāsyām/",
    "S01divyav_u:354.019_0": "aṣṭādaśamuhūrto divaso bhavati/",
    "S01divyav_u:354.020_0": "dvādaśamuhūrtā rātriḥ/",
    "S01divyav_u:354.020_1": "ṣoḍaśāṅgulakāṣṭhasya madhyāhne 'rdhāṅgulāyāṃ chāyāyāmādityaḥ parivartate/",
    "S01divyav_u:354.021_0": "āṣāḍhā rātriṃ nayati/",
    "S01divyav_u:354.021_1": "mṛgaśirasi ādityo gato bhavati/",
    "S01divyav_u:354.021_2": "varṣāṇāṃ dvitīye māse maghā amāvāsyāyāṃ bhavati, bhādrapadā pūrṇamāsyām/",
    "S01divyav_u:354.022_0": "saptadaśamuhūrto divaso bhavati/",
    "S01divyav_u:354.022_1": "trayodaśamuhūrtā rātriḥ/",
    "S01divyav_u:354.023_0": "dvyaṅgulāyāṃ chāyāyāmādityaḥ parivartate/",
    "S01divyav_u:354.023_1": "śravaṇā rātriṃ nayati/",
    "S01divyav_u:354.023_2": "puṣya ādityo gato bhavati/",
    "S01divyav_u:354.024_0": "varṣāṇāṃ tṛtīye māse phalgunyamāvāsyāyāṃ bhavati, aśvinī pūrṇamāsyām/",
    "S01divyav_u:354.025_0": "ṣoḍaśamuhūrto divaso bhavati/",
    "S01divyav_u:354.025_1": "caturdaśamuhūrtā rātriḥ/",
    "S01divyav_u:354.025_2": "cauraṅgulāyāṃ chāyāyāmādityaḥ parivartate/",
    "S01divyav_u:354.026_0": "pūrvabhādrapadā rātriṃ nayati/",
    "S01divyav_u:354.027_0": "maghāyāmādityo gato bhavati/",
    "S01divyav_u:354.027_1": "varṣāṇāṃ caturthe māse citrā amāvāsyāyāṃ bhavati, kṛttikā pūrṇamāsyām/",
    "S01divyav_u:354.027_2": "pañcadaśamuhūrto bhavati divasaḥ/",
    "S01divyav_u:354.027_3": "pañcadaśamuhūrtā rātriḥ/",
    "S01divyav_u:354.028_0": "ṣaḍaṅgulāyāṃ chāyāyāmādityaḥ parivartate/",
    "S01divyav_u:354.028_1": "aśvinī rātriṃ nayati/",
    "S01divyav_u:354.028_2": "phalgunyāmādityo gato bhavati//",
    "S01divyav_u:354.030_0": "hemantānāṃ prathame māse 'nurādhā amāvāsyāyāṃ bhavati, mṛgaśirā pūrṇamāsyām/",
    "S01divyav_u:354.030_1": "caturdaśamuhūrto divaso bhavati/",
    "S01divyav_u:354.031_0": "ṣoḍaśamuhūrtā rātriḥ/",
    "S01divyav_u:354.031_1": "aṣṭāṅgulāyāṃ chāyāyāmādityaḥ parivartate/",
    "S01divyav_u:355.001_0": "[355]kṛttikā rātriṃ nayati/",
    "S01divyav_u:355.001_1": "citrāyāmādityo gato bhavati/",
    "S01divyav_u:355.001_2": "hemantānāṃ dvitīye māse amāvāsyāyāṃ jyeṣṭhā bhavati, puṣyaḥ pūrṇamāsyām/",
    "S01divyav_u:355.002_0": "trayodaśamuhūrto divaso bhavati/",
    "S01divyav_u:355.002_1": "saptadaśamuhūrtā rātriḥ/",
    "S01divyav_u:355.003_0": "daśāṅgulāyāṃ chāyāyāmādityaḥ parivartate/",
    "S01divyav_u:355.003_1": "mṛgaśirā rātriṃ nayati/",
    "S01divyav_u:355.003_2": "viśākhāyāmādityo gato bhavati/",
    "S01divyav_u:355.004_0": "hemantānāṃ tṛtīye māse pūrvāṣāḍhā amāvāsyāyāṃ bhavati, maghā pūrṇamāsyām/",
    "S01divyav_u:355.004_1": "dvādaśamuhūrto divase bhavati/",
    "S01divyav_u:355.005_0": "aṣṭādaśamuhūrtā rātriḥ/",
    "S01divyav_u:355.005_1": "dvādaśāṅgulāyāṃ chāyāyāmādityaḥ parivartate/",
    "S01divyav_u:355.006_0": "puṣyo rātriṃ nayati/",
    "S01divyav_u:355.006_1": "jyeṣṭhāyāmādityo gato bhavati/",
    "S01divyav_u:355.006_2": "hemantānāṃ caturthe māse śravaṇā amāvāsyāyāṃ bhavati/",
    "S01divyav_u:355.007_0": "phalgunī pūrṇamāsyām/",
    "S01divyav_u:355.007_1": "trayodaśamuhūrto divase bhavati/",
    "S01divyav_u:355.007_2": "saptadaśamuhūrtā rātriḥ/",
    "S01divyav_u:355.008_0": "daśāṅgulāyāṃ chāyāyāmādityaḥ parivartate/",
    "S01divyav_u:355.008_1": "maghā rātriṃ nayati/",
    "S01divyav_u:355.008_2": "āṣāḍhāyāmādityo gato bhavati//",
    "S01divyav_u:355.010_0": "grīṣmāṇāṃ prathame māse uttarabhādrapadā amāvāsyāyāṃ bhavati, citrā pūrṇamāsyām/",
    "S01divyav_u:355.011_0": "caturdaśamuhūrto divaso bhavati/",
    "S01divyav_u:355.011_1": "ṣoḍaśamuhūrtā rātriḥ/",
    "S01divyav_u:355.011_2": "aṣṭāṅgulāyāṃ chāyāyāmādityaḥ parivartate/",
    "S01divyav_u:355.012_0": "phalgunī rātriṃ nayati/",
    "S01divyav_u:355.012_1": "śravaṇāyāmādityo gato bhavati/",
    "S01divyav_u:355.012_2": "grīṣmāṇāṃ divitīye māse 'śvinī amāvāsyāyāṃ bhavati/",
    "S01divyav_u:355.013_0": "viśākhā pūrṇamāsyām/",
    "S01divyav_u:355.013_1": "pañcadaśamuhūrto divaso bhavati/",
    "S01divyav_u:355.014_0": "pañcadaśamuhūrtā rātriḥ/",
    "S01divyav_u:355.014_1": "ṣaḍaṅgulāyāṃ chāyāyāmādityaḥ parivartate/",
    "S01divyav_u:355.014_2": "citrā rātriṃ nayati/",
    "S01divyav_u:355.015_0": "uttarāyāṃ bhādrapadāyāmādityo gato bhavati/",
    "S01divyav_u:355.015_1": "grīṣmāṇāṃ tṛtīye māse kṛttikā amāvāsyāyāṃ bhavati, jyeṣṭhā pūrṇamāsyām/",
    "S01divyav_u:355.016_0": "ṣoḍaśamuhūrto divaso bhavati/",
    "S01divyav_u:355.016_1": "caturdaśamuhūtā rātriḥ/",
    "S01divyav_u:355.017_0": "caturaṅgulāyāṃ chāyāyāmādityaḥ parivartate/",
    "S01divyav_u:355.017_1": "viśākhā rātriṃ nayati/",
    "S01divyav_u:355.017_2": "kṛttikāyāmādityo gato bhavati/",
    "S01divyav_u:355.018_0": "grīṣmāṇāṃ caturthe māse mṛgaśirā amāvāsyāyāṃ bhavati, uttarāṣāḍhā pūrṇamāsyām/",
    "S01divyav_u:355.018_1": "saptadaśamuhūrto divase bhavati/",
    "S01divyav_u:355.019_0": "trayodaśamuhūrtā rātriḥ/",
    "S01divyav_u:355.019_1": "madhyāhne dvyaṅgulāyāṃ chāyāyāmādityaḥ parivartate/",
    "S01divyav_u:355.020_0": "jyeṣṭhā rātriṃ nayati/",
    "S01divyav_u:355.020_1": "puṣya ādityo gato bhavati//",
    "S01divyav_u:355.021_0": "saṃvatsaramanveṣaṇato muhūrtaviśeṣaṇaiḥ sarvāṇi caitāni (nakṣatrāṇi) bhāgānubhāgena amāvāsyāyāṃ pūrṇamāsyāṃ ca jujyante/",
    "S01divyav_u:355.022_0": "ūnarātrasya pūrṇarātrasya ca grahītavyam/",
    "S01divyav_u:355.022_1": "tatra tṛtīye varṣe 'dhiko māso yujyate/",
    "S01divyav_u:355.023_0": "ṣaṇṇāṃ māsānāmahorātrāṇi samāni bhavanti/",
    "S01divyav_u:355.023_1": "ataḥ ṣaṇmāsād divaso vardhate/",
    "S01divyav_u:355.024_0": "ṣaṇmāsādrātrirvardhate/",
    "S01divyav_u:355.024_1": "ṣaṇmāsāddivaso māse māse samameva hīyate/",
    "S01divyav_u:355.024_2": "ṣaṇmāsādrātrirmāse māse parihīyate//",
    "S01divyav_u:355.026_0": "ṣaṇmāsādādityaḥ parivartate/",
    "S01divyav_u:355.026_1": "uttarāṃ diśaṃ saṃcarati/",
    "S01divyav_u:355.026_2": "ṣaṇmāsāddakṣiṇāṃ diśam/",
    "S01divyav_u:355.027_0": "ṣaṇmāsātsamudre udakaparimāṇasya hrāso vṛddhiśca bhavati/",
    "S01divyav_u:355.027_1": "sūryagatyā candragatyā ca samudrodakavelābhivṛddhirbhavati/",
    "S01divyav_u:355.028_0": "atra gaṇanāpratijāgaraṇāsmaramityevam/",
    "S01divyav_u:355.028_1": "eṣa saṃvatsaro vyākhyāto bhavati/",
    "S01divyav_u:355.029_0": "candra ādityaḥ śukro bṛhaspatiḥ śanaiścaro 'ṅgārako budhaśca ime grahāḥ/",
    "S01divyav_u:355.029_1": "eṣāṃ grahaṇāṃ bṛhaspatiḥ saṃvatsarasthāyī/",
    "S01divyav_u:355.030_0": "evaṃ śanaiścaro budho 'ṅgārakaḥ śukraśceme maṇḍalacāriṇaḥ//",
    "S01divyav_u:355.031_0": "bharaṇī kṛttikā rohiṇī mṛgaśirā etatsādhāraṇaṃ prathamaṃ maṇḍalam/",
    "S01divyav_u:355.031_1": "ārdrā punarvasuḥ puṣyo 'śleṣā etatsādhāraṇaṃ dvitīyaṃ maṇḍalam/",
    "S01divyav_u:355.032_0": "maghā atha phalgunadvayaṃ hastā citrā etatsādhāraṇam [356]tṛtīyaṃ maṇḍalam/",
    "S01divyav_u:356.001_0": "svātī viśākhā anurādhā etatsādhāraṇaṃ caturthaṃ maṇḍalam/",
    "S01divyav_u:356.001_1": "jyeṣṭhā mūlāṣāḍhā dvayamatra sarvāṇi mahābhayāni bhavanti/",
    "S01divyav_u:356.002_0": "idaṃ pañcamaṃ maṇḍalam/",
    "S01divyav_u:356.002_1": "abhijicchravaṇā dhaniṣṭhā śatabhiṣā ubhe bhādrapade caitatsādhāraṇaṃ ṣaṣṭhaṃ maṇḍalam/",
    "S01divyav_u:356.003_0": "revatī aśvinī caitatsādhāraṇaṃ saptamaṃ maṇḍalam/",
    "S01divyav_u:356.004_0": "saṃvatsarameteṣu yadyannakṣatramaṇḍalaṃ pīḍayati,",
    "S01divyav_u:356.004_1": "tasya tasya janapadasya sattvasya vā pīḍā nirdeṣṭavyā/",
    "S01divyav_u:356.006_0": "dvādaśa muhūrtāni divase dhruvāṇi, dvādaśa rātrau/",
    "S01divyav_u:356.006_1": "ṣaṇmuhūrtāḥ saṃcāriṇaḥ/",
    "S01divyav_u:356.006_2": "katame ṣaṭ? nairṛto varuṇo vāyavo bhargodevo raudro vicārī ca/",
    "S01divyav_u:356.007_0": "itīme saṃcāriṇaḥ ṣaṭ//",
    "S01divyav_u:356.008_0": "athātra śrāvaṇe māse pūrṇe 'ṣṭādaśamuhūrte divase sūryodaye ca caturojā nāma muhūrto bhavati/",
    "S01divyav_u:356.009_0": "rohitasya ca muhūrtasya balasya cāntare madhyāhno bhavati/",
    "S01divyav_u:356.009_1": "sūryāvatāre tu vicārī nāma muhūrto bhavati/",
    "S01divyav_u:356.010_0": "dvādaśamuhūrtāyāṃ rātrāvavatīrṇe sūrye ṣaṣṭhe muhūrte nayamano nāma muhūrto bhavati/",
    "S01divyav_u:356.011_0": "ātapāgnirevaṃ nāma muhūrto rātryavasāne bhavati/",
    "S01divyav_u:356.011_1": "bhādrapade māse pūrṇe saptadaśamuhūrte divase sūryodaye ca caturojā evaṃ nāma muhūrto bhavati/",
    "S01divyav_u:356.012_0": "madhyāhne 'bhijito nāma muhūrto bhavati/",
    "S01divyav_u:356.013_0": "sūryāvatāre raudro nāma muhūrto bhavati/",
    "S01divyav_u:356.013_1": "trayodaśamuhūrtāyāṃ rātrāvavatīrṇe sūrye vicārī nāma muhūrto bhavati/",
    "S01divyav_u:356.014_0": "ardharātre mahābhayo vāyavo nāma muhūrto bhavati//",
    "S01divyav_u:356.015_0": "rātryavasāne ātapāgnirevaṃ nāma muhūrto bhavati/",
    "S01divyav_u:356.015_1": "āśvayuje māse pūrṇe ṣoḍaśamuhūrto divaso bhavati/",
    "S01divyav_u:356.016_0": "sūryodaye caturojā nāma muhūrto bhavati/",
    "S01divyav_u:356.016_1": "samudgatasya ca muhūrtasya abhijitasya tvantare madhyāhno bhavati/",
    "S01divyav_u:356.017_0": "sūryāvatāre bhargodevo nāma muhūrto bhavati//",
    "S01divyav_u:356.018_0": "caturdaśamuhūrtāyāṃ rātrāvavatīrṇe sūrye raudro nāma muhūrto bhavati/",
    "S01divyav_u:356.018_1": "abhijitasya ca muhūrtasya bhīṣamāṇasya ca muhūrtasya antareṇārdharātraṃ bhavati/",
    "S01divyav_u:356.019_0": "rātryavasāne ātapāgnirevaṃ nāma muhūrto bhavati//",
    "S01divyav_u:356.021_0": "kārtike māse pūrṇe divasaḥ samarātrirbhavati/",
    "S01divyav_u:356.021_1": "pañcadaśamuhūrto divaso bhavati, pañcadaśamuhūrtā rātriḥ/",
    "S01divyav_u:356.022_0": "samāne 'horātre sūryodaye caturojā evaṃ nāma muhūrto bhavati/",
    "S01divyav_u:356.022_1": "saṃmukho nāma muhūrto bhavati madhyāhne/",
    "S01divyav_u:356.023_0": "saṃtato nāma muhūrtaḥ sūryāvatāre/",
    "S01divyav_u:356.023_1": "rātrāvavatīrṇamātre sūrye bhargodevo nāma muhūrto bhavati/",
    "S01divyav_u:356.024_0": "ārdharātre 'bhijinmuhūrto bhavati/",
    "S01divyav_u:356.024_1": "rātryavasāne ātapāgnirevaṃ nāma muhūrto bhavati//",
    "S01divyav_u:356.026_0": "mārgaśīrṣe māse ca pūrṇe caturdaśamuhūrte divase sūryodaye caturojā evaṃ nāṃ muhūrto bhavati/",
    "S01divyav_u:356.027_0": "viratasya saṃmukhasya ca muhūrtasyāntare madhyāhno bhavati/",
    "S01divyav_u:356.027_1": "sūryāvatāre varuṇo nāma muhūrto bhavati/",
    "S01divyav_u:356.028_0": "ṣoḍaśamuhūrtāyāṃ rātrāvavatīrṇamātre sūrye saṃtāpanaḥ samyamo nāma muhūrto bhavati/",
    "S01divyav_u:356.029_0": "rākṣasasyābhijitasya ca muhūrtasyāntare 'rdharātraṃ bhavati/",
    "S01divyav_u:356.029_1": "rātryavasāne ātapāgnirevaṃ nāma muhūrto bhavati//",
    "S01divyav_u:357.001_0": "[357]pauṣamāse pūrṇe trayodaśamuhūrte divase sūryodaye caturojā evaṃ nāma muhūrto bhavati/",
    "S01divyav_u:357.002_0": "madhyāhne virato nāma muhūrto bhavati/",
    "S01divyav_u:357.002_1": "sūryāvatāre nairṛto nāma muhūrto bhavati/",
    "S01divyav_u:357.002_2": "saptadaśamuhūrtāyāṃ rātrāvavatīrṇamātre sūrye varuṇo nāma muhūrto bhavati/",
    "S01divyav_u:357.003_0": "ardharātre rākṣaso nāma muhūrto bhavati/",
    "S01divyav_u:357.004_0": "rātryavasāne ātapāgnirevaṃ nāma muhūrto bhavati//",
    "S01divyav_u:357.005_0": "māghamāse pūrṇe dvādaśamuhūrte divase sūryodaye caturojā nāma muhūrto bhavati/",
    "S01divyav_u:357.005_1": "sāvitrasya ca viratasya ca muhūrtasyāntareṇa madhyāhno bhavati/",
    "S01divyav_u:357.006_0": "sūryāvatāre vijayo nāma muhūrto bhavati/",
    "S01divyav_u:357.007_0": "aṣṭādaśamuhūrtāyāṃ rātrāvavatīrṇamātre sūrye nairṛto nāma muhūrto bhavati/",
    "S01divyav_u:357.007_1": "gardabhasya muhūrtasya ca rākṣasasya cāntaramardharātraṃ bhavati/",
    "S01divyav_u:357.008_0": "rātryavasāne ātapāgnirevaṃ nāma muhūrto bhavati//",
    "S01divyav_u:357.008_1": "yathā śrāvaṇe tathā māghe/",
    "S01divyav_u:357.009_0": "yathā bhādrapade tathā phālgune/",
    "S01divyav_u:357.009_1": "yathā āśvayuje tathā caitre/",
    "S01divyav_u:357.010_0": "yathā kārtike tathā vaiśākhe/",
    "S01divyav_u:357.010_1": "yathā mārgaśīrṣe tathā jyeṣṭhe/",
    "S01divyav_u:357.010_2": "yathā pauṣe tathā āṣāḍhe/",
    "S01divyav_u:357.010_3": "evameteṣāṃ nakṣatrāṇāṃ muhūrtānāṃ caritaṃ vicaritaṃ ca jñātavyam//",
    "S01divyav_u:357.011_0": "nakṣatravicaraṇaṃ nāma prathamo 'dhyāyaḥ//",
    "S01divyav_u:357.012_0": "yathāmadhyaṃ nakṣatrāṇāṃ rātrivaśena divasavaśena cotkarṣāpakarṣau kartavyau/",
    "S01divyav_u:357.012_1": "hīyamāne vardhamāne vā divase vā māse vā pūrṇe 'rdhamāse vā/",
    "S01divyav_u:357.013_0": "dvitīyā ṣaṣṭhī navamī dvādaśī caturdaśī atrāntare divase kalā vardhate, rātrau kalā hīyate//",
    "S01divyav_u:357.015_0": "catvāro mahārājāno dhriyate yairvasuṃdharā/",
    "S01divyav_u:357.016_0": "ativṛddhirviśuddhaśca vardhamānaḥ pṛthakśravāḥ//233//",
    "S01divyav_u:357.017_0": "mahābhūtāni catvāri kampayanti vasuṃdharām/",
    "S01divyav_u:357.018_0": "āpa indraśca vāyuśca tathāgnirbhagavānapi//234//",
    "S01divyav_u:357.019_0": "trayastu te yatra bhavanti pakṣe ṣaḍekamāse tu bhavanti vegāḥ/",
    "S01divyav_u:357.021_0": "parasya cakrasya nidarśanaṃ syātprakampate yatra mahī tvabhīkṣṇam//235//",
    "S01divyav_u:357.023_0": "viśākhā daśarātrī syājjeṣṭhā dvādaśarātrikā/",
    "S01divyav_u:357.024_0": "pañcaviṃśatirāṣāḍhā śravaṇā pañcasaptatiḥ//236//",
    "S01divyav_u:357.025_0": "rātriśataṃ bhādrapade kraturaśvayuje smṛtaḥ/",
    "S01divyav_u:357.026_0": "adhyardhaṃ kārtike māse kraturmārgaśire smṛtaḥ//237//",
    "S01divyav_u:357.027_0": "pauṣe tu pañcapañcāśanmāghe rātriśataṃ smṛtam/",
    "S01divyav_u:357.028_0": "adhyardhaṃ phalgune māse caitre triṃśattu rātrayaḥ/",
    "S01divyav_u:357.029_0": "vipāko bhūmivegānāmataḥ kampaḥ pravartate//238//",
    "S01divyav_u:357.030_0": "yadā sarveṣu māseṣu satataṃ kampate mahī/",
    "S01divyav_u:357.031_0": "vṛkṣāstathā calanti sma jalam yadi kampate/",
    "S01divyav_u:357.032_0": "parvataḥ parṇavatkamped bhayamatra vinirdiśet//239//",
    "S01divyav_u:358.001_0": "[358]nagarāṇyatha vā grāmā ghoṣā ye cātra saṃśritāḥ/",
    "S01divyav_u:358.002_0": "śīghraṃ bhavanti vijanāraṇyabhūtā mṛgāśrayāḥ//240//",
    "S01divyav_u:358.003_0": "aṭavyaḥ saṃpravartante daśa varṣāṇi pañca ca/",
    "S01divyav_u:358.004_0": "anāvāsā diśo vidyād bhūmicālavicālitāḥ//241//",
    "S01divyav_u:358.005_0": "kṛttikāsu caled bhūmirgrāmeṣu nagareṣu vā/",
    "S01divyav_u:358.006_0": "abhīṣkṇaṃ mucyate hyagnirdahate sa tṛṇālayān//242//",
    "S01divyav_u:358.007_0": "kṛṣṇāgniraśaneḥ pātaḥ karmārā āhitāśrayāḥ/",
    "S01divyav_u:358.008_0": "agārāśca nivartante saṃvarteneva dhātavaḥ//243//",
    "S01divyav_u:358.009_0": "ye jātā ye ca saṃvṛddhā ye ca taṃ grāmamāśritāḥ/",
    "S01divyav_u:358.010_0": "ete vyasanamarcchanti bhūmicālavicālitāḥ//244//",
    "S01divyav_u:358.011_0": "rohiṇyāṃ calitā bhūmiḥ sarvabījavināśanam/",
    "S01divyav_u:358.012_0": "proptaṃ śasyaṃ na roheta bhavet phalasya kṛcchratā//245//",
    "S01divyav_u:358.013_0": "gurviṇīnāṃ ca nārīṇāṃ garbho nipīḍyate bhṛśam/",
    "S01divyav_u:358.014_0": "durbhikṣavyasanākrāntā tribhāge tiṣṭhati prajā//246//",
    "S01divyav_u:358.015_0": "mahātmānaśca rājānaḥ śrīmantaśca narottamāḥ/",
    "S01divyav_u:358.016_0": "ete vyasanamarcchanti bhūmicālavicālitāḥ//247//",
    "S01divyav_u:358.017_0": "mṛgaśīrṣe caledbhūmiroṣadhīnāṃ vināśanam/",
    "S01divyav_u:358.018_0": "cikitsakāḥ śrotriyāśca ghaṭakāḥ somayājakāḥ//248//",
    "S01divyav_u:358.019_0": "somapītāśca ye viprā vānaprasthāśca tāpasāḥ/",
    "S01divyav_u:358.020_0": "ete vyasanamarcchanti bhūmicālavicālitāḥ//249//",
    "S01divyav_u:358.021_0": "ārdrāyāṃ calitā bhūmirvṛkṣā naśyanti kṣīriṇaḥ/",
    "S01divyav_u:358.022_0": "annapānāni naśyanti pathikā daṃṣṭripālikāḥ//250//",
    "S01divyav_u:358.023_0": "kūpakhāḥ parikhākhāśca pāpakā ye ca taskarāḥ/",
    "S01divyav_u:358.024_0": "ete vyasanamarcchanti bhūmicālavicālitāḥ//251//",
    "S01divyav_u:358.025_0": "punarvasau caledbhūmirmaṇḍalaṃ kuṇḍikāpi ca/",
    "S01divyav_u:358.026_0": "vāgurikāḥ kāraṇḍavāścakriṇaḥ śukasārikāḥ//252//",
    "S01divyav_u:358.027_0": "arbhakā bhramakārāśca māṃsikāḥ śaṅkhavāṇijāḥ/",
    "S01divyav_u:358.028_0": "ete vyasanamarcchanti bhūmicālavicālitāḥ//253//",
    "S01divyav_u:358.029_0": "puṣyeṇa ca caled bhūmirbrāhmaṇā nāyakāstathā/",
    "S01divyav_u:358.030_0": "dūraṃgamā vāṇijakāḥ sārthavāhāśca ye narāḥ//254//",
    "S01divyav_u:359.001_0": "[359]pārthivāḥ pārvatīyāśca ye ca tadbhaktigocarāḥ/",
    "S01divyav_u:359.002_0": "ete vyasanamarcchanti bhūmicālavicālitāḥ/",
    "S01divyav_u:359.003_0": "śilāvarṣaṃ pravarṣanti śasyānāmanayo mahān//255//",
    "S01divyav_u:359.004_0": "āśleṣāyāṃ caledbhūmir nāgāḥ sarve sarīsṛpāḥ/",
    "S01divyav_u:359.005_0": "kīṭāḥ pipīlikāḥ śvānā ekakhurāśca ye mṛgāḥ//256//",
    "S01divyav_u:359.006_0": "vaidyā viṣakarāścāpi ye ca sattvā darīśrayāḥ/",
    "S01divyav_u:359.007_0": "ete vyasanamarcchanti bhūmicālavicālitāḥ//257//",
    "S01divyav_u:359.008_0": "maghāsu calitā bhūmirmahārājo 'tra tapyate/",
    "S01divyav_u:359.009_0": "ye ca śrāddhā nivartante samājā utsavāstathā/",
    "S01divyav_u:359.010_0": "yajñāśca devakṛtyaṃ ca sarvamatra nivartate//258//",
    "S01divyav_u:359.011_0": "ye jātā ye ca saṃvṛddhā ye cānye 'pyagrapaṇḍitāḥ/",
    "S01divyav_u:359.012_0": "gandharvāśca vinaśyanti narā ye ca mahākulāḥ/",
    "S01divyav_u:359.013_0": "ete vyasanamarcchanti bhūmicālavicālitāḥ//259//",
    "S01divyav_u:359.014_0": "phalgunyāṃ calitā bhūmirṛturvyāvartate tadā/",
    "S01divyav_u:359.015_0": "tiryagvātaścaiva vāti kṛtaṃ naśyati śāśvatam/",
    "S01divyav_u:359.016_0": "pathikāścopatapyanti māṣayācyopajīvikāḥ//260//",
    "S01divyav_u:359.017_0": "dharme ratā āsanikā ye ca śulkopajīvinaḥ/",
    "S01divyav_u:359.018_0": "ete vyasanamarcchanti bhūmicālavicālitāḥ//261//",
    "S01divyav_u:359.019_0": "calatyuttaraphalgunyāṃ vaṇijā dvīpayātrikāḥ/",
    "S01divyav_u:359.020_0": "sārthavāhā āsanikā ye ca śilpopajīvinaḥ//262//",
    "S01divyav_u:359.021_0": "aṅgā videhamagadhā nairṛtāḥ strīparigrahāḥ/",
    "S01divyav_u:359.022_0": "ete vyasanamarcchanti bhūmicālavicālitāḥ//263//",
    "S01divyav_u:359.023_0": "hastena calitā bhūmiḥ kumbhakāracikitsakāḥ/",
    "S01divyav_u:359.024_0": "gaṇamukhyā mahāmātrāḥ senādhyakṣāśca ye narāḥ//264//",
    "S01divyav_u:359.025_0": "tāramakā(?) nārapaṭā(?) vipsarah(?) kauṭikā api/",
    "S01divyav_u:359.026_0": "ete vyasanamarcchanti bhūmicālavicālitāḥ//265//",
    "S01divyav_u:359.027_0": "citrāyāṃ calitā bhūmiḥ kārukā upakalpakāḥ/",
    "S01divyav_u:359.028_0": "kumāryaḥ sarvaratnaṃ ca sasyānāṃ bījakaiḥ saha//266//",
    "S01divyav_u:359.029_0": "vaṅgā daśārṇakuravaścedimāhiṣakāstathā/",
    "S01divyav_u:359.030_0": "ete vyasanamarcchanti bhūmicālavicālitāḥ//267//",
    "S01divyav_u:360.001_0": "[360]svātau pracalitā bhūmiścaurā ye ca kuśīlakāḥ/",
    "S01divyav_u:360.002_0": "hiṃsakā ye ca tatkarmaratā^bhyarthitamūṣakāḥ//268//",
    "S01divyav_u:360.003_0": "himavata uttareṇa vāyubhakṣāstapasvinaḥ/",
    "S01divyav_u:360.004_0": "ete vyasanamarcchanti bhūmicālavicālitāḥ//269//",
    "S01divyav_u:360.005_0": "viśākhāyāṃ caled bhūmirmahāśailakṣayo bhavet/",
    "S01divyav_u:360.006_0": "ugrā vātāḥ pravāntyatra aśmakairakuśalinaḥ//270//",
    "S01divyav_u:360.007_0": "anurādhe caled bhūmirdasyūnāmanayo mahān/",
    "S01divyav_u:360.008_0": "viṭā dyūtakarāścaiva granthibhedāśca ye narāḥ//271//",
    "S01divyav_u:360.009_0": "andhrāḥ puṇḍrāḥ pulindāśca bhaye tiṣṭhantyanāśritāḥ/",
    "S01divyav_u:360.010_0": "mitrabhedaśca balavāṃs tadā jagati jāyate//272//",
    "S01divyav_u:360.011_0": "jyeṣṭhāyāṃ calitā bhūmirmahārāja pratapyate/",
    "S01divyav_u:360.012_0": "vāyasā vṛṣabhā vyāḍāstathā caṇḍamṛgāśca ye//273//",
    "S01divyav_u:360.013_0": "kuravaḥ śūrasenāśca mallā bāhlīkanigrahāḥ/",
    "S01divyav_u:360.014_0": "pratyarthikena śīghreṇa ye ca tadbhaktibhājanāḥ/",
    "S01divyav_u:360.015_0": "ete vyasanamarcchanti bhūmicālavicālitāḥ//274//",
    "S01divyav_u:360.016_0": "mūlena calitā bhūmiścatuṣpaddvipadāstathā/",
    "S01divyav_u:360.017_0": "grahāśrayāḥ piśācāśca ye ca sattvā darīśrayāḥ/",
    "S01divyav_u:360.018_0": "ete vyasanamarcchanti bhūmicālavicālitāḥ//275//",
    "S01divyav_u:360.019_0": "durbhikṣaṃ ca karotyāśu dhānyamalpodakaṃ bhavet/",
    "S01divyav_u:360.020_0": "darīparvatamūlāni gacchanti ca tadā bhuvi//276//",
    "S01divyav_u:360.021_0": "pūrvāṣāḍhe caled bhūmirjalajā matsyaśuktikāḥ/",
    "S01divyav_u:360.022_0": "śiśumārā udrakāśca nakrā makarakacchapāḥ//277//",
    "S01divyav_u:360.023_0": "jātigotrapradhānāśca dhanino 'tha vicakṣaṇāḥ/",
    "S01divyav_u:360.024_0": "dvitīyābhijātāśca mahāvidyākarāśca ye/",
    "S01divyav_u:360.025_0": "ete vyasanamarcchanti bhūmicālavicālitāḥ//278//",
    "S01divyav_u:360.026_0": "uttarasyāṃ caled bhūmiḥ śilpināmanayo mahān/",
    "S01divyav_u:360.027_0": "ayaskārāḥ sthapatayastrapukārāśca takṣakāḥ//279//",
    "S01divyav_u:360.028_0": "daridrā dhaninaścāpi śilpino vividhā api/",
    "S01divyav_u:360.029_0": "ete vyasanamarcchanti bhūmicālavicālitāḥ/",
    "S01divyav_u:360.030_0": "grāmakūṭāni ca ghnanti sacalasthāvarāṇi ca//280//",
    "S01divyav_u:361.001_0": "[361]vaiṣṇave calitā bhūmistadeti yadanīpsitam/",
    "S01divyav_u:361.002_0": "adhyāpakāḥ śāstravidaḥ kavayo mantrapāragāḥ/",
    "S01divyav_u:361.003_0": "yugaṃdharāḥ śūrasenā abhirājāḥ paṭaccarāḥ//281//",
    "S01divyav_u:361.004_0": "kuśaṇḍāḥ śaradaṇḍāśca ye narā rājapūjitāḥ/",
    "S01divyav_u:361.005_0": "ete vyasanamarcchanti bhūmicālavicālitāḥ//282//",
    "S01divyav_u:361.006_0": "dhaniṣṭhāyāṃ caled bhūmirdhanināmanayo mahān/",
    "S01divyav_u:361.007_0": "maheśvarāstathā mahānāgarāḥ śreṣṭhinastathā//283//",
    "S01divyav_u:361.008_0": "pracaṇḍāḥ svastimantaśca bhadrakārā yugaṃdharāḥ/",
    "S01divyav_u:361.009_0": "pārikūlāśca bhojyāśca hyanye sannāgarā api/",
    "S01divyav_u:361.010_0": "ete vyasanamarcchanti bhūmicālavicālitāḥ//284//",
    "S01divyav_u:361.011_0": "vāruṇye calitā bhūmiraudakeṣvanayo mahān/",
    "S01divyav_u:361.012_0": "hastino 'śvakharoṣṭrāśca sparśamarcchanti dāruṇam//285//",
    "S01divyav_u:361.013_0": "tadāsau vīrakān madrān bāhlīkān kekayānapi/",
    "S01divyav_u:361.014_0": "anāśrayāṃścakravākāñ janasthānapi pīḍayet//286//",
    "S01divyav_u:361.015_0": "sājena calitā bhūmī rākṣasān ghātakāṃstathā/",
    "S01divyav_u:361.016_0": "aurabhrikān saukarikān sauvīrāṃśca nipātayet//287//",
    "S01divyav_u:361.017_0": "vaṇijyajīvino vaiśyāñ śūdrāṃśca karītīnapi/",
    "S01divyav_u:361.018_0": "yavanān mālavādyāṃśca ganthibhedāṃśca nāśayet//288//",
    "S01divyav_u:361.019_0": "ahirbudhnye caled bhūmirvaṇijāmanayo mahān/",
    "S01divyav_u:361.020_0": "dharme ratāśca ye siddhā ye ca śauktikakarmiṇaḥ//289//",
    "S01divyav_u:361.021_0": "śibīn vatsāaṃs tathā vātsyān kṣatriyānārjunāyanān/",
    "S01divyav_u:361.022_0": "sindhurājadhanuṣpāṇīn sarvānardayate 'cirāt//290//",
    "S01divyav_u:361.023_0": "revatyāṃ calitā bhūmiḥ saṃgrāmaḥ syātsudāruṇaḥ/",
    "S01divyav_u:361.024_0": "grāmaghātāśca vartante grāmo grāmaṃ ca hiṃsati//291//",
    "S01divyav_u:361.025_0": "naucarānudakājīvān ramaṭhān bharukacchakān/",
    "S01divyav_u:361.026_0": "sudhanvānabhisārāṃśca sarvasenāṃśca nirdahet//292//",
    "S01divyav_u:361.027_0": "aśvinyāṃ calitā bhūmiraśvānāmanayo mahān/",
    "S01divyav_u:361.028_0": "grāmaghātaśca vartante bhrātā bhrātṛñ jighāṃsati//293//",
    "S01divyav_u:361.029_0": "yā cātra garbhamādhatte ye ca jātāśca tāniha/",
    "S01divyav_u:361.030_0": "trīṇi varṣāṇyato duḥkhamupaiti ca nirantaram//294//",
    "S01divyav_u:362.001_0": "[362]sahitāścitragarbhāśca ye hyanye cāṅganājanāḥ/",
    "S01divyav_u:362.002_0": "ārjunāyanā rājanyāḥ suṣṭhu trīṃścāpi hiṃsati//295//",
    "S01divyav_u:362.003_0": "bharaṇyāṃ calitā bhūmiścaurāṇāmanayo mahān/",
    "S01divyav_u:362.004_0": "viṭā dyūtakarāścaiva granthibhedāśca ye narāḥ//296//",
    "S01divyav_u:362.005_0": "ādarśacakrāṭā dhūrtāstathā bandhanarakṣakāḥ/",
    "S01divyav_u:362.006_0": "antāvaśāyinaḥ pāpāścaranti ye tu durjanāḥ/",
    "S01divyav_u:362.007_0": "te 'pi tatra vipadyante bhūmicālavicālitāḥ//297//",
    "S01divyav_u:362.008_0": "vepitāyāṃ tu medinyāṃ bhavedrūpamanantaram/",
    "S01divyav_u:362.009_0": "saptāhābhyantarāttatra megho bhavati prārthitaḥ//298//",
    "S01divyav_u:362.010_0": "snigdho hyañjanasaṃkāśo mahāparvatasannibhaḥ/",
    "S01divyav_u:362.011_0": "indraśca vaṣate tatra maharṣervacanam yathā/",
    "S01divyav_u:362.012_0": "{eva nigaditaṃ nāthairindraścātra pravarṣati//299//}",
    "S01divyav_u:362.013_0": "svastikākārasaṃkāśā indravajradhvajopamāḥ/",
    "S01divyav_u:362.014_0": "dṛśyante 'bhrā hi saṃdhyāyāṃ grastvā candradivākarau//300//",
    "S01divyav_u:362.015_0": "tadā nabhasi jāyante meghā dāḍimasaṃnibhāḥ/",
    "S01divyav_u:362.016_0": "lakṣaṇaṃ tādṛśaṃ dṛṣṭvā vidyāttānindrakampitān/",
    "S01divyav_u:362.017_0": "sa nirdeśo bhavettatra maharṣervacanam yathā//301//",
    "S01divyav_u:362.018_0": "atīva tatra viśvastaḥ sarvabījāni vāpayet/",
    "S01divyav_u:362.019_0": "vyavahārāṃśca kurvīrannirbhayāstatra vāṇijāḥ/",
    "S01divyav_u:362.020_0": "sarveṣāṃ bhūmikampānāṃ praśastā indrakampitāḥ//302//",
    "S01divyav_u:362.021_0": "vepitāyāṃ tu medinyāṃ bhavedrūpamanantaram/",
    "S01divyav_u:362.022_0": "saptāhābhyantare tatra meghāḥ saṃchādayennabhaḥ//303//",
    "S01divyav_u:362.023_0": "tato 'nubaddhā jāyante abhrāḥ kauśeyasaṃnibhāḥ/",
    "S01divyav_u:362.024_0": "anulomaṃ ca samyānti carantaḥ paścimāṃ diśam//304//",
    "S01divyav_u:362.025_0": "śiśumāra-udrakāṇāṃ matsyamakarasannibhāḥ/",
    "S01divyav_u:362.026_0": "dṛśyante 'bhrāśca saṃdhyāyāṃ grastvā candradivākarau//305//",
    "S01divyav_u:362.027_0": "lakṣaṇaṃ tādṛśaṃ dṛṣṭvā vidyāttāñjalakampitān/",
    "S01divyav_u:362.028_0": "sa nirdeśo bhavettatra maharṣervacanam yathā//306//",
    "S01divyav_u:362.029_0": "sthaleṣu girikūṭeṣu kṣetreṣūpavaneṣu ca/",
    "S01divyav_u:362.030_0": "sthāpyante tatra bījāni niṃne naśyanti vai tadā//307//",
    "S01divyav_u:363.001_0": "[363]paṅkenāpi jalenāpi naśyeyū rajasāpi vā/",
    "S01divyav_u:363.002_0": "eteṣāṃ bhūmikampānāṃ praśastā jalakampitāḥ//308//",
    "S01divyav_u:363.003_0": "vepitāyāṃ tu medinyāṃ bhavedrūpamanantaram/",
    "S01divyav_u:363.004_0": "saptāhābhyantare tatra vātā vānti sudāruṇāḥ//309//",
    "S01divyav_u:363.005_0": "dṛśyate kapilā saṃdhyā candrasūryau tu lohitau/",
    "S01divyav_u:363.006_0": "lakṣaṇaṃ tādṛśaṃ dṛṣṭvā jānīyādvāyukampitān//310//",
    "S01divyav_u:363.007_0": "tato bhavati nirdeśo maharṣervacanam yathā/",
    "S01divyav_u:363.008_0": "na tatra pravasetprājña ātmānaṃ cātra gopayet//311//",
    "S01divyav_u:363.009_0": "guhyamāvaraṇaṃ kuryātprākāraparikhāṃ khanet/",
    "S01divyav_u:363.010_0": "prātisīmā virudhyante narāṇāṃ jāyate bhayam//312//",
    "S01divyav_u:363.011_0": "eteṣāṃ bhūmikampānāṃ sarveṣāṃ kīrtitā guṇāḥ/",
    "S01divyav_u:363.012_0": "viśeṣeṇa manuṣyāṇāṃ nirmitā vāyukampitāḥ//313//",
    "S01divyav_u:363.013_0": "kampitāyāṃ tu medinyāṃ bhavedrūpamanantaram/",
    "S01divyav_u:363.014_0": "saptāhābhyantarāttatra ulkāpātāḥ sudāruṇāḥ//314//",
    "S01divyav_u:363.015_0": "saṃdhyā ca lohitā bhāti candrasūryau tu lohitau/",
    "S01divyav_u:363.016_0": "lakṣaṇaṃ tādṛśaṃ dṛṣṭvā vijñeyā agnikampitāḥ//315//",
    "S01divyav_u:363.017_0": "agnirdahati kāṣṭhāni rakṣitāni dhanāni ca/",
    "S01divyav_u:363.018_0": "dṛśyante dhūmaśikharāḥ śastraṃ ca svidyate bhṛśam//316//",
    "S01divyav_u:363.019_0": "vīṇāśca divi dṛśyante nava māsānna varṣati/",
    "S01divyav_u:363.020_0": "eteṣāṃ bhūmikampānāṃ jaghanyā agnikampitāḥ//317//",
    "S01divyav_u:363.021_0": "jayati ahani pūrve kṣatriyān pārthivāṃśca hayagajarathamukhyān mantriṇo madhyamāhne/",
    "S01divyav_u:363.023_0": "vyathayati aparāhṇe gopaśūn vaiśyaśūdrān pradahati niśisaṃdhyā taskarānantavāsān//318//",
    "S01divyav_u:363.025_0": "rajanimiha pradoṣe hiṃsate mlecchasaṃghān striyamapi ca napuṃsaścārdharātreṣvanantān/",
    "S01divyav_u:363.027_0": "kṛṣivaṇigupajīvyān hanti yāme tṛtīye vyathayati surapakṣaṃ raudrakarmāntakṛṣṇe//319//",
    "S01divyav_u:363.029_0": "pradahati śaśipakṣe yājñikaṃ brahmakṣatra śrapayati śucivṛttāneva dharme pradhānān/",
    "S01divyav_u:363.031_0": "viduṣi ca mṛdubhāvaṃ vindate yo hyadhīte sa bhavati nṛpapūjyo brāhmaṇo vedadarśī//320//",
    "S01divyav_u:364.001_0": "[364]bṛhaspateśca catvāri samāni śubhakarmaṇā/",
    "S01divyav_u:364.002_0": "catvāri sūryakarmāṇi tulyāni śukrakarmaṇā/",
    "S01divyav_u:364.003_0": "somakarmāṇi catvāri brahmakarma ca tatsamam//321//",
    "S01divyav_u:364.004_0": "ayaṃ bhoḥ puṣkarasārin bhūmikampanirdeśo nāmādhyāyaḥ//",
    "S01divyav_u:364.005_0": "atha bhoḥ puṣkarasārinn abhiṣāmaṣṭāviṃśatīnāṃ nakṣatrāṇāṃ rogotpattiṃ nāmādhyāyaṃ vyākhyāmi/",
    "S01divyav_u:364.006_0": "tacchrūyatām/",
    "S01divyav_u:364.006_1": "kathayatu bhagavān--",
    "S01divyav_u:364.007_0": "kṛttikāsūtthito vyādhiḥ striyā vā puruṣasya vā/",
    "S01divyav_u:364.008_0": "catūrātraṃ bhaved vyādhistataścordhvaṃ vimucyate//322//",
    "S01divyav_u:364.009_0": "agnirhi devatā tatra dadhnā hyasya baliṃ haret/",
    "S01divyav_u:364.010_0": "anena balikarmeṇa tasmādrogādvimucyate//323//",
    "S01divyav_u:364.011_0": "rohiṇyāmutthito vyādhiḥ striyā vā puruṣasya vā/",
    "S01divyav_u:364.012_0": "pañcarātraṃ bhavedvyādhistataścordhvaṃ vimucyate//324//",
    "S01divyav_u:364.013_0": "devaḥ prajāpatistatra śuddhamālyairbaliṃ haret/",
    "S01divyav_u:364.014_0": "anena balikarmeṇa tasmādrogādvimucyate//325//",
    "S01divyav_u:364.015_0": "vyādhirmṛgaśirobhūtaḥ striyā vā puruṣasya vā/",
    "S01divyav_u:364.016_0": "aṣṭarātraṃ bhaved vyādhistataścordhvaṃ vimucyate//326//",
    "S01divyav_u:364.017_0": "somo hi devatā tatra maṇḍena tu baliṃ haret/",
    "S01divyav_u:364.018_0": "anena balidānena tasmādrogādvimucyate//327//",
    "S01divyav_u:364.019_0": "ārdrāyāmutthito vyādhiḥ striyā vā puruṣasya vā/",
    "S01divyav_u:364.020_0": "daśarātraṃ bhaved vyādhistataścordhvaṃ vimucyate//328//",
    "S01divyav_u:364.021_0": "rudro hi devatā tatra pāyasena baliṃ haret/",
    "S01divyav_u:364.022_0": "anena balikarmeṇa tasmādrogādvimucyate//329//",
    "S01divyav_u:364.023_0": "punarvasau bhaved vyādhiḥ striyā vā puruṣasya vā/",
    "S01divyav_u:364.024_0": "aṣṭarātraṃ bhaved vyādhistataścordhvaṃ vimucyate//330//",
    "S01divyav_u:364.025_0": "ādityo devatā tatra gandhamālyairbaliṃ haret/",
    "S01divyav_u:364.026_0": "anena balikarmeṇa tasmādrogādvimucyate//331//",
    "S01divyav_u:364.027_0": "puṣye samutthito vyādhiḥ striyā vā puruṣasya vā/",
    "S01divyav_u:364.028_0": "stokakālaṃ bhavettasya pañcarātrādvimucyate//332//",
    "S01divyav_u:364.029_0": "devo bṛhaspatistatra gandhamālyairbaliṃ haret/",
    "S01divyav_u:364.030_0": "anena balikarmeṇa tasmādrogādvimucyate//333//",
    "S01divyav_u:365.001_0": "[365]āśleṣāyāṃ bhaved vyādhiḥ striyā vā puruṣasya vā/",
    "S01divyav_u:365.002_0": "na taṃ vaidyāścikitsantu sarpastatra tu daivataḥ//334//",
    "S01divyav_u:365.003_0": "maghāsamutthito vyādhiḥ striyā vā puruṣasya vā/",
    "S01divyav_u:365.004_0": "aṣṭarātraṃ bhaved vyādhistataścordhvaṃ vimucyate//335//",
    "S01divyav_u:365.005_0": "pitaro devatāstatra kṛsareṇa baliṃ haret/",
    "S01divyav_u:365.006_0": "anena balikarmeṇa tasmādrogādvimucyate//336//",
    "S01divyav_u:365.007_0": "pūrvaphālgunijo vyādhiḥ striyā vā puruṣasya vā/",
    "S01divyav_u:365.008_0": "saptarātraṃ bhaved vyādhistataścordhvaṃ vimucyate//337//",
    "S01divyav_u:365.009_0": "aryamā devatā tatra gandhamālyairbaliṃ haret/",
    "S01divyav_u:365.010_0": "anena balikarmeṇa tasmādrogādvimucayte//338//",
    "S01divyav_u:365.011_0": "uttarāyāṃ bhaved vyādhiḥ striyā vā puruṣasya vā/",
    "S01divyav_u:365.012_0": "na taṃ vaidyāścikitsantu bhago 'pyatra tu devatā//339//",
    "S01divyav_u:365.013_0": "hastenāpyutthito vyādhiḥ striyā vā puruṣasya va/",
    "S01divyav_u:365.014_0": "pañcarātraṃ bhaved vyādhistataścordhvaṃ vimucyate//340//",
    "S01divyav_u:365.015_0": "ravirhi devatā tatra gandhapuṣpairbaliṃ haret/",
    "S01divyav_u:365.016_0": "anena balikarmeṇa tasmādrogādvimucyate//341//",
    "S01divyav_u:365.017_0": "citrāyāmutthito vyādhiḥ striyā vā puruṣasya vā/",
    "S01divyav_u:365.018_0": "aṣṭarātraṃ bhaved vyādhistataścordhvaṃ vimucyate//342//",
    "S01divyav_u:365.019_0": "tvaṣṭā hi devatā tatra ghṛtamudgairbaliṃ haret/",
    "S01divyav_u:365.020_0": "anena balikarmeṇa tasmādrogādvimucyate//343//",
    "S01divyav_u:365.021_0": "svātyāṃ samutthito vyādhiḥ striyā vā puruṣasya/",
    "S01divyav_u:365.022_0": "kleśito hi bhaved vyādhiḥ pañcaviṃśatirātrikaḥ//344//",
    "S01divyav_u:365.023_0": "devatātra bhaved vāyuścitramālyairbaliṃ haret/",
    "S01divyav_u:365.024_0": "anena balikarmeṇa tasmādrogādvimucyate//345//",
    "S01divyav_u:365.025_0": "viśākhāyāṃ bhaved vyādhiḥ striyā vā puruṣasya vā/",
    "S01divyav_u:365.026_0": "guruko 'sau bhaved vyādhirahānyekonaviṃśatiḥ//346//",
    "S01divyav_u:365.027_0": "indrāgnī devatā tatra gandhamālyairbaliṃ haret/",
    "S01divyav_u:365.028_0": "anena balikarmeṇa tasmādrogādvimucayte//347//",
    "S01divyav_u:365.029_0": "anurādhotthito vyādhiḥ striyā vā puruṣasya vā/",
    "S01divyav_u:365.030_0": "ardhamāsaṃ bhaved vyādhistataścordhvaṃ vimucyate//348//",
    "S01divyav_u:366.001_0": "[366]mitro hi devatā tatra ghṛtapātraṃ baliṃ haret/",
    "S01divyav_u:366.002_0": "anena balikarmeṇa tasmādrogādvimucyate//349//",
    "S01divyav_u:366.003_0": "jyeṣṭhāyāmutthito vyādhiḥ striyā vā puruṣasya vā/",
    "S01divyav_u:366.004_0": "kleśiko hi bhaved vyādhirahorātratrayodaśa//350//",
    "S01divyav_u:366.005_0": "indro hi devatā tatra gandhamālyairbaliṃ haret/",
    "S01divyav_u:366.006_0": "anena balikarmeṇa tasmādrogādvimucyate//351//",
    "S01divyav_u:366.007_0": "mūle samutthito vyādhiḥ striyā vā puruṣasya vā/",
    "S01divyav_u:366.008_0": "māsiko hi bhaved vyādhistataścordhvaṃ vimucyate//352//",
    "S01divyav_u:366.009_0": "naiṛtirdevatā tatra madyamāṃsairbaliṃ haret/",
    "S01divyav_u:366.010_0": "anena balikarmeṇa tasmādrogādvimucyate//353//",
    "S01divyav_u:366.011_0": "pūrvāṣāḍhe bhaved vyādhiḥ striyā vā puruṣasya vā/",
    "S01divyav_u:366.012_0": "sāṃkleśiko bhaved vyādhiraṣṭau māsānna saṃśayaḥ//354//",
    "S01divyav_u:366.013_0": "āpo hi devatāstatra kṛsareṇa baliṃ haret/",
    "S01divyav_u:366.014_0": "anena balikarmeṇa tasmādrogādvimucyate//355//",
    "S01divyav_u:366.015_0": "uttarāyāṃ bhaved vyādhiḥ striyā vā puruṣasya vā/",
    "S01divyav_u:366.016_0": "saptarātraṃ bhavet vyādhistataścordhvaṃ vimucyate//356//",
    "S01divyav_u:366.017_0": "viśvo hi devatā tatra pāyasena baliṃ haret/",
    "S01divyav_u:366.018_0": "anena balikarmeṇa tasmādrogādvimucyate//357//",
    "S01divyav_u:366.019_0": "abhijidutthito vyādhiḥ striyā vā puruṣasya vā/",
    "S01divyav_u:366.020_0": "ṣaṇmāsān saṃbhaved vyādhistataścordhvaṃ vimucyate//358//",
    "S01divyav_u:366.021_0": "viṣṇuśca devatā tatra dadhimaṇḍaṃ baliṃ haret/",
    "S01divyav_u:366.022_0": "anena balikarmeṇa tasmādrogādvimucyate//359//",
    "S01divyav_u:366.023_0": "śravaṇenotthito vyādhiḥ striyā vā puruṣasya vā/",
    "S01divyav_u:366.024_0": "guruko hi bhaved vyādhiḥ pūrṇaṃ dvādaśamāsikam//360//",
    "S01divyav_u:366.025_0": "viṣṇurhi devatā tatra gandhamālyairbaliṃ haret/",
    "S01divyav_u:366.026_0": "anena balikarmeṇa tasmādrogādvimucyate//361//",
    "S01divyav_u:366.027_0": "dhaniṣṭhāyāṃ bhaved vyādhiḥ striyā vā puruṣasya vā/",
    "S01divyav_u:366.028_0": "trayodaśadivastatra tataścordhvaṃ vimucyate//362//",
    "S01divyav_u:366.029_0": "varuṇo devatā tatra pāyasena baliṃ haret/",
    "S01divyav_u:366.030_0": "anena balikarmeṇa tasmādrogādvimucyate//363//",
    "S01divyav_u:367.001_0": "[367]pūrvabhadrotthito vyādhiḥ striyā vā puruṣasya vā/",
    "S01divyav_u:367.002_0": "na taṃ vaidyāścikitsantu ahirbudhnyo 'tra daivataḥ//364//",
    "S01divyav_u:367.003_0": "uttarābhādrajo vyādhiḥ striyā vā puruṣasya vā/",
    "S01divyav_u:367.004_0": "saptarātraṃ bhaved vyādhistataścordhvaṃ vimucyate//365//",
    "S01divyav_u:367.005_0": "aryamā devatā tatra gandhamālyairbaliṃ haret/",
    "S01divyav_u:367.006_0": "anena balikarmeṇa tasmādrogādvimucyate//366//",
    "S01divyav_u:367.007_0": "revatyāmutthito vyādhiḥ striyā vā puruṣasya vā/",
    "S01divyav_u:367.008_0": "mṛduko hi bhaved vyādhiraṣṭāviṃśatirātrikaḥ//367//",
    "S01divyav_u:367.009_0": "pūṣā hi devatā tatra gandhamālyairbaliṃ haret/",
    "S01divyav_u:367.010_0": "anena balikarmeṇa tasmādrogādvimucyate//368//",
    "S01divyav_u:367.011_0": "aśvinyāmutthito vyādhiḥ striyā vā puruṣasya vā/",
    "S01divyav_u:367.012_0": "sāṃkleśiko bhaved vyādhiḥ pañcaviṃśatirātrikaḥ//369//",
    "S01divyav_u:367.013_0": "gandharvo devatā tatra yāvakena baliṃ haret/",
    "S01divyav_u:367.014_0": "anena balikarmeṇa tasmādrogādvimucyate//370//",
    "S01divyav_u:367.015_0": "bharaṇyāmutthito vyādhiḥ striyā vā puruṣasya vā/",
    "S01divyav_u:367.016_0": "na taṃ vaidyāścikitsantu yamastatra tu daivataḥ/",
    "S01divyav_u:367.017_0": "śīlaṃ rakṣatu medhāvī tataḥ svargaṃ gamiṣyati//370//",
    "S01divyav_u:367.018_0": "ayaṃ bhoḥ puṣkarasārin vyādhisamutthāno nāmādhyāyaḥ//",
    "S01divyav_u:367.019_0": "ayaṃ khalu bhoḥ puṣkarasārin bandhananirmokṣaṃ nāmādhyāyaṃ vyākhyāsyāmi/",
    "S01divyav_u:367.019_1": "tacchrūyatām/",
    "S01divyav_u:367.020_0": "kathayatu bhagavān--",
    "S01divyav_u:367.021_0": "kṛttikāsu bhoḥ puṣkarasārin baddho vā ruddho vā trirātreṇa mokṣyatīti vaktavyaḥ/",
    "S01divyav_u:367.021_1": "rohiṇyāṃ baddho vā ruddho vā trirātreṇa mokṣyatīti/",
    "S01divyav_u:367.022_0": "mṛgaśirasi baddho vā ruddho vā ekaviṃśatirātreṇa mokṣyatīti/",
    "S01divyav_u:367.023_0": "ārdrāyāṃ baddho vā ruddho vā ardhamāsena mokṣyatīti/",
    "S01divyav_u:367.023_1": "punarvassau ruddho vā baddho vā saptarātreṇa/",
    "S01divyav_u:367.024_0": "puṣye trirātreṇa/",
    "S01divyav_u:367.024_1": "āśleṣāyāṃ triṃśadrātreṇa/",
    "S01divyav_u:367.024_2": "maghāsu ṣoḍaśarātreṇa/",
    "S01divyav_u:367.024_3": "pūrvaphālgunīṣu daśarātreṇa/",
    "S01divyav_u:367.025_0": "viśākhāyāṃ ṣaḍviṃśadrātreṇa/",
    "S01divyav_u:367.026_0": "anurādhāyāmekatriṃśadrātreṇa/",
    "S01divyav_u:367.026_1": "jyeṣṭhāyāmaṣṭādaśarātreṇa/",
    "S01divyav_u:367.027_0": "abhijiti ṣaḍrātreṇa/",
    "S01divyav_u:367.027_1": "pūrvāṣāḍhāyāṃ caturdaśarātreṇa/",
    "S01divyav_u:367.027_2": "uttarāṣāḍhāyāṃ caturdaśarātreṇa/",
    "S01divyav_u:367.028_0": "abhijiti ṣaḍrātreṇa/",
    "S01divyav_u:367.028_1": "śravaṇe dhaniṣṭhāyāṃ śatabhiṣāyāṃ pūrvabhādrapade uttarabhādrapade revatyāṃ caturdaśarātreṇa/",
    "S01divyav_u:367.029_0": "aśvinyāṃ trirātreṇa/",
    "S01divyav_u:367.029_1": "bharaṇyāṃ baddho vā ruddho vā parikleśamāvāpsyatīti vaktavyaḥ//",
    "S01divyav_u:367.031_0": "ayaṃ bhoḥ puṣkarasārin bandhananirmokṣo nāmādhyāyaḥ//",
    "S01divyav_u:367.032_0": "atha bhoḥ puṣkarasāriṃs tilakādhyāyaṃ vyākhyāsyāmi/",
    "S01divyav_u:367.032_1": "tacchrūyatām/",
    "S01divyav_u:367.032_2": "kathayatu bhagavān--",
    "S01divyav_u:368.001_0": "[368]mūrdhni tu yasyāstilako 'sti sūkṣmaḥ knigdho bhavet padmasamānavarṇaḥ/",
    "S01divyav_u:368.003_0": "rājā tu tasyā bhavatīha bhartā stanopariṣṭātpratibimbamāhuḥ//372//",
    "S01divyav_u:368.005_0": "śīrṣe tu yasyāstilakālakaḥ syāt sūkṣmo bhavedañjanacūrṇavarṇaḥ/",
    "S01divyav_u:368.007_0": "senāpatistasyā bhaveddhi bhartā stanāntare 'syāḥ pratibimbakaṃ syāt//373//",
    "S01divyav_u:368.009_0": "bhruvontare 'syāstilakālakaḥ syād duścāriṇīṃ tāṃ pramadāṃ vadanti/",
    "S01divyav_u:368.011_0": "pañcaiva tasyāḥ patayo bhavanti bahvannapānaṃ labhate nārī//374//",
    "S01divyav_u:368.013_0": "gaṇḍasya nāsādikamadhyadeśe bhavecca bimbaṃ tilakasya yasyāḥ/",
    "S01divyav_u:368.015_0": "tāṃ śokabhājaṃ pramadāṃ vadanti romapradeśe pratibimbamāhuḥ//375//",
    "S01divyav_u:368.017_0": "karṇe tu yasyāstilakālakaḥ syād bahuśrutāṃ tāṃ pramadāṃ vadanti/",
    "S01divyav_u:368.019_0": "bahuśrutāṃ tāṃ śrutidhāriṇīṃ ca trike tu yasyāḥ pratibimbakaṃ syāt//376//",
    "S01divyav_u:368.021_0": "yasyottaroṣṭhe tilakālakaḥ syāttāṃ bhinnasatyāṃ pramadāṃ vadanti/",
    "S01divyav_u:368.023_0": "kṛcchreṇa sā vai labhate hi vṛttimūrau tu tasyāstilabimbamāhuḥ//377//",
    "S01divyav_u:368.025_0": "yasyādharoṣṭhe tilakālakaḥ syād duścāriṇīṃ tāṃ pramadāṃ vadanti/",
    "S01divyav_u:368.027_0": "miṣṭānnapānaṃ bahu ṛcchate sā tathā hi guhye pratibimbakaṃ syāt//378//",
    "S01divyav_u:368.029_0": "cibuke tu yasyāstilakālakaḥ syād duścāriṇīṃ tāṃ pramadāṃ vadanti/",
    "S01divyav_u:368.031_0": "miṣṭānnapānaṃ bahu sā labheta guhye dvitīyaṃ pratibimbakaṃ syāt//379//",
    "S01divyav_u:368.033_0": "ayaṃ bho puṣkarasāriṃstilakādhyāyo nāmādhyāyaḥ//",
    "S01divyav_u:369.001_0": "[369]atha khalu bhoḥ puṣkarasārin nakṣatrajanmaguṇaṃ nāmādhyāyaṃ vyākhyāsyāmi/",
    "S01divyav_u:369.001_1": "tacchrūyatām/",
    "S01divyav_u:369.002_0": "kathayatu bhavāṃs triśaṅko--",
    "S01divyav_u:369.003_0": "kṛttikāsu naro jātastejasvī priyasāhasaḥ/",
    "S01divyav_u:369.004_0": "bhavecchūrastathā caṇḍaḥ priyavādī ca mānavaḥ//380//",
    "S01divyav_u:369.005_0": "rohiṇyāṃ puruṣo jāto dhanavān dhārmikastathā/",
    "S01divyav_u:369.006_0": "vyavasāyī sthiraḥ śūro dhruvaṃ cāsya sadā sukham//381//",
    "S01divyav_u:369.007_0": "jāto mṛgaśire yastu mṛduḥ saumyastu mānavaḥ/",
    "S01divyav_u:369.008_0": "darśanīyo bhaveccāsau strīkāntastu viśeṣataḥ//382//",
    "S01divyav_u:369.009_0": "ārdrājātastu hiṃsātmā caṇḍaḥ paramajalpakaḥ/",
    "S01divyav_u:369.010_0": "raudrakarmā bhaveccāsāvīśvaraśca śatairmahān//383//",
    "S01divyav_u:369.011_0": "jātaḥ punarvasau yastu hyalolo buddhimānnaraḥ/",
    "S01divyav_u:369.012_0": "dharmaśīlo bhaveccāsau jātakrodhaśca mānavaḥ//384//",
    "S01divyav_u:369.013_0": "puṣyeṇa puruṣo jātastejasvī brāhmaṇo bhavet/",
    "S01divyav_u:369.014_0": "kṣatriyaśca bhavedrājā vaiśyaśūdrau ca pūjitau//385//",
    "S01divyav_u:369.015_0": "śvasanaḥ krodhanaḥ krūto hyāśleṣāsambhavo naraḥ/",
    "S01divyav_u:369.016_0": "durmanuṣyaśca caṇḍaśca iti sarvamihādiśet//386//",
    "S01divyav_u:369.017_0": "bahuprajñaḥ śrāddhakaro bahubhāgyastathaiva ca/",
    "S01divyav_u:369.018_0": "dhanavān dhānyavān bhogī maghāsu puruṣo bhavet//387//",
    "S01divyav_u:369.019_0": "pūrvaphālgunījātastu yaḥ kaścitpuruṣo bhavet/",
    "S01divyav_u:369.020_0": "adharmabuddhiśīlaśca gurudārābhimardakaḥ//388//",
    "S01divyav_u:369.021_0": "uttarāyāṃ tu phālgunyāṃ jāto bhavati bhogavān/",
    "S01divyav_u:369.022_0": "divyajñānaśca vijñāne puruṣaḥ subhago bhavet//389//",
    "S01divyav_u:369.023_0": "haste jātaśca śuddhātmā vikrānto mṛdubhojanaḥ/",
    "S01divyav_u:369.024_0": "senāpatyaṃ ca kurute 'steyakarmā bhavedasau//390//",
    "S01divyav_u:369.025_0": "catrāsu jātaścitrākṣastathā citrakathākaraḥ/",
    "S01divyav_u:369.026_0": "darśanīyo bahustrīkaścitraśīlo bhavennaraḥ//391//",
    "S01divyav_u:369.027_0": "svātyāṃ ca puruṣo jāto bandhuślāghī vicakṣaṇaḥ/",
    "S01divyav_u:369.028_0": "mṛdukaḥ pānaśauṇḍaśca mitrakārī vicāravān//392//",
    "S01divyav_u:369.029_0": "viśākhāsu naro jātastejasvī dravyavān mahān/",
    "S01divyav_u:369.030_0": "śūro vikramavān dakṣaḥ subhagaśca bhavedasau//393//",
    "S01divyav_u:369.031_0": "anurādhodbhavo martyo mitravān saṃgrahī naraḥ/",
    "S01divyav_u:369.032_0": "śuciścaiva kṛtajñaśca dharmātmā ca bhavecca saḥ//394//",
    "S01divyav_u:370.001_0": "[370]jyeṣṭhāsu puruṣo jāto mitravānabhijāyate/",
    "S01divyav_u:370.002_0": "dhanurvedābhirāmaśca nārīṣu kurute manaḥ//395//",
    "S01divyav_u:370.003_0": "mūleṣu puruṣo jāto 'kṛtajñaḥ syādadhārmikaḥ/",
    "S01divyav_u:370.004_0": "dṛḍho vīro bhaveccāsau kilbiṣī ca sa mānavaḥ//396//",
    "S01divyav_u:370.005_0": "āṣāḍhāsu ca pūrvāsu matsarī calitendriyaḥ/",
    "S01divyav_u:370.006_0": "matsyamāṃsapriyaścāpi ghātakaḥ syātsa mānavaḥ//397//",
    "S01divyav_u:370.007_0": "sānukrośaśca dātā ca vidyāniṣṭhaḥ suhṛjjanaḥ/",
    "S01divyav_u:370.008_0": "viśvadaive naro jāto bhavedapi ca niścitaḥ//398//",
    "S01divyav_u:370.009_0": "ācāryaḥ śāstrakartā ca viścvāsī ca kriyāparaḥ/",
    "S01divyav_u:370.010_0": "śravaṇe jāta āyuṣmāñ śrīmāṃśca puruṣo bhavet//399//",
    "S01divyav_u:370.011_0": "anavasthitacittaśca citradravyaśca mānavaḥ/",
    "S01divyav_u:370.012_0": "dhaniṣṭhāsu bhavejjātaḥ puruṣaḥ sarvaśaṅkitaḥ//400//",
    "S01divyav_u:370.013_0": "vāruṇe yadi nakṣatre jāto bhavati mānavaḥ/",
    "S01divyav_u:370.014_0": "puruṣo dveṣaśīlaśca parivādī ca sarvaśaḥ//401//",
    "S01divyav_u:370.015_0": "jāto bhādrapadāyāṃ tu pūrvasyāmiha mānavaḥ/",
    "S01divyav_u:370.016_0": "cāritraguṇayuktaśca kṛtajño mukharastathā//402//",
    "S01divyav_u:370.017_0": "uttarasyāṃ naro jāto bhaviṣyati vicakṣaṇaḥ/",
    "S01divyav_u:370.018_0": "medhāvī bahvapatyaśca dharmaśīlo mahādhanaḥ//403//",
    "S01divyav_u:370.019_0": "revatyāṃ puruṣo jāto dharmātmā jñātisevakaḥ/",
    "S01divyav_u:370.020_0": "daridro 'lpadhano nityaṃ dāyako nānasūyakaḥ//404//",
    "S01divyav_u:370.021_0": "aśvinyāṃ puruṣo jāto bhavatyativicakṣaṇaḥ/",
    "S01divyav_u:370.022_0": "mahājanapriyaścāpi śūraśca subhagaśca saḥ//405//",
    "S01divyav_u:370.023_0": "bharaṇyāṃ puruṣo jātaḥ pāpācāro 'vicakṣaṇaḥ/",
    "S01divyav_u:370.024_0": "kandarpe dātukāmaśca parataścopajīvakaḥ//406//",
    "S01divyav_u:370.025_0": "ayaṃ bhoḥ puṣkarasārin nakṣatrajanmaguṇo nāmādhyāyaḥ//",
    "S01divyav_u:371.001_0": "[371]paṭha bhostriśaṅko utpātacakraṃ nāmādhyāyam/",
    "S01divyav_u:371.001_1": "kathayati ca--",
    "S01divyav_u:371.001_2": "utpātacakranirdeśaḥ/",
    "S01divyav_u:371.002_0": "aṣṭāviṃśatiparyantakṛtsne nakṣatramaṇḍale/",
    "S01divyav_u:371.003_0": "divyā vikārā dṛśyante sūryacandragrahādiṣu//407//",
    "S01divyav_u:371.004_0": "māghasya prathame pakṣe śailo vā pārthivo yadi/",
    "S01divyav_u:371.005_0": "dhūmavṛṣṭirhi āditye udayati pradṛśyate/",
    "S01divyav_u:371.006_0": "vidyuto vātha dṛśyante tadā vidyājjanakṣayam//408//",
    "S01divyav_u:371.007_0": "aśvinyāamarkato dhūmo nirgacchannapi cchādayet/",
    "S01divyav_u:371.008_0": "anāvṛṣṭiṃ tadā vidyātpūrṇavarṣāṇi dvādaśa//409//",
    "S01divyav_u:371.009_0": "bharaṇyāṃ māghamāse tu pītasūryo 'tha dṛśyate/",
    "S01divyav_u:371.010_0": "samantādvadhyate rāṣṭraṃ madhye durbhikṣamādiśet//410//",
    "S01divyav_u:371.011_0": "phālgune kṛttikāyāṃ tu āditye parikho yadi/",
    "S01divyav_u:371.012_0": "naśyanti karvaṭāstatra yadi devo na varṣati//411//",
    "S01divyav_u:371.013_0": "caitramāse yadā puṣye sūrye kṛṣṇaṃ pradṛśyate/",
    "S01divyav_u:371.014_0": "acirodayakāle tu kṣitipālo 'varudhyate//412//",
    "S01divyav_u:371.015_0": "vaiśākhamāse cārdrāyāmādityaḥ pratisūryakaḥ/",
    "S01divyav_u:371.016_0": "saṃgrāmaṃ tatra jānīyādubhau ghātyete pārthivau//413//",
    "S01divyav_u:371.017_0": "gṛhyetāṃ candrasūryau vā jyaiṣṭe bharaṇijyeṣṭhayoḥ/",
    "S01divyav_u:371.018_0": "sāmātyo vadhyate rājā rāṣṭre durbhikṣamādiśet//414//",
    "S01divyav_u:371.019_0": "āṣāḍhe ca yadāditye pūrvabhādrapade sthite/",
    "S01divyav_u:371.020_0": "sāyāhne dṛśyate 'tyarthaṃ lohito maṇḍale vraṇaḥ//415//",
    "S01divyav_u:371.021_0": "paracakreṇa tadrāṣṭraṃ ṣaṇmāsān pīḍyate tadā/",
    "S01divyav_u:371.022_0": "kṣitipālaśca sāmātyaḥ putradāreṇa vadhyate//416//",
    "S01divyav_u:371.023_0": "pūrvāyāṃ cottarāṣāḍhāyāmāṣāḍhe gṛhyate śaśī/",
    "S01divyav_u:371.024_0": "vidyād durbhikṣakalaharogāṃścātra vinirdiśet//417//",
    "S01divyav_u:371.025_0": "māse 'tha śrāvaṇe mūle candrasūryau na bhāsataḥ/",
    "S01divyav_u:371.026_0": "sphuliṅgāścātra dṛśyante vidyādrogabhayaṃ mahat//418//",
    "S01divyav_u:371.027_0": "māse 'śvayuji gṛhyetāmekapakṣendubhāskarau/",
    "S01divyav_u:371.028_0": "rājaputrasahasrāṇāṃ tadā jāyet saṃkṣayaḥ//419//",
    "S01divyav_u:371.029_0": "alakṣaṇo niḥprakāśaḥ pūrṇamāsyāṃ tu kārtike/",
    "S01divyav_u:371.030_0": "candrasūryāvagnivarṇau raktavarṇe nabhastale//420//",
    "S01divyav_u:372.001_0": "[372]ravivadbhāti tadrāṣṭraṃ vinaśyeta punaḥ punaḥ/",
    "S01divyav_u:372.002_0": "rājñāṃ vidyāddhatānāṃ vai bhūmiḥ pāsyati śoṇitam//421//",
    "S01divyav_u:372.003_0": "bharaṇyaṃ māghamāse tu kṛṣṇo vāyuḥ samutthitaḥ/",
    "S01divyav_u:372.004_0": "chādayeccandrasūryau tu śīghraṃ rāṣṭraṃ vinaśyati//422//",
    "S01divyav_u:372.005_0": "māse tu phālgune vāyuḥ pāṃśuvarṣaṃ savidyutam/",
    "S01divyav_u:372.006_0": "vadhyante pūrvarājānaḥ pratiṣṭhante tathāpare//423//",
    "S01divyav_u:372.007_0": "sahādityena candre 'tha yadā kaścid grahaścaret/",
    "S01divyav_u:372.008_0": "vāyurvā viṣamo vāti vidyādrājavadhaṃ tadā//424//",
    "S01divyav_u:372.009_0": "aśanyulke tu vaiśākhe ādityena sahotthite/",
    "S01divyav_u:372.010_0": "ṣaṇmāsābhyantareṇātha rāṣṭre vyasanamādiśet//425//",
    "S01divyav_u:372.011_0": "jyeṣṭhamāse yadādityo grahato nirgato bhavet/",
    "S01divyav_u:372.012_0": "ādityasyopaghātena grahāḥ sarve 'tha pīḍitāḥ//426//",
    "S01divyav_u:372.013_0": "jyeṣṭhe ca pāṃśuvarṣeta ādityaḥ pariviṣyate/",
    "S01divyav_u:372.014_0": "kṣitipālasahasrāṇāmeka ekastu vadhyate//427//",
    "S01divyav_u:372.015_0": "āṣāḍhe vāyavo vānti gacchanto bharaṇīsthitāḥ/",
    "S01divyav_u:372.016_0": "udapānāti śuṣyante sarvaśasyaṃ ca puṣyati//428//",
    "S01divyav_u:372.017_0": "śrāvaṇe vāyavaḥ pītāḥ sadā kṛṣṇaṃ nabhastalam/",
    "S01divyav_u:372.018_0": "bhayaṃ tatra vijānīyātsamantāt samupasthitam//429//",
    "S01divyav_u:372.019_0": "śrāvaṇe varṣate hyagniḥ pūrvabhādrapade divā/",
    "S01divyav_u:372.020_0": "meghāḥ śabdamutkurvanti rogadurbhikṣamādiśet//430//",
    "S01divyav_u:372.021_0": "yadā bhādrapade māse nabhaḥ syācchannagarjitam/",
    "S01divyav_u:372.022_0": "paracakraṃ tadā rāṣṭre harate dhanasaṃcayam//431//",
    "S01divyav_u:372.023_0": "aśvayuji vātavṛṣṭiḥ syādāgatyottarāṃ diśam/",
    "S01divyav_u:372.024_0": "pātayeccaivamāghātaṃ kṛtsnaṃ rāṣṭraṃ vinaśyati//432//",
    "S01divyav_u:372.025_0": "kārtike śuklatrayodaśyām yadā candre dhanurbhavet/",
    "S01divyav_u:372.026_0": "samantānnaśyate rāṣṭraṃ madhye durbhikṣamādiśet//433//",
    "S01divyav_u:372.027_0": "ulkāpātā hyaśanayo māghamāse bhavanti vā/",
    "S01divyav_u:372.028_0": "aśvinyāṃ viṣaye tatra prajā śvāsena vadhyate//434//",
    "S01divyav_u:372.029_0": "māse tu phālgune yatra agnivarṣaṃ nabhastalāt/",
    "S01divyav_u:372.030_0": "bhavecchabdastadākāśe tadrāṣṭraṃ naśyate laghu//435//",
    "S01divyav_u:372.031_0": "svātyāṃ caitre yadā varṣaṃ niruddhaṃ vātavarṣitam/",
    "S01divyav_u:372.032_0": "dṛśyatendradhanuḥ kṣipraṃ nagaraṃ tadvinaśyati//436//",
    "S01divyav_u:373.001_0": "[373]bharaṇyāṃ jyeṣṭhamāse tu śabda uttarato bhavet/",
    "S01divyav_u:373.002_0": "pītavarṇaṃ tadākāśaṃ paracakrabhayaṃ bhavet//437//",
    "S01divyav_u:373.003_0": "āṣāḍhe māsi puṇye 'tha dṛśyante vyoṃni vidyutaḥ/",
    "S01divyav_u:373.004_0": "satṛṇodakavṛṣṭibhistribhāgaṃ mucyate prajā//438//",
    "S01divyav_u:373.005_0": "śrāvaṇe tu yadā mūle bahu devaḥ pravarṣati/",
    "S01divyav_u:373.006_0": "dṛśyatendradhanustatra kṣatriyāṇāṃ mahadbhayam//439//",
    "S01divyav_u:373.007_0": "māse bhādrapade yatra nirghātaḥ patati kṣitau/",
    "S01divyav_u:373.008_0": "sukṛcchrā vāyavo vānti mahadrogabhayaṃ tadā//440//",
    "S01divyav_u:373.009_0": "māse bhādrapade puṣye vidigbhyo niścared dhvaniḥ/",
    "S01divyav_u:373.010_0": "kṣatriyaḥ kupyate kṣipraṃ vipakṣā tu tadā prajā//441//",
    "S01divyav_u:373.011_0": "bharaṇyāmaśvayuje śabda upariṣṭādbhavedyadi/",
    "S01divyav_u:373.012_0": "satṛṇaṃ cotsṛjetpāṃśu tāpasānāṃ mahadbhayam//442//",
    "S01divyav_u:373.013_0": "kārtike tu yadārdrāyāṃ śabdaḥ śrūyeta bhairavaḥ/",
    "S01divyav_u:373.014_0": "catuṣpadaḥ kārṣakāṇāṃ mṛtyuṃ tatra vinirdiśet//443//",
    "S01divyav_u:373.015_0": "mārgaśīrṣe dhaniṣṭhāyāṃ tūryaśabdo 'mbare bhavet/",
    "S01divyav_u:373.016_0": "vātāturastadā rāṣṭre vyādhirbhavati dāruṇaḥ//444//",
    "S01divyav_u:373.017_0": "pauṣamāse yadā svātyāṃ śabdo bhavati bhairavaḥ/",
    "S01divyav_u:373.018_0": "abhīkṣṇaṃ viṃdyudākāśe paṇḍitānāṃ mahadbhayam//445//",
    "S01divyav_u:373.019_0": "māghe śukle tu nirghāto nityaṃ śāmyedvasuṃdharām/",
    "S01divyav_u:373.020_0": "jānīyāttṛtīye varṣe sakalaṃ rāṣṭravibhramam//446//",
    "S01divyav_u:373.021_0": "jyeṣṭhāyāṃ phālgune māse kṛṣṇavāyuḥ samākulaḥ/",
    "S01divyav_u:373.022_0": "abhīkṣṇaṃ kampate bhūmirbrahmacāribhayaṃ tadā//447//",
    "S01divyav_u:373.023_0": "pūrvabhādrapadāyāṃ tu caitre kampetkṣitirdivā/",
    "S01divyav_u:373.024_0": "tasmin varṣe ca tadrāṣṭre parasainyānmahadbhayam//448//",
    "S01divyav_u:373.025_0": "pūrvāyāṃ cedāṣāḍhāyāṃ rātrau caitre ca niścalet/",
    "S01divyav_u:373.026_0": "asibhirhanyate rājā hanyate ca mahājanaḥ//449//",
    "S01divyav_u:373.027_0": "vaiśākhe kampitā bhūmiḥ kṛṣṇapakṣe hyabhīkṣṇaśaḥ/",
    "S01divyav_u:373.028_0": "anāvṛṣṭyā tu durbhikṣaṃ māsān ṣaṭ tatra nirdiśet//450//",
    "S01divyav_u:373.029_0": "jyeṣṭhe māse bharaṇyāṃ tu divā kampedvasuṃdharā/",
    "S01divyav_u:373.030_0": "vidyādyodhasahasrāṇāṃ mahī pāsyati śoṇitam//451//",
    "S01divyav_u:373.031_0": "jyeṣṭhe māse yadā mūle rātrau bhūmiḥ prakampate/",
    "S01divyav_u:373.032_0": "pratyanto vadhyate rājā rāṣṭre baliṃ samādiśet//452//",
    "S01divyav_u:374.001_0": "[374]āṣāḍhe kampate bhūmiḥ puṣyanakṣatrasaṃsthite/",
    "S01divyav_u:374.002_0": "śasyaṃ vinaśyate tatra kalikarma ca jāyate//453//",
    "S01divyav_u:374.003_0": "prakampante yadā caityā ārdrāyāṃ vā maghāsu vā/",
    "S01divyav_u:374.004_0": "jvaleyuḥ prapateyurvā naśyedrāṣṭraṃ tadā laghu//454//",
    "S01divyav_u:374.005_0": "caityā yatra prakampante hasanti ca namanti ca/",
    "S01divyav_u:374.006_0": "sarāṣṭraḥ kṣitipastatra nacirānnāśamarcchati//455//",
    "S01divyav_u:374.007_0": "śrāvaṇe kampate bhūmiḥ pūrvabhādrapadāsthite/",
    "S01divyav_u:374.008_0": "sadā parājito rājā caurai rāṣṭre ca vadhyate//456//",
    "S01divyav_u:374.009_0": "kārtike kṣitikampena yadā caityaṃ viśīryate/",
    "S01divyav_u:374.010_0": "dvāraṃ vā nagarasyātha bhūyiṣṭhaṃ naśyate prajā//457//",
    "S01divyav_u:374.011_0": "vāme vā dakṣiṇe cendoḥ śṛṅge tiṣṭhed bṛhaspatiḥ/",
    "S01divyav_u:374.012_0": "mahābhogā vinaśyeyuḥ prakāśāḥ pṛthivīśvarāḥ//458//",
    "S01divyav_u:374.013_0": "sūryācandramasoḥ śṛṅge lohitāṅgo yadāruhet/",
    "S01divyav_u:374.014_0": "śrūrākṣamantrikātpīḍāṃ pratyantānāṃ vinirdiśet//459//",
    "S01divyav_u:374.015_0": "śanaiścaro yadā śṛṅge somasyābhiruhettadā/",
    "S01divyav_u:374.016_0": "jñeyaṃ rogabhayaṃ ghoraṃ durbhikṣaṃ cātra nirdiśet//460//",
    "S01divyav_u:374.017_0": "rāhuṇā nigṛhītastu colkayā hanyate śaśī/",
    "S01divyav_u:374.018_0": "ṣaṇmāsābhyantarāttatra rājño vyasanamādiśet//461//",
    "S01divyav_u:374.019_0": "yasya caivātha nakṣare śaśī sūryo vigṛhyate/",
    "S01divyav_u:374.020_0": "rāhuṇā kṣitipo rājyaiḥ saha pīḍāmavāpnuyāt//462//",
    "S01divyav_u:374.021_0": "rājño vai cātha nakṣatre candraṃ keturyadā viśet/",
    "S01divyav_u:374.022_0": "pratyantarājabhiḥ sārdhaṃ śastramūrcchāṃ vinirdiśet//463//",
    "S01divyav_u:374.023_0": "candramadhyagataḥ śukraḥ phālgunyātha maghā yadā/",
    "S01divyav_u:374.024_0": "sarvadhānyāni śuṣyeyustadā rogaṃ vinirdiśet//464//",
    "S01divyav_u:374.025_0": "bṛhaspatiśca śukraśca lohitāṅgaḥ śanaiścaraḥ/",
    "S01divyav_u:374.026_0": "likhyanti somaśṛṅgasya tadā vidyānmahadbhayam//465//",
    "S01divyav_u:374.027_0": "dhūmaketurmahābhāgaḥ puṣyamāruhya tiṣṭhati/",
    "S01divyav_u:374.028_0": "caturdiśaṃ tadā vidyātparacakraiḥ prābhavam//466//",
    "S01divyav_u:374.029_0": "maghāyāṃ lohitāṅgo vā śravaṇe vā bṛhaspatiḥ/",
    "S01divyav_u:374.030_0": "tiṣṭhetsaṃvatsarastrīṇi bhayaṃ vidyātsamāgatam//467//",
    "S01divyav_u:374.031_0": "tiṣṭhecchukro 'tha rohiṇyāṃ jyeṣṭhe māse kathaṃcana/",
    "S01divyav_u:374.032_0": "vyākuryānniyatamatra kṣatriyāṇāṃ mahadbhayam//468//",
    "S01divyav_u:375.001_0": "[375]viśākhāyāṃ samīpasthau bṛhaspatiśanaiścarau/",
    "S01divyav_u:375.002_0": "somo vā raviṇā sārdhaṃ paracakrabhayaṃ tadā//469//",
    "S01divyav_u:375.003_0": "kākāḥ śyenāśca gṛdhrāśca vaseyuḥ sahitā mudā/",
    "S01divyav_u:375.004_0": "maithunaṃ vāritaṃ veyuḥ paraiḥ saha raṇastadā//470//",
    "S01divyav_u:375.005_0": "śyeno hastinivāse vā abhirohetpunaḥ punaḥ/",
    "S01divyav_u:375.006_0": "paracakreṇa yuddhaṃ tu bhaveccāpi punaḥ punaḥ//471//",
    "S01divyav_u:375.007_0": "kanyā prasūyate yatra caturhastā catuḥstanī/",
    "S01divyav_u:375.008_0": "strīṇāmeva bhavettatra maraṇaṃ hyatidāruṇam//472//",
    "S01divyav_u:375.009_0": "garbhasthā dārakā yatra hasanti ca vadanti ca/",
    "S01divyav_u:375.010_0": "tasya deśasya jānīyādvināśaṃ samupasthitam//473//",
    "S01divyav_u:375.011_0": "ekapādāṃstripādāṃśca caturaṅgāṃstathaiva ca/",
    "S01divyav_u:375.012_0": "nāryo yatra prasūyante rājño vyasanamādiśet//474//",
    "S01divyav_u:375.013_0": "sūyante vikṛtān garbhān saṃtānān bhayavyañjanān/",
    "S01divyav_u:375.014_0": "pramadā yatra deśe tu rājā tatra vinaśyati//475//",
    "S01divyav_u:375.015_0": "laghuhastaśīrṣamukhān mānuṣaṃ kāyamāśritān/",
    "S01divyav_u:375.016_0": "pramadā yatra sūyante rāṣṭraṃ tatra vinaśyati//476//",
    "S01divyav_u:375.017_0": "kharāśca mahiṣāścāpi paśavo 'tha tathāvidhāḥ/",
    "S01divyav_u:375.018_0": "dvitriśīrṣāḥ prasūyante deśe yatra sa naśyati//477//",
    "S01divyav_u:375.019_0": "śṛgālaśvānamakarahayarūpāśca mānavāḥ/",
    "S01divyav_u:375.020_0": "jāyante yatra deśe tu sa deśo laghu naśyati//478//",
    "S01divyav_u:375.021_0": "pādāvubhau yadā vaiśyā gurviṇī saṃprasūyate/",
    "S01divyav_u:375.022_0": "deśasya vilayaṃ brūyātparacakreṇa dāruṇam//479//",
    "S01divyav_u:375.023_0": "pūrvārdhaḥ pakṣinarayorgarbho yatra prasūyate/",
    "S01divyav_u:375.024_0": "rājā vā rājāmātyo vā saha deśena naśyati//480//",
    "S01divyav_u:375.025_0": "kumbhāṇḍo jāyate yatra dvimukho 'tha caturmukhaḥ/",
    "S01divyav_u:375.026_0": "trinetrastrimukho vāpi vidyāttatra mahadbhayam//481//",
    "S01divyav_u:375.027_0": "saukareṇa tu vaktreṇa śarīraṃ mānuṣam yadi/",
    "S01divyav_u:375.028_0": "sūtaṃ caturdiśaṃ rāṣṭraṃ hanyāttatra na saṃśayaḥ//482//",
    "S01divyav_u:375.029_0": "ādityasya tu rūpeṇa mānuṣo yatra jāyate/",
    "S01divyav_u:375.030_0": "vibhramātsakalaṃ rāṣṭraṃ vināśamupagacchati//483//",
    "S01divyav_u:376.001_0": "[376]uttānaśāyī bālastu deśe yatra dvijottamaḥ/",
    "S01divyav_u:376.002_0": "dṛṣṭaḥ pravyāharan vedān kṣipraṃ deśo vinaśyati//484//",
    "S01divyav_u:376.003_0": "kukṣiṃ bhittvā yadā bālo garbhānniṣkramate svayam/",
    "S01divyav_u:376.004_0": "atrāṇāṃ mātaraṃ kṛtvā sa deśo naśyate laghu//485//",
    "S01divyav_u:376.005_0": "garbhasthāḥ sūkarā uṣṭrāḥ sarpāśca śakunistathā/",
    "S01divyav_u:376.006_0": "strīṇāṃ garbhātprasūyante deśe tu bhayamādiśet//486//",
    "S01divyav_u:376.007_0": "pauruṣaṃ gārdabhaṃ cātha saukaraṃ cārthavigraham/",
    "S01divyav_u:376.008_0": "gāvo yatra prasūyante nirdiśedbhayamāgatam//487//",
    "S01divyav_u:376.009_0": "nārī gṛhṇāti garbhaṃ vā adṛṣṭastanarūpiṇī/",
    "S01divyav_u:376.010_0": "vināśaṃ tasya deśasya sanṛpasya vinirdiśet//488//",
    "S01divyav_u:376.011_0": "jaṭī dīrghanakho yatra sukṛṣṇaḥ paruṣacchaviḥ/",
    "S01divyav_u:376.012_0": "sa jano jāyate yatra rāṣṭraṃ sādhipatiṃ dahet//489//",
    "S01divyav_u:376.013_0": "agrīvā dantasahitā jāyante yatra bālakāḥ/",
    "S01divyav_u:376.014_0": "śuṣyeta sakalaṃ śasyaṃ janaśca vilayaṃ vrajet//490//",
    "S01divyav_u:376.015_0": "ekabāhuraśīrṣo 'tha garbho yatra prasūyate/",
    "S01divyav_u:376.016_0": "svayaṃ kṣubhyeta tadrāṣṭraṃ vinaśyeta na saṃśayaḥ//491//",
    "S01divyav_u:376.017_0": "phale phalam yadā paśyetpuṣpe vā puṣpamāśritam/",
    "S01divyav_u:376.018_0": "garbhāḥ sraveyur nārīṇām yuvarājaśca vadhyate//492//",
    "S01divyav_u:376.019_0": "akāle pādapā yatra puṣpyanti ca phalanti ca/",
    "S01divyav_u:376.020_0": "latā gulmo 'tha vallī vā deśe tatra bhayaṃ bhavet//493//",
    "S01divyav_u:376.021_0": "vṛkṣopariṣṭātpaśyedvā sravantamātmaśoṇitam/",
    "S01divyav_u:376.022_0": "kūjamānaṃ pataṅgaṃ vā tadā vidyānmahadbhayam//494//",
    "S01divyav_u:376.023_0": "vṛkṣāṇāṃ maṇḍapānāṃ vā chāyā na parivartate/",
    "S01divyav_u:376.024_0": "caturvarṇabhayaṃ tatra kalikarma ca jāyate//495//",
    "S01divyav_u:376.025_0": "puṣpyeyuḥ pādapā yatra vividhāḥ puṣpajātayaḥ/",
    "S01divyav_u:376.026_0": "kalpavṛkṣaprakṛtayastato vidyānmahadbhayam//496//",
    "S01divyav_u:376.027_0": "anāvartam yadā puṣpaṃ phalaṃ cāpi pradṛśyate/",
    "S01divyav_u:376.028_0": "vināśaṃ tasya deśasya durbhikṣaṃ kalahaṃ vadet//497//",
    "S01divyav_u:376.029_0": "sthānāsthānaṃ gatā vṛkṣā dṛśyeyuryatra kutracit/",
    "S01divyav_u:376.030_0": "pūrvapratiṣṭhito rājā nacireṇa vicālyate//498//",
    "S01divyav_u:377.001_0": "[377]daivāsuraṃ ca saṃgrāmaṃ paśyedadbhutadarśanam/",
    "S01divyav_u:377.002_0": "śastraṃ mūrcchayate tatra taskaraiścāpi pūrvavat//499//",
    "S01divyav_u:377.003_0": "kampate rudate śāstā gacchan vā yatra dṛśyate/",
    "S01divyav_u:377.004_0": "paracakrāttadā vidyādatyarthaṃ tatparājayam//500//",
    "S01divyav_u:377.005_0": "devatā yatra deśe tu nṛtyanti ca hasanti ca/",
    "S01divyav_u:377.006_0": "aśrūṇi pātayeyurvā tadā vidyānmahadbhayam//501//",
    "S01divyav_u:377.007_0": "devatā yatra krīḍanti jvalanti nimiṣanti vā/",
    "S01divyav_u:377.008_0": "caleyurathavā yatra kṣitipo 'nyo bhavettadā//502//",
    "S01divyav_u:377.009_0": "śivaliṅgam yadā kampedgagane vātha dṛśyate/",
    "S01divyav_u:377.010_0": "nimajjate dharaṇyāṃ vā dhruvaṃ rājavadho bhavet//503//",
    "S01divyav_u:377.011_0": "pratimāḥ parivartante dhūmāyante rudanti ca/",
    "S01divyav_u:377.012_0": "prasvidyeyuḥ pradhāveyuranyo rājā bhaviṣyati//504//",
    "S01divyav_u:377.013_0": "acalo vā caletsthānāccalaṃ vāpyacalaṃ bhavet/",
    "S01divyav_u:377.014_0": "amātyo hanti rājānaṃ kalahaṃ cātra nirdiśet//505//",
    "S01divyav_u:377.015_0": "vamanti rudhiraṃ kanyā namante vā diśo daśa/",
    "S01divyav_u:377.016_0": "ayuktā vā pravartante kṣatriyāṇāṃ mahadbhayam//506//",
    "S01divyav_u:377.017_0": "varṣate kusumam yatra raktabindumathāpi vā/",
    "S01divyav_u:377.018_0": "prāṇino vividhān vāpi vidyāccaurabhayaṃ tadā//507//",
    "S01divyav_u:377.019_0": "yūpāḥ purāṇā nigamā devāgārāṇi cetiyāḥ/",
    "S01divyav_u:377.020_0": "nagarāṇyatha dhūmyante kṣipraṃ rājā vinaśyati//508//",
    "S01divyav_u:377.021_0": "indurvā dīpavṛkṣo vā dīpo yatra na dīpyate/",
    "S01divyav_u:377.022_0": "rājyakāmaḥ kumāro vā kṣubhyedviṭapako 'pi vā//509//",
    "S01divyav_u:377.023_0": "antaḥpure yadā nīḍaṃ kurvate madhumakṣikāḥ/",
    "S01divyav_u:377.024_0": "astraṃ vāpi gṛhaṃ dahyād rājño vyasanamādiśet//510//",
    "S01divyav_u:377.025_0": "patedantaḥpure vidyud vṛkṣo vāpyāśrame tathā/",
    "S01divyav_u:377.026_0": "puri caityacchāyāyāṃ vā rājārthe patitā hi sā//511//",
    "S01divyav_u:377.027_0": "prākāre vāyudhāgāre gopurāsthānakeṣu vā/",
    "S01divyav_u:377.028_0": "vāyasaḥ kurute nīḍaṃ sāmātyo dhvaṃsate nṛpaḥ//512//",
    "S01divyav_u:377.029_0": "anāhatebhyastūryebhyaḥ svayaṃ śabdo viniścaret/",
    "S01divyav_u:377.030_0": "svacakrakṣobhadoṣeṇa sarvaṃ rāṣṭraṃ vilupyate//513//",
    "S01divyav_u:378.001_0": "[378]māsaśoṇitavarṣaṃ vā patrapuṣpaphalāni vā/",
    "S01divyav_u:378.002_0": "yadābhivarṣettadvarṣaṃ cakrai rāṣṭraṃ vilupyate//514//",
    "S01divyav_u:378.003_0": "madhuphāṇitapuṣpāṇi gandhavarṣāṇyathāpi vā/",
    "S01divyav_u:378.004_0": "diśo dāhāśca dṛśyeyurmāradurbhikṣalakṣaṇam//515//",
    "S01divyav_u:378.005_0": "meghaḥ samantato garjedupavarṣetsacātakam/",
    "S01divyav_u:378.006_0": "śoṇitaṃ sakarakaṃ syāttadā vidyātparādbhayam//516//",
    "S01divyav_u:378.007_0": "vidyucca patate ghorā karakāṇāṃ ca varṣaṇam/",
    "S01divyav_u:378.008_0": "gandharvanagaraṃ cātha dṛṣṭvā vidyānmahadbhayam//517//",
    "S01divyav_u:378.009_0": "śaśī śoṇitasaṃkāśo madhye kṛṣṇo vivarṇavān/",
    "S01divyav_u:378.010_0": "sāmantakena pīḍyate vidyādrāṣṭre mahadbhayam//518//",
    "S01divyav_u:378.011_0": "pradīpitāgnisaṃkāśo yadā dṛśyeta candramāḥ/",
    "S01divyav_u:378.012_0": "gaganaṃ dahyate tatra lokapīḍā jvareṇa ca//519//",
    "S01divyav_u:378.013_0": "yadā gairikasaṃkāśaḥ kṣipramevopaśāmyati/",
    "S01divyav_u:378.014_0": "varṣaṇasyāgamo vidyādyadi vāyuḥ pravāyate//520//",
    "S01divyav_u:378.015_0": "saṃdhyāyāṃ dhūmravārṇāyāṃ dṛśyetenduśca bhāskaraḥ/",
    "S01divyav_u:378.016_0": "vicchinno brahmarūpeṇa varṣaṃ tatra vinirdiśet//521//",
    "S01divyav_u:378.017_0": "nāpsu majjati nāpyagnau pūrvavacca na dṛśyate/",
    "S01divyav_u:378.018_0": "agnirutpatsyate tatra koṣṭhāgāraṃ daheta saḥ//522//",
    "S01divyav_u:378.019_0": "dhvajāgre vāyaso yatra lambapakṣo vidhāvate/",
    "S01divyav_u:378.020_0": "udakaṃ saṃharetkṣipramagnitaḥ sumahadbhayam//523//",
    "S01divyav_u:378.021_0": "jalaṃ jājvalyamānaṃ tu matsyo nirdahati svayam/",
    "S01divyav_u:378.022_0": "anāvṛṣṭiṃ tadā brūyād durbhikṣaṃ ca mahadbhayam//524//",
    "S01divyav_u:378.023_0": "puradvāre yadāgacchetsvayamāraṇyako mṛgaḥ/",
    "S01divyav_u:378.024_0": "cakradvaye 'pi durbhikṣaṃ rāṣṭre rogaṃ ca nirdiśet//525//",
    "S01divyav_u:378.025_0": "triśīrṣaḥ pañcaśīrṣo vā yadā sarpo 'tha dṛśyate/",
    "S01divyav_u:378.026_0": "anāvṛṣṭyā tadā vidyātsarvaśasyaṃ vinaśyati//526//",
    "S01divyav_u:378.027_0": "kuśūlo yatra dṛśyeta kampayastu vasuṃdharām/",
    "S01divyav_u:378.028_0": "koṣṭhāgārāṇi naśyeyurye cānye dhanasaṃcayāḥ//527//",
    "S01divyav_u:378.029_0": "sarpa udyataśīrṣastu yudhyate puruṣaiḥ saha/",
    "S01divyav_u:378.030_0": "cakradvayādrogataśca vidyāttatra mahadbhayam//528//",
    "S01divyav_u:379.001_0": "[379]bila ekatra bahavaḥ sarpāḥ supariveṣṭitāḥ/",
    "S01divyav_u:379.002_0": "śastramṛtyuṃ tadā vidyāt kṣatriyāṇāṃ mahadbhayam//529//",
    "S01divyav_u:379.003_0": "niścarantyavadhānena khaḍgāḥ prajvalitā yadā/",
    "S01divyav_u:379.004_0": "tatastaṃ nacirātpaśyetsaṃgrāmaṃ pratyupasthitam//530//",
    "S01divyav_u:379.005_0": "kākaḥ śyenaśca gṛdhro vā yasya nīyeta mūrdhani/",
    "S01divyav_u:379.006_0": "ṣaṇmāsābhyantare rājā mriyate sapurohitaḥ//531//",
    "S01divyav_u:379.007_0": "prāsādāśca prakampante śaraṇāni gṛhāṇi ca/",
    "S01divyav_u:379.008_0": "mahābalaṃ ca vadhyeta rāṣṭrasya rājapālakaḥ//532//",
    "S01divyav_u:379.009_0": "vajroddhṛtā diśaḥ sarvāḥ kṛṣṇapakṣe caturdiśam/",
    "S01divyav_u:379.010_0": "varṣeyuḥ śoṇitam yatra kṣitipālo 'tra vadhyate//533//",
    "S01divyav_u:379.011_0": "sūryasyodayakāle tu maholkā nipatedyadā/",
    "S01divyav_u:379.012_0": "rājaputrāshasrāṇāṃ bhūmiḥ pāsyati śoṇitam//534//",
    "S01divyav_u:379.013_0": "vṛkṣāḥ sarpāḥ prakampeyurmucyeyustvaco vā tathā/",
    "S01divyav_u:379.014_0": "sarvasminneva rāṣṭre tu vidyācchatrubhayaṃ mahat//535//",
    "S01divyav_u:379.015_0": "dine hyulkāprayuktirvā jvalantī yadi dṛśyate/",
    "S01divyav_u:379.016_0": "raktotpādaṃ tadā vidyātsaṃgrāmaṃ bhīmadarśanam//536//",
    "S01divyav_u:379.017_0": "asiṃ prajvalitaṃ praśyettomaraṃ cakrameva ca/",
    "S01divyav_u:379.018_0": "vidyātpaśyanti śastrāṇi saṃgrāmaṃ bhīmadarśanam//537//",
    "S01divyav_u:379.019_0": "dīrghamucchvasate vāśvah aśrūṇi ca nipātayet/",
    "S01divyav_u:379.020_0": "pādena karṣate śīghram yuddhe rājavadho dhruvam//538//",
    "S01divyav_u:379.021_0": "kākaśced gṛhamāruhya hā putra iti vāśati/",
    "S01divyav_u:379.022_0": "sarvaḥ praṇaśyate deśo nagaragrāmakarvaṭaḥ//539//",
    "S01divyav_u:379.023_0": "anagnau jāyate dhūmaḥ sthale padmāni vā yadā/",
    "S01divyav_u:379.024_0": "vināśaṃ tasya deśasya niyamācchīghramādiśet//540//",
    "S01divyav_u:379.025_0": "āravanti yadā ghoraṃ meghā vṛkamṛgāstathā/",
    "S01divyav_u:379.026_0": "vināśaṃ tasya deśasya vidyācchīghramupasthitam//541//",
    "S01divyav_u:379.027_0": "chinnasrotā bhavennadyaścirakālavahā api/",
    "S01divyav_u:379.028_0": "gṛhāḥ śūnyodakenāpi śuṣkāstatra bhayaṃ bhavet//542//",
    "S01divyav_u:379.029_0": "pratisrotā yadā nadyo vahantyaprativāritāḥ/",
    "S01divyav_u:379.030_0": "nityodvignā janapadā nirdiśecca janakṣayam//543//",
    "S01divyav_u:380.001_0": "[380]dhanūṃṣyākṛṣyamāṇāni dhūmāyanti jvalanti ca/",
    "S01divyav_u:380.002_0": "anyadvāpi praharaṇaṃ parebhyo jāyate bhayam//544//",
    "S01divyav_u:380.003_0": "mayūragrīvasaṃkāśaḥ pariveśo niśākare/",
    "S01divyav_u:380.004_0": "vidyādrājasahasrāṇāṃ mahī pāsyati śoṇitam//545//",
    "S01divyav_u:380.005_0": "narāṇāṃ pramadānāṃ ca ratiharṣo na jāyate/",
    "S01divyav_u:380.006_0": "sarvatra śokacintā vā mahattatra bhayaṃ bhavet//546//",
    "S01divyav_u:380.007_0": "nirgranthā ṛṣayaḥ santo deśātprakrameyuryataḥ/",
    "S01divyav_u:380.008_0": "nadīṃ bhittvā nikuñjān vā sa deśo naśyate 'cirāt//547//",
    "S01divyav_u:380.009_0": "yatrauṣadhyaśca virasā jalaṃ ca parihīyate/",
    "S01divyav_u:380.010_0": "vidyāddeśaṃ tamutsṛṣṭaṃ devatā-ṛṣisādhubhiḥ//548//",
    "S01divyav_u:380.011_0": "matsyāḥ kūrmāśca sarpāśca mriyante yatra jāṅgalāḥ/",
    "S01divyav_u:380.012_0": "dhanaskandhaḥ striyāstatra sapatnairvipralopsyate//549//",
    "S01divyav_u:380.013_0": "apūrvāḥ pakṣiṇo yatra sthale vāriṇi eva vā/",
    "S01divyav_u:380.014_0": "dṛśyeyuḥ paracakreṇa dhanaskandho vilopsyate//550//",
    "S01divyav_u:380.015_0": "mahāpatho yadā kakṣaiḥ prasṛtairapatho bhavet/",
    "S01divyav_u:380.016_0": "sagrāmakarvaṭaṃ rāṣṭraṃ putreṇa saha naśyati//551//",
    "S01divyav_u:380.017_0": "nānotpātacakranirdeśo nāmādhyāyaḥ/",
    "S01divyav_u:380.018_0": "paṭha bhostriśaṅko puruṣapinyādhyāyam/",
    "S01divyav_u:380.018_1": "atha kim/",
    "S01divyav_u:380.018_2": "kathayatu bhagavān--atha khalu bhoḥ puṣkarasārin puruṣapinyādhyāyaṃ vyākhyāmi/",
    "S01divyav_u:380.019_0": "tacchrūyatām/",
    "S01divyav_u:380.019_1": "kathayatu bhagavān--",
    "S01divyav_u:380.020_0": "aṣṭāviṃśatiḥ puṣkarasārin nakṣatrāṇi prakīrtitāni, yāni candrasūryaniḥsṛtānyanuvahanti/",
    "S01divyav_u:380.021_0": "tatra sukugṛṣṭyā aṣṭāṅgalapramāṇayā dvādaśākṣagṛṣṭayaḥ svaśarīraṃ dairdhyeṇa jñātavyam//",
    "S01divyav_u:380.022_0": "ekākṣagṛṣṭiḥ śīrṣamūrdhni ekapādatalaṃ bhavet/",
    "S01divyav_u:380.022_1": "caturdaśagṛṣṭayo nakṣatrāṇāṃ padam yatra saṃdṛśyante, tadanyathā na bhavati/",
    "S01divyav_u:380.023_0": "nakṣatre yatra yo jātastatra tatra saṃdṛśyate//",
    "S01divyav_u:380.024_0": "puruṣapinyaḥ/",
    "S01divyav_u:380.025_0": "kṛttikāyāṃ hi jātasya mukhe vai caturaṅgalaḥ/",
    "S01divyav_u:380.026_0": "pinyo dakṣiṇato yasya lomaśaḥ kṛṣṇalohitaḥ//552//",
    "S01divyav_u:380.027_0": "bhogavān yaśasā yuktaḥ piṇḍato jvalati śriyā/",
    "S01divyav_u:380.028_0": "kṛttikāsvatha jātasya bhavatyetaddhi lakṣaṇam//553//",
    "S01divyav_u:380.029_0": "dṛśyate vraṇa evāyam yasya vai caturaṅgalaḥ/",
    "S01divyav_u:380.030_0": "rohiṇyāṃ jātakaḥ so 'pi vidvān dharmarataḥ sadā//554//",
    "S01divyav_u:380.031_0": "maṇḍito bhogasampanno hrīyuktaścāpi sarvataḥ/",
    "S01divyav_u:380.032_0": "śūro vijayasampanno nityaṃ śatrupramardakaḥ//555//",
    "S01divyav_u:381.001_0": "[381]grīvāyāmardhagṛṣṭyā tu dāho yasya pradṛśyate/",
    "S01divyav_u:381.002_0": "mṛgaśīrṣe hyasau jātaḥ śūro bhogasamarpitaḥ//556//",
    "S01divyav_u:381.003_0": "ardhadvitīyagṛṣṭyā tu pinyo vāme hi yasya tu/",
    "S01divyav_u:381.004_0": "ārdrāyāṃ krodhano jāto mūrkho gopatikaśca saḥ//557//",
    "S01divyav_u:381.005_0": "vāme kakṣe vraṇo yasya kṛṣṇaścaiva punarvasau/",
    "S01divyav_u:381.006_0": "dhanadhānyasamṛddho hi jāyate svalpamedhasaḥ//558//",
    "S01divyav_u:381.007_0": "tathaiva puṣye jāto 'sau dṛśyate varalakaṇaḥ/",
    "S01divyav_u:381.008_0": "cakramadhye ca haste ca sūryaścandro virājate//559//",
    "S01divyav_u:381.009_0": "ardhapradakṣiṇāvartāḥ keśāḥ sarve hi saṃsthitāḥ/",
    "S01divyav_u:381.010_0": "parimaṇḍalaśca kāyena jitakleśo 'pi nāyakaḥ//560//",
    "S01divyav_u:381.011_0": "hṛdaye yasya dāhaḥ syādāśleṣāyāṃ kalipriyaḥ/",
    "S01divyav_u:381.012_0": "duḥśīlo duḥkhasaṃvāso maithunābhirataśca saḥ//561//",
    "S01divyav_u:381.013_0": "adha urasi pṛṣṭhe vā yasya vraṇaḥ pradṛśyate/",
    "S01divyav_u:381.014_0": "maghāyāṃ dhanavāñ jāto mahātmā dhārimiko naraḥ//562//",
    "S01divyav_u:381.015_0": "nābhyāṃ dakṣiṇavāmābhyāṃ vraṇo yasya pradṛśyate/",
    "S01divyav_u:381.016_0": "pūrvaphālgunījāte 'sau matsarī cālpajīvitaḥ//563//",
    "S01divyav_u:381.017_0": "caturaṅgulato nābhyā yasya pinyaḥ pradṛśyate/",
    "S01divyav_u:381.018_0": "uttaraphālgunījāto bhogaśīlaḥ śrutodyataḥ//564//",
    "S01divyav_u:381.019_0": "śroṇyāmalohitaḥ pinyo haste jātasya dṛśyate/",
    "S01divyav_u:381.020_0": "cauraḥ śaṭhaśca māyāvī mandapuṇyo 'lpamedhasaḥ//565//",
    "S01divyav_u:381.021_0": "vyañjane yasya pinyastu dṛśyate niyamena hi/",
    "S01divyav_u:381.022_0": "citrājātaḥ sa cedrogī nṛtyagītaratastathā//566//",
    "S01divyav_u:381.023_0": "vyañjane 'pi ca ūrdhve vā pītaḥ pinyaḥ pradṛśyate/",
    "S01divyav_u:381.024_0": "jātaḥ svātyāmasau lubdho guṇadviṣṭo hyapaṇḍitaḥ//567//",
    "S01divyav_u:381.025_0": "kugṛṣṭyā yasya ūrubhyāṃ pinyo lohita eva hi/",
    "S01divyav_u:381.026_0": "ākīrṇo naranārībhirviśākhāyāṃ bhaṭo 'graṇīḥ//568//",
    "S01divyav_u:381.027_0": "vidvāñ śūro jitāmitro nityaṃ saukhyaparāyaṇaḥ/",
    "S01divyav_u:381.028_0": "śriyā dhṛtyā ca saṃpanno 'cyutaḥ svarupapadyate//569//",
    "S01divyav_u:381.029_0": "dvitīyagṛṣṭyāmūrubhyāmaṅge yasya pradṛśyate/",
    "S01divyav_u:381.030_0": "śīlavānanurādhāyāṃ dharmabhogasamanvitaḥ//570//",
    "S01divyav_u:382.001_0": "[382]adho yasyeha corubhyāṃ pinyo jyeṣṭhe sa jāyate/",
    "S01divyav_u:382.002_0": "alpāyurapriyo duḥkhī duḥśīlaḥ kṛpaṇastathā//571//",
    "S01divyav_u:382.003_0": "jānubhyāmūrdhvataḥ sūkṣmo vraṇo yasyeha dṛśyate/",
    "S01divyav_u:382.004_0": "mūlena bhāgyavāñ jātaḥ svagṛhaṃ nāśayellaghu//572//",
    "S01divyav_u:382.005_0": "pūrvāṣāḍhāsu jātasya pinyaḥ syājjānumaṇḍale/",
    "S01divyav_u:382.006_0": "dāyako dharma āsaṅgyacyutaḥ svargaparāyaṇaḥ//573//",
    "S01divyav_u:382.007_0": "uttarāyāmāṣāḍhāyāṃ jātasya tilakastrike/",
    "S01divyav_u:382.008_0": "yadi dṛśyetsa medhāvī bhogavānsyājjanapriyaḥ//574//",
    "S01divyav_u:382.009_0": "dvitīyaḥ pinyo dṛśyeta dhanavān bhogavān sadā/",
    "S01divyav_u:382.010_0": "satyapriyastathārogo 'cyutaḥ svargaṃ ca gacchati//575//",
    "S01divyav_u:382.011_0": "dhaniṣṭhāyāṃ ca jaṅghāyām yasya pinyaḥ pradṛśyate/",
    "S01divyav_u:382.012_0": "krodhano mandarāgaśca prājño bhogavivarjitaḥ//576//",
    "S01divyav_u:382.013_0": "dvikugṛṣṭyā ca jaṅghāyāṃ kṛṣṇaḥ pinyaḥ pradṛśyate/",
    "S01divyav_u:382.014_0": "mūrkhaḥ śatabhiṣāyāṃ tu mriyate hyudakena saḥ//577//",
    "S01divyav_u:382.015_0": "adho jaṅghāṃ kugṛṣṭyā tu pūrvabhādrapade vraṇaḥ/",
    "S01divyav_u:382.016_0": "paropatāpako mūrkho daridraścaura ityapi//578//",
    "S01divyav_u:382.017_0": "kugṛṣṭyā yasya pinyaḥ syājjāto bhādrapadottare/",
    "S01divyav_u:382.018_0": "dānaśīlaḥ smṛtiprāpto dayāpanno viśāradaḥ//579//",
    "S01divyav_u:382.019_0": "ubhayoḥ pādayoḥ sūkṣmaḥ pinyo yasya pradṛśyate/",
    "S01divyav_u:382.020_0": "revatyāṃ jāyate nīco nāpitaḥ sa bhavatyapi//580//",
    "S01divyav_u:382.021_0": "aṅguṣṭhavivare pinyo nīlo yasya pradṛśyate/",
    "S01divyav_u:382.022_0": "arogo balavānnityamaśvinyāṃ jāta eva saḥ//581//",
    "S01divyav_u:382.023_0": "atha pāṇitale pinyo bharaṇyāmakṣayaḥ smṛtaḥ/",
    "S01divyav_u:382.024_0": "vadhyaghātaśca duḥśīlaḥ syānnarakaparāyaṇaḥ//582//",
    "S01divyav_u:382.025_0": "nakṣatrāṇāṃ padaṃ hyetadyena caryā prajāyate/",
    "S01divyav_u:382.026_0": "etaddhi lokaprajñānaṃ loko yatra samāśritaḥ//583//",
    "S01divyav_u:382.027_0": "iti pinyādhyāyaḥ//",
    "S01divyav_u:382.028_0": "atha khalu bhoḥ puṣkarasārin piṭakādhyāyaṃ nāmādhyāyaṃ vyākhyāsyāmi/",
    "S01divyav_u:382.028_1": "tacchrūyatām/",
    "S01divyav_u:382.029_0": "kathayatu bhagavāṃs triśaṅkuh--",
    "S01divyav_u:382.030_0": "piṭakādhyāyaḥ/",
    "S01divyav_u:382.031_0": "ata ūrdhvaṃ pravakṣyāmi sarvasthānagataṃ punaḥ/",
    "S01divyav_u:382.032_0": "strīṇāṃ ca puruṣāṇāṃ ca piṭakaṃ sarvakarmakam//584//",
    "S01divyav_u:383.001_0": "[383]lābhālābhaṃ sukhaṃ duḥkhaṃ jīvitaṃ maraṇaṃ tathā/",
    "S01divyav_u:383.002_0": "prājñā yenābhijānanti taṃ ca sarvaṃ nibodhatām//585//",
    "S01divyav_u:383.003_0": "tatrābhighātadagdhā vā tilāstadrūpakā api/",
    "S01divyav_u:383.004_0": "visphoṭavarṇabhedāśca piṭakābhihitāḥ smṛtāḥ//586//",
    "S01divyav_u:383.005_0": "śvetavarṇena piṭako viprāṇāṃ pūjito bhavet/",
    "S01divyav_u:383.006_0": "kṣatopamaḥ kṣatriyāṇāṃ vaiśyānāṃ pītakaḥ smṛtaḥ//587//",
    "S01divyav_u:383.007_0": "śūdrāṇāmasitaḥ śreṣṭho vivarṇo mlecchajātiṣu/",
    "S01divyav_u:383.008_0": "yadā savarṇapiṭako mūrdhni rājā mahān smṛtaḥ//588//",
    "S01divyav_u:383.009_0": "śīrṣe tu dhanadhānyābhyāṃ kāntaye subhagāya ca/",
    "S01divyav_u:383.010_0": "upaghātaṃ bhruvorvidyātstrīlābho bhruvasaṃgame//589//",
    "S01divyav_u:383.011_0": "akṣisthāne tu piṭakaḥ karoti priyadarśanam/",
    "S01divyav_u:383.012_0": "akṣibhrūbhāge śokāya gaṇḍe putravadho dhruvam//590//",
    "S01divyav_u:383.013_0": "aśrupāto dhruvaṃ śokaḥ śravaṇe goṣu nāśakaḥ/",
    "S01divyav_u:383.014_0": "karṇapīṭhe vibhūṣāya nāsāvaṃśe tu jātaye//591//",
    "S01divyav_u:383.015_0": "nāsāgaṇḍe putralābhaṃ vastralābhaṃ dhruvaṃ vadet/",
    "S01divyav_u:383.016_0": "nāsāgre jāte nāpnoti gandhabhogānabhīpsitān//592//",
    "S01divyav_u:383.017_0": "uttaroṣṭhe tathādhare cānnapānaṃ śubhāśubham/",
    "S01divyav_u:383.018_0": "cibuke hanudeśe ca dhanaṃ gāvaḥ satāṃ śriyaḥ//593//",
    "S01divyav_u:383.019_0": "gale tu dānamāpnoti pānamābharaṇāni ca/",
    "S01divyav_u:383.020_0": "śiraḥsaṃdhau ca grīvāyāṃ śiraśchedanamādiśet//594//",
    "S01divyav_u:383.021_0": "jāto 'yaṃ śiraso mūle hanuni ca dhanakṣayaḥ/",
    "S01divyav_u:383.022_0": "bhaikṣacaryā bhavetsaṃdhau hṛdaye priyasaṃgamaḥ//595//",
    "S01divyav_u:383.023_0": "pṛṣṭhe tu duḥkhaśayyāyai annapānakṣayāya ca/",
    "S01divyav_u:383.024_0": "pārśve tu sukhaśayyāyai stane tu sutajanyatā//596//",
    "S01divyav_u:383.025_0": "jātena śivamāpnoti na cāpriyasamāgamaḥ/",
    "S01divyav_u:383.026_0": "bāhvoḥ śatruvināśāya yuktaṃ strīlābha eva ca//597//",
    "S01divyav_u:383.027_0": "dadātyābharaṇaṃ jātaḥ prabāhvoḥ kūrpare kṣudhā/",
    "S01divyav_u:383.028_0": "maṇibandhe niyamanamaṃsābhyāṃ harṣa eva ca//598//",
    "S01divyav_u:383.029_0": "saubhagaṃ dhanalābhaṃ ca jātaḥ pāṇau dadāti ca/",
    "S01divyav_u:383.030_0": "puṣpito hyekadeśe tu daśaneṣu nakheṣu ca//599//",
    "S01divyav_u:384.001_0": "[384]jātena hṛdi jānīyād bhrātṛputrasamāgamam/",
    "S01divyav_u:384.002_0": "jaṭhare somadānāya nābhyāṃ strīlābhamādiśet//600//",
    "S01divyav_u:384.003_0": "jaghane vyasanaṃ vidyānnāryā dauḥśīlyameva ca/",
    "S01divyav_u:384.004_0": "putrotpattistu vṛṣaṇe liṅge bhāryā tu śobhanā//601//",
    "S01divyav_u:384.005_0": "pṛṣṭhānte sukhabhāgitvaṃ sphici cāpi dhanakṣayaḥ/",
    "S01divyav_u:384.006_0": "ūrujātāśca piṭakā dhanasaubhāgyadāyakāḥ//602//",
    "S01divyav_u:384.007_0": "jānau śatrubhayaṃ vidyāttathaiva ca dhanakṣayam/",
    "S01divyav_u:384.008_0": "jānusaṃdhau vijānīyānmeḍhrake hyatha jātakaiḥ/",
    "S01divyav_u:384.009_0": "vijayaṃ jñānalābhaṃ ca putrajanma vinirdiśet//603//",
    "S01divyav_u:384.010_0": "strīlābhaṃ vakṣasi caiva bhavedanyo nirarthakaḥ/",
    "S01divyav_u:384.011_0": "jaṅghāyāṃ parasevā tu paradeśāttu bhujyate//604//",
    "S01divyav_u:384.012_0": "maṇibandhe tu piṭako bandhanaṃ nirdiśed dhruvam/",
    "S01divyav_u:384.013_0": "paribādhaṃ sa labhate bandhanaṃ ca na saṃśayaḥ//605//",
    "S01divyav_u:384.014_0": "pārśve gulphe ca jānīyācchastreṇa maraṇaṃ dhruvam/",
    "S01divyav_u:384.015_0": "aṅgulīṣu dhruvaṃ śoko vyādhiścāṅguliparvasu/",
    "S01divyav_u:384.016_0": "pravāsaṃ pravasennityaṃ tathaivottarapādake//606//",
    "S01divyav_u:384.017_0": "yasya pādatale jātastathā hastale 'pi ca/",
    "S01divyav_u:384.018_0": "dhanaṃ dhānyaṃ sutā gāvaḥ striyo yānāni cāpnuyāt//607//",
    "S01divyav_u:384.019_0": "snigdhaṃ snigdheṣu vijñeyaṃ caleṣu ca calaṃ phalam/",
    "S01divyav_u:384.020_0": "sthānasthe vipulaṃ dadyāt phalaṃ nṛṇāṃ śubhodayam//608//",
    "S01divyav_u:384.021_0": "vivarṇo viparītaśca phalaṃ sarvaṃ prayacchati/",
    "S01divyav_u:384.022_0": "puṃsāṃ madhye ye snigdhāśca deśe dakṣiṇataśca ye/",
    "S01divyav_u:384.023_0": "tathā cābhyantare caiva sthāne tu pratipūjitāḥ//609//",
    "S01divyav_u:384.024_0": "strīṇāṃ mṛduṣu deśeṣu vaktrānteṣu ca parvataḥ/",
    "S01divyav_u:384.025_0": "tattvaṃ vijñāya pinyānāṃ sthānaṃ varṇaṃ ca janma ca//610//",
    "S01divyav_u:384.026_0": "sthānāsthānaṃ ca matimān vikāraṃ gatimeva ca/",
    "S01divyav_u:384.027_0": "ādiśettu naraḥ paścādyathaivaṃ samudāhṛtam//611//",
    "S01divyav_u:384.028_0": "vāmabhāge tu nārīṇāṃ vijñeyāḥ piṭakāḥ śubhāḥ/",
    "S01divyav_u:384.029_0": "dakṣiṇe tu manuṣyāṇāṃ bhavanti hyarthasādhakāḥ//612//",
    "S01divyav_u:384.030_0": "viparītāstu piṭakā moghāstu bahavaḥ smṛtāḥ/",
    "S01divyav_u:384.031_0": "yathoktānāṃ ca saṃdhisthāḥ sarve viphaladāḥ smṛtāḥ//613//",
    "S01divyav_u:385.001_0": "[385]siddhā dhruvā vraṇā bhidyāstathā sadyaḥkṛtāśca ye/",
    "S01divyav_u:385.002_0": "dharmakīlasamāścaiva sarve te piṭakāḥ smṛtāḥ//614//",
    "S01divyav_u:385.003_0": "guṇadoṣāśca sarveṣāṃ tathāpyanye prakīrtitāḥ/",
    "S01divyav_u:385.004_0": "ityāha bhagavāṃstriśaṅkuḥ śiṣyebhyo nityadarśanam//615//",
    "S01divyav_u:385.005_0": "na nakhena na śastreṇa nāyasena kathaṃcana/",
    "S01divyav_u:385.006_0": "kāñcanena suvarṇena dahedviprāṃśca bhojayet//616//",
    "S01divyav_u:385.007_0": "ayaṃ bhoḥ puṣkarasārin piṭakādhyāyanāmādhyāyaḥ//",
    "S01divyav_u:385.008_0": "atha khalu bhoḥ puṣkarasārin svapnādhyāyaṃ vyākhyāsyāmi/",
    "S01divyav_u:385.008_1": "tacchrūyatām/",
    "S01divyav_u:385.008_2": "atha kim/",
    "S01divyav_u:385.009_0": "kathayatu bhagavān--",
    "S01divyav_u:385.010_0": "svapnādhyāyaḥ/",
    "S01divyav_u:385.011_0": "śubhāśubhaṃ ca svapnānām yatphalaṃ samudāhṛtam/",
    "S01divyav_u:385.012_0": "devatābrāhmaṇau gāvau vahniṃ prajvalitaṃ tathā/",
    "S01divyav_u:385.013_0": "yastu paśyati svapnānte kuṭumbaṃ tasya vardhate//617//",
    "S01divyav_u:385.014_0": "yastu paśyati svapnānte rājānaṃ kuñjaraṃ hayam/",
    "S01divyav_u:385.015_0": "suvarṇaṃ vṛṣabhaṃ caiva kuṭumbaṃ tasya vardhate//618//",
    "S01divyav_u:385.016_0": "sārasāṃśca śukān haṃsān krauñjāñ śvetāṃśca pakṣiṇaḥ/",
    "S01divyav_u:385.017_0": "yastu paśyati svapne vai kuṭumbaṃ tasya vardhate//619//",
    "S01divyav_u:385.018_0": "samṛddhāni ca śasyāni navāni surabhīṇi ca/",
    "S01divyav_u:385.019_0": "padminīṃ puṣpitāṃ cāpi pūrṇakumbhāṃstathaiva ca//620//",
    "S01divyav_u:385.020_0": "prasannamudakaṃ caiva puṣpāṇi vividhāni ca/",
    "S01divyav_u:385.021_0": "yastu paśyati svapnānte kuṭumbaṃ tasya vardhate//621//",
    "S01divyav_u:385.022_0": "pāṇau pāde 'tha vā jānau śastreṇa dhanuṣāpi vā/",
    "S01divyav_u:385.023_0": "prahārā yasya dīyante tasyāmbaro 'bhivardhate//622//",
    "S01divyav_u:385.024_0": "tārācandramasau sūryaṃ nakṣatrāṇi grahāṃstathā/",
    "S01divyav_u:385.025_0": "yastu paśyati svapnānte kuṭumbaṃ tasya vardhate//623//",
    "S01divyav_u:385.026_0": "aśvapṛṣṭhaṃ gajaskandham yānāni śayanāni ca/",
    "S01divyav_u:385.027_0": "yo 'bhirohati svapnānte mahadaiśvaryamāpnuyāt//624//",
    "S01divyav_u:385.028_0": "patitaścāruhed bhūyastatrasthaśca vibudhyate/",
    "S01divyav_u:385.029_0": "eśvaryadhanalābhāya naṣṭalābhāya nirdiśet//625//",
    "S01divyav_u:385.030_0": "goyutaṃ ca rathaṃ svapne hayaṃ vā yo 'bhirohati/",
    "S01divyav_u:385.031_0": "tatrasthaśca vibudhyeta eśvaryamadhigacchati//626//",
    "S01divyav_u:386.001_0": "[386]prapātaṃ parvataṃ caiva yo 'bhirohati mānavaḥ/",
    "S01divyav_u:386.002_0": "tatrasthaśca vibudhyeta eśvaryamadhigacchati//627//",
    "S01divyav_u:386.003_0": "āsane śayane yāne teṣāmārohaṇātkṣayaḥ/",
    "S01divyav_u:386.004_0": "yeṣāmārohaṇaṃ śastaṃ teṣāmārohaṇātkṣayaḥ//628//",
    "S01divyav_u:386.005_0": "yeṣāmārohaṇāddoṣāsteṣāmārohaṇād guṇāḥ/",
    "S01divyav_u:386.006_0": "trisāhasraṃ bhavetkaṇṭhe daśa śīrṣasya cchedane/",
    "S01divyav_u:386.007_0": "rājyaṃ śatasahasraṃ vā labhate śīrṣabhakṣaṇe//629//",
    "S01divyav_u:386.008_0": "śuṣkāṃ nadīṃ hradaṃ vāpi śūnyāgārapraveśanam/",
    "S01divyav_u:386.009_0": "śuṣkodapānaṃ tu labhate svapne dṛṣṭvā dhruvaṃ bhayam//630//",
    "S01divyav_u:386.010_0": "śṛgālaṃ mānuṣaṃ nagnaṃ godhāvṛścikasūkaram/",
    "S01divyav_u:386.011_0": "ajāṃ vā paśyataḥ svapne vyādhikleśaṃ vinirdiśet//631//",
    "S01divyav_u:386.012_0": "kākaṃ śyenamulūkaṃ vā gṛdhraṃ vāpyatha vartakam/",
    "S01divyav_u:386.013_0": "mayūraṃ paśyataḥ svapne tasya vyasanamādiśet//632//",
    "S01divyav_u:386.014_0": "nagnaṃ paśyati hyātmānaṃ pāṃśunā dhvastameva vā/",
    "S01divyav_u:386.015_0": "kardamenopaliptaṃ vā vyādhikleśamavāpnuyāt//633//",
    "S01divyav_u:386.016_0": "kuṣṭhāḥ striyo 'tha saṃlokya caurān dyūtakarāṃstathā/",
    "S01divyav_u:386.017_0": "kuśīlāṃścāraṇān dhūrtān svapne dṛṣṭvā dhruvaṃ bhayam//634//",
    "S01divyav_u:386.018_0": "vamimūtrapurīṣāṇi virekaṃ vasāno janaḥ/",
    "S01divyav_u:386.019_0": "udvartanaṃ vā kurvāṇaḥ svapnānte rogamarcchati//635//",
    "S01divyav_u:386.020_0": "dhvajaṃ chatraṃ vitānaṃ vā svapnānte yasya dhāryate/",
    "S01divyav_u:386.021_0": "tatrastho 'pi vibudhyeta mahadaiśvaryamādiśet//636//",
    "S01divyav_u:386.022_0": "antraistu yasya nagaraṃ samantātparivāryate/",
    "S01divyav_u:386.023_0": "grasate candrasūryau tu mahadaiśvaryamādiśet//637//",
    "S01divyav_u:386.024_0": "manuṣyaṃ bhūmibhāgaṃ vā svapnānte grasate yadi/",
    "S01divyav_u:386.025_0": "hradaśca vā samudro 'yaṃ mahadaiśvaryamāpnuyāt//638//",
    "S01divyav_u:386.026_0": "dhanuḥ praharaṇaṃ śastraṃ raktamābharaṇaṃ dhvajam/",
    "S01divyav_u:386.027_0": "kavacaṃ vā labhetsvapne dhanalābhaṃ vinirdiśet//639//",
    "S01divyav_u:386.028_0": "prapātaṃ parvataṃ tālaṃ vṛṣabhaṃ kuñjaraṃ hayam/",
    "S01divyav_u:386.029_0": "toraṇaṃ nagaraṃ dvāraṃ candrādityau satārakau/",
    "S01divyav_u:386.030_0": "svapne prapatitau dṛṣṭvā rājñāṃ vyasanamādiśet//640//",
    "S01divyav_u:386.031_0": "udayaṃ candrasūryāṇāṃ svapne dṛṣṭaṃ praśasyate/",
    "S01divyav_u:386.032_0": "tayorastaṃ gataṃ dṛṣṭvā rājño vyasanamādiśet//641//",
    "S01divyav_u:387.001_0": "[387]śmaśānavṛkṣayūpaṃ vā naro yadyabhirohati/",
    "S01divyav_u:387.002_0": "valmīkaṃ bhasmarāśiṃ vā svapne vyasanamādiśet//642//",
    "S01divyav_u:387.003_0": "kṛṣṇavastrā tu yā nārī kālī kāmayate naram/",
    "S01divyav_u:387.004_0": "karavīrasrajā svapne tadantaṃ tasya jīvitam//643//",
    "S01divyav_u:387.005_0": "tamasi praviśet svapne śambhorvā cāmaraṃ tathā/",
    "S01divyav_u:387.006_0": "vṛkṣādvā prapatet svapne maraṇaṃ tasya nirdiśet//644//",
    "S01divyav_u:387.007_0": "vṛkṣaṃ kāṣṭhaṃ tṛṇaṃ vāpi virucam yastu paśyati/",
    "S01divyav_u:387.008_0": "svapne śīrṣaṃ śarīraṃ vā maraṇaṃ tasya nirdiśet//645//",
    "S01divyav_u:387.009_0": "devo vā varṣate yatra yatra caivāśaniḥ patet/",
    "S01divyav_u:387.010_0": "bhūmirvā kampate yatra svapne vyasanamādiśet//646//",
    "S01divyav_u:387.011_0": "candradityau yadi svapne khaṇḍau bhinnau ca paśyati/",
    "S01divyav_u:387.012_0": "patitau patamānau vā cakṣustasya vinaśyati//647//",
    "S01divyav_u:387.013_0": "kāṣāyaprāvṛtāṃ muṇḍāṃ nārīṃ malinavāsasam/",
    "S01divyav_u:387.014_0": "nīlaraktāmbarāṃ dṛṣṭvā āyāsamadhigacchati//648//",
    "S01divyav_u:387.015_0": "trapusīse ayastāmraloharajatamañjanam/",
    "S01divyav_u:387.016_0": "labdhvā tu puruṣaḥ svapne dhananāśaṃ samarcchati//649//",
    "S01divyav_u:387.017_0": "gāyantī vā hasantī vā nṛtyantī vā vibudhyate/",
    "S01divyav_u:387.018_0": "vāditravādyamānairvā āyāsaṃ tatra nirdiśet//650//",
    "S01divyav_u:387.019_0": "kardame yadi vā paṅke sikatāsvavasīdati/",
    "S01divyav_u:387.020_0": "tatrastho vā vibudhyeta vyādhiṃ samadhigacchati//651//",
    "S01divyav_u:387.021_0": "aṣṭāpadairathānyairvā krīḍejjayaparājaye/",
    "S01divyav_u:387.022_0": "krīḍedakuśalāṅkairvā svapne dṛṣṭvā dhruvaṃ kaliḥ//652//",
    "S01divyav_u:387.023_0": "āsane śayane yāne vastre sābharaṇe gṛhe/",
    "S01divyav_u:387.024_0": "naṣṭe bhraṣṭe viśīrṇe vā āyāsamadhigacchati//653//",
    "S01divyav_u:387.025_0": "surāmaireyapānāni śārkaramāsavaṃ madhu/",
    "S01divyav_u:387.026_0": "pibate puruṣaḥ svapne āyāsamadhigacchati//654//",
    "S01divyav_u:387.027_0": "prasanne 'mbhasi cādarśe chāyāṃ paśyati nātmanaḥ/",
    "S01divyav_u:387.028_0": "utpadyate dhruvaṃ tasya skandhanyāso na saṃśayaḥ//655//",
    "S01divyav_u:387.029_0": "abhīkṣṇaṃ varṣate devo jalaṃ pāṃśumathāpi vā/",
    "S01divyav_u:387.030_0": "aṅgāraṃ vāpi varṣeta maraṇaṃ tatra nirdiśet//656//",
    "S01divyav_u:387.031_0": "janaghātaṃ vijānīyāttatra deśe mahābhayam/",
    "S01divyav_u:387.032_0": "rajjujālena vā svapne paracakrād vinirdiśet//657//",
    "S01divyav_u:388.001_0": "[388]udakena samantādvai nagaraṃ parivāryate/",
    "S01divyav_u:388.002_0": "jālenānyena vā svapne paracakrodgamo bhavet//658//",
    "S01divyav_u:388.003_0": "tailakardamaliptāṅgo raktakaṇṭhaguṇo naraḥ/",
    "S01divyav_u:388.004_0": "gāyate hasate caiva prahāraṃ tasya nirdiśet//659//",
    "S01divyav_u:388.005_0": "yaṃ kṛṣṇavasanā nārī ārdrā vā malinātha vā/",
    "S01divyav_u:388.006_0": "pariṣvajennaraṃ svapne bandhanaṃ tasya nirdiśet//660//",
    "S01divyav_u:388.007_0": "kṛṣṇasārpo yadi svapne hyabhirohati yaṃ naram/",
    "S01divyav_u:388.008_0": "gātrāṇi veṣṭayedvāpi bandhanaṃ tasya nirdiśet//661//",
    "S01divyav_u:388.009_0": "latābhiḥ sthāṇuvṛndairvā yantrairvā parivāryate/",
    "S01divyav_u:388.010_0": "svapnānte puruṣo yastu bandhanaṃ tasya nirdiśet//662//",
    "S01divyav_u:388.011_0": "yantrāṇi yadi sarvāṇi vāgurābandhanāni vā/",
    "S01divyav_u:388.012_0": "yasya cchidyeran svapnānte bandhanātsa vimucyate//663//",
    "S01divyav_u:388.013_0": "viṣamāṇi ca niṃnāni parvatānnagarāṇi ca/",
    "S01divyav_u:388.014_0": "yastu paśyati svapnānte kṣipraṃ kleśādvimucyate//664//",
    "S01divyav_u:388.015_0": "pūtanā vā piśācā vā duścalā malinātha vā/",
    "S01divyav_u:388.016_0": "evamrūpāṇi rūpāṇi dṛṣṭvā svapne dhruvaṃ kaliḥ//665//",
    "S01divyav_u:388.017_0": "susnātaṃ ca suveśaṃ ca sugandhaṃ śuklavāsasam/",
    "S01divyav_u:388.018_0": "puruṣaṃ vātha nārīṃ vā dṛṣṭvā svapne mahatsukham/",
    "S01divyav_u:388.019_0": "tṛṇaṃ vṛkṣamatho kāṣṭhaṃ virūḍham yatra dṛśyate/",
    "S01divyav_u:388.020_0": "gṛhe vā yadi vā kṣetre kṣipraṃ dravyakṣayo bhavet//667//",
    "S01divyav_u:388.021_0": "bhadrāsane vābhyāsīno śayane vā susaṃskṛte/",
    "S01divyav_u:388.022_0": "naro vā labhate nārīṃ nārī vā labhate naram//668//",
    "S01divyav_u:388.023_0": "naraḥ śuklamatho vastraṃ śuklagandhānulepitam/",
    "S01divyav_u:388.024_0": "svapnānte yastu paśyeta strīlābhaṃ tasya nirdiśet//669//",
    "S01divyav_u:388.025_0": "yastu hyannāni paśyeta bhūṣaṇaṃ nigaḍaistathā/",
    "S01divyav_u:388.026_0": "narastu labhate bhāryāṃ nārī vā labhate patim//670//",
    "S01divyav_u:388.027_0": "mekhalāṃ karṇikāṃ mālāṃ strīṇāmābharaṇāni ca/",
    "S01divyav_u:388.028_0": "labdhvā naro labhed bhāryāṃ nārī ca labhate patim//671//",
    "S01divyav_u:388.029_0": "kuñjaraṃ vṛṣabhaṃ nāgaṃ candrādityau satārakau/",
    "S01divyav_u:388.030_0": "abhivandeta yā nārī patiṃ sā labhate 'cirāt//672//",
    "S01divyav_u:388.031_0": "eṣāmanyatamaḥ kukṣau praviśecca yadi striyāḥ/",
    "S01divyav_u:388.032_0": "sā kāle sarvapūrṇāṅgaṃ śrīmatputraṃ prasūyate//673//",
    "S01divyav_u:389.001_0": "[389]phalāni ca samagrāṇi vanāni haritāni ca/",
    "S01divyav_u:389.002_0": "svapnānte labhate nārī śrīmatputraṃ prasūyate//674//",
    "S01divyav_u:389.003_0": "utpalaṃ kumudaṃ padmaṃ puṇḍarīkaṃ sakuḍmalam/",
    "S01divyav_u:389.004_0": "labdhvā nārī tu svapnānte śrīmatputraṃ prasūyate//675//",
    "S01divyav_u:389.005_0": "upāyanasūtrayorantaḥ sajjaṃ tatra tu piṇḍakam/",
    "S01divyav_u:389.006_0": "svapne yā labhate nārī sāpi putraṃ prasūyate/",
    "S01divyav_u:389.007_0": "yamaṃ tu bhājanaṃ cāpi yamaṃ tu sā prasūyate///676//",
    "S01divyav_u:389.008_0": "mlāyantīmatha grīṣmānte taruṇīmātmikāmapi/",
    "S01divyav_u:389.009_0": "śuṣkāṃ dṛṣṭvā tathā svapne svapakṣamaraṇaṃ bhavet//677//",
    "S01divyav_u:389.010_0": "bāhavo yasya vardhante cakṣuraṅgulayopi vā/",
    "S01divyav_u:389.011_0": "jñātayastasya vardhante śatrūṇāṃ maraṇaṃ bhavet//678//",
    "S01divyav_u:389.012_0": "badhyante bāhavo yasya cakṣuśca vyākulaṃ bhavet/",
    "S01divyav_u:389.013_0": "bāhurvā prapatedyasya svapakṣamaraṇaṃ bhavet//679//",
    "S01divyav_u:389.014_0": "devo vā yadi vā preto nāryā vastraṃ phalāni vā/",
    "S01divyav_u:389.015_0": "svapne prayacchate yasyāḥ putrastasyāḥ prajāyate//680//",
    "S01divyav_u:389.016_0": "apakṛṣṭo rudan yo vā nagno 'tha malinaḥ kṛśaḥ/",
    "S01divyav_u:389.017_0": "krodhaṃ vā ................vinirdiśet//681//",
    "S01divyav_u:389.018_0": "carma yantraṃ gaṇitaṃ vā kīlaṃ vātha kilāṭakam/",
    "S01divyav_u:389.019_0": "svapne labdhvā ca prāpnu{jānī}yād dhruvaṃ vastrāgamo bhavet//682//",
    "S01divyav_u:389.020_0": "amānuṣo 'tha rājā vā devaḥ preto 'tha brāhmaṇaḥ/",
    "S01divyav_u:389.021_0": "svapne yathā te jalpante sa tathārtho bhaviṣyati//683//",
    "S01divyav_u:389.022_0": "................pūrvavicintitam/",
    "S01divyav_u:389.023_0": "yaccānusmarate dṛṣṭvā yaccāpi bahu paśyati//684//",
    "S01divyav_u:389.024_0": "abhyutthito yathā mārge svapnānte pratibudhyate/",
    "S01divyav_u:389.025_0": "viṣamaṃ vā tathādhvānaṃ chidraṃ vā pratipadyate//685//",
    "S01divyav_u:389.026_0": "agniṃ prajvalitaṃ taptaṃ śamitvā tu praśasyate/",
    "S01divyav_u:389.027_0": "gṛhāṇāṃ karaṇaṃ śastaṃ bhedanaṃ na praśasyate//686//",
    "S01divyav_u:389.028_0": "nirmalaṃ gaganaṃ śastaṃ samedhaṃ na praśasyate/",
    "S01divyav_u:389.029_0": "prasannamudakaṃ śastaṃ kaluṣaṃ na praśasyate//687//",
    "S01divyav_u:389.030_0": "adhvānaṃ gamanaṃ śastaṃ na kvacitsaṃnivartanam/",
    "S01divyav_u:389.031_0": "suvarṇadarśanaṃ śastaṃ dhāraṇaṃ na praśasyate//688//",
    "S01divyav_u:390.001_0": "[390]māṃsasya darśanaṃ sādhu bhakṣaṇaṃ na praśasyate/",
    "S01divyav_u:390.002_0": "madyasya darśanaṃ śastaṃ pānaṃ tu na praśasyate//689//",
    "S01divyav_u:390.003_0": "pṛthivī haritā śastā vivarṇā na praśasyate/",
    "S01divyav_u:390.004_0": "yānasyārohaṇaṃ śāstaṃ patanaṃ na praśasyate//690//",
    "S01divyav_u:390.005_0": "svapneṣu ruditaṃ śastaṃ hasitaṃ na praśasyate/",
    "S01divyav_u:390.006_0": "pracchannadarśanaṃ śastaṃ nagnaṃ naiva praśasyate//691//",
    "S01divyav_u:390.007_0": "mālyasya darśanaṃ śastaṃ dhāraṇaṃ na praśasyate/",
    "S01divyav_u:390.008_0": "gātraṃ vikartitaṃ sādhu prokṣitaṃ na praśasyate//692//",
    "S01divyav_u:390.009_0": "mṛduḥ praśasyate vāto nātivātaḥ praśasyate/",
    "S01divyav_u:390.010_0": "vyādhito malinaḥ śasto bhūṣito na praśasyate/",
    "S01divyav_u:390.011_0": "parvatārohaṇaṃ śastaṃ na tu tatrāvatāraṇam//693//",
    "S01divyav_u:390.012_0": "dhūmrā ghanā dundubhiśaṅkhaśabdo vāto 'bhravṛṣṭiśca tathā samantāt/",
    "S01divyav_u:390.014_0": "sarvasthirāṇāṃ ca calaśca yaḥ syādye cāntare doṣakṛtā vikārāḥ//694//",
    "S01divyav_u:390.016_0": "pūrveṣu rūpeṣu yathāvadiṣṭā rājarṣayo devagaṇāśca sarve/",
    "S01divyav_u:390.018_0": "yad brāhmaṇa gātravikartanaṃ ca etāni sarvāṇyapi śobhanāni//695//",
    "S01divyav_u:390.020_0": "yatpūrvarūpeṣu bhavetpraśastaṃ duḥsvapnametāni śamaṃ nayanti/",
    "S01divyav_u:390.022_0": "gāvaḥ pradānaṃ dvijapūjanaṃ ca duḥsvapnametena parājitaṃ syāt//696//",
    "S01divyav_u:390.024_0": "devaṃ ca yaṃ bhaktigato manuṣyastaṃ tu parāṃścārcayitum yatena/",
    "S01divyav_u:390.026_0": "svapnaṃ tu dṛṣṭvā prathame pradoṣe saṃvatsarānte 'sya vipākamāhuḥ//697//",
    "S01divyav_u:390.028_0": "ṣaṇmāsikam yacca bhaved dvitīye ṣaṭpākṣikam yattu bhavet tṛtīye/",
    "S01divyav_u:390.030_0": "adhyardhamāsetarameva yatsyāt phaleccaturthe rajanīprabhāte//698//",
    "S01divyav_u:391.001_0": "[391]dvijottame vā tilapātradānaṃ śāntikriyāḥ svastyayanaprayogāḥ/",
    "S01divyav_u:391.003_0": "pūjā gurūṇāṃ parimiṣṭamannaṃ duḥsvapnametāni vināśayanti//699//",
    "S01divyav_u:391.005_0": "ayaṃ bhoḥ puṣkarasārin svapnādhyāyanāmādhyāyaḥ/",
    "S01divyav_u:391.006_0": "atha khalu bho puṣkarasārinn aparamapi svapnādhyāyaṃ vyākhyāsyāmi/",
    "S01divyav_u:391.006_1": "tacchrūyatām/",
    "S01divyav_u:391.007_0": "atha kim/",
    "S01divyav_u:391.007_1": "kathayatu bhagavāṃstriśaṅkuh--",
    "S01divyav_u:391.008_0": "aparaḥ svapnādhyāyaḥ/",
    "S01divyav_u:391.009_0": "śubhāśubhānāṃ svapnānām yatphalaṃ samudāhṛtam/",
    "S01divyav_u:391.010_0": "nimittam yādṛśam yasya śṛṇu vakṣyāmi tattvataḥ//700//",
    "S01divyav_u:391.011_0": "jāgrato yadi vā trasto divā svapnāni paśyati/",
    "S01divyav_u:391.012_0": "na tu bhayaṃ bhavettasya jānīyādeva buddhimān//701//",
    "S01divyav_u:391.013_0": "yasya tu yo bhavecchatruryasya vidheyamicchati/",
    "S01divyav_u:391.014_0": "svapne tu kalahaṃ dṛṣṭvā kṣipraṃ prītirbhaviṣyati//702//",
    "S01divyav_u:391.015_0": "rajanyāṃ purime yāme yo 'drākṣītsukhaduḥkhadam/",
    "S01divyav_u:391.016_0": "adhvānaṃ cirakālena tathā hyeṣa nivartate//703//",
    "S01divyav_u:391.017_0": "madhyame bhavate naiva kṣipraṃ bhavati paścime/",
    "S01divyav_u:391.018_0": "vaimārgaṃ tvaritaṃ dṛṣṭvā strīlābhamabhinirdiśet//704//",
    "S01divyav_u:391.019_0": "dṛṣṭvā jalacarān matsyānevaṃ jānīta buddhimān/",
    "S01divyav_u:391.020_0": "yatkiṃcidārabhiṣyāmi kṣiprameva bhaviṣyati//705//",
    "S01divyav_u:391.021_0": "campāyāṃ vṛṣaṇaṃ haste ghṛṣetsvapnāntareṣu vā/",
    "S01divyav_u:391.022_0": "pratibuddho vijānīyād varṇamevaṃ bhaviṣyati//706//",
    "S01divyav_u:391.023_0": "sarvāṇi khalu pānāni madhurāṇi sukhāni ca/",
    "S01divyav_u:391.024_0": "yastu pibati svapnānte sa ca lābhaiḥ prayujyate//707//",
    "S01divyav_u:391.025_0": "śvaśṛgālairbhakṣyate 'tra svapne saṃparivāryate/",
    "S01divyav_u:391.026_0": "pratibuddhastu jānīyāt śatrureva pramūrcchati//708//",
    "S01divyav_u:391.027_0": "upari kākā gṛdhrāśca dhāvantyupari yānti ca/",
    "S01divyav_u:391.028_0": "pratibuddho vijānīyācchatrurmā vadhayiṣyati//709//",
    "S01divyav_u:391.029_0": "yasya paragṛhaśvāno dvāre mūtraṃ prakurvate/",
    "S01divyav_u:391.030_0": "pratibuddho vijānīyādbhāryā me jāramicchati//710//",
    "S01divyav_u:391.031_0": "ekaśca dharaṇau pādo dvitīyaḥ śirasi sthitaḥ/",
    "S01divyav_u:391.032_0": "pratibuddho vijānīyādrājyalābho bhaviṣyati//711//",
    "S01divyav_u:392.001_0": "[392]samudram yadi paśyedvā pātumicchati tajjalam/",
    "S01divyav_u:392.002_0": "pratibuddho vijānīyādrājyalābho bhaviṣyati//712//",
    "S01divyav_u:392.003_0": "vṛkṣaṃ parvatamāruhya nāgaṃ ca turagaṃ tathā/",
    "S01divyav_u:392.004_0": "pratibuddho vijānīyādrājyalābho bhaviṣyati//713//",
    "S01divyav_u:392.005_0": "yastu svapnāntare paśyet pitṛrn yāniha cānyathā/",
    "S01divyav_u:392.006_0": "tathā mātā pitā caiva tasya jīvanti te ciram//714//",
    "S01divyav_u:392.007_0": "yastu svapnāntare paśyetkeśaśmaśru vikartitam/",
    "S01divyav_u:392.008_0": "pratibuddho vijānīyādarthasiddhirbhaviṣyati//715//",
    "S01divyav_u:392.009_0": "anānaṃ codake dṛṣṭvā madhye 'gnau ca vidhāvitam/",
    "S01divyav_u:392.010_0": "pratibuddho vijānīyāt kulavṛddhirbhaviṣyati//716//",
    "S01divyav_u:392.011_0": "dhāvanaṃ laṅghanaṃ caiva grāmāṇāṃ parivartanam/",
    "S01divyav_u:392.012_0": "pratibuddho vijānīyādātmānaṃ śātitamiti//717//",
    "S01divyav_u:392.013_0": "caurāṇāmapi sāmagrīṃ svapnānte yastu paśyati/",
    "S01divyav_u:392.014_0": "pratibuddho vijānīyādātmānaṃ śātitamiti//718//",
    "S01divyav_u:392.015_0": "kṛṣṇasarpagṛhītaṃ tu svapnānte yastu paśyati/",
    "S01divyav_u:392.016_0": "pratibuddho vijānīyācchatrupīḍā bhaviṣyati//719//",
    "S01divyav_u:392.017_0": "kaṭakān karṇikāścaiva haṃsakeyūrakuṇḍalam/",
    "S01divyav_u:392.018_0": "yastu cābharaṇaṃ paśyed bandhuvargo bhaviṣyati//720//",
    "S01divyav_u:392.019_0": "kuḍye ca gṛhaprākāre dhāvatīha parasparam/",
    "S01divyav_u:392.020_0": "nāvike dhanasamyoge aṅgate kṣaṇayam(?) khajaḥ//721//",
    "S01divyav_u:392.021_0": "yastu svapnāntare paśyeccātmānamagnitāpitam/",
    "S01divyav_u:392.022_0": "pratibuddho vijānīyājjvaraṃ kṣipraṃ bhaviṣyati//722//",
    "S01divyav_u:392.023_0": "rājānaṃ kupitaṃ dṛṣṭvā ātmānaṃ malinīkṛtam/",
    "S01divyav_u:392.024_0": "pratibuddho vijānīyātkuṭumbaṃ tasya naśyati//723//",
    "S01divyav_u:392.025_0": "kāṣṭhabhāraṃ tṛṇaṃ caiva bahubhāramabhīkṣṇaśaḥ/",
    "S01divyav_u:392.026_0": "ātmanaḥ śiraso dṛṣṭvā guruvyādhirbhaviṣyati//724//",
    "S01divyav_u:392.027_0": "yastu vānarayuktena gacchate purimāṃ diśam/",
    "S01divyav_u:392.028_0": "pratibuddho vijānīyādrātrireṣā hyapaścimā//725//",
    "S01divyav_u:392.029_0": "candrasūryau ca saṃgṛhya pāṇinā parimārjati/",
    "S01divyav_u:392.030_0": "pratibuddho vijānīyādāyadharmāgamo hi saḥ//726//",
    "S01divyav_u:392.031_0": "sumanāṃ vārṣikam {kīm} caiva kumudānyutpalāni ca/",
    "S01divyav_u:392.032_0": "yastu paśyati svapnānte dakṣiṇīyasamāgamaḥ//727//",
    "S01divyav_u:393.001_0": "[393]brāhmaṇaṃ śramaṇaṃ dṛṣṭvā kṣapaṇaṃ suranāyakam/",
    "S01divyav_u:393.002_0": "pratibuddho vijānīyādyakṣā me hyanukampakāḥ//728//",
    "S01divyav_u:393.003_0": "rudhireṇa viluptasya snātvā caivātmalohitaiḥ/",
    "S01divyav_u:393.004_0": "pratibuddho vijānīyādaiśvaryādhisamāgamaḥ//729//",
    "S01divyav_u:393.005_0": "mudgamāṣayavāṃścaiva dhānyaṃ jvalanadarśanam/",
    "S01divyav_u:393.006_0": "yastu svapnānatare paśyetsubhikṣaṃ tatra nirdiśet//730//",
    "S01divyav_u:393.007_0": "suvarṇaṃ ca tathā rūpyaṃ muktāhāraṃ tathaiva ca/",
    "S01divyav_u:393.008_0": "yastu svapnāntare paśyennidhiṃ tatra vinirdiśet//731//",
    "S01divyav_u:393.009_0": "bandhanaṃ bahu dṛṣṭvā tu cchedanaṃ kuṭṭanaṃ tathā/",
    "S01divyav_u:393.010_0": "pratibuddho vijānīyādarthasiddhirbhaviṣyati//732//",
    "S01divyav_u:393.011_0": "ayaṃ bhoḥ puṣkarasārinnaparaḥ svapnādhyāyaḥ//",
    "S01divyav_u:393.012_0": "atha khalu puṣkarasārin māsaparīkṣānāmādhyāyaṃ vyākhyāsyāmi/",
    "S01divyav_u:393.012_1": "tacchrūyatām/",
    "S01divyav_u:393.013_0": "kathayatu bhagavāṃstriśaṅkuh--",
    "S01divyav_u:393.014_0": "māsaparīkṣā/",
    "S01divyav_u:393.015_0": "yadi phālgune māse nirghoṣa upari bhavet, manuṣyāṇāṃ maraṇaṃ codayati/",
    "S01divyav_u:393.015_1": "navacandro lohitābhāso dṛśyate, sarvasasyānutpattiṃ codayati/",
    "S01divyav_u:393.016_0": "yadi devo garjati, prathamaṃ mahāsasyāni bhavanti/",
    "S01divyav_u:393.017_0": "paścimasasyaṃ na bhavet/",
    "S01divyav_u:393.017_1": "kalahaṃ codayati//",
    "S01divyav_u:393.018_0": "yadi caitre māse devo garjati, tadā sarvasasyamutpattiṃ codayati/",
    "S01divyav_u:393.018_1": "yadi candragraho bhavati, mahān saṃnipāto bhavati/",
    "S01divyav_u:393.019_0": "śūnyāni grāmakṣetrāṇi bhaviṣyanti/",
    "S01divyav_u:393.019_1": "yadi nīhāraṃ bhūmiṃ chādayati, subhikṣaṃ codayati//",
    "S01divyav_u:393.021_0": "yadi vaiśākhe māase devo garjati, subhikṣaṃ codayati/",
    "S01divyav_u:393.021_1": "yadi pūrve paścime śaṅkhe candragraho bhavati, kṣemaṃ codayati/",
    "S01divyav_u:393.022_0": "yadi colkāpāto bhavati, yasmiṃśca janapade nipatati, tatra deśe pradhānapuruṣasya vināśo bhavati/",
    "S01divyav_u:393.023_0": "yadi bhūmicālo bhavati, subhikṣaṃ codayati//",
    "S01divyav_u:393.024_0": "yadi jyeṣṭhe māse devo garjati, rogaṃ codayati/",
    "S01divyav_u:393.024_1": "yadi sūryagraho bhavati, manuṣyāṇāṃ vināśaṃ codayati/",
    "S01divyav_u:393.025_0": "pūrve paścime vā śaṅkhe yadi candrasya sūryasya kiṃcinnimittaṃ lakṣyate, tadā kṣemaṃ codayati/",
    "S01divyav_u:393.026_0": "yadi madhyarātrau candragraho bhavati, manuṣyāṇāmanyonyaghātaṃ codayati/",
    "S01divyav_u:393.026_1": "yadi copari nirghoṣo bhavati, adhyakṣapuruṣasya pīḍāṃ codayati, paracakrāgamaṃ ceti//",
    "S01divyav_u:393.028_0": "āṣāḍhe māse yadi sūryagraho rucirābhāso bhavati, subhikṣaṃ codayati//",
    "S01divyav_u:393.028_1": "yadi candragraho bhavati, rogaṃ codayati/",
    "S01divyav_u:393.029_0": "yadi vidyunniścarati, kalyāṇaṃ codayati/",
    "S01divyav_u:393.029_1": "yadi nīhāraṃ bhūmiṃ chādayati, subhikṣaṃ codayati//",
    "S01divyav_u:393.031_0": "śrāvaṇamāse yadi sūryagraho bhavati, rājyaṃ parivartate/",
    "S01divyav_u:393.031_1": "yadi candragraho bhavati, prathame māse durbhikṣaṃ codayati/",
    "S01divyav_u:393.032_0": "śarabhaiḥ śobhanaśasyanāśo bhaviṣyati/",
    "S01divyav_u:393.032_1": "yadi tārakā yatra deśe patanti, [394]tatra yuddhaṃ codayati/",
    "S01divyav_u:394.001_0": "yadi cātiśayaṃ bhūmicālo bhavati, rogaṃ codayati/",
    "S01divyav_u:394.001_1": "yadi nirghoṣo bhavati, tatra gṛhe yo gṛhasvāmī bhavati tasya vināśaṃ codayati/",
    "S01divyav_u:394.002_0": "atra ca māse 'bhinavaṃ prāvaraṇaṃ na prāvaritavyam/",
    "S01divyav_u:394.003_0": "āvāho vivāho na kartavyaḥ/",
    "S01divyav_u:394.003_1": "paribhūto bhavati//",
    "S01divyav_u:394.004_0": "yadyāśvayuje māse devo garjati, manuṣyāṇāṃ vināśaṃ codayati/",
    "S01divyav_u:394.004_1": "yadi sūryoparāgo bhavati, mahāpuruṣavināśaṃ codayati/",
    "S01divyav_u:394.005_0": "yadi pūrve yāme candrasya nimittaṃ dṛśyate, subhikṣaṃ codayati/",
    "S01divyav_u:394.006_0": "yadi bhūmicālo bhavati, ākulaṃ codayati/",
    "S01divyav_u:394.006_1": "pararājā deśaṃ haniṣyati/",
    "S01divyav_u:394.006_2": "tatra ca manuṣyā anyonyaṃ vadhayiṣyantīti codayati//",
    "S01divyav_u:394.008_0": "yadi kārtike māse devo varṣati, mahadākulaṃ codayati/",
    "S01divyav_u:394.008_1": "prāṇakāśca dhānyaṃ khādiṣyanti/",
    "S01divyav_u:394.009_0": "yadyekāntarūpaṃ vāto vāti, tatra ca manuṣyā jalena vibhramiṣyanti/",
    "S01divyav_u:394.009_1": "mahātmanaḥ puruṣasya vināśaṃ codayati/",
    "S01divyav_u:394.010_0": "yadi pūrve yāme utpāto bhavati, mahāvarṣaṃ bhavati/",
    "S01divyav_u:394.010_1": "mahāpuruṣasya ca maraṇaṃ bhavati/",
    "S01divyav_u:394.011_0": "yadi nirghoṣo bhavati rogaṃ codayati//",
    "S01divyav_u:394.012_0": "yadi mārgaśīrṣe māsi devo garjati, śasyavināśo bhavati/",
    "S01divyav_u:394.012_1": "anyaśca tatra svāmī bhavati/",
    "S01divyav_u:394.013_0": "yadi cākāśe nirghoṣo bhavati, yatpūrvabhāgīyā manuṣyāsteṣāmāmayaṃ codayati/",
    "S01divyav_u:394.013_1": "yadi bhūmicālo bhavati, yastatra janapade pradhānapuruṣaḥ sa vadhānmokṣyati//",
    "S01divyav_u:394.015_0": "yadi pauṣe māse devo garjati, prathame janapadanāśo bhavati/",
    "S01divyav_u:394.015_1": "dvitīye mahātmanaḥ puruṣasya bandhanaṃ codayati/",
    "S01divyav_u:394.016_0": "prathame yāme ca yadi candroparāgo bhavati lohitavarṇaśca dṛśyate, udakāgamaṃ codayati/",
    "S01divyav_u:394.017_0": "mahātmamanuṣyaṃ codayti/",
    "S01divyav_u:394.017_1": "yadi sūryagraho bhavati, śuddhapuruṣāṇāṃ raṇam/",
    "S01divyav_u:394.018_0": "yadi tārakāḥ patantyo vidṛśyante, tatra janapade ākulaṃ codayati/",
    "S01divyav_u:394.018_1": "yadyākāśe nirghoṣo bhavati, manuṣyāṇāṃ maraṇaṃ codayati/",
    "S01divyav_u:394.019_0": "yadi dvitīye nirghoṣo bhavati, manuṣyāścaurairhanyante/",
    "S01divyav_u:394.020_0": "yadyatraiva māse tārakā utsṛṣṭā na candro dṛśyate, sasyaṃ saṃcodayati/",
    "S01divyav_u:394.020_1": "yadi bhūmicālo bhavati, mahāmanuṣyasya maraṇaṃ bhavati/",
    "S01divyav_u:394.021_0": "atraiva māse devasthānaṃ kartavyam/",
    "S01divyav_u:394.021_1": "vṛkṣā ropayitavyāḥ/",
    "S01divyav_u:394.022_0": "mūlavāstu pratiṣṭhāpayitavyam/",
    "S01divyav_u:394.023_0": "ayaṃ bhoḥ puṣkarasārin māsaparīkṣānāmādhyāyaḥ//",
    "S01divyav_u:394.024_0": "atha khalu bhoḥ puṣkarasārin khañjarīṭakajñānaṃ nāmādhyāyaṃ vyākhyāsyāmi/",
    "S01divyav_u:394.024_1": "tacchrūyatām/",
    "S01divyav_u:394.025_0": "atha kim/",
    "S01divyav_u:394.025_1": "kathayatu bhagavāṃs triśaṅkuh--",
    "S01divyav_u:394.026_0": "khañjarīṭakajñānam/",
    "S01divyav_u:394.027_0": "khañjarīṭakaśāstraṃ vai parvate gandhamādane/",
    "S01divyav_u:394.028_0": "kucarairdṛśyate saumya kucarasya mahābhayam//733//",
    "S01divyav_u:394.029_0": "yāni tāni nimittāni darśayetkhañjarīṭakaḥ/",
    "S01divyav_u:394.030_0": "pracarato bhaved dṛṣṭvā pañcottarapado dvijaḥ//734//",
    "S01divyav_u:395.001_0": "[395]tatra sarve pravarteyuryatra yeṣu bhavedbhavet/",
    "S01divyav_u:395.002_0": "śādvale bahucelatvaṃ gomayeṣu prabandhatā//735//",
    "S01divyav_u:395.003_0": "kañcāre bahucelatvaṃ kardame bahubhakṣatā/",
    "S01divyav_u:395.004_0": "kṛkare svalpacelatvaṃ purīṣe tu kṛśaṃ śravaḥ//736//",
    "S01divyav_u:395.005_0": "bhasme vivādamaphalaṃ vālukāyāṃ tu saṃbhramaḥ/",
    "S01divyav_u:395.006_0": "devadvāre tu saṃmānaṃ padmeṣu bahuvittatā/",
    "S01divyav_u:395.007_0": "phale 'rthānuguṇaṃ proktaṃ puṣpeṣu priyasaṃgamaḥ//737//",
    "S01divyav_u:395.008_0": "bhayaṃ prākāraśṛṅgeṣu kaṭakeṣvaridarśanam/",
    "S01divyav_u:395.009_0": "pakṣayā carate vyādhiḥ patito mṛtyumādiśet//738//",
    "S01divyav_u:395.010_0": "sugandhatailabhūtāni maithune nidhidarśanam/",
    "S01divyav_u:395.011_0": "vṛkṣāgre vidyate pānaṃ gṛheṣvatha ........ lasaḥ//739//",
    "S01divyav_u:395.012_0": "deśabhaṅgapravāde ca bandhanaṃ vigrahīkṛte/",
    "S01divyav_u:395.013_0": "amṛtaṃ ca sthitaṃ dṛṣṭvā odanaṃ nātra saṃśayaḥ//740//",
    "S01divyav_u:395.014_0": "gavāṃ pṛṣṭhe dhruvaṃ siddhiraśvapṛṣṭhe dhruvaṃ jayaḥ/",
    "S01divyav_u:395.015_0": "avikānāmajānāṃ ca pṛṣṭhe sarvatra śasyate//741//",
    "S01divyav_u:395.016_0": "uṣṭrapṛṣṭhe dhruvaṃ kleśaḥ śvānapṛṣṭhe ca vidravaḥ/",
    "S01divyav_u:395.017_0": "pṛṣṭhe ca gardabhasyeha maraṇaṃ nātra saṃśayaḥ//742//",
    "S01divyav_u:395.018_0": "kīle tu maraṇaṃ vidyād yūpāgre ca na saṃśayaḥ/",
    "S01divyav_u:395.019_0": "kumbhasthāne śmaśāne vā mṛto vā yatra dṛśyate//743//",
    "S01divyav_u:395.020_0": "antarīkṣe praḍīnaṃ tu aphalaṃ tu vinirdiśet/",
    "S01divyav_u:395.021_0": "dṛṣṭvā samāgataṃ vāsaṃ prahṛṣṭaṃ khañjarīṭakam//744//",
    "S01divyav_u:395.022_0": "yathāsthānam yathāvarṇaṃ manuṣyāṇāṃ vinirdiśet/",
    "S01divyav_u:395.023_0": "viṣame svalpakakṣeṣu prasaktaḥ kalaho bhavet/",
    "S01divyav_u:395.024_0": "sameṣu samake kṣetre samān varṇān vinirdiśet/",
    "S01divyav_u:395.025_0": "nadyāṃ tu śailavāhinyāṃ pravāsamabhinirdiśet//745//",
    "S01divyav_u:395.026_0": "kāṣṭheṣu nātikā cintā tathāsthiṣu dhanakṣayaḥ/",
    "S01divyav_u:395.027_0": "yāṃ diśaṃ samudāgacchat pañcottarapadaḥ khagaḥ/",
    "S01divyav_u:395.028_0": "tāṃ diśaṃ gamanaṃ vidyādyathā tasya tathā punaḥ//746//",
    "S01divyav_u:395.029_0": "kīṭā vātha pataṅgā vā bhayam yadiha dṛśyate/",
    "S01divyav_u:395.030_0": "pracurāpi yadājñeyā narasyāsthīni nirdiśet//747//",
    "S01divyav_u:396.001_0": "[396]apāṃ samīpe gajamastake vā sūryodaye brāhmaṇasaṃnidhau vā/",
    "S01divyav_u:396.003_0": "mukhyaprakāśe 'pyahimastake vā yaḥ paśyate khañjanakaṃ sa dhanyaḥ//748//",
    "S01divyav_u:396.005_0": "mātaṅgarājo matimāṃstriśaṅkaḥ provāca tattvaṃ khañjanaṃ ca śāstram/",
    "S01divyav_u:396.007_0": "snigdhe sarūkṣe viṣame same ca odeśayed doṣaguṇairyathoktaiḥ/",
    "S01divyav_u:396.009_0": "tamādiśettatra samīkṣya vidvāñ śubhāśubhaṃ tatphalamādiśecca//749//",
    "S01divyav_u:396.011_0": "ayaṃ bhoḥ puṣkarasārin khañjarīṭakajñānaṃ nāmādhyāyaḥ//",
    "S01divyav_u:396.011_1": "atha khalu bhoḥ puṣkarasāriñ śivārutaṃ nāmādhyāyaṃ vyākhyāsyāmi/",
    "S01divyav_u:396.012_0": "tacchrūyatā/",
    "S01divyav_u:396.012_1": "atha kim/",
    "S01divyav_u:396.013_0": "kathayatu bhagavāṃs triśaṅkuh--",
    "S01divyav_u:396.014_0": "śivārutam/",
    "S01divyav_u:396.015_0": "namaḥ sarveṣāmāryāṇām/",
    "S01divyav_u:396.015_1": "namaḥ sarveṣāṃ satyavādinām/",
    "S01divyav_u:396.015_2": "teṣāṃ sarveṣāṃ tapasā vīryeṇa ca imaṃ śivārutaṃ nāmādhyāyaṃ vyākhyāsyāmi/",
    "S01divyav_u:396.016_0": "ityāha bhagavāṃstriśaṅkuḥ/",
    "S01divyav_u:396.016_1": "śāṇḍilyamidamabravīt/",
    "S01divyav_u:396.017_0": "yādṛśaṃ ca yathā vāśetteṣāṃ sarveṣāṃ vāśāñ śṛṇotha me/",
    "S01divyav_u:396.017_1": "pūrvasyāṃ diśi yadi vāśet, śivā pūrvamukhaṃ sthitvā trīn vārān vāśet, vṛddhiṃ nivedayati/",
    "S01divyav_u:396.018_0": "caturo vārān yadi vāśet, atra maṅgalaṃ nivedayati/",
    "S01divyav_u:396.019_0": "pañca vārān vāśet, varṣāṃ nivedayati/",
    "S01divyav_u:396.019_1": "ṣaḍvārān vāśet, paracakrabhayaṃ nivedayati/",
    "S01divyav_u:396.020_0": "saptavārān vāśet, bandhanaṃ nivedayati/",
    "S01divyav_u:396.020_1": "aṣṭa vārān vāśet, priyasamāgamaṃ nivedayati/",
    "S01divyav_u:396.021_0": "abhīkṣṇaṃ vāśet, paracakrabhayaṃ nivedayati/",
    "S01divyav_u:396.021_1": "ityāha bhagavāṃstriśaṅkuḥ//",
    "S01divyav_u:396.022_0": "dakṣiṇāyāṃ dakṣiṇamukhaṃ sthitvā trivārān vāśet, 'atṛ atṛ' kurute maraṇaṃ tatra nivedayati/",
    "S01divyav_u:396.023_0": "caturo vārān vāśati, dakṣiṇamukhaṃ sthitvā dakṣiṇāyā eva diśāyāḥ priyasamāgamaṃ nivedayati/",
    "S01divyav_u:396.024_0": "arthalābhaṃ ca nivedayati/",
    "S01divyav_u:396.024_1": "pañcavārān vāśet, arthaṃ nivedayati/",
    "S01divyav_u:396.024_2": "ṣaḍvārān vāśet, siddhiṃ nivedayati/",
    "S01divyav_u:396.025_0": "saptavārān vāśet vivādakalahaṃ nivedayati/",
    "S01divyav_u:396.025_1": "aṣṭavārān vāśet, bhayaṃ nivedayati/",
    "S01divyav_u:396.026_0": "abhīkṣṇaṃ vāśet, ākulaṃ nivedayati/",
    "S01divyav_u:396.026_1": "ityāha bhagavāṃstriśaṅkuḥ//",
    "S01divyav_u:396.027_0": "paścimāyāṃ paścimābhimukhaṃ sthitvā śivā trivārān vāśati, maraṇaṃ nivadayati/",
    "S01divyav_u:396.028_0": "caturvārān vāśati, bandhanaṃ nivedayati/",
    "S01divyav_u:396.028_1": "pañcavārān vāśati, varṣaṃ nivedayati/",
    "S01divyav_u:396.028_2": "ṣaḍvārān vāśati, annapānaṃ nivedayati/",
    "S01divyav_u:396.029_0": "saptavārān vāśati, maithunaṃ nivedayati/",
    "S01divyav_u:396.029_1": "aṣṭavārān vāśati, arthasiddhiṃ nivedayati/",
    "S01divyav_u:396.030_0": "abhīkṣṇaṃ vāśati, mahāmeghaṃ nivedayati/",
    "S01divyav_u:396.030_1": "ityāha bhagavāṃstriśaṅkuḥ//",
    "S01divyav_u:397.001_0": "[397]uttarasyāṃ diśi uttarābhimukhaṃ sthitvā trivārān vāśati,",
    "S01divyav_u:397.001_1": "puruṣasya prasthitasya nirarthakaṃ gamanaṃ bhavati/",
    "S01divyav_u:397.002_0": "caturvārān vāśati, rājapratibhayaṃ nivedayati/",
    "S01divyav_u:397.002_1": "pañcavārān vāśati, vivādaṃ nivedayati/",
    "S01divyav_u:397.003_0": "ṣaḍvārān vāśati, kuśalaṃ nivedayati/",
    "S01divyav_u:397.003_1": "saptavārān vāśati, varṣāṃ nivedayati/",
    "S01divyav_u:397.004_0": "aṣṭavārān vāśati, rājakuladaṇḍaṃ nivedayati/",
    "S01divyav_u:397.004_1": "abhīkṣṇaṃ vāśati, yakṣarākṣasapiśācakumbhāṇḍabhayaṃ nivedayati/",
    "S01divyav_u:397.005_0": "ityāha bhagavāṃstriśaṅkuḥ//",
    "S01divyav_u:397.006_0": "diśi vidiśi caiva giriprāgbhāreṣu śikhareṣu nirdeśaṃ taṃ ca śṛṇotha me/",
    "S01divyav_u:397.006_1": "“amūṃ tuṣyet pipāsārtāṃ vidyāsiddhyai tathaiva ca”/",
    "S01divyav_u:397.008_0": "vidyālambhaṃ dhanalambhaṃ nirdiśecca vicakṣaṇaḥ/",
    "S01divyav_u:397.009_0": "tīrthākāravṛkṣamūle vāśatī yadi dṛśyate//750//",
    "S01divyav_u:397.010_0": "sarvatra siddhiṃ nirdiśet/",
    "S01divyav_u:397.010_1": "na ca śṛgālabhaye śivā (vā)me sameti apramattena smṛtimatā pūjayitavyā śivā nityam/",
    "S01divyav_u:397.011_0": "gandhapuṣpopahāreṇa śuśrūṣā kartavyā/",
    "S01divyav_u:397.011_1": "evamarcyamānā sarvasiddhiṃ nivedayiṣyati/",
    "S01divyav_u:397.012_0": "evam “sarve 'rthāstasya sidhyanti triśaṅkorvacanam yathā”/",
    "S01divyav_u:397.012_1": "krauṣṭriko yadi vāśati, arthalambhaṃ nivedayati/",
    "S01divyav_u:397.013_0": "adhomukho yadi vāśati, nidhānaṃ tatra nivedayati/",
    "S01divyav_u:397.013_1": "ūrdhvamukho yadi vāśati, varṣāṃ tatra nivedayati/",
    "S01divyav_u:397.014_0": "dvipathe yadi vāśati, pūrvamukhaṃ sthitvā arthalābhaṃ nivedayati/",
    "S01divyav_u:397.015_0": "dakṣiṇābhimukho yadi vāśati, yathāpriyasamāgamanaṃ nivedayati/",
    "S01divyav_u:397.015_1": "dvipathe pañcimābhimukho yadi vāśati, kalahaṃ vivādaṃ vigrahaṃ maraṇaṃ ca nviedayati/",
    "S01divyav_u:397.016_0": "kūpakaṇaṭhake yadi vāśati, arthaṃ tatra nivedayati/",
    "S01divyav_u:397.017_0": "śādvale yadi vāśati, arthasiddhiṃ nivedayati/",
    "S01divyav_u:397.017_1": "atimṛdukam yadi vāśati, vyādhikaṃ tatra nivedayati/",
    "S01divyav_u:397.018_0": "gītahāreṇa yadi vāśati, arthamanarthaṃ ca nivedayati/",
    "S01divyav_u:397.019_0": "tribhirvārairarthaṃ caturbhiranarthaṃ pañcabhiḥ priyasamāgamaṃ ṣaḍbhirbhojanaṃ saptabhirbhayamaṣṭabhirvigrahaṃ vivādaṃ ca/",
    "S01divyav_u:397.020_0": "ityāha bhagavāṃstriśaṅkuḥ//",
    "S01divyav_u:397.021_0": "“atha bhūyaḥ pravakṣyāmi anupūrvaṃ śṛṇotha me”/",
    "S01divyav_u:397.021_1": "nānāhāre yadi vāśati, mārge saṃsthitasyāpi sarvaṃ vakṣyāmi taṃ śṛṇotha me/",
    "S01divyav_u:397.022_0": "saṃprasthitasya puruṣasya śivā vāśati vā,",
    "S01divyav_u:397.022_1": "yā pūrvamukhaṃ sthitvā kṣipragamanamarthasiddhiṃ nivedayati/",
    "S01divyav_u:397.023_0": "atha dakṣiṇamukhaṃ vāśati, yā arthasiddhiṃ nivedayati/",
    "S01divyav_u:397.024_0": "paścānmukhaṃ vāśati, bhayaṃ nivedayati/",
    "S01divyav_u:397.024_1": "athottaramukhaṃ vāśati, arthalābhaṃ nivedayati/",
    "S01divyav_u:397.025_0": "atha saṃprasthitasya vāśati, yā purataḥ sthitvā upakleśaṃ nivedayati/",
    "S01divyav_u:397.025_1": "atha dakṣiṇe vāśati, yadi dakṣiṇāmukhā eva diśaḥ karmasiddhiṃ ca nivedayati/",
    "S01divyav_u:397.026_0": "paścimato yadi vāśati, caurato 'hitamasya duḥkhadaurmanasyaṃ nivedayati/",
    "S01divyav_u:397.027_0": "atha mārge vrajato dakṣiṇato vāśati, mahāvyādhimanarthaṃ caurā muṣanti tannivedayati/",
    "S01divyav_u:397.028_0": "glānasya yadi vāśati, dakṣiṇamukham, “na sa cikitsituṃ śakyo mṛtyudūtena coditah”/",
    "S01divyav_u:397.029_0": "glānasya yadi vāśati, uttaramukhaṃ sthitvā ārogyadhanalābhaṃ ca nivedayati/",
    "S01divyav_u:397.030_0": "atha mūrdhnā vāśati, yā upakleśaṃ nivedayati/",
    "S01divyav_u:397.030_1": "atha paścimamukhaṃ sthitvā yā anyonyaṃ vyāharate, yamaśāsanam {nivedayati}/",
    "S01divyav_u:397.031_0": "nānāhāre yadi vāśati, yā saṃkṣobhaṃ nivedayati/",
    "S01divyav_u:397.032_0": "ityāha bhagavāṃstriśaṅkuḥ//",
    "S01divyav_u:398.001_0": "[398]śivā purataḥ puruṣasya mārgaprayātasya yadi vāśati, yā agrataḥ kṣemamārgaṃ vijñāpayati/",
    "S01divyav_u:398.002_0": "arthasiddhiṃ nivedayati/",
    "S01divyav_u:398.002_1": "mārgaṃ vrajato 'sya śivā vāmenāgatya gacchate,",
    "S01divyav_u:398.002_2": "dakṣiṇamukhaṃ kṣemamārgaṃ vijānīyādarthasiddhiṃ ca nivedayati/",
    "S01divyav_u:398.003_0": "mārge vrajataḥ puruṣasya śivā vāmenāgatya purato vāśati, yā tathā sabhayaṃ mārgaṃ vijñāpayati/",
    "S01divyav_u:398.004_0": "nivarteta vicakṣaṇaḥ/",
    "S01divyav_u:398.004_1": "dakṣiṇāṃ diśaṃ vāmaṃ gatvā vāmataḥ parivarteta “na tanmārgeṇa gantavyaṃ triśaṅkuvacanam yathā”/",
    "S01divyav_u:398.005_0": "purataḥ śivā gatvā agrataśca niṣīdati, sabhayaṃ mārgaṃ vijānīyāt/",
    "S01divyav_u:398.006_0": "nivarteta vicakṣaṇaḥ/",
    "S01divyav_u:398.006_1": "śivā purata āgatya vāmena parivartate, 'bhayametīha' tenāpi bhayaṃ jānīyādvicakṣaṇaḥ/",
    "S01divyav_u:398.007_0": "senāyāmāvāhitāyāṃ śivā vāśati, paścimaṃ nivartanaṃ nivedayati/",
    "S01divyav_u:398.008_0": "yadi gacchetparājayaḥ/",
    "S01divyav_u:398.008_1": "senā na gacchet/",
    "S01divyav_u:398.008_2": "senāyāṃ vrajamānāyāṃ śivā āgacchedagrataḥ senājayaṃ nivedayati/",
    "S01divyav_u:398.009_0": "paracakraparājayaṃ ca nivedayati/",
    "S01divyav_u:398.009_1": "sārthasya vrajamānasya śivā gacchatyagrataḥ kṣemamārgaṃ nivedayati/",
    "S01divyav_u:398.010_0": "arthasiddhiṃ tathaiva ca/",
    "S01divyav_u:398.011_0": "puruṣasya pathi vrajato vāmato vāśati, mārgaṃ nivedayati/",
    "S01divyav_u:398.011_1": "“tanmāgeṇa {hi} gantavyaṃ triśaṅkuvacanam yathā”//",
    "S01divyav_u:398.012_0": "“grāmasya nagarasyāpi caityasthāne tathaiva ca”/",
    "S01divyav_u:398.012_1": "pūrveṇottareṇāpi śivā vāśati, kṣemaṃ tatra nivedayati/",
    "S01divyav_u:398.013_0": "dakṣiṇe paścime yadi vāśati, yā bhayaṃ tatra nivedayati/",
    "S01divyav_u:398.014_0": "vāmato na praśaṃsanti tathaiva vidiśāsu ca/",
    "S01divyav_u:398.015_0": "atidīrghātirūkṣā vā kāle māsāntike tathā/",
    "S01divyav_u:398.016_0": "adharāṃ tu bhayaṃ vakṣye triśaṅkuvacanam yathā//751//",
    "S01divyav_u:398.017_0": "madhusvarāṃ śivāṃ jñātvā kāle vele upasthite/",
    "S01divyav_u:398.018_0": "kṣemaṃ caivārthasiddhiśca cintitavyaṃ vicakṣaṇaiḥ//752//",
    "S01divyav_u:398.019_0": "vyādhirupadravāśca, “sarvaṃ tu praśamam yānti triśaṅkuvacanam yathā”/",
    "S01divyav_u:398.020_0": "śivārutasyopacāro digvidiśāsu nimittā grahītavyāḥ/",
    "S01divyav_u:398.020_1": "yaḥ śivāyā divaso bhavati, sa divaso jñātavyaḥ/",
    "S01divyav_u:398.021_0": "puṣpagandhamālyopahārastaddivase upapādayitavyaḥ/",
    "S01divyav_u:398.021_1": "nityaṃ devatāgurukeṇa bhavitavyam/",
    "S01divyav_u:398.021_2": "devyā gurukeṇa bhavitavyam/",
    "S01divyav_u:398.022_0": "devyai śuśrūṣā kartavyā/",
    "S01divyav_u:398.022_1": "sarvārthān saṃpādayiṣyati/",
    "S01divyav_u:398.022_2": "sarvakāryāṇi nivedayati//",
    "S01divyav_u:398.024_0": "yatkiṃcitkāryamārabhiṣyati, tatsarvaṃ nivedayati/",
    "S01divyav_u:398.024_1": "devyai sarjaraso guggulu ca dhūpayitavyam/",
    "S01divyav_u:398.025_0": "puṣpabaliśca yathākāle dāpayitavyaḥ/",
    "S01divyav_u:398.025_1": "ityāha bhagavāṃstriśaṅkuḥ//",
    "S01divyav_u:398.026_0": "śivārutakathane 'tra vidyāṃ vakṣyāmi yathāsatyaṃ bhaviṣyati/",
    "S01divyav_u:398.027_0": "nama āraṇyāyai/",
    "S01divyav_u:398.027_1": "cīriṇyai svāhā sarjarasadhūpam/",
    "S01divyav_u:398.028_0": "ayaṃ bhoḥ puṣkarasāriñ śivārutanāmādhyāyaḥ//",
    "S01divyav_u:399.001_0": "[399]athātaḥ puṣkarasārin pāṇilekhānāmādhyāyaṃ vyākhyāsyāmi/",
    "S01divyav_u:399.001_1": "tacchrūyatām/",
    "S01divyav_u:399.001_2": "atha kim/",
    "S01divyav_u:399.002_0": "kathayatu bhagavāṃstriśaṅkuh--",
    "S01divyav_u:399.003_0": "pāṇilekhā/",
    "S01divyav_u:399.004_0": "athātaḥ saṃpravakṣyāmi narāṇāṃ karasāṃsthitam/",
    "S01divyav_u:399.005_0": "lakṣaṇaṃ sukhaduḥkhānāṃ jīvitaṃ maraṇaṃ tathā//753//",
    "S01divyav_u:399.006_0": "aṅguṣṭhamūlamāśritya ūrdhvarekhā pravartate/",
    "S01divyav_u:399.007_0": "tatra jātaṃ sukhataraṃ dvitīyā jñānamantare//754//",
    "S01divyav_u:399.008_0": "tṛtīya sā lekhā yatra pradeśinyā pravartate/",
    "S01divyav_u:399.009_0": "tatroktā hetavaḥ śāstre samāsena caturvidhāḥ//755//",
    "S01divyav_u:399.010_0": "aparvasu ca parvāṇi nakṣatrāṇāmupadravaḥ/",
    "S01divyav_u:399.011_0": "dviniḥsṛto viśuddhātmā jīvedvarṣaśataṃ hi saḥ//756//",
    "S01divyav_u:399.012_0": "triṃśat gtribhāgena jānīyādardhe pañcāśadāyuṣaḥ/",
    "S01divyav_u:399.013_0": "saptatistryaṃśabhāgeṣu atyantānugate śatam//757//",
    "S01divyav_u:399.014_0": "āyurlekhā pradṛśyaiva vyantarāyaḥ prakāśyate/",
    "S01divyav_u:399.015_0": "nakṣatrasaṃjñayā jñeyā manujairarthaśastathā//758//",
    "S01divyav_u:399.016_0": "aṅguṣṭhodaramārge tu yāvatyo yasya rājayaḥ/",
    "S01divyav_u:399.017_0": "tasyāpatyāni jānīyāt tāvanti nātra saṃśayaḥ//759//",
    "S01divyav_u:399.018_0": "dīrghāyuṣaṃ vijānīyād dīrghalekhā tu yā bhavet/",
    "S01divyav_u:399.019_0": "hrasvāyuṣaṃ vijānīyāddhrasvalekhā tu yā bhavet//760//",
    "S01divyav_u:399.020_0": "aṅguṣṭhamūle yavako rātrau janmābhinirdiśet/",
    "S01divyav_u:399.021_0": "divā tu janma nirdiṣṭamaṅguṣṭhayavake dhruvam//761//",
    "S01divyav_u:399.022_0": "avyakto yavako yatra tatra lagnaṃ vinirdiśet/",
    "S01divyav_u:399.023_0": "lagnaṃ puṃsaṃjñako jñeyo 'horātraṃ vinirdiśet//762//",
    "S01divyav_u:399.024_0": "divasaṃ janma nirdiśed rātrau strīsaṃjñako bhavet/",
    "S01divyav_u:399.025_0": "rātriḥ saṃdhyā samākhyātā bhāgairanyair na saṃśayaḥ/",
    "S01divyav_u:399.026_0": "puṃsaṃjñādudayaṃ teṣāmahorātrāntikaṃ vadet//763//",
    "S01divyav_u:399.027_0": "aṅguṣḍhamūle yavake śale saukhyaṃ vidhīyate/",
    "S01divyav_u:399.028_0": "aśvād bhadraṃ vijānīyādaṅguṣṭhayavakeṣviha//764//",
    "S01divyav_u:399.029_0": "yavamālā ca matsyaḥ syādaṅguṣṭhayavako ratau/",
    "S01divyav_u:399.030_0": "bālayauvanamadhyānte sukhaṃ tasyābhinirdiśet//765//",
    "S01divyav_u:399.031_0": "yasya syād yavakaścāpi cāpo vā svastikastathā/",
    "S01divyav_u:399.032_0": "taleṣu yeṣu dṛśyante dhanyante dhanyāste puruṣā hyamī//766//",
    "S01divyav_u:400.001_0": "[400]matsyo dhānyaṃ bhaved bhogāyāmiṣādau yave dhanam/",
    "S01divyav_u:400.002_0": "bhogasaubhāgyaṃ jānīyānmīnādau nātra saṃśayaḥ//767//",
    "S01divyav_u:400.003_0": "patākābhirdhvajairvāpi śaktibhistomaraistathā/",
    "S01divyav_u:400.004_0": "talasthairaṅkuśaiścāpi vijñeyaḥ pṛthivīpatiḥ/",
    "S01divyav_u:400.005_0": "rājavaṃśaprasūtaṃ ca rājamātraṃ vinirdiśet//768//",
    "S01divyav_u:400.006_0": "preṣkyante śākhayā pañca haste catvāra eva ca/",
    "S01divyav_u:400.007_0": "kṣatriyo vā bhaved bhogī rājabhiścāpi satkṛtaḥ//769//",
    "S01divyav_u:400.008_0": "vaiśyo 'tha kṣatriyo vāgmī dhanadhānyaṃ na saṃśayaḥ/",
    "S01divyav_u:400.009_0": "śūdro vipulabhāgī syāt parvaśīlo 'tha naiṣṭhikaḥ//770//",
    "S01divyav_u:400.010_0": "satatamabhipūjyaḥ syāt sarveṣāṃ ca priyaṃvadaḥ/",
    "S01divyav_u:400.011_0": "viśīlaḥ śīlakuñco vā bahubhir na bahustathā//771//",
    "S01divyav_u:400.012_0": "śyāmavarṇātha bhinnā vā sā lekhā duḥkhabhāginī/",
    "S01divyav_u:400.013_0": "trilekhā yasya dṛśyante yasya pūrṇāḥ karasthitāḥ/",
    "S01divyav_u:400.014_0": "mahābhogo mahāvidvāñ jīvedvarṣaśataṃ ca saḥ//772//",
    "S01divyav_u:400.015_0": "ajapadaṃ rājacchatraṃ śaṅkhacakrapuraskṛtam/",
    "S01divyav_u:400.016_0": "taleṣu yasya dṛśyante taṃ vidyāt pṛthivīpatim//773//",
    "S01divyav_u:400.017_0": "bhagastu bhāgyāya dhvajaiḥ patākairhastyaśvamālāṅkuśataśca rājā/",
    "S01divyav_u:400.019_0": "matsyo nu pānāya yavo dhanāya vedistu yajñāya gavāṃ ca goṣṭhaḥ//774//",
    "S01divyav_u:400.021_0": "anāmikāparva atikramed yadi kaniṣṭhikā varṣaśataṃ sa jīvati/",
    "S01divyav_u:400.023_0": "same tvaśītirvarṣāṇi saptabhiryathā nadīnāṃ bharitāya nirdiśed//775//",
    "S01divyav_u:400.025_0": "śarīravarṇaprabhavāṃ tu lekhāṃ savaiśikhāṃ varṇavihīnakāṃ ca/",
    "S01divyav_u:400.027_0": "samīkṣya nīcottamamadhyamānāṃ dāridryamadhye caratāṃ vijānatām//776//",
    "S01divyav_u:400.029_0": "abhyañjanodvartanasatkarī{ṣai}radhyakṣacurṇaiśca vimṛjya pāṇim/",
    "S01divyav_u:400.031_0": "prakṣālya caikāntaraghṛṣṭalekhāmekāgracittastu karaṃ parīkṣet//777//",
    "S01divyav_u:401.001_0": "[401]valayasamanarādhipaṃ bhajantyaḥ samanugatā maṇibandhane tu tisraḥ/",
    "S01divyav_u:401.003_0": "dvirapi ca {sa} bhavāntare mahātmā vipuladhanaśriya āha vastralābhaḥ//778//",
    "S01divyav_u:401.005_0": "dadati satatamunnatastu pāṇirbhavati cirāya tu dīrghapīnapāṇiḥ/",
    "S01divyav_u:401.007_0": "paripatati śirāviruddhapāṇirdhanamadhigacchati māṃsagūḍhapāṇiḥ//779//",
    "S01divyav_u:401.009_0": "sudṛśa {karatalaiśca} sādhavaste kuṭilakṛtairvinimīlitaiśca dhūrtāḥ/",
    "S01divyav_u:401.011_0": "bhavati rudhirasaṃnibhaḥ suraktaściramiha piṇḍitapāṇirīśvaraḥ syāt//780//",
    "S01divyav_u:401.013_0": "dhṛtaruciramanāḥ śilāravindairjvalanakaṣāyasuvarṇapāṇirā{jih}/",
    "S01divyav_u:401.015_0": "bhavati bahudhano nigūḍhapāṇiściramiha jīvati pānabhogabhogī//781//",
    "S01divyav_u:401.017_0": "subhaga iha tathoṣṇadīrghapāṇirdhruvamiha śītalapāṇikastu ṣaṇḍhaḥ/",
    "S01divyav_u:401.019_0": "iha hi bahudhano balena yuktaḥ sutanususaṃcitapāṇirekhako yaḥ//782//",
    "S01divyav_u:401.021_0": "dhanamupanayatīha pāṇilekhā kṛtajanitā jalavacca yā sudīrghā/",
    "S01divyav_u:401.023_0": "jalavadanugatā suvarṇavarṇā dhanamadhigacchati niṃnaśonnatā yā//783//",
    "S01divyav_u:401.025_0": "dhanamupalabhate suraktapāṇirvipulamatho ca nirantarāṅguliḥ syāt/",
    "S01divyav_u:401.027_0": "balipuruṣamapi tyajeddhi vittaṃ ditavivaśā (?) ca viśīrṇavarṇalekhā//784//",
    "S01divyav_u:401.029_0": "apagataghṛtavarṇapāṇilekho bhavati naro dhanavān balena yuktaḥ/",
    "S01divyav_u:401.031_0": "asubhṛtisadṛśā bhavettathā bhūṣaṇavṛta {rūpavatī subhā} ekabhāryā//785//",
    "S01divyav_u:402.001_0": "[402]bhavati bahudhano dhanairvihīnaḥ śrutamadhigamya viśālapāṇilekhaḥ/",
    "S01divyav_u:402.003_0": "{su}ṛjubhirahinīlanirmalā{bhih} karatalarāji {bhirīśvaraḥ sa dhanyah}//786//",
    "S01divyav_u:402.005_0": "ayaṃ bhoḥ puṣkarasārin karatalalekhānāmādhyāyaḥ//",
    "S01divyav_u:402.006_0": "atha khalu bhoḥ puṣkarasārin vāyasarutaṃ nāmādhyāyaṃ vyākhyāsyāmi/",
    "S01divyav_u:402.006_1": "tacchrūyatām/",
    "S01divyav_u:402.007_0": "atha kim/",
    "S01divyav_u:402.007_1": "kathayatu bhagavāṃstriśaṅkuḥ/",
    "S01divyav_u:402.007_2": "namo 'rhatām/",
    "S01divyav_u:402.007_3": "teṣāṃ namaskṛtvā--",
    "S01divyav_u:402.008_0": "vāyasarutam/",
    "S01divyav_u:402.009_0": "idaṃ śāstraṃ pravakṣyāmi vāyasānāṃ śubhāśubham/",
    "S01divyav_u:402.010_0": "jayaṃ parājayaṃ caiva lābhālābhaṃ tathaiva ca//787//",
    "S01divyav_u:402.011_0": "sukhaduḥkhaṃ priyāpriyaṃ jīvitaṃ maraṇaṃ tathā/",
    "S01divyav_u:402.012_0": "vāyasānāṃ vacaḥsiddhiṃ pravakṣyāmi yathāvidhi//788//",
    "S01divyav_u:402.013_0": "devāḥ pravadanti śreṣṭhā vāyasānāṃ namo namaḥ/",
    "S01divyav_u:402.014_0": "āgatā mānuṣaṃ lokaṃ vāyasā balibhojanāḥ//789//",
    "S01divyav_u:402.015_0": "prasthitasya yadādhvānamagrato vāyaso bhavet/",
    "S01divyav_u:402.016_0": "vyāharan kṣīrivṛkṣastho nirdiśedarthasiddhitām//790//",
    "S01divyav_u:402.017_0": "svareṇa parituṣṭena phalavṛkṣasamāśritaḥ/",
    "S01divyav_u:402.018_0": "punarāgamanaṃ caiva siddhamarthaniveditam//781//",
    "S01divyav_u:402.019_0": "vivṛddhavṛkṣapatrāṇi madhuraṃ cānuvāsati/",
    "S01divyav_u:402.020_0": "asūpaṃ nirdiśed bhojyaṃ guḍamiśraṃ tu gorasam//782//",
    "S01divyav_u:402.021_0": "dṛṣṭastu tuṇḍapādena ātmanaḥ parimārjati/",
    "S01divyav_u:402.022_0": "pāyasaṃ sarpiṣā miśraṃ tatra vidyānna saṃśayaḥ//783//",
    "S01divyav_u:402.023_0": "rūkṣaṃ nirgharṣate tuṇḍaṃ śiraśca parimārjati/",
    "S01divyav_u:402.024_0": "saphalaṃ vṛkṣamāsthāya dhruvaṃ māṃsena bhojanam//784//",
    "S01divyav_u:402.025_0": "locayati vyāharati phalavṛkṣasamāśritaḥ/",
    "S01divyav_u:402.026_0": "vyādhena ca hataṃ māṃsaṃ nivedayati bhojanam//785//",
    "S01divyav_u:402.027_0": "ghoraṃ vyāharate kāryaṃ vāyaso vṛkṣamāśritaḥ/",
    "S01divyav_u:402.028_0": "kalahaṃ saṃgrāmabhayaṃ tatra vidyānna saṃśayaḥ//786//",
    "S01divyav_u:402.029_0": "śuṣkavṛkṣe niṣīditvā kṣāmaṃ dīnaṃ ca vyāharet/",
    "S01divyav_u:402.030_0": "kalahaṃ sumahat kṛtvā na cārthaṃ tatra sidhyati//787//",
    "S01divyav_u:402.031_0": "kṣīrivṛkṣe niṣīditvā kṣāmaṃ dīnaṃ ca vyāharet/",
    "S01divyav_u:402.032_0": "krameṇa yugamātreṇa na cārthaṃ tatra sidhyate//788//",
    "S01divyav_u:403.001_0": "[403]śuṣkavṛkṣe niṣīditvā 'kāmukākam' pravāśati/",
    "S01divyav_u:403.002_0": "tatkṣaṇaṃ saṃnivedeti tatra caurabhayaṃ bhavet//799//",
    "S01divyav_u:403.003_0": "śuṣkavṛkṣe niṣīditvā 'kāmukākam' pravāśati/",
    "S01divyav_u:403.004_0": "pṛṣṭhena darśayedbhāraṃ kṣudhāpīḍāṃ ca nirdiśet//800//",
    "S01divyav_u:403.005_0": "pakṣaṃ vidhūyamāno yaḥ paśyan pathasya vāśati/",
    "S01divyav_u:403.006_0": "na tatra gamanaṃ kuryāccauraiḥ pathamupadrutam//801//",
    "S01divyav_u:403.007_0": "rajjuṃ vā phalakaṃ vāpi yadi karṣati vāyasaḥ/",
    "S01divyav_u:403.008_0": "na tatra gamanaṃ śreyaścauraiḥ pathamupadrutam//802//",
    "S01divyav_u:403.009_0": "gomaye śuṣkakāṣṭhe vā yadi vāśati vāyasaḥ/",
    "S01divyav_u:403.010_0": "kalahaḥ kuvaco vyādhir na cārthaṃ tatra sidhyati//803//",
    "S01divyav_u:403.011_0": "tṛṇaṃ vā yadi vā kāṣṭhaṃ darśayecca sadā khagaḥ/",
    "S01divyav_u:403.012_0": "purataḥ śuṣkapāṇistu tatra caurabhayaṃ bhavet//804//",
    "S01divyav_u:403.013_0": "sārthopari niṣīditvā kṣāmaṃ dīnaṃ ca vyāharet/",
    "S01divyav_u:403.014_0": "nipatet sārthamadhye 'smiṃś caurasainyaṃ na saṃśayaḥ//805//",
    "S01divyav_u:403.015_0": "yadā pradakṣiṇaṃ trastaṃ vāśanti vividhaṃ khagāḥ/",
    "S01divyav_u:403.016_0": "śuṣkavṛkṣe niṣīditvā tatra vidyānmahābhayam//806//",
    "S01divyav_u:403.017_0": "bhītastrastaḥ parītaśca yastu vyāharate khagaḥ/",
    "S01divyav_u:403.018_0": "paribādhan diśaḥ sarvāstatra bhayamupasthitam//807//",
    "S01divyav_u:403.019_0": "gacchantaṃ samanugacchetpuraḥ sthitvā tu vyāharet/",
    "S01divyav_u:403.020_0": "na tatra gamanaṃ kuryānmārgamatra praśātanam//808//",
    "S01divyav_u:403.021_0": "vāstumadhye pratisthāne kṣāmaṃ dīnaṃ ca vyāharet/",
    "S01divyav_u:403.022_0": "vyādhiṃ tatra vijānīyād vāse vā gṛhasvāminām//809//",
    "S01divyav_u:403.023_0": "śakaṭasya yathā śabdaṃ viśrabdhaṃ vāśati vāyasaḥ/",
    "S01divyav_u:403.024_0": "dūrādabhyāgataṃ jñātvā prasiddhiṃ cābhinirdiśet//810//",
    "S01divyav_u:403.025_0": "gargare ghaṭake caiva sthālikapiṭhareṣu vā/",
    "S01divyav_u:403.026_0": "niṣaṇṇo vāśati kākaḥ prasiddhaṃ gamanaṃ dhruvam//811//",
    "S01divyav_u:403.027_0": "āsane śayane vāpi sthito vāśati vāyasaḥ/",
    "S01divyav_u:403.028_0": "prasiddhaṃ gamanaṃ brūyātproṣitena samāgamaḥ//812//",
    "S01divyav_u:403.029_0": "brahmasthāne niṣīditvā dhruvaṃ vāśati vāyasaḥ/",
    "S01divyav_u:403.030_0": "arthalābhaṃ vijānīyāddhanalābhaṃ ca ākaret//813//",
    "S01divyav_u:403.031_0": "brahmasthāne niṣīditvā kṣāmaṃ dīnaṃ vāśati/",
    "S01divyav_u:403.032_0": "saṃdhisthāne hareccaurastatra vai nāsti saṃśayaḥ//814//",
    "S01divyav_u:404.001_0": "[404]devatādevatānāṃ ca devasyopavanāni ca/",
    "S01divyav_u:404.002_0": "yasya vācaṃ vadettasya arthalābhaṃ vinirdiśet//815//",
    "S01divyav_u:404.003_0": "lākṣāharidrāmañjiṣṭhāharitālamanaḥśilāḥ/",
    "S01divyav_u:404.004_0": "yasyāharetpurastasya svarṇalābhaṃ vinirdiśet//816//",
    "S01divyav_u:404.005_0": "pātraṃ ca pātrakaṃ caiva mṛttikāvarabhājanam/",
    "S01divyav_u:404.006_0": "yasya yasya harettasya dravyalābhaṃ vinirdiśet//817//",
    "S01divyav_u:404.007_0": "saṃghībhūtvā yugamātraṃ śubhaṃ tiṣṭhati vāyasaḥ/",
    "S01divyav_u:404.008_0": "kāṣṭhaṃ vā vāyasā yatra gṛhamāropayanti ca/",
    "S01divyav_u:404.009_0": "nigadantyatra vijānīyād yācakāttu mahābhayam//818//",
    "S01divyav_u:404.010_0": "nīlaṃ pītaṃ lohitaṃ ca pratisaṃharaṇāni ca/",
    "S01divyav_u:404.011_0": "nigṛhṇanti yatra kākā vyādhiṃ tatra vinirdiśet//819//",
    "S01divyav_u:404.012_0": "grāmānte bhayamākhyāti kāko vā vāśati dhruvam/",
    "S01divyav_u:404.013_0": "pratyekato vā vāśati vidyāttatra mahābhayam//820//",
    "S01divyav_u:404.014_0": "vāyaso 'stha gṛhītvā vai pragacchedanudakṣiṇam/",
    "S01divyav_u:404.015_0": "niṣīdan saphale vṛkṣe sa vadenmāṃsabhojanam//821//",
    "S01divyav_u:404.016_0": "yasya śīrṣe niṣīditvā karṇaṃ karṣati vāyasaḥ/",
    "S01divyav_u:404.017_0": "abhyantare saptarātrānmaraṇaṃ tasya nirdiśet//822//",
    "S01divyav_u:404.018_0": "karake codake caiva snigdhadeśeṣu vāśati/",
    "S01divyav_u:404.019_0": "ūrdhvamukhaṃ nirīkṣaṃstu jagad vṛṣṭiṃ vinirdiśet//823//",
    "S01divyav_u:404.020_0": "svareṇa parituṣṭena tīrthavṛkṣeṣu vāśati/",
    "S01divyav_u:404.021_0": "ūrdhvamukhaṃ tathā vakti vātavṛṣṭiṃ vinirdiśet//824//",
    "S01divyav_u:404.022_0": "kāyaṃ kilakilāyaṃstu snigdhadeśeṣu vāśati/",
    "S01divyav_u:404.023_0": "vakṣo vidhunvan vāyasaḥ sadyo vṛṣṭiṃ vinirdiśet//825//",
    "S01divyav_u:404.024_0": "svareṇa parituṣṭena snigdhaṃ madhuraṃ vāśati/",
    "S01divyav_u:404.025_0": "sakṣarasadravaṃ bhāgaṃ vāśati bhojanaṃ bhavet//826//",
    "S01divyav_u:404.026_0": "prakāre toraṇāgre vā yadi vāśati vāyasaḥ/",
    "S01divyav_u:404.027_0": "abhīkṣṇaṃ gharṣate tuṇḍaṃ saṃgrāmaṃ tatra nirdiśet//827//",
    "S01divyav_u:404.028_0": "maṇḍalāni vāvartāni bahirvā nagarasya ca/",
    "S01divyav_u:404.029_0": "vairaṃ ca vigrahaṃ ghoraṃ tatra caiva vinirdiśet//828//",
    "S01divyav_u:404.030_0": "grāme vā nagare vāpi kurvate yatra maṇḍalam/",
    "S01divyav_u:404.031_0": "ūrdhvamukhaṃ vāśanto vai viṣaṇṇatvaṃ samutthitam//829//",
    "S01divyav_u:405.001_0": "[405]pūrveṇa caiva grāmasya yadā sūyati vāyasī/",
    "S01divyav_u:405.002_0": "alpodakenotplavanti vanāni nagarāṇi ca//830//",
    "S01divyav_u:405.003_0": "purastāddakṣiṇe pārśve yadi sūyati vāyasī/",
    "S01divyav_u:405.004_0": "varṣati prathame māse paścāddevo na varṣati/",
    "S01divyav_u:405.005_0": "kṛṣṭadhānyāni vardhante māṣadhānyaṃ vinaśyati//831//",
    "S01divyav_u:405.006_0": "dakṣiṇe vṛkṣaśikhare yadā sūyati vāyasī/",
    "S01divyav_u:405.007_0": "maṇḍūkakīṭakamakṣā cauraśca bahulībhavet//832//",
    "S01divyav_u:405.008_0": "paścimottarapāśva tu yadā sūyati vāyasī/",
    "S01divyav_u:405.009_0": "aśanir nipatettatra bhayaṃ ca mṛgapakṣiṇām//833//",
    "S01divyav_u:405.010_0": "uttare vṛkṣaśikhare yadā sūyati vāyasī/",
    "S01divyav_u:405.011_0": "pūrvamuptaṃ vijānīyācchasyaṃ samupajāyate//834//",
    "S01divyav_u:405.012_0": "upari vṛkṣaśikhare yadā sūyati vāyasī/",
    "S01divyav_u:405.013_0": "alpodakaṃ vijānīyātsthale bījāni ropayet//835//",
    "S01divyav_u:405.014_0": "yadā tu madhye vṛkṣasya nilayaṃ karoti vāyasī/",
    "S01divyav_u:405.015_0": "madhyaṃ varṣate varṣaṃ madhyaśasyaṃ prajāyate//836//",
    "S01divyav_u:405.016_0": "skandhamūle tu vṛkṣasya yadā sūyati vāyasī/",
    "S01divyav_u:405.017_0": "anāvṛṣṭirbhaved ghorā durbhikṣaṃ tatra nirdiśet//837//",
    "S01divyav_u:405.018_0": "caturaḥ pañca vā potān yadā sūyati vāyasī/",
    "S01divyav_u:405.019_0": "subhikṣaṃ ca bhavettatra phalānāmuditaṃ bhavet//838//",
    "S01divyav_u:405.020_0": "ayaṃ bhoḥ puṣkarasārin vāyasarutaṃ nāmādhyāyaḥ//",
    "S01divyav_u:405.021_0": "atha khalu bhoḥ puṣkarasārin dvāralakṣaṇaṃ nāmādhyāyaṃ vyākhyāsyāmi/",
    "S01divyav_u:405.021_1": "tacchrūyatām/",
    "S01divyav_u:405.022_0": "atha kim/",
    "S01divyav_u:405.022_1": "kathayatu bhagavāṃs triśaṅkuh--",
    "S01divyav_u:405.023_0": "dvāralakṣaṇam/",
    "S01divyav_u:405.024_0": "mohendramatha divyaṃ ca māṅgalyaṃ pūrvataḥ smṛtam/",
    "S01divyav_u:405.025_0": "dakṣiṇe tu diśo bhāge pūṣā ca pitryameva ca//839//",
    "S01divyav_u:405.026_0": "sugrīvaṃ puṣpadantaṃ ca paścimenātra nirdiśet/",
    "S01divyav_u:405.027_0": "bhallātakaṃ rājayakṣmaṃ vidyāduttarataḥ śubham//840//",
    "S01divyav_u:405.028_0": "janmasampadvipatkṣetrakṣemapratyarisādhanam/",
    "S01divyav_u:405.029_0": "atha vai dhanamitraṃ ca paramaṃ mairameva ca//841//",
    "S01divyav_u:405.030_0": "uvāca vidhivatprājño viśvakarmā mahāmatiḥ/",
    "S01divyav_u:405.031_0": "vāstūnāṃ guṇadoṣau ca pravakṣyāmyanupūrvaśaḥ//842//",
    "S01divyav_u:406.001_0": "[406]samaṃ syāccaturasraṃ ca vistīrṇā caiva mṛttikā/",
    "S01divyav_u:406.002_0": "kṣīrivṛkṣākulaṃ dhanyaṃ brāhmaṇasya praśasyate//843//",
    "S01divyav_u:406.003_0": "pūrvāyatanatayā vāstu rathacakrākṛti ca yat/",
    "S01divyav_u:406.004_0": "raktapāṃśurbhavedyatra rājñāṃ tattu praśasyate//844//",
    "S01divyav_u:406.005_0": "trikoṇaṃ kuśasaṃstrīrṇamuttānaṃ madhuraṃ ca yat/",
    "S01divyav_u:406.006_0": "vyāyamato jalaṃ caiva vāstu tasya dhanauṣadhī//845//",
    "S01divyav_u:406.007_0": "aṅgārākārasaṃsthānaṃ gomukhaṃ śakaṭākṛti/",
    "S01divyav_u:406.008_0": "anāvāsyaṃ ca tat proktam yacca putrakṣayāvaham//846//",
    "S01divyav_u:406.009_0": "yattu kañjarakakṣaistat tyaktaṃ varṣodakena ca/",
    "S01divyav_u:406.010_0": "apasavyodakaṃ caiva dūrataḥ parivarjayet//847//",
    "S01divyav_u:406.011_0": "viprasya caturasraṃ tu kṣātriyaṃ parimaṇḍalam/",
    "S01divyav_u:406.012_0": "daśadvādaśakaṃ vaiśye śūdrasya tatra lekhanam//848//",
    "S01divyav_u:406.013_0": "vāstupūrvottare deśe gokulaṃ tatra kārayet/",
    "S01divyav_u:406.014_0": "tathaiva cāgniśālāṃ tu pūrvadakṣiṇato diśi//849//",
    "S01divyav_u:406.015_0": "varṣavṛṣyāyudhāgārān dakṣiṇena niveśayet/",
    "S01divyav_u:406.016_0": "paścimottarataścātra vaṇigbhāṇḍaṃ niveśayet//850//",
    "S01divyav_u:406.017_0": "uttarāyāṃ tu kartavyaṃ varcaḥsthānamanuttaram/",
    "S01divyav_u:406.018_0": "eśānyāmeva sarvāṇi prāsādaśca puromukhaḥ//851//",
    "S01divyav_u:406.019_0": "avidhiparivarteta tatra vairaṃ vadho bhavet/",
    "S01divyav_u:406.020_0": "racitasarvadvārāṇāmāyāmo dviguṇo mataḥ//852//",
    "S01divyav_u:406.021_0": "kuryātsurabhavanānām yatheṣṭaṃ dvārakāṇyapi/",
    "S01divyav_u:406.022_0": "taddvārabāhuparyante striyo dṛṣṭā doṣāvahāḥ//853//",
    "S01divyav_u:406.023_0": "vidviṣasya salokasya dvāre syānnu karagraha/",
    "S01divyav_u:406.024_0": "mahendre pure vā rājyaṃ sūrye sūraprabhāvatā//854//",
    "S01divyav_u:406.025_0": "satye mṛdurmṛgo śūro 'ntarīkṣe dhanakṣayaḥ/",
    "S01divyav_u:406.026_0": "vāyavye tu bahuvyādhirbhage bhāgyaviparyayaḥ//855//",
    "S01divyav_u:406.027_0": "puṣpe tu subhago nityaṃ vitathe 'pyaśubho bhavet/",
    "S01divyav_u:406.028_0": "śoke bhūtavikāraḥ syāt śoṣe tasya viṣaṇṇatā//856//",
    "S01divyav_u:406.029_0": "bhallātake gṛhe vāso rājayakṣme samāvṛtiḥ/",
    "S01divyav_u:406.030_0": "hrade reṇupariśrāva āditye tu kalirdhruvam//857//",
    "S01divyav_u:406.031_0": "nāgarāje nāgabhayaṃ mahaśced dīrghamāyuṣam/",
    "S01divyav_u:406.032_0": "bhavedasya ca yad dvāraṃ tatrāgnibhayamādiśet//858//",
    "S01divyav_u:407.001_0": "[407]kṣayaṃ vidyāttasya tasya dhanasya kulasya ca/",
    "S01divyav_u:407.002_0": "yame mṛtyuṃ vijānīyātkule śreṣṭhottamasya ca/",
    "S01divyav_u:407.003_0": "bhṛṅgirāje tu matimān gandharve gandhamālyatā//859//",
    "S01divyav_u:407.004_0": "bhṛṅge krodhaḥ kaliścaiva pitari bhogasampadaḥ/",
    "S01divyav_u:407.005_0": "dauvārike svalpadhanaṃ sugrīve rājapūjitaḥ//860//",
    "S01divyav_u:407.006_0": "puṣpadante dhanāvāptirvaruṇe jalacitratā/",
    "S01divyav_u:407.007_0": "asure maraṇaṃ ghoraṃ roge tu bahudoṣatā//861//",
    "S01divyav_u:407.008_0": "baliṃśca upahārāṃśca pravakṣyāmi yathāgṛham/",
    "S01divyav_u:407.009_0": "vicitrairvidiśairgandhaiḥ paripūjya baliṃ haret//862//",
    "S01divyav_u:407.010_0": "kalatre hetubījāni madhyame 'rjitameva tu/",
    "S01divyav_u:407.011_0": "mahendre muktapuṣpāṇi pāvake ca payo dadhi//863//",
    "S01divyav_u:407.012_0": "āditye parideyaṃ tu bhaktaṃ caiva priyaṅgavaḥ/",
    "S01divyav_u:407.013_0": "antarīkṣe jalaṃ divyaṃ puṣpāṇi jalajāni ca//864//",
    "S01divyav_u:407.014_0": "nandā pratipadā jñeyā ṣaṣṭhī trayodaśī jayā/",
    "S01divyav_u:407.015_0": "tāsu tāsu dhruvaṃ kuryātprājño hyevaṃ vicakṣaṇaḥ//865//",
    "S01divyav_u:407.016_0": "ayaṃ bhoḥ puṣkarasārin dvāralakṣaṇaṃ nāmādhyāyaḥ//",
    "S01divyav_u:407.017_0": "atha khalu bhoḥ puṣkarasārin dvādaśarāśikaṃ nāmādhyāyaṃ vyākhyāsyāmi/",
    "S01divyav_u:407.017_1": "tacchrūyatām/",
    "S01divyav_u:407.018_0": "atha kim/",
    "S01divyav_u:407.018_1": "kathayatu bhagavāṃs triśaṅkuh--",
    "S01divyav_u:407.019_0": "dvādaśarāśikaḥ/",
    "S01divyav_u:407.020_0": "ataḥ paraṃ pravakṣyāmi cittavijñānakāṇḍakam/",
    "S01divyav_u:407.021_0": "yathādṛṣṭāntenaivenaṃ narāṇāṃ samudāhṛtam//866//",
    "S01divyav_u:407.022_0": "tadahaṃ saṃpravakṣyāmi cittavijñānamuttamam/",
    "S01divyav_u:407.023_0": "dvādaśaiva tu cittāste ye loke pracaranti vai//867//",
    "S01divyav_u:407.024_0": "tānahaṃ saṃpravakṣyāmi śṛṇu tattvena me tataḥ/",
    "S01divyav_u:407.025_0": "dvādaśaiva tu kuryācca maṇḍalāni vicakṣaṇaḥ//868//",
    "S01divyav_u:407.026_0": "prathamaṃ meṣo nāma syād dvitīyaṃ tu vṛṣaḥ smṛtaḥ/",
    "S01divyav_u:407.027_0": "tṛtīyaṃ mithunaṃ nāma caturthaṃ cāpi karkaṭaḥ//869//",
    "S01divyav_u:407.028_0": "pañcamaṃ cāpi siṃhastu ṣaṣṭhaṃ kanyā iti smṛtam/",
    "S01divyav_u:407.029_0": "tulā tu saptamaṃ jñeyā vṛścikastu tathāṣṭamam//870//",
    "S01divyav_u:407.030_0": "dhanvī tu navamaṃ jñeyā daśamaṃ makaraḥ smṛtaḥ/",
    "S01divyav_u:407.031_0": "kumbhaścaikādaśaṃ jñeyo dvādaśaṃ mīna ucyate//871//",
    "S01divyav_u:408.001_0": "[408]horā śarīraṃ jātasya dvitīye cintitaṃ dhanam/",
    "S01divyav_u:408.002_0": "tṛtīye bhrātaraścaiva caturthe svajanastathā//872//",
    "S01divyav_u:408.003_0": "cintyate pañcame putraḥ ṣaṣṭhe maṇḍale śatrutā/",
    "S01divyav_u:408.004_0": "saptame dārasamyogo hyaṣṭame naidhanaṃ smṛtam//873//",
    "S01divyav_u:408.005_0": "navame cintyate dharmo daśame karmajaṃ phalam/",
    "S01divyav_u:408.006_0": "ekādaśe cārthalābho dvādaśe vyarthasambhavaḥ//874//",
    "S01divyav_u:408.007_0": "ete dvādaśa cittāstu yathā dṛṣṭā maharṣibhiḥ/",
    "S01divyav_u:408.008_0": "sarvabhūtātmabhūtāśca yathājñeyāsta dehinām//875//",
    "S01divyav_u:408.009_0": "āgatya pṛcchate kaścit prathamaṃ maṇḍalaṃ spṛśet/",
    "S01divyav_u:408.010_0": "śirastu spṛśate yaśca śabdaśca upalakṣyate//876//",
    "S01divyav_u:408.011_0": "vyādhitaṃ caiva hyātmānamāgneyāśca vinaṣṭayaḥ/",
    "S01divyav_u:408.012_0": "yadi brūyāttadā tasya ātmārthaṃ cintitaṃ bhavet//877//",
    "S01divyav_u:408.013_0": "kāñcanaṃ rajataṃ tāmraṃ lohaṃ caiva bhṛśaṃ bhavet/",
    "S01divyav_u:408.014_0": "sa ca sarvagataścaiva agniraśnāti niścitam//878//",
    "S01divyav_u:408.015_0": "etādṛśaṃ dṛṣṭvotpātamāgneyaṃ tasya nirdiśet/",
    "S01divyav_u:408.016_0": "yādṛśaśca bhavecchabdastādṛśaṃ tena cintitam//879//",
    "S01divyav_u:408.017_0": "puruṣaḥ kaścidāgatya dvitīyaṃ maṇḍalaṃ spṛśet/",
    "S01divyav_u:408.018_0": "grīvāṃ vā parimārjayed galaṃ ca cibukaṃ punaḥ//880//",
    "S01divyav_u:408.019_0": "yadi śabdaśca śrūyeta dṛṣṭā gāvastathaiva ca/",
    "S01divyav_u:408.020_0": "īdṛśaṃ ca dṛṣṭvotpātaṃ gośabdaṃ tatra nirdiśet/",
    "S01divyav_u:408.021_0": "atha vā yādṛśaḥ śabdastādṛśaṃ tena cintitam//881//",
    "S01divyav_u:408.022_0": "puruṣaḥ kaścidāgatya tṛtīyaṃ maṇḍalaṃ spṛśet/",
    "S01divyav_u:408.023_0": "mārjayenmukhadeśaṃ tu strīcittaṃ tasya nirdiśet//882//",
    "S01divyav_u:408.024_0": "atha śabdo bhavettatra śrūyantāṃ tādṛśāstu te/",
    "S01divyav_u:408.025_0": "jātaṃ prajātamupajātaṃ tathā jāto bhaviṣyati//883//",
    "S01divyav_u:408.026_0": "etādṛśaṃ dṛṣṭvotpātaṃ garbhaṃ tasya vinirdiśet/",
    "S01divyav_u:408.027_0": "atha vā yādṛśaḥ śabdastādṛśaṃ tena cintitam//884//",
    "S01divyav_u:408.028_0": "puruṣaḥ kaścidāgatya caturthaṃ maṇḍalaṃ spṛśet/",
    "S01divyav_u:408.029_0": "kacchapaṃ spṛśate yastu kalahaṃ tatra nirdiśet/",
    "S01divyav_u:408.030_0": "svajanavyavahārastu sati kalaha na saṃśayaḥ//885//",
    "S01divyav_u:408.031_0": "ākaṭṭā kaṭṭeti śabdā bhavanti ca nirantaram/",
    "S01divyav_u:408.032_0": "etādṛśaṃ dṛṣṭvotpātaṃ kalahaṃ tatra nirdiśet//886//",
    "S01divyav_u:409.001_0": "[409]puruṣaḥ kaścidāgatya pañcamaṃ maṇḍalaṃ spṛśet/",
    "S01divyav_u:409.002_0": "hṛdayaṃ spṛśate yastu apatyaṃ tatra cintitam//887//",
    "S01divyav_u:409.003_0": "pravāsakaśca vijñeyaḥ paragrāmagato mṛtaḥ/",
    "S01divyav_u:409.004_0": "śastradravyaṃ ca yattasya brāhmaṇānāṃ kule sthitam//888//",
    "S01divyav_u:409.005_0": "atha śabdo bhavettatra yaṃ dṛṣṭvā tu maharṣibhiḥ/",
    "S01divyav_u:409.006_0": "putraputreti yacchabdo yadgataṃ gatameva ca/",
    "S01divyav_u:409.007_0": "etādṛśaṃ dṛṣṭvotpātaṃ maraṇaṃ tatra nirdiśet//889//",
    "S01divyav_u:409.008_0": "puruṣaḥ kaścidāgatya ṣaṣṭhaṃ tu maṇḍalaṃ spṛśet/",
    "S01divyav_u:409.009_0": "spṛśate cāpi pārśvāni gātracintā tu cintitā//890//",
    "S01divyav_u:409.010_0": "vigrahastu mahāghoraḥ śatruścāpi pravadhyate/",
    "S01divyav_u:409.011_0": "atha vā tatra ye śabdāḥ śrotavyāste na saṃśayaḥ//891//",
    "S01divyav_u:409.012_0": "ayaṃ tu prakṣaraścaivaṃ hataśca vihatastathā/",
    "S01divyav_u:409.013_0": "etādṛśaṃ dṛṣṭvotpātamarivigrahamādiśet/",
    "S01divyav_u:409.014_0": "atha vā yādṛśaḥ śabdastādṛśaṃ tena cintitam//892//",
    "S01divyav_u:409.015_0": "puruṣaḥ kaścidāgatya saptamaṃ maṇḍalaṃ spṛśet/",
    "S01divyav_u:409.016_0": "hastena mardayed hastaṃ tathā nāḍīṃ ca mardayet//893//",
    "S01divyav_u:409.017_0": "niveśacintā vijñeyā anyagrāmagatā bhavet/",
    "S01divyav_u:409.018_0": "tatreme bhavanti śabdāḥ śrotavyā bhūmimicchatā//894//",
    "S01divyav_u:409.019_0": "sthitaṃ niviṣṭaṃ vartaṃ ca kṛtaṃ hastagataṃ tathā/",
    "S01divyav_u:409.020_0": "etādṛśaṃ dṛṣṭvotpātaṃ niveśaṃ tasya nirdiśet/",
    "S01divyav_u:409.021_0": "yādṛśo vā śrutaḥ śabdastādṛśaṃ tena cintitam//895//",
    "S01divyav_u:409.022_0": "puruṣaḥ kaścidāgatya aṣṭamaṃ maṇḍalaṃ spṛśet/",
    "S01divyav_u:409.023_0": "udaraṃ caiva phicakaṃ dve ime parimārjayet//896//",
    "S01divyav_u:409.024_0": "nidhanaṃ dṛśyate tasya maraṇaṃ cāpi dṛśyate/",
    "S01divyav_u:409.025_0": "yadi bhaved bhavenmṛtyuryaścānyapriyasaṃgamaḥ//897//",
    "S01divyav_u:409.026_0": "tatreme śabdāḥ śrotavyā mṛta eva bhaviṣyati/",
    "S01divyav_u:409.027_0": "etādṛśaṃ dṛṣṭvotpātaṃ vyāpattiṃ tasya nirdiśet//898//",
    "S01divyav_u:409.028_0": "puruṣaḥ kaścidāgatya navamaṃ maṇḍalaṃ spṛśet/",
    "S01divyav_u:409.029_0": "ūruṃ ca spṛśate bhūyo dharmacintā ca cintitā//899//",
    "S01divyav_u:409.030_0": "tatra śabdāśca śrotavyā bhavanti hi na saṃśayaḥ/",
    "S01divyav_u:409.031_0": "yajan hi yājakaścaiva yajamānastathaiva ca/",
    "S01divyav_u:409.032_0": "śabdānevaṃvidhāñ śrutvā yajñacintāṃ tu nirdiśet//900//",
    "S01divyav_u:410.001_0": "[410]puruṣaḥ kaścidāgatya daśamaṃ maṇḍalaṃ spṛśet/",
    "S01divyav_u:410.002_0": "karmacintā vicintyeti gṛhakarma na saṃśayaḥ//901//",
    "S01divyav_u:410.003_0": "spṛśate jānunī caiva karmacintāṃ tu nirdiśet/",
    "S01divyav_u:410.004_0": "tatra śabdā bhavantīme śrotavyāśca na saṃśayaḥ//902//",
    "S01divyav_u:410.005_0": "bhūmikarma ca kṣetraṃ ca kṣetrakarma tathaiva ca/",
    "S01divyav_u:410.006_0": "etādṛśaṃ dṛṣṭvotpātaṃ karmacintāṃ vinirdiśet//903//",
    "S01divyav_u:410.007_0": "puruṣaḥ kaścidāgatya ekādaśaṃ tu saṃspṛśet/",
    "S01divyav_u:410.008_0": "jaṅghe tu spṛśate bhūyo hyarthalābhaṃ vinirdiśet//904//",
    "S01divyav_u:410.009_0": "tatreme śabdāḥ śrotavyā bhavantīha na saṃśayaḥ/",
    "S01divyav_u:410.010_0": "paṇasuvarṇacelāni dhānyaṃ samaṇikuṇḍalam//905//",
    "S01divyav_u:410.011_0": "etādṛśaṃ ravaṃ śrutvā hiraṇyaṃ tasya nirdiśet/",
    "S01divyav_u:410.012_0": "atha vā yādṛśaḥ śabdastādṛśaṃ phalamādiśet//906//",
    "S01divyav_u:410.013_0": "puruṣaḥ kaścidāgatya dvādaśaṃ maṇḍalaṃ spṛśet/",
    "S01divyav_u:410.014_0": "pādau ca spṛśate pṛcchaṃś cittaṃ cāpyanarthikam//907//",
    "S01divyav_u:410.015_0": "yastu taccintito hyartha āśā āgantukā ca yā/",
    "S01divyav_u:410.016_0": "atha vā śabdāḥ śrotavyā nimittajñānapāragaiḥ//908//",
    "S01divyav_u:410.017_0": "nirāśaścaiva ghoṣaśca nirāśaṃ tasya nirdiśet/",
    "S01divyav_u:410.018_0": "atha vā yādṛśaḥ śabdastādṛśaṃ tena cintitam//909//",
    "S01divyav_u:410.019_0": "aya bhoḥ puṣkarasārin dvādaśarāśiko nāmādhyāyaḥ//",
    "S01divyav_u:410.020_0": "atha khalu bhoḥ puṣkarasārin kanyālakṣaṇaṃ nāmādhyāyaṃ vyākhyāsyāmi/",
    "S01divyav_u:410.020_1": "tacchrūyatām/",
    "S01divyav_u:410.021_0": "atha kim/",
    "S01divyav_u:410.021_1": "kathayatu bhagavāṃstriśaṅkuh--",
    "S01divyav_u:410.022_0": "kanyālakṣaṇam/",
    "S01divyav_u:410.023_0": "tattvaṃ vijñāyate yena yena śubhamupasthitam/",
    "S01divyav_u:410.024_0": "ninditaṃ ca praśastaṃ ca strīṇāṃ vakṣyāmi lakṣaṇam//910//",
    "S01divyav_u:410.025_0": "pitaraṃ mātaraṃ caiva mātulaṃ bhrātaraṃ tathā/",
    "S01divyav_u:410.026_0": "vimbādvimbaṃ parīkṣyeta triśaṅkuvacanam yathā//911//",
    "S01divyav_u:410.027_0": "muhūrte tithisampanne nakṣatre cāpi pūjite/",
    "S01divyav_u:410.028_0": "tadvijñaiḥ saha saṃgamya kanyāṃ paśyeta śāstravit//912//",
    "S01divyav_u:410.029_0": "hastau pādau nirīkṣata nakhāni hyaṅgulīstathā/",
    "S01divyav_u:410.030_0": "pāṇilekhāśca jaṅghe ca kaṭi nābhyūrumeva ca//913//",
    "S01divyav_u:411.001_0": "[411]oṣṭhau jihvāṃ ca dantāṃśca kapolau nāsikāṃ tathā/",
    "S01divyav_u:411.002_0": "akṣibhruvau lalāṭaṃ ca karṇau keśāṃstathaiva ca//914//",
    "S01divyav_u:411.003_0": "romarājīṃ svaraṃ varṇaṃ mantritaṃ gītameva ca/",
    "S01divyav_u:411.004_0": "matiṃ sattvaṃ samīkṣeta kanyānāṃ śāstrakovidaḥ/",
    "S01divyav_u:411.005_0": "tatra pūrvaṃ parīkṣeta svayameva vicakṣaṇaḥ//915//",
    "S01divyav_u:411.006_0": "haṃsasvarā meghavarṇā nārī madhuralocanā/",
    "S01divyav_u:411.007_0": "aṣṭau putrān prasūyeta dāsīdāsaiḥ samāvṛtā//916//",
    "S01divyav_u:411.008_0": "vyāvartāścatvāro yasyāḥ sarve caiva pradakṣiṇāḥ/",
    "S01divyav_u:411.009_0": "samagātravibhaktāṅgī putrānaṣṭau prasūyate//917//",
    "S01divyav_u:411.010_0": "maṇḍūkakukṣiryā nārī saiśvaryamadhigacchati/",
    "S01divyav_u:411.011_0": "dhanyān sā janayetputrāṃsteṣāṃ prītiṃ ca bhuñjate//918//",
    "S01divyav_u:411.012_0": "yasyāḥ pāṇitale vyaktaḥ kacchapaḥ svastiko dhvajaḥ/",
    "S01divyav_u:411.013_0": "aṅkuśaṃ kuṇḍalaṃ mālā dṛśyante supratiṣṭhitāḥ/",
    "S01divyav_u:411.014_0": "ekaṃ sā janayetputraṃ taṃ ca rājānamādiśet//919//",
    "S01divyav_u:411.015_0": "yasyāḥ pāṇau pradṛśyeta koṣṭhāgāraṃ satoraṇam/",
    "S01divyav_u:411.016_0": "api dāsakule jātā rājapatnī bhaviṣyati//920//",
    "S01divyav_u:411.017_0": "dvātriṃśaddaśanā yasyāḥ sarve gokṣīrapāṇḍarāḥ/",
    "S01divyav_u:411.018_0": "samaśikharisnigdhābhā rājānaṃ sā prasūyate//921//",
    "S01divyav_u:411.019_0": "snigdhā kāraṇḍavaprekṣā hariṇākṣī tanutvacā/",
    "S01divyav_u:411.020_0": "raktoṣṭhajihvā sumukhī rājānamupatiṣṭhati//922//",
    "S01divyav_u:411.021_0": "sūkṣmā ca tuṅganāsā ca muktamāraktimodarī/",
    "S01divyav_u:411.022_0": "subhrūḥ suvarakeśāntā sā tu kanyā bahuprajā//923//",
    "S01divyav_u:411.023_0": "aṅgulyaḥ saṃhitāḥ kāntā nakhāḥ kamalasaṃnibhāḥ/",
    "S01divyav_u:411.024_0": "suṛjuraktacaraṇā sā kanyā sukhamedhate//924//",
    "S01divyav_u:411.025_0": "yasyāvartau samau snigdhau ubhau pārśvau susaṃsthitau/",
    "S01divyav_u:411.026_0": "...............ṛājapatnī tu sā bhavet//925//",
    "S01divyav_u:411.027_0": "pradakṣiṇaṃ prakrameta prekṣate ca pradakṣiṇam/",
    "S01divyav_u:411.028_0": "pradakṣiṇasamācārāṃ kanyāṃ bhāryarthamāvahet//926//",
    "S01divyav_u:411.029_0": "ūrū jaṅghe ca pārśve ca tathā vikramaḥ saṃsthitaḥ/",
    "S01divyav_u:411.030_0": "raktānte vipule netre sā kanyā sukhamedhate//927//",
    "S01divyav_u:411.031_0": "mṛgākṣī mṛgajaṅghā ca mṛgagrīvā mṛgodarī/",
    "S01divyav_u:411.032_0": "yuktanāmā tu yā nārī rājānamupatiṣṭhate//928//",
    "S01divyav_u:412.001_0": "[412]yasyāgralalitāḥ keśā mukhaṃ ca parimaṇḍalam/",
    "S01divyav_u:412.002_0": "nābhiḥ pradakṣiṇāvartā sā kanyā kulavardhinī//929//",
    "S01divyav_u:412.003_0": "nātidīrghā nātihrasvā supratiṣṭhatanutvacā/",
    "S01divyav_u:412.004_0": "sukhasaṃsparśakeśāgrā saubhāgyaṃ nātivartate//930//",
    "S01divyav_u:412.005_0": "kāntajihvā tu yā nārī raktoṣṭhī priyabhāṣiṇī/",
    "S01divyav_u:412.006_0": "tādṛśīṃ varayetprājño gṛhārthaṃ sukhamedhinīm//931//",
    "S01divyav_u:412.007_0": "nīlotpalasuvarṇābhā dīrghāṅgulitalā tu yā/",
    "S01divyav_u:412.008_0": "sahasrāṇāṃ bahūnāṃ tu svāminī sā bhaviṣyati//932//",
    "S01divyav_u:412.009_0": "dhanadhānyaiḥ samāyuktāmāyuṣā yaśasā śriyā/",
    "S01divyav_u:412.010_0": "kanyāṃ lakṣaṇasampannāṃ prāpya vardhati mānavaḥ//933//",
    "S01divyav_u:412.011_0": "kīrtitāstu mayā dhanyā maṅgalyakṣaṇāḥ striyaḥ/",
    "S01divyav_u:412.012_0": "apraśastaṃ pravakṣyāmi yathoddeśena lakṣaṇam//934//",
    "S01divyav_u:412.013_0": "ūrdhvaprekṣī adhaḥprekṣī yā ca tiryak ca prekṣiṇī/",
    "S01divyav_u:412.014_0": "udbhrāntā vipulākṣī ca varjanīyā vicakṣaṇaiḥ//935//",
    "S01divyav_u:412.015_0": "bhinnāgraśatikā rūkṣāḥ keśā yasyāḥ pralambikāḥ/",
    "S01divyav_u:412.016_0": "citrāvalī citragātrā bhavati kāmacāriṇī//936//",
    "S01divyav_u:412.017_0": "kāmukā piṅgalā caiva gaurī caivātikālikā/",
    "S01divyav_u:412.018_0": "atidīrghā atihrasvā varjanīyā vicakṣaṇaiḥ//937//",
    "S01divyav_u:412.019_0": "yasyāstrīṇi pralambanti lalāṭamudaraṃ sphicau/",
    "S01divyav_u:412.020_0": "trīṃśca sā puruṣān hanti devaraṃ śvaśuraṃ patim//938//",
    "S01divyav_u:412.021_0": "pārśvato romarājī tu vinatā ca kaṭirbhavet/",
    "S01divyav_u:412.022_0": "dīrghamāyuravāpnoti dīrghakālaṃ ca duḥkhitā//939//",
    "S01divyav_u:412.023_0": "kākajaṅghā ca yā nārī raktākṣī ghargharasvarā/",
    "S01divyav_u:412.024_0": "niḥsukhā ca nirāśā ca varjitā naṣṭabāndhavā//940//",
    "S01divyav_u:412.025_0": "atisthūlodaram yasyāḥ pralambo niṃnasaṃnibhaḥ/",
    "S01divyav_u:412.026_0": "atyantamavaśā nārī bahuputrā suduḥkhitā//941//",
    "S01divyav_u:412.027_0": "yā tu sarvasamācārā mṛdvaṅgī samatāṃ gatā/",
    "S01divyav_u:412.028_0": "sarvaiḥ samairguṇairyuktā vijñeyā kāmacāriṇī//942//",
    "S01divyav_u:412.029_0": "yasyā romacite jaṅghemukhaṃ ca parimaṇḍalam/",
    "S01divyav_u:412.030_0": "putraṃ vā bhrātaraṃ vāpi jāramicchati tādṛśī//943//",
    "S01divyav_u:412.031_0": "yasyā bāhuprakoṣṭhau dvau romarājīsamāvṛtau/",
    "S01divyav_u:412.032_0": "uttaroṣṭhe ca romāṇi sā tu bhakṣayate patim//944//",
    "S01divyav_u:413.001_0": "[413]yasyā hastau ca pādau ca cchidrau dantāntarāṇi ca/",
    "S01divyav_u:413.002_0": "patinopārjitaṃ dravyaṃ na tasyā ramate gṛhe//945//",
    "S01divyav_u:413.003_0": "yasyāstu vrajamānāyāḥ sphuṭante parvasaṃdhayaḥ/",
    "S01divyav_u:413.004_0": "sā jñeyā duḥkhabahulā sukhaṃ naivādhigacchati//946//",
    "S01divyav_u:413.005_0": "yasyā kaniṣṭhikā pāde bhūmiṃ na spṛśate 'ṅguliḥ/",
    "S01divyav_u:413.006_0": "kaumāraṃ sā patiṃ tyaktvā ātmanaḥ kurute priyam//947//",
    "S01divyav_u:413.007_0": "anāmāṅguliḥ pādasya mahīṃ na spṛśate 'ṅguliḥ/",
    "S01divyav_u:413.008_0": "na sā ramati kaumāraṃ bandhakītvena jīvati//948//",
    "S01divyav_u:413.009_0": "yasyāḥ pradeśinī pāde 'ṅguṣṭhaṃ samatikramet/",
    "S01divyav_u:413.010_0": "kumārī kurute jāram yauvanasthā viśeṣataḥ//949//",
    "S01divyav_u:413.011_0": "āvartaḥ pṛṣṭhato yasyā nābhī sā cānubandhati/",
    "S01divyav_u:413.012_0": "na sā ramati kaumāraṃ dvitīyaṃ labhate patim//950//",
    "S01divyav_u:413.013_0": "vikṛtā sthirajālā ca rūkṣagaṇḍaśiroruhā/",
    "S01divyav_u:413.014_0": "api rājakule jātā dāsītvamadhigacchati//951//",
    "S01divyav_u:413.015_0": "yasyāstu hasamānāyā gaṇḍe jāyati kūpakam/",
    "S01divyav_u:413.016_0": "agnikārye 'pi sā gatvā kṣipraṃ doṣaṃ kariṣyati//952//",
    "S01divyav_u:413.017_0": "samāsamagatā subhrūrgaṇḍāvartā ca yā bhavet/",
    "S01divyav_u:413.018_0": "pralamboṣṭhī tu yā nārī naikatra ramate ciram//953//",
    "S01divyav_u:413.019_0": "lambodarī sthūlaśirā raktakṣī piṅgalānanā/",
    "S01divyav_u:413.020_0": "aṣṭau bhakṣayate vīrānnavame tiṣṭhate ciram//954//",
    "S01divyav_u:413.021_0": "na devikā na nadikā na ca daivatanāmikā/",
    "S01divyav_u:413.022_0": "vṛkṣagulmasanāmā ca varjanīyā vicakṣaṇaiḥ//955//",
    "S01divyav_u:413.023_0": "nakṣatranāmā yā nārī yā ca gotrasanāmikā/",
    "S01divyav_u:413.024_0": "suguptā rakṣitā vāpi manasā pāpamācaret//956//",
    "S01divyav_u:413.025_0": "dārān vivarjayedetān yā mayā parikīrtitāḥ/",
    "S01divyav_u:413.026_0": "praśastā yāstu pūrvoktāstādṛśīyānnarah(?) sadā//957//",
    "S01divyav_u:413.027_0": "padmāṅkuśasvastikavardhamānaiścakradhvajābhyāṃ kalaśena pāṇau/",
    "S01divyav_u:413.029_0": "śaṅkhātapatrottamalakṣaṇaiśca saṃpattaye sādhu bhavanti kanyāḥ//958//",
    "S01divyav_u:413.031_0": "ayaṃ bhoḥ puṣkarasārin kanyālakṣaṇaṃ nāmādhyāyaḥ//",
    "S01divyav_u:414.001_0": "[414]atha khalu bhoḥ puṣkarasārin vastrādhyāyaṃ vyākhyāsyāmi/",
    "S01divyav_u:414.001_1": "tacchrūyatām/",
    "S01divyav_u:414.001_2": "atha kim/",
    "S01divyav_u:414.002_0": "kathayatu bhagavāṃs triśaṅkuh--",
    "S01divyav_u:414.003_0": "vastrādhyāyaḥ/",
    "S01divyav_u:414.004_0": "kṛttikāsu dahatyagnirarthalābhāya rohiṇī/",
    "S01divyav_u:414.005_0": "mṛgaśirā mūṣīdaṃśā ārdrā prāṇavināśinī//959//",
    "S01divyav_u:414.006_0": "punarvasuśca dhanyā syātpuṣye vai vastravān bhavet/",
    "S01divyav_u:414.007_0": "āśleṣāsu bhavenmoṣaḥ śmaśānaṃ maghayā vrajet//960//",
    "S01divyav_u:414.008_0": "phālgunīṣu bhaved vidyā uttarāsu ca vastravān/",
    "S01divyav_u:414.009_0": "hastāsu hastakarmāṇi citrāyāṃ gamanaṃ dhruvam//961//",
    "S01divyav_u:414.010_0": "svātyāṃ ca śobhanaṃ vastraṃ viśākhā priyadarśanam/",
    "S01divyav_u:414.011_0": "bahuvastrā cānurādhā jyeṣṭhā vastravināśinī//962//",
    "S01divyav_u:414.012_0": "mūlena kledayedvāsa āṣāḍhā rogasambhavā/",
    "S01divyav_u:414.013_0": "uttarā mṛṣṭabhojī syācchravaṇe cakṣuṣo rujam//963//",
    "S01divyav_u:414.014_0": "dhaniṣṭhā dhānyabahulā vidyācchatabhiṣe bhayam/",
    "S01divyav_u:414.015_0": "pūrvabhādrapade toyaṃ putralābhāya cottarā//964//",
    "S01divyav_u:414.016_0": "revatī dhanalābhāya aśvinī vastralābhadā/",
    "S01divyav_u:414.017_0": "bharaṇī ca bhayākīrṇā cauragamyā ca sā bhavet//965//",
    "S01divyav_u:414.018_0": "ayaṃ bhoḥ puṣkarasārin vastrādhyāyaḥ//",
    "S01divyav_u:414.019_0": "atha khalu bhoḥ puṣkarasāriṃl luṅgādhyāyaṃ pravakṣyāmi/",
    "S01divyav_u:414.019_1": "tacchrūyatām/",
    "S01divyav_u:414.019_2": "atha kim/",
    "S01divyav_u:414.020_0": "kathayatu bhagavāṃs triśaṅkuh--",
    "S01divyav_u:414.021_0": "luṅgādhyāyaḥ/",
    "S01divyav_u:414.022_0": "kutrotpannā ime bījāh(?) śasyānāṃ ca yavādayaḥ/",
    "S01divyav_u:414.023_0": "yairidaṃ dhriyate viśvaṃ kṛtsnaṃ sthāvarajaṅgamam//966//",
    "S01divyav_u:414.024_0": "vāpayet tu kathaṃ bījaṃ lāṅgalam yojayetkatham/",
    "S01divyav_u:414.025_0": "keṣu nakṣatrayogeṣu tithiyogeṣu keṣu ca//967//",
    "S01divyav_u:414.026_0": "śāradaṃ vātha graiṣmaṃ tu kasmin māse tu vāpayet/",
    "S01divyav_u:414.027_0": "nimittaṃ kati śasyante kāni vā parivarjayet/",
    "S01divyav_u:414.028_0": "kasya vā dāpayed dhūpaṃ kena mantreṇa dāpayet//968//",
    "S01divyav_u:414.029_0": "pradakṣiṇasamāvṛttā yadi luṅgā prajāyate/",
    "S01divyav_u:414.030_0": "tadā nāgamukhī luṅgā dahati citramukhyapi//969//",
    "S01divyav_u:415.001_0": "[415]darbhasūcīmukhī vāpi kāraṇaṃ tatra ko bhavet/",
    "S01divyav_u:415.002_0": "kati saubhikṣiko luṅgāḥ kati daurbhikṣikāḥ smṛtāḥ/",
    "S01divyav_u:415.003_0": "kativarṇāḥ samākhyātāḥ kativarṇā nidarśitāḥ//970//",
    "S01divyav_u:415.004_0": "naṣṭāpanaṣṭabījasya varṣati yadi vāsavaḥ/",
    "S01divyav_u:415.005_0": "nirghāto vā bhavettīvro 'thavāpi medinī calet//971//",
    "S01divyav_u:415.006_0": "śasyaṃ phalasya kiṃ tatra nimittamupalakṣayet/",
    "S01divyav_u:415.007_0": "sarvametatsamāsena śrotumicchāmi tattvataḥ//972//",
    "S01divyav_u:415.008_0": "puṣkarasāriṇo brāhmaṇasya vacanaṃ śrutvā triśaṅkurmātaṅgādhipatiridaṃ vacanamabravīt--",
    "S01divyav_u:415.009_0": "purā devāsurair nāgairyakṣarākṣasakinnaraiḥ/",
    "S01divyav_u:415.010_0": "sāgarādamṛtaṃ dṛṣṭaṃ manthite tu samudbhavam//973//",
    "S01divyav_u:415.011_0": "amṛte bhakṣyamāṇe tu bhāgaṃ prārthitavān dvijaḥ/",
    "S01divyav_u:415.012_0": "tato dattāḥ surairbhāgā amṛtāddaśabindavah//974//",
    "S01divyav_u:415.013_0": "tata utpannā ime bījā bhuvi lokasukhāvahāḥ/",
    "S01divyav_u:415.014_0": "yavavrīhitilāścaiva godhūmā mudgamāṣakāḥ//975//",
    "S01divyav_u:415.015_0": "śyāmakaṃ saptamaṃ vidyādikṣuścāṣṭamakaḥ smṛtaḥ/",
    "S01divyav_u:415.016_0": "śeṣāstu saṃgatā jātā bahavaḥ śasyajātayaḥ//976//",
    "S01divyav_u:415.017_0": "haritakeṣu sarveṣu ye cānye sattvajātayaḥ/",
    "S01divyav_u:415.018_0": "parito navamo binduḥ sarvadehe 'mṛto 'bhavat/",
    "S01divyav_u:415.019_0": "mūleṣu caiva sarveṣu bindurekaḥ prapātitaḥ//977//",
    "S01divyav_u:415.020_0": "āṣāḍhe śuklapakṣe 'sya vrīhidhānyāni vāpayet/",
    "S01divyav_u:415.021_0": "śāradādīni sarvāṇi māse bhādrapade tathā//978//",
    "S01divyav_u:415.022_0": "kārtike mārgaśīrṣe vā grīṣmadhānyāni vāpayet/",
    "S01divyav_u:415.023_0": "pañcamyāṃ śuklasaptamyāṃ ṣaṣṭhyāmekādaśīṣu ca//979//",
    "S01divyav_u:415.024_0": "trayodaśyāṃ dvitīyāyāṃ tathā hi navamīṣu ca/",
    "S01divyav_u:415.025_0": "viśeṣatastu niṃneṣu sarvabījāni hyutsṛjet//980//",
    "S01divyav_u:415.026_0": "bharaṇīpuṣyamūleṣu hastāśvinīmaghāsu ca/",
    "S01divyav_u:415.027_0": "kṛttikāsu viśākhāsu viśeṣeṇa tu śāradam//981//",
    "S01divyav_u:415.028_0": "saumye maitre 'nurādhe ca dhaniṣṭhāśravaṇāsu ca/",
    "S01divyav_u:415.029_0": "utsargaḥ sarvabījānāmuttareṣu praśasyate/",
    "S01divyav_u:415.030_0": "varjayejjanmanakṣatraṃ saṃgrahaṃ ca vivarjayet//982//",
    "S01divyav_u:415.031_0": "grāmakṣetre ca yad bījaṃ gṛhe ca gṛhadevatā/",
    "S01divyav_u:415.032_0": "nimittamupalakṣeta maṅgalāni śubhāni ca//983//",
    "S01divyav_u:416.001_0": "[416]brāhmaṇaṃ kṣatriyaṃ kanyāmarciṣmantaṃ ca pāvakam/",
    "S01divyav_u:416.002_0": "vāraṇendraṃ vṛṣaṃ caiva hayaṃ vā svabhyalaṃkṛtam//984//",
    "S01divyav_u:416.003_0": "pūrṇakumbhaṃ dhvajaṃ chatramāmamāṃsaṃ surāṃ tathā/",
    "S01divyav_u:416.004_0": "uddhṛtāṃ dhāraṇīṃ caiva baddhamekapaśuṃ dadhi//985//",
    "S01divyav_u:416.005_0": "cakrārūḍhaṃ ca śakaṭaṃ kākārūḍhāṃ ca sūkarīm/",
    "S01divyav_u:416.006_0": "parasyāropaṇaṃ dṛṣṭvā sasyasampattimādiśet//986//",
    "S01divyav_u:416.007_0": "sarve dakṣiṇato dhanyāḥ puraśca mṛgapakṣiṇaḥ/",
    "S01divyav_u:416.008_0": "darśanaṃ śuklapuṣpāṇāṃ phalānāṃ caiva śasyate//987//",
    "S01divyav_u:416.009_0": "ajo vā vāmataḥ śasyo jambukaśca praśasyate/",
    "S01divyav_u:416.010_0": "vikṛtaṃ kubjakuṣṭhiṃ ca mukhaṃ śmaśrudharaṃ tathā//988//",
    "S01divyav_u:416.011_0": "naraṃ nirbhartsitaṃ dīnaṃ śokārtaṃ vyādhipīḍitam/",
    "S01divyav_u:416.012_0": "varāhavṛndaṃ sarpaṃ ca gardabhaṃ bhārahīnakam/",
    "S01divyav_u:416.013_0": "dṛṣṭvā nivartayed bījaṃ punargrāmaṃ praveśayet//989//",
    "S01divyav_u:416.014_0": "tilasya bahupūrṇasya bhāṇ:e syādvapanaṃ tathā/",
    "S01divyav_u:416.015_0": "śrutvā hyetāni vrajatāṃ sasyasampattimādiśet//990//",
    "S01divyav_u:416.016_0": "rāśisthaṃ grathitaṃ dhautaṃ svasthamaṅkuritaṃ tathā/",
    "S01divyav_u:416.017_0": "śrutvā saṃmārjitaṃ caiva ityāśukṛtinaṃ viduḥ//991//",
    "S01divyav_u:416.018_0": "śrutvā mlānaṃ ca śuṣkaṃ ca mandavṛṣṭiṃ ca nirdiśet/",
    "S01divyav_u:416.019_0": "śrutvā nivartayed bījaṃ punargrāmaṃ praveśayet//992//",
    "S01divyav_u:416.020_0": "nīyamānaṃ ca yad bījaṃ varṣate yadi vāsavaḥ/",
    "S01divyav_u:416.021_0": "svayameva tu tacchasyaṃ kāmaṃ kālena bhujyate//993//",
    "S01divyav_u:416.022_0": "nīyamānaṃ ca yad bījaṃ kampate yadi medinī/",
    "S01divyav_u:416.023_0": "bhramyate karṣakaḥ sthānānna tacchakyaṃ tu vāpitum//994//",
    "S01divyav_u:416.024_0": "nīyamānasya bījasya nirghāto dāruṇo bhavet/",
    "S01divyav_u:416.025_0": "svāmino maraṇaṃ kṣipraṃ śasyapālasya nirdiśet//995//",
    "S01divyav_u:416.026_0": "atha vā vyākulaṃ karyādrājadaṇḍaṃ nikṛntati/",
    "S01divyav_u:416.027_0": "dṛṣṭvā nivartayed bījaṃ punargrāmaṃ niveśayet//996//",
    "S01divyav_u:416.028_0": "brāhmaṇebhyo yathāśakti datvā tu saṃprayojayet/",
    "S01divyav_u:416.029_0": "kṛtvā suvipulāṃ vedīṃ darbhānāstīrya sarvataḥ//997//",
    "S01divyav_u:416.030_0": "samidbhiragniṃ prajvālya juhuyād ghṛtasarṣapam/",
    "S01divyav_u:416.031_0": "vedaśāntiṃ japetpūrvaṃ śasyaśāntimataḥ param//998//",
    "S01divyav_u:417.001_0": "[417]japetpārāśaraṃ pūrvaṃ priyatāṃ vācayed dvijaiḥ/",
    "S01divyav_u:417.002_0": "prathamaṃ prānmukhaṃ bījaṃ prakṣipeduttare 'tha vā//999//",
    "S01divyav_u:417.003_0": "pipīlikā yadā kṣetre bījaṃ kurvanti saṃcayam/",
    "S01divyav_u:417.004_0": "suvṛṣṭiṃ ca subhikṣaṃ ca sarvasasyeṣu saṃpadā//1000//",
    "S01divyav_u:417.005_0": "haranti cet tṛṇād bījaṃ tṛṇe śasyāpahā api/",
    "S01divyav_u:417.005_1": "parasparaṃ ca hiṃsanti dhānyaṃ ca nidhanaṃ vrajet//1001//",
    "S01divyav_u:417.006_0": "sthaleṣu saṃcayaṃ dṛṣṭvā mahāvṛṣṭiṃ vinirdiśet/",
    "S01divyav_u:417.007_0": "dṛṣṭvā tu saṃcayaṃ niṃne 'nāvṛṣṭiṃ ca nirdiśet//1002//",
    "S01divyav_u:417.008_0": "yadā tu preṣitaṃ bījaṃ saptarātreṇa jāyate/",
    "S01divyav_u:417.009_0": "suvṛṣṭiṃ ca subhikṣaṃ ca sarvaśasyeṣu saṃpadā//1003//",
    "S01divyav_u:417.010_0": "yadā tu proṣitaṃ bījamardhamāsena jāyate/",
    "S01divyav_u:417.011_0": "alpaṃ niṣpadyate śasyaṃ durbhikṣaṃ cātra jāyate//1004//",
    "S01divyav_u:417.012_0": "trirātrāccatūrātrādvā yadi luṅgaḥ prajāyate/",
    "S01divyav_u:417.013_0": "ativṛṣṭirbhavettatra paracakrabhayaṃ viduḥ//1005//",
    "S01divyav_u:417.014_0": "luṅgasya tu ye pādāḥ pañca sapta nava tathā/",
    "S01divyav_u:417.015_0": "suvṛṣṭiṃ ca subhikṣaṃ ca sarvasasyeṣu saṃpadā//1006//",
    "S01divyav_u:417.016_0": "syālluṅgasya tu ye pādāścatvāro 'ṣṭapadātha vā/",
    "S01divyav_u:417.017_0": "alpaṃ niṣpadyate śasyaṃ durbhikṣaṃ cātra nirdiśet//1007//",
    "S01divyav_u:417.018_0": "luṅgasya yadi pādāstu dṛśyante dvādaśa kvacit/",
    "S01divyav_u:417.019_0": "kvacinniṣpadyate śasyaṃ dubhikṣaṃ kvacidādiśet/",
    "S01divyav_u:417.020_0": "vāmāvartāḥ pradṛśyante durbhikṣaṃ tatra nirdiśet//1008//",
    "S01divyav_u:417.021_0": "yadā pūrvamukhī luṅgā kṣemaṃ vṛṣṭiṃ ca nirdiśet/",
    "S01divyav_u:417.022_0": "yadā paścānmukhī luṅgā ativṛṣṭiṃ ca nirdiśet//1009//",
    "S01divyav_u:417.023_0": "kṣemaṃ subhikṣaṃ caivātra yadā luṅgottarāmukhī/",
    "S01divyav_u:417.024_0": "haritālasuvarṇābhā bhadraśocirivotthitā//1010//",
    "S01divyav_u:417.025_0": "darbhasūcīmukhī cāpi dṛśyate yatra kutracit/",
    "S01divyav_u:417.026_0": "kvacinniṣpadyate śasyaṃ durbhikṣaṃ tatra nirdiśet//1011//",
    "S01divyav_u:417.027_0": "yadā nāgamukhī luṅgā dṛśyate yatra vā kvacit/",
    "S01divyav_u:417.028_0": "kvacinniṣpadyate śasyaṃ durbhikṣaṃ cātra nirdiśet/",
    "S01divyav_u:417.029_0": "tatrāśanibhayaṃ cāpi bhayaṃ meghānna saṃśayaḥ//1012//",
    "S01divyav_u:417.030_0": "kṛṣimūlamidaṃ sarvaṃ trailokyaṃ sacarācaram/",
    "S01divyav_u:417.031_0": "nāsti kṛṣisamāvṛttiḥ svayamuktaṃ svayambhuvā//1013//",
    "S01divyav_u:418.001_0": "[418]nākṛṣerdharmamāpnoti nākṛṣeḥ sukhamāpnuyāt/",
    "S01divyav_u:418.002_0": "dharmamarthaṃ tathā kāmaṃ sarvaṃ prāpnoti karṣakaḥ//1014//",
    "S01divyav_u:418.003_0": "iti luṅgādhyāyaḥ//",
    "S01divyav_u:418.004_0": "punarapi puṣkarasārī brāhmaṇastriśaṅkur mātaṅgādhipatimetadavocat--",
    "S01divyav_u:418.005_0": "kathaṃ pṛthivyāṃ nāgāśca kena vā vinivāritāḥ/",
    "S01divyav_u:418.006_0": "kuto mūlasamutthānaṃ nirghātaḥ kutra jāyate//1015//",
    "S01divyav_u:418.007_0": "kutaścābhrāṇi jāyante nānāvarṇā diśo daśa/",
    "S01divyav_u:418.008_0": "kasyaiṣa mahataḥ śabdaḥ śrūyate dundubhisvaraḥ//1016//",
    "S01divyav_u:418.009_0": "ko hi sṛjati durbhikṣaṃ subhikṣaṃ caiva prāṇinām/",
    "S01divyav_u:418.010_0": "kastatra sa muniśreṣṭho nāma gotraṃ bravīhi me//1017//",
    "S01divyav_u:418.011_0": "daivatāni ca me brūhi vidhānāni svayambhuvaḥ/",
    "S01divyav_u:418.012_0": "yajñaṃ ca yajñabhāgaṃ ca hotavyaśca yathā baliḥ//1018//",
    "S01divyav_u:418.013_0": "pṛthivyāṃ daivataṃ brūhi āśrame daivataṃ brūhi/",
    "S01divyav_u:418.014_0": "deve tu daivataṃ brūhi kena devī sā kalpitā//1019//",
    "S01divyav_u:418.015_0": "pātrasya daivataṃ brūhi pūrṇakumbhasya daivatam/",
    "S01divyav_u:418.016_0": "karake daivataṃ brūhi tathā sthālyāṃ ca daivatam//1020//",
    "S01divyav_u:418.017_0": "śasyasya daivataṃ brūhi śasyapālasya daivatam/",
    "S01divyav_u:418.018_0": "vāyuskandhaiśca katibhiḥ śukro vegaṃ pramuñcati//1021//",
    "S01divyav_u:418.019_0": "atha triśaṅkurmātaṅgādhipatirbrāhmaṇaṃ puṣkarasāriṇametadavocat--",
    "S01divyav_u:418.020_0": "pṛthvī vā vāyurākāśamāpo jyotiśca pañcamam/",
    "S01divyav_u:418.021_0": "tatra saṃvartate piṇḍaṃ tato meghaḥ pravartate//1022//",
    "S01divyav_u:418.022_0": "eṣa vyāpnoti cākāśaṃ vāyunā janyate ghanaḥ/",
    "S01divyav_u:418.023_0": "ādityaraśmayo vāri samudrasya nabhastale//1023//",
    "S01divyav_u:418.024_0": "tajjalaṃ nāgasaṃkṣiptaṃ tato varuṇasaṃkṣayaḥ/",
    "S01divyav_u:418.025_0": "vāyur nabho garjayate agnirvidyotate diśaḥ//1024//",
    "S01divyav_u:418.026_0": "marutā kṣipyate piṇḍaṃ saṃnipātaśca garjate/",
    "S01divyav_u:418.027_0": "virodhanaṃ tu vāyośca agneśca anilasya ca//1025//",
    "S01divyav_u:418.028_0": "ākāśe vartate piṇḍaṃ paścātpatati medinīm/",
    "S01divyav_u:418.029_0": "yad grahāṇāmadhipatir nakṣatrajyotiṣāmapi/",
    "S01divyav_u:418.030_0": "tato mārutasaṃsargātparjanyamapi varṣṣati//1026//",
    "S01divyav_u:418.031_0": "varṣate śailaśikhare yatra saṃprasthito janaḥ/",
    "S01divyav_u:418.032_0": "yatra satyaṃ ca dharmaśca havirmeghaśca vartate//1027//",
    "S01divyav_u:419.001_0": "[419]tatra bījāni rohanti annapānaṃ samṛdhyati/",
    "S01divyav_u:419.002_0": "evaṃ piṇḍāśanirādyā tato vātāśanī smṛtā/",
    "S01divyav_u:419.003_0": "dantāśanī tṛtīyā tu aśanistu caturthikā//1028//",
    "S01divyav_u:419.004_0": "pañcamī krimayaḥ proktāḥ ṣaṣṭhī tu śalabhāstathā/",
    "S01divyav_u:419.005_0": "saptamī syādanāvṛṣṭirativṛṣṭistastathāṣṭamī//1029//",
    "S01divyav_u:419.006_0": "navamī saṃbaraḥ proktā ityāha bhagavāṃstriśaṅkuḥ/",
    "S01divyav_u:419.007_0": "etāstvaśanyo vyākhyātāstāsāṃ vai devatāḥ śṛṇu/",
    "S01divyav_u:419.008_0": "piṇḍāśanī brahmasṛṣṭā eṣā jyeṣṭhādyadevatā//1030//",
    "S01divyav_u:419.009_0": "dantāśanī tu sainyānāṃ grahā vātāśanī smṛtā/",
    "S01divyav_u:419.010_0": "adeśa.......................ḍevatāḥ//1031//",
    "S01divyav_u:419.011_0": "śalabhāḥ ketudaivatyā ādityā ditidevatāḥ/",
    "S01divyav_u:419.012_0": "śaṃsakāmativarṣasya anāvṛṣṭestu jyoti{ṣah}//1032//",
    "S01divyav_u:419.013_0": "{samba}rasya tu parjanyamākhyātā nava devatāḥ/",
    "S01divyav_u:419.013_1": "aśanyā devatāḥ proktā ākāśagamanārthaṃ bodhata/",
    "S01divyav_u:419.015_0": "pūrvamadhīndradaivatyaṃ dakṣiṇe yamadaivatam/",
    "S01divyav_u:419.016_0": "varuṇaṃ paścime vidyāduttare dhanadaḥ smṛtaḥ/",
    "S01divyav_u:419.017_0": "..ṭyā daivataṃ viṣṇurāśramaṃ viśvadaivatam//1033//",
    "S01divyav_u:419.018_0": "samidhādaivatā devāstebhyo devī prakalpitā/",
    "S01divyav_u:419.019_0": "samidhādaivatā...........ṭognihutāśanam//1034//",
    "S01divyav_u:419.020_0": "vedyāṃ tu daivatam ............kārādityadaivatam/",
    "S01divyav_u:419.021_0": "pātrasya devatā dharmaḥ pūrṇakumbhe janārdanaḥ//1035//",
    "S01divyav_u:419.022_0": "caruṃ ceti.....ḍhūpasthānasya jyotiṣaḥ/",
    "S01divyav_u:419.023_0": "śasya......śasyapālo mahāmatiḥ/",
    "S01divyav_u:419.024_0": "vāyuskandhaiścaturbhistu śukro vegaṃ pramuñcati//1036//",
    "S01divyav_u:419.025_0": "atra madhye pṛthivyāpa āśramo viśvadaivataḥ/",
    "S01divyav_u:419.026_0": "tasmin deśe......yasmin prīto vṛṣadhvajaḥ//1037//",
    "S01divyav_u:419.027_0": "ityāha bhagavāṃstriśaṅkuḥ/",
    "S01divyav_u:419.027_1": "punarapi puṣkarasārī brāhmaṇastriśaṅkumevamāha--",
    "S01divyav_u:419.028_0": "kimarthamāśrame nityaṃ hūyate havyavāhanaḥ/",
    "S01divyav_u:419.029_0": "tṛṇakāṣṭhāni saṃhṛtya meghaṃ dṛṣṭvā samutthitam//1038//",
    "S01divyav_u:419.030_0": "ati.....ṇyate agniṃ sudāruṇam/",
    "S01divyav_u:419.031_0": "sarvalokahitārthāya dhyātvā divyeta cakṣuṣā/",
    "S01divyav_u:419.032_0": "praśamecca samāsena tadbhavārthaṃ tu ......//1039//",
    "S01divyav_u:420.001_0": "[420]evamukte triśaṅkurmātaṅgādhipatirbrāhmaṇaṃ puṣkarasāriṇametadavocat--",
    "S01divyav_u:420.002_0": "dhūmikādhyāyaḥ/",
    "S01divyav_u:420.003_0": "purā hi khāṇḍavadvīpamarjunena mahātmanā/",
    "S01divyav_u:420.004_0": ".........jvalitaṃ jātavedasā//1040//",
    "S01divyav_u:420.005_0": ".........prasannamānānnidhigatam/",
    "S01divyav_u:420.006_0": "tatra dagdhā anekā hi nāgāḥ koṭisahasraśaḥ//1041//",
    "S01divyav_u:420.007_0": "purā mahoragagaṇā yakṣarākṣasapannagāḥ/",
    "S01divyav_u:420.008_0": "pādahīnāḥ kṛtāḥ kecid bāhuhīnāḥ kṛtāpare//1042//",
    "S01divyav_u:420.009_0": "vaikalyaṃ karṇanāsābhyāṃ kṛtaṃ caivākṣipātanam/",
    "S01divyav_u:420.010_0": "tadāprabhṛti bhūtānāṃ dṛṣṭaṃ vai trāsitaṃ manaḥ//1043//",
    "S01divyav_u:420.011_0": "agninā tāpitāḥ kecidbāṇairanye ca sūditāḥ/",
    "S01divyav_u:420.012_0": "vācāṭakenāpi purā kādraveyāḥ prapātitāḥ//1044//",
    "S01divyav_u:420.013_0": "arciṣā havigandhena muhyamānā nabhontare/",
    "S01divyav_u:420.014_0": "tadvihīnāḥ patantyanye guhyakā dharaṇītale//1045//",
    "S01divyav_u:420.015_0": "sahāmpatistu nāṃnā sa śasyakāle tadāśrame/",
    "S01divyav_u:420.016_0": "śasyapālaistu satataṃ hotavyo havyavāhanaḥ//1046//",
    "S01divyav_u:420.017_0": "gṛhamedhī jvālayedagniṃ nirmale 'pi nabhontare/",
    "S01divyav_u:420.018_0": "digbhāgeṣu ca bhūtānāṃ teṣāmarthaṃ dine dine//1047//",
    "S01divyav_u:420.019_0": "jāgrataṃ satataṃ vahnimāśramastho 'pi dhārayet/",
    "S01divyav_u:420.020_0": "meghaṃ dṛṣṭvā viśeṣeṇa jvālitavyo hutāśanaḥ//1048//",
    "S01divyav_u:420.021_0": "sadhūmaṃ jvalitaṃ dṛṣṭvā dīpyamānaṃ tu pāvakam/",
    "S01divyav_u:420.022_0": "bhayamāpatate teṣāṃ nāgasainyaṃ vimuhyate//1049//",
    "S01divyav_u:420.023_0": "agniṃ paricarato 'sya śasyapālasya cāśrame/",
    "S01divyav_u:420.024_0": "agninā hūyamānena sidhyate sarvakarma ca//1050//",
    "S01divyav_u:420.025_0": "ayaṃ bhoḥ puṣkarasārin dhūmikādhyāyaḥ//",
    "S01divyav_u:420.026_0": "atha khalu bhoḥ puṣkarasāriṃs tithikarmanirdeśaṃ nāmādhyāyaṃ vyākhyāsyāmi/",
    "S01divyav_u:420.026_1": "tacchrūyatām/",
    "S01divyav_u:420.027_0": "atha kim/",
    "S01divyav_u:420.027_1": "kathayatu bhagavāṃstriśaṅkuh--",
    "S01divyav_u:420.028_0": "tithikarmanirdeśaḥ/",
    "S01divyav_u:420.029_0": "nandāṃ pratipadāmāhuḥ praśastāṃ sarvakarmasu/",
    "S01divyav_u:420.030_0": "vijñānasya samārambhe pravāse ca vigarhitā//1051//",
    "S01divyav_u:420.031_0": "dvitīyā kathitā bhadrā śastā bhūṣaṇakarmasu/",
    "S01divyav_u:420.032_0": "jayā tṛtīyā vyākhyātā praśastā jayakarmasu//1052//",
    "S01divyav_u:421.001_0": "[421]caturthī kathitā riktā grāmasainyavadhe hitā/",
    "S01divyav_u:421.002_0": "cauryābhicārakūṭāgnidāhagorasasādhane//1053//",
    "S01divyav_u:421.003_0": "pūrṇā tu pañcamī jñeyā cikitsāgamanādhvasu/",
    "S01divyav_u:421.004_0": "dānādhyayanaśilpeṣu vyāyāme ca praśasyate//1054//",
    "S01divyav_u:421.005_0": "jayeti saṃjñitā ṣaṣṭhī garhitādhvasu śasyate/",
    "S01divyav_u:421.006_0": "gṛhe kṣetre vivāhe vā āvāhakarmasu mitreti//1055//",
    "S01divyav_u:421.007_0": "bhadrā ca saptamī khyātā śreṣṭhā sā saukṛte 'dhvani/",
    "S01divyav_u:421.008_0": "nṛpāṇāṃ śāsane chatre śayyānāṃ karaṇeṣu ca//1056//",
    "S01divyav_u:421.009_0": "mahābalāṣṭamī sā ca prayojyā parirakṣaṇe/",
    "S01divyav_u:421.010_0": "bhayamandarabaddheṣu yogeṣu haraṇeṣu ca//1057//",
    "S01divyav_u:421.011_0": "ugrasenā tu navamī tasyāṃ kuryādripukṣayam/",
    "S01divyav_u:421.012_0": "tathā viṣadhnāvaskandavidyābandhavadhakriyāḥ//1058//",
    "S01divyav_u:421.013_0": "sudharmā daśamī śastā śāstrārambhe dhanodyate/",
    "S01divyav_u:421.014_0": "śāntisvastyayanārambhe dānayajñodyateṣu ca//1059//",
    "S01divyav_u:421.015_0": "ekādaśī punarmānyā strīṣu ca māṃsamadyayoḥ/",
    "S01divyav_u:421.016_0": "kārayennagaraṃ guptaṃ vivāhaṃ śāstrakarma ca//1060//",
    "S01divyav_u:421.017_0": "yaśeti dvādaśīmāhurvaire 'dhvani ca garhitā/",
    "S01divyav_u:421.018_0": "vivāhe ca girau kṣetre gṛhakarmasu pūjitā//1061//",
    "S01divyav_u:421.019_0": "jayā trayodaśī sādhvī maṇḍaleṣu ca yoṣitām/",
    "S01divyav_u:421.020_0": "kanyāvaraṇavāṇijyavivāhādiṣu ceṣyate//1062//",
    "S01divyav_u:421.021_0": "ugrā caturdaśī tu syātkārayedabhicārikam/",
    "S01divyav_u:421.022_0": "vadhabandhaprayogāṃśca pūrvaṃ ca praharedapi//1063//",
    "S01divyav_u:421.023_0": "siddhā pañcadaśī sādhvī devatāgnividhau hitā/",
    "S01divyav_u:421.024_0": "gosaṃgrahavṛṣotsargabalijapyavrateṣu ca//1064//",
    "S01divyav_u:421.025_0": "nandādīnāṃ kriyā pūrve ṣaṣṭhyādīnāṃ tu madhyame/",
    "S01divyav_u:421.026_0": "sunandāyāśca saṃdhyābhirdinarātryoḥ prasidhyati//1065//",
    "S01divyav_u:421.027_0": "ayaṃ bhoḥ puṣkarasāriṃs tithikarmanirdeśo nāmādhyāyaḥ//",
    "S01divyav_u:421.028_0": "api ca mahābrāhmaṇa idaṃ pūrvanivāsānusmṛtijñānasākṣātkriyāyāṃ vidyāyāṃ cittamabhinirṇayāmi nivartayāmi,",
    "S01divyav_u:421.028_1": "anekavidhapūrvanivāsaṃ samanusmarāmi/",
    "S01divyav_u:421.030_0": "syātte brāhmaṇa kāṅkṣā vā vimatirvā anyaḥ sa tena kālena tena samayena brahmā devānāṃ pravaro 'bhūt/",
    "S01divyav_u:421.031_0": "nahyevaṃ draṣṭavyam/",
    "S01divyav_u:421.031_1": "ahameva sa tena kālena tena samayena brahmā devānāṃ pravaro 'bhūvam/",
    "S01divyav_u:421.032_0": "so 'haṃ tataścyutaḥ samāna indraḥ kauśiko 'bhūvam/",
    "S01divyav_u:421.032_1": "tataścyutaḥ samāno 'raṇemirgautamo 'bhūvam[422]/",
    "S01divyav_u:422.001_0": "tataścyutaḥ samānaḥ śvetaketur nāma maharṣirabhūvam/",
    "S01divyav_u:422.001_1": "tataścyutaḥ samānaḥ śukapaṇḍito 'bhūvam/",
    "S01divyav_u:422.002_0": "mayā te tadā brāhmaṇa catvāro vedā vibhaktāḥ/",
    "S01divyav_u:422.002_1": "tadyathā puṣyo bahvṛcānāṃ paṅktiśchandogānām/",
    "S01divyav_u:422.003_0": "ekaviṃśaticaraṇā adhvaryavaḥ/",
    "S01divyav_u:422.003_1": "kraturatharvaṇikānām//",
    "S01divyav_u:422.004_0": "syāttava brāhmaṇa kāṅkṣā vā vimatirvā anyaḥ sa tena kālena tena samayena vasur nāma maharṣirabhūt/",
    "S01divyav_u:422.005_0": "na hyevaṃ draṣṭavyam/",
    "S01divyav_u:422.005_1": "ahameva sa tena kālena tena samayena vasur nāma maharṣirabhūvam/",
    "S01divyav_u:422.006_0": "mayā sā takṣakavadhūkāyāḥ kapilā nāma māṇavikā duhitā āsāditā bhāryārthāya/",
    "S01divyav_u:422.007_0": "so 'haṃ tatra saṃraktacitta ṛddhyā bhraṣṭo dhyānebhyo vañcitaḥ parihīnaḥ/",
    "S01divyav_u:422.007_1": "so 'hamātmānaṃ jugupsamānastasyāṃ velāyāmimāṃ gāthāṃ babhāṣe--oṃ bhūrbhuvaḥ svaḥ/",
    "S01divyav_u:422.008_0": "tatsavituvareṇyaṃ bhargo devasya dhīmahi/",
    "S01divyav_u:422.009_0": "dhiyo yo naḥ pracodayāt//",
    "S01divyav_u:422.010_0": "so 'haṃ brāhmaṇa tvāṃ bravīmi--sāmānyasaṃjñāmātrakamidaṃ lokasya brāhmaṇa iti vā kṣatriya iti vā vaiśya iti vā śūdra iti vā/",
    "S01divyav_u:422.011_0": "ekamevedaṃ sarvaṃ sarvamidamekam/",
    "S01divyav_u:422.011_1": "putrāya me śārdūlakarṇāya prakṛtiṃ duhitaramanuprayaccha bhāryārthāya/",
    "S01divyav_u:422.012_0": "yāvatakaṃ kulaśulkaṃ manyase tāvatakamanupradāsyāmi/",
    "S01divyav_u:422.013_0": "idaṃ ca vacanaṃ punaḥ śrutvā triśaṅkormātaṅgarājasya brāhmaṇaḥ puṣkarasārī idamavocat--",
    "S01divyav_u:422.014_0": "bhagavāñ śrotriyaḥ śreṣṭhastvatto bhūyānna vidyate/",
    "S01divyav_u:422.015_0": "sadevakeṣu lokeṣu mahābrahmasamo bhavān//1066//",
    "S01divyav_u:422.016_0": "putrāya te bhoḥ prakṛtiṃ dadāmi śīlena rūpeṇa guṇairupetaḥ/",
    "S01divyav_u:422.018_0": "śārdūlakarṇaḥ prakṛtistu bhadrā ubhau rametāṃ rucitaṃ mamedam//1067//",
    "S01divyav_u:422.020_0": "tatra tāni pañcamātrāṇi māṇavakaśatāni uccaiḥśabdāni procurmahāśabdāni--mā tvaṃ bho upādhyāya vidyamāneṣu brāhmaṇeṣu cāṇḍālena sārdhaṃ saṃbandhaṃ rocaya/",
    "S01divyav_u:422.021_0": "nārhasi bho upādhyāya vidyamāneṣu brāhmaṇeṣu cāṇḍālena sārdhaṃ saṃbandhaṃ kartum//",
    "S01divyav_u:422.023_0": "atha brāhmaṇaḥ puṣkarasārī teṣāṃ nidānaṃ nidāya śabdaṃ saṃsthāpya nipatya ślokenaitānarthānabhāṣata--",
    "S01divyav_u:422.025_0": "evametadyathā hyeṣa triśaṅkurbhāṣate giram/",
    "S01divyav_u:422.026_0": "tattvaṃ hyavitathaṃ bhūtaṃ satyaṃ nityaṃ tathā dhruvam//1068//",
    "S01divyav_u:422.027_0_0": "atha brāhmaṇaḥ puṣkarasārī teṣāṃ māṇavakānāṃ taṃ mahāntaṃ śabdaṃ saṃsthāpya triśaṅkuṃ",
    "S01divyav_u:422.027_0_1": "mātaṅgarājamidamavocat--ayaṃ bhostriśaṅko brahmaṇā sahāpatinā cātrumahābhaitiko mahāpuruṣaḥ",
    "S01divyav_u:422.027_0_2": "prajñaptaḥ/",
    "S01divyav_u:422.029_0": "yasya",
    "S01divyav_u:422.030_0": "śiraḥ satāraṃ gaganamākāśamudaraṃ tathā/",
    "S01divyav_u:422.031_0": "parvatāścāpyubhāvūrū pādau ca dharaṇītalam//1069//",
    "S01divyav_u:423.001_0": "[423]sūryācandramasau netre roma tṛṇavanaspatī/",
    "S01divyav_u:423.002_0": "sāgarāścāpyamedhyaṃ vai nadyo mūtrasravo 'sya tu//1070//",
    "S01divyav_u:423.003_0": "aśrūṇi varṣaṇaṃ cāsya eṣa brahmā sahāpatiḥ/",
    "S01divyav_u:423.004_0": "bhavāṃstu paramajño 'si tanme brūhi yathā tathā//1071//",
    "S01divyav_u:423.005_0": "iha bhostriśaṅko kimāha svalakṣaṇaṃ brahmaṇaḥ pratyavekṣasva/",
    "S01divyav_u:423.005_1": "pitrā ca mātrā ca kṛtāni karmāṇi bhavanti/",
    "S01divyav_u:423.006_0": "aśvastanāstena vañcitāḥ/",
    "S01divyav_u:423.007_0": "gacchanti sattvā bahugarbhayoniṃ na caiva kaścinmanujo hyayoniḥ/",
    "S01divyav_u:423.009_0": "samastajātau pracaranti sattvā na mārutājjāyate kaścideva//1072//",
    "S01divyav_u:423.010_0": "svabhāvabhāvyaṃ hyavagaccha loke ke brāhmaṇakṣatriyavaiśyaśūdrāḥ/",
    "S01divyav_u:423.013_0": "sarvatra kāṇāḥ kuṇinaśca khañjāḥ kuṣṭhī kilāsī hyapasmāriṇo 'pi//1073//",
    "S01divyav_u:423.015_0": "kṛṣṇāśca gaurāśca tathaiva śyāmāḥ sattvāḥ prajā hyanyatame viśiṣṭāḥ/",
    "S01divyav_u:423.017_0": "sahāsthicarmāḥ sanakhāḥ samāṃsā duḥkhī sukhī mūtrapurīṣayuktāḥ/",
    "S01divyav_u:423.019_0": "na cendriyāṇāṃ praviviktirasti tasmānna varṇāścaturo bhavanti//1074//",
    "S01divyav_u:423.021_0": "mantrairhi yadi labhyeta svargaṃ tu gamanaṃ dvijaḥ/",
    "S01divyav_u:423.022_0": "kṛṣṇaśuklāni karmāṇi bhaveyur niṣphalāni hi//1075//",
    "S01divyav_u:423.023_0": "yasmātkṛṣṇāni śuklāni karmāṇi saphalāni hi/",
    "S01divyav_u:423.024_0": "pacyamānāni dṛśyante gatiṣvetāni pañcasu//1076//",
    "S01divyav_u:423.025_0": "māṇavakaśateṣu sa tatra vinihato mahāyaśasā triśaṅkunā puṣkarasārī brāhmaṇo 'bravīt--brāhmaṇo 'sau mātaṅgarājo hi triśaṅkur nāma/",
    "S01divyav_u:423.026_0": "bhavān hi brahmā indraśca kauśikaḥ/",
    "S01divyav_u:423.026_1": "tvamaraṇemiśca gautamaḥ/",
    "S01divyav_u:423.027_0": "tvaṃ śvetaketuśca śukapaṇḍitaḥ/",
    "S01divyav_u:423.027_1": "vedaḥ samākhyātastvayā caturdhā/",
    "S01divyav_u:423.027_2": "bhagavānvasū rājarṣirmahāyaśā bhagavān/",
    "S01divyav_u:423.029_0": "jñānena hi tvaṃ parameṇa yuktaḥ sarveṣu śāstreṣu bhavān kṛtārthaḥ/",
    "S01divyav_u:424.001_0": "[424]śreṣṭho viśiṣṭo paramo 'si loke bhavān hi vidyācaraṇena yuktaḥ//1077//",
    "S01divyav_u:424.003_0": "dadāmi te 'haṃ prakṛtiṃ mamāmalāṃ śīlena rūpeṇa guṇairupetaḥ/",
    "S01divyav_u:424.005_0": "śārdūlakarṇaḥ prakṛtiśca bhadrā ubhau rametāṃ rucitaṃ mamedam//1078//",
    "S01divyav_u:424.007_0": "pragṛhya bhṛṅgāramudakaprapūrṇamāvarjito brāhmaṇo hṛṣṭacittaḥ/",
    "S01divyav_u:424.008_0": "anupradāsīdudakena kanyakāṃ śārdūlakarṇasya iyamastu bhāryā//1079//",
    "S01divyav_u:424.011_0": "udagracitta āsīnmātaṅgarājaḥ/",
    "S01divyav_u:424.012_0": "kṛtvā niveśaṃ sa tadātmajasya gatvāśrame 'sau nagaram yaśasvī/",
    "S01divyav_u:424.014_0": "dharmeṇa vai kārayati svarājyaṃ kṣemaṃ subhikṣaṃ ca sadotsavāḍhyam//1080// iti/",
    "S01divyav_u:424.016_0": "syād bhikṣavo yuṣmākaṃ kāṅkṣā vā vimatirvā vicikitsā vā--anyaḥ sa tena kālena tena samayena triśaṅkur nāma mātaṅgarājo 'bhūt? naivaṃ draṣṭavyam/",
    "S01divyav_u:424.017_0": "ahameva sa tena kālena tena samayena triśaṅkur nāma mātaṅgarājo 'bhūvam/",
    "S01divyav_u:424.018_0": "syādevaṃ ca bhikṣavo yuṣmākam--anyaḥ sa tena kālena tena samayena śādūlakarṇo nāma mātaṅgarājakumāro 'bhūt/",
    "S01divyav_u:424.019_0": "naivaṃ draṣṭavyam/",
    "S01divyav_u:424.019_1": "eṣa sa ānando bhikṣuḥ sa tena kālena tena samayena śārdūlakarṇo nāma mātaṅgarājakumāro 'bhūt/",
    "S01divyav_u:424.021_0": "syādevam yuṣmākam--anyaḥ sa tena kālena tena samayena puṣkarasārī nāma brāhmaṇo 'bhūt/",
    "S01divyav_u:424.021_1": "naivaṃ draṣṭavyam/",
    "S01divyav_u:424.022_0": "eṣa śāradvatīputro bhikṣuḥ sa tena kālena tena samayena puṣkarasārī nāma brāhmaṇo 'bhūt/",
    "S01divyav_u:424.023_0": "nānyā sā tena kālena tena samayena puṣkarasāriṇo brāhmaṇasya prakṛtir nāma māṇavikā duhitābhūt/",
    "S01divyav_u:424.024_0": "naivaṃ draṣṭavyam/",
    "S01divyav_u:424.024_1": "eṣā sā prakṛtirbhikṣuṇī tena kālena tena samayena puṣkarasāriṇo brāhmaṇasya prakṛtir nāma māṇavikā duhitābhūt/",
    "S01divyav_u:424.025_0": "sā etarhi tenaiva snehena tenaiva premṇā ānandaṃ bhikṣuṃ gacchantamanugacchati tiṣṭhantamanutiṣṭhati/",
    "S01divyav_u:424.026_0": "yadyadeva kulaṃ piṇḍāya praviśati, tatra tatraiva dvāre tūṣṇīmbhūtā asthāt//",
    "S01divyav_u:424.028_0": "atha khalu bhagavānetasminnidāne etasmin prakaraṇe tasyāṃ velāyāmimāṃ gāthāmabhāṣata--",
    "S01divyav_u:424.029_0": "parvakeṇa nivāsena pratyutpannena tena ca/",
    "S01divyav_u:424.030_0": "etena jāyate prema candrasya kumude yathā//1081//",
    "S01divyav_u:425.001_0": "[425]tasmāttarhi bhikṣavo 'nabhisamitānāṃ caturṇāmāryasatyānāmabhisamayāya,",
    "S01divyav_u:425.001_1": "adhimātraṃ vīryaṃ tīvracchando vīryaṃ śabdāpayāmi/",
    "S01divyav_u:425.002_0": "utsāha unnatiraprativāṇiḥ/",
    "S01divyav_u:425.002_1": "smṛtyā saṃprajanyena apramādato yogaḥ karaṇīyaḥ/",
    "S01divyav_u:425.003_0_0": "drutameṣāṃ caturṇāṃ duḥkhasyāryasatyasya duḥkhasamudayasya nirodhasya nirodhagāminyāḥ",
    "S01divyav_u:425.003_0_1": "pratipada āryasatyasya amīṣāṃ caturṇāmāryasatyānāmanabhisamitānāmabhisamayāya adhimātraṃ",
    "S01divyav_u:425.003_0_2": "tīvracchando vīryaṃ vyāyāma utsāha unnatiraprativāṇiḥ smṛtyā saṃprajanyenāpramādato",
    "S01divyav_u:425.003_0_3": "yogaḥ karaṇīyaḥ/",
    "S01divyav_u:425.007_0": "asmiṃśca khalu punardharmaparyāye bhāṣyamāṇe bhikṣūṇāṃ ṣaṣṭimātrāṇāmanupādāya āsravebhyaścittāani vimuktāni/",
    "S01divyav_u:425.008_0": "saṃbahulānāṃ śrāvakāṇāṃ brahmaṇāṃ gṛhapatīnāṃ ca virajaskaṃ vigatamalaṃ dharmacakṣurudapādi viśuddham/",
    "S01divyav_u:425.010_0": "idamavocadbhagavān/",
    "S01divyav_u:425.010_1": "āttamanasaste bhikṣavo bhagavato bhāṣitamabhyanandan//",
    "S01divyav_u:425.011_0": "iti śrīdivyāvadāne śārdūlakarṇāvadānam//",
    "S01divyav_u:523_0": "********** Avadāna 34 **********",
    "S01divyav_u:426.001_0": "div34 dānādhikaraṇamahāyānasūtram/",
    "S01divyav_u:525_0": "evaṃ mayā śrutam/",
    "S01divyav_u:426.002_0": "ekasmin samaye bhagavāñchrāvastyāṃ viahrati jetavane 'nāthapiṇḍadasyārāme mahatā bhikṣusaṃghena sārdham/",
    "S01divyav_u:426.003_0": "tatra {bhagavān} bhikṣūnāmantrayate sma--saptagtriṃśatā bhikṣava ākāraiḥ paṇḍito dānaṃ dadāti/",
    "S01divyav_u:426.004_0": "kāle dānaṃ dadāti tathāgatānujñātam/",
    "S01divyav_u:426.005_0": "kalpitaṃ dānaṃ dadāti trivastupariśuddham/",
    "S01divyav_u:426.005_1": "satkutya dānaṃ dadāti sarvadoṣavikṣepavigamārtham/",
    "S01divyav_u:426.006_0": "svahastena dānaṃ dadātyasārātkāyātsārasaṃgrahārtham/",
    "S01divyav_u:426.006_1": "skandhaṃ dānaṃ dadāti mahātyāgabhogavipākapratilābhasaṃvartanīyam/",
    "S01divyav_u:426.007_0": "varṇasampannaṃ dānaṃ dadāti prāsādikavipākapratisaṃvartanīyam/",
    "S01divyav_u:426.007_1": "gandhasampannaṃ dānaṃ dadāti gandhavipākapratilābhasaṃvartanīyam/",
    "S01divyav_u:426.008_0": "rasasampannaṃ dānaṃ dadāti rasarasāgravyañjanavipākapratilābhasaṃvartanīyam/",
    "S01divyav_u:426.009_0": "praṇītaṃ dānaṃ dadāti praṇītabhogavipākapratilābhasaṃvartanīyam/",
    "S01divyav_u:426.010_0": "vipulaṃ dānaṃ dadāti vipulabhogavipākapratilābhasaṃvartanīyam/",
    "S01divyav_u:426.010_1": "annadānaṃ dadāti kṣuttarṣavicchedavipākapratilābhasaṃvartanīyam/",
    "S01divyav_u:426.011_0": "pānadānaṃ dadāti sarvatra jātiṣu tṛḍvicchedavipākapratilābhasaṃvartanīyam/",
    "S01divyav_u:426.012_0": "vastradānaṃ dadāti praṇītavastrabhogavipākapratilābhasaṃvartanīyam/",
    "S01divyav_u:426.012_1": "pratiśrayaṃ dānaṃ dadāti harmyakūṭāgāraprāsādabhavanavimānodyānārāmaviśeṣavipākapratilābhasaṃvartanīyam/",
    "S01divyav_u:426.014_0": "śayyādānaṃ dadātyuccakulabhogavipākapratilābhasaṃvartanīyam/",
    "S01divyav_u:426.014_1": "yānaṃ dānaṃ dadāti ṛddhipādavipākapratilābhasaṃvartanīyam/",
    "S01divyav_u:426.015_0": "bhaiṣajyadānaṃ dadāti ajarāmaraṇaviśokasaṃkliṣṭanirodhanivāṇavipākapratilābhasaṃvartanīyam/",
    "S01divyav_u:426.016_0": "dharmadānaṃ dadāti jātismarapratilābhasaṃvartanīyam/",
    "S01divyav_u:426.016_1": "puṣpadānaṃ dadāti bodhyaṅgapuṣpavipākapratilābhasaṃvartanīyam/",
    "S01divyav_u:426.017_0": "mālyadānaṃ dadāti rāgadveṣamohaviśuddhavipākapratilābhasaṃvartanīyam/",
    "S01divyav_u:426.018_0": "gandhadānaṃ dadāti divyagandhasukhopapattivipākapratilābhasaṃvartanīyam/",
    "S01divyav_u:426.019_0": "dhūpadānaṃ dadāti saṃkleśadaurgandhaprahāṇavipākapratilābhasaṃvartanīyam/",
    "S01divyav_u:426.019_1": "chatradānaṃ dadāti dharmaiśvaryādhipatyavipākapratilābhasaṃvartanīyam/",
    "S01divyav_u:426.020_0": "ghaṇṭādānaṃ dadāti manojñasvaravipākapratilābhasaṃvartanīyam/",
    "S01divyav_u:426.021_0": "vādyadānaṃ dadāti brahmasvaranirghoṣavipākapratilābhasaṃvartanīyam/",
    "S01divyav_u:426.021_1": "paṭṭadānaṃ dadāti devamanuṣyābhiṣekapaṭṭabandhavipākapratilābhasaṃvartanīyam/",
    "S01divyav_u:426.022_0": "tathāagatacaityeṣu tathāgatabimbeṣu ca sugandhodakasnānaṃ dānaṃ dadāti dvātriṃśanmahāpuruṣalakṣaṇāśītyanuvyañjanavipākapratilābhasaṃvartanīyam/",
    "S01divyav_u:426.023_0": "sūtradānaṃ dadāti sarvatra jātiṣūtpasyatā grāhyakuleṣūpapadya samantaprāsādikavipākapratilābhasaṃvartanīyam/",
    "S01divyav_u:426.025_0": "pañcasāradānaṃ dadāti sarvatra jātiṣu mahābalavipākapratilābhasaṃvartanīyam/",
    "S01divyav_u:426.025_1": "maitryātmakadānaṃ dadāti vyāpādaprahāṇavipākapratilābhasaṃvartanīyam/",
    "S01divyav_u:426.026_0": "karuṇāśritadānaṃ dadāti mahāsukhavipākapratilābhasaṃvartanīyam/",
    "S01divyav_u:426.027_0": "muditāśritadānaṃ dadāti sarvathā muditānandavipākapratilābhasaṃvartanīyam/",
    "S01divyav_u:426.028_0": "upekṣāśritaṃ dānaṃ dadāti aratiprahāṇavipākapratilābhasaṃvartanīyam/",
    "S01divyav_u:426.028_1": "vicitropacitraṃ dānaṃ dadāti nānābahuvidhavicitropabhogavipākapratilābhasaṃvartanīyam/",
    "S01divyav_u:426.029_0": "sarvārthaparityāgaṃ dānaṃ dadāti anuttarasamyaksambodhivipākapratilābhasaṃvartanīyam/",
    "S01divyav_u:426.030_0": "ebhirbhikṣavaḥ saptatriṃśatprakāraiḥ paṇḍito dānaṃ dadāti//",
    "S01divyav_u:426.031_0": "idamavocadbhagavān/",
    "S01divyav_u:426.031_1": "āttamanasaste bhikṣavo bhagavato bhāṣitamabhyanandan//",
    "S01divyav_u:426.032_0": "iti śrīdivyāvadāne dānādhikaraṇamahāyānasūtraṃ samāptam//",
    "S01divyav_u:527_0": "********** Avadāna 35 **********",
    "S01divyav_u:427.001_0": "div35 cūḍāpakṣāvadānam/",
    "S01divyav_u:427.002_0": "buddho bhagavāñ śrāvastyāṃ viharati sma jetavane 'nāthapiṇḍadasyārāme/",
    "S01divyav_u:427.002_1": "śrāvastyāmanyatamo brāhmaṇaḥ prativasati/",
    "S01divyav_u:427.003_0": "tena sadṛśāt kulāt kalatramānītam/",
    "S01divyav_u:427.003_1": "sa tayā sārdhaṃ krīḍati tamate paricārayati/",
    "S01divyav_u:427.004_0": "tasyāpatyaṃ jātaṃ jātaṃ kālaṃ karoti/",
    "S01divyav_u:427.004_1": "athāpareṇa samayena tasya patnī āpannasattvā/",
    "S01divyav_u:427.005_0": "sa kare kapolaṃ dattvā cintāparo vyavasthitaḥ/",
    "S01divyav_u:427.005_1": "tasya nātidūre vṛddhayuvatiḥ prativasati/",
    "S01divyav_u:427.006_0": "tayā dṛṣṭaḥ/",
    "S01divyav_u:427.006_1": "sā kathayati--kasmāttvaṃ brāhmaṇa kare kapolaṃ datvā cintāparo vyavasthitah? sa kathayati--mamāpatyaṃ jātaṃ jātaṃ kālaṃ karoti/",
    "S01divyav_u:427.007_0": "mama cedānīṃ patnī āpannasattvā saṃvṛttā/",
    "S01divyav_u:427.008_0": "yadapyanyadapatyaṃ janayiṣyati, tadapi kālaṃ kariṣyati/",
    "S01divyav_u:427.008_1": "sa kathayati--yadā tava patvyāḥ prasavakālaḥ syāt, tadā māṃ śabdāpayethā iti/",
    "S01divyav_u:427.009_0": "athāpareṇa samayena tasya patnyāḥ prasavakāle jātaḥ/",
    "S01divyav_u:427.010_0": "tena sā vṛddhayuvatiḥ śabdāpitā/",
    "S01divyav_u:427.010_1": "tayā sā prasavāpitā/",
    "S01divyav_u:427.010_2": "putro jātaḥ/",
    "S01divyav_u:427.011_0": "tayā sa dārakaḥ snāpayitvā śuklena veṣṭayitvā navanītenāsyaṃ pūrayitvā dārikāyā haste 'nupradattaḥ/",
    "S01divyav_u:427.012_0": "sā dārikoktā--imaṃ dārakaṃ caturmahāpathe dhāraya/",
    "S01divyav_u:427.012_1": "yaṃ kaṃcit paśyasi brāhmaṇaṃ vā, sa vaktavyah--ayaṃ dārakaḥ pādābhivandanaṃ karotīti/",
    "S01divyav_u:427.013_0": "astaṃ gate āditye yadi jīvati, gṛhītvā āgaccha/",
    "S01divyav_u:427.014_0": "atha kālaṃ karoti, tatraivāropayitavyaḥ/",
    "S01divyav_u:427.014_1": "sā tamādāya caturmahāpathe gatvā sthitā/",
    "S01divyav_u:427.015_0": "ācaritaṃ tīrthyānāṃ kalyamevotthāya tīrthopasparśanāya gacchanti/",
    "S01divyav_u:427.016_0": "sā dārikā sagauravā sapratīśā pādabhivandanaṃ kṛtvā kathayati--ayaṃ dāraka āryāṇāṃ pādābhivandanaṃ karoti/",
    "S01divyav_u:427.017_0": "te kathayanti--ciraṃ jīva, dīrghamāyuḥ pālayatu, mātāpitrormanorathaṃ pūrayatu/",
    "S01divyav_u:427.018_0": "sthavirasthvirā bhikṣavaḥ pūrvāhṇakālasamaye nivāsya pātracīvaramādāya śrāvastyāṃ piṇḍāya praviśanti/",
    "S01divyav_u:427.019_0": "sā dārikā sagauravā sapratīśā pādābhivandanaṃ kṛtvā kathayati--ayaṃ dāraka āryāṇāṃ pādābhivandanaṃ karotīti/",
    "S01divyav_u:427.020_0": "sthavirāḥ kathayanti--suciraṃ jīvatu, dīrghamāyuḥ pālayatu, mātāpitromanorathaṃ pūrayatu/",
    "S01divyav_u:427.021_0": "bhagavān pūrvāhṇe nivāsya pātracīvaramādāya śrāvastīṃ piṇḍāya praviśati sma/",
    "S01divyav_u:427.022_0": "sā dārikā sagauravā sapratīśā pādābhivandanaṃ kṛtvā kathayati--bhagavān,",
    "S01divyav_u:427.022_1": "ayaṃ dārako bhagavataḥ pādābhivandanaṃ karotīti/",
    "S01divyav_u:427.023_0": "bhagavānāha--ciraṃ jīvatu, dīrghamāyuḥ pālayatu, mātāpitromanorathaṃ pūrayatu/",
    "S01divyav_u:427.024_0": "vikālībhūte paśyati--yāvajjīvati/",
    "S01divyav_u:427.025_0": "sā taṃ gṛhītvā gṛhamāgatā/",
    "S01divyav_u:427.025_1": "sā taiḥ pṛṣṭā--jīvati dārakah? sā kathayati--jīvati/",
    "S01divyav_u:427.026_0": "te kathayanti--kutra dhāritah? asmin mahāpathe/",
    "S01divyav_u:427.026_1": "te kathayanti--kiṃ bhavatu dārakasya nāma? ayaṃ dārako mahāpathe dhāritaḥ/",
    "S01divyav_u:427.027_0": "bhavatu dāraksya mahāpanthaka iti nāma/",
    "S01divyav_u:427.027_1": "mahāpanthako dāraka unnīto vardhito mahān saṃvṛttaḥ/",
    "S01divyav_u:427.028_0": "sa yadā mahān saṃvṛttastadā lipyāmupanyastaḥ,",
    "S01divyav_u:427.028_1_0": "saṃkhyāyāṃ gaṇanāyāṃ mudrāyāṃ brāhmaṇikāyāmīryāyāṃ śauce samudācāre bhasmagrahe autkare",
    "S01divyav_u:427.028_1_1": "bhoskāre ṛgvede yajurvede sāmavede 'tharvavede yajane yājane 'dhyayane 'dhyāpane",
    "S01divyav_u:427.028_1_2": "dāne pratigrahe/",
    "S01divyav_u:427.030_0": "ṣaṭkarmanirato brāhmaṇaḥ saṃvṛttaḥ/",
    "S01divyav_u:427.031_0": "sa pañcaśatagaṇaṃ brāhmaṇakarma oṃ vācayitumārabdhaḥ/",
    "S01divyav_u:427.031_1": "tasya bhūyaḥ krīḍato ramataḥ paricārayataḥ patnī āpannasattvā saṃvṛttā/",
    "S01divyav_u:427.032_0": "tasyāḥ prasavakālo jātaḥ/",
    "S01divyav_u:427.032_1": "tena sā vṛddhayuvatih[428] śabdāpitā/",
    "S01divyav_u:428.001_0": "tayā prasavitā/",
    "S01divyav_u:428.001_1": "tasyāḥ putro jātaḥ/",
    "S01divyav_u:428.001_2": "tayā sa dārakaḥ snāpayitvā śuklena vastreṇa veṣṭayitvā navanītenāsyaṃ pūrayitvā dārikāyā haste dattaḥ/",
    "S01divyav_u:428.002_0": "sā dārikoktā--imaṃ tvaṃ dārakaṃ caturmahāpathe dhāraya/",
    "S01divyav_u:428.003_0": "yadi kaṃcitpaśyasi śramaṇaṃ brāhmaṇaṃ vā, sa vaktavyah--ayaṃ dāraka āryasya pādābhivandanaṃ karoti/",
    "S01divyav_u:428.004_0": "astaṃ gata āditye yadi jīvati, gṛhītvā āgaccha/",
    "S01divyav_u:428.005_0": "atha kālaṃ karoti, tatraivāropayitvā āgaccha/",
    "S01divyav_u:428.005_1": "sā dārikā alasajātīyā taṃ dārakamādāya panthalikāyāṃ sthitā/",
    "S01divyav_u:428.006_0": "ācaritaṃ tīrthyānāṃ kalyamevotthāya tīrthopasparśakā gacchanti/",
    "S01divyav_u:428.006_1": "sā dārikā sagauravā sapratīśā pādabhivandanaṃ kṛtvā kathayati--ārya,",
    "S01divyav_u:428.006_2": "ayaṃ daraka āryāṇāṃ pādābhivandanaṃ karoti/",
    "S01divyav_u:428.008_0": "te kathayanti--ciraṃ jīvatu, dīrghamāyuḥ pālayatu, mātāpitromanorathaṃ pūrayatu/",
    "S01divyav_u:428.009_0": "sā taṃ vikālībhūte paśyati--yāvajjīvati/",
    "S01divyav_u:428.009_1": "sā taṃ gṛhītvā gṛhamāgatā/",
    "S01divyav_u:428.009_2": "sā taiḥ pṛṣṭā--jīvati dārakah? sā kathayati--jīvatīti/",
    "S01divyav_u:428.010_0": "te kathayanti--kutra tvayaiṣa dhāritah? sā kathayati--amuṣyāṃ panthalikāyām/",
    "S01divyav_u:428.011_0": "te kathayanti--kiṃ bhavatu dārakasya nāma? ayaṃ dārakaḥ panthalikāyāṃ dhāritaḥ/",
    "S01divyav_u:428.012_0": "bhavatu dārakasya nāmadheyaṃ panthaka iti/",
    "S01divyav_u:428.012_1": "panthako dāraka unnīto vardhito mahān saṃvṛttiḥ/",
    "S01divyav_u:428.013_0": "sa yadā mahān saṃvṛttastadā lipyamupanyastaḥ/",
    "S01divyav_u:428.013_1": "tasya sītyukte dhamiti vismarati/",
    "S01divyav_u:428.014_0": "atha tasyācāryaḥ kathayati--brāhmaṇa, mayā prabhūtadārakāḥ pāṭhayitavyāḥ/",
    "S01divyav_u:428.015_0": "na śakṣyāmyahaṃ panthakaṃ pāṭhayitum/",
    "S01divyav_u:428.015_1": "mahāpanthakasyālpamucyate prabhūtaṃ gṛhṇāti, asya tu panthakasya sītyukte dhamiti vismarati/",
    "S01divyav_u:428.016_0": "brāhmaṇaḥ saṃlakṣayati--sarve brāhmaṇā lipyakṣarakuśalā bhavanti, vedabrāhmaṇa eṣa bhaviṣyati/",
    "S01divyav_u:428.017_0": "sa tenādhyāpakasya vedaṃ pāṭhayituṃ samarpitaḥ/",
    "S01divyav_u:428.017_1": "tasya omityukte bhūriti vismarati, bhūrityukta omiti vismarati/",
    "S01divyav_u:428.018_0": "adhyāpakaḥ kathayati--prabhūtā māṇavakāḥ pāṭhayitavyā mayā/",
    "S01divyav_u:428.019_0": "na śakyāmyahaṃ panthakaṃ pāṭhayitum/",
    "S01divyav_u:428.019_1": "asya omityukte bhūriti vismarati, bhūrityukta omiti vismarati/",
    "S01divyav_u:428.020_0": "brāhmaṇaḥ saṃlakṣayati--na sarve brāhmaṇā vedapāragā bhavanti/",
    "S01divyav_u:428.021_0": "jātibrāhmaṇa evāyaṃ bhaviṣyatīti/",
    "S01divyav_u:428.021_1": "sa yatra kvacinnimantritako gacchati, tameva panthakamādāya gacchati/",
    "S01divyav_u:428.022_0": "atha tena samayena sa brāhmaṇo glānībhūtaḥ/",
    "S01divyav_u:428.022_1": "sa mūlagaṇḍapatraphalabhaiṣajyairupasthīyamāno hīyata eva/",
    "S01divyav_u:428.023_0": "sa tena mahāpanthaka uktah--putra, tvaṃ mamātyayādaśocyo 'si/",
    "S01divyav_u:428.024_0": "api tu tvayā panthakasya yogodvahanaṃ kartavyamiti/",
    "S01divyav_u:428.024_1": "ityuktvā--",
    "S01divyav_u:428.025_0": "sarve kṣayāntā nicayāḥ patanāntāḥ samucchrayāḥ/",
    "S01divyav_u:428.026_0": "samyogā viprayogāntā maraṇāntaṃ ca jīvitam//1//",
    "S01divyav_u:428.027_0": "iti sa kāladharmeṇa samyuktaḥ/",
    "S01divyav_u:428.027_1": "te taṃ nīlapītalohitāvadātairvastraiḥ śibikāmalaṃkṛtya mahatā satkāreṇa śmaśāne dhmāpayitvā śokavinodaṃ kṛtvā avasthitāḥ/",
    "S01divyav_u:428.029_0": "āyuṣmantau śāriputramaudgalyāyanau pañcaśataparivārau kosaleṣu jānapadeṣu cārikāṃ carantau śrāvastīmanuprāptau/",
    "S01divyav_u:428.030_0": "śrāvastyāṃ janakāyena śrutam--āyuṣmantau śāriputramaudgalyāyanau pañcaśataparivārau kosaleṣu jānapadeṣu cārikāṃ carantau śrāvastīmanuprāptau/",
    "S01divyav_u:428.031_0": "śrutvā ca punaḥ sa janakāyo bahir nirgantumārabdhaḥ/",
    "S01divyav_u:428.032_0": "mahāpanthako 'pi bahiḥ śrāvastyāmanyatamasmin vṛkṣamūle [429]pañcamātrāṇi māṇavakaśatāni brāhmaṇakān mantrān vācayati/",
    "S01divyav_u:429.001_0": "tena sa janakāyaḥ śrāvastyā nirgacchan dṛṣṭaḥ/",
    "S01divyav_u:429.002_0": "sa tān māṇavakān pṛcchati--bhavantaḥ,",
    "S01divyav_u:429.002_1": "ka eṣa mahājanakāyo nirgacchati? te tasya kathayanti--upādhyāya,",
    "S01divyav_u:429.002_2": "bhadantau śāriputramaudgalyāyanau pañcaśataparivārau kosaleṣu janapadeṣu cārikāṃ caritvā iha śrāvastīmanuprāptau,",
    "S01divyav_u:429.004_0": "kiṃ nu tau draṣṭavyau? yatredānīṃ tadagraṃ varṇamapahāya dvitīyavarṇasya śramaṇasya gautamasyāntike pravrajitau/",
    "S01divyav_u:429.005_0": "ekastatra māṇavakaḥ śrāddhaḥ/",
    "S01divyav_u:429.006_0": "sa kathayati--upādhyāya, maivaṃ vocaḥ/",
    "S01divyav_u:429.006_1": "mahānubhāvau tau/",
    "S01divyav_u:429.006_2": "yadyupādhyāyasteṣāṃ dharmaṃ śṛṇuyāt, sthānametadvidyate yadupādhyāyasyāpi rocate/",
    "S01divyav_u:429.007_0": "ācaritaṃ teṣāṃ māṇavakānām yadā apāṭhā bhavanti, te kadācinnagarāvalokanayā gacchanti/",
    "S01divyav_u:429.008_0": "kadācittīrthopasparśakā gacchanti/",
    "S01divyav_u:429.009_0": "kadācitsamidhāhārakā gacchanti/",
    "S01divyav_u:429.009_1": "apareṇa samayena te sarve apāṭhāḥ saṃvṛttāḥ/",
    "S01divyav_u:429.009_2": "te samidhāhārakāḥ saṃprasthitāḥ/",
    "S01divyav_u:429.010_0": "so 'pi mahāpanthako 'nyatamavṛkṣamūle caṃkramya sthitaḥ/",
    "S01divyav_u:429.010_1": "tatraikaṃ bhikṣumadrākṣīt/",
    "S01divyav_u:429.011_0": "sa tamupasaṃkramyaivamāha--bho bhikṣo, ucyatāṃ tāvatkiṃcidbuddhavacanam/",
    "S01divyav_u:429.011_1": "tena tasya daśa kuśalāḥ karmapathā vistareṇa saṃprakāśitāḥ/",
    "S01divyav_u:429.012_0": "so 'bhiprasannaḥ kathayati--bho bhikṣo, punarapyākhyāhi vistaram/",
    "S01divyav_u:429.013_0": "ityuktvā prakrāntaḥ/",
    "S01divyav_u:429.013_1": "apareṇa samayena bhūyaste apāṭhāḥ saṃvṛtāḥ/",
    "S01divyav_u:429.014_0": "te samidhāhātakāḥ saṃprasthitāḥ/",
    "S01divyav_u:429.014_1": "mahāpanthako 'pi bhikṣusakāśamupasaṃkrāntaḥ/",
    "S01divyav_u:429.014_2": "tena tasya dvādaśāṅgaḥ pratītyasamutpādo 'nulomapratilomo vistareṇa prakāśitaḥ/",
    "S01divyav_u:429.015_0": "so 'bhiprasannaḥ kathayati--bho bhikṣu,",
    "S01divyav_u:429.015_1": "labheyāhaṃ svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:429.016_0": "careyamahaṃ śramaṇasya gautamasyāntike brahmacaryam/",
    "S01divyav_u:429.017_0": "sa bhikṣuḥ saṃlakṣayati--pravrājayāmi śāsane, dhuramunnāmayatīti/",
    "S01divyav_u:429.018_0": "sa tenoktah--brāhmaṇa, evaṃ kuruṣva/",
    "S01divyav_u:429.018_1": "mahāpanthakaḥ kathayati--bhikṣo, vayaṃ prajñātā brāhmaṇāḥ/",
    "S01divyav_u:429.019_0": "na śakṣyām ihaiva pravrajitum/",
    "S01divyav_u:429.019_1": "janapadaṃ gatvā pravrajāmaḥ/",
    "S01divyav_u:429.019_2": "sa tena janapadaṃ nītvā pravrajitah upasampāditaḥ, uktaśca/",
    "S01divyav_u:429.020_0": "dve bhikṣukarmaṇī dhyānamadhyayanaṃ ca/",
    "S01divyav_u:429.020_1": "kiṃ kariṣyasi? ubhayaṃ kariṣyāmi/",
    "S01divyav_u:429.021_0": "tena divā uddiśatā yoniśo bhāvayatā trīṇi piṭakāni,",
    "S01divyav_u:429.021_1": "rātrau cintayatā tulayatā upaparīkṣamāṇena sarvakleśaprahāṇādarhatvaṃ sākṣātkṛtam/",
    "S01divyav_u:429.022_0": "arhan saṃvṛttastraidhatukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparāḍbhukhaḥ/",
    "S01divyav_u:429.024_0": "sendropendrāṇāṃ devānāṃ mānyaḥ pūjyo 'bhivādyaśca saṃvṛttaḥ//",
    "S01divyav_u:429.026_0": "yadā panthakasya bhogāstanutvaṃ parikṣayaṃ paryādānaṃ gatāḥ,",
    "S01divyav_u:429.026_1": "sa kṛcchreṇa jīvikāṃ kalpayitumārabdhaḥ/",
    "S01divyav_u:429.027_0": "atha panthakasyaitadabhavat--yattāvanme śrutena prāptavyaṃ tanmayā.../",
    "S01divyav_u:429.027_1": "yannvahaṃ śrāvastīṃ gatvā bhagavantaṃ paryupāāsyāmi/",
    "S01divyav_u:429.028_0": "athāyuṣmān mahāpanthakaḥ pañcaśataparivāro yena śrāvastī tena cārikāṃ prakrāntaḥ/",
    "S01divyav_u:429.029_0": "anupūrveṇa cārikāṃ carañ śrāvastīmanuprāptaḥ/",
    "S01divyav_u:429.029_1": "śrāvastyāṃ janakāyena śrutam--āryo mahāpanthakaḥ pañcaśataparivāraḥ kosaleṣu janapadeṣu cārikāṃ carañ śrāvastīmanuprāptaḥ/",
    "S01divyav_u:429.031_0": "śrutvā ca punar nirgantumārabdhaḥ/",
    "S01divyav_u:429.031_1": "panthakena dṛṣṭaḥ/",
    "S01divyav_u:429.031_2": "sa pṛcchati--bhavantaḥ, kutreṣu mahājanakāyo gacchati? te kathayanti--āryo mahāpanthakaḥ pañcaśataparivātaḥ kosaleṣu [430]janapadeṣu cārikāṃ carañ śrāvastīmanuprāptaḥ/",
    "S01divyav_u:430.001_0": "tameṣu mahājanakāyo darśanāyopasaṃkrāmati/",
    "S01divyav_u:430.002_0": "panthakaḥ saṃlakṣayati--eṣāmasau na bhrātā na jñātiḥ/",
    "S01divyav_u:430.002_1": "mamāsau bhrātā bhavati/",
    "S01divyav_u:430.002_2": "ahaṃ kasmāttaṃ na darśanāyopasaṃkrāmāmi? so 'pi taddarśanāyopasaṃkrāntaḥ/",
    "S01divyav_u:430.003_0": "sa tena dṛṣṭaḥ pṛṣṭaśca--panthaka,",
    "S01divyav_u:430.003_1": "katham yāpayasi? kṛcchreṇa yāpayāmi? kiṃ na pravrajasi? sa kathayati--ahaṃ cūḍaḥ paramacūḍo dhanvaḥ paramadhanvaḥ/",
    "S01divyav_u:430.005_0": "ko māṃ pravrājayiṣyatīti? āyuṣmān mahāpanthakaḥ saṃlakṣayati--santyasya kānicitkuśalamūlāni? santi/",
    "S01divyav_u:430.006_0": "kenāyaṃ na yogyah? āgaccha, ahaṃ tvāṃ pravrājayiṣyāmi/",
    "S01divyav_u:430.007_0": "tena pravrājita upasampāditaḥ/",
    "S01divyav_u:430.007_1": "tena tasyoddeśo dattah--",
    "S01divyav_u:430.008_0": "pāpaṃ na kuryānmanasā na vācā kāyena vā kiṃcana sarvaloke/",
    "S01divyav_u:430.010_0": "riktaḥ kāmaiḥ smṛtimān saṃprajānan duḥkhaṃ na sa vidyādanarthopasaṃhitam//1//",
    "S01divyav_u:430.012_0": "tasyaiṣā gāthā traimāsyenāpi na vṛttā jātā/",
    "S01divyav_u:430.012_1": "anyeṣāṃ gopālakānāṃ paśupālakānāṃ śrutvā pravṛttā jātā/",
    "S01divyav_u:430.013_0": "sagauravaḥ sapratīśa upasaṃkramya praṣṭuṃ pravṛttaḥ/",
    "S01divyav_u:430.013_1": "te upasaṃharanti/",
    "S01divyav_u:430.013_2": "dharmatā khalu yathā buddhānāṃ bhagavatāṃ dvau śrāvakāṇāṃ saṃnipātau bhavataḥ,",
    "S01divyav_u:430.013_3": "āṣāḍhyāṃ varṣopanāyikāyāṃ kārtikapūrṇamāsyām/",
    "S01divyav_u:430.015_0": "evaṃ mahāśrāvkāṇāmapi/",
    "S01divyav_u:430.015_1": "tatra ye āṣāḍhīvarṣopanāyikāyāmupasaṃkrāmanti,",
    "S01divyav_u:430.015_2": "te tāṃstān manasikāraviśeṣānādāya tāsu tāsu grāmanigamarāṣṭrarājadhānīṣu varṣā upagacchanti/",
    "S01divyav_u:430.017_0": "ye kārtikyāṃ ca pūrṇamāsyāmupasaṃkramanti,",
    "S01divyav_u:430.017_1": "te svādhyāyanikāṃ paripṛcchanikāṃ ca yācanti,",
    "S01divyav_u:430.018_0": "āyuṣmato mahāpanthakasya sārdhaṃvihāryantevāsikā bhikṣavo janapade varṣoṣitāḥ,",
    "S01divyav_u:430.018_1": "te 'pyeva kārtikyāṃ pūrṇamāsyām yenāyuṣmān mahāpanthakastenopasaṃkrāntāḥ/",
    "S01divyav_u:430.019_0": "tatra kecitsvādhyāyinikām yācanti, kecitparipṛcchanti, kecidyathādhigatamārocayanti/",
    "S01divyav_u:430.020_0": "tatra ye cūḍā bhavanti paramacūḍā dhanvāḥ paramadhanvāḥ,",
    "S01divyav_u:430.020_1": "te ṣaḍvargīyān sevante bhajante paryupāsante/",
    "S01divyav_u:430.022_0": "āyuṣmān panthakaḥ ṣaḍvargīyān sevate bhajate paryupāsate/",
    "S01divyav_u:430.022_1": "sa ṣaḍvargīyairucyate--āyuṣman panthaka,",
    "S01divyav_u:430.022_2": "tava samānopādhyāyā upādhyāyasyāntikātsvadhyāyinikāṃ paripṛcchinikām yācanti/",
    "S01divyav_u:430.024_0": "gaccha, tvamapi tvadupādhyāyasyāntikātsvādhyāyinikāṃ paripṛcchanikām yācasva/",
    "S01divyav_u:430.024_1": "sa kathayati--mayā na kiṃcitpaṭhitaṃ traimāsye,",
    "S01divyav_u:430.024_2": "na tvekā gāthā mama vṛttā jātā,",
    "S01divyav_u:430.024_3": "kimahaṃ svādhyāyinikām yāceyamiti? te kathayanti--nanūktaṃ bhagavatā--asvādhyāyamānā mattā iti/",
    "S01divyav_u:430.026_0": "kiṃ tavāsvādhyāyamānasya gāthā anupravṛttā bhaviṣyati? gaccha, yācāhi/",
    "S01divyav_u:430.027_0": "sa gatvā kathayati--upādhyāya, svādhyāyinikāṃ tāvanme dehi/",
    "S01divyav_u:430.028_0": "āyuṣmān mahāpanthakaḥ saṃlakṣayati--kimasyedaṃ svaṃ pratibhānamāhosvit kenacitprayuktah? sa paśyati--yāvatprayuktaḥ/",
    "S01divyav_u:430.029_0": "āyuṣmān mahāpanthakaḥ saṃlakṣayati--kiṃ nvayamutsahanāvineya āhosvidavasāadanāvineyah? sa paśyati--yāvadavasādanāvineyaḥ/",
    "S01divyav_u:430.031_0": "sa tena grīvāayāṃ gṛhītvā bahirvihārasya niṣkāsitaḥ/",
    "S01divyav_u:430.031_1": "tvaṃ tāvaccūḍaḥ paramacūḍo dhanvaḥ paramadhanvaḥ/",
    "S01divyav_u:430.032_0": "kiṃ tvamasmiñ śāsane kariṣyasi? sa roditumārabdhaḥ/",
    "S01divyav_u:430.032_1": "idānīmahaṃ na [431]gṛhī na pravrajitaḥ/",
    "S01divyav_u:431.001_0": "adrākṣīdbhagavānāyuṣmantaṃ pathakaṃ bahirvihārasya bhramantam/",
    "S01divyav_u:431.001_1": "dṛṣṭvā ca punarāgacchantamidamavocat--kasmāttvaṃ pathaka vahirvihārasya rodiṣyasi,",
    "S01divyav_u:431.001_2": "aśrūṇi vartayasi? ahamasmi bhadanta upādhyāyena niṣkāsitaḥ/",
    "S01divyav_u:431.003_0": "idānīmahaṃ na gṛhī na pravrajitaḥ/",
    "S01divyav_u:431.004_0": "bhagavānāha--nedaṃ vatsa maunīndraṃ vacanaṃ tavopādhyāyena tribhiḥ kalpāsaṃkhyeyairaneikairduṣkaraśatasahasraiḥ ṣaṭ pāramitāḥ paripūrya samudānītam,",
    "S01divyav_u:431.004_1": "api tu mayedaṃ maunīndraṃ pravacanaṃ tribhiḥ kalpāsaṃkhyeyairanaikairduṣkaraśatasahasraiḥ ṣaṭ pāramitāḥ paripūrya samudānītam/",
    "S01divyav_u:431.006_0": "na śakyasi tvaṃ tathāgatasyāntikātpaṭhitum? ahamasmi bhadanta cūḍaḥ paramacūḍo dhanvaḥ paramadhanvaḥ/",
    "S01divyav_u:431.007_0": "atha bhagavānasyāmutpattau gāthāṃ bhāṣate--",
    "S01divyav_u:431.009_0": "yo bālo bālabhāvena paṇḍitastatra tena saḥ/",
    "S01divyav_u:431.010_0": "bālaḥ paṇḍitamānī tu sa vai bāla ihocyate//2//",
    "S01divyav_u:431.011_0": "asthānamanavakāśo yadbuddhā bhagavantaḥ padaśo dharmaṃ vācayiṣyanti nedaṃ sthānaṃ vidyate/",
    "S01divyav_u:431.012_0": "tatra bhagavānāyuṣmantamānandamāmantrayate sma--imaṃ pāṭhaya tvamānanda panthakam/",
    "S01divyav_u:431.012_1": "āyuṣmānānandastaṃ pāṭhayitumārabdhaḥ/",
    "S01divyav_u:431.013_0": "sa na śaknoti pāṭhayitum/",
    "S01divyav_u:431.013_1": "āyuṣmānānando bhagavantamidamavocat--mayā tāvadbhadanta śāsturupasthānaṃ karaṇīyam,",
    "S01divyav_u:431.014_0": "āgatagatānāṃ brāhmaṇagṛhapatīnāṃ dharmo deśayitavyam/",
    "S01divyav_u:431.015_0": "nāhaṃ śakṣyāmi panthakaṃ pāṭhayitum/",
    "S01divyav_u:431.015_1": "bhagavatā tasya dve pade datte--rajo harāmi, malaṃ harāmīti/",
    "S01divyav_u:431.016_0": "tasyaitatpadadvayaṃ na lebhe/",
    "S01divyav_u:431.016_1": "bhagavān saṃlakṣayati/",
    "S01divyav_u:431.017_0": "karmāpanayo 'sya kartavyamiti/",
    "S01divyav_u:431.017_1": "tatra bhagavānāyuṣmantamānandamāmantrayate--śakṣyasi tvaṃ panthaka bhikṣūṇāmupānahānmūlācca proñchitum/",
    "S01divyav_u:431.018_0": "paraṃ bhadanta śakṣyāmi/",
    "S01divyav_u:431.018_1": "gaccha proñchasva/",
    "S01divyav_u:431.019_0": "sa bhikṣūṇāmupānahānmūlācca proñchitumāradhaḥ/",
    "S01divyav_u:431.019_1": "tasya te bhikṣavo nānuprayacchanti/",
    "S01divyav_u:431.019_2": "bhagavānāha--anuprayacchata, karmāpanayo 'sya kartavya iti/",
    "S01divyav_u:431.020_0": "padadvayasya dāsye svādhyāyanikām, anuprayacchata/",
    "S01divyav_u:431.021_0": "sa bhikṣūṇāmupānahānmūlaṃ kramataśca proñchate/",
    "S01divyav_u:431.021_1": "tasya te bhikṣavaḥ padadvaysya svādhyāyanikāmanuprayacchanti/",
    "S01divyav_u:431.022_0": "tasyaitatpadadvayaṃ svādhyāyataḥ kālāntareṇa pravṛttaṃ jātam/",
    "S01divyav_u:431.023_0": "athāyuṣmataḥ panthakasya rātryāḥ pratyūṣasamaye etadabhavat--bhagavānevamāha--rajo harāmi,",
    "S01divyav_u:431.024_0": "kiṃ nu bhagavānādhyātmikaṃ rajaḥ saṃdhāyāha āhosvidbāhyam? tasyaivaṃ cintayatastasyāṃ velāyāmaṣrutapūrvāstisro gāthā āmukhīpravṛttā jātāh--",
    "S01divyav_u:431.026_0": "rajo 'tra rāgo na hi reṇureṣa rajo rāgasyādhivacanaṃ na reṇoḥ/",
    "S01divyav_u:431.028_0": "etadrajaḥ prativinudanti paṇḍitā na ye pramattāḥ sugatasya śāsane//3//",
    "S01divyav_u:431.030_0": "rajo 'tra dveṣo na hi reṇureṣa rajo dveṣasyādhivacanaṃ na reṇoḥ/",
    "S01divyav_u:432.001_0": "[432]etadrajaḥ prativinudanti paṇḍitā na ye pramattāḥ sugatasya śāsane//4//",
    "S01divyav_u:432.003_0": "rajo 'tra moho na hi reṇureṣa rajo mohasyādhivacanaṃ na reṇoḥ/",
    "S01divyav_u:432.005_0": "etadrajaḥ prativinudanti paṇḍitā na ye pramattāaḥ sugatasya śāsane//5//",
    "S01divyav_u:432.007_0": "tenodyacchamānena ghaṭamānena vyāyacchamānena sarvakleśaprahāṇādarhattvaṃ sākṣātkṛtam/",
    "S01divyav_u:432.008_0": "arhan saṃvṛttas traidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisaṃvitprāpto bhavalābhalobhasatkāraparānmukhaḥ/",
    "S01divyav_u:432.010_0": "sendropendrāṇāṃ devānāṃ mānyaśca pūjyaścābhivādyaśca saṃvṛttaḥ/",
    "S01divyav_u:432.010_1": "dhyāne niṣaṇṇa āyuṣmatā mahāpanthakena dṛṣṭaḥ/",
    "S01divyav_u:432.011_0": "asamanvāhṛtyārhatāṃ jñānadarśanaṃ na pravartate/",
    "S01divyav_u:432.011_1": "sa tena bāhau gṛhītvoktah--āgaccha svādhyāyinikāṃ tāvatkuru, tataḥ paścāddhyāyiṣyasīti/",
    "S01divyav_u:432.012_0": "athāyuṣmatā panthakena sarvakleśaprahāṇādarhattvaṃ sākṣātkṛtam, gajabhujasadṛśo bāhurutsṛṣṭaḥ/",
    "S01divyav_u:432.013_0": "āyuṣmatā mahāpanthakena pṛṣṭato mukhaṃ vyavalokayatā dṛṣṭaḥ/",
    "S01divyav_u:432.014_0": "sa kathayati--āyuṣman panthaka, evaṃ te tvayā guṇagaṇā adhigatāh? adhigatāḥ//",
    "S01divyav_u:432.016_0": "yadā āyuṣmatā panthakena sarvakleśaprahāṇādarhattvaṃ sākṣātkṛtam,",
    "S01divyav_u:432.016_1": "anyatīrthikā avadhyāyanti dhriyanti vivācayanti/",
    "S01divyav_u:432.017_0": "śramaṇo gautama evamāha--gambhīro me dharmo gambhīrāvabhāso durdṛśo durnubodho 'tarko 'tarkāvacaraḥ,",
    "S01divyav_u:432.017_1": "sūkṣumo nipuṇapaṇḍitavijñavedanīyaḥ/",
    "S01divyav_u:432.018_0": "atredānīṃ kiṃ gambhīro 'sya, yasyedānīṃ panthakaprabhṛtayaścūḍāḥ paramacūḍā dhanvāḥ paramadhanvāḥ pravrajanti/",
    "S01divyav_u:432.020_0": "bhagavān saṃlakṣayati--sumeruprakhye mahāśrāvake mahājanakāyaḥ kṣāntiṃ gṛhṇāti/",
    "S01divyav_u:432.020_1": "guṇodbhāvanā asya kartavyā/",
    "S01divyav_u:432.021_0": "tatra bhagavānāyuṣmantamānandamāmantrayate--gaccha ānanda,",
    "S01divyav_u:432.021_1": "panthakasya kathaya--bhikṣuṇyaste avavaditavyā iti/",
    "S01divyav_u:432.022_0": "evaṃ bhadantetyāyuṣmānānando bhagavataḥ pratiśrutya yenāyuṣmān panthakastenopasaṃkrāntaḥ/",
    "S01divyav_u:432.023_0": "upasaṃkramyāyuṣmantaṃ panthakamidamavocat--śāstā tvāmāyuṣman panthaka evamāha--bhikṣuṇyaste avavaditavyā iti/",
    "S01divyav_u:432.024_0_0": "āyuṣmān panthakaḥ kathayati--kimarthaṃ sthavirasthavirān bhikṣūnapahāya māṃ bhagavān",
    "S01divyav_u:432.024_0_1": "bhikṣuṇyavavādakamājñāpayati? mamaiva guṇodbhāvanā kartavyeti śāsturmanorathaṃ paripūrayiṣyāmīti/",
    "S01divyav_u:432.026_0": "bhikṣuṇyaśchandahānisah(?) jetavanamāgatāḥ/",
    "S01divyav_u:432.027_0": "tā bhikṣūn pṛcchanti--bhagavatā ko 'smākamavavādaka ājñaptah? te kathayanti--āyuṣmān panthakaḥ/",
    "S01divyav_u:432.028_0": "tāḥ kathayanti--bhaginyaḥ, paśyata kathaṃ mātṛgrāmaḥ paribhūtaḥ/",
    "S01divyav_u:432.028_1": "yena tribhirmāsairekā gāthā paṭhitā, sāpi na pravṛttā/",
    "S01divyav_u:432.029_0": "bhikṣuṇyastripiṭā dhārmakathikā yuktamuktapratibhānāḥ/",
    "S01divyav_u:432.030_0": "sa kila bhikṣuṇīravavadiṣyatīti/",
    "S01divyav_u:432.030_1": "tāḥ parṣadamāgatā bhikṣuṇībhiḥ pṛṣṭāh--bhaginyaḥ,",
    "S01divyav_u:432.030_2": "ko 'smākamavavaditumāgamiṣyati? tāḥ kathayanti--āryapanthakaḥ/",
    "S01divyav_u:432.031_0": "kimāryo mahāpanthakah? na hyayam, sa tvanyaścūḍāpanthakaḥ/",
    "S01divyav_u:432.032_0": "dvādaśavargīyābhiḥ śrutam/",
    "S01divyav_u:432.032_1": "tāvadavadhyāyanti/",
    "S01divyav_u:433.001_0": "[433]bhaginyaḥ paśyata, kathaṃ mātṛgrāmaḥ paribhūtah? yena tribhirmāsairekā gāthā paṭhitā,",
    "S01divyav_u:433.002_0": "imā bhikṣuṇyastripiṭā dharmakathikā yuktamuktapratibhānāḥ,",
    "S01divyav_u:433.002_1": "sa kila kimāsāmavavadiṣyatīti? tāḥ kathayanti--bhaginyaḥ,",
    "S01divyav_u:433.002_2": "ṣaḍjanyo dvādaśahastikābhirlatābhiḥ siṃhāsanaṃ prajñapayantu/",
    "S01divyav_u:433.004_0": "ṣaḍjanyaḥ śrāvastyāṃ praviśya rathya rathyāvīthicatvaraśṛṅgāṭakeṣvārocayantu--so 'smākaṃ tādṛśo 'vavādaka āgamiṣyati,",
    "S01divyav_u:433.004_1": "yo 'smākaṃ tanusatyāni na drakṣyati/",
    "S01divyav_u:433.005_0": "tena saṃsāre ciraṃ vastavyaṃ bhaviṣyatīti/",
    "S01divyav_u:433.006_0": "yena na kaścit putramoṭikāputro 'lpaśruta utsahate bhikṣuṇīravavaditum/",
    "S01divyav_u:433.007_0": "tāsāṃ ṣaḍbhir janībhir dvādaśahastikābhir latābhiḥ saṃhāsanaṃ prajñaptam,",
    "S01divyav_u:433.007_1": "ṣaḍbhikṣuṇībhiḥ śrāvastīṃ praviśya rathyāvīthicatvaraśṛṅgāṭakeṣvārocitam--so 'smākaṃ tādṛśo 'vavādaka āgamiṣyati,",
    "S01divyav_u:433.007_2": "yo 'smākaṃ tanusatyāni na drakṣyati/",
    "S01divyav_u:433.009_0": "tena saṃsāre ciraṃ vastavyaṃ bhaviṣyatīti/",
    "S01divyav_u:433.010_0": "āyuṣmān panthakaḥ pūrvāhṇe nivāsya pātracīvaramādāya śrāvastīṃ piṇḍāya prāvikṣat/",
    "S01divyav_u:433.011_0": "kṛtabhaktakṛtyaḥ paścādbhaktāpiṇḍapātrapratikrāntaḥ pātracīvaraṃ pratisamayya pādau prakṣālya vihāraṃ praviṣṭaḥ pratisamlayanāya/",
    "S01divyav_u:433.012_0": "athāyuṣmān panthakaḥ sāyāhne pratisamlayanāya vyutthāya saṃghāṭīmādāya anyatamena bhikṣuṇā paścāccramaṇena saṃprasthitaḥ/",
    "S01divyav_u:433.013_0": "anekāni prāṇiśatasahasrāṇi--kāni ca kutūhalajātāni, kānicit pūrvakaiḥ kuśalamūlaiḥ saṃcodyamānāni/",
    "S01divyav_u:433.014_0": "adrākṣīt sā pariṣat āyuṣmantaṃ panthakaṃ dūrādeva/",
    "S01divyav_u:433.015_0": "dṛṣṭvā ca punaḥ parasparaṃ pṛcchati--kataro 'tra bhikṣuṇyavavādakah? kiṃ puraḥśramaṇaḥ,",
    "S01divyav_u:433.015_1": "āhosvit paścācchramaṇah? tatraike kathayanti--puraḥśramaṇaḥ/",
    "S01divyav_u:433.016_0": "te 'vadhyāyitumārabdhāh--paśyata bhadanta, saṃcintya vayaṃ bhikṣuṇībhirviheṭhitāḥ/",
    "S01divyav_u:433.017_0": "yena tribhirmāsairekā gāthā paṭhitā,",
    "S01divyav_u:433.017_1": "sāpi na pravṛttā, sa kiṃ bhikṣuṇīravavadiṣyati,",
    "S01divyav_u:433.017_2": "dharmaṃ vā vācayiṣyati? gacchāmaḥ/",
    "S01divyav_u:433.019_0": "apare kathayanti--tiṣṭhāmo yadi dharmaṃ deśayiṣyati, śroṣyāmaḥ/",
    "S01divyav_u:433.019_1": "atha na, gacchāmaḥ/",
    "S01divyav_u:433.019_2": "iti sā parṣat samavasthitā/",
    "S01divyav_u:433.020_0": "āyuṣmatā panthakena siṃhāsanaṃ dṛṣṭaṃ prajñaptakaṃ dṛṣṭvā saṃlakṣayati--kiṃ tāvat prasādajātābhiḥ prajñaptamāhosvit viheṭhanābhiprāyābhih? paśyati--yāvat viheṭhanābhiprayābhiḥ/",
    "S01divyav_u:433.020_1": "dṛṣṭvā saṃlakṣayati--kiṃ tāvat prasādajātābhiḥ prajñaptamāhosvit viheṭhanābhiprasāyābhih? paśyati--yāvat viheṭhanābhiprāyābhiḥ/",
    "S01divyav_u:433.022_0": "āyuṣmatā panthakena gajabhujasadṛśaṃ bāhumabhiprasārya taṃ siṃhāsanam yathāsthāne sthāpitam/",
    "S01divyav_u:433.023_0": "āyuṣmān panthakastatra niṣaṇṇaḥ/",
    "S01divyav_u:433.023_1": "sa niṣīdan kaiścit dṛṣṭah. kaiścit na dṛṣṭaḥ/",
    "S01divyav_u:433.024_0": "athātrastha āyuṣmān panthakastadrūpaṃ samādhiṃ samāpanno yathā samāhite citte sve āsane 'ntarhitaḥ,",
    "S01divyav_u:433.024_1": "pūrvasyāṃ diśi uparivihāyasamabhyudgamya pūrvavat yāvat ṛddhiprātihāryāṇi vidarśya tān ṛddhyabhisaṃskārān pratiprasrabhya prajñapta evāsane niṣaṇṇaḥ/",
    "S01divyav_u:433.026_0": "niṣadya āyuṣmān panthakastā bhikṣuṇīrāmantrayate--mayā bhaginyastribhirmāsairekā gāthā paṭhitā/",
    "S01divyav_u:433.027_0": "utsahetavyāni(?) śrotumekagāthāyāḥ saptarātriṃdivasānyanyaiḥ padairvyañjanairarthaṃ vibhaktum?",
    "S01divyav_u:433.029_0": "pāpaṃ na kuryānmanasā na vācā kāyena vā kiṃcana sarvaloke/",
    "S01divyav_u:433.031_0": "riktaḥ kāmeiḥ smṛtimān saṃprajānan duḥkhaṃ na sa vidyādanarthopasaṃhitam//6//iti/",
    "S01divyav_u:434.001_0": "[434]sarvapāpasya bhagavān kāraṇamāha--yāvadgāthārthasyārthamadhītam yāti,",
    "S01divyav_u:434.001_1": "tāvad dvādaśabhiḥ prāṇisahasraiḥ satyāni dṛṣṭāni/",
    "S01divyav_u:434.002_0": "kaiścicchrotāpattiphalaṃ sākṣātkṛtam,",
    "S01divyav_u:434.002_1": "kaiścit sakṛdāgāmiphalam, kaiścidanāgāmiphalam, kaiścit pravrajya sarvakleśaprahāṇādarhattvaṃ sākṣātkṛtam,",
    "S01divyav_u:434.002_2": "kaiścicchrāvakabodhau cittānyutpāditāni,",
    "S01divyav_u:434.002_3": "kaiścit pratyekāyāṃ bodhau, kaiścidanuttarāyāṃ samyaksambodhau cittānyutpāditāni/",
    "S01divyav_u:434.005_0": "yadbhūyasā sā pariṣad buddhaniṃnādharmapravaṇā saṃghaprāgbhārā vyavasthitā/",
    "S01divyav_u:434.006_0": "athāyuṣmān panthakastāṃ pariṣadaṃ dharmyayā kathayā saṃdarśya samādāpya samuttejya saṃpraharṣyotthāyāsanāt prakrāntaḥ/",
    "S01divyav_u:434.007_0": "sa bhikṣubhirāgacchan dṛṣṭaḥ/",
    "S01divyav_u:434.007_1": "te saṃlakṣayanti--adyāyuṣmatā panthakena mahājanakāyaḥ prasādito bhaviṣyati/",
    "S01divyav_u:434.008_0": "te na ṣaknuvantyāyuṣmantaṃ panthakaṃ saṃmukhamapriyaṃ praṣṭum/",
    "S01divyav_u:434.008_1": "taiḥ paścācchramaṇaḥ pṛṣṭaḥ/",
    "S01divyav_u:434.009_0": "āyuṣman, adya āyuṣmatā panthakena kiṃ mahājanakāyo na prasādito vā prasāditah? āyuṣmatā na kaścit aprasāditaḥ/",
    "S01divyav_u:434.010_0": "bhagavatā vārāṇasyām ṛṣivadane mṛgadāve triparivartaṃ dvādaśākāraṃ dharmyaṃ cakraṃ pravartitam,",
    "S01divyav_u:434.010_1": "tadadyāyuṣmatā panthakenānupravartitam/",
    "S01divyav_u:434.011_0": "yāvadgāthārthaṃ na vibhajati, tāvad dvādaśabhiḥ praṇisahasraiḥ satyāni dṛṣṭāni//",
    "S01divyav_u:434.013_0": "tatra bhagavāan bhikṣūnāmantrayate sma--eṣo 'gro me bhikṣavo bhikcūṇāṃ mama śrāvakāṇāṃ cetovivartakuśalānām yaduta panthako bhikṣuḥ/",
    "S01divyav_u:434.014_0": "bhikṣavo buddhaṃ bhagavantaṃ pṛcchanti--paśya bhadanta dvādaśavargīyābhirāyuṣmataḥ panthakasyānarthaṃ kariṣyāmi ityatha eva kṛtaḥ/",
    "S01divyav_u:434.015_0": "bhagavānāha--na bhikṣava etarhi yathā atīte 'pyadhvani ābhiranarthaṃ kariṣyāma ityartha eva kṛtaḥ/",
    "S01divyav_u:434.016_0": "tacchrūyatām//",
    "S01divyav_u:434.017_0": "bhūtapūrvamevaṃ bhikṣavo 'nyatamasmin karvaṭake brāhmaṇaḥ prativasati/",
    "S01divyav_u:434.017_1": "tena sadṛśātkulātkalatramānītam/",
    "S01divyav_u:434.018_0": "sa tayā sardhaṃ krīḍati ramate paricārayati/",
    "S01divyav_u:434.018_1": "tasya krīḍato ramamāṇasya paricārayato bhūyaḥ krīḍati ramate paricārayati yāvar dvādaśa putrā jātāḥ/",
    "S01divyav_u:434.019_0": "tena teṣāṃ niveśaḥ kṛtaḥ/",
    "S01divyav_u:434.020_0": "apareṇa samayena tasya patnī kālagatā/",
    "S01divyav_u:434.020_1": "so 'pi brāhmaṇo vṛddhāvasthāyāṃ jātaḥ/",
    "S01divyav_u:434.020_2": "andhībhūtasya snaṣā duścāriṇyaḥ/",
    "S01divyav_u:434.021_0": "yadā tāsāṃ svāmino bahir nirgatā bhavanti, tadā tāḥ parapuruṣaiḥ sārdhaṃ paricārayanti/",
    "S01divyav_u:434.022_0": "sa brāhmaṇaḥ śabde kṛtāvī/",
    "S01divyav_u:434.022_1": "sa jānāti--ayaṃ mama putrasya śabdaḥ, ayaṃ parapuruṣayeti/",
    "S01divyav_u:434.023_0": "sa puruṣāṇāṃ padaśabdāñ śrutvā tāḥ snuṣā garjayati.",
    "S01divyav_u:434.023_1": "tāḥ saṃlakṣayanti--ayaṃ brāhmaṇp^smākamanarthāya pratipannaḥ/",
    "S01divyav_u:434.024_0": "tāstasya cakaṭyodanaṃ kāñjitakacchiṭiṃ cānuprayacchanti/",
    "S01divyav_u:434.026_0": "taistā uktāh--kiṃ kāraṇam yūyaṃ tātasya cakaṭyodanaṃ kāñjikacchiṭiṃ cānuprayacchata? tāḥ kathayanti--tasya puṇyāni parikṣīṇāni,",
    "S01divyav_u:434.026_1": "asyārthe piparīkāyāṃ ta:ḍulāḥ prakṣiptā bhavanti, cakaṭyodanaṃ parivartate, dadhi prakṣiptaṃ kāñjikaṃ parivartate/",
    "S01divyav_u:434.028_0": "te kathayanti--kimetadevaṃ bhaviṣyati? tāḥ kathayanti--vayam yuṣmākaṃ pratyakṣīkariṣyāmaḥ/",
    "S01divyav_u:434.029_0": "tāḥ kathayanti--asmābhiḥ pratijñātamidānīṃ nirvoḍhavyam/",
    "S01divyav_u:434.030_0": "tābhiḥ kumbhakāara uktah--śakṣyasi tvaṃ bhadramukham ekamukhike dve sthālyau kartum? sa kathayati--śakṣyāmi/",
    "S01divyav_u:434.031_0": "tenaikamukhike dve sthālyau kṛte/",
    "S01divyav_u:434.031_1": "tābhirekasyāṃ sthālyāṃ cakaṭitaṇḍulāḥ prakṣiptāḥ, dvitīyāyāṃ kāñjikam/",
    "S01divyav_u:434.032_0": "tābhiḥ svāmināṃ purastādekasya [435]sthālyāṃ taṇḍulāḥ prakṣiptā ekasyāṃ dadhi/",
    "S01divyav_u:435.001_0": "tābhiḥ sādhitam/",
    "S01divyav_u:435.001_1": "kathayanti--āryaputrasya kiṃ tāvattātastatprathamataḥ paribhuktāmāhosvit yūyam/",
    "S01divyav_u:435.002_0": "te kathayanti--tātastāvatparibhuktām/",
    "S01divyav_u:435.003_0": "tābhisteṣāṃ purastāttasyaukasyāḥ sthālyā uddhṛtya cakaṭyodanaṃ dattaṃ dvitīyāyāḥ kañjikam/",
    "S01divyav_u:435.004_0": "tata evaṃ tābhisteṣāmekasyāḥ sthālyā uddhṛtya śālyodanaṃ dattaṃ dvitīyāyā dadhi uddhṛtam/",
    "S01divyav_u:435.004_1": "te tasya kathayanti--tāta, tava puṇyāni parikṣīṇāni/",
    "S01divyav_u:435.005_0": "yata ekasyāṃ sthālyāṃ śālitaṇḍulāḥ prakṣiptāḥ,",
    "S01divyav_u:435.005_1": "dvitīyasyāṃ dadhi, taccakaṭyodanaṃ kāñjikaṃ ca parivṛttam/",
    "S01divyav_u:435.006_0": "brāhmaṇaḥ saṃlakṣayati--mayā hastocchrayaśatairbhogāḥ samudānītāḥ/",
    "S01divyav_u:435.007_0": "kiṃ kāraṇaṃ mama puṇyāni parikṣīṇāni? tena tāsāmapratyakṣaṃ mahānasaṃ praviśya paryeṣamāṇena hastasaṃspatśenaikamukhe dve sthālyau labdhe/",
    "S01divyav_u:435.008_0": "tena gopāyite/",
    "S01divyav_u:435.009_0": "tena etṣāṃ putrāṇāmāgatānāṃ te pradarśite--paśyata, mama puṇyāni parikṣīṇāni/",
    "S01divyav_u:435.010_0": "gatvā paśyadhvamasmākaṃ gṛha eva ekamukhī sthālī/",
    "S01divyav_u:435.010_1": "putraka, anyeṣu geheṣu na shālīdvayaṃ tvakamukhamasmākaṃ mandabhāgyānām/",
    "S01divyav_u:435.011_0": "taistāḥ patnyaḥ sutāḍitāḥ/",
    "S01divyav_u:435.011_1": "tāḥ saṃlakṣayanti--ayaṃ brāhmaṇo 'smākamanarthāya pratipannakaḥ//",
    "S01divyav_u:435.012_0": "praghātayāma iti/",
    "S01divyav_u:435.012_1": "tena ca pradeśenāhituṇḍika āgataḥ/",
    "S01divyav_u:435.013_0": "tāḥ pṛcchanti--asti sarpa iti? sa kathayati--kīdṛśaṃ sarpaṃ mṛgayatha jīvantamāhosvit mṛtakamiti? tāḥ kathayanti--mṛtakam/",
    "S01divyav_u:435.014_0": "sa saṃlakṣayati--kemetā mṛtakena sarpeṇa kariṣyanti? nūnametā etaṃ vṛddhaṃ mārayitukāmā bhaviṣyanti/",
    "S01divyav_u:435.015_0": "dharmatā khalu sarpasya ruṣitasya dvayoḥ sthānayorviṣaṃ saṃkrāmati--śirasi pucche ca/",
    "S01divyav_u:435.016_0": "tena roṣitvā śiraḥ pucchaṃ svayaṃ chittvā tāsāṃ madhye sarpā dattaḥ/",
    "S01divyav_u:435.017_0": "tābhirjomāṃ sādhayitvā sa brāhmaṇa uktah--tāta,",
    "S01divyav_u:435.017_1": "hilimāṃ joma pāsyasi? sa brāhmaṇaḥ saṃlakṣayati--kimetā me hilimāṃ jomāṃ dāsyanti? nūnaṃ kiṃcit abhaiṣajyaṃ dattaṃ bhaviṣyati/",
    "S01divyav_u:435.019_0": "sa saṃlakṣayati--pibāmi, yathā ca tathā marāmi/",
    "S01divyav_u:435.019_1": "tābhistasya hilimā jomā dattā/",
    "S01divyav_u:435.020_0": "tena pītā/",
    "S01divyav_u:435.020_1": "tasya bāṣpeṇa paṭale sphuṭite/",
    "S01divyav_u:435.020_2": "sa draṣṭumārabdhaḥ/",
    "S01divyav_u:435.020_3": "sa nipatyāvasthitaḥ/",
    "S01divyav_u:435.021_0": "kathayati ca--marāmi marāmīti/",
    "S01divyav_u:435.021_1": "tāḥ kathayanti--śīghraṃ mā pātu/",
    "S01divyav_u:435.021_2": "tāḥ kathayanti--tāta, bhūyaḥ pāsyasi? sa kathayati--pāsyāmīti/",
    "S01divyav_u:435.022_0": "tābhistasya bhūyo hilimā jomā dattā/",
    "S01divyav_u:435.023_0": "tena bhūyaḥ pītā/",
    "S01divyav_u:435.023_1": "tasya tena bāṣpeṇa bhūyasyā mātrayā paṭale sphuṭite/",
    "S01divyav_u:435.023_2": "sa spaṣṭataraṃ draṣṭumārabdhaḥ/",
    "S01divyav_u:435.024_0": "tāḥ pūrvam yathā tasyāndhasya tato viśvastā vihṛtavantyastathaiva vihartumārabdhāḥ/",
    "S01divyav_u:435.025_0": "sa daṇḍaṃ gṛhītvā utthitaḥ/",
    "S01divyav_u:435.025_1": "kathayati ca--kim yūyaṃ jānītha idānīmapyahaṃ na paśyāmi? paśyāmyahamidānīmiti/",
    "S01divyav_u:435.026_0": "tāḥ salajjā niṣpalāyitāḥ//",
    "S01divyav_u:435.027_0": "kiṃ manyadhve bhikṣavaḥ/",
    "S01divyav_u:435.027_1": "yo 'sau brāhmaṇaḥ, eṣa evāsau panthakastena kālena tena samayena/",
    "S01divyav_u:435.028_0": "yāstāstasya dvādaśa snuṣāḥ, etā eva tā dvādaśavargīyāḥ/",
    "S01divyav_u:435.028_1": "tadāpyābhirasyānarthaṃ kariṣyāma ityartha eva kṛtaḥ/",
    "S01divyav_u:435.029_0": "etarhyapi ābhirasyānarthaṃ kariṣyāma ityartham eva kṛtaḥ//",
    "S01divyav_u:435.030_0_0": "bhikṣavo buddhaṃ bhagavantaṃ pṛcchanti--paśya bhadanta bhagavatā āyuṣmān panthakaḥ",
    "S01divyav_u:435.030_0_1": "parīttenāvavādenācodya saṃsārakāntārāduttārya atyantaniṣṭhe anuttare yogakṣeme nirvāṇe",
    "S01divyav_u:435.030_0_2": "pratiṣṭāpitaḥ/",
    "S01divyav_u:435.032_0": "bhagavānāha--na bhikṣava etarhi yathā atīte 'pyadhvanyeṣo mayā parīttenāvavādenācodya mahatyaiśvaryādhipatye pratiṣṭhāpitāḥ/",
    "S01divyav_u:435.033_0": "tacchrayatām//",
    "S01divyav_u:436.001_0": "[436]bhūtabhūtaṃ bhikṣavo 'nyatamasmin kartavaṭake gṛhapariḥ prativasati āḍyo sahādhano mahābhogaḥ/",
    "S01divyav_u:436.002_0": "tena sadṛśātkulātkalatramānītam/",
    "S01divyav_u:436.002_1": "sa tayā sārdhaṃ trīṭati ramate paticārayati/",
    "S01divyav_u:436.002_2": "tasya putro jātaḥ/",
    "S01divyav_u:436.003_0": "sa parnīmāmantrayate--bhadre, jāto 'smākam ṛṇaharaḥ/",
    "S01divyav_u:436.003_1": "gacchāmi, ahaṃ paṇyamādāya mahāsamudramavatarāmi/",
    "S01divyav_u:436.004_0": "sā āha--evaṃ kuruṣva/",
    "S01divyav_u:436.004_1": "sa gṛhapatiḥ saṃlakṣayati--yadahamasyai prabhūtānaṃ kārṣāpaṇān dāsyāmi,",
    "S01divyav_u:436.004_2": "parapuruṣaiḥ sārdhaṃ vihariṣyati/",
    "S01divyav_u:436.005_0": "tena tasyāḥ kārṣāpaṇā na dattāḥ/",
    "S01divyav_u:436.006_0": "tasmin karpaṭake śreṣṭhī prativasati tasya gṛhapatervayasyaḥ/",
    "S01divyav_u:436.006_1": "tasya haste prabhūtāḥ kārṣāpaṇāḥ sthāpitāh--yadi mama patnyā bhaktācchādena yogodvahanaṃ kuryāḥ/",
    "S01divyav_u:436.007_0": "sa paṇyamādāya mahāsamudramavatīrṇaḥ/",
    "S01divyav_u:436.008_0": "tarraivānayena vyasanamāpannah.",
    "S01divyav_u:436.008_1": "tayā sa dārako jñātibakena svahastabalena vā āyāpitā(payitvā) pālito vardhitaḥ/",
    "S01divyav_u:436.009_0": "sa mātaraṃ pṛcchati--amba, kimasmākaṃ pitā pitāmahāśca karmākārṣuh? sā saṃlakṣayati--yadyasya vakṣyāmi mahāsamudre potasaṃvyavahāriṇa āsann iti,",
    "S01divyav_u:436.009_1": "sthānametadvidyate yadeṣo 'pi mahāsamudramavatariṣyatīti,",
    "S01divyav_u:436.009_2": "tatraiva anayena vyasanamāpatsyate/",
    "S01divyav_u:436.011_0": "śrutamāhitastava putā ca pitāmahāśca ihaiva vāṇijyamakārṣuḥ/",
    "S01divyav_u:436.012_0": "sa kathayati--kārṣāpaṇān mamānuprayaccha, yairihaiva vāṇijyaṃ kariṣyāmi/",
    "S01divyav_u:436.013_0": "mātā kathayati--kuto mama kārṣāpaṇāh? tvaṃ mayā kathaṃcit jñātibalena svahastabakena āyāpitaḥ poṣitaḥ saṃvardhitaḥ/",
    "S01divyav_u:436.014_0": "kuto me kārṣāpaṇānāṃ vibhavah? api tvayaṃ śroṣṭī tava pitṛvayasyo bhavati/",
    "S01divyav_u:436.015_0": "asya sakāśāt kārṣāpaṇān gṛhītvā karma kuru/",
    "S01divyav_u:436.016_0": "sa tasya gṛhaṃ gataḥ/",
    "S01divyav_u:436.016_1": "tasyānyatamena puruṣeṇa yāvat dvirapi vināśitaḥ/",
    "S01divyav_u:436.017_0": "sa tamavasādayati/",
    "S01divyav_u:436.017_1": "tasya ca gṛhāt preṣyadārikāyāḥ saṃkāratalasyopari mṛtamūṣikāṃ dṛṣṭvā prayacchati cchorayitum/",
    "S01divyav_u:436.018_0": "sa śreṣṭhī tasya puruṣasya kathayati--yaḥ puruṣaḥ syāt,",
    "S01divyav_u:436.018_1": "śakyate anayā mṛtamūṣikayā ātmānamuddhartum/",
    "S01divyav_u:436.019_0": "tena dārakeṇa śrutam/",
    "S01divyav_u:436.019_1": "sa saṃlakṣayati--mahātmaiṣaḥ/",
    "S01divyav_u:436.019_2": "na śakyamanena yadvā tadvā vaktum/",
    "S01divyav_u:436.020_0": "nūnaṃ śakyamanayā mṛtamūṣikayā ātmānamuddhartum/",
    "S01divyav_u:436.020_1": "sa tasyā dārikāyāḥ pṛṣṭhato nirgataḥ/",
    "S01divyav_u:436.021_0": "tayā dātikayā saṃkāre choritā/",
    "S01divyav_u:436.021_1": "sa tāṃ mṛtamūṣikāmādāya vīthīṃ gataḥ/",
    "S01divyav_u:436.022_0": "tatra vāṇijako biḍākena krīḍitvā sthitaḥ/",
    "S01divyav_u:436.022_1": "tena tasya biḍālasya mṛtamūṣikā darśitā/",
    "S01divyav_u:436.023_0": "sa tāṃdṛṣṭvā utpatitumārabdhaḥ/",
    "S01divyav_u:436.023_1": "tena vāṇijakena dāraka ucyate--anuprayaccha asya biḍālasya mṛtamūṣikām/",
    "S01divyav_u:436.024_0": "sa kathayati--kimayaṃ kalikayā dīyate? mūlyamanuprayaccha/",
    "S01divyav_u:436.025_0": "tena tasya kalāyānāmañjalipūroo dattaḥ/",
    "S01divyav_u:436.025_1": "sa saṃlakṣayati--yadyetān bhakṣayiṣyāmi, mūlameva bbhikṣitaṃ bhaviṣyati/",
    "S01divyav_u:436.026_0": "sa tān bhrāṣṭre bharjayitvā śītalasya pānīyasya vardhanīyasya pūrṇaṃ kṛtvā tadgṛhya tasmātsthānakānniṣkramya yasmin pradeśe kāṣṭhahārakā viśrāmyanti,",
    "S01divyav_u:436.026_1": "tasmin pradeśe gatvāvasthitaḥ/",
    "S01divyav_u:436.028_0": "kāṣṭhahārakā āgatāḥ/",
    "S01divyav_u:436.028_1": "tenoktāh--mātulāḥ, arpayata kāṣṭhabhārakāḥ, muhūrtaṃ viśrāmyatām/",
    "S01divyav_u:436.029_0": "taiḥ kāṣṭhabhārāḥ sthipitāḥ/",
    "S01divyav_u:436.029_1": "tena teṣāṃ kalāyānāṃ stoktaṃ dattaṃ śītalaṃ ca pānīyaṃ pātam/",
    "S01divyav_u:436.030_0": "te kathayanti--bhāgineya, kva yāsyasi? kāṣṭhānām/",
    "S01divyav_u:436.030_1": "bhāgineya, vayaṃ tāvat kalyamevotthāya gatvā idānīmāgacchāmaḥ/",
    "S01divyav_u:436.031_0": "tvamidānīṃ gacchan kiyatā āgamiṣyasi? taistasyaikaikaṃ kāṣṭhamanupradattam/",
    "S01divyav_u:436.032_0": "tasya kāṣṭhamūlikā saṃpannā/",
    "S01divyav_u:436.032_1": "sa tāṃ gṛhītvā pratinivṛttaḥ/",
    "S01divyav_u:436.032_2": "sa tāṃ vikrīya [437]kalāyānāṃ gṛhītvā bharjayitvā udakasya kumbhaṃ pūrayitvā tasminneva praveśe gatvāvasthitaḥ/",
    "S01divyav_u:437.002_0": "te kāṣṭhahārakāstathaiva tena kalāyaiḥ saṃvibhaktāḥ, śītalena pānīyena saṃtarpitāḥ/",
    "S01divyav_u:437.002_1": "te tasya kathayati--bhāgineya,",
    "S01divyav_u:437.002_2": "divase divase tvaṃ kalāyān pānīyaṃ ca gṛhītvā āgamya atraiva tiṣṭham/",
    "S01divyav_u:437.004_0": "vayaṃ tavopari kāṣṭhamūlikāmānayiṣyāmaḥ/",
    "S01divyav_u:437.004_1": "sa divase divase tayaiva kartumārabdhaḥ/",
    "S01divyav_u:437.004_2": "sa teṣāṃ kathayati--mātula, mā yūyaṃ kāṣṭhabhārān vīrthāṃ nayatha/",
    "S01divyav_u:437.005_0": "mama gṛhe sthāpayata/",
    "S01divyav_u:437.005_1": "yuṣmākamevaṃ piṇḍitamūlyaṃ dāsyāmi/",
    "S01divyav_u:437.006_0": "taistasya gṛhe kāṣṭhabhārakāṇi sthāpitāḥ/",
    "S01divyav_u:437.006_1": "apareṇa samayena saptāhavardalikā jātāḥ/",
    "S01divyav_u:437.007_0": "tena tāni kāṣṭhabhārakāṇi vikrītāni/",
    "S01divyav_u:437.007_1": "tasya prabhūto lābhaḥ saṃpannaḥ/",
    "S01divyav_u:437.008_0": "sa saṃlakṣayati--etatpratikruṣṭataraṃ vāṇijyānām yaduta kāṣṭhavāṇijyam/",
    "S01divyav_u:437.008_1": "sa saṃlakṣayati--api candanakāṣṭhena kāṣṭhavāṇijyameva/",
    "S01divyav_u:437.009_0": "yannvahamukkarikāpaṇaṃ prasārayeyam/",
    "S01divyav_u:437.009_1": "tena ukkarikāpaṇaḥ prasāritaḥ/",
    "S01divyav_u:437.010_0": "sa dharmeṇa vyavaharati/",
    "S01divyav_u:437.010_1": "tasya tatprabhūto lābhaḥ sa saṃlakṣayati--etat pratikruṣṭataraṃ vāṇijyānām yaduta ukkarikāpaṇaḥ/",
    "S01divyav_u:437.011_0": "yannvahaṃ gāndhikāpaṇaṃ prasārayeyam/",
    "S01divyav_u:437.012_0": "tena gāndhikāpaṇaḥ prasāritaḥ/",
    "S01divyav_u:437.012_1": "tasya prabhūto lābhaḥ saṃpannaḥ/",
    "S01divyav_u:437.012_2": "sa saṃlakṣayati--etadapi pratikraṣṭataraṃ ca tadvāṇijyānāṃ pūrvavat/",
    "S01divyav_u:437.013_0": "tena sarve hairaṇyakā abhibhūtāḥ/",
    "S01divyav_u:437.013_1": "tasya mūṣikāhairaṇyako mūṣikāhairaṇyaka iti saṃjñā saṃvṛttā/",
    "S01divyav_u:437.014_0": "te hairaṇyakāḥ kathayanti--bhavantaḥ, sarve vayamanena mūṣikāhairaṇyakenābhibhūtāḥ/",
    "S01divyav_u:437.015_0": "vayamenaṃ mānaṃ prāhayāmaḥ, yathā mahāsamudramavataret tatraivānayena vyasanamāpatsyate tathā kariṣyāma iti/",
    "S01divyav_u:437.016_0": "te tasya nātidūre sthitvā svaiḥ kathāsamlāpena tiṣṭhanti--yathāpi nāma bhavantaḥ puruṣo hastigrīvāyāṃ gatvā aśvapṛṣṭhena gacchet,",
    "S01divyav_u:437.016_1": "aśvapṛṭhena gatvā śibikāyāṃ gacchet,",
    "S01divyav_u:437.016_2": "śibikāyāṃ gatvā padbhyāṃ gacchet,",
    "S01divyav_u:437.016_3": "evamevāsya mūṣkikāhairaṇyikasya pitā ca pitāmahāśca samudre potasaṃvyavahātiṇa āsan/",
    "S01divyav_u:437.019_0": "eṣa idānīṃ kuṛcchreṇa jīvikāṃ kalpayati hairaṇyikāpaṇaṃ vāhayatīti/",
    "S01divyav_u:437.020_0": "śrutvā sa kathayati--kiṃ kathayata? te kathayanti--tava pitā ca pitāmahāśca potasaṃvyavahāriṇa āsan/",
    "S01divyav_u:437.021_0": "sa tvamidānīṃ kṛcchreṇa jīvikāṃ kalpayasi,",
    "S01divyav_u:437.021_1": "hairaṇyikāpaṇaṃ vāhayasi? sa gṛhaṃ gatvā mātaraṃ pṛcchati--amba,",
    "S01divyav_u:437.021_2": "satyamasmākaṃ pitā ca pitāmahāśca mahāsamudre petasaṃvyavahāriṇa āsan? sā saṃlakṣayati--nūnamanena kiṃcitkutaścit śrutaṃ syāt/",
    "S01divyav_u:437.024_0": "tadapratirūpaṃ syāt, yadahaṃ mṛṣāvādena vañcayeyam/",
    "S01divyav_u:437.024_1": "satyaṃ putra/",
    "S01divyav_u:437.024_2": "sa kathayati--anujānīṣva, ahamapi mahāsamudramavatariṣyāmi/",
    "S01divyav_u:437.025_0": "sā kathayati--putra, ihaiva tiṣṭha/",
    "S01divyav_u:437.025_1": "sa bhūyo bhūyaḥ kathayati--gacchāmi/",
    "S01divyav_u:437.026_0": "tasya nirbandhaṃ jñātvā anujñātaḥ/",
    "S01divyav_u:437.026_1": "tena ghaṇṭāvadhoṣaṇaṃ kṛtam--yo yuṣmākamutsahate mūṣikāhairaṇyena sārdhamaśulkenāgulmenātarapaṇyena mahāsamudramavataritum,",
    "S01divyav_u:437.026_2": "sa mahāsamudragamanīyaṃ paṇyaṃ samudānayatu/",
    "S01divyav_u:437.028_0": "pañcamātrairvaṇikśatairmahāsamudragamanīyaṃ paṇyaṃ samudānītam/",
    "S01divyav_u:437.028_1": "atha mūṣilāhairaṇyikaḥ kṛtamaṅgalakaitūhalasvastyayanaḥ śakaṭairbhārairmūṭaiḥ piṭakairuṣṭrairgobhirgardabhaiḥ paṇyamāropya mahāsamudraṃ saṃprasthitaḥ/",
    "S01divyav_u:437.030_0": "so 'nupūrveṇa mahāsamudramavatarannanuprāptaḥ/",
    "S01divyav_u:437.030_1": "te vaṇijo mahāsamudraṃ dṛṣṭvā bhaītaḥ/",
    "S01divyav_u:437.031_0": "notsahante vahanamabhiroḍum/",
    "S01divyav_u:437.031_1": "sārthavāhaḥ karṇadhārasya kathayati--kathaya kathaya bhoḥ puruṣa yathābhūtaṃ mahāsamudrasya varṇam/",
    "S01divyav_u:437.031_2_0": "437.032ṭataḥ karṇadhāra uddhoṣayitumārabdhah--santyetasmin [438]mahāsamudre imānyevamrūpāṇi",
    "S01divyav_u:437.031_2_1": "ratnāni tadyathā--maṇayo muktā vaiḍūryaśaṅkhaśilāpravāla rajatajātarūpamaśmagarbho",
    "S01divyav_u:437.031_2_2": "musāragalvo lohitakā dakṣiṇāvartaḥ/",
    "S01divyav_u:438.002_0": "yo yuṣmākamutsahate evamrūpai ratnairātmānaṃ samyaksukhena pratiṇayitum,",
    "S01divyav_u:438.002_1": "mātāpitarau putradārān dāsīdāsakarmakarapauruṣeyaṃ motrāmātyajñātisālohitaṃ kālena kālaṃ śramaṇabrāhmaṇebhyo dakṣiṇāṃ pratiṣṭhāpayitum,",
    "S01divyav_u:438.002_2": "mūrdhagāminīṃ saubhāsikīṃ sukhavipākāmāyatyāṃ svargasaṃvartanīm,",
    "S01divyav_u:438.002_3": "sampattikāmo lokaḥ/",
    "S01divyav_u:438.006_0": "mahājanakāyo 'bhirūḍho yatastadvahanamasahyaṃ jātam/",
    "S01divyav_u:438.006_1": "sārthavāhaḥ saṃlakṣayati--kimidānīṃ vakṣyāmi avatarateti? sa karṇadhārasya kathayati--ghoṣaya bhoḥ puruṣa mahāsamudrasya yathābhūtaṃ varṇam/",
    "S01divyav_u:438.008_0": "tataḥ karṇadhāra uddhoṣitumāravdhah--śṛṇvantu bhavanto jambudvīpakā vaṇijaḥ/",
    "S01divyav_u:438.009_0": "santyasmin mahāsamudre imānyevaṃtūpāṇi mahānti mahābhayāni,",
    "S01divyav_u:438.009_1": "tadyadhā timibhayaṃ timiṃgalabhayaṃ timitimiṃgalabhayamāvartabhayaṃ kumbhīrabhayaṃ śiśumārabhayamantarjalagatānāṃ parvatānāmāghātabhayam/",
    "S01divyav_u:438.011_0": "caurā apyatrāgavvhanti nīlaiḥ sitairvanacāriṇaḥ, asmākaṃ sarveṇa sarvaṃ jīvitādvyavaropayiṣyanti/",
    "S01divyav_u:438.012_0": "yena yuṣmākaṃ priyamātmānaṃ parityaktvā mātāpitarau putradāraṃ dāsīdāsakarmakarapauruṣeyaṃ mitrāmātyañjātisālohitaṃ mahāsamudramavataratu/",
    "S01divyav_u:438.013_0": "alpāḥ śūrā bahavaḥ kātarāḥ/",
    "S01divyav_u:438.013_1": "mahājanakāyo 'vatīrṇaḥ, yatastadvahanaṃ sahyaṃ saṃvṛtam/",
    "S01divyav_u:438.014_0": "tataḥ karṇadhārastriruddḥpṣaṇāvaghoṣaṇaṃ kṛtvā tataḥ paścādekāṃ vastrāṃ muñcati,",
    "S01divyav_u:438.014_1": "dvitrivastrāṃ muñjati, yatastadvahanaṃ mahākarṇadhārasaṃdhānabalavadvāyusampreritaṃ mahāmegha iva saṃprasthito 'nuguṇena vāyunā yāvad ratnadvīpamanuprāptam/",
    "S01divyav_u:438.016_0": "tataḥ karṇadhāra uddhoṣayitumārabdhah--śṛṇvantu bhavanto jambudvīpakā vaṇijaḥ,",
    "S01divyav_u:438.016_1": "santyasmin ratnadvīpe kācamaṇayo ratnasadṛśāḥ/",
    "S01divyav_u:438.018_0": "te bhavadbhirupaparīkṣyopaparikṣya grahītavyāḥ/",
    "S01divyav_u:438.018_1": "mā vaḥ paścājjambudvīpaprāptānāṃ paścāttāpo bhaviṣyati/",
    "S01divyav_u:438.019_0": "asminneva ca ratnadvīpe kroñjakumārikā nāma rākṣasyaḥ prativasanti/",
    "S01divyav_u:438.020_0": "tāḥ puruṣaṃ tathā upalālayanti yathā tatraivānayena vyasanamāpadyante/",
    "S01divyav_u:438.020_1": "asminneva ratnadvīpe madanīyāni phaṇāni santi/",
    "S01divyav_u:438.021_0": "tāni yaḥ paribhuṅkte, sa saptarātraṃ mūrcchitastiṣṭhati/",
    "S01divyav_u:438.021_1": "tāni bhavadbhir na paribhoktavyāni/",
    "S01divyav_u:438.022_0": "asminneva ca ratnadvīpe 'manuṣyāḥ prativasanti/",
    "S01divyav_u:438.022_1": "te muṣyāṇāṃ saptāhaṃ marṣayanti/",
    "S01divyav_u:438.023_0": "saptāahasyātyayāt tādṛśaṃ vāyumutsṛjanti yena vahanamapahriyate yathāpi tadkṛtakāryāṇām/",
    "S01divyav_u:438.024_0": "yaṃ śrutvā te vaṇijo 'vahitā apramattā avasthitāḥ/",
    "S01divyav_u:438.024_1": "taistadvahanaṃ ratnānamupaparīkṣyopaparīkṣya pūritaṃ tadyathā tilataṇḍulakolakulatthānām/",
    "S01divyav_u:438.025_0": "te anuguṇena vāyunā jambudvīpamanuprāptāaḥ/",
    "S01divyav_u:438.026_0": "evam yāvat saptakṛtvaḥ saṃsiddhayāanapātra āgataḥ/",
    "S01divyav_u:438.026_1": "sa mātrā^bhihitah--putra, atra niveśas triyatāmiti/",
    "S01divyav_u:438.027_0": "sa kathayati--agradhanikaṃ tāvacchinadbhi, tataḥ paścānniveśaṃ kariṣyāmi/",
    "S01divyav_u:438.028_0": "sa tathā uktah--putra na tava putā na putāmaho dhanikaḥ kṛtaḥ,",
    "S01divyav_u:438.028_1": "kutastava dhaniko jātah? sa kathayati--amba,",
    "S01divyav_u:438.029_0": "tena cāturatnamayyaścatasro mūṣikāḥ kāritāḥ/",
    "S01divyav_u:438.030_0": "tena suvarṇasya phelāṃ pūrayitvā catasno mūṣikāścaturṣu pārśveṣu sthāpayitvā śroṣṭhigṛhaṃ gataḥ/",
    "S01divyav_u:438.031_0_0": "sa śreṣṭhī tadā tasyaiva tadvarṇaṃ bhāṣamāṇastiṣṭhati--paśyata bhavanto mūṣikāhairaṇyikaḥ",
    "S01divyav_u:438.031_0_1": "kathaṃ puṇyamaheśākhyo yam yameva gṛhṇāti tṛṇaṃ vā loṣṭaṃ vā sarvaṃ tat suvarṇaṃ",
    "S01divyav_u:438.031_0_2": "saṃpadyate/",
    "S01divyav_u:438.032_0": "sa ca [439]tathā kathāsamlāpena tiṣṭhati/",
    "S01divyav_u:439.001_0": "daivārikeṇa cāsya gatvā ārocitam--mūṣikāhairaṇyiko dvāritiṣṭhati/",
    "S01divyav_u:439.002_0": "sa kathayati--praviśatu, mūṣikāhairaṇyakaṃ vā ānayeti/",
    "S01divyav_u:439.002_1": "sa praviśya kathayati--idaṃ te mūlam, ayaṃ lābhaḥ/",
    "S01divyav_u:439.003_0": "pratigṛhyatām/",
    "S01divyav_u:439.003_1": "sa āha--vismarāmi, satyam yattva kiṃciddattakamiti/",
    "S01divyav_u:439.003_2": "ahaṃ te smārayiṣyāmi/",
    "S01divyav_u:439.004_0": "tena smāritam/",
    "S01divyav_u:439.004_1": "sa pṛcchati--kasya tvaṃ putra iti/",
    "S01divyav_u:439.004_2": "amukasya gṛhapateḥ/",
    "S01divyav_u:439.004_3": "śreṣṭhī kathayati--tvaṃ mama vayasyaputro bhavasi/",
    "S01divyav_u:439.005_0": "mayaiva tava dātavyam/",
    "S01divyav_u:439.005_1": "tava pitrā gacchatā mama hasto kārṣāpaṇāḥ sthāpitāḥ/",
    "S01divyav_u:439.006_0": "tena śreṣṭhinā duhitā sarvlamlāravibhūṣitā tasya bhāryārthamanupradattā//",
    "S01divyav_u:439.007_0": "kiṃ manyadhve bhikṣavo yo 'sau śreṣṭhī, ahameva tena kālena tena samayena/",
    "S01divyav_u:439.007_1": "yo 'sau mūṣikāhairaṇyakaḥ, eṣa eva panthakastena kālena tena samayena/",
    "S01divyav_u:439.008_0": "tadāpyeṣa mayā parīttenāvavādenācodya mahatyaiśvarye pratiṣṭhapitaḥ/",
    "S01divyav_u:439.009_0": "etarhyapyeṣa mayā parittenāvavādenāvavādya saṃsārakāntārāduttārya atyantaniṣṭhe 'nuttare yogakṣeme nirvāṇe pratiṣṭhāpitāḥ/",
    "S01divyav_u:439.011_0_0": "bhikṣavo buddhaṃ bhagavantaṃ pṛcchanti--kiṃ bhadanta panthakena karma kṛtam yasya",
    "S01divyav_u:439.011_0_1": "karmaṇo vipākena dhanvaḥ paramadhanvaścūḍaḥ paramacūḍo jātah? panthakenaiva bhikṣavaḥ",
    "S01divyav_u:439.011_0_2": "karmāṇi kṛtāni/",
    "S01divyav_u:439.012_0": "na bhikṣavaḥ karmāṇi kṛtānyupacitāni bāhye vipacyante,",
    "S01divyav_u:439.012_1": "nābdhātau, na tejodhātau, na vāyudhātau, api tūpātteṣveva skandhadhātvāyataneṣu vipacyante śubhānyaśubhāni ca/",
    "S01divyav_u:439.015_0": "na praṇaśyanti karmaṇi kalpakoṭiśatairapi/",
    "S01divyav_u:439.016_0": "sāmagrīṃ prāpya kālaṃ ca phalanti khalu dehinām//7//",
    "S01divyav_u:439.017_0_0": "bhūtapūrvaṃ bhikṣavo viṃśativarṣasahasrāyuṣi prajāyāṃ kāśyapo nāma śastā loka utpannastathāgato",
    "S01divyav_u:439.017_0_1": "'rhan samyaksambuddho vidyāciraṇasampannaḥ sugato lokavidanuttaraḥ puruṣadamyasārathiḥ",
    "S01divyav_u:439.017_0_2": "śāstā devānāṃ ca manuṣyāṇāṃ ca buddho bhagavān/",
    "S01divyav_u:439.019_0": "sa viṃśatibhirbhikṣusahasraiḥ parivāro vārāṇasīmupaniśritya viharati sma/",
    "S01divyav_u:439.020_0": "tasyaiva pravacane bhikṣurāsīt tripiṭaḥ/",
    "S01divyav_u:439.020_1": "anena tatra mātsaryeṇa na kasyaciccatuṣpadikāpi gāthā uddiṣṭo/",
    "S01divyav_u:439.021_0": "bhūyo 'nyasmin karpaṭake saukarika āsīt/",
    "S01divyav_u:439.022_0": "tasmāt karpaṭakānnadīpāre dvitīyaṃ karpaṭakam/",
    "S01divyav_u:439.022_1": "tatra parvaṇī pratyupasthitā/",
    "S01divyav_u:439.022_2": "sa saṃlakṣayati--yadi sūkarān praghātya nayiṣyāmi,",
    "S01divyav_u:439.022_3": "māṃsasya krayiko na bhaviṣyati,",
    "S01divyav_u:439.023_0": "jīvantameva gṛhītvā gacchāmi/",
    "S01divyav_u:439.024_0": "tatra tatra praghātya neṣyāmi, yatra yatra krāyiko 'sti/",
    "S01divyav_u:439.025_0": "sa prabhūtān sūkarāñ jānuṣu buddhvā nāvamāropya saṃprasthitaḥ/",
    "S01divyav_u:439.025_1": "sā naistaiḥ parispandamānairbāḍitā/",
    "S01divyav_u:439.025_2": "tatraivānayena vyasanamāpannaḥ/",
    "S01divyav_u:439.026_0": "so 'pi saukariko 'tra snotenohyamānaḥ/",
    "S01divyav_u:439.026_1": "tasyā nadyāstīre pañcapratyekabuddhaśatāni prativasanti/",
    "S01divyav_u:439.027_0": "teṣāmekaḥ pratyekabuddhaḥ pānīyasyārthe nadīṃ gataḥ/",
    "S01divyav_u:439.027_1": "tena sa dṛṣṭaḥ/",
    "S01divyav_u:439.028_0": "sa saṃlakṣayati--kiṃ tāvadayaṃ mṛtah āhosvijjīvatīti? paśyati yāvajjīvati/",
    "S01divyav_u:439.028_1": "sa tena gajamujasadṛśaṃ bāhumabhiprasārya uddhṛtya vālukāyāḥ shalaṃ kṛtvā tatrāvamūrdhakaḥ sthāpitāḥ/",
    "S01divyav_u:439.030_0": "tasya kāyāt pānīyaṃ niḥsṛtam/",
    "S01divyav_u:439.030_1": "sa vyutthitaḥ/",
    "S01divyav_u:439.030_2": "manuṣyapadāni paśyati/",
    "S01divyav_u:439.030_3": "sa tena pādānusāreṇa gato yāvatpaśyati pañcamātrāṇi pratyekabuddhaśatāni/",
    "S01divyav_u:439.031_0": "sa teṣāṃ patreṇa puṣpeṇa phalena dantakāṣṭhena copasthānaṃ kartumārabdhaḥ/",
    "S01divyav_u:439.032_0": "te tasya pātraśoṣamanuprayacchanti/",
    "S01divyav_u:439.032_1": "tena bhuktam/",
    "S01divyav_u:439.032_2": "atha [440]te pratyekabuddhāḥ paryaṅka buddhvā dhyāyanti/",
    "S01divyav_u:440.001_0": "tadā so 'pyekānte sthitvā paryaṅkaṃ buddhcā dhyāyati/",
    "S01divyav_u:440.002_0": "sa tatrāsaṃjñikamutpādya asaṃjñisattveṣu deveṣūpapannaḥ//",
    "S01divyav_u:440.003_0": "kiṃ manyadhve bhikṣavaḥ/",
    "S01divyav_u:440.003_1": "yo 'sau kāśyapasya samyaksambuddhasya pravacane bhikṣastripiṭah āsīt,",
    "S01divyav_u:440.004_0": "yadanena mātsaryeṇa na kasyaciccatuṣpadikā gāthā uddiṣṭā,",
    "S01divyav_u:440.004_1": "yacca sūkarān praghātya yaccāsaṃjñisattvebhya ihopapannaḥ,",
    "S01divyav_u:440.004_2": "tasya karmaṇo vipākena cūḍaḥ paramacūḍo dhanvaḥ paramadhanvaḥ saṃvṛttaḥ/",
    "S01divyav_u:440.007_0": "yadā āyuṣmān panthakaḥ svākhyāte dharmavinaye pravrajitaḥ,",
    "S01divyav_u:440.007_1": "jīvakena śrutam--panthakaḥ svākhyāte dharmavinaye pravrajita iti/",
    "S01divyav_u:440.008_0": "sa saṃlakṣayati--yadi bhagavān rājagṛhamāgamiṣyati,",
    "S01divyav_u:440.008_1": "ahaṃ buddhapramukhaṃ bhikṣusaṃghaṃ bhojayiṣyāmi sthāpayitvā bhadantaṃ panthakam/",
    "S01divyav_u:440.009_0": "bhagavān yathābhiramyaṃ śrāvastīṃ vihṛtya yena rājagṛhe tena cārikāṃ prakrāntaḥ/",
    "S01divyav_u:440.010_0": "anupūrveṇa cārikāṃ caran rājagṛhamanuprāptaḥ/",
    "S01divyav_u:440.011_0": "rājagṛhe viharati veṇuvane kalandakanivāpe/",
    "S01divyav_u:440.011_1": "aśrauṣījjīvakaḥ kumārabhūtah--bhagavān magadheṣu janapadacārikāṃ caran rājagṛhe viharati veṇuvane kalandakanivāpe/",
    "S01divyav_u:440.012_0": "śrutvā punaryena bhagavāṃstenopasaṃkrāntaḥ/",
    "S01divyav_u:440.013_0": "apasaṃkramya bhagavataḥ pādau śirasā vanditvaikānto niṣaṇṇaḥ/",
    "S01divyav_u:440.013_1": "ekāntaniṣaṇṇaṃ jīvakaṃ kumārabhūtaṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:440.015_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tūṣṇīm/",
    "S01divyav_u:440.015_1_0": "atha jīvakaḥ kumārabhūtah utthāyāsanādekāṃsamuttarāsaṅgaṃ kṛtvā yena bhagavāṃstenāñjaliṃ",
    "S01divyav_u:440.015_1_1": "praṇamya bhagavantametadvocat--adhivāsayatu me bhagavāñchvo 'ntargṛhe bhaktena sārdhaṃ",
    "S01divyav_u:440.015_1_2": "bhikṣusaṃghena/",
    "S01divyav_u:440.017_0": "dūrāsadā buddhā bhagavanto duṣprasahāḥ/",
    "S01divyav_u:440.018_0": "sa na śaknoti bhagavantaṃ vaktuṃ sthāpayitvā bhadantaṃ panthakam/",
    "S01divyav_u:440.018_1": "atha jīvakaḥ kumārabhūto bhagavato bhāṣitamabhinandyānumodya bhagavato 'ntikāt prakrānto yenāyuṣmānāndastenopasaṃkrāntaḥ/",
    "S01divyav_u:440.020_0": "upasaṃkramyāyuṣmata ānandasya pādau śirasā vinditvā ekānte niṣaṇṇaḥ/",
    "S01divyav_u:440.021_0_0": "ekāntaniṣaṇṇo jīvakaḥ kumārabhūta āyucmantamānandimadamavocat--yatkhalu bhadanta",
    "S01divyav_u:440.021_0_1": "ānanda jānīyāh--mayā buddhapramukho bhikṣusaṃghaḥ śvo 'ntargehe bhaktenopanimantritaḥ",
    "S01divyav_u:440.021_0_2": "sthāpayitvā bhadantaṃ panthakam/",
    "S01divyav_u:440.023_0": "yathā te jīvaka kuśalānāṃ dharmāṇāṃ vṛddhirbhavati/",
    "S01divyav_u:440.023_1": "atha jīvakaḥ kumārabhūta āyuṣmata ānandasya bhāṣitamabhinandyānumodya āyuṣmata ānandasya pādau śirasā vanditvā prakrāntaḥ/",
    "S01divyav_u:440.025_0": "athāyuṣmānānando 'ciraprakrāntaṃ jīvakaṃ kumārabhūtaṃ viditvā yenāyuṣmān pathakastenopasaṃkrāntaḥ/",
    "S01divyav_u:440.026_0_0": "upasaṃkramyāyuṣmantaṃ panthakamidamavocat--yatkhalvāyuṣman panthaka jānīyāh--jīvakena",
    "S01divyav_u:440.026_0_1": "kumārabhūtena buddhapramukho bhikṣusaṃghaḥ śvo 'ntargṛhe bhaktenopapanimantritaḥ",
    "S01divyav_u:440.026_0_2": "shāpyitvā āyuṣmantaṃ panthakam/",
    "S01divyav_u:440.028_0": "yathāsya bhdantānanda kuśalānāṃ dharmāṇāṃ vṛddhirbhavati/",
    "S01divyav_u:440.028_1_0": "sa jīvakaḥ kumārabhūtastāmeva rātriṃ śuciṃ praṇītaṃ khādanīyaṃ bhojanīyaṃ samudānīya",
    "S01divyav_u:440.028_1_1": "kalyamevotthāya āsanāni prajñapya udakamaṇīn pratiṣṭhāpya bhagavato dūtena kālamārocayati--samaye",
    "S01divyav_u:440.028_1_2": "bhadanta,",
    "S01divyav_u:440.028_2": "sajjaṃ bhaktam yasyedānīṃ bhagavān kālaṃ manyate/",
    "S01divyav_u:440.031_0": "atha bhagavān pūrvāhṇe nivāsya pātracīvaramādāya bhikṣugaṇaparivṛto bhikṣusaṃghapuraskṛto yena jīvakasya kumārabhūtasya niveśanaṃ tenopasaṃkrāntaḥ/",
    "S01divyav_u:441.001_0": "[441]upasaṃkramya purastādbhikṣusaṃghasya prajñapta evāsane niṣaṇṇaḥ/",
    "S01divyav_u:441.001_1": "niṣadya bhagavānāyuṣmantamānandamāmantrayate--panthakasyānugantī moktavyā/",
    "S01divyav_u:441.002_0": "jīvakaḥ kumārabhūtaḥ sauvarṇabhṛṅgāraṃ gṛhītvā vṛddhānte tiṣṭhati/",
    "S01divyav_u:441.003_0": "bhagavān vāridhārāṃ na pratigṛhṇāti/",
    "S01divyav_u:441.003_1": "jīvikaḥ kumārabhūtaḥ kathayati--kiṃ kāraṇaṃ bhagavan vāridhārāṃ na pratigṛhṇāti/",
    "S01divyav_u:441.004_0": "bhagavānāha--na tāvadbhikṣusaṃgham iti samagra iti/",
    "S01divyav_u:441.005_0": "jīvakaḥ kathayati--bhagavān, ko 'nāgata iti/",
    "S01divyav_u:441.005_1": "bhagavānāha--na panthako bhikṣuḥ saṃghaḥ/",
    "S01divyav_u:441.006_0": "jīvakaḥ kathayati--bhagavan, nāsau mayā nimantrita iti/",
    "S01divyav_u:441.006_1": "bhagavānāha--na tvayā jīvaka buddhapramukho bhikṣusaṃgho nimantritah? bhagavan, nimantritaḥ/",
    "S01divyav_u:441.007_0": "kimasau bhikṣusaṃghādbahir na vā? bhagavān kathayati jīvakam--gaccha tvaṃ śabdāpaya/",
    "S01divyav_u:441.008_0": "jīvakaḥ kumārabhūtaḥ saṃlakṣayati--kiṃ cāpyahaṃ bhagavato gauraveṇa śabdāpayāmi,",
    "S01divyav_u:441.009_0": "tena dūto 'nupreṣitah--gaccha, śabdāpayasva/",
    "S01divyav_u:441.010_0": "āyuṣmānapi panthakaśca trayodaśabhikṣuśatāni nirmāyāvasthitaḥ/",
    "S01divyav_u:441.010_1": "tena dūtena gatvā panthaka iti śabdo muktaḥ/",
    "S01divyav_u:441.011_0": "anukairbhikṣubhiḥ prativacanaṃ dattam/",
    "S01divyav_u:441.011_1": "sa dūta āgatya jīvakasya kathayati--tathaiva veṇuvanaṃ kalandakanivāpo bhikṣūṇāṃ pūrṇastiṣṭhati/",
    "S01divyav_u:441.012_0": "bhagavānāha--gaccha tvaṃ kathaya yo bhūtapanthakaḥ sa āgacchatu/",
    "S01divyav_u:441.013_0": "sa gatvā kathayati--yo bhūtapanthakaḥ sa āgacchatu/",
    "S01divyav_u:441.014_0": "āyuṣmān panthakastatra gatvā svasyāṃ gatyāṃ niṣaṇṇāḥ/",
    "S01divyav_u:441.014_1": "jīvakaḥ kumārabhūto buddhapramukhaṃ bhikṣusaṃghaṃ pariveṣayitumārabdhaḥ/",
    "S01divyav_u:441.015_0": "āyuṣmantaṃ panthakaṃ na satkṛtya pativeṣayati/",
    "S01divyav_u:441.015_1": "bhagavān saṃlakṣayati--sumeruprakhye mahāśrāvake jīvakaḥ kumārabhūtaḥ kṣāntiṃ gṛhṇāti/",
    "S01divyav_u:441.016_0": "guṇodbhāvanā asya kartavyā/",
    "S01divyav_u:441.016_1": "bhagavatā āyuṣmat ānandasya pātraṃ nānupradattam/",
    "S01divyav_u:441.017_0": "dharmatā khalu na tāvat sthabirashtavirāṇāṃ bhikṣūṇāṃ pātrāṇi pratigṛhyante,",
    "S01divyav_u:441.017_1": "yāvadbhagavataḥ pātrapratigrahī na bhaviṣyati/",
    "S01divyav_u:441.018_0": "āyuṣmān panthakaḥ saṃlakṣayati--kiṃ kāraṇaṃ bhagavataḥ sthavirasthavirāṇāṃ bhikṣūṇāṃ pātrāṇi na gṛhyante? mayā atra guṇodbhāvanā kartavyā/",
    "S01divyav_u:441.020_0": "āyuṣmatā panthakenādharmāsanaṃ kṛtvā gajabhujasadṛśaṃ bāhumabhiprasārya bhagavataḥ pātraṃ gṛhītam/",
    "S01divyav_u:441.021_0": "kumārabhūtena jīvakena vṛddhānte sthitena dṛṣṭham/",
    "S01divyav_u:441.021_1": "sa saṃlakṣayati--ko 'pyayaṃ sthaviro bhikṣuḥ/",
    "S01divyav_u:441.022_0": "ṛddhiprātihāryaṃ vidarśayati/",
    "S01divyav_u:441.022_1": "sa pātrānusāreṇa gato yāvatpaśyatyāyuṣmataṃ panthakam/",
    "S01divyav_u:441.023_0": "sa dṛṣṭvā mūrchitakastiṣṭhati/",
    "S01divyav_u:441.023_1": "sa jalapariṣekapratyāgataprāṇa āyuṣmataḥ panthakasya pādayor nipatya kṣamāpayati,",
    "S01divyav_u:441.025_0": "nityaṃ caityaguṇo hi candanaraso nityaṃ sugandhayutpalaṃ nityaṃ bhāsati kāñcanasya vimalaṃ vaiḍūryaśuddham/",
    "S01divyav_u:441.027_0": "nityaṃ pāpajane hi krodhamatulaṃ pāṣāṇarekhopamaṃ nityaṃ cāryajaneṣu prātirvasate kṣāntirdhruvā hyarhatām/",
    "S01divyav_u:441.029_0": "āyuṣmān panthakaḥ kathayati--kṣāntaṃ jīvaka//",
    "S01divyav_u:441.030_0": "bhikṣavo buddhaṃ bhagavantaṃ pṛcchanti--paśya bhadanta,",
    "S01divyav_u:441.030_1": "yadā jīvakaḥ kumārabhūta āyuṣmataḥ panthakasya guṇānāmanabhijñastadā asatkāraḥ prayuktaḥ,",
    "S01divyav_u:441.030_2": "yadā guṇānāmabhijñastadā pādayor nipatya [442]kṣamāpayati/",
    "S01divyav_u:442.001_0": "bhagavānāh--na bhikṣava etarhi yathātīte 'dhvanyeṣo 'sya guṇānāmanabhijñah,",
    "S01divyav_u:442.002_0": "yadā guṇānāmabhijñastadā pādayor nipatya kṣamāpitavān/",
    "S01divyav_u:442.002_1": "tacchrūyatām//",
    "S01divyav_u:442.003_0": "bhūtapūrvaṃ bhikṣava uttarāpathāt sārthavāḥ pañcaśatamaśvapaṇyamādāya madhyadeśamāgataḥ/",
    "S01divyav_u:442.004_0": "tasya ca vaḍavāyāḥ kukṣāvaśvājāneyo 'vakrāntaḥ/",
    "S01divyav_u:442.004_1": "sa yameva divasamavakrāntastameva divasamupādāya te 'śvā na bhūyo heṣante/",
    "S01divyav_u:442.005_0": "sārthavahaḥ saṃlakṣayati--kiṃ ca mamāśvānāṃ kaścid rogaḥ prādurbhūto bhaviṣyati yena te na heṣante? apareṇa samayenāśvā vaḍavā prasūtā/",
    "S01divyav_u:442.006_0": "tasyāḥ kiśorako jātaḥ/",
    "S01divyav_u:442.007_0": "sa yameva divasamupādāya te 'śvāḥ saṃcartumapi nārabdhāḥ/",
    "S01divyav_u:442.007_1": "sārthavāhaḥ saṃlakṣayati--nūnamayaṃ daurbhāgyasattvo jātah asya doṣaṇa mamāśvānāṃ rogaḥ prādurbhūtaḥ/",
    "S01divyav_u:442.008_0": "sa tāṃ vaṭavāṃ nityameva vāhayati/",
    "S01divyav_u:442.009_0": "tasyā navayavasampannayogyāśanamanuprayacchati/",
    "S01divyav_u:442.009_1": "so 'nupūrveṇa pūjitaṃ nāmādhiṣṭhānamanuprāptaḥ/",
    "S01divyav_u:442.010_0": "tasya tatra vārṣāratryaḥ pratyupasthitāḥ/",
    "S01divyav_u:442.010_1": "sa saṃlakṣayati--yadi gamiṣyāmi, aśvānāṃ khurāḥ kledaṃ gamiṣyanti, apaṇyoobhaviṣyanti/",
    "S01divyav_u:442.011_0": "ihaiva varṣāṃ tiṣṭhāmi/",
    "S01divyav_u:442.011_1": "sa tasyaiva varṣāmuṣitasya tadvāsino yo śilpinaste svena śilpenopasthānaṃ kurvānti/",
    "S01divyav_u:442.012_0": "tasya gamanakāle śilpinn upasaṃkrāntāḥ/",
    "S01divyav_u:442.013_0": "teṣāṃ tena saṃvibhāgaḥ kṛtaḥ/",
    "S01divyav_u:442.013_1": "tatraikaḥ kumbhakāraḥ prativasati/",
    "S01divyav_u:442.013_2": "tenāpi tasya svena śilpenopasthānaṃ kṛtam/",
    "S01divyav_u:442.014_0": "sa patnyābhihitah--āryaputra, sa sārthavāho gacchati/",
    "S01divyav_u:442.014_1": "gaccha, tvaṃ gatvā kiṃcidyācasva/",
    "S01divyav_u:442.015_0": "tasmāccalitasya mṛtpiṇḍaṃ gṛhītvopasthitaḥ/",
    "S01divyav_u:442.015_1": "sa tena sārthavāhena dṛṣṭaḥ/",
    "S01divyav_u:442.015_2": "sa tasya kathayati--bhoḥ puruṣa, aticireṇa tvamāgataḥ/",
    "S01divyav_u:442.016_0": "mama kiṃciddātavyam/",
    "S01divyav_u:442.016_1": "sa āha--sarvaṃ gatam/",
    "S01divyav_u:442.017_0": "tasyāpi sārthavāhasya tasya kiśorasyāntike 'maṅgalabuddhiḥ/",
    "S01divyav_u:442.017_1": "sa kathayati--api tvayamekaḥ kiśorastiṣṭhati, yadi prayo 'si, gṛhītvā gaccha/",
    "S01divyav_u:442.018_0": "kumbhakāraḥ kathayati--śobhanam/",
    "S01divyav_u:442.018_1": "ahaṃ bhāṇḍāni kariṣyāmi, eṣa bhetsyate/",
    "S01divyav_u:442.019_0": "sa kiśorakastasya pādau jihvayā leḍhumārabdhaḥ/",
    "S01divyav_u:442.020_0": "tasyāśvasyāntike 'nunaya utpannaḥ/",
    "S01divyav_u:442.020_1": "sa taṃ gṛhītvā gataḥ/",
    "S01divyav_u:442.020_2": "sa patnyā uktah--asti kiṃcittvayā tasya sakāśāllabdham? labdham/",
    "S01divyav_u:442.021_0": "ayaṃ kiśorakaḥ/",
    "S01divyav_u:442.021_1": "tvaṃ bhāṇḍāni kariṣyasi, eṣa bhetsyate/",
    "S01divyav_u:442.021_2": "sa kiśorako 'syāḥ pādāni leḍhumārabdhaḥ/",
    "S01divyav_u:442.022_0": "tasyā api tasyāntike 'nunaya utpannaḥ/",
    "S01divyav_u:442.023_0": "sa pakkamānānāṃ bhāṇḍānāṃ madhye parisarpanna kiṃcidbhāṇḍaṃ bhinatti/",
    "S01divyav_u:442.023_1": "sā tasya patnī kathayati--śobhanam/",
    "S01divyav_u:442.024_0": "ayaṃ kiśorakaḥ saṃprajānan parisarpati/",
    "S01divyav_u:442.024_1": "apareṇa samayena kumbhakāro mṛttikārthamāgataḥ/",
    "S01divyav_u:442.025_0": "sa kiśorakastasya pṛṣṭhato 'nusarannanubaddhaḥ/",
    "S01divyav_u:442.025_1": "tena kumbhakāreṇa mṛttikāprasevakaḥ pūritaḥ/",
    "S01divyav_u:442.026_0": "tena kiśorakena pṛṣṭhamavanāmitam/",
    "S01divyav_u:442.026_1": "tena tasya mṛttikāyāḥ prasevakaḥ pṛṣṭhamāropitaḥ/",
    "S01divyav_u:442.027_0": "sa taṃ gṛhītvā gṛhamāgataḥ/",
    "S01divyav_u:442.027_1": "tena kumbhakāreṇa patnī uktā--bhadre, śobhanaḥ kiśorakaḥ/",
    "S01divyav_u:442.028_0": "na bhūyo mayā mṛttikā voḍhavyā bhaviṣyati/",
    "S01divyav_u:442.028_1": "ahamasya tatrāropayiṣyāmi, tvamihāvatārayiṣyasi/",
    "S01divyav_u:442.029_0": "sa tasya tuṣān kuṭiṃ cānuprayacchati//",
    "S01divyav_u:442.030_0": "tena kālena tena samayena vārāṇasyāṃ brahmadatto nāma rājā rājyaṃ kārayati ṛddhaṃ ca sphītaṃ ca bahujanamanuṣyaṃ ca/",
    "S01divyav_u:442.031_0": "tasyāśvājāneyaḥ kālagataḥ/",
    "S01divyav_u:442.031_1": "sāmantarājyaiḥ śrutam--brahmadattasya rājño 'śvājāneyaḥ kālagata iti/",
    "S01divyav_u:442.032_0": "taistasya saṃdiṣṭam--karapratyāyān vā anuprayaccha udyānam [443]vā/",
    "S01divyav_u:443.001_0": "te nirgatakaṇṭake 'nuvarodhya ānayiṣyāmaḥ/",
    "S01divyav_u:443.001_1": "sa teṣāṃ karapratyāyān nānuprayacchati, nāpi taṃ sa udyānaṃ samāgataḥ/",
    "S01divyav_u:443.002_0": "sārthavāho 'śvapaṇyamādāya vārāṇasīmanuprāpta/",
    "S01divyav_u:443.002_1": "brahmadattena rājñā śrutam--uttarāpathāt sārthavāho 'śvapaṇyamādāya vārāṇasīmanuprāpta iti/",
    "S01divyav_u:443.003_0": "so 'mātyānāmantrayate sma--bhavantaḥ,",
    "S01divyav_u:443.003_1": "kiyacciraṃ mayehaṃ praviṣṭena sthātavyam? gacchata,",
    "S01divyav_u:443.005_0": "te sārthavāhasya sakāśaṃ gatāḥ/",
    "S01divyav_u:443.006_0": "taiste 'śvāḥ/",
    "S01divyav_u:443.006_1": "na cātra kaścidaśvājāneyo vidyate/",
    "S01divyav_u:443.006_2": "sārthavāhaṃ dṛṣṭvā te kathayanti--bhavanto 'śvāvaḍavāyā aśvājāneyo jātaḥ/",
    "S01divyav_u:443.007_0": "sa ca na dṛśyate/",
    "S01divyav_u:443.007_1": "sārthavāhamupasaṃkramya pṛcchanti--asti kaścidaśvastvayā vikrītaḥ kasyacidvā datta iti? sa kathayati--nāsti kaścidvikrītaḥ/",
    "S01divyav_u:443.008_0": "api tvasti mayā pūjitake 'dhiṣṭhāne 'maṅgalakaḥ kiśorakaḥ kumbhakārasya datta iti/",
    "S01divyav_u:443.009_0": "te 'nyonyaṃ kathayanti--bhavantaḥ,",
    "S01divyav_u:443.009_1": "mahāmūrkho 'yaṃ sārthavāhaḥ, yo 'yaṃ maṅgalamapahāyāmaṅgalānevādāyāgata iti/",
    "S01divyav_u:443.010_0": "te rājānamavalokya pūjitakaṃ gatāḥ/",
    "S01divyav_u:443.011_0": "te taṃ kumbhakāramupasaṃkrāntāḥ/",
    "S01divyav_u:443.011_1": "upasaṃkramya kathayanti--kimanena kiśorakena karoṣi? sa āha--eṣa mama mṛttikāṃ vahati/",
    "S01divyav_u:443.012_0": "te kathayati--vayaṃ te tathā gardabhamanuprayacchāmaḥ, tvamasmākamamumanuprayacchasva/",
    "S01divyav_u:443.013_0": "kathayati--eṣa me śobhana iti/",
    "S01divyav_u:443.013_1": "caturgavayuktaṃ śakaṭamanuprayacchāmaḥ/",
    "S01divyav_u:443.014_0": "sa kathayati--eṣa mama śobhana iti/",
    "S01divyav_u:443.014_1": "te kathayanti--evaṃ cet saṃpradhāraya vayaṃ śvo bhūya āgamiṣyāmaḥ/",
    "S01divyav_u:443.015_0": "ityuktvā prakrāntāḥ/",
    "S01divyav_u:443.015_1": "sa kiśorakaḥ kathayati--kimarthaṃ nānuprayacchasi? kiṃ tvaṃ jānāsi mayā mṛttikā voḍhavyā tuṣāśca kuṭisakaṇṭaṃ bhakṣitavyam/",
    "S01divyav_u:443.017_0": "mayā rājā kṣatriyo mūrdhābhiṣikto vāḍhavyaḥ, sauvarṇasthāle madhumrākṣitakā mūlakā bhakṣitavyāḥ/",
    "S01divyav_u:443.018_0": "te yadi saṃkathayanti keśoraka iti,",
    "S01divyav_u:443.018_1": "vaktavyāh--kiṃ lajjadhvaṃ vaktumaśvājāneya iti? śvaḥ punarāgatvā te kathayiṣyanti mūlyenānuprayaccheti/",
    "S01divyav_u:443.020_0": "vaktavyāh--suvarṇalakṣaṃ vānuprayacchatha yāvadvā dakṣiṇena sakthnā kariṣyati tāvadanuprayacchati/",
    "S01divyav_u:443.021_0": "te 'parasmin divase upasaṃkramya pṛcchanti--bhoḥ puruṣa,",
    "S01divyav_u:443.021_1": "saṃpradhāritaṃ tvayā? saṃpradhāritam--kiṃ lajjadhvaṃ vaktumaśvājāneya iti? te kathayanti--mūrkhaḥ sa eṣaḥ/",
    "S01divyav_u:443.022_0": "kimeṣa jñāsyati? eṣa aśvājāneyo dhārayati/",
    "S01divyav_u:443.023_0": "etadeva tena sārthavāhenāsyārocitaṃ bhaviṣyati/",
    "S01divyav_u:443.023_1": "te kathayanti--aśvājāneyo bhavatu/",
    "S01divyav_u:443.024_0": "mūlyenānuprayaccha/",
    "S01divyav_u:443.024_1": "sa kathayati--suvarṇalakṣaṃ vānuprayaccḥ, yāvadvā suvarṇalakṣaṃ dakṣiṇena sakthnā kariṣyati/",
    "S01divyav_u:443.025_0": "te saṃlakṣayanti--balavāneṣaḥ/",
    "S01divyav_u:443.025_1": "sthānametadvidyate yat prabhūtataramākarṣayati/",
    "S01divyav_u:443.026_0": "suvarṇalakṣamanuprayacchāmaḥ/",
    "S01divyav_u:443.026_1": "tairbrahmadattasya rājñaḥ saṃdiṣṭaṃ suvarṇalakṣeṇa aśvājāneyo labhyate/",
    "S01divyav_u:443.027_0": "rājñāpi saṃdiṣṭam--yūyam yāvatā mūlyena tāvatā gṛhṇīta/",
    "S01divyav_u:443.027_1": "taiḥ suvarṇalakṣeṇa gṛhītaḥ/",
    "S01divyav_u:443.028_0": "te tamādāya vāraṇasīmāgatāḥ/",
    "S01divyav_u:443.028_1": "sa taiśca mandurāyāṃ pratiṣṭhāpitaḥ/",
    "S01divyav_u:443.028_2": "tasya paramayogyāśanaṃ dīyate/",
    "S01divyav_u:443.029_0": "sa taṃ na paribhuṅkte/",
    "S01divyav_u:443.029_1": "kiṃ sarogo bhavadbhiraśvājāneya ānītah? api tu samanuyuñjyāmahe tāvadenam/",
    "S01divyav_u:443.030_0": "atha sūto gāthāṃ bhāṣate--",
    "S01divyav_u:443.032_0": "smarasi turaga ghaṭikarasya śālāṃ kimiha vidhairya viprayukraḥ/",
    "S01divyav_u:444.001_0": "[444]pariśithilaśirāsthicarmagātraḥ svadaśānacūrṇitaghāsasya cārī//9//",
    "S01divyav_u:444.003_0": "na carasi bahumatastadarthe māsidiha hi cara yānasahasrapūrṇayāyī/",
    "S01divyav_u:444.005_0": "hyavasanamidaṃ tṛṣāpanītaṃ na carasi kiṃ vada me 'dya sādhu pṛṣṭaḥ//10//",
    "S01divyav_u:444.007_0": "tamakathayadamarṣitaḥ sakopaṃ paramayavārjavadhairyasamprayuktaḥ/",
    "S01divyav_u:444.009_0": "upaśamamatha saṃpracintya tasmāt turagavaro narasūtamaitrabuddhiḥ//11//",
    "S01divyav_u:444.011_0": "tvamiha vidhihitapradābhimānī na ca vihito bhavato yathāvadasmi/",
    "S01divyav_u:444.013_0": "nidhanamahamiha prayāyamāśu na ca biduṣāya taraya pūrvyām//12//",
    "S01divyav_u:444.015_0": "suciramapi hi na sajjanāvamāno yadi guṇavānasi saumya nāvamānaḥ/",
    "S01divyav_u:444.017_0": "kṣaṇamāpi khalu sajjanāvamāno yadi guṇavānasi nāvamānaḥ//13//",
    "S01divyav_u:444.019_0": "sūto rājñaḥ kathayati--devasyānupūrvī na kṛtā yanaiṣa yavasayogyāśanaṃ na gṛhṇāti/",
    "S01divyav_u:444.020_0": "kāsyānupūrvī kṛtā? asyāyamupacāraḥ/",
    "S01divyav_u:444.020_1": "sārdhatṛtīyāni yojanāni mārgaśobhā kartavyā/",
    "S01divyav_u:444.020_2": "rājābhiṣiktaścaturaṅgena balakāyena sārdhaṃ pratyudgacchati/",
    "S01divyav_u:444.021_0": "yasmin pradeśe sthāpyate, sa pradeśastāmrapaṭṭairbadhyate/",
    "S01divyav_u:444.022_0": "rājño jyeṣṭhaputraḥ/",
    "S01divyav_u:444.022_1": "sa tasya śataśalākaṃ chatraṃ mūrdhni dhārayati/",
    "S01divyav_u:444.022_2": "rājño jyeṣṭhā duhitā sauvarṇena maṇivyajanena makṣikān vārayati/",
    "S01divyav_u:444.023_0": "rājño 'gramahiṣī sauvargasthāle madhumrakṣitakān mūlān bhakṣayato dhārayati/",
    "S01divyav_u:444.024_0": "rājño 'grāmātyaḥ sauvarṇena lakṣaṇena laḍḍīśchorayati/",
    "S01divyav_u:444.024_1": "rājā kathayati--eṣa nāma rājā, nāhaṃ sa rājeti/",
    "S01divyav_u:444.025_0": "sūtaḥ kathayati--deva, nāsya sarvakālameṣa upacāraḥ kriyate/",
    "S01divyav_u:444.026_0": "api tu saptāhasyātyayādvidheyo bhavati/",
    "S01divyav_u:444.026_1": "rājā kathayati--yattāvadatītaṃ na śakyaṃ tatpunaḥ kartum, yadavaśiṣṭaṃ tatkriyatām/",
    "S01divyav_u:444.027_0": "yasmin pradeśe tāmrapaḍḍairbaddhaḥ,",
    "S01divyav_u:444.027_1": "tasya rājño jyeṣṭhaḥ putraḥ śataśalākāṃ dhārayati,",
    "S01divyav_u:444.027_2": "rājño jyeṣṭhā duhitā sauvarṇamaṇimayavālavyajanena makṣikān vārayati,",
    "S01divyav_u:444.027_3": "rājño 'gramāhiṣī sauvarṇena sthālena madhumrakṣitakān mūlān bhakṣayato dhārayati,",
    "S01divyav_u:444.027_4": "rājño 'mātyaḥ sauvarṇena lakṣaṇena laḍḍīśchorayati/",
    "S01divyav_u:444.030_0": "tamanunayati pārthivaḥ/",
    "S01divyav_u:444.030_1": "sasṛtaparamasugandhivilepanānudhārī madhuramadhurakṛtāntarānurāgā nṛpamahiṣī turagottamāya dattā rājñā/",
    "S01divyav_u:444.031_0": "udyānabhūmiṃ nirgantukāmo 'syāścājāneya upagamya pṛṣṭhamunnāmayati/",
    "S01divyav_u:444.031_1": "rājā sūtaṃ pṛcchati--rājā asya pṛṣṭhaṃ duḥkhayati/",
    "S01divyav_u:444.031_2": "sa kathayati--kiṃ tu rājā [445]duḥkhamadhirokṣyatīti/",
    "S01divyav_u:445.001_0": "yato 'nenāvanāmitaṃ sa rājā tamabhiruhya saṃprasthitaḥ/",
    "S01divyav_u:445.001_1": "tasya gacchataḥ pānīyamāgatam/",
    "S01divyav_u:445.002_0": "sa tatra nāvatarati/",
    "S01divyav_u:445.002_1": "rājā sūtaṃ pṛcchati--eṣo bibheti? deva, naiṣa bibheti/",
    "S01divyav_u:445.002_2": "api tu mā rājānaṃ pucchodakena sekṣyāmīti/",
    "S01divyav_u:445.003_0": "tasya tatpucchaṃ sauvarṇāyāṃ nālikāyāṃ prakṣiptam/",
    "S01divyav_u:445.003_1": "sa taṃ pānīyamuttīrṇaḥ/",
    "S01divyav_u:445.004_0": "sa udyānaṃ gatvā pramatto 'vasthitaḥ/",
    "S01divyav_u:445.004_1": "sāmantarājaiḥ śrutam--yathā rājā brahmadatta udyānaṃ gata iti/",
    "S01divyav_u:445.005_0": "tairāgatya nagarasya dvārāṇi bandhayanti/",
    "S01divyav_u:445.005_1": "rājñā brahmadattena śrutaṃ sāmantarājair nagaradvārāṇi nigṛhītānīti/",
    "S01divyav_u:445.006_0": "so 'śvājāneyamabhirūḍhaḥ/",
    "S01divyav_u:445.006_1": "antarā ca vārāṇasyantarā codyānamatrāntarā brahmavatī nāma puṣkiriṇyutpalakuṃdapuṇḍarīkasaṃchannā/",
    "S01divyav_u:445.007_0": "so 'śvājāneyaḥ padmopari saran vārāṇasīṃ praviṣṭaḥ/",
    "S01divyav_u:445.008_0": "rājā tuṣṭo 'matyānāṃ kathayati--bhavantaḥ,",
    "S01divyav_u:445.008_1": "yorājñaḥ kṣatriyasya mūrdhnābhiṣiktasya jīvitamanuprayacchati,",
    "S01divyav_u:445.009_0": "rājā kathayati--tiryageṣaḥ/",
    "S01divyav_u:445.010_0": "kimasyopārdharājyena? api tvenamāgamya saptāhaṃ dānāni dīyantām,",
    "S01divyav_u:445.011_0": "amātyaiḥ saptāahaṃ dānāni dātumārabdhāni,",
    "S01divyav_u:445.011_1": "puṇyāni kartumārabdhāni, saptāhamakālakaumudī prasthāpitā/",
    "S01divyav_u:445.012_0": "sārthavāhaḥ puruṣān pṛcchati--bhavantaḥ,",
    "S01divyav_u:445.012_1": "kimakālakaumudī vartate? te 'sya kathayanti--pūjitaṃ nāmādhiṣṭhānam/",
    "S01divyav_u:445.013_0": "tataḥ kumbhakārasya sakāśāt suvarṇalakṣeṇāśvājāneyaṃ gṛhītvā ihānītam/",
    "S01divyav_u:445.014_0": "tenādya rājño jīvitaṃ dattam/",
    "S01divyav_u:445.014_1": "tamāgamya saptāhaṃ dānāni dātumārabdhāni, puṇyāni kriyante, akālakaumudī ca prasthāpitā/",
    "S01divyav_u:445.015_0": "sārthavāhaḥ saṃlakṣayati--yo mayā chorito nāma,",
    "S01divyav_u:445.015_1": "sa eṣa kiśorako 'śvājāneyaḥ syāt? tattāvadgatvā paśyāmi/",
    "S01divyav_u:445.017_0": "sa tasya sakāśaṃ gataḥ/",
    "S01divyav_u:445.017_1": "sa tenāśvājāneyenoktah--bhoḥ puruṣa,",
    "S01divyav_u:445.017_2": "kiṃ tvayā teṣāmaśvānāṃ sakāśāllabdham? mayaikākinaiva tasya kumbhakārasya suvarṇalakṣaṃ dattam/",
    "S01divyav_u:445.018_0": "sa mūrchitakaḥ pṛthivyāṃ nipatitaḥ/",
    "S01divyav_u:445.019_0": "jalapariṣekena pratyāgataprāṇaḥ pādayor nipatya kṣamāpitavān//",
    "S01divyav_u:445.020_0": "kiṃ manyadhve bḥkṣavo yo 'sau sārthavāhaḥ, eṣa eva jīvakastena kālena tena samayena/",
    "S01divyav_u:445.021_0": "yo 'śvājāneyaḥ, eṣa eva panthakastena kālena tena samayena/",
    "S01divyav_u:445.021_1": "tadāpi yadā asyaiṣa guṇānāmanabhijñaḥ, tadāsyāsatkāraṃ prayuktavān/",
    "S01divyav_u:445.022_0": "yadā tu guṇānāmabhijñaḥ, tadā pādayor nipatya kṣamāpitavān/",
    "S01divyav_u:445.023_0": "etarhyapyeṣa yadā guṇānāmanabhijñaḥ, tadā asatkāraṃ prayuktavān/",
    "S01divyav_u:445.023_1": "yadā guṇānāmabhijñaḥ, tadā pādayor nipatya kṣamapayati//",
    "S01divyav_u:445.025_0": "iti śrīdivyāvadāne cūḍāpakṣāvadānaṃ samāptam//",
    "S01divyav_u:548_0": "********** Avadāna 36 **********",
    "S01divyav_u:446.001_0": "div36 mākandikāvadānam/",
    "S01divyav_u:446.002_0": "buddho bhagavān kuruṣu janapadacārikāṃ carat kalmāṣadamyamanuprāptaḥ/",
    "S01divyav_u:446.002_1": "tena khalu punaḥ samayena kalmāṣadamye mākandiko nāma parivrājakaḥ prativasati/",
    "S01divyav_u:446.003_0": "tasya sākalir nāma patnī/",
    "S01divyav_u:446.004_0": "tasya duhitā jātā abhirūpā darśanīyā prāsādikā sarvāṅgapratyaṅgopetā/",
    "S01divyav_u:446.004_1": "tasyā asthīni sūkṣmāṇi susūkṣmāṇi, na śakyata upamā kartum/",
    "S01divyav_u:446.005_0_0": "tasyāstrīṇi saptāhānyekaviṃśatiṃ divasān vistareṇa jātimahī saṃvṛttā yāvajjātamahaṃ",
    "S01divyav_u:446.005_0_1": "kṛtvā nāmadheyaṃ vyavasthāpyate--kiṃ bhavatu dārikāyā nāmeti? jñātaya ūcuh--iyaṃ",
    "S01divyav_u:446.005_0_2": "dārikā abhirūpā darśanīyā prāsādikā sarvāṅgapratyaṅgopetā/",
    "S01divyav_u:446.008_0": "tasyā asthīni sūkṣmāṇi susūkṣmāṇi, na śakyate upamā kartum/",
    "S01divyav_u:446.008_1": "bhavatu dārikāyā anupameti nāma/",
    "S01divyav_u:446.009_0": "tasyā anupameti nāmadheyaṃ vyavasthāpitam/",
    "S01divyav_u:446.009_1": "sonnītā vardhitā/",
    "S01divyav_u:446.009_2": "mākandikaḥ saṃlakṣayati--iyaṃ dārikā na mayā kasyacit kulena dātavyā na dhanena nāpi śrutena,",
    "S01divyav_u:446.009_3": "kiṃ tu yo 'syā rūpeṇa samo vāpyadhiko vā,",
    "S01divyav_u:446.012_0": "atrāntare bhagavān kuruṣu janapadeṣu cārikāṃ caran kalmāṣadamyamanuprāptaḥ/",
    "S01divyav_u:446.012_1": "kalmāṣadamye viharati kurūṇāṃ nigame viharati/",
    "S01divyav_u:446.013_0": "atha bhagavān pūrvāhṇe nivāsya pātracīvaramādāya kalmāṣadamyaṃ piṇḍāya prāvikṣat/",
    "S01divyav_u:446.014_0": "kalmāṣadamyaṃ piṇḍāya caritvā kṛtabhaktakṛtyaḥ paścādbhaktapiṇḍapātraḥ pratikrāntaḥ/",
    "S01divyav_u:446.015_0": "pātracīvaraṃ pratiśāmya pādau prakṣāmya anyatamavṛkṣamūlaṃ niśritya niṣaṇṇaḥ suptoragarājabhogaparipiṇḍīkṛtaṃ paryaṅkaṃ baddhvā/",
    "S01divyav_u:446.016_0": "tena khalu samayena mākandikaḥ parivrajakaḥ puṣpasamidhasyārthe nirgato 'bhut/",
    "S01divyav_u:446.017_0_0": "adrākṣīnmākandikaḥ parivrājako bhagavantaṃ dūradevānyataravṛkṣamūlaṃ niśritya suptoragarājabhogaparipiṇḍīkṛtaṃ",
    "S01divyav_u:446.017_0_1": "paryaṅka baddhvā niṣaṇṇaṃ bhagavantaṃ dūrādevānyataravṛkṣamūlaṃ niśritya suptoragarājabhogaparipiṇḍīlṛtaṃ",
    "S01divyav_u:446.017_0_2": "paryaṅkaṃ baddhvā niṣaṇṇaṃ prāsādikaṃ pradarśanīyaṃ śāntendriyaṃ śāntamānasaṃ parameṇa",
    "S01divyav_u:446.017_0_3": "cittavyupaśamena samanvāgataṃ suvarṇayūpamiva śriyā jvalantam/",
    "S01divyav_u:446.020_0": "dṛṣṭvā ca punaḥ prītiprāmodyajātaḥ/",
    "S01divyav_u:446.020_1": "sa saṃlakṣayati--yādṛśo 'yaṃ śramaṇaḥ prāsādikaḥ pradarśanīyaḥ sakalajanamanohārī,",
    "S01divyav_u:446.020_2": "durlabhastu sarvastrījanasya patiḥ pratirūpaḥ prāgeva anupamāyāḥ/",
    "S01divyav_u:446.022_0": "labdho me jāmāteti/",
    "S01divyav_u:446.022_1": "yena svaṃ niveśanaṃ tenopasaṃkrāntaḥ/",
    "S01divyav_u:446.022_2": "upasaṃkramya patnīmāmantrayate--yatkhalu bhadre jānīyāh--labdho me duhiturjāmātā/",
    "S01divyav_u:446.023_0": "alaṃkuruṣva, anupamāṃ dadāmīti/",
    "S01divyav_u:446.024_0": "sā kathyati--kasya prayacchasīti? sa kathayati--śramaṇasya gautamasyeti/",
    "S01divyav_u:446.024_1": "sā kathayati--gacchāvastāvatpaśyāva iti/",
    "S01divyav_u:446.025_0": "mākandikastayā sārdhaṃ gataḥ/",
    "S01divyav_u:446.025_1": "dūrāttayā dṛṣṭaḥ/",
    "S01divyav_u:446.025_2": "tasyā antarmārge smṛtirupapannā/",
    "S01divyav_u:446.026_0": "gāthāṃ bhāṣate--",
    "S01divyav_u:446.027_0": "dṛṣṭo mayā vipra sa piṇḍahetoḥ kalmāṣadamye vicaranmaharṣiḥ/",
    "S01divyav_u:446.029_0": "bhūratnabhā santi tasya pragacchato 'tyunnamate na caiva(?)//1//",
    "S01divyav_u:446.031_0": "nāsau bhaktāṃ bhajate kumārikām/",
    "S01divyav_u:446.031_1": "nivarta, yāsyāmaḥ svakaṃ niveśanam/",
    "S01divyav_u:446.031_2": "so 'pi gāthāṃ bhāsate--",
    "S01divyav_u:447.001_0": "[447]amaṅgale sākalike tvaṃ māṃgalayakāle vadase hyamaṅgalam/",
    "S01divyav_u:447.003_0": "saceddruta samadhikṛtaṃ bhaviṣyati punarapyasau kāmaguṇyeṣu raṃsyate//2// iti/",
    "S01divyav_u:447.005_0": "sā ānupamāṃ vastrāmlakārairalaṃkṛtya saṃprasthitā/",
    "S01divyav_u:447.005_1": "bhagavānapi tasnādvanaṣaṇḍādanyavanaṣaṇḍaṃ saṃprashtitaḥ/",
    "S01divyav_u:447.006_0": "adrākṣīnmākandikaḥ parivrājako bhagavantaṃ tṛṇasaṃstaraṇakam/",
    "S01divyav_u:447.006_1": "dṛṣṭvā ca punaḥ patnīmāmantrayate--yatkhalu bhavati jānīyāh--eṣa te duhitustṛṇasaṃstaraka iti/",
    "S01divyav_u:447.007_0": "sā gāthāṃ bhāṣate--",
    "S01divyav_u:447.009_0": "raktasya śayyā bhavatativikopitā dviṣṭasya śayyā sahasā nipīḍitā/",
    "S01divyav_u:447.011_0": "sūḍhasya śayyā khalu pādato gatā suvītarāgeṇa nisevitā nviyam/",
    "S01divyav_u:447.013_0": "nāsau bhartā bhajate kumārikāṃ nirvata, yāsyāmaḥ svaṃ niveśanam//3//",
    "S01divyav_u:447.015_0": "amaṅgale sākalike tvaṃ maṅgalyakāle vadase hyamaṅgalam/",
    "S01divyav_u:447.017_0": "sāceddrutaṃ samadhikṛtaṃ bhaviṣyati punarapyasau kāmaguṇeṣu raṃsyate//4//",
    "S01divyav_u:447.019_0": "adrākṣīnmākandikaḥ parivrājakaḥ/",
    "S01divyav_u:447.019_1": "bhagavataḥ padāni dṛṣṭvā punaḥ patnīmāmantrayate--imāni te bhavanti bhadre duhiturjāmātuḥ padāni/",
    "S01divyav_u:447.020_0": "gāthāṃ bhāṣate--",
    "S01divyav_u:447.021_0": "raktasya puṃsaḥ padamutpaṭaṃ syānnipīḍitaṃ dveṣavataḥ padaṃ ca/",
    "S01divyav_u:447.023_0": "padaṃ hi mūḍhasya visṛṣṭadehaṃ suvītarāgasya padaṃ tvihedṛśam/",
    "S01divyav_u:447.025_0": "nāsau bhartā bhajate kumārikām/",
    "S01divyav_u:447.026_0": "nivarta, yāsyāmaḥ svakaṃ niveśanam//5//",
    "S01divyav_u:447.027_0": "amaṅgale sākalike pūrvavat/",
    "S01divyav_u:447.028_0": "bhagavatotkaśaśabdaḥ kṛtaḥ/",
    "S01divyav_u:447.028_1": "aśrauṣīnmākandikaḥ parivrājako bhagavata utkāśanaśabdaṃ śuśrāva/",
    "S01divyav_u:447.029_0": "śrutvā ca punaḥ punaḥ patnīmāmantrayate--eṣa te bhavati huhiturjāmāturutkāśanaśabda iti/",
    "S01divyav_u:447.030_0": "sā gāthāṃ bhāṣate--",
    "S01divyav_u:447.031_0": "rakto naro bhavati hi gadadasvaro dviṣṭo naro bhavati hi khakkhaṭāsvaraḥ/",
    "S01divyav_u:448.001_0": "[448]mūḍho naro hi bhavati samākulasvaro buddho hyayaṃ brāhmaṇadundubhisvaraḥ/",
    "S01divyav_u:448.003_0": "nāsau bhartā bhajate kumārikāṃ nivarta yāsyāmaḥ svakaṃ niveśanam//3//",
    "S01divyav_u:448.005_0": "amaṅgale sākalike pūrvavat/",
    "S01divyav_u:448.006_0": "bhagavatā mākandikaḥ parivrājako dūrādivalokitaḥ/",
    "S01divyav_u:448.006_1": "adrākṣīnmākandikaḥ parivrājako bhagavantamavalokayantam/",
    "S01divyav_u:448.007_0": "dṛṣṭvā ca punaḥ patnīmāmantrayate sma--eṣa te bhavati duhiturjāmātā nirīkṣata iti/",
    "S01divyav_u:448.008_0": "sa gāthāṃ bhāṣate--",
    "S01divyav_u:448.009_0": "rakto naro bhavati hi cañcalekṣaṇo dviṣṭo bhujagaghoraviṣo yathekṣate/",
    "S01divyav_u:448.011_0": "mūḍo naraḥ saṃtamasīva paśyati dvijavītarāgo yugamātradarśī/",
    "S01divyav_u:448.013_0": "na eṣa bhartā bhajate kumārikāṃ nivarta yāsyāmaḥ svakaṃ niveśanam//7//",
    "S01divyav_u:448.015_0": "amaṅgale sākalike pūrvavat/",
    "S01divyav_u:448.016_0": "bhagavāṃścakramyate/",
    "S01divyav_u:448.016_1": "adrākṣīnmākandikaḥ parivrājako bhagavantaṃ caṃkramyamāṇam/",
    "S01divyav_u:448.017_0": "dṛṣṭvā ca punaḥ patnīmāmantrayate--eṣa duhiturjāmātā caṃkramyata iti/",
    "S01divyav_u:448.017_1": "sā gāthāṃ bhāṣate--",
    "S01divyav_u:448.018_0": "yathāsya tetre ca yathāvalekitam yathāsya kāle sthita eva gacchataḥ/",
    "S01divyav_u:448.020_0": "yathaiva padmaṃ stimite jale 'sya netraṃ viśiṣṭe vadane virājate/",
    "S01divyav_u:448.022_0": "na eṣa bhartā bhajate kumārikāṃ nivarta yāsyāmaḥ svakaṃ niveśanam//8//",
    "S01divyav_u:448.024_0": "amaṅgale sākalike tvaṃ maṅgalakāle vadase hyamaṅgalam/",
    "S01divyav_u:448.026_0": "saceddrutaṃ samadhikṛtaṃ bhaviṣyati punarapyayaṃ kāmaguṇeṣu raṃsyate//9//",
    "S01divyav_u:448.028_0": "vaśiṣṭhośīramaunalāyanā(?) apatyahetoratatkāmamohitāḥ/",
    "S01divyav_u:448.030_0": "dharmo munīnāṃ hi sanātano hyayamapatyamutpāditavān sanātanaḥ//10//",
    "S01divyav_u:449.001_0": "atha mākandikaḥ parivrājako yena bhagavāṃstenopasaṃkrāntaḥ/",
    "S01divyav_u:449.001_1": "upasaṃkramya bhagavantamidamavocat--",
    "S01divyav_u:449.003_0": "imāṃ bhagavān paśyatu me sūtāṃ satīṃ rūpopapannāṃ pramadāmalaṃkṛtām/",
    "S01divyav_u:449.005_0": "kāmārthinīm yadbhavate pradīyate sahānayā sādhurivācaratāṃ bhavān/",
    "S01divyav_u:449.007_0": "sametya candro nabhasīva rohiṇīm//11//",
    "S01divyav_u:449.008_0": "bhagavān saṃlakṣayati--yadyahamanupamāyā anunayavacanaṃ brūyām,",
    "S01divyav_u:449.008_1": "sthānametadvidyate yadanupamā rāgeṇa svinnā kālaṃ kurvāṇā bhaviṣyati/",
    "S01divyav_u:449.009_0": "tattasyāḥ pratighavacanaṃ brūyāmiti viditvā gāthāṃ bhāṣate--",
    "S01divyav_u:449.011_0": "dṛṣṭā mayā mārasutā hi vipra tṛṣṇā na me nāpi tathā ratiśca/",
    "S01divyav_u:449.013_0": "chando na me kāmaguṇeṣu kaścit/",
    "S01divyav_u:449.014_0": "tasmādimāṃ mūtrapurīṣapūrṇāṃ praṣṭuṃ hi yattāmapi notsaheyam//12//",
    "S01divyav_u:449.016_0": "mākandiko gāthāṃ bhāṣate--",
    "S01divyav_u:449.017_0": "sutāmimāṃ paśyasi kiṃ madīyāṃ hīnāṅginīṃ rūpaguṇairviyuktām/",
    "S01divyav_u:449.019_0": "chandaṃ na yenātra karoṣi cārau viviktabhāveṣviva kāmabhogī//13// iti/",
    "S01divyav_u:449.021_0": "bhagavānapi gāthāṃ bhāṣate--",
    "S01divyav_u:449.022_0": "yasmādihārthī viṣayeṣu mūṭaḥ sa prārthayedvipra sutāṃ tavemām/",
    "S01divyav_u:449.024_0": "rūpopapannāṃ viṣayeṣu saktāmavītarāgo 'tra janaḥ pramūḍaḥ//14//",
    "S01divyav_u:449.026_0": "ahaṃ tu buddho munisattamaḥ kṛtī prāptā mayā bodhiranuttarā śivā/",
    "S01divyav_u:449.028_0": "padmam yathā vārikaṇairaliptaṃ carāmi loke 'nupalipta eva//15//",
    "S01divyav_u:449.030_0": "nīlāmbujaṃ kardamavārimadhye yathā ca paṅkena va nopaliptam/",
    "S01divyav_u:449.032_0": "tathā hyahaṃ brāhmaṇa lokamadhye carāmi kāmeṣu viviktah {eva}//16// iti/",
    "S01divyav_u:450.001_0": "athānupamā bhagavatā mūtrapurīṣavādena samudācaritā vītaharṣā durmanāḥ saṃvṛttā/",
    "S01divyav_u:450.001_1": "tasyā yadrāgaparyavasthānaṃ tadvigatam,",
    "S01divyav_u:450.001_2": "dveṣaparyavasthānamutpannam, sthūlībhūtāryasthītikāvarībhūtekṣiṇī(?)/",
    "S01divyav_u:450.003_0": "tena sa khalu samayenānyatamo mahallo, bhagavataḥ pṛṣṭhataḥ sthito 'bhūt/",
    "S01divyav_u:450.003_1": "atha mahallo bhagavantamidamavocat--",
    "S01divyav_u:450.005_0": "samantadṛṣṭe pratigṛhya nārīmasmatsametāṃ bhagavan prayaccha/",
    "S01divyav_u:450.007_0": "ratā vayaṃ hi pramadāmalaṃkṛtāṃ bhokṣyāmahe ghīra yathānulomam//17// iti/",
    "S01divyav_u:450.009_0": "evamukte bhaganāṃstaṃ mahallamidamavocat--apehi puruṣa, mā me puratastiṣṭheti/",
    "S01divyav_u:450.009_1": "sa ruṣito gāthāṃ bhāṣate--",
    "S01divyav_u:450.011_0": "idaṃ ca te pātramidaṃ ca cīvaram yaṣṭiśca kuṇḍī ca vrajantu niṣṭhām/",
    "S01divyav_u:450.013_0": "imāṃ ca śikṣāṃ svayameva dhāraya dhātrī yathā hyaṅkagataṃ kumārakam//18// iti/",
    "S01divyav_u:450.015_0": "evamukte sa mahallaḥ śikṣāṃ pratyākhyāya mahānanāryo 'yamiti matvā yena mākandikaḥ parivrājakastenopasaṃkrāntaḥ/",
    "S01divyav_u:450.016_0": "upasaṃkramya mākandikaṃ parivrājakamidamavocat--anuprayacchamamāntike 'nupamāmiti/",
    "S01divyav_u:450.017_0": "sa paryavasthitaḥ kathayati--mahalla, draṣṭamapi te na prayacchāmi, prāgeva sparcṭumiti/",
    "S01divyav_u:450.018_0": "evamuktasya mākandikasya parivrājakasyāntike tādṛśaṃ paryavasthānamupannam yenoṣṇaṃ śoṇitaṃ chardayitvā kālagato narakeṣūpapannaḥ/",
    "S01divyav_u:450.020_0": "tato bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--paśya bhadanta,",
    "S01divyav_u:450.020_1": "bhagavatā anupamā labhyamānā na pratigṛhīteti/",
    "S01divyav_u:450.021_0": "bhagavānāha--na bhikṣava etarhi, yathā atīte 'pyadhvanyeṣā mayā labhyamānā na pratigṛhītā/",
    "S01divyav_u:450.022_0": "tacchrūyatām//",
    "S01divyav_u:450.023_0": "bhūtapūrvaṃ bhikṣavo 'nyatamasmiṅkarvaṭake 'yaskāraḥ prativasati/",
    "S01divyav_u:450.023_1": "tena sadṛśātkulāt kalatramānītam/",
    "S01divyav_u:450.024_0": "pūrvavadyāvadduhitā jātā abhirūpā darśanīyā prāsādikā/",
    "S01divyav_u:450.024_1": "unnītā vardhitā mahānītaṃ saṃvṛttā/",
    "S01divyav_u:450.025_0": "ayaskāraḥ saṃlakṣayati--mayaiṣā duhitā na kasyacit kulena dātavyā,",
    "S01divyav_u:450.025_1": "na rūpeṇa na dhanena, api tu yo mama śilpena samo 'bhyadhiko vā,",
    "S01divyav_u:450.027_0": "yāavadanyatamo māṇavo bhikṣārthī tasya gṛhaṃ praviṣṭaḥ/",
    "S01divyav_u:450.027_1": "sā dārikā bhaikṣamādāya nirgatā/",
    "S01divyav_u:450.027_2": "sa māṇavastāṃ dṛṣṭvā kathayati--dārike,",
    "S01divyav_u:450.027_3": "tvaṃ kasyaciddattā āhosvinna datteti? sā kathayati--yadā jātāhaṃ tadaiva matpitaivāṅgīkṛtya vadati--duṣkaramasau māṃ kasyaciddāsyati/",
    "S01divyav_u:450.029_0": "kiṃ tava pitā vadati? yo mama śilpena samo 'bhyadhiko vā, asyāhamenāṃ dāsyāmīti/",
    "S01divyav_u:450.030_0": "tava pitā kīdṛśaṃ śilpaṃ jānīte? sūcīmīdṛśāṃ karoti yāvadudake plavate/",
    "S01divyav_u:450.031_0": "sa māṇavaḥ saṃlakṣayati--kiṃ cāpyahamanayānarthī, madāpanayo 'sya kartavya iti/",
    "S01divyav_u:450.032_0": "kuśalo 'sau teṣu teṣu śilpasthānakarmasthāneṣu/",
    "S01divyav_u:451.001_0": "[451]tenāyaskārabhāṇḍikām yācitvā anyatra gṛhe susūkṣmāḥ sūcyo ghaṭitāḥ, yā udake plavante/",
    "S01divyav_u:451.002_0": "ekā ca mahatī ghaṭitā yasyāṃ sapta sūcyaḥ pratikṣiptāḥ saha tayā plavante/",
    "S01divyav_u:451.002_1": "sa tāḥ kṛtvā tasyāyaskārasya gṛhamāgataḥ/",
    "S01divyav_u:451.003_0": "sa kathayati--sūcyaḥ sūcya iti/",
    "S01divyav_u:451.003_1": "tayā dārikayā dṛṣṭāḥ/",
    "S01divyav_u:451.003_2": "sā gāthāṃ bhāṣate--",
    "S01divyav_u:451.005_0": "unmattakastvaṃ kaṭuko 'tha vāsi acetanaḥ/",
    "S01divyav_u:451.006_0": "ayaskāragṛhe yastvaṃ sūcīṃ viktretumāgataḥ//19// iti/",
    "S01divyav_u:451.007_0": "so 'pi gāthāṃ bhāṣate--",
    "S01divyav_u:451.008_0": "nāhamunmattako vāsmi kaṭuko 'hamacetanaḥ/",
    "S01divyav_u:451.009_0": "mānāvatāraṇārthaṃ tu mayā śilpaṃ pradṛśyate//20//",
    "S01divyav_u:451.010_0": "sacetpitā te jānīyācchilpaṃ mama hi yādṛśam/",
    "S01divyav_u:451.011_0": "tvāṃ caivānuprayaccheta anyacca vipratam (vipulam?) dhanam//21// iti/",
    "S01divyav_u:451.012_0": "sā kathayati--kīdṛśaṃ tvaṃ śilpaṃ jānīṣe? īdṛṣīṃ sūcīṃ karomi yodake plavate/",
    "S01divyav_u:451.013_0": "tayā mātur niveditam--amba, śilpakarmātrāgata iti/",
    "S01divyav_u:451.013_1": "sā kathayati--praveśayeti/",
    "S01divyav_u:451.013_2": "tayā praveśitaḥ/",
    "S01divyav_u:451.014_0": "ayaskārabhāryā kathayati--kīdṛśaṃ tvaṃ śilpaṃ jānīṣe? tena samākhyātam/",
    "S01divyav_u:451.014_1": "tayā svāmine niveditaḥ/",
    "S01divyav_u:451.015_0": "āryaputra, ayaṃ śilpadārakaḥ/",
    "S01divyav_u:451.015_1": "īdṛśaṃ jānīta iti/",
    "S01divyav_u:451.015_2": "sa kathayati--yadyevamānaya pānīyam, paśyāmīti/",
    "S01divyav_u:451.016_0": "tayā pānīyasya bhājanaṃ pūrayitvopanāmitam/",
    "S01divyav_u:451.016_1": "tenaikā sūcī prakṣiptā/",
    "S01divyav_u:451.017_0": "sā plotumārabdhā/",
    "S01divyav_u:451.017_1": "evaṃ dvitīyā, tṛtīyā/",
    "S01divyav_u:451.017_2": "tataḥ sā mahatī sūcī prakṣiptā/",
    "S01divyav_u:451.017_3": "sāpi plotumārabdhā/",
    "S01divyav_u:451.018_0": "punastasyāmekā sūcī prakṣiptā/",
    "S01divyav_u:451.018_1": "tathāpi plotumārabdhā/",
    "S01divyav_u:451.018_2": "evaṃ dvitīyāṃ tṛtīyām yāvat saptasūcīṃ prakṣipya prakṣiptāstathāpi plotumārabdhāḥ/",
    "S01divyav_u:451.019_0": "ayaskāraḥ saṃlakṣayati--mamaiṣo 'dhikataraḥ śilpena/",
    "S01divyav_u:451.020_0": "asmai duhitaramanuprayacchām/",
    "S01divyav_u:451.020_1_0": "iti viditvā tāṃ dārikāṃ sarvālaṃkāravibhūṣitāṃ kṛtvā vāmena pāṇinā gṛhītvā dakṣiṇena",
    "S01divyav_u:451.020_1_1": "pāṇinā bhṛṅgārakamādāya māṇavasya purataḥ sthitvā kathayati--imāṃ te 'haṃ māṇavaka",
    "S01divyav_u:451.020_1_2": "duhitaramanuprayacchāmi bhāryārthāyeti/",
    "S01divyav_u:451.022_0": "sa kathayati--nāhamanayārthī, kiṃ tu tavaiva madāpanayaḥ kartavya iti mayā śilpamupadarśitamiti//",
    "S01divyav_u:451.024_0": "bhagavānāha--kiṃ manyadhve bhikṣavo yo 'sau māṇavaḥ, ahameva sa tena kālena tena samayena/",
    "S01divyav_u:451.025_0": "yo 'sāvayaskāraḥ, eṣa eva mākandikastena kālena tena samayena/",
    "S01divyav_u:451.025_1": "yāsāvayaskārabhāryā, eṣaivāsau mākandikabhāryā tena kālena tena samayena/",
    "S01divyav_u:451.026_0": "yāsāvayaskāraduhitā, eṣaivāsāvanupamā tena kālena tena samayena/",
    "S01divyav_u:451.027_0": "tadāpyeṣā mayā labhyamānā na pratigṛhītā/",
    "S01divyav_u:451.028_0": "etarhyapyeṣā mayā labhyamānā na pratigṛhītā//",
    "S01divyav_u:451.029_0": "punarapi bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--paśya bhadanta ayaṃ mahallako 'nupamāmāgamyānayena vyasanamāpanna iti/",
    "S01divyav_u:451.030_0": "bhagavānāha--bhikṣava etarhi yathātīte 'pyadhvanyeṣa anupamāmāgamya sāntaḥpuro 'nayena vyasanamāpannaḥ/",
    "S01divyav_u:451.031_0": "tacchrūyatām//",
    "S01divyav_u:452.001_0": "[452]bhūtapūrvaṃ bhikṣavaḥ siṃhakalpāyāṃ siṃhakesarī nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanaṃ pūrvavadyāvaddharmeṇa rājyaṃ kārayati/",
    "S01divyav_u:452.002_0": "tena khalu samayena siṃhakalpāyāṃ siṃhako nāma sārthavāhaḥ prativasati āḍhyo mahādhano mahābhogo vistīrṇaviśālaparigrahaḥ pūrvavadyāvattena kalatramānītam/",
    "S01divyav_u:452.004_0": "sā āpannasattvā saṃvṛttā/",
    "S01divyav_u:452.004_1": "na cāsyāḥ kiṃcidamano 'jñaśabdaśravaṇam yāvadgarbhasya paripākāya/",
    "S01divyav_u:452.005_0": "sā aṣṭānāṃ vā navānāṃ vā māsānāmatyayāt prasūtā/",
    "S01divyav_u:452.005_1": "dārako jātah abhirūpo darśanīyaḥ prāsādiko gauraḥ kanakavarṇah chatrākāraśirāḥ pralambabāhurvidtīrṇalalāṭa uccaghoṇa saṃgatabhrūs tuṅganāsaḥ sarvāṅgapratyaṅgopetaḥ/",
    "S01divyav_u:452.007_0_0": "tasya trīṇi saptakānyekaviṃśatiṃ divasān vistareṇa tasya jātasya jātimahaṃ kṛtvā",
    "S01divyav_u:452.007_0_1": "nāmadheyaṃ vyavasthāpyate--kiṃ bhavatu dārakasya nāmeti? jñātaya ūcuh--ayaṃ dārakaḥ",
    "S01divyav_u:452.007_0_2": "siṃhasya sārthavahasya putraḥ/",
    "S01divyav_u:452.009_0": "bhavatu siṃhala iti nāma/",
    "S01divyav_u:452.009_1": "tasya siṃhala iti nāmadheyaṃ vyavasthāpitam/",
    "S01divyav_u:452.010_0": "siṃhalo dārako 'ṣṭābhyo dhātrībhyo dattaḥ pūrvavadyāvadaṣṭāsu parīkṣāsu ghaṭako vācakaḥ piṇḍitaḥ paṭupracāraḥ saṃvṛttaḥ/",
    "S01divyav_u:452.011_0": "tasya pitrā trīṇi vāsagṛhāṇi māpitāni haimantikaṃ graiṣmikaṃ vārṣikam/",
    "S01divyav_u:452.012_0": "trīṇyantaḥpurāṇi vyavasthāpitāni jyeṣṭhaṃ madhyaṃ kanīyasam/",
    "S01divyav_u:452.013_0": "so 'pareṇa samayena pitaramāhvayate--tāta, anujānīhi, mahāsamudramavatarāmīti/",
    "S01divyav_u:452.014_0": "sa kathayati--putra, tāvatprabhūtaṃ me dhanajātamasti yadi tvaṃ tilataṇḍulakulatthādiparibhogena ratnāni me paribhokṣyase,",
    "S01divyav_u:452.014_1": "tathāpi me bhogā na tanutvaṃ parikṣayaṃ paryādānaṃ gamiṣyanti/",
    "S01divyav_u:452.015_0": "tadyāvadahaṃ jīvāmi, tāvat krīḍa ramasva paricāraya/",
    "S01divyav_u:452.016_0": "mamātyayād dhanenopārjitaṃ kariṣyasīti/",
    "S01divyav_u:452.016_1": "sa bhūyo bhūyaḥ kathayati--tāta, anujānīhi, mahāsamudramavatarāmīti/",
    "S01divyav_u:452.017_0": "sa tenāvaśyanirbandhaṃ jñātvā uktah--putra, evaṃ kuru/",
    "S01divyav_u:452.018_0": "kiṃ tu bhayabhairavasahiṣṇunā te bhavitavyamiti/",
    "S01divyav_u:452.018_1": "tena siṃhakalpāyāṃ rājadhānyāṃ ghaṇṭāvaghoṣaṇaṃ kāritam--śṛṇvantu bhavantaḥ siṃhakalpanivāsino vaṇijo nānādeśābhyāgatāśca/",
    "S01divyav_u:452.020_0": "siṃhalasārthavāho mahāsamudramavatariṣyatīti/",
    "S01divyav_u:452.020_1": "yo yuṣmākamutsahate siṃhalena sārthavāhena sārdhamaśulkenātarapaṇyena mahāsamudramavatartum,",
    "S01divyav_u:452.020_2": "sa mahāsamudragamanīyaṃ paṇyaṃ samudānayatviti/",
    "S01divyav_u:452.022_0": "tataḥ pañcabhirvaṇikśatairmahāsamudragamanīyaṃ paṇyaṃ samudānītam/",
    "S01divyav_u:452.022_1": "mātāpitarau bhṛtyāṃśca suhṛtsambandhibāndhavānavalokya divasatithimuhūrtaprayogeṇa kṛtakautukama.",
    "S01divyav_u:452.022_2": "ṅgalasvastyayanaḥ śakaṭairbhāraiḥ piṭakair mūṭairuṣṭrairgobhirgardabhaiḥ prabhūtaṃ mahāsamudragamanīyaṃ paṇyamādāya pañcabhirvaṇikśataiḥ saparivāraḥ saṃprasthitaḥ/",
    "S01divyav_u:452.025_0": "so 'nupūrveṇa grāmanagaranigamarāṣṭrājadhānīṣu cañcūryamāṇaḥ pattanānyavalokayan samudratīramanuprāptaḥ/",
    "S01divyav_u:452.026_0": "vistareṇa rākṣasīsūtraṃ sarvaṃ vācyam/",
    "S01divyav_u:452.026_1": "sarve te vaṇijo bālahāśvarājātpatitāḥ, tābhiśca rākṣasībhirbhakṣitāḥ/",
    "S01divyav_u:452.027_0": "siṃhalaka ekaḥ svastikṣemābhyāṃ jambudvīpamanuprāptaḥ/",
    "S01divyav_u:452.028_0": "siṃhalabhāryā yā rākṣasī sā rākṣasībhirucyate--bhagini,",
    "S01divyav_u:452.028_1": "asmābhiḥ svakasvakāḥ svāmino bhikṣitāḥ,",
    "S01divyav_u:452.029_0": "yadi tāvattamānayiṣyasītyevaṃ kuśalam, no cetvāṃ bhakṣayām iti/",
    "S01divyav_u:452.030_0": "sā saṃtrastā kathayati--yadi yuṣmākameṣa nirbandho māṃ dhariṣyatha ānayāmīti/",
    "S01divyav_u:452.031_0": "tāḥ kathayanti--śobhanam/",
    "S01divyav_u:452.031_1": "evaṃ kuruṣveti/",
    "S01divyav_u:452.031_2": "sā paramabhīṣaṇarūpamabhinirmāya laghuladhveva gatvā siṃhalasya sārthavāhasya purato gatvā sthitā/",
    "S01divyav_u:452.032_0": "siṃhalena sārthavahena niṣkoṣamasiṃ kṛtvā [453]saṃtrāsitā apakrāntā/",
    "S01divyav_u:453.001_0": "yāvanmadhyadeśāt sārtha āgataḥ/",
    "S01divyav_u:453.001_1": "sā rākṣasī sārthavāhasya pādayor nipatyāha--sārthavāha, ahaṃ tāmradvīpakasya rājño duhitā/",
    "S01divyav_u:453.002_0": "tenāhaṃ siṃhalasārthavāhasya bhāryārthaṃ dattā/",
    "S01divyav_u:453.003_0": "tasya mahāsamudramadhyagatasya makareṇa matsyajātena yānapātraṃ bhagnam/",
    "S01divyav_u:453.003_1": "tenāhamamaṅgaleti kṛtvā choritā/",
    "S01divyav_u:453.004_0": "tadarhasi taṃ mamopasaṃvarayitumiti/",
    "S01divyav_u:453.004_1": "tenādhivāsitaṃ kṣamāpayāmīti/",
    "S01divyav_u:453.004_2": "sa tasya sakāśaṃ gataḥ/",
    "S01divyav_u:453.005_0": "viśrambhakathālāpena muhūrtaṃ sthitvā kathayati--vayasya, rājaduhitāsau tvayā pariṇitā/",
    "S01divyav_u:453.006_0": "mā tāmasthāne parityaja, kṣamasveti/",
    "S01divyav_u:453.006_1": "sa kathayati--vayasya, nāsau rājaduhitā, tāmradvīpādasau rākṣasī/",
    "S01divyav_u:453.007_0": "atha kathamihāgatā? tena vṛttamārocitam/",
    "S01divyav_u:453.007_1": "sa tūṣṇīmavasthitaḥ/",
    "S01divyav_u:453.008_0": "siṃhalaḥ sārthavāho 'nukramataḥ svagṛhamanuprāptaḥ/",
    "S01divyav_u:453.008_1": "sāpi rākṣasī svayamatīvarūpayauvanasampannamahāsundarīmānuṣīrūpamāsthāya siṃhalasadṛśanirviśeṣasundaraṃ putraṃ nirmāya taṃ putramādāya siṃhakalpāṃ rājadhānīmanuprāptā/",
    "S01divyav_u:453.010_0": "siṃhalasya sārthavāhasya svagṛhadvāramūle 'vasthitā/",
    "S01divyav_u:453.010_1": "janakāyenāsau mukhabimbakena pratyabhijñātaḥ/",
    "S01divyav_u:453.011_0": "te kathayanti--bhavantaḥ, jñāyantāmayaṃ dārakaḥ siṃhalasya sārthavāhasya putra iti/",
    "S01divyav_u:453.012_0": "rākṣasī kathayati--bhavantaḥ, parijñāto yuṣmābhiḥ/",
    "S01divyav_u:453.012_1": "tasyaivāyaṃ putra iti/",
    "S01divyav_u:453.013_0": "te kathayanti--bhagini, kuta āgatā, kasya vā duhitā tvamiti? sā kathayati--bhavantaḥ,",
    "S01divyav_u:453.013_1": "ahaṃ tāmradvīparājasya duhitā siṃhalasya sārthavāhasya bhāryārthaṃ dattā/",
    "S01divyav_u:453.014_0": "mahāsamudramadhyagatasya sārthavāhasya matsyajātena yānapātraṃ bhagnam/",
    "S01divyav_u:453.015_0": "tenāhamamaṅgaleti kṛtvā asthāne chotitā, kathaṃcidiha saṃprāptā/",
    "S01divyav_u:453.016_0": "kṣudraputrāham/",
    "S01divyav_u:453.016_1": "arhatha siṃhalaṃ sārthavāhaṃ kṣamayitumiti/",
    "S01divyav_u:453.016_2": "taistasya mātāpitror niveditam/",
    "S01divyav_u:453.017_0": "sa tābhyāmuktah--putra, mainām {tyaja}duhitaraṃ rājñaḥ, kṣudraputreyaṃ tapasvinī, kṣameti/",
    "S01divyav_u:453.018_0": "sa kathayati--tāta, naiṣā rājaduhitā, rākṣasyeṣā tāmradvīpādihāgateti/",
    "S01divyav_u:453.018_1": "tau kathayatah--putra, sarvā eva striyo rākṣasyaḥ/",
    "S01divyav_u:453.019_0": "kṣameti/",
    "S01divyav_u:453.019_1": "tāta, yadyeṣā yuṣmākamabhipretā, etāṃ gṛhe dhārayata/",
    "S01divyav_u:453.020_0": "ahamapyanyatra gacchāmīti/",
    "S01divyav_u:453.020_1": "tau kathayatah--putra, sutarāṃ vayamenāṃ tavaivārthāya dhārayāmaḥ/",
    "S01divyav_u:453.020_2": "yadyeṣā tava nābhipretā, kimasmākamanayā? na dhārayāma iti/",
    "S01divyav_u:453.021_0": "tābhyāṃ niṣkāsitā/",
    "S01divyav_u:453.021_1": "sā siṃhakesaiṇo rājñaḥ sakāśaṃ gatā/",
    "S01divyav_u:453.022_0": "amātyai rājño niveditam--deva, īdṛśī rūpayauvanasampannā strī rājadvāre tiṣṭhatīti/",
    "S01divyav_u:453.023_0": "rājā kathayati--praveśayeti/",
    "S01divyav_u:453.023_1": "paśyāma iti/",
    "S01divyav_u:453.023_2": "sā taiḥ praveśitā/",
    "S01divyav_u:453.023_3": "hāriṇīndriyāṇi/",
    "S01divyav_u:453.024_0": "rājā tāṃ dṛṣṭvā rāgenotkṣiptaḥ/",
    "S01divyav_u:453.024_1": "svāgatavādasamudācāreṇa tāṃ samudācarya kathayati--kutaḥ kathamatrāgatā, kasya vā tvamiti/",
    "S01divyav_u:453.025_0": "sā pādayor nipatya kathayati--deva,",
    "S01divyav_u:453.025_1": "ahaṃ tāmradvīpakasya rājño duhitā siṃhalasya sārthavāhasya bhārvārthaṃ dattā/",
    "S01divyav_u:453.026_0": "tasya mahāsamudramadhyagatasya makareṇa matsyajātena yānapātraṃ bhagnam/",
    "S01divyav_u:453.027_0": "tenāhamamaṅgaleti śrutvā asthāne chotitā, kathaṃcidiha saṃprāptā/",
    "S01divyav_u:453.028_0": "kṣudraputrāham/",
    "S01divyav_u:453.028_1": "tadarhasi deva tameva siṃhalaṃ sārthavāhaṃ kṣamāpayitumarhasi/",
    "S01divyav_u:453.028_2": "tena rājñā samāśvāsitā/",
    "S01divyav_u:453.029_0": "amātyānāmājñā dattā--gacchantu bhavantaḥ, siṃhalaṃ sārthavāhaṃ śabdayateti/",
    "S01divyav_u:453.029_1": "tairasau śabditaḥ/",
    "S01divyav_u:453.030_0": "rājā kathayati--siṃhala, enāṃ rājāduhitaraṃ dhāraya, kṣamasveti/",
    "S01divyav_u:453.030_1": "sa kathayati--deva, naiṣā rājaduhitā, rākṣasyeṣā tāmradvīpādihāgateti/",
    "S01divyav_u:453.031_0": "rājā kathayati--sārthavāha, sarvā eva striyo rākṣasyaḥ, kṣamasva/",
    "S01divyav_u:453.032_0": "atha tava nābhipretā, mamānuprayaccheti/",
    "S01divyav_u:453.032_1": "sārthavāhaḥ kathayati--deva, [454]rākṣasyeṣā/",
    "S01divyav_u:454.001_0": "nāhaṃ dadāmi, na varayāmīti/",
    "S01divyav_u:454.001_1": "sā rājñā antaḥpuraṃ praveśitā/",
    "S01divyav_u:454.001_2": "tayā rājā vaśīkṛtaḥ/",
    "S01divyav_u:454.002_0": "yāvadapareṇa samayena rājñaḥ sāntaḥpurasyāsvāpanaṃ datvā tāsāṃ rākṣasīnāṃ sakāśaṃ gatvā kathayati--bhaginyaḥ,",
    "S01divyav_u:454.002_1": "kim yuṣmākaṃ siṃhalena sārthavāhena? mayā siṃhakesariṇo rājñaḥ sāntaḥpurasyāsvāpanaṃ dattam/",
    "S01divyav_u:454.004_0": "āgaccchata, taṃ bhakṣayāma iti/",
    "S01divyav_u:454.004_1": "tā vikṛtakaracaraṇanāsāḥ paramabhairavamātmānamabhinirmāya rātrau siṃhakalpamāgatāḥ/",
    "S01divyav_u:454.005_0": "tābhirasau rājā sāntaḥpuraparivāro bhakṣitaḥ/",
    "S01divyav_u:454.006_0": "prabhātāyāṃ rājanyāṃ rājadvāraṃ na mucyate/",
    "S01divyav_u:454.006_1": "rājagṛhasyopariṣṭātkuṇapakhādakāḥ pakṣiṇaḥ paribhrāmitumārabdhāḥ/",
    "S01divyav_u:454.007_0": "amātyā bhaṭabalāgranaigamajanapadāśca rājadvāre tiṣṭhanti/",
    "S01divyav_u:454.007_1": "eṣa śabdaḥ siṃhakalpāyāṃ rājadhānyāṃ samantato visṛtah--rājadvāraṃ na mucyate/",
    "S01divyav_u:454.008_0": "rājagṛhasyopariṣṭātkuṇapakhādakāḥ pakṣiṇaḥ paribhramanti/",
    "S01divyav_u:454.009_0": "amātyā bhaṭabalagraṃ naigamajanapadāśca rājadvāre tiṣṭhantīti/",
    "S01divyav_u:454.010_0": "siṃhalena sārthavāhena śrutam/",
    "S01divyav_u:454.010_1": "sa tvaritatvaritaṃ khaṅgamādāya gataḥ/",
    "S01divyav_u:454.010_2": "sa kathayati--bhavantaḥ, kṣamaṃ cintayata/",
    "S01divyav_u:454.011_0": "tayā rākṣasyā rājā khādita iti/",
    "S01divyav_u:454.011_1": "amātyāḥ kathayanti--kathamatra pratipattavyamiti? sa kathayati--niśrayaṇīmānayata, paśyāmīti/",
    "S01divyav_u:454.012_0": "tairānītā/",
    "S01divyav_u:454.012_1": "siṃhalaḥ sārthavāhaḥ khaṅgamādāya nirūṭhaḥ/",
    "S01divyav_u:454.013_0": "tena tāḥ saṃtrāsitāḥ/",
    "S01divyav_u:454.013_1": "tāsāṃ kāściddhastapādānādāya niṣpalāyitāḥ, kāścicchiraḥ/",
    "S01divyav_u:454.014_0": "tataḥ siṃhalena sārthavāhena rājakuladvārāṇi bhuktāni/",
    "S01divyav_u:454.014_1": "amātyai rājakulaṃ śodhitam/",
    "S01divyav_u:454.015_0": "paurāmātyajanapadāḥ saṃnipatya kathayanti--bhavantaḥ, rājā sāntaḥpuraparivāro rākṣasībhirbhakṣitaḥ/",
    "S01divyav_u:454.016_0": "kumāro nāsya, kamatrābhiṣiñcāma iti? tatraike kathayanti--yaḥ sāttvikaḥ prajñaśceti/",
    "S01divyav_u:454.017_0": "apare kathayanti--siṃhalātsārthavāhāt ko 'nyaḥ sāttvikaḥ prajñaśca? siṃhalaṃ sārthavāhamabhiṣiñcāma iti/",
    "S01divyav_u:454.018_0": "evaṃ kurmaḥ/",
    "S01divyav_u:454.018_1": "taiḥ siṃhalaḥ sārthavāha uktah--sārthavāha, rājyaṃ pratīccheti/",
    "S01divyav_u:454.019_0": "sa kathayati--ahaṃ vaṇiksaṃvyavahāropajīvī/",
    "S01divyav_u:454.019_1": "kiṃ mama rājyeneti? te kathayanti--sārthavāha, nānyaḥ śaknoti rājyaṃ dhārayitum/",
    "S01divyav_u:454.020_0": "pratīccheti/",
    "S01divyav_u:454.020_1": "sa kathayati--samayena pratīcchāmi yadi mama vacanānusāriṇo bhavatha/",
    "S01divyav_u:454.021_0": "pratīccha, bhavāmaḥ, śobhanaṃ te/",
    "S01divyav_u:454.021_1": "taurasau nagaraśobhāṃ kṛtvā mahatā satkāreṇa rājye 'bhiṣiktaḥ/",
    "S01divyav_u:454.022_0": "tena nānādeśanivāsino vidyāvādikā āhūya bhūyasyā mātrayā vidyā śikṣitā,",
    "S01divyav_u:454.022_1": "evamiṣvastrācāryā iṣvastrāṇi/",
    "S01divyav_u:454.023_0": "amātyānāṃ cājñā dattā--sajjīkriyatāṃ bhavantaścaturaṅgabalakāyaṃ saṃnāhitam/",
    "S01divyav_u:454.025_0": "siṃhalo rājā caturaṅgādbalakāyādvaravarāṅgān hastino 'śvān rathān manuṣyāśca vahaneṣvaropya tāmradvīpaṃ saṃprasthitaḥ/",
    "S01divyav_u:454.026_0": "snupūrveṇa samudratīramanuprāptaḥ/",
    "S01divyav_u:454.026_1": "tāsāṃ rakṣasīnāmāpaṇasthānīyo dhvajaḥ kampitumārabdhaḥ/",
    "S01divyav_u:454.027_0": "tāḥ saṃjalpaṃ kartumārabdhāh--bhavatyaḥ, āpaṇasthānīyo dhvajaḥ kampate/",
    "S01divyav_u:454.028_0": "nūnaṃ jāmbudvīpakā manuṣyā yuddhabhinandina āgatāḥ/",
    "S01divyav_u:454.029_0": "samanveṣāma iti/",
    "S01divyav_u:454.029_1": "tāḥ samudratīraṃ gatāḥ/",
    "S01divyav_u:454.029_2": "yāvat paśyanti anekaśatāni yānapātrāṇi samudratīramanuprāptāni/",
    "S01divyav_u:454.030_0": "dṛṣṭvā ca punastā ardhena pratyudgatāḥ/",
    "S01divyav_u:454.030_1": "tato vidyādhāribhirāviṣṭā iṣvastrācāryaiḥ saṃpraghātitāḥ/",
    "S01divyav_u:454.031_0": "avaśiṣṭāḥ siṃhalasya rājñaḥ pādayor nipatya kathayanti--deva, kṣamasveti/",
    "S01divyav_u:454.032_0": "sa kathayati--samayena kṣame, yadi yūyametannagaramutkīlayitvā anyatra gacchatha,",
    "S01divyav_u:454.032_1": "na ca madvijite [455]kasyacidaparādhyatheti/",
    "S01divyav_u:455.001_0": "tāḥ kathayanti--deva, evaṃ kurmaḥ/",
    "S01divyav_u:455.001_1": "śobhanam/",
    "S01divyav_u:455.001_2": "taṃ nagaramutkīlayitvā anyatra gatvāvasthitāḥ/",
    "S01divyav_u:455.002_0": "siṃhalenāpi rājñā āvāsitamiti siṃhaladvīpaḥ siṃhaladvīpa iti saṃjñā saṃvṛttā//",
    "S01divyav_u:455.004_0": "kiṃ manyadhve bhikṣavo yo 'sau simihalaḥ, ahameva sa tena kālena tena samayena/",
    "S01divyav_u:455.004_1": "yo 'sau siṃhakesarī rājā, eṣa eva sa mahallastena kālena tena samayena/",
    "S01divyav_u:455.005_0": "yā sā rākṣasī, eṣaivānupamā tena kālena tena samayena/",
    "S01divyav_u:455.006_0": "tadāpyeca anupamāyā arthe anayena vyavasanamāpannaḥ/",
    "S01divyav_u:455.006_1": "etarhyapyeṣa anupamāyā arthe anayena vyasanamāpannaḥ//",
    "S01divyav_u:455.008_0": "mākandikaḥ parivrājako 'nupamāmādāya kauśāmbīṃ gataḥ/",
    "S01divyav_u:455.008_1": "anyatamasminnudyāne 'vasthitaḥ/",
    "S01divyav_u:455.009_0": "udyānapālakapuruṣeṇa rājña udayanasya vatsarājasya niveditam--deva,",
    "S01divyav_u:455.009_1": "strī abhirūpā darśanīyā prāsādikā udyāne tiṣṭhati/",
    "S01divyav_u:455.010_0": "devasyaiṣā yogyeti śrutvā rājā tadudyānaṃ gataḥ/",
    "S01divyav_u:455.011_0": "tenāsau dṛṣṭā/",
    "S01divyav_u:455.011_1": "hārīṇīndriyāṇi/",
    "S01divyav_u:455.011_2": "sahadarśanādevākṣiptahṛdayaḥ/",
    "S01divyav_u:455.011_3": "tena mākandikaḥ parivrājaka uktah--kasyeyaṃ dārikā? sa āha--deva, madduhitā deva, na kasyacid/",
    "S01divyav_u:455.012_0": "mama kasmānna dīyate? deva, dattā bhavatu rājñaḥ/",
    "S01divyav_u:455.013_0": "śobhanam/",
    "S01divyav_u:455.013_1": "mahārājasya bahavaḥ paṇyapariṇītāḥ/",
    "S01divyav_u:455.013_2": "tasya puṣpadantasya pariṇītā/",
    "S01divyav_u:455.014_0": "tasyāḥ puṣpadantasya prāsādasyārthaṃ dattam,",
    "S01divyav_u:455.014_1": "pañcopasthāyikāśatāni dattāni,",
    "S01divyav_u:455.014_2": "pañca ca kārṣāpaṇaśatāni dine dine gandhamālyanimittam/",
    "S01divyav_u:455.015_0": "mākandikaḥ parivrājako 'grāmātyaḥ sthāpitaḥ/",
    "S01divyav_u:455.016_0": "tena khalu punaḥ samayenodayanasya rājñastrayo 'grāmātyā yogandharāyaṇo ghoṣilo mākandika iti/",
    "S01divyav_u:455.017_0": "yāvadapareṇa samayena udayanasya rājñaḥ puruṣa upasaṃkrāntaḥ/",
    "S01divyav_u:455.017_1": "rājñā pṛṣṭah--kastvamiti? sa kathayati--deva priyākhyāyīti/",
    "S01divyav_u:455.018_0": "amātyānāmājñā dattā--bhavantaḥ, prayacchata priyākhyāyino vṛttimiti/",
    "S01divyav_u:455.019_0": "taistasya vṛttirdattā/",
    "S01divyav_u:455.019_1": "yāvadaparaḥ puruṣa upasaṃkrāntaḥ/",
    "S01divyav_u:455.019_2": "so 'pi rājñā pṛṣṭah--kastvamiti? sa kathayati--deva apriyākhyāyīti/",
    "S01divyav_u:455.020_0": "rājñā amātyānāmājñā dattā--bhavantaḥ, prayacchatāasyāpyapriyākhyāyino vṛttimiti/",
    "S01divyav_u:455.021_0": "te kathayanti--mā kadāciddevo 'priyaṃ śṛṇuyāt/",
    "S01divyav_u:455.021_1": "sa kathayati--bhavantaḥ, vistīrṇāni rājakāryāṇi/",
    "S01divyav_u:455.022_0": "priyacchateti/",
    "S01divyav_u:455.022_1": "taistasyāpi vṛttirdattā/",
    "S01divyav_u:455.022_2": "yāvadapareṇa samayena rājā udayanaḥ śyāmāvatī anupamā caikasmin sthāne tiṣṭhanti/",
    "S01divyav_u:455.023_0": "tadā rājñā kṣutaṃ kṛtam/",
    "S01divyav_u:455.024_0": "śyāmāvatyoktam--namo buddhāyeti/",
    "S01divyav_u:455.024_1": "anupamayā namo devasyeti/",
    "S01divyav_u:455.024_2": "anupamā kathayati--mahārāja, śyāmāavatī devasya santakaṃ bhaktaṃ bhuṅkte,",
    "S01divyav_u:455.024_3": "śramaṇasya gautamasya namaskāraṃ karotīti/",
    "S01divyav_u:455.026_0": "rājā kathayati--anupame, nātra hyevam/",
    "S01divyav_u:455.026_1": "śyāmāvatyupāsikā/",
    "S01divyav_u:455.026_2": "avaśyaṃ śramaṇasya gautamasya namaskāraṃ karotīti/",
    "S01divyav_u:455.027_0": "sā tūṣṇīmavasthitā/",
    "S01divyav_u:455.027_1": "tasyāḥ preṣyadārikā uktā--dārike,",
    "S01divyav_u:455.027_2": "yadā devaḥ śyāmāvatī ahaṃ ca rahasi tiṣṭhema,",
    "S01divyav_u:455.027_3": "tadā tvaṃ sopānake kāṃsikāṃ pātayiṣyasīti/",
    "S01divyav_u:455.029_0": "evamastviti/",
    "S01divyav_u:455.029_1": "tayā teṣāṃ rahasyavasthitānāṃ sopānake kāṃsikā pātitā/",
    "S01divyav_u:455.029_2": "śyāmāvatyoktam--namo buddhāyeti/",
    "S01divyav_u:455.030_0": "anupamā namo devasyetyuktvā kathayati--devasya santakaṃ bhavatī bhuṅkte,",
    "S01divyav_u:455.030_1": "śramaṇasya gautamasya namaskāraṃ karotīti/",
    "S01divyav_u:455.031_0": "rājā kathayati--anupame, atra mā saṃrambhaṃ kuru, upāsikaiṣā, nātra doṣa iti/",
    "S01divyav_u:455.032_0": "rājā udayana ekasmin divase śyāmāvatyā sakāśam [456]bhuṅkte, dvitīyadivase 'nupamāyāḥ/",
    "S01divyav_u:456.001_0": "rājñā śākunikasyājñā dattā--yasmin divase śyāmāvatyā bhojanavāraḥ,",
    "S01divyav_u:456.001_1": "tasmin divase jīvantaḥ kapiṃjalā ānetavyā iti/",
    "S01divyav_u:456.002_0": "śākunikena jīvantaḥ kapiṃjalā rājña upanītāḥ/",
    "S01divyav_u:456.003_0": "rājā kathayati--anupamāyāḥ samarpayeti/",
    "S01divyav_u:456.003_1": "anupamayā śrutam/",
    "S01divyav_u:456.004_0": "sā kathayati--deva, na mama vāraḥ/",
    "S01divyav_u:456.004_1": "śyāmāvatyā vāra iti/",
    "S01divyav_u:456.004_2": "rājā kathayati--gaccha bhoḥ puruṣa, śyāmāvatyāḥ samarpayeti/",
    "S01divyav_u:456.005_0": "tena śyāmāvatyāḥ sakāśamupanītah--devasyārthāya sādhayeti/",
    "S01divyav_u:456.005_1": "sā kathayati--kimahaṃ śākunikāyinī? na mama prāṇātipātaḥ kalpate/",
    "S01divyav_u:456.006_0": "gaccheti/",
    "S01divyav_u:456.006_1": "tena rājñe gatvā niveditam--deva,",
    "S01divyav_u:456.006_2": "śyāmāvatī kathayati--kimahaṃ śākunikāyinī? na mama prāṇātipātaḥ kalpate/",
    "S01divyav_u:456.008_0": "gaccheti/",
    "S01divyav_u:456.008_1": "anupamā śrutvā kathayati--deva,",
    "S01divyav_u:456.008_2": "yadyasāvucyate śramaṇasya gautamasyārthāya sādhayeti sāmprataṃ saparivārā sādhayet/",
    "S01divyav_u:456.009_0": "rājā saṃlakṣayati--syādevam/",
    "S01divyav_u:456.009_1": "tenāsau puruṣa uktah--gaccha bhoḥ puruṣa, evaṃ vada--bhagavato 'rthāya sādhayeti/",
    "S01divyav_u:456.010_0": "saṃprasthito 'nupamayā pracchannamuktah--praghātayitvānayeti/",
    "S01divyav_u:456.011_0": "tena praghātayitvā śyāmāvatyā upanītāḥ/",
    "S01divyav_u:456.011_1": "deva kathayati--bhagavato 'rthāya sādhayeti/",
    "S01divyav_u:456.012_0": "sā saparivārā udyuktā/",
    "S01divyav_u:456.012_1": "śākunikena gatvā rājñe niveditam--sā deva saparivārā udyukteti/",
    "S01divyav_u:456.013_0": "anupamā kathayati--śrutaṃ devena? yadi tāvatprāṇātipāto na kalpate,",
    "S01divyav_u:456.013_1": "śramaṇasyārthāya na kalpate, devasyāpi kalpate? devasya na kalpate iti kuta etat? rājā paryavasthito dhanuḥ pūrayitvā saṃprathitaḥ/",
    "S01divyav_u:456.015_0": "mitāmitramadhyamo lokaḥ/",
    "S01divyav_u:456.015_1": "aparayā śyāmāvatyā niveditam--devo 'tyarthaṃ paryavasthito dhanuḥ pūrayitvā āgacchati, kṣamayeti/",
    "S01divyav_u:456.016_0": "tayā svopaniṣaduktā--bhaginyaḥ, sarvā yūyaṃ maitrīṃ samāpadyadhvamiti/",
    "S01divyav_u:456.017_0": "tāḥ sarvā maitrīsamāpannāḥ/",
    "S01divyav_u:456.018_0": "rājñā ā karṇāddhanuḥ pūrayitvā śaraḥ kṣiptaḥ/",
    "S01divyav_u:456.018_1": "so 'rdhamārge patitaḥ/",
    "S01divyav_u:456.018_2": "dvitīyaḥ kṣiptaḥ/",
    "S01divyav_u:456.018_3": "sa nivartya rājñaḥ samīpe patitaḥ/",
    "S01divyav_u:456.019_0": "tṛtīyaṃ kṣeptumārabdhaḥ/",
    "S01divyav_u:456.019_1": "śyāmāvatī kathayati--deva, mā kṣepsyasi/",
    "S01divyav_u:456.019_2": "mā sarveṇa sarvaṃ na bhaviṣyatīti/",
    "S01divyav_u:456.020_0": "rājā vinītaḥ kathayati--tvaṃ devī nāgī yakṣiṇī gandharvī kinnarī mahoragīti? sā kathayati--na/",
    "S01divyav_u:456.021_0": "atha kā tvam? bhagavataḥ śrāvikā anāgāminī/",
    "S01divyav_u:456.021_1": "maya bhagavato 'ntike 'nāgāmiphalaṃ sākṣātkṛtam, ebhiśca pañcabhiḥ strīśataiḥ satyāni dṛṣṭānīti/",
    "S01divyav_u:456.022_0": "rājā abhiprasannaḥ kathayati--varaṃ te 'nuprayacchāmīti/",
    "S01divyav_u:456.023_0": "sā kathayati--yadi devo 'bhiprasannaḥ,",
    "S01divyav_u:456.023_1": "yadā devo 'ntaḥpuraṃ praviśati,",
    "S01divyav_u:456.023_2": "tadā mamāntike dharmānvayamupasthāpayediti/",
    "S01divyav_u:456.024_0": "rājā kathayati--śobhanam/",
    "S01divyav_u:456.025_0": "evaṃ bhavatviti/",
    "S01divyav_u:456.025_1": "so 'nupamāyāḥ śyāmāvatyā antike dharmānvayaṃ prasādayati/",
    "S01divyav_u:456.025_2": "yānyasya navasasyāni navaphalāni navartukāni samāpadyante,",
    "S01divyav_u:456.025_3": "tāni tatprathamataḥ śyāmāvatyāḥ prayacchati/",
    "S01divyav_u:456.027_0": "īṣryāprakṛtirmātṛgrāmaḥ/",
    "S01divyav_u:456.027_1": "anupamā saṃlakṣayati--ayaṃ rājā maya sārthaṃ ratikrīḍāṃ pratyanubhavati/",
    "S01divyav_u:456.028_0": "śyāmāvatyā navaiḥ phalair navaiḥ sasyakair navartukaiḥ kārāṃ karoti/",
    "S01divyav_u:456.028_1": "tadupāyasaṃvidhānaṃ kartavyam yenaiṣā praghātyata iti/",
    "S01divyav_u:456.029_0": "sā ca tasyāḥ praghātanāya randhrānveṣaṇatatparā avasthitā/",
    "S01divyav_u:456.029_1": "rājñaścānyatamaḥ kārvaṭiko viruddhaḥ/",
    "S01divyav_u:456.030_0": "tenaikaṃ daṇḍasthānaṃ preṣitam/",
    "S01divyav_u:456.030_1": "taddhatuprahatamāgatam/",
    "S01divyav_u:456.031_0": "evaṃ dvitīyaṃ tṛtīyam/",
    "S01divyav_u:456.031_1": "amātyāḥ kathayanti--devasya balaṃ hīyate, kārvaṭikasya balaṃ varthate/",
    "S01divyav_u:456.032_0": "yadi devaḥ svayameva na gacchati, sthānametadvidyate yat sarvathāsau durdamyo [457]bhaviṣyati/",
    "S01divyav_u:457.001_0": "tena kauśāmbyāṃ ghaṇṭāvaghoṣaṇaṃ kāritam--yo mama vijite kaścicchastropajīvī prativasati,",
    "S01divyav_u:457.002_0": "tena saṃprasthitena yogandharāyaṇa uktah--tvamiha tiṣṭheti/",
    "S01divyav_u:457.003_0": "sa na saṃpratipadyate/",
    "S01divyav_u:457.003_1": "sa kathayati--devenaiva sārdhaṃ gacchāmīti/",
    "S01divyav_u:457.003_2": "ghoṣilo 'pyukta evameva kathayati/",
    "S01divyav_u:457.004_0": "rājñā mākandikaḥ sthāpita uktaśca--śyāmāvatyā yogodvahanaṃ kartavyamiti/",
    "S01divyav_u:457.005_0": "saṃprasthitenāpyanuvrajan sa evamevoktaḥ/",
    "S01divyav_u:457.005_1": "nivartamānenāpi tena saṃpratipannam/",
    "S01divyav_u:457.005_2": "so 'nupamāyāḥ sakāśaṃ gataḥ/",
    "S01divyav_u:457.006_0": "tayā pṛṣṭah--tāta, ka iha devena sthāpitah? aham/",
    "S01divyav_u:457.006_1": "sā saṃlakṣayati--śobhanam/",
    "S01divyav_u:457.007_0": "śakyamanena sahāyena vairaniryātanaṃ kartumiti viditvā kathayati--nānujānīṣe śyāmāvatī kā mama bhavatīti/",
    "S01divyav_u:457.008_0": "putri, jāne sapatnīti/",
    "S01divyav_u:457.008_1": "tāta satyamevam/",
    "S01divyav_u:457.008_2": "nānujānīṣe kataro dharmo 'tyarthaṃ bādhata iti? putri, jāne īrṣyā mātsaryaṃ ca/",
    "S01divyav_u:457.009_0": "tāta yadyevam, śyāmāvatīṃ praghātaya/",
    "S01divyav_u:457.010_0": "sa kathayati--kiṃ me dve śirasī? yāvat trirapyahaṃ rājñā siṃdiṣṭah--śyāmāvatyā yogodvāhanaṃ kariṣyasīti/",
    "S01divyav_u:457.011_0": "bhavatu nāmāpi na gṛhītumiti/",
    "S01divyav_u:457.011_1": "sā kathayati--tāta, īdṛśo 'pi tvaṃ mūrkhah? asti kaścitpitā duhiturarthe vimukhaḥ,",
    "S01divyav_u:457.011_2": "yaḥ sapatnyāḥ sakāśe atīva snehaṃ karoti? praghātayasītyevaṃ kuśalam/",
    "S01divyav_u:457.013_0": "no cedahaṃ paurāṇe sthāne sthāpayāmīti/",
    "S01divyav_u:457.013_1": "sa bhītaḥ saṃlakṣayati--strīvaśagā rājānaḥ/",
    "S01divyav_u:457.014_0": "syādevamiti/",
    "S01divyav_u:457.015_0": "sā kathayati--śobhanam/",
    "S01divyav_u:457.015_1": "evaṃ kuru/",
    "S01divyav_u:457.015_2": "sa śyāmāvatyāḥ sakāśaṃ gataḥ/",
    "S01divyav_u:457.016_0": "sa kathayati--devi, kiṃ te karaṇīyamasti? sā kathayati--mākandika, na kiṃcitkaraṇīyamasti/",
    "S01divyav_u:457.017_0": "api tvetā dārikā rātrau pradīpena buddhavacanaṃ paṭhanti,",
    "S01divyav_u:457.017_1": "atra bhūrjena prayojanaṃ tailena masinā kalamayā tulena/",
    "S01divyav_u:457.018_0": "sa kathayati--devi, śobhanam/",
    "S01divyav_u:457.018_1": "upāvartayāmīti/",
    "S01divyav_u:457.018_2": "tena prabhūtamupāvartya praveśitam, dvārakoṣṭhake rāśirvyavasthāpitaḥ/",
    "S01divyav_u:457.019_0": "śyāmāvatī kathayati--mākandika, alaṃ paryāptaṃtī/",
    "S01divyav_u:457.020_0": "mākandikaḥ kathayati--devi praveśayāmi, na bhūyo bhūyaḥ praveśitavyam/",
    "S01divyav_u:457.021_0": "tenapaścime bhūrjabhārake 'gniṃ prakṣipya śaraḥ praveśitaḥ/",
    "S01divyav_u:457.021_1": "etna saṃdhukṣitena dvārakoṣṭhakaḥ prajvālitaḥ/",
    "S01divyav_u:457.022_0": "kauśāmbīnivāsī janakāyaḥ pradhāvito nirvāpayitum/",
    "S01divyav_u:457.022_1": "mākandiko niṣkoṣamasiṃ kṛtvā janakāyaṃ nirvāsayitumārabdhaḥ/",
    "S01divyav_u:457.023_0": "tiṣṭhata, kim yūyaṃ rājño 'ntaḥpuraṃ draṣṭum? kauśāmbyām yantrakarācāryaḥ kathayati--ahamenaṃ dvārakoṣṭhakaṃ jvalantam yantreṇānyasthānaṃ saṃkramayāmīti/",
    "S01divyav_u:457.024_0": "so 'pi mākandikenaivamevokto nivartitaḥ/",
    "S01divyav_u:457.025_0": "śyāmāvatī ṛddhyā ākāśamutplutya kathayati--bhaginyaḥ,",
    "S01divyav_u:457.025_1": "asmābhirevaitāni karmāṇi kṛtānyupacitāni labdhasambhārāṇi pariṇatapratyayānyoghavatpratyupasthitānyavaśyambhāvīni/",
    "S01divyav_u:457.027_0": "asmābhireva kṛtyānyupacitāni/",
    "S01divyav_u:457.027_1": "ko 'nyaḥ pratyanubhaviṣyati? uktaṃ ca bhagavatā--",
    "S01divyav_u:457.029_0": "naivāntarikṣe na samudramadhye na parvatānāṃ vivaraṃ praviśya/",
    "S01divyav_u:457.031_0": "na vidyate pṛthivīpradeśo yatra sthitaṃ na prasaheta karma//22// iti/",
    "S01divyav_u:458.001_0": "[458]tatkarmaparāyaṇairvo bhavitavyamityuktvā gāthāṃ bhāṣate--",
    "S01divyav_u:458.002_0": "dṛṣṭo mayā sa bhagavāṃs tiryakprākārasaṃnibhaḥ/",
    "S01divyav_u:458.003_0": "ājñātāni ca satyāni kṛtaṃ buddhasya śāsanam//23// iti/",
    "S01divyav_u:458.004_0": "śyāmāvatīpramukhāstāḥ striyaḥ pataṅga ivotplutyāgnau nipatitāḥ/",
    "S01divyav_u:458.004_1": "iti tatra śyāmāvatīpramukhāni pañca strīśatāni dagdhāni/",
    "S01divyav_u:458.005_0": "kubjottarā sasambhrameṇa niṣpalāyitā/",
    "S01divyav_u:458.005_1": "mākandikena teṣāṃ pañcānāṃ strīśatānāṃ kalevarāṇi śmaśāne choritāni/",
    "S01divyav_u:458.006_0": "rājakulaṃ sāntarbahiḥ śodhitam/",
    "S01divyav_u:458.007_0": "kauśāmbīnivāsī janakāyo nānādeśābhyāgataśca vikrośannivāritaḥ//",
    "S01divyav_u:458.008_0": "te buddhyāyamānāh(?) parivāryāvasthitāḥ/",
    "S01divyav_u:458.009_0": "aśrauṣuḥ saṃbahulā bhikṣavaḥ kauśāmbīnagare udayanasya vatsarājasya janapadān gatasya antaḥpuramagninā dagdhaṃ pañcamātrāṇi strīśatāni śyāmāvatīpramukhāni/",
    "S01divyav_u:458.010_0_0": "śrutvā ca punaḥ kauśāmbīṃ piṇḍāya praviśyā caritvā pratikramya punaryena bhagavāṃstenopasaṃkrāntā",
    "S01divyav_u:458.010_0_1": "etadūcuh--aśrauṣma vayaṃ bhadanta saṃbahulā bhikṣavo kauśāmbīṃ piṇḍāya caranta udayanasya",
    "S01divyav_u:458.010_0_2": "vatsarājasyāntaḥpuramagninā dagdhaṃ pañcamātrāṇi strīśatāni śyāmāvatīpramukhāni dagdhāni/",
    "S01divyav_u:458.014_0": "bhagavānāha--bahu bhikṣavastena mohapuruṣeṇāpuṇyaṃ prasūtam yenodayanasya vatsarājasya janapadagatasyāntaḥpuramagninā dagdhaṃ pañcamātrāṇi strīśatāni śyāmāvatīpramukhāni/",
    "S01divyav_u:458.015_0": "kiṃ cāpi bhikṣavastena mohapuruṣeṇa bahvapuṇyaṃ prasūtam, api tu na tā durgatiṃ gatāḥ/",
    "S01divyav_u:458.016_0": "sarvāḥ śuddhapudgalāḥ kālagatāḥ/",
    "S01divyav_u:458.017_0": "tatkasya hetoh? santi tasminnantaḥpure striyo yāḥ pañcānāmavarabhāgīyānāṃ samyojanānāṃ prahāṇādupapādukāḥ/",
    "S01divyav_u:458.018_0": "tatra parinirvāyiṇyo 'nāgāminyo 'nāvṛttikadharmiṇyaḥ punarimaṃ lokam/",
    "S01divyav_u:458.019_0": "evamrūpāstasminnantaḥpure striyaḥ santi/",
    "S01divyav_u:458.019_1": "santi tasminnantaḥpure striyo yāstrayāṇāṃ samyojanānāṃ prahāṇādrāgadveṣamohānāṃ kālaṃ kṛtvā sakṛdāgāminyaḥ,",
    "S01divyav_u:458.019_2": "sakṛdimaṃ lokamāgamya duḥkhasyāntaṃ kariṣyanti/",
    "S01divyav_u:458.021_0": "evamrūpāstasminnantaḥpure striyaḥ santi/",
    "S01divyav_u:458.021_1_0": "santi tasminnantaḥpure striyo yāstrayāṇāṃ samyojanānāṃ prahāṇācchrotāpannā avinipātadharmiṇyo",
    "S01divyav_u:458.021_1_1": "niyatasamādhiparāyaṇāḥ saptakṛtvo bhavaparamāḥ saptakṛtvo devāṃśca manuṣyāṃśca saṃdhāvya",
    "S01divyav_u:458.021_1_2": "saṃsṛtya duḥkhasyāntaṃ kariṣyanti/",
    "S01divyav_u:458.024_0": "evamrūpāstasminnantaḥpure striyaḥ santi/",
    "S01divyav_u:458.024_1": "santi tasminnantaḥpure striyo yāḥ svajīvitahetorapi śikṣāṃ na vyatikrāntāḥ/",
    "S01divyav_u:458.025_0": "ityevamrūpāstasminnantaḥpure striyaḥ santi/",
    "S01divyav_u:458.025_1": "santi tasminnantaḥpure striyo yā mamāntike prasannacittālaṃkāraṃ kṛtvā kāyasya bhedātsugatau svargaloke deveṣūpapannāḥ/",
    "S01divyav_u:458.027_0": "evamrūpāstasminnantaḥpure striyaḥ santi/",
    "S01divyav_u:458.027_1": "āgamyata bhikṣavo yena śyāmāvatīpramukhānāṃ pañcastrīśatānāṃ kalevarāṇi/",
    "S01divyav_u:458.028_0": "evaṃ bhadanteti bhikṣavo bhagavataḥ pratyaśrauṣuḥ/",
    "S01divyav_u:458.028_1": "atha khalu bhagavān saṃbahulairbhikṣubhiḥ sārdham yena tāsāṃ pañcānāṃ strīśatāṇāṃ kalevarāṇi tenopasaṃkrāntaḥ/",
    "S01divyav_u:458.030_0": "upasaṃkramya bhikṣūnāmantrayate sma--etāni bhikṣavastāni pañcaśatakalevarāṇi yatra udayano vatsarājo raktaḥ sakto gṛddho grathito mūrcchito 'dhyavasāyamāpannaḥ/",
    "S01divyav_u:458.031_0": "tatra naiva prājñadhīḥ pādenāpi spṛśet/",
    "S01divyav_u:458.032_0": "gāthāṃ ca bhāṣate--",
    "S01divyav_u:459.001_0": "[459]mohasaṃvardhano loko bhavyarūpa iva dṛśyate/",
    "S01divyav_u:459.002_0": "upadhibandhanā balāstamasā parivāritāḥ/",
    "S01divyav_u:459.003_0": "asatsaditi paśyanti paśyatāṃ nāsti kiṃcana//24// iti/",
    "S01divyav_u:459.004_0": "evaṃ cāha--tasmāttarhi bhikṣava evaṃ śikṣitavyam,",
    "S01divyav_u:459.004_1": "yaddagdhasthūṇāyāmapi cittaṃ na pradūṣayiṣyāmaḥ prāgeva savijñānake kāye/",
    "S01divyav_u:459.005_0": "ityevaṃ vo bhikṣavaḥ śikṣitavyam//",
    "S01divyav_u:459.006_0": "atha kauśāmbīnivāsinaḥ paurāḥ saṃnipatya saṃjalpitumārabdhāh--bhavantaḥ,",
    "S01divyav_u:459.006_1": "rājña īdṛśo 'narthaḥ saṃvṛtta/",
    "S01divyav_u:459.007_0": "tatko nvasmākaṃ rājña ārocayiṣyatīti? tatrekai kathayanti--yo 'sāvapriyākhyāyī sa ārocayiṣyati/",
    "S01divyav_u:459.008_0": "taṃ śabdayāma iti/",
    "S01divyav_u:459.008_1": "apare kathayanti--evaṃ kurmaḥ/",
    "S01divyav_u:459.008_2": "tairasāvāhūyoktah--devasyedamīdṛśamapriyamanupūrvyā nivedayeti/",
    "S01divyav_u:459.009_0": "vṛttirdiyatām/",
    "S01divyav_u:459.009_1": "kimapriyākhyāyino vṛttirdīyata ityayaṃ sa kālaḥ/",
    "S01divyav_u:459.010_0": "yūyameva nivedayata/",
    "S01divyav_u:459.010_1": "te kathayanti--atorthameva tava vṛttirdattā/",
    "S01divyav_u:459.010_2": "kāryaṃ nivedayeti/",
    "S01divyav_u:459.011_0": "samayato nivedayāmi yadahaṃ bravīmi tatkurudhvam? brūhi, kariṣyāmaḥ/",
    "S01divyav_u:459.011_1": "evamanupūrveṇāsya nivedayitavyam--pañcahastiśatāni prayacchata,",
    "S01divyav_u:459.011_2": "pañcahastinīśatāni pañcāśvaśatāni pañcavaḍavāśatāni pañcakumāraśatāni pañcakumārikāśatāni suvarṇalakṣaṃ kauśāmbyadhiṣṭhānam/",
    "S01divyav_u:459.011_3": "459.013 paṭe lekhayata puṣpadantaprāsādam yathā mākandikena bhūrjaṃ kalamā tailaṃ tūlamasirapaścime ca bhūrjabhāge 'gniḥ prakṣiptaḥ/",
    "S01divyav_u:459.015_0": "yathā dvārakoṣṭhakaḥ prajvālitaḥ,",
    "S01divyav_u:459.015_1": "yathā kauśāmbīnivāsī janakāyo nirvāpayituṃ pradhāvitaḥ,",
    "S01divyav_u:459.015_2": "yathā mākandikena niṣkoṣamasiṃ kṛtvā nivāritaḥ/",
    "S01divyav_u:459.016_0": "yathā yantrakalācārya āgatya kathayati--dvārakoṣṭhakaṃ jvalantamanyat sthānaṃ saṃkramayāmīti/",
    "S01divyav_u:459.017_0": "so 'pi mākandikena nivāritaḥ/",
    "S01divyav_u:459.017_1": "yathā śyamāvatīpramukhāni pañcastrīśatānyutplutya nipatitāni/",
    "S01divyav_u:459.018_0": "te kathayati--evaṃ kurmaḥ/",
    "S01divyav_u:459.018_1_0": "taiḥ pañcahastiśatānyupasthāpitāni pañcahastinīśatāni pañcāśvaśatāni pañcavaḍavāśatāni",
    "S01divyav_u:459.018_1_1": "pañcakumāraśatāni pañcakumārikāśatāni suvarṇasya lakṣaṃ kauśāmbyadhiṣṭhānaṃ paṭe",
    "S01divyav_u:459.018_1_2": "likhitaṃ puṣpadantaprāsādaḥ/",
    "S01divyav_u:459.020_0": "yathā mākandikena bhūrjaṃ kalamā tailaṃ tūlamasirapaścime bhūrjabhārake 'gniḥ prakṣipto yathā dvārako 'ṣṭhake prajvālitaḥ/",
    "S01divyav_u:459.022_0": "yathā kauśāmbīnivāsī janakāyo nivārpayituṃ pradhāvitaḥ/",
    "S01divyav_u:459.022_1": "yathā mākandikena niṣkoṣamasiṃ kṛtvā nivāritaḥ/",
    "S01divyav_u:459.023_0": "yathā yantrakalācārya āgatah--ahamenaṃ dvārakoṣṭhakaṃ jvalantamanyat sthānaṃ saṃkramayāmīti,",
    "S01divyav_u:459.023_1": "so 'pi mākandikena nivāritaḥ/",
    "S01divyav_u:459.024_0": "yathā śyāmāvatīpramukhāni pañcastrīśatānyagnāvutplutya nipatitāni, tatsarvaṃ paṭe likhitam/",
    "S01divyav_u:459.025_0": "tato 'priyākhyāyino 'mātyānāṃ lekho 'nupreṣito rājña īdṛśo 'nartha utpanno 'hamasyānenopāyena nivedayiṣyāmi/",
    "S01divyav_u:459.026_0": "yuṣmābhiḥ sāhāyyaṃ kalpayitavyamiti/",
    "S01divyav_u:459.027_0": "sa teṣāṃ lekhāṃ lekhayitvā caturaṅgabalakāyayukto 'nyatamasmin pradeśe gatvāvasthitaḥ/",
    "S01divyav_u:459.028_0": "udayanasya ca lekho 'nupreṣitah--deva, ahamanuṣmin pradeśe rājā/",
    "S01divyav_u:459.028_1": "mama ca putro mṛtyunāpahṛtaḥ/",
    "S01divyav_u:459.029_0": "tadahaṃ tena sārthaṃ saṃgrāmaṃ saṃgrāmayiṣyāmi/",
    "S01divyav_u:459.029_1": "yadi tāvattvaṃ śaknoṣi yuddhena niyoktumityevaṃ kuśalam,",
    "S01divyav_u:459.029_2": "no cetpañcahastinīśatāni pañcāśvaśatāni pañcavaḍavāśatāni pañcakumāraśatāni pañcakumārikāśatāni suvarṇasya lakṣaṃ datvā tamāneṣyāmīti/",
    "S01divyav_u:459.032_0": "rājña udayanasya sa kārvaṭiko balavān saṃnāmaṃ na gacchati/",
    "S01divyav_u:459.032_1": "so 'mātyānāṃ kathayati--",
    "S01divyav_u:460.001_0": "[460]bhavantaḥ, īdṛśo 'pi rājā mūrkhah? asti kaśṣinmṛtyunāpahṛtaḥ śakyata ānetum? tadgatam/",
    "S01divyav_u:460.002_0": "etattasyaivaṃ likhitam--mamaivaṃnāmā kārvaṭikaḥ saṃnāmaṃ na gacchati/",
    "S01divyav_u:460.002_1": "sa tvamasmākaṃ tāvatsāhāyyaṃ kalpaya, paścāttavāpi sāhayyaṃ karomīti/",
    "S01divyav_u:460.003_0": "so 'mātyaistasyaivaṃ lekho 'nupreṣitaḥ/",
    "S01divyav_u:460.003_1": "sa lekhaśravaṇādevāgatya kārvaṭikasya nātidūre vyavasthāpitaḥ/",
    "S01divyav_u:460.004_0": "kārvaṭikena śrutam/",
    "S01divyav_u:460.004_1": "sa saṃlakṣayati--ekena tāvadahaṃ rājñā daśa diśo viśrāntaḥ, ayaṃ ca dvitīyaḥ/",
    "S01divyav_u:460.005_0": "sarvathā punarapi viṣayānna tu prāṇānnirgacchāmīti/",
    "S01divyav_u:460.006_0": "sa kaṇṭhe 'siṃ baddhvā nirgatya rājña udayanasya pādayor nipatitaḥ/",
    "S01divyav_u:460.006_1": "sa rājñā udayanena karado vyavasthāpitaḥ/",
    "S01divyav_u:460.007_0": "athasāvapriyākhyāyī rājalīlayā rājña udayanasya sakāśaṃ gatvā kathayati--deva,",
    "S01divyav_u:460.008_0": "tvaṃ mama devaḥ sāhāyyaṃ kalpayatu/",
    "S01divyav_u:460.009_0": "ahaṃ tena sārdhaṃ saṃgrāmaṃ saṃgrāmayiṣyāmīti/",
    "S01divyav_u:460.009_1": "yadi tāvattvaṃ śaknoṣi yuddhena nirjetumiyevaṃ kuśalam,",
    "S01divyav_u:460.009_2": "no cetpañcahastiśatāni pañcahastinīśatāni pañcavaḍavāśatāni pañcakumāraśatāni pañcakumārikāśatāni suvarṇasya lakṣaṃ datvā tamāneṣyāmīti/",
    "S01divyav_u:460.011_0": "udayano rājā kathayati--priyavayasya, mūrkhastvam/",
    "S01divyav_u:460.012_0": "asti kaścicchakyate mṛtyoḥ sakāśādānetumiti? sa kathayati--deva, na śakyate/",
    "S01divyav_u:460.013_0": "yadyevam, imaṃ paṭaṃ paśyeti/",
    "S01divyav_u:460.013_1": "tena paṭaḥ prasātitaḥ/",
    "S01divyav_u:460.013_2": "rājā paṭaṃ nirīkṣya marmavedhaviddha iva ruṣyamāṇaḥ kathayati--bhoḥ kim? kathayati--bhoḥ puruṣa,",
    "S01divyav_u:460.013_3": "kiṃ kathayasi śyāmāvatīpramukhāni pañca strīśatānyagninā dagdhānīti? sa paṭṭaṃ mauliṃ cāpanīya gāthāṃ bhāṣate--",
    "S01divyav_u:460.016_0": "nāhaṃ narendro na narendraputraḥ pādopajīvī tava deva mṛtyaḥ/",
    "S01divyav_u:460.018_0": "athāpriyasyeva nivedanārthamihāgato 'haṃ tava pādamūlam//25// iti/",
    "S01divyav_u:460.020_0": "rājā sutarāṃ nirīkṣya vicārayati/",
    "S01divyav_u:460.020_1": "iyaṃ kauśāmbī nagarī, idaṃ rājakulam, ayaṃ mākandikaḥ puṣpadantaṃ prāsādaṃ bhūrjādinā prayogeṇa dahati,",
    "S01divyav_u:460.020_2": "imāni śyāmāvatīpramukhāni pañca strīśatānyagninā dahyamānānyutplutya nipatitānīti/",
    "S01divyav_u:460.022_0": "vicārya kathayati--bhoḥ puruṣa,",
    "S01divyav_u:460.022_1": "kiṃ kathayasi śyāmāvatī dagdheti? deva,",
    "S01divyav_u:460.022_2": "nāhaṃ kathayāmi api tu deva eva kathayati/",
    "S01divyav_u:460.023_0": "bhoḥ puruṣa, upāyena me tvayā niveditam, anyathā te mayāsinā nikṛntitamūlaṃ śiraḥ kṛtvā pṛthivyāṃ nipātitamanvabhavisyadityutkvā mūrcchitaḥ pṛthivyāṃ nipatitaḥ/",
    "S01divyav_u:460.025_0": "tato jalapariṣekeṇa pratyāgataprāṇaḥ kathayati--saṃnāhayata bhavantaścaturaṅgabalakāyam/",
    "S01divyav_u:460.026_0": "kauśāmbīṃ gacchāma iti/",
    "S01divyav_u:460.026_1": "amātyaiścaturaṅgabalakāyaṃ saṃnāhitam/",
    "S01divyav_u:460.027_0": "rājā kauśāmbīṃ saṃprasthitaḥ/",
    "S01divyav_u:460.027_1": "anupūrveṇa saṃprāptaḥ/",
    "S01divyav_u:460.027_2": "tena paurāṇāṃ sakāśāt sarvaṃ śrutam/",
    "S01divyav_u:460.028_0": "tairamarṣitam/",
    "S01divyav_u:460.028_1": "tamārāgitam/",
    "S01divyav_u:460.028_2": "tato yogandharāyaṇasyājñā dattā--gaccha mākandikamanupamayā saha yantragṛhe prakṣipya dahyatām/",
    "S01divyav_u:460.029_0": "tato yogandharāyaṇena suguptaṃ bhūmigṛhe prakṣipya sthāpitaḥ/",
    "S01divyav_u:460.030_0": "rājñaḥ saptame divase śoko vigataḥ/",
    "S01divyav_u:460.030_1": "sa vigataśokaḥ/",
    "S01divyav_u:460.030_2": "sa kathayati--yogandharāyaṇa, kutrānupameti? tena yathāvṛttaṃ niveditam/",
    "S01divyav_u:460.031_0": "rājā kathayati--śobhanam/",
    "S01divyav_u:460.031_1": "mākandikena śyāmāvatī praghātitā,",
    "S01divyav_u:460.031_2": "tvayāpyanupamayā saparivārayā sārdhaṃ mayā pravrajitavyaṃ jātamiti/",
    "S01divyav_u:460.032_0": "yogandharāyaṇaḥ kathayati--deva, ityarthameva mayā asau bhūmigṛhe prakṣipya sthāpitā/",
    "S01divyav_u:460.032_1": "paśyāmi tāvadyadi jīvatīti/",
    "S01divyav_u:461.001_0": "[461]tenāsau bhūmigṛhādānītā tadavasthānākliṣṭā amlānaśarīrā/",
    "S01divyav_u:461.001_1": "rājā dṛṣṭvā saṃlakṣayati--yatheyamamlānā, neiṣā nirāhārā/",
    "S01divyav_u:461.002_0": "nūnamanayā parapuruṣeṇa sārdhaṃ paricāritamiti viditvā kathayati--anupame,",
    "S01divyav_u:461.002_1": "anyena paricāritamiti? sā kathayati--śāntaṃ pāpam,",
    "S01divyav_u:461.003_0": "kathaṃ jāne? abhiśraddadhasi tvaṃ bhagavatah? abhiśraddadhe gautame/",
    "S01divyav_u:461.004_0": "tatttadā śramaṇo gautamaḥ, idānīṃ bhagavān/",
    "S01divyav_u:461.004_1": "api tu kiṃ navaśavāyā arthe bhagavantaṃ pravakṣyāmi,",
    "S01divyav_u:461.004_2": "śyāmāvatyā arthe pravakṣyāmīti viditvā yena bhagavāṃstenopasaṃkrāntaḥ/",
    "S01divyav_u:461.006_0": "upasaṃkramya bhagavataḥ pādau śirasā vanditvaikānte niṣaṇṇaḥ/",
    "S01divyav_u:461.006_1": "udayano vatsarājo bhagavantamidamavocat--kiṃ bhadanta śyāmāvatīpramukhaiḥ pañcabhiḥ strīśataiḥ karma kṛtam yenāgninā dagdhāni? kubjottarā anukrameṇa niṣpalāyiteti/",
    "S01divyav_u:461.008_0": "bhagavānāha--ābhireva mahārāṭ karmāṇi kṛtānyupacitāni labdhasambhārāṇi pariṇatapratyayāni pūrvavadyāvatphalanti khalu dehinām/",
    "S01divyav_u:461.010_0": "bhūtapūrvaṃ mahārāja vārāṇasyāṃ nagaryā brahmadatto rājā rājyaṃ kārayati ṛddhaṃ ca sphītaṃ ca kṣemaṃ ca pūrvavadyāvaddharmeṇa rājyaṃ kārayati/",
    "S01divyav_u:461.011_0": "asati buddhānāmutpāde pratyekabuddhā loka utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya/",
    "S01divyav_u:461.012_0": "yāvadanyatamaḥ pratyekabuddho janapadacārikāṃ caran vārāṇasīmanuprāptaḥ/",
    "S01divyav_u:461.013_0": "so 'nyatamasminnudyāne kuṭikāyāmavasthitaḥ/",
    "S01divyav_u:461.014_0": "rājā ca brahmadattaḥ sāntaḥpuraparivārastadudyānaṃ nirgataḥ/",
    "S01divyav_u:461.014_1": "tā antaḥpurikās trīḍāpuṣkiriṇyāṃ snātvā śītenānubaddhāḥ/",
    "S01divyav_u:461.015_0": "tato 'gramāhiṣyā preṣyadārikoktā--dārike, śītenātīva bādhyāmahe/",
    "S01divyav_u:461.016_0": "gaccha, etasyāaṃ kuṭikāyāmagniṃ prajvalayeti/",
    "S01divyav_u:461.016_1": "sā ulkāṃ prajvalya gatā/",
    "S01divyav_u:461.016_2": "paśyati taṃ pratyekabuddham/",
    "S01divyav_u:461.017_0": "tayā tasyā niveditam--devi, pravrajito 'syāṃ tiṣṭhatīti/",
    "S01divyav_u:461.017_1": "sā kathayati--pravrajito vā tiṣṭhatu, agniṃ datvā tāṃ prajvalayeti/",
    "S01divyav_u:461.018_0": "tayā na dattam/",
    "S01divyav_u:461.018_1": "tatastayā kupitayā svayameva dattam/",
    "S01divyav_u:461.019_0": "sa pratyekabuddho nirgataḥ/",
    "S01divyav_u:461.019_1": "ābhiḥ sarvābhirantaḥpurikābhiranumoditam/",
    "S01divyav_u:461.019_2": "devi, śobhanaṃ tvayā yadagnirdattaḥ/",
    "S01divyav_u:461.020_0": "sarvā vayaṃ prataptā iti/",
    "S01divyav_u:461.020_1": "sa pratyekabuddhaḥ saṃlakṣayati--kṣatā etāstapasvinya upahatāśca/",
    "S01divyav_u:461.021_0": "mā atyantakṣatā etā bhaviṣyanti/",
    "S01divyav_u:461.021_1": "anugrahamāsāṃ karomīti/",
    "S01divyav_u:461.021_2": "sa tāsāmanukampārthaṃ tata evākāśamutplutya tapanavarṣaṇavidyotanaprātihāryāṇi kartumārabdhaḥ/",
    "S01divyav_u:461.022_0": "āśu pṛthagjanasya ṛddhirāvarjanakarī/",
    "S01divyav_u:461.023_0": "tā mūlanikṛntita iva drumaḥ pādayor nipatya kṣamayitumārabdhāḥ/",
    "S01divyav_u:461.023_1": "avatarāvatara sadbhūtadakṣiṇīya, asmākaṃ kāmapaṅkanimagnānāṃ hastoddhāramanuprayaccheti/",
    "S01divyav_u:461.024_0": "sa tāsāmanukampārthamavatīrṇaḥ/",
    "S01divyav_u:461.025_0": "tāni tasmin kārāṃ kṛtvā praṇidhānaṃ kārtumārabdhāh--yadasmābhirevaṃ sadbhūtadakṣiṇīye 'pakāraḥ kṛtaḥ,",
    "S01divyav_u:461.025_1": "mā asya karmaṇo vipākamanubhavema/",
    "S01divyav_u:461.026_0": "yattu kārāḥ kṛtāḥ, anena vayaṃ kuśalamūlenaivaṃvidhānāṃ dharmāṇāṃ lābhinyo,",
    "S01divyav_u:461.026_1": "bhavema, prativiśiṣṭataraṃ cātaḥ śāstāramāragayema iti/",
    "S01divyav_u:461.028_0": "kiṃ manyase mahārāja tadā sāsau rājño brahmadattasyāgramahiṣī,",
    "S01divyav_u:461.028_1": "eṣaiva sā śyāmāvatī tena kālena tena samayena/",
    "S01divyav_u:461.029_0": "yāni pañca strīśatāni, etānyeva tāni pañca strīśatāni tāni tena kālena tena samayena/",
    "S01divyav_u:461.030_0": "yā sā preṣyadārikā, eṣaivāsau kubjottarā tena kālena tena samayena/",
    "S01divyav_u:461.031_0": "yadābhiḥ pratyekabuddhasya kuṭikāṃ dagdhvā anumoditam,",
    "S01divyav_u:461.031_1": "tasya karmaṇo vipākena bahūni varṣāṇi narakeṣu patkā yāvadetarhyapi dṛṣṭasatyā agninā dagdhāḥ/",
    "S01divyav_u:461.032_0": "kubjottarā anukrameṇa [462]niṣpalāyitā/",
    "S01divyav_u:462.001_0": "yatpraṇidhānaṃ kṛtaṃ mamāntike satyadarśanaṃ kṛtam/",
    "S01divyav_u:462.001_1": "iti hi mahārāja ekāntakṛṣṇānāṃ karmāṇāṃ pūrvavadyāvadevamābhogaḥ karaṇīyaḥ/",
    "S01divyav_u:462.002_0": "ityevaṃ te mahārāja śikṣitavyam/",
    "S01divyav_u:462.003_0": "atrodayano vatsarājo bhagavato bhāṣitamabhinindyānumodya bhagavataḥ pādau śirasā vanditvā bhagavato 'ntikātprakrāntaḥ/",
    "S01divyav_u:462.005_0_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ",
    "S01divyav_u:462.005_0_1": "bhadanta kubjottarayā karma kṛtam yena kubjā saṃvṛttā? bhagavānāha--kubjottarayaiva",
    "S01divyav_u:462.005_0_2": "bhikṣavaḥ karmāṇi kṛtānyupacitāni pūrvavadyāvad phalanti khalu dehinām/",
    "S01divyav_u:462.008_0": "bhūtapūrvaṃ bhikṣavo vārāṇasyāṃ nagaryāṃ brahmadatto nāma rājā rājyaṃ kārayati pūrvavadyāvaddharmeṇa rājyaṃ kārayati/",
    "S01divyav_u:462.009_0": "naimittikairdvādaśavārṣikā anāvṛṣṭirādiṣṭā/",
    "S01divyav_u:462.009_1": "rājñā vārāṇasyāmevaṃ ghaṇṭāvaghoṣaṇaṃ kāritam--yasya dvādaśavārṣikaṃ bhaktamasti, tena sthātavyam/",
    "S01divyav_u:462.010_0": "yasya nāsti tenānyatra gantavyamiti yataḥ kolenāgantavyamiti/",
    "S01divyav_u:462.011_0": "tena khalu samayena vārāṇasyāṃ saṃdhāno nāma gṛhapatiḥ prativasati āḍhyo mahādhano mahābhoga iti vistaraḥ pūrvavadyāvad vaiśravaṇadhanapratispardhī/",
    "S01divyav_u:462.013_0": "tena koṣṭhāgārika āhūyoktah--bhoḥ puruṣa,",
    "S01divyav_u:462.013_1": "bhaviṣyati mama saparivārasya dvādaśa varṣāṇi bhaktamiti? sa kathayati--ārya,",
    "S01divyav_u:462.014_0": "asati buddhānāmutpāde pratyekabuddhā loka utpadyante pūrvavadyāvadbhoḥ puruṣa,",
    "S01divyav_u:462.014_1": "vinyasya pravrajitasahasrasya mama dvādaśa varṣāṇi bhaktamiti/",
    "S01divyav_u:462.016_0": "sa kathayati--ārya, bhabiṣyatīti/",
    "S01divyav_u:462.016_1": "tena teṣāṃ pratijñātam/",
    "S01divyav_u:462.016_2": "dānaśālā māpitāḥ/",
    "S01divyav_u:462.017_0": "pūrvavattatra dine dine pratyekabuddhasahasraṃ bhuṅkte/",
    "S01divyav_u:462.017_1": "tatraikaḥ pratyekabuddho glānaḥ/",
    "S01divyav_u:462.018_0": "so 'nyatamasmin dine nāgacchati/",
    "S01divyav_u:462.018_1": "sandhānasya duhitā kathayati--tāta, eko 'dya pravrajito nāgata iti/",
    "S01divyav_u:462.019_0": "sa kathayati--putri, kīdṛśa iti/",
    "S01divyav_u:462.019_1": "sā pṛṣṭhaṃ vināmayitvā kathayati--tāta, īdṛśa iti/",
    "S01divyav_u:462.020_0": "yadanayā pratyekabuddho vināḍitaḥ, tasya karmaṇo vipākena kubjā saṃvṛttā/",
    "S01divyav_u:462.021_0": "punarapi bhikṣavo buddhaṃ bhagavantaṃ papracchuh--kiṃ bhadanta,",
    "S01divyav_u:462.021_1": "kubjottarayā karma kṛtam yena śrutadharāa jāteti? bhagavānāha--tena kālena tena samayena pratyekabuddhānām yaḥ saṃghasthaviraḥ sa vāyvādhikaḥ/",
    "S01divyav_u:462.023_0": "tasya muñjānasya pātraṃ kampate/",
    "S01divyav_u:462.023_1": "tasya saṃdhānaduhitrā hastāt kaṭānavatārya sa pratyekabuddha uktah--ārya, taistatpātraṃ sthāpayeti/",
    "S01divyav_u:462.024_0": "tena tatra sthāpitam/",
    "S01divyav_u:462.024_1": "niṣkampamavasthitam/",
    "S01divyav_u:462.025_0": "tayā pādayor nipatya praṇidhānaṃ kṛtam/",
    "S01divyav_u:462.025_1": "yathaiva tatpātraṃ niṣkampamavasthitam,",
    "S01divyav_u:462.025_2": "evameva mamāpi saṃtāne ye dharmāḥ praviśeyuḥ,",
    "S01divyav_u:462.026_0": "yattayā praṇidhānaṃ kṛtaṃ tasya karmaṇo vipākena śrutadharā saṃvṛtā//",
    "S01divyav_u:462.028_0_0": "punarapi bhikṣavo bhagavantaṃ papracchuh--kiṃ bhadanta kubjottarayā karma kṛtam yena",
    "S01divyav_u:462.028_0_1": "dāsīsaṃvṛtteti? bhagavānāha--anayā bhikṣavastatraiśvaryamadamattayā parijano dāsīvādena",
    "S01divyav_u:462.028_0_2": "samudācaritaḥ/",
    "S01divyav_u:462.030_0": "tasya karmavipākena dāsī saṃvṛttā//",
    "S01divyav_u:462.031_0": "punarapi bhikṣavo bhagavantaṃ papracchuh--kiṃ bhadanta anupamayā karma yadeṣā nirāhārā bhūmigṛhe sthāpitā amlānagātrī cotthitā/",
    "S01divyav_u:462.032_0": "bhagavānāha--anupamayaiva bhikṣavaḥ karmāṇi kṛtānyupacitāni pūrvavadyāvatphalanti khalu dehinām//",
    "S01divyav_u:463.001_0": "[463]bhūtapūrvaṃ bhikṣavo 'nyatamasmin karvaṭake dve dārike anyonyasaṃstutike kṣatriyadārikā brāhmaṇadārikā ca/",
    "S01divyav_u:463.002_0": "asti buddhānāmutpāde pratyekabuddhā loke utpadyante hīnadīnānukampakāḥ prāntaśayanāsanabhaktā ekadakṣiṇīyā lokasya/",
    "S01divyav_u:463.003_0": "yāvadanyatamaḥ pratyekabuddho 'nyatamasmiñchānte pradeśe rātriṃ vāsamupagataḥ/",
    "S01divyav_u:463.004_0": "aparasmin divase pūrvāhṇe nivāsya piṇḍārthī pracalitaḥ/",
    "S01divyav_u:463.004_1": "taṃ dṛṣṭvā te dārike prasādite, asmai praṇītānnapūrṇaṃ pātraṃ prayacchataḥ/",
    "S01divyav_u:463.005_0": "tatkarmaṇo vipālenānupamā jātā, ekā ghoṣilasya gṛhapaterduhitā jātā mahāsundarī śrīmatī nāma/",
    "S01divyav_u:463.006_0": "ekasmin samaye rājñā dṛṣṭā pṛṣṭā ca--kasyeyaṃ kanyā? māntribhiḥ kathiyam--ghoṣilasya gṛhapateḥ/",
    "S01divyav_u:463.007_0": "tato ghoṣilo gṛhapatiḥ samāhūyoktah--gṛhapate, tava duhiteyaṃ kanyā? sa prāha--mama deva/",
    "S01divyav_u:463.008_0": "kasmānmama na dīyate? dīyatāṃ mahyam/",
    "S01divyav_u:463.009_0": "sa prāha--deva, dattā bhavatu/",
    "S01divyav_u:463.009_1": "ghoṣilena gṛhapatinā dattā/",
    "S01divyav_u:463.009_2": "udayanena vatsarājenāntaḥpuraṃ praveśya mahatā śrīsamudayena pariṇītā/",
    "S01divyav_u:463.010_0": "apareṇa samayena rājā uktah--deva, bhikṣudarśanamabhikāṅkṣāmīti/",
    "S01divyav_u:463.011_0": "sa kathayati--ākāṅkṣase kiṃ tu bhikṣavo rājakulaṃ praviśānti/",
    "S01divyav_u:463.012_0": "deva, ahaṃ nāma dārakaṃ praveśitā/",
    "S01divyav_u:463.012_1": "sarvathā yadi bhikṣudarśanaṃ na labhe, adyāgreṇa na bhokṣye na pāsya iti/",
    "S01divyav_u:463.013_0": "sā anāhāratāṃ pratipannā/",
    "S01divyav_u:463.013_1": "rājñā ghoṣilo gṛhapatiruktah--gṛhapate,",
    "S01divyav_u:463.013_2": "na tvaṃ duhitaraṃ pratyavekṣase? deva,",
    "S01divyav_u:463.014_0": "kimartham? bhikṣudarśanamākāṅkṣate/",
    "S01divyav_u:463.015_0": "tadātmano gṛhe bhaktaṃ sādhitvā kāyām(?) bhikṣusaṃghamupanimantrya bhojaya,",
    "S01divyav_u:463.015_1": "antareṇa ca dvāraṃ chedayeti/",
    "S01divyav_u:463.016_0": "rājño ghoṣilasya ca saṃsaktasīmaṃ gṛham/",
    "S01divyav_u:463.016_1": "ghoṣilena gṛhapatinā dvāraṃ chinnam/",
    "S01divyav_u:463.017_0": "tato bhūri karma kārayitvā yena bhagavāṃstenopasaṃkrāntaḥ/",
    "S01divyav_u:463.017_1": "upasaṃkramya bhagavataḥ pādau śirasā vanditvaikānte niṣaṇṇaḥ/",
    "S01divyav_u:463.018_0": "ekāntaniṣaṇṇaṃ ghoṣilaṃ gṛhapatiṃ bhagavān dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:463.019_0": "anekaparyāyeṇa dharmyayā kathayā saṃdarśya samādāpya samuttejya saṃpraharṣya tuṣṇīm/",
    "S01divyav_u:463.020_0": "atha ghoṣilo gṛhapatirutthāyāsanādyena bhagavāṃstenāñjaliṃ praṇamya bhagavantamidamavocat--adhivāsayatu me bhagavāñchvo 'ntargṛhe bhaktena mama nimantritaṃ sārdhaṃ bhikṣusaṃghena/",
    "S01divyav_u:463.022_0": "pūrvavadyāvadbhagavato dūtena kālamārocayati--samayo bhadanta,",
    "S01divyav_u:463.022_1": "sajjaṃ bhaktam yasyedānīṃ bhagavān kālāṃ manyata iti/",
    "S01divyav_u:463.022_2": "463.0bhagavānaupadhike sthitaḥ/",
    "S01divyav_u:463.023_0": "śāriputrapramukho bhiṣusaṃghaḥ saṃprasthitaḥ/",
    "S01divyav_u:463.024_0": "pañcabhiḥ kāraṇairbuddhā bhagavanta aupadhike tiṣṭhanti--abhinirhṛtaṃ manrtayate sma/",
    "S01divyav_u:463.025_0": "caturṇāmāyuṣmanta ājñā akopyā tathāgatasyārhataḥ samyaksambuddhasya,",
    "S01divyav_u:463.025_1": "arahato bhikṣoḥ kṣīṇāśravasya upadhivārakasya,",
    "S01divyav_u:463.025_2": "rājñaśca kṣatriyasya mūrdhnābhiṣiktasya/",
    "S01divyav_u:463.026_0": "smṛtimupasthāpayati--praviśāmeti/",
    "S01divyav_u:463.027_0": "sa praviśya purastād bhikṣusaṃghasya prajñapta evāsane niṣaṇṇaḥ/",
    "S01divyav_u:463.027_1": "atha śrīmatī devī sukhopaniṣaṇṇaṃ śāriputrapramukhaṃ bhikṣusaṃghaṃ viditvā pūrvavadyāvannīcataramāsanaṃ gṛhītvā purastānniṣaṇṇā dharmaśravaṇāya/",
    "S01divyav_u:463.029_0": "athāyuṣmāñchāriputraḥ śrīmatīṃ devīṃ dharmyayā kathayā saṃdarśayati samādāpayati samuttejayati saṃpraharṣayati/",
    "S01divyav_u:463.030_0": "sā satyāni na paśyati/",
    "S01divyav_u:463.030_1": "āyuṣmāñchāriputraḥ saṃlakṣayati--kimāsyāḥ santi kānicitkuśalamūlāni? na santīti paśyati/",
    "S01divyav_u:463.031_0": "santi kasyāntike pratibaddhāni? paśyatyātmanaḥ/",
    "S01divyav_u:463.032_0": "tasya dharmaṃ deśayato vicārayataśca sūryāstaṃgamanasamayo [464]jātaḥ/",
    "S01divyav_u:464.001_0": "bhikṣava utthāyāsanātprakrāntāḥ/",
    "S01divyav_u:464.001_1": "āyuṣmāñchāriputraḥ saṃlakṣayati--kiṃ cāpi bhagavatā nānujñātam,",
    "S01divyav_u:464.001_2": "sthānametadvidyate yadetadeva pratyakṣaṃ kṛtvā anujñāsyatīti/",
    "S01divyav_u:464.002_0": "sa vineyāpekṣayā tatraivāvasthitaḥ/",
    "S01divyav_u:464.003_0": "tena tasyā āśayānuśayaṃ dhātuṃ ca prakṛtiṃ ca jñātvā tādṛśī dharmadeśanā kṛtā,",
    "S01divyav_u:464.003_1": "yāṃ śrutvā śrīmatyā viṃśatiśikharasamudgataṃ satkāyadṛṣṭiśailaṃ pūrvavadyāvatsarvaṃ vādyaṃ triśaraṇagamabhiprasannam/",
    "S01divyav_u:464.005_0": "athāyuṣmāñchāriputraḥ śrīmatīṃ satyeṣu pratiṣṭhāpya prakrānto yena bhagavāṃstenopasaṃkrāntaḥ/",
    "S01divyav_u:464.006_0": "upasaṃkramya bhagavataḥ pādau śirasā vanditvaikānte niṣaṇṇaḥ/",
    "S01divyav_u:464.006_1": "ekānte niṣaṇṇa āyuṣmāñchāriputra etatprakaraṇaṃ bhikṣavo bhagavate vistaraṇārocayati/",
    "S01divyav_u:464.007_0": "bhagavānāha--sādhu sādhu śāriputra,",
    "S01divyav_u:464.007_1": "saptānāmājñā akopyā--tathāgatasyārhataḥ samyaksambuddhasya,",
    "S01divyav_u:464.007_2": "arhato bhikṣoḥ kṣīṇāśravasya,",
    "S01divyav_u:464.007_3": "rājñaḥ kṣatriyasya mūrdhnābhiṣiktasya,",
    "S01divyav_u:464.010_0": "atha bhagavāñchikṣākāmatayā varṇaṃ bhāṣitvā pūrvavadyāvat pūrvikā prajñaptaḥ/",
    "S01divyav_u:464.011_0": "iyaṃ cābhyanujñātā--evaṃ ca me śrāvakairvinayaśikṣāpadamupadeṣṭavyam/",
    "S01divyav_u:464.011_1_0": "yaḥ punarbhikṣuranirgatāyāṃ rajanyāmanudgate 'ruṇe anirhṛteṣu ratneṣu ratnasaṃmateṣu",
    "S01divyav_u:464.011_1_1": "vā rājñaḥ kṣatriyasya mūrdhnābhiṣiktasya indrakīlaṃ vā idrakīlasāmantaṃ vā samatikrāmedanyatra",
    "S01divyav_u:464.011_1_2": "tadrūpātpratyayāt pāpāntiketi/",
    "S01divyav_u:464.013_0": "yaḥ punarbhikṣurityudāyī iti, so vā punaranyo 'pyevaṃjātīyah anirgatāyāṃ rajanyāmityaprabhātāyām,",
    "S01divyav_u:464.013_1": "anudgata ityanudite aruṇe iti,",
    "S01divyav_u:464.013_2": "aruṇo nīlāruṇaḥ pītāruṇas tāmrāruṇaḥ/",
    "S01divyav_u:464.016_0": "tatra nīlāruṇo nīlābhāsaḥ, pītāruṇaḥ pītābhāsaḥ, tāmrāruṇas tāmrābhāsaḥ/",
    "S01divyav_u:464.016_1": "iha tu tāmrāruṇo 'bhipretaḥ/",
    "S01divyav_u:464.017_0": "ratneṣu veti ratnānyucyante maṇayo muktā vaiḍūryaṃ pūrvavadyāvaddakṣiṇāvartaḥ/",
    "S01divyav_u:464.018_0": "ratnasaṃmateṣu veti ratnasaṃmatamucyate sarvaṃ saṃgrāmāvacaraśastraṃ sarvaṃ ca gandharvāvacaraṃ bhāṇḍam/",
    "S01divyav_u:464.019_0": "rājñaḥ kṣatriyasya mūrdhābhiṣiktasyeti vā rājye stryapi rājyābhiṣikeṇābhiṣiktā bhavati,",
    "S01divyav_u:464.019_1": "rājā sā kṣatriyo mūrdhnābhiṣiktaḥ/",
    "S01divyav_u:464.020_0": "kṣatriyo 'pi brāhmaṇo 'pi vaiśyo 'pi śūdro 'pi rājyābhiṣekeṇābhiṣikto bhavati rājā kṣatriyo mūrdhnābhiṣiktaḥ/",
    "S01divyav_u:464.021_0": "indrakīlaṃ veti traya indrakīlaḥ/",
    "S01divyav_u:464.021_1": "nagare indrakīlo rājakule indrakīlo 'ntaḥpura indrakīlaśca/",
    "S01divyav_u:464.022_0": "indrakīlasāmantaṃ veti tatsamīpam/",
    "S01divyav_u:464.023_0": "samatikramedapi vigacchet/",
    "S01divyav_u:464.023_1": "anyatra tadrūpātpratyayāditi tadrūpaṃ pratyayaṃ sthāpayitvā/",
    "S01divyav_u:464.024_0": "pāpāntiketi dahati pacati yātayati pūrvavat/",
    "S01divyav_u:464.024_1": "tatrāpattiḥ kathaṃ bhavati? bhikṣuraprabhāte prabhātasaṃjñī nagarendrakīlaṃ samatikrāmati,",
    "S01divyav_u:464.025_0": "aprabhāte vaimatikaḥ, āpadyate duṣkṛtam/",
    "S01divyav_u:464.026_0": "prabhāte aprabhātasaṃjñī, athāpadyate duṣkṛtam/",
    "S01divyav_u:464.026_1": "prabhāte vaimatikaḥ, āpadyate duṣkṛtam/",
    "S01divyav_u:464.027_0": "bhikṣuraprabhāte aprabhātasaṃjñī antaḥpurendrakīlam asmatikrāmati āpadyate pāpāntikam/",
    "S01divyav_u:464.028_0": "prabhāte 'prabhātasaṃjñī āpadyate duṣkṛtam/",
    "S01divyav_u:464.028_1": "prabhāte vaimatikaḥ, āpadyate duṣkṛtam/",
    "S01divyav_u:464.028_2": "anāpattih--rājā śabdayati--devyaḥ kumārā āmātyā aṣṭānāmantarāyāṇāmantyatamānyatamamupathitaṃ bhavati rājā cauramanuṣyāmanuṣyavyālāgnyudakānām/",
    "S01divyav_u:464.030_0": "anāpattirādikarmikasyeti pūrvavat//",
    "S01divyav_u:464.031_0": "iti śrīdivyāvadāne mākandikāvadānaṃ samāptam//",
    "S01divyav_u:570_0": "********** Avadāna 37 **********",
    "S01divyav_u:465.001_0": "div37 rudrāyaṇāvadānam/",
    "S01divyav_u:465.002_0": "buddho bhagavān rājagṛhe viharati veṇuvane kalandakanivāpe/",
    "S01divyav_u:465.002_1": "dve mahānagare pāṭaliputraṃ rorukaṃ ca/",
    "S01divyav_u:465.003_0": "yadā pāṭaliputraṃ saṃvartate, tadā rorukaṃ vivartate/",
    "S01divyav_u:465.003_1": "roruke mahānagare rudrāyaṇo nāma rājā rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:465.005_0": "sadāpuṣpaphalavṛkṣāḥ/",
    "S01divyav_u:465.005_1": "devaḥ kālena kālaṃ samyagvāridhārāmanuprayacchati/",
    "S01divyav_u:465.005_2": "atīva śasyasampattirbhavati/",
    "S01divyav_u:465.006_0": "tasya candraprabhā nāma devī, śikhaṇḍī putraḥ kumāraḥ, hirubhirustasyāgrāmātyau/",
    "S01divyav_u:465.007_0": "rājagṛhe rājā bimbisāro rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:465.008_0": "tasya vaidehī mahādevī, ajātaśatruḥ putraḥ kumāraḥ, varṣakāro brāhmaṇo magadhamahāmātyo 'grāmātyaḥ/",
    "S01divyav_u:465.009_0": "sadāpuṣpaphalavṛkṣāḥ/",
    "S01divyav_u:465.009_1": "devaḥ kālena kālaṃ samyagvāridhārāmanuprayacchati/",
    "S01divyav_u:465.010_0": "atīva śasyasampattirbhavati/ rājagṛhādvaṇijaḥ paṇyamādāya rorukamanuprāptāḥ/",
    "S01divyav_u:465.010_1": "atha rājā rudrāyaṇo 'mātyagaṇaparivṛto 'mātyānāmantrayate--bhavantaḥ,",
    "S01divyav_u:465.010_2_0": "asti kasyacidanyasyāpi rājña evamavidhā janapadā ṛddhāśca sphītāśca kṣemāṣca ākīrṇabahujanamanuṣyāśca?",
    "S01divyav_u:465.010_2_1": "sadāpuṣpaphalavṛkṣāh? devaḥ kālena kālaṃ samyagvāridhārāmanuprayacchati? atīva śasyasampattirbhavati?",
    "S01divyav_u:465.010_2_2": "te vaṇijaḥ kathayanti--asti deva pūrvadeśe rājagṛhaṃ nagaram/",
    "S01divyav_u:465.014_0": "tatra rājā bimbisāro rājyaṃ kārayati ṛddhaṃ ca sphītaṃ ca kṣemaṃ ca subhikṣaṃ ca ākīrṇabahujanamanuṣyaṃ ca/",
    "S01divyav_u:465.015_0": "tasyāpi sadāpuṣpaphalavṛkṣāḥ/",
    "S01divyav_u:465.016_0": "devaḥ kālena kālaṃ samyagvāridhārāmanuprayacchati/",
    "S01divyav_u:465.016_1": "atīva śasyasampattirbhavati/",
    "S01divyav_u:465.017_0": "tasya mahaśravaṇādeva tasyāntike 'nunaya utpannaḥ/",
    "S01divyav_u:465.017_1": "so 'mātyānāmantrayate--kiṃ bhavantastasya rājño durlabham? te kathayanti--devo ratnādhipatiḥ,",
    "S01divyav_u:465.018_0": "tasya ratnāni durlabhāni/",
    "S01divyav_u:465.019_0": "tena tasya ratnānāṃ peṭāṃ pūrayitvā prābhṛtamanupreṣitaṃ lekhaśca dattah--priyavayasya,",
    "S01divyav_u:465.020_0": "yadā tava kiṃcid roruke nagare karaṇīyaṃ bhavati, mama lekho dātavyaḥ/",
    "S01divyav_u:465.021_0": "sarvaṃ tat pariprāpayiṣyāmi/",
    "S01divyav_u:465.021_1": "te taṃ prābhṛtamādāya yena rājagṛhaṃ tena prakrāntāḥ/",
    "S01divyav_u:465.022_0": "anupūrveṇa rājagṛhamanuprāptāḥ/",
    "S01divyav_u:465.022_1": "taiḥ sā ratnapeṭā rājño bimbisārasyopanāmitā lekhaśca/",
    "S01divyav_u:465.022_2": "rājā bimbisāro lekhaṃ vācayitvā amātyānāmantrayate--kiṃ bhavantastadrājño durlabham? amātyāḥ kathayanti--devo vastrādhipatiḥ,",
    "S01divyav_u:465.024_0": "tasya vastrāṇi durlabhāni/",
    "S01divyav_u:465.024_1": "tena tasya mahārhāṇāṃ vastrāṇāṃ vastrāṇāṃ peṭāṃ pūrayitvā prābhṛtamanupreṣitaṃ lekhaśca dattah--priyavayasya,",
    "S01divyav_u:465.026_0": "yatkiṃcittava rājagṛhe prayojanaṃ bhavati, mama lekho dātavyaḥ/",
    "S01divyav_u:465.026_1": "tatsarvaṃ pariprāpayiṣyāmi/",
    "S01divyav_u:465.027_0": "te taṃ prābhṛtamādāya yena rorukaṃ tena prakrāntāḥ/",
    "S01divyav_u:465.027_1": "anupūrveṇa rorukamanuprāptāḥ/",
    "S01divyav_u:465.028_0": "taiḥ sā vastrapeṭā rājño rudtāyaṇasyopanāmitā lekhaṣca/",
    "S01divyav_u:465.028_1": "sa dūtaḥ pratyāgataḥ/",
    "S01divyav_u:465.028_2": "athāpareṇa samayena rājā rudrāyaṇo 'mātyagaṇaparivṛtaḥ/",
    "S01divyav_u:465.029_0": "so 'mātyānāmantrayate--bhavantaḥ,",
    "S01divyav_u:465.029_1": "kīdṛśastasya rājño ānāhapariṇāhah? te kathayanti--yādṛśa eva devasya,",
    "S01divyav_u:465.029_2": "api tu sa rājā svayaṃ prahartā/",
    "S01divyav_u:465.029_3_0": "465.030 prātisīmaiḥ kīdṛśaṃ rajabhiḥ sārdhaṃ saṃgrāmayati? rudrāyaṇasya rājño maṇivarma",
    "S01divyav_u:465.029_3_1": "pañcāṅgepetośītam uṣṇasaṃsparśamuṣṇe śootasaṃsparśaṃ duśchedaṃ durbhedaṃ viṣaghnamavabhāsātmakaṃ",
    "S01divyav_u:465.029_3_2": "ca/",
    "S01divyav_u:465.032_0": "tena tasya taṃ prābhṛtamanupreṣitam [466]lekhaśca dattah--priyavayasya,",
    "S01divyav_u:465.032_1": "idaṃ mayā ca tava maṇivarma prābhṛtamanupreṣitaṃ pañcāṅgopetaṃ śīte uṣṇasaṃsparśamuṣṇe śītasaṃsparśaṃ duśchedaṃ durbhedaṃ viṣaghnamavabhāsātmakam/",
    "S01divyav_u:466.002_0": "na tvayaitatkasyaciddātavyam/",
    "S01divyav_u:466.003_0": "sa dūtastanmaṇivarma ādāya lekhaṃ ca, yena rājagṛhaṃ tena prakrāntaḥ/",
    "S01divyav_u:466.003_1": "anupūrveṇa rājagṛhamanuprāptaḥ/",
    "S01divyav_u:466.004_0": "tena tanmaṇivarma rājño bimbisārasyopanītaṃ lekhaśca/",
    "S01divyav_u:466.004_1": "rājā bimbisārastaṃ dṛṣṭvā vismayamāpannaḥ/",
    "S01divyav_u:466.005_0": "tena ratnaparīkṣakā āhūtāh--mūlyamasya kuruta/",
    "S01divyav_u:466.005_1": "te kathayanti--deva, ekaikaratnamanardho 'yam/",
    "S01divyav_u:466.006_0": "dharmatā khalu yasya na śakyate mūlyaṃ kartum, tasyaikaikasya koṭimūlyaṃ kriyate/",
    "S01divyav_u:466.007_0": "rājā bimbisāro vyathitaḥ kathayati--kiṃ mayā tasya prābhṛtamanupreṣitavyaṃ bhaviṣyati? sa saṃlakṣayati--ayaṃ buddho bhagavān/",
    "S01divyav_u:466.008_0": "sa rājñaḥ sarvadasyānuttarajñānajño vaśiprāptaḥ/",
    "S01divyav_u:466.009_0": "gacchāmi, buddhaṃ bhagavantaṃ pṛcchāmi/",
    "S01divyav_u:466.009_1": "sa tamādāya yena bhagavāṃstenopasaṃkrāntaḥ/",
    "S01divyav_u:466.009_2": "upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:466.010_0": "rājā bimbisāro bhagavantamidamavocat--roruke bhadanta nagare rājā rudrāyaṇo nāma prativasati mamādṛṣṭasakhā/",
    "S01divyav_u:466.011_0": "tena mama pañcāṅgopatamaṇivarma prābhṛtamanupreṣitam/",
    "S01divyav_u:466.012_0": "ahaṃ tasya kiṃ prābhṛtamanupraṣeyāmi? bhagavānāha--tathāgatapratimāṃ paṭe likhāpayitvā prābhṛtamanupreṣaya/",
    "S01divyav_u:466.013_0": "tena citrakarā āhūyotkāh--tathāgatapratimāṃ peṭe citrayatha/",
    "S01divyav_u:466.014_0": "durāsadā buddhā bhagavantaḥ/",
    "S01divyav_u:466.014_1": "te na śaknuvanti bhagavato nimittamudgrahītum/",
    "S01divyav_u:466.015_0": "te kathayanti--yadi devo bhagavantamantargṛhe bhojayet,",
    "S01divyav_u:466.015_1": "evaṃ svayaṃ saṃjñāpaya bhagavato nimittamudgrahītum/",
    "S01divyav_u:466.016_0": "rājñā bimbisāreṇa bhagavānantargṛhe upanimantrya bhojitaḥ/",
    "S01divyav_u:466.016_1": "asecanakadarśanā buddhā bhagavantaḥ/",
    "S01divyav_u:466.017_0": "te yamevāvayavaṃ bhagavataḥ paśyanti, tameva paśyanto na tṛptiṃ gacchanti/",
    "S01divyav_u:466.018_0": "te na śaknuvanti bhagavato nimittamudgrahītum/",
    "S01divyav_u:466.019_0": "bhagavānāha--mahārāja, khedamāpatsyante, na śakyate tathāgatasya nimittamudgrahītum/",
    "S01divyav_u:466.019_1": "api tu paṭakamānaya/",
    "S01divyav_u:466.019_2": "tena paṭaka ānītaḥ/",
    "S01divyav_u:466.020_0": "tatra bhagavatā chāyā utsṛṣṭā, uktāśca--raṅgaiḥ pūrayata/",
    "S01divyav_u:466.020_1": "tasyādhastāccharaṇagamanaśikṣāpadāni lakhitavyāni/",
    "S01divyav_u:466.021_0": "anulomapratilomadvādaśāṅgaḥ pratītyasamutpādo likhitavyaḥ/",
    "S01divyav_u:466.021_1": "gāthādvayaṃ ca likitavyam--",
    "S01divyav_u:466.023_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:466.024_0": "dhunīta mṛtyunaḥ sainyaṃ naḍāgāramiva kuñjaraḥ//1//",
    "S01divyav_u:466.025_0": "asmin yo dharmavinaye hyapramattaścariṣyati/",
    "S01divyav_u:466.026_0": "prahāya jātisaṃsāraṃ duḥkhasyāntaṃ kariṣyati//2//",
    "S01divyav_u:466.027_0": "yadi kathayati--kimidam? vaktavyam--iyamabhyupapattiriyaṃ śikṣā iyaṃ lokasaṃvṛtiriyamatyutsāhatā/",
    "S01divyav_u:466.028_0": "tairyathāsaṃdiṣṭaṃ sarvamabhilikhitam/",
    "S01divyav_u:466.028_1": "bhagavatā rājā bimbisāra uktah--mahārāja,",
    "S01divyav_u:466.028_2": "rudrāyaṇasya lekhamanuprayaccha--priyavaysya,",
    "S01divyav_u:466.028_3": "idaṃ te mayā trailokyaprativiśiṣṭaṃ prābhṛtamanupreṣitam/",
    "S01divyav_u:466.029_0": "asya tvayā ardhatṛtīyāni yojanāni mārgaśobhā kartavyam/",
    "S01divyav_u:466.030_0": "svayameva caturaṅgena balakāyena pratyudgantavyam/",
    "S01divyav_u:466.031_0": "vistīrṇāvakāśe pradeśe sthāpayitvā mahatīṃ pūjāṃ satkāraṃ kṛtvodghāṭayitavyam/",
    "S01divyav_u:466.031_1": "tataste mahataḥ puṇyasyāvāptirbhaviṣyatīti/",
    "S01divyav_u:466.032_0": "rājñā bimbisāreṇa yathāsaṃdiṣṭaṃ lekho likhitvā saṃpreṣitaḥ/",
    "S01divyav_u:466.032_1": "rājño [467]rudrāyaṇasya lekha upanāmitaḥ/",
    "S01divyav_u:467.001_0": "tena vācitaḥ/",
    "S01divyav_u:467.001_1": "tasyāmarṣaḥ/",
    "S01divyav_u:467.001_2": "so 'mātyānāṃ kathayati--bhavantaḥ,",
    "S01divyav_u:467.001_3": "kīdṛśaṃ mama tena prabhṛtamanupreṣitam yasya satkāraḥ kartavyo bhaviṣyati? saṃnāhayata caturaṅgabalakāyam/",
    "S01divyav_u:467.003_0": "rāṣṭrāpamardanamasya kariṣyāmaḥ/",
    "S01divyav_u:467.003_1": "amātyāḥ kathayanti--deva, mahātmāsau rājā śrūyate/",
    "S01divyav_u:467.004_0": "na śakyaṃ tena yadvā tadvā pratiprābhṛtamanupreṣayitum/",
    "S01divyav_u:467.004_1": "ānupūrvī tāvatkriyatām/",
    "S01divyav_u:467.005_0": "yadi devasya na cittaparitoṣo bhaviṣyati, tatra kālajñā bhaviṣyāmaḥ/",
    "S01divyav_u:467.005_1": "evaṃ kriyatām/",
    "S01divyav_u:467.006_0": "tenārdhatṛtīyāni yojanāni mārgaśobhā kṛtā/",
    "S01divyav_u:467.006_1": "svayameva caturaṅgabalakāyena pratyudgamya praveśitaḥ/",
    "S01divyav_u:467.007_0": "vistīrṇāvakāśe pradeśe sthāpayitvā mahatīṃ pūjāṃ kṛtvoddhāṭitā/",
    "S01divyav_u:467.007_1": "madhyadeśādvaṇijaḥ paṇyamādāya tatrānuprāptaḥ/",
    "S01divyav_u:467.008_0": "tairbuddhapratimāṃ dṛṣṭvā ekaraveṇa nādo muktah--namo buddhāyeti/",
    "S01divyav_u:467.009_0": "tasya buddha ityaśrutapūrvaṃ ghoṣaṃ śrutvā sarvaromakūpāṇyāhṛṣṭāni/",
    "S01divyav_u:467.009_1": "sa kathayati--ka eṣa bhavanto buddho nāma? te kathayanti--deva,",
    "S01divyav_u:467.009_2": "śākyānāṃ kumāra utpanno 'sti himavatpārśve nadyā bhāgīrathyāstīre kapilasya ṛṣerāśramapadasya nātidūre/",
    "S01divyav_u:467.011_0": "sa brāhamaṇair naimittikairvipaścikairvyākṛtaḥ/",
    "S01divyav_u:467.012_0": "sacedgṛhī agāramadhyāvasiṣyati,",
    "S01divyav_u:467.012_1": "rājā bhaviṣyati cakravartī caturaṅgairvijetā dhārmiko dharmarājaḥ saptaratnasamanvāgataḥ/",
    "S01divyav_u:467.013_0": "tasyemānyevamrūpāṇi saptaratnāni bhavanti,",
    "S01divyav_u:467.013_1": "tadyathā--cakraratnaṃ hastiratnamaśvaratnaṃ maṇiratnaṃ strīratnaṃ gṛhapatiratnaṃ pariṇāyakaratnameva saptamam/",
    "S01divyav_u:467.014_0": "pūrṇaṃ cāsya bhaviṣyati sahasraṃ putrāṇāṃ śūrāṇāṃ vīrāṇāṃ varāṅgarūpiṇāṃ parasainyapramardakānām/",
    "S01divyav_u:467.015_0": "sa imāmeva samudraparyantāṃ mahāpṛthvīṃkhilāmalaṇṭakāmanutpīḍāmadaṇḍenāśastreṇa dharmeṇa śamenābhinirjitya adhyāvasiṣyati/",
    "S01divyav_u:467.016_0": "sacet keśaśmaśrūṇyavatārya kāṣāyāṇi vastrāṇyācchādya samyageva śraddhayā agārādanagārikāṃ pravrajiṣyati,",
    "S01divyav_u:467.016_1": "tathāgato bhaviṣyatyarhan samyaksambuddho vighuṣṭaśabdo loke/",
    "S01divyav_u:467.018_0": "sa eṣa buddho nāma/",
    "S01divyav_u:467.018_1": "tasyaiṣā pratibhā/",
    "S01divyav_u:467.019_0": "idaṃ kim? abhyupapattiḥ/",
    "S01divyav_u:467.019_1": "idaṃ kim? śikṣāpadam/",
    "S01divyav_u:467.019_2": "idaṃ kim? lokasya pravṛttinivṛttī/",
    "S01divyav_u:467.020_0": "idaṃ kim? atyutsāhanā/",
    "S01divyav_u:467.020_1": "tena pratītyasamutpādo 'nulomapratilomaḥ sugṛhītaḥ kṛtaḥ//",
    "S01divyav_u:467.021_0": "atha rudrāyaṇo rājā sāmātyaḥ pratyūṣasamaye sarvārthān sarvakarmāntān pratiprasrabhya niṣaṇṇaḥ paryaṅkamābhujya ṛjukāyaṃ praṇidhāya pratimukhāṃ smṛtimupasthāpya/",
    "S01divyav_u:467.022_0": "sa imameva dvādaśāṅgaṃ pratītyasamutpādamanulomapratilomaṃ vyavalokayati,",
    "S01divyav_u:467.022_1": "yaduta asmin satīdaṃ bhavati,",
    "S01divyav_u:467.022_2": "asyotpādādidamutpadyate yaduta avidyāpratyayāḥ saṃskārā yāvatsamudayo nirodhaśca bhavati/",
    "S01divyav_u:467.024_0": "tenemaṃ dvādaśāṅgaṃ pratītyasamutpādamanulomapratilomaṃ vyavalokayatā viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam/",
    "S01divyav_u:467.026_0": "sa dṛṣṭasatyo gāthāṃ bhāṣate--",
    "S01divyav_u:467.027_0": "bhūratnena hi buddhena prajñācakṣurviśodhitam/",
    "S01divyav_u:467.028_0": "namastasmai suvaidyāya cikitsā yasya hīdṛśī//3//",
    "S01divyav_u:467.029_0": "tena rājño bimbisārasya saṃdiṣṭam--priyavayasya,",
    "S01divyav_u:467.029_1": "tvāmāgamya mayodddhṛto narakatiryakpretebhyaḥ pādaḥ,",
    "S01divyav_u:467.030_0": "ucchoṣitā rudhirāśrusamudrāḥ, laṅghitā asthiparvatāḥ, anādikālopacitaṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam/",
    "S01divyav_u:467.032_0": "bhikṣudarśanamākāṅkṣāmi/",
    "S01divyav_u:467.032_1": "tadarhasi bhikṣuṃ preṣayitum/",
    "S01divyav_u:467.032_2": "atha sa rājā bimbisāro yena bhagavāṃstenopasaṃkrāntaḥ/",
    "S01divyav_u:468.001_0": "[468]upasaṃkramya bhagavataḥ pādau śirasā vanditvā ekānte niṣaṇṇaḥ/",
    "S01divyav_u:468.001_1": "ekāntaniṣaṇṇo bhagavantamidamavocat--rudrāyaṇena bhadanta rājñā satyāni dṛṣṭāni/",
    "S01divyav_u:468.002_0": "tena mama saṃdiṣṭam--bhikṣudarśanamākāṅkṣāmīti/",
    "S01divyav_u:468.003_0": "bhagavān saṃlakṣayati--katamasya bhikṣo rudrāyaṇo rājā saparivāro vineyo rairukanivāsī ca janakāyah? kātyāyanasya bhikṣoḥ/",
    "S01divyav_u:468.004_0": "tatra bhgavānāyuṣmantaṃ mahākātyāyanamāmantrayate--samanvāhara kātyāyana rauruke nagare rudrāyaṇaṃ rājānaṃ saparivāraṃ raurukanivāsinaṃ ca janakāyam/",
    "S01divyav_u:468.006_0": "adhivāsayatyāyuṣmān mahākātyāyanaḥ/",
    "S01divyav_u:468.006_1": "bhagavataḥ pādau śirasā vanditvā bhagavato 'ntikātprakrāntaḥ/",
    "S01divyav_u:468.007_0": "athāyuṣmān mahākātyāyanastasyā eva rātryā atyayātpūrvāhṇe nivāsya pātracīvaramādāya rājagṛhaṃ piṇḍāya prāvikṣat/",
    "S01divyav_u:468.008_0_0": "rājagṛhaṃ piṇḍāya caritvā kṛtabhaktakṛtyaḥ paścādbhaktapiṇḍapātapratikrāntaḥ paribhuktaṃ",
    "S01divyav_u:468.008_0_1": "śayanaṃ pratiśāmya samādāya pātracīvaraṃ pañcaśataparivāro yena raurukaṃ tena cārikāṃ",
    "S01divyav_u:468.008_0_2": "prakrāntaḥ/",
    "S01divyav_u:468.010_0": "rājñā bimbisāreṇa rudrāyaṇasya rājño lekho 'nupreṣitaḥ/",
    "S01divyav_u:468.011_0": "priyavayasya, eṣa te bhikṣurmayā śāstṛkalpo mahāśrāvako 'nupreṣitaḥ/",
    "S01divyav_u:468.012_0": "asya tvayārdhatṛtīyāni yojanāni mārgaśobhā kartavyā nagaraśobhā ca/",
    "S01divyav_u:468.012_1": "svayameva caturaṅgena balakāyena pratyudgantavyaḥ/",
    "S01divyav_u:468.013_0": "pañca vihāraśatāni kartavyāni/",
    "S01divyav_u:468.013_1": "pañca mañcapīṭhavṛṣikoccakabimbopadhānacaturasrakaśatāni dātavyāni/",
    "S01divyav_u:468.014_0": "pañca piṇḍaśatāni prajñāpayitavyāni/",
    "S01divyav_u:468.015_0": "ataste mahataḥ puṇyasyāvāptirbhaviṣyati/",
    "S01divyav_u:468.015_1": "tenārdhatṛtīyāni yojanāni mārgaśobhā kṛtā,",
    "S01divyav_u:468.015_2": "nagaraśobhā kṛtā, pañca vihāraśatāni, yena ekajanasahasraparivāreṇa ca svayameva pratyudgamya mahatā satkāreṇa rorukaṃ nagaraṃ praveśitaḥ/",
    "S01divyav_u:468.017_0": "bahir nagarasya pañca vihāraśatāni kāritāni,",
    "S01divyav_u:468.017_1": "pañca mañcapīṭhavṛṣikoccakabimbopadhānacaturasrakaśatāni dāpitāni,",
    "S01divyav_u:468.017_2": "pañca piṇḍapātaśatāni prajñaptāni,",
    "S01divyav_u:468.017_3": "vistīrṇāvakāśe ca pṛthivīpradeśe āsanaprajñaptiḥ kāritā/",
    "S01divyav_u:468.019_0": "ayuṣmān mahākātyāyanaḥ purastād bhikṣusaṃghasya prajñapta evāsane niṣaṇṇaḥ/",
    "S01divyav_u:468.020_0": "anekāni praṇiśatasahasrāṇi saṃnipatitāni/",
    "S01divyav_u:468.021_0": "kānicitkutūhalajātāni, kānicitpūrvakaiḥ kuśalamūlaiḥ saṃcodyamānāni/",
    "S01divyav_u:468.021_1": "tata āyuṣmatā mahākātyāyanena tasyāḥ pariṣada āśayānuśayaṃ dhātuṃ prakṛtiṃ ca jñātvā tādṛśī dharmadeśanā kṛtā,",
    "S01divyav_u:468.021_2": "yāṃ śrutvā anekaiḥ prāṇiśatasahasrairmahāviśeṣo 'dhigataḥ/",
    "S01divyav_u:468.023_0": "kaiścicchrotāpattiphalam, kaiścidnāgāmiphalam, kaiścitpravrahya sarvalkeśaprahāṇādarhattvaṃ sākṣātkṛtam,",
    "S01divyav_u:468.023_1": "kaiścicchrāvakabodhau cittānyutpāditāni,",
    "S01divyav_u:468.023_2": "kaiścitpratyekāyāṃ bodhau, kaiścidanuttarāyāṃ samyaksambodhau/",
    "S01divyav_u:468.026_0": "yadbhūyasā sā pariṣadbuddhaniṃnā dharmapravaṇā saṃghaprāgbhārā vyavasthāpitā//",
    "S01divyav_u:468.027_0": "rauruke nagare tiṣyaḥ puṣyaśca gṛhapatī vasataḥ/",
    "S01divyav_u:468.027_1": "tau yenāyuṣmān mahākātyāyanastenopasaṃkrāntau/",
    "S01divyav_u:468.028_0": "upasaṃkramya āyuṣmato mahākātyāyanasya pādau śirasā vanditvā ekānte niṣaṇṇau/",
    "S01divyav_u:468.029_0": "tiṣyapuṣyau gṛhapatī āyuṣmantaṃ mahākātyāyanamidamavocatām--labhevahi āryamahākātyāyana svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:468.030_0": "careva āryamahākātyāyana bhavato 'ntike brahmacaryamiti/",
    "S01divyav_u:468.031_0": "tāvayuṣmatā kātyāyanena pravrajitāvupasampāditau, avavādo dattaḥ/",
    "S01divyav_u:468.031_1_0": "tābhyām yujyamānābhyāṃ vyāyacchamānābhyāṃ ghaṭamānābhyāmidameva pañcagaṇḍakaṃ saṃsāracakraṃ",
    "S01divyav_u:468.031_1_1": "calācalam [469]viditvā sarvasaṃskāragatīḥ śataśaḥ śatanapatanavikiraṇavidhvaṃsanadharmatayā",
    "S01divyav_u:468.031_1_2": "parāhatya sarvakleśaprahāṇādarhattvaṃ sākṣātkṛtam/",
    "S01divyav_u:469.002_0": "arhantau saṃvṛttau traidhātukavīrāgau samaloṣṭakāñcanāvākāśapāṇisamacittau vāsīcandanakalpau vidyāvidāritāṇḍakośau vidyābhijñāpratisaṃvitprāptau bhvalābhalobhasatkāraparānmukhau/",
    "S01divyav_u:469.004_0": "sendropendrāṇāṃ devānāṃ pūjyau mānyavabhivādyau ca saṃvṛttau/",
    "S01divyav_u:469.004_1": "tau jvalanatapanavarṣaṇavidyotanaprātihāryāṇi kṛtvā nirupadhiśeṣe nirvāṇadhātau parinirvṛtau/",
    "S01divyav_u:469.006_0": "tayorjñātṛbhiḥ śarīrapūjāṃ kṛrtvā dvau stūpau kāritau--ekastiṣyasya, dvitīyaḥ puṇyasya//",
    "S01divyav_u:469.007_0_0": "rudrāyaṇo rājā dine dine āyuṣmato mahākātyāyanasyāntikād dharmaṃ śrutvā antaḥpurasyārocayati--āryo",
    "S01divyav_u:469.007_0_1": "mahākātyāyano madhuramadhuraṃ dharmaṃ deśayati kṣaudramiva madhuraṃ praprīṇayatīti/",
    "S01divyav_u:469.009_0": "tāḥ kathayanti--devasya saphalo buddhotpādaḥ/",
    "S01divyav_u:469.009_1": "katham? yena tvaṃ dharmaṃ śṛṇoṣi/",
    "S01divyav_u:469.010_0": "yadyevam, yūyaṃ kasmāñ śṛṇutha? deva, vayaṃ hrīmantyaḥ/",
    "S01divyav_u:469.010_1": "kathaṃ vayaṃ tatra gatvā dharmaṃ śṛṇumah? yadyāryo mahākātyāyana ihaivāgatya dharmaṃ deśayet,",
    "S01divyav_u:469.011_0": "rudrāyaṇena rājñā āyuṣmān mahākātyāyana uktah--mama ārya sāntaḥpuramicchati śrotum/",
    "S01divyav_u:469.012_0": "sa kathayati--mahārāja, na bhikṣavo 'ntaḥpuraṃ praviśya dharmaṃ deśayanti/",
    "S01divyav_u:469.013_0": "pratikṣipto bhagavatā antaḥpurapraveśaḥ/",
    "S01divyav_u:469.014_0": "ārya, atra ko 'ntaḥpurasya dharmaṃ deśayati? mahārāja, bhikṣuṇyaḥ/",
    "S01divyav_u:469.014_1": "rudrāyaṇarājñā bimbisārasya rājño lekho 'nupreṣitah--priyavayasya,",
    "S01divyav_u:469.014_2": "antaḥpuramicchati dharmaṃ śrotum/",
    "S01divyav_u:469.015_0": "tadarhasi kāṃcidbhikṣuṇīṃ preṣayitum/",
    "S01divyav_u:469.016_0": "bimbisāro rājā taṃ lekhaṃ vācayitvā yena bhagvāṃstenopasaṃkrāntaḥ/",
    "S01divyav_u:469.016_1": "upasaṃkramya bhagavataḥ pādau śirasā vanditvaikānte niṣaṇṇaḥ/",
    "S01divyav_u:469.017_0": "ekāntaniṣaṇṇo rājā bimbisāro bhagavantamidamavocat--rudrāyaṇena bhagavan rājñā lekho 'nupreṣitah--antaḥpuramicchati dharmaṃ śrotum/",
    "S01divyav_u:469.017_1": "tadarhasi kāṃcidbhikṣuṇīṃ preṣayitumiti/",
    "S01divyav_u:469.019_0": "tadatra kathaṃ pratipattavyamiti? bhagavān saṃlakṣayati--katarasyā bhikṣuṇyā rudrāyaṇasya rājño antaḥpuraparijano vineyo raurukanivāsī ca strījana iti? paśyati śailāyā bhikṣuṇyāḥ/",
    "S01divyav_u:469.021_0": "tatra bhagavāñchailāṃ bhikṣuṇīmāmantrayate--samanvāhara śaile rauruke nagare rudrāyaṇasya rājño 'ntaḥpurajanaṃ raurukanivāsinaṃ strījanamiti/",
    "S01divyav_u:469.022_0": "evaṃ bhadanteti śailā bhikṣuṇī bhagavataḥ pratiśrutya pādau śirasā vanditvā bhagavato 'ntikāt prakrāntā/",
    "S01divyav_u:469.024_0_0": "atha śailā bhikṣuṇī tasyā eva rātrertyayātpūrvāhṇe nivāsya pātracīvaramādāya rājagṛhaṃ",
    "S01divyav_u:469.024_0_1": "piṇḍāya caritvā kṛtabhakrakṛtyā pañcādbhaktapiṇḍapātapratikrāntā yathāparibhuktaṃ",
    "S01divyav_u:469.024_0_2": "śayanāsanaṃ pratisamayya samādāya pātracīvaraṃ pañcaśataparivārā yena raurukaṃ nagaraṃ",
    "S01divyav_u:469.024_0_3": "tena cārikāṃ prakrāntā/",
    "S01divyav_u:469.027_0": "bimbisāreṇa ca rājñā rudrāyaṇasya rājño lekho 'nupreṣitah--priyavayasya,",
    "S01divyav_u:469.027_1": "eṣā te mayā mahāśrāvikā śāstrānugatā pañcaśataparivārā preṣitā/",
    "S01divyav_u:469.028_0": "asyāṃ tvayārdharṛtīyāni yojanāni mārgaśobhā kartavyā nagaraśobhā ca/",
    "S01divyav_u:469.029_0": "svayameva ca caturaṅgena balakāyena pratyudgantavyam/",
    "S01divyav_u:469.029_1": "abhyantare ca nagarasya pañca vihāraśatāni kārayitavyāni,",
    "S01divyav_u:469.029_2": "pañca mañcapīṭhaśatāni, vṛṣikoccabimbopadhānacaturasrakaśatāni dātavyāni,",
    "S01divyav_u:469.029_3": "pañca piṇḍapātaśatāni prajñāpayitavyāni/",
    "S01divyav_u:469.031_0": "ataste puṇyasyāvāptirbhaviṣyatīti/",
    "S01divyav_u:469.032_0": "rudrāyaṇena rājñā lekhaṃ vācayitvā prāmodyajātenārdhatṛtīyāni yojanāni mārgaśobhā kāritā/",
    "S01divyav_u:470.001_0": "anekajanasahasraparivāreṇa ca svayameva pratyudgamya mahatā satkāreṇa raurukaṃ nagaraṃ praveśitā/",
    "S01divyav_u:470.002_0": "abhyantare ca nagarasya pañca vihāraśatāni kāritāni,",
    "S01divyav_u:470.002_1": "pañca mañcapīṭhavṛṣikoṣabimbopadhānacaturasrakaśatāni dāpitāni,",
    "S01divyav_u:470.002_2": "pañca piṇḍapātaśatāni prajñaptāni/",
    "S01divyav_u:470.003_0": "śailā bhikṣuṇī rudrāyaṇasya rājño 'ntaḥpuraṃ praviśya dine dinai dharmaṃ deśayati/",
    "S01divyav_u:470.004_0": "rudrāyaṇo rājā vīṇāyāṃ kṛtāvī, candraprabhā devī nṛtye/",
    "S01divyav_u:470.005_0": "yāvadapareṇa samayena rudrāyaṇo rājā vīṇāṃ vādayati, candraprabhā devī nṛtyati/",
    "S01divyav_u:470.005_1": "tena tasyā nṛtyantyā bināśalakṣaṇaṃ dṛṣṭam/",
    "S01divyav_u:470.006_0": "sa tāmitaścāmutaśca nirīkṣya saṃlakṣayati--saptāhasyātyayātkālaṃ kariṣyati/",
    "S01divyav_u:470.007_0": "tasya hastādvīṇā srastā, bhūmau nipatitā/",
    "S01divyav_u:470.007_1": "candraprabhā devī kathayati--deva, mā mayā durnṛtyam? devi, na tvayā dunṛtyam/",
    "S01divyav_u:470.008_0": "api tu mayā tava nṛtyantyā vināśalakṣaṇaṃ dṛṣṭam--saptame divase tava kālatriyā bhavatīti/",
    "S01divyav_u:470.009_0": "candraprabhā devī pādayor nipatya kathayati--deva yadyevam, kṛtopasthānāhaṃ devasya/",
    "S01divyav_u:470.010_0": "yadi devo 'nujānīyāt, ahaṃ pravrajeyamiti/",
    "S01divyav_u:470.010_1": "sa kathayati--candraprabhe, samayato 'nujānāmi/",
    "S01divyav_u:470.011_0": "yadi tāvatpravrajya sarvakleśaprahāṇādarhattvaṃ sākṣātkaroṣi, eṣa eva te duḥkhāntaḥ/",
    "S01divyav_u:470.012_0": "atha sāvaśeṣasamyojanā kālaṃ kṛtvā deveṣūpapadyase, devabhūtayā te mamopadarśayitavyamiti/",
    "S01divyav_u:470.013_0": "sā kathayati--deva, evaṃ bhavatviti/",
    "S01divyav_u:470.013_1": "sā rudrāyaṇena rājñā śailāyā bhikṣuṇyāḥ samarpitā--āryacandraptabhā devī ākāṅkṣati svākhyāte dharmavinaye pravrajyāmupasampadaṃ bhikcuṇībhāvam/",
    "S01divyav_u:470.015_0": "tadarhasi tāṃ pravrājayitumupasampādayitumiti/",
    "S01divyav_u:470.015_1": "śailā bhikṣuṇī kathayati--evaṃ bhavatu, prabrājayāmīti/",
    "S01divyav_u:470.016_0": "tayāsau pravrājitā upasampāditā ca/",
    "S01divyav_u:470.016_1": "samanvāhṛtya cāvavādo dattah--maraṇasaṃjñāṃ bhāvayeti/",
    "S01divyav_u:470.017_0": "candraprabhā devī maraṇasaṃjñāṃ bhāvayitumārabdhā/",
    "S01divyav_u:470.017_1": "sā saptame divase kālagatā cāturmahārājikeṣu deveṣūpapannā/",
    "S01divyav_u:470.018_0": "dharmatā khalu devaputrasya vā devakanyāyā vā aciropapannasya,",
    "S01divyav_u:470.018_1": "trīṇi cittānyutpadyante--kutaścyutaḥ,",
    "S01divyav_u:470.019_0": "candraprabhā devakanyā saṃlakṣayati--kṛto 'haṃ cyutā? manuṣyebhyaḥ/",
    "S01divyav_u:470.020_0": "kutropapannā? cāturmahārājikeṣu deveṣu/",
    "S01divyav_u:470.021_0": "kena karmaṇā? bhagavataḥ śāsane brāhmacaryaṃ caritveti/",
    "S01divyav_u:470.021_1": "tasyā etadabhavat--tadapratirūpaṃ syādyadahaṃ paryuṣitaparivāsā bhagavantaṃ darśanāyopasaṃkramitum/",
    "S01divyav_u:470.022_0": "yannvahamaparyuṣitaparivāsaiva bhagavantaṃ darśanāyopasaṃkrāmeyamiti/",
    "S01divyav_u:470.023_0_0": "atha candraprabhā devakanyā calavimalakuṇḍaladharā hārārdhahāravibhūṣitagātrī tāmeva",
    "S01divyav_u:470.023_0_1": "rātrīṃ divyānāmutpalakumudapuṇḍarīkamāndāravāṇāmutsaṅgaṃ pūrayitvā sarvaṃ veṇuvanaṃ",
    "S01divyav_u:470.023_0_2": "kalandakakanivāpamudāreṇāvabhāsenāvabhāsya bhagavantaṃ puṣpairavakīrya bhagavataḥ",
    "S01divyav_u:470.023_0_3": "purastānniṣaṇṇā dharmaśravaṇāya/",
    "S01divyav_u:470.026_0": "bhagavatā tasyā āśayānuśayaṃ dhātuṃ prakṛtiṃ ca jñātvā tādṛśī caturāryasatyasamprativedhikī dharmadeśanā kṛtā,",
    "S01divyav_u:470.026_1": "yāṃ śrutvā candraprabhayā devakanyayā viṃśatiśikharasamudgataṃsatkāyadṛṣṭiśailaṃ jñānavajreṇa bhittvā śrotāpattiphalaṃ sākṣātkṛtam/",
    "S01divyav_u:470.028_0": "sā dṛṣṭasatyā trirudānamudānayati--idamasmākaṃ bhadanta,",
    "S01divyav_u:470.028_1": "na mātrā kṛtaṃ na pitrā kṛtaṃ na rājñā na devatābhir neṣṭair nasvajanabandhuvargair na pūrvapretair na śramaṇabrāhmaṇairyadbhagavatāsmākaṃ kṛtam/",
    "S01divyav_u:470.032_0": "āha ca--",
    "S01divyav_u:471.001_0": "tavānubhāvātpihitaḥ sughoro hyapāyamārgo bahuduḥkhayuktaḥ/",
    "S01divyav_u:471.003_0": "apāvṛtā svargagatiḥ supuṇyā nirvāṇamārgaśca mayopalabdhaḥ//4//",
    "S01divyav_u:471.005_0": "tvadāśrayādāptamapetadoṣaṃ mamādya śuddhaṃ suviśuddhacakṣuḥ/",
    "S01divyav_u:471.007_0": "prāptaṃ ca śāntaṃ padamāryakāntaṃ tīrṇaśca duḥkhārṇavapāramasmi//5//",
    "S01divyav_u:471.009_0": "jagati daityanarāmarapūjita vigatajanmajarāmaraṇāmaya/",
    "S01divyav_u:471.011_0": "bhavasahasrasudurlabhadarśana sphalamadya mune tava darśanam//6//",
    "S01divyav_u:471.013_0": "avanamya tataḥ pralambahārā caraṇau dvāvabhivandya jāraharṣā/",
    "S01divyav_u:471.015_0": "parigamya pradakṣiṇaṃ jitāriṃ suralokābhimukhī divaṃ jagāma//7//",
    "S01divyav_u:471.017_0": "atha candraprabhā devakanyā vaṇigiva labdhalābhaḥ,",
    "S01divyav_u:471.017_1": "sasyasampanna iva karṣakaḥ, śūra iva vijitasaṃgrāmaḥ, sarvarogaparimukta ivāturaḥ, yayā vibhūtyā bhagavatsakāśāmāgatā tayaiva vibhūtyā svarbhavanaṃ saṃprasthitā/",
    "S01divyav_u:471.019_0": "tasyā etadabhavat--mayā rudrāyaṇasya rājñaḥ pratijñātamupadarśayiṣyāmīti/",
    "S01divyav_u:471.020_0": "atha candraprabhā devakanyā yena rājā rudrāyaṇastenopasaṃkrāntā/",
    "S01divyav_u:471.020_1": "tena khalu samayena rudrāyaṇo rājā ekākī gṛhasyoparitalake śayitaḥ/",
    "S01divyav_u:471.021_0": "sa tayā udārāvabhāsaṃ kṛtvā acchaṭāśabdena pratibodhitaḥ/",
    "S01divyav_u:471.022_0": "sa middhāvasthalocanāparisphuṭo 'vijñātaḥ kathayati--kā tvamiti? sā kathayati--ahaṃ candraprabheti/",
    "S01divyav_u:471.023_0": "rājā kathayati--āgaccha, paricārayāma iti/",
    "S01divyav_u:471.023_1": "sā kathayati--deva, cyutāhaṃ kālagatā cāturmahārājikeṣu deveṣūpapannā/",
    "S01divyav_u:471.024_0": "yadīcchasi mayā sārdhaṃ samāgamam, bhagavato 'ntike pravraja/",
    "S01divyav_u:471.025_0": "yadi tāvaddṛṣṭadharmā sarvakleśaprahāṇādarhattvaṃ sākṣātkariṣyase, sa eva te 'nto dukhasya/",
    "S01divyav_u:471.026_0": "atha sāvaśeṣasamyojanaḥ, kālaṃ kṛtvā cārturmahārājikeṣu deveṣūpapatsyase/",
    "S01divyav_u:471.026_1": "tatra te mayā sārdhaṃ samāgamo bhaviṣyati/",
    "S01divyav_u:471.027_0": "ityuktvā tatraivāntarhitā/",
    "S01divyav_u:471.027_1": "rudrāyaṇo rājā kṛtsnāṃ rātriṃ pravrajyāmanuvicintayan kālyamevotthāya amātyānāmantrayate--paśyata bhavantaḥ,",
    "S01divyav_u:471.027_2": "candraprabhā devī kva tiṣṭhatīti? te kathayanti--deva,",
    "S01divyav_u:471.029_0": "rudrāyaṇaḥ saṃlakṣayati--na mama pratirūpaṃ syādyadahaṃ devatācodito 'ham agāramadhyāvaseyam/",
    "S01divyav_u:471.030_0": "saṃnidhānī kālaparibhogena vā kāmān paribhuñjīyam/",
    "S01divyav_u:471.031_0": "yannvahaṃ śikhaṇḍinaṃ kumāraṃ rājye 'bhiṣicya keśaśmaśrūṇyavatārya kāṣāyāṇi vastrāṇyācchādya samyageva śraddhayā agārādanagārikāṃ pravrajeyamiti/",
    "S01divyav_u:471.032_0": "tena hirubhirukāvagrāmātyau ddutanāhūtoktau [472]bhavantau,",
    "S01divyav_u:471.032_1": "yādṛśa eva mama śikhaṇḍī kumāraḥ putraḥ,",
    "S01divyav_u:472.001_0": "sa eṣa yuvābhyāmahitānnivārayitavyo hite ca saṃniyojayitavyaḥ/",
    "S01divyav_u:472.002_0": "ahaṃ pravrajāmi svākhyāte dharmavinaye iti/",
    "S01divyav_u:472.002_1": "etau sāśrukaṇṭhau byavasthitau/",
    "S01divyav_u:472.003_0": "śikhaṇḍyapi kumāro 'bhihitah--putra,",
    "S01divyav_u:472.003_1": "yathaiva tvaṃ mama vacanaṃ śrotavyaṃ kartavyaṃ manyase,",
    "S01divyav_u:472.003_2": "tathā anayorapi hirubhirukayoragrāmātyayorvacanaṃ śrotavyaṃ kartavyaṃ manyathāḥ/",
    "S01divyav_u:472.004_0": "ahaṃ pravrajāmi svākhyāte dharmavinaye/",
    "S01divyav_u:472.005_0": "iti śrutvā so 'pi sāśrukaṇṭho vyavasthitaḥ/",
    "S01divyav_u:472.005_1": "tato rudrāyaṇena rājñā rauruke nagare ghaṇṭāvadhoṣaṇaṃ kāritam--śṛṇvantu bhavanto raurukanivāsinaḥ paurā nānādeśābhyāgataśca janakāyaḥ/",
    "S01divyav_u:472.007_0": "ahaṃ keśaśmaśrūṇyavatārya kāṣāyāṇi vastrāṇyācchādya samyageva śraddhayā agārādanagārikāṃ pravrajiṣyāmi/",
    "S01divyav_u:472.008_0": "bhūyaśaḥ putramāha--putra, tvayā rājyaṃ kārayatā kasyacidaparādhyaṃ na kṣantavyamiti/",
    "S01divyav_u:472.009_0": "anuraktapaurajanapado 'sau rājā/",
    "S01divyav_u:472.009_1": "śrutvā sarva eva raurukanivāsī janakāyo 'nyaśca nānādeśābhyāgātaḥ sāśrukaṇṭho vyavasthitaḥ/",
    "S01divyav_u:472.010_0_0": "tato rudrāyaṇo rājā śikhaṇḍinaṃ kumāraṃ rājye pratiṣṭhāpya bandhujanaṃ kṣamāpayitvā",
    "S01divyav_u:472.010_0_1": "śramaṇabrāhmaṇakṛpaṇavanīpakebhyo dānāni datvā paṇyāni kṛtvā ekena puruṣeṇopasthāyakena",
    "S01divyav_u:472.010_0_2": "rājagṛhābhimukhah {samprasthitah}/",
    "S01divyav_u:472.012_0": "tataḥ śikhaṇḍī rājā sāntaḥpurāmātyapaurajanapado 'nyaśca nānādeśābhyāgato janakāyaḥ pṛṣṭhataḥ pṛṣṭhataḥ samanubaddhaḥ/",
    "S01divyav_u:472.013_0_0": "so 'nekaiḥ praṇiśatasahasrairanugamyamāno raurukānnagarānniṣkramya anyatamāsminnudyāne",
    "S01divyav_u:472.013_0_1": "vividhataruṣaṇḍamaṇḍite nānāpuṣpasalilasampanne haṃsakroñcamayūraśukasārikākokilajīvaṃjīvakanirghoṣite",
    "S01divyav_u:472.013_0_2": "muhūrtamāsthāya raurukaṃ nagaramavalokya śikhaṇḍinaṃ rājānamāmantrayate--putra,",
    "S01divyav_u:472.013_1": "mayā dharmeṇa rājyaṃ kāritam,",
    "S01divyav_u:472.013_2": "yena me iyanti praṇiśatasahasrāṇi pṛṣṭhato 'nuvaddhāni/",
    "S01divyav_u:472.017_0": "tattvayāpi dharmeṇa rājyaṃ kārayitavyamiti/",
    "S01divyav_u:472.017_1": "so 'pi janakāyaḥ samāśvāsyoktah--bhavantaḥ, eṣa yuṣmākaṃ rājā samanuyukto mayā/",
    "S01divyav_u:472.018_0": "nivartate, sukhaṃ prativatsyatha, ityuktvā saṃprasthitaḥ/",
    "S01divyav_u:472.019_0": "rājā śikhaṇḍī sāntaḥpurakumārāmātyapaurajanapado 'śruparuyākulekṣaṇo muhūrmuhūr nivartya nirīkṣamāṇo raurukaṃ nagaraṃ pratinivṛttaḥ/",
    "S01divyav_u:472.020_0": "tato rudrāyaṇo rājā anupūrveṇa rājagṛhaṃ nagaramanuprāptaḥ/",
    "S01divyav_u:472.021_0": "tenodyāne sthitvā sa puruṣa uktah--gaccha bhoḥ puruṣa,",
    "S01divyav_u:472.021_1": "rājño bimbisārasya gatvā nivedaya--rudrāyaṇo nāma udyāne tiṣṭhatīti/",
    "S01divyav_u:472.022_0": "tena puruṣeṇa gatvā rājño bimbisārasya niveditam--deva,",
    "S01divyav_u:472.022_1": "rudrāyaṇo rājā udyāane tiṣṭhatīti,",
    "S01divyav_u:472.022_2": "sa rājā śrutvā sahasaivotthitaḥ pauruṣānāmantrayate--bhavantaḥ,",
    "S01divyav_u:472.022_3": "mahāsādhano rājā apratisaṃvidita evāgataḥ/",
    "S01divyav_u:472.024_0": "na yuṣmākaṃ kenacidvijñāt iti? sa kathayati--deva, kuto 'sya sādhanam? ātmanā dvitīya āgata iti/",
    "S01divyav_u:472.025_0": "rājā bimbisāraḥ saṃlakṣayati--na mama pratirūpaṃ syādyadahaṃ rāhānaṃ kṣatriyaṃ mūrdhnāmiṣiktamevameva praveśayeyam/",
    "S01divyav_u:472.027_0": "mahatā satkāreṇa praveśayāmīti viditvā mārgaśobhāṃ bagaraśobhāṃ ca kārayitvā caturaṅgena balakāyena pratyudgataḥ/",
    "S01divyav_u:472.028_0": "kaṇṭhe pariṣvajya hastiskandhe āropya rājagṛhaṃ mahānagaraṃ praveśitaḥ/",
    "S01divyav_u:472.029_0": "nānāgandhaparibhāvitenodakena snāpitaḥ/",
    "S01divyav_u:472.029_1": "rājārhaivastrairgandhamālyavilepanaiśca samalaṃkṛtya bhojitaḥ/",
    "S01divyav_u:472.030_0": "mārgaśrame prativinodite uktah--priyavayasya,",
    "S01divyav_u:472.030_1_0": "sphītaṃ rājyamapāsya antaḥpuraṃ kumārānāmātyān paurajanapadān kimihāgamanaprayojanam?",
    "S01divyav_u:472.030_1_1": "mā kenacidbhūmyantareṇa rājñā rāṣṭrāvamardanaḥ kṛtah? kumāreṇa vā kenacidduṣṭāmātyavigrāhitena",
    "S01divyav_u:472.030_1_2": "rājyābhinandinā parākrāntamiti? sa kathayati--vayasya,",
    "S01divyav_u:472.030_2": "[473]ākaṅkṣāmi svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:473.001_0": "iti śrutvā rājā bimbisāra āttamanāḥ pūrvakāyamabhyunnamayya dakṣiṇabāhumābhiprasāryodānamudānayati--aho buddhaḥ,",
    "S01divyav_u:473.001_1": "aho dharmaḥ, aho saṃghah aho dharmasya svākhyātatā,",
    "S01divyav_u:473.001_2_0": "yatredānīmevaṃvidhāḥ puruṣāḥ sphītaṃ rājyamapahāya sphītamantaḥpuraṃ vistīrṇasvajanabandhuvargaṃ",
    "S01divyav_u:473.001_2_1": "sphītāni ca kośakoṣṭhāgārāṇyapahāya ākāṅkṣante svākhyāte dharmavinaye pravrajyāmupasampadaṃ",
    "S01divyav_u:473.001_2_2": "bhikṣubhāvam/",
    "S01divyav_u:473.005_0": "ityuktvā rājānaṃ rudrāyaṇaṃ samādāya yena bhagavāṃsetnopasaṃkrāntaḥ/",
    "S01divyav_u:473.006_0": "tena khalu samayena bhagavānanekaśatāyā bhikṣuparṣadaḥ purastānniṣaṇṇo dharmaṃ deśayati/",
    "S01divyav_u:473.007_0": "adrākṣīdbhagavān rājānaṃ māgadhaṃ śreṇyaṃ bimbisāraṃ dūrādeva/",
    "S01divyav_u:473.007_1": "dṛṣṭvā ca punarbhikṣūnāmantrayate sma--eṣa bhikṣavo rājā bimbisāraḥ saprābhṛta āgacchati/",
    "S01divyav_u:473.008_0": "nāstitathāgatasyaivaṃvidhaḥ prābhṛto yathā vineyaprābhṛtaḥ/",
    "S01divyav_u:473.009_0": "ityuktvā tūṣṇīmavasthitaḥ/",
    "S01divyav_u:473.009_1": "rājā bimbisāro bhagavataḥ pādau śirasā vanditvaikānte niṣaṇṇaḥ/",
    "S01divyav_u:473.010_0": "ekāntaniṣaṇṇo rājā biṃvisāro bhagavantamidamavocat--ayaṃ bhadanta rājā rudrāyaṇa ākāṅkṣate svākhyāte dharmavinaye pravrajyāmupasampadaṃ bhikṣubhāvam/",
    "S01divyav_u:473.011_0": "taṃ bhagavān pravrājayatu, upasampādayatu anukampāmupādāyeti/",
    "S01divyav_u:473.012_0": "sa bhagavatā ehibhikṣukayā ābhāṣitah--ehi bhikṣo, cara brāhmacaryamiti/",
    "S01divyav_u:473.013_0": "sa bhagavato vācāvasāne eva muṇḍaḥ saṃvṛttaḥ saṃghāṭīprāvṛtaḥ pātrakaravyagrahasto varṣaśatopasampannasya bhikṣorīryāpathenāvasthitaḥ/",
    "S01divyav_u:473.015_0": "ehīti coktaḥ sa tathāgatena muṇḍaśca saṃghāṭiparivṛtadehaḥ/",
    "S01divyav_u:473.017_0": "sadyaḥ praśāntendraya eva tasthau evaṃ sthito buddho manorathena//8//",
    "S01divyav_u:473.019_0": "āyuṣmān rudrāyaṇaḥ pūrvāhne nivāsya pātracīvaramādāya rājagṛhaṃ piṇṭāya prāvikṣat/",
    "S01divyav_u:473.020_0": "sa mahājanakāyena dṛṣṭaḥ/",
    "S01divyav_u:473.020_1": "eṣa ca śabdo rājagṛhe nagare samantato visṛtah--rudrāyaṇo rājā bhagavatā pravrajitaḥ,",
    "S01divyav_u:473.020_2": "sa rājagṛhaṃ bhikṣārthī praviṣṭaḥ/",
    "S01divyav_u:473.021_0": "iti śrutvā anekāni prāṇiśatasahasrāṇi saṃnipatitāni/",
    "S01divyav_u:473.022_0": "antarbhavanavicāriṇyo 'pi yoṣito vātāyanagavākṣavedikāsvavasthitā nirīkṣitumārabdhāḥ/",
    "S01divyav_u:473.023_0": "amātyai rājño bimbisārasya niveditam--deva,",
    "S01divyav_u:473.023_1": "rudrāyaṇo rājā rājagṛhaṃ piṇḍāya praviṣṭo 'nekaiḥ prāṇiśatasahasraiḥ parivṛtastiṣṭhatīti/",
    "S01divyav_u:473.024_0": "śrutvā ca punā rājā bimbisāro yena rudrāyaṇo bhikṣustenopasaṃkrāntaḥ/",
    "S01divyav_u:473.025_0": "upasaṃkramya rudrāyaṇaṃ bhikṣumidamavocat--",
    "S01divyav_u:473.026_0": "bhuktvā grāmasahasrāṇi raurukaṃ ca narādhipa/",
    "S01divyav_u:473.027_0": "utsṛṣṭaṃ piṇḍameṣāṇaḥ kaccinna paritapyase//9//",
    "S01divyav_u:473.028_0": "bhuktvā śatapale pātre sauvarṇe rājate 'tha vā/",
    "S01divyav_u:473.029_0": "bhuñjāno mṛnmaye pātre kaccinna paritapyase//10//",
    "S01divyav_u:473.030_0": "śālīnāmodanaṃ bhuktvā śuci māṃsopasevitam/",
    "S01divyav_u:473.031_0": "bhuñjānaḥ śuṣkakulmāṣān kaccinna paritapyase//11//",
    "S01divyav_u:474.001_0": "[474]hitvā kauśeyakarpāsān kṣaumaṃ kauṭumbakāśikān/",
    "S01divyav_u:474.002_0": "dhārayan pāṃśukūlāni kaccinna paritapyase//12//",
    "S01divyav_u:474.003_0": "kūṭāgāre śāyitvā tvaṃ nirvāte sparśitāgate//",
    "S01divyav_u:474.004_0": "āsīno vṛkṣamūleṣu kaccinna paritapyase//13//",
    "S01divyav_u:474.005_0": "paryaṅke 'vaśayitvā tvaṃ mṛduke tūlasaṃnibhe/",
    "S01divyav_u:474.006_0": "tṛṇasaṃstare śayānaḥ kaccinna paritapyase//14//",
    "S01divyav_u:474.007_0": "bhāryāṃ sadṛśikāṃ gṛdyāmāśravāṃ vai priyaṃvadām/",
    "S01divyav_u:474.008_0": "rudantīṃ viprahāya tvaṃ kaccinna paritapyase//15//",
    "S01divyav_u:474.009_0": "yānaistvaṃ hastigrīvābhiraśvairapi rathairapi/",
    "S01divyav_u:474.010_0": "padbhyāṃ paribhraman bhūmau kaccinna paritapyase//16//",
    "S01divyav_u:474.011_0": "koṣṭhāgārāṇi kośaṃ ca bahuvittaṃ prahāya vai/",
    "S01divyav_u:474.012_0": "ākiṃcanyamanuprāptaḥ kaccinna paritapyase//17// iti/",
    "S01divyav_u:474.013_0": "rudrāyaṇaḥ prāha--",
    "S01divyav_u:474.014_0": "anṛddhirdamayatyenaṃ sacedbhavati durdamaḥ/",
    "S01divyav_u:474.015_0": "parabhojanabhuñjānaḥ kathaṃ damayate yugam//18// iti/",
    "S01divyav_u:474.016_0": "rājā bimbisāraḥ prāha--",
    "S01divyav_u:474.017_0": "kiṃ nu tvaṃ durmanā rājan kiṃ dīna iva bhāṣase/",
    "S01divyav_u:474.018_0": "dadāmyupārdharājyaṃ te bhuṅkṣva bhogaparāyaṇa//19//",
    "S01divyav_u:474.019_0": "kiṃ nu tvaṃ durmanā rāhan kiṃ dīna iva bhāṣase/",
    "S01divyav_u:474.020_0": "dadāmi pravarān bhogān yān kāṃścinmanasecchasi//20// iti/",
    "S01divyav_u:474.021_0": "rudrāyaṇa prāha--",
    "S01divyav_u:474.022_0": "na rājan kṛpaṇo loke dharmakāyena saṃspṛśet/",
    "S01divyav_u:474.023_0": "deva tripathanirāśī(?) dhruvaṃ tasya vidhīyate//21//",
    "S01divyav_u:474.024_0": "yastu dharmavirāgārthamadharme nirato nṛpaḥ/",
    "S01divyav_u:474.025_0": "sa rājan kṛpaṇo jñeyastamastamaḥparāyaṇaḥ//22//",
    "S01divyav_u:474.026_0": "śṛṇu me tvaṃ mahārāja dharmatā deśayāmyaham/",
    "S01divyav_u:474.027_0": "śrutvā dharmaṃ tato jñeyo yadi tvaṃ prītimeṣyasi//23//",
    "S01divyav_u:474.028_0": "nirguṇasya śarīrasya eka eva mahāguṇaḥ/",
    "S01divyav_u:474.029_0": "yathā yathā vidhāryaṃ te tattathaivānuvartate//24//",
    "S01divyav_u:474.030_0": "daśeme varṣadaśāḥ puruṣasyāsu nirucyate/",
    "S01divyav_u:474.031_0": "trīṭā tatra ratiḥ kā vā putraparadhaneṣu vā//25//",
    "S01divyav_u:475.001_0": "[475]putrādveṣiṇīyāmāhurbhāryayā kṛtirucyate/",
    "S01divyav_u:475.002_0": "śaurā dhanaṃ prārthayante rājan mukto 'smi bandhanāt//26//",
    "S01divyav_u:475.003_0": "na bhaiṣajyāni trāyante na dhanaṃ jñātayo na ca/",
    "S01divyav_u:475.004_0": "na sarvavidyā na balaṃ na śauryaṃ trāyate 'ntakāt//27/",
    "S01divyav_u:475.005_0": "devāpi santīha mahānubhāvāḥ sthānecvihocceṣu cirāyuṣo 'pi/",
    "S01divyav_u:475.007_0": "āyuḥkṣayānte 'pi tataścyavante mucyeta ko neha śarīrabhedāt//28//",
    "S01divyav_u:475.009_0": "rājyāni kṛtvāpi mahānubhāvā vṛṣṇyandhakāḥ kuravaśca pāṇḍavāśca/",
    "S01divyav_u:475.011_0": "saṃpannacittā yaśasā jvalantas te na śaktā maraṇaṃ nopagantum//29//",
    "S01divyav_u:475.013_0": "na samyamena tapasā na rājan na karmaṇā na rājan na karmaṇā vīryaparākrameṇa vā/",
    "S01divyav_u:475.015_0": "na vittapūgair na dhanairudāraiḥ śakyaṃ kadācinmaraṇādvimoktam//30//",
    "S01divyav_u:475.017_0": "naivāntarīkṣe na samudramadhye na parvatānāṃ vivaraṃ praviśya/",
    "S01divyav_u:475.019_0": "na vidyate sa pṛthivīpradeśo yatra sthitaṃ na prasaheta mṛtyuḥ//31//",
    "S01divyav_u:475.021_0": "naivāntarīkṣe na samudramadhye na parvatānāṃ vivaraṃ praciśya/",
    "S01divyav_u:475.023_0": "na vidyate sa pṛthivīpradeśo yatra sthitaṃ na prasaheta karma//32//",
    "S01divyav_u:475.025_0": "yānīmānyapaviddhāni vikṣiptāni diśo diśa/",
    "S01divyav_u:475.026_0": "kapotavarṇānyasthīni tāni dṛṣṭveha kā ratiḥ//33//",
    "S01divyav_u:475.027_0": "imāni yānyupasthānāni alāburiva serabhe/",
    "S01divyav_u:475.028_0": "śaṅkhavarṇāni śīrṣāṇi tāni dṛṣṭveha kā ratiḥ//34//",
    "S01divyav_u:475.029_0": "yamātape chādayase śīte yamupagūhase/",
    "S01divyav_u:475.030_0": "evaṃ te priyamātmānaṃ rājan mṛtyurhaniṣyati//35//",
    "S01divyav_u:476.001_0": "[476]yāvanmṛtyorvaśaṃ bhuṅkte paridhatte dadāti vā/",
    "S01divyav_u:476.002_0": "taddhi tasya svakaṃ jñeyamanyannityaṃ vigacchati//36//",
    "S01divyav_u:476.003_0": "asādhāraṇamanyeṣāmaśaurāharaṇaṃ nidhim/",
    "S01divyav_u:476.004_0": "martyo nidahyāddānena anyena sukṛtena vā//37//",
    "S01divyav_u:476.005_0": "purā hi tvāṃ vyāghra iva mṛgaṃ nihatya vyādhirjarā karṣati antakaśca/",
    "S01divyav_u:476.007_0": "na te mitrāṇyapaneṣyanti rogaṃ saṃgamya sodaryagaṇāśca sarve//38//",
    "S01divyav_u:476.009_0": "yadeva labdhādhikamasya bhavati dhanaṃ dhānyaṃ rajataṃ jātarūpam/",
    "S01divyav_u:476.011_0": "dāyādyamevānuvicintayanti putrāḥ sadārā anujīvinaśca//39//",
    "S01divyav_u:476.013_0": "sacedṛṇaṃ bhvati piturmṛtasya priyāḥ sutā nāsya vahṇiṃ viśanti mṛtyau na vāpyaśrumukhā rudanti rāhuḥ pitā mama kāryateti(?)/",
    "S01divyav_u:476.017_0": "āyāntu sattvāḥ pitā mameti prakīrṇakeśāśrumukhā rudanti/",
    "S01divyav_u:476.019_0": "jyotiścāsya purato haranti hyaho batāyamamaro bhavediti//41//",
    "S01divyav_u:476.021_0": "dūṣyairenaṃ prāvṛtaṃ nirharanti jyotiḥ samādāya {ca tam} dahanti/",
    "S01divyav_u:476.023_0": "sa dahyate jñātibhī rudyamāna ekena vastreṇa vihāya bhogam//42//",
    "S01divyav_u:476.025_0": "eko hyayaṃ jāyate jāyamānastathā mriyate mriyamāṇo 'yamekaḥ/",
    "S01divyav_u:476.027_0": "eko duḥkhānanubhavatīha jantur na vidyate saṃsarataḥ sahāyaḥ//43//",
    "S01divyav_u:476.029_0": "etacca dṛṣṭveha parivrajanti kulāyakāste na bhavanti santaḥ/",
    "S01divyav_u:476.031_0": "te sarvasaṃgānabhisamprahāya na garbhaśayyāṃ punarāvasānti//33// iti/",
    "S01divyav_u:477.001_0": "[477]atha bimbisāro rājā rudrāyaṇena bhikṣuṇā uttarottareṇa pratibhānena nirākṛtastūṣṇīṃ niṣpratibhaḥ prakrāntaḥ/",
    "S01divyav_u:477.003_0": "atha śikhaṇḍī rājā yāvatkaṃciddharmeṇa rājyaṃ kārayitvā adharmeṇa rājyaṃ kārayitumārabdhaḥ/",
    "S01divyav_u:477.004_0": "sa hirubhirukābhyāmuktah--deva, dharmeṇa rājyaṃ kāraya, mā adharmeṇa/",
    "S01divyav_u:477.004_1": "tatkasya hetoh? puṣpaphalavṛkṣasadṛśā deva janapadāḥ/",
    "S01divyav_u:477.005_0": "tadyathā deva puṣpavṛkṣāḥ phalavṛkṣāśca kālena kālaṃ samyakparipālyamānā anuparataprayogeṇa yathākālaṃ puṣpāṇi phalāni cānuprayacchanti,",
    "S01divyav_u:477.005_1": "evameva janapadāḥ pritipālyamānā anuparataprayogeṇa yathākālaṃ karapratyāyānanuprayacchantīti/",
    "S01divyav_u:477.007_0": "sa tābhyāṃ nivārito yāvattāvaddharmeṇa rājyaṃ kārayitvā punarapyadharmeṇa rājyaṃ kārayitumārabdhaḥ/",
    "S01divyav_u:477.009_0": "sa tābhyām yāvat trirapyuktaḥ/",
    "S01divyav_u:477.009_1": "visāriṇī kṛ(tṛ?)ṣṇā/",
    "S01divyav_u:477.009_2": "nivāryamāṇā nāvatiṣṭhate/",
    "S01divyav_u:477.009_3": "ruṣito 'mātyānāmantrayate--yo bhavanto rājñaḥ kṣatriyasya mūrdhābhiṣiktasya yāvat trirapyājñāṃ prativahati,",
    "S01divyav_u:477.011_0": "tatra kecidduṣṭāmātyāḥ kathayanti--deva, kimatra jñātavyam? tasya vadho daṇḍa iti/",
    "S01divyav_u:477.012_0": "gāthe ca bhāṣante--",
    "S01divyav_u:477.013_0": "amātyasya ca duṣṭasya dantasya calitasya ca/",
    "S01divyav_u:477.014_0": "bhojanasya ca {ajīrṇasya} nānyatroddharaṇātsukham//45//",
    "S01divyav_u:477.015_0": "amātyaṃ buddhisampattiprajñāvinayakovidam/",
    "S01divyav_u:477.016_0": "kośasthaṃ ca balasthaṃ ca yo na hanyātsa ghātyate//43// iti/",
    "S01divyav_u:477.017_0": "śikhaṇḍī rājā kathayati--bhavantaḥ, mamaitau pitrā saṃnyastau/",
    "S01divyav_u:477.017_1": "nāhametau praghātayāmi/",
    "S01divyav_u:477.018_0": "kiṃ tvābhyāṃ mama darśanapathe na sthātavyamiti/",
    "S01divyav_u:477.018_1": "tayordvāraṃ nivāritam/",
    "S01divyav_u:477.018_2": "anyau dvau duṣṭāmātyau sthāpitau/",
    "S01divyav_u:477.019_0": "tau kathayatah--deva, nākranditā nāluñcitā nātaptā notpīḍitāstilāstailaṃ prayacchanti,",
    "S01divyav_u:477.020_0": "rājā kathayati--yadetābhyāṃ kṛtam, tatparaṃ pramāṇamiti/",
    "S01divyav_u:477.021_0": "tau janapadān pīḍayitumārabdhau/",
    "S01divyav_u:477.021_1": "yāvadanyatamo vaṇik paṇyamādāya raurukānnagarād rājagṛhamanuprāptaḥ/",
    "S01divyav_u:477.022_0": "sa āyuṣmatā rudrāyaṇena dṛṣṭaḥ/",
    "S01divyav_u:477.023_0": "kaccicchikhaṇḍī khalu raurukeṣu sabhtyavargo balavānarogaḥ/",
    "S01divyav_u:477.025_0": "dharmeṇa vā kārayati svarājyaṃ na cāsya kaścitparatopasargaḥ//47// iti/",
    "S01divyav_u:477.027_0": "sa kathayati--",
    "S01divyav_u:477.028_0": "tathyaṃ śikhaṇḍī khalu raurukeṣu sabhṛtyavargo balavānarogaḥ/",
    "S01divyav_u:477.030_0": "na cāsya kaścitparatopasargo adharmeṇa tu rājyaṃ karoti nityam//48//",
    "S01divyav_u:478.001_0": "[478]athāyuṣmān rudrāyaṇo 'nupūrvyā praṣṭumārabdhah--kastatrāmātyapradhānah? kasya śikhaṇḍī vaśena janapadān pīḍayatīti? sa kathayati--deva,",
    "S01divyav_u:478.001_1": "hirubhirukayoramātyayordvāraṃ nivārya anyau duṣṭāmātyau sthāpitau/",
    "S01divyav_u:478.003_0": "tadvaśena śikhaṇḍī janapadān pīḍayatīti/",
    "S01divyav_u:478.003_1": "rudrāyaṇaḥ kathayati--gaccha tvaṃ bhoḥ puruṣa, raurukanivāsinaṃ janakāyaṃ samāścāsaya/",
    "S01divyav_u:478.004_0": "ahamapi tatra pracārite gamiṣyāmi/",
    "S01divyav_u:478.005_0": "ahamenaṃ śikhaṇḍinamahitānnivārayiṣyāmi, hite ca saṃniyojayiṣyāmīti/",
    "S01divyav_u:478.006_0": "sa vaṇik paṇyaṃ visarjayitvā pratipaṇyamādāya saṃprasthito 'nupūrveṇa raurukamanuprāptaḥ/",
    "S01divyav_u:478.007_0": "tena jñātīnāṃ rahasi niveditam--bhavantaḥ, ahaṃ paṇyamādāya rājagṛhaṃ gataḥ/",
    "S01divyav_u:478.007_1": "tatra mayā vṛddharājo dṛṣṭaḥ/",
    "S01divyav_u:478.008_0": "sa kathayati--ahaṃ pracāritaṃ raurukaṃ gamiṣyāmi,",
    "S01divyav_u:478.008_1": "śikhaṇḍinaṃ cāhitānnivārayiṣyāmi,",
    "S01divyav_u:478.008_2": "hite ca saṃniyojayiṣyāmi yathā janapadānna pīḍayatīti/",
    "S01divyav_u:478.009_0": "tairapareṣāmārocitam, tairapyapareṣām/",
    "S01divyav_u:478.010_0": "evaṃ karṇaparamparayā sa śabdastayorduṣṭāmātyayoḥ karṇaṃ gataḥ/",
    "S01divyav_u:478.010_1": "tau saṃlakṣayatah--yadi vṛddharājā āgamiṣyati,",
    "S01divyav_u:478.010_2": "niyatamasau bhūyo hirubhirukāvagrāmātyau sthāpayiṣyati,",
    "S01divyav_u:478.012_0": "tadupāyasaṃvidhānaṃ ca kartavyam yenāsavantarmārga eva praghātyata iti/",
    "S01divyav_u:478.013_0": "tābhyāṃ rājñaḥ śikhaṇḍina ārocitam--deva, śrūyate vṛddharājā āgacchatīti/",
    "S01divyav_u:478.013_1": "sa kathayati--pravrajito 'sau/",
    "S01divyav_u:478.014_0": "kimarthaṃ tasyāgamanaprayojanamiti? tau kathayatah--deva,",
    "S01divyav_u:478.014_1": "yenaikadivasamapi rājyaṃ kāritam,",
    "S01divyav_u:478.014_2": "sa vinā rājyenābhiraṃsyata iti kṛta etat? punarapyasau rājyaṃ kārayitukāma iti/",
    "S01divyav_u:478.016_0": "śikhaṇḍī kathayati--yadyasau rājā bhaviṣyati, ahaṃ sa eva kumāraḥ/",
    "S01divyav_u:478.016_1": "ko nu virodha iti? tau kathayatah--deva, apratirūpametat/",
    "S01divyav_u:478.017_0": "kathaṃ nāma kumārāmātyapaurajanapadairañjalisahasrair namasyamānena rājyaṃ kārayitvā punarapi kumāravāsena vastavyam? varaṃ deśaparityāgo na tu kumāravāsena vāsam/",
    "S01divyav_u:478.019_0": "tadyathāpi nāma puruṣo hastigrīvāyāṃ gatvā aśvapṛṣṭhena gacchet,",
    "S01divyav_u:478.019_1": "aśvapṛṣṭhena gatvā rathena gacchet,",
    "S01divyav_u:478.019_2": "rathena gatvā pādābhyāmeva gacchet,",
    "S01divyav_u:478.019_3": "evameva rājyaṃ kārayitvā punaḥ kumāravāsena vāsa iti/",
    "S01divyav_u:478.021_0": "sa tābhyāṃ vipralabdhaḥ kathayati--kimatra yuktam? kathaṃ pratipattavyamiti? tau kathayatah--deva,",
    "S01divyav_u:478.022_0": "yadi na praghātyate, niyataṃ duṣṭāmātyavigrāhito devaṃ praghātayatīti/",
    "S01divyav_u:478.023_0": "sa evamukte hīnadīnavadano mūhūrtaṃ tūṣṇīṃ sthitvā bāṣpoparudhyamānahṛdayaḥ karuṇadīnavilambitairakṣaraiḥ sa kathayati--bhavantau,",
    "S01divyav_u:478.023_1": "kathaṃ pitaraṃ praghātayāmīti? tau kahtayatah--na devena śrutam?",
    "S01divyav_u:478.026_0": "pitā vā yadi vā bhrātā putro vā svāṅganiḥsṛtaḥ/",
    "S01divyav_u:478.027_0": "pratyanīkeṣu varteta kartavyā bhūmivardhanā(?)//49// iti/",
    "S01divyav_u:478.028_0": "punarapyāha--",
    "S01divyav_u:478.029_0": "yasya putrasahasraṃ syādekanāvādhirūḍhakam/",
    "S01divyav_u:478.030_0": "ekaśca tatra śatruḥ syāttadarthe tānnimajjayet//50// iti/",
    "S01divyav_u:478.031_0": "anyatrāpyuktam--",
    "S01divyav_u:478.032_0": "tyajedekaṃ kulasyārthe grāmasyārthe kulaṃ tyajet/",
    "S01divyav_u:478.033_0": "grāmaṃ janapadasyārthe ātmārthe pṛthivīṃ tyajet//51// iti/",
    "S01divyav_u:479.001_0": "[479]deva, nātra kiṃcittapanīyam/",
    "S01divyav_u:479.001_1": "vadhārho 'sau praghātayitavyaḥ/",
    "S01divyav_u:479.001_2": "yadi devo 'tra vilambate, yaddevasyānuraktāḥ kumārāmātyapaurajanapadāste kṣobhamāpannā niyatamanarthaṃ kurvantīti/",
    "S01divyav_u:479.002_0": "kāmān khalu pratisevamānasya nāsti kiṃcitpāpaṃ karmākaraṇīyamiti tenādhivāsitam--evaṃ kriyatāmiti/",
    "S01divyav_u:479.004_0": "tau duṣṭāmātyau hṛṣṭatuṣṭau pramuditau vadhakapuruṣānutsāhayatah--bhavantaḥ,",
    "S01divyav_u:479.005_0": "bhogairvaḥ saṃvibhāgaṃ kariṣyāma iti/",
    "S01divyav_u:479.005_1": "anuraktapaurajānapadaḥ sa rājā/",
    "S01divyav_u:479.005_2": "na kaścidutsahate praghātayitum/",
    "S01divyav_u:479.006_0": "tābhyāṃ te hiraṇyasuvarṇagrāmapradānādinā protsāhitā na pratipadyante/",
    "S01divyav_u:479.007_0": "tatastābhyāṃ krodhaparyavasthitābhyāṃ cārapālānāmājñā dattā--gacchantu,",
    "S01divyav_u:479.007_1": "bhavantah etān puruṣān saputradārān sasuhṛtsambandhibāndhavāṃścārake baddhvā sthāpayateti/",
    "S01divyav_u:479.008_0": "te śrutvā bhītāḥ saṃpratipannāḥ kathayanti--deva, alaṃ krodhena/",
    "S01divyav_u:479.009_0": "bhṛtyā vayamājñākarāḥ/",
    "S01divyav_u:479.009_1": "gacchāma iti/",
    "S01divyav_u:479.009_2": "te tīkṣṇānasīn kakṣeṇādāya saṃprasthitāḥ/",
    "S01divyav_u:479.010_0": "āyuṣmānapi rudrāyaṇastrayāṇāṃ māsānāmatyayātkṛtacīvaro niṣṭhitacīvaraḥ samādāya pātracīvaram yena bhagavāṃstenopasaṃkrāntaḥ/",
    "S01divyav_u:479.011_0": "upasaṃkramya bhagavataḥ pādau śirasā vanditvā bhagavantamidamavocat--icchāmyahaṃ bhadanta raurukaṃ nagaraṃ janapadacārikāṃ caritumiti/",
    "S01divyav_u:479.013_0": "bhagavānāha--gaccha rudrāyaṇa, karmasvakatā te manasikartavyeti/",
    "S01divyav_u:479.013_1": "athāyuṣmān rudrāyaṇo bhagavataḥ pādau śirasā vanditvā bhagavato 'ntikāt prakrāntaḥ/",
    "S01divyav_u:479.014_0": "āyuṣmān rudrāyaṇastasyā eva rātreratyayāt pūrvāhne nivāsya pātracīvaramādāya rājagṛhaṃ piṇḍāya prāvikṣat/",
    "S01divyav_u:479.015_0": "rājagṛhaṃ piṇḍāya caritvā kṛtabhaktakṛtyaḥ paścādbhaktapiṇḍapātraḥ pratikrānto yathāparibhuktaṃ śayanāsanaṃ pratisāmayya samādāya pātracīvaraṃ karmabalapreritam--",
    "S01divyav_u:479.018_0": "dūraṃ hi karṣate karma dūrātkarma prakarṣate/",
    "S01divyav_u:479.019_0": "tatra prakarṣate jantum yatra karma vipacyate//52//",
    "S01divyav_u:479.020_0": "iti yena raurukaṃ tena cārikāṃ prakrāntaḥ/",
    "S01divyav_u:479.020_1": "anupūrveṇa cārikāṃ carannantarmārge 'nyatamaṃ karvaṭakaṃ piṇḍāya praviṣṭaḥ/",
    "S01divyav_u:479.021_0": "sa ca tasmāt piṇḍapātamaṭitvā niṣkrāmati/",
    "S01divyav_u:479.021_1": "te ca vadhakapuruṣāḥ saṃprāptāḥ/",
    "S01divyav_u:479.022_0": "sa tairdṛṣṭaḥ/",
    "S01divyav_u:479.022_1": "tenāpi te pratyabhijñātāḥ/",
    "S01divyav_u:479.022_2": "sa taiḥ puruṣaiḥ sārdhamekasminnevodyāne rātriṃdevā samupagataḥ/",
    "S01divyav_u:479.023_0": "sa tān praṣṭumārabdhah--",
    "S01divyav_u:479.024_0": "kaccicchikhaṇḍī khalu raurukeṣu sabhṛtyavargo balavānarogaḥ/",
    "S01divyav_u:479.026_0": "dharmeṇa vā kārayati svakaṃ rājyaṃ na cāsya kaccitparatopasargaḥ//53// iti/",
    "S01divyav_u:479.028_0": "te kathayanti--",
    "S01divyav_u:479.029_0": "deva, tathyaṃ śikhaṇḍī khalu raurukeṣu sabhṛtyavargo bakavānarogaḥ/",
    "S01divyav_u:479.031_0": "na cāsya kaścitparatopasargah adharmarājyaṃ tu karoti nityam//54//",
    "S01divyav_u:480.001_0": "[480]naravara yattava sadṛśaṃ kṛtaṃ tvayā āryaparābhavacihnakaram/",
    "S01divyav_u:480.002_0": "tasyāpi tu yatsadṛśaṃ tadadya upalapsyase saubhyeti//55//",
    "S01divyav_u:480.003_0": "āyuṣmān rudrāyaṇaḥ kathayati--bhavantaḥ,",
    "S01divyav_u:480.003_1": "kimasau mama tatra gamanaṃ nābhinandatīti? te kathayati--deva,",
    "S01divyav_u:480.004_0": "sa kathayati--bhavantaḥ, yadevaṃ na gacchāmi, pratinivartāmīti/",
    "S01divyav_u:480.005_0": "te gāthāṃ bhāṣante--",
    "S01divyav_u:480.006_0": "kva yāsyasi tvaṃ naravīra bhūyo na te suto nandati jīvitena/",
    "S01divyav_u:480.008_0": "vayaṃ hyadhanyā nṛpasamprayuktā ihābhyupetāstava ghātanāya//56// iti//",
    "S01divyav_u:480.010_0": "āyuṣmān rudrāyaṇaḥ kathayati--bhavantaḥ, yūyaṃ nāma mama vadhakapuruṣāh? deva, vadhakapuruṣāḥ/",
    "S01divyav_u:480.011_0": "sa saṃlakṣayati--yattaduktaṃ bhagavatā karmasvakatā te rudrāyaṇa manasikartavyeti, idaṃ tat/",
    "S01divyav_u:480.012_0": "sarvathā dhik saṃsārabhaṅguramiti viditvā teṣāṃ kathayati--bhadramukhāḥ,",
    "S01divyav_u:480.012_1": "ahamasmi yadarthaṃ pravajitaḥ,",
    "S01divyav_u:480.013_0": "tiṣṭhata tāvanmuhūrtam yāvatkhakāryamanurūpaṃ gacchāmīti/",
    "S01divyav_u:480.014_0": "te parasparaṃ saṃjalpaṃ kṛtvā kathayanti--deva, evaṃ kuru/",
    "S01divyav_u:480.014_1": "athāyuṣmān rudrāyaṇo 'nyatamaṃ vṛkṣamūlaṃ niśritya suptoragarājabhogaparipiṇḍataṃ paryaṅkaṃ baddhvā śānteneryāpathenāvasthitaḥ/",
    "S01divyav_u:480.015_0": "uktaṃ bhagavatā--pañcānuśaṃsā bāhuśrutye--skandhakuśalo bhavati dhātukuśala āyatanakuśalaḥ pratītyasamutpādakuśalaḥ,",
    "S01divyav_u:480.015_1": "aparapratibaddhā cāsya bhavatyavavādānuśāsanīti/",
    "S01divyav_u:480.017_0_0": "tena vīryamārabhya idameva pañcagaṇḍakaṃ saṃsāracakraṃ calācalaṃ viditvā sarvasaṃskāragatīḥ",
    "S01divyav_u:480.017_0_1": "śatanapatanavikiraṇavidhvaṃsanadharmatayā parāhatya sarvakleśaprahāṇādarhattvaṃ sākṣātkṛtam/",
    "S01divyav_u:480.019_0": "arhan saṃvṛttastraidhātukavītarāgaḥ samaloṣṭakāñcana ākāśapāṇitalasamacitto vāsīcandanakalpo vidyāvidāritāṇḍakośo vidyābhijñāpratisavitprāpto bhavalābhalobhasatkāraparānmukhaḥ/",
    "S01divyav_u:480.021_0": "sendropaindrāṇāṃ devānāṃ pūjyo mānyo 'bhivādyaśca saṃvṛttaḥ/",
    "S01divyav_u:480.022_0": "athāyuṣmān rudrāyaṇo 'rhattvaprāpto vimuktiprītisukhapratisaṃvedī tasyā velāyāṃ gāthāṃ bhāṣate--",
    "S01divyav_u:480.024_0": "mukto granthaiśca yogauśca śalyair nīvaraṇaistathā/",
    "S01divyav_u:480.025_0": "adyāpyudrāyaṇo bhikṣū rājadharmair na mucyate//57// iti/",
    "S01divyav_u:480.026_0": "ityuktvā tān vadhakapuruṣānuvāca--bhadramukhāḥ, yaṃ mayā prāptavyaṃ tatprāptam/",
    "S01divyav_u:480.026_1": "idānīm yadartham yūyamāgatāstadarthaṃ saṃprāpayateti/",
    "S01divyav_u:480.027_0": "te kathayati--deva, yadi śikhaṇḍī rājā asmān pṛcchati--kiṃ vṛddharājena maraṇasamaye vyākṛtamiti,",
    "S01divyav_u:480.027_1": "kimasmābhirvaktavyam? bhadramukhāḥ,",
    "S01divyav_u:480.030_0": "bahvapuṇyaṃ prasavase rājyahetoḥ piturvadhāt/",
    "S01divyav_u:480.031_0": "ahaṃ ca parinirvāsye tvaṃ cāvīciṃ gamiṣyasi//58// iti/",
    "S01divyav_u:481.001_0": "[481]idaṃ cāparaṃ vaktavyah--dve ānantarye karmaṇī kṛte--yacca pitā jīvitād vyaparopitaḥ,",
    "S01divyav_u:481.001_1": "yaccārhan bhikṣuḥ kṣīṇāśravaḥ/",
    "S01divyav_u:481.002_0": "te 'vīcau mahānarake vastavyam/",
    "S01divyav_u:481.002_1": "atyayamatyayato deśaya, apyetatkarma tanutvaṃ parikṣayaṃ paryādānaṃ gacchediti/",
    "S01divyav_u:481.003_0": "punarāyuṣmān rudrāyaṇaḥ saṃlakṣayati--ṛddhyā gacchāmi/",
    "S01divyav_u:481.004_0": "mamāsau sattvo narakaparāyaṇo bhaviṣyatīti/",
    "S01divyav_u:481.004_1": "yam yam ṛddhyupāyaṃ prārabhate, tasya dharmavinaṣṭatvād ṛkaro 'pi na pratibhāti prāgeva ṛddhiḥ/",
    "S01divyav_u:481.005_0": "tatasteṣāmekena puruṣeṇa nirghṛṇahṛdayena tyaktaparalokena kakṣādasiṃ niṣkṛṣya utkṛttamūlaṃ śiraḥ kṛtvā pṛthivyāṃ nipātitaḥ/",
    "S01divyav_u:481.008_0": "atha bhavavān smitamakārṣīt/",
    "S01divyav_u:481.008_1": "dharmatā khalu yasmin samaye buddhā bhagavantaḥ smitaṃ prāviṣkurvanti,",
    "S01divyav_u:481.008_2": "tasmin samaye nīlapītakohitāvadātā arciṣo mukhānniścārya kāścidadhastādgacchanti,",
    "S01divyav_u:481.010_0_0": "yā adhastādgacchanti, tāḥ saṃjīvaṃ kālasūtraṃ saṃghātaṃ rauravaṃ mahārauravaṃ tapanaṃ",
    "S01divyav_u:481.010_0_1": "pratāpanamavīcimarbudaṃ nirarbudamaṭaṭaṃ hahavaṃ huhuvamutpalaṃ padman mahāpadmaṃ",
    "S01divyav_u:481.010_0_2": "narakaṃ gatvā ye uṣṇanarakāsteṣu śītībhūtvā nipatanti,",
    "S01divyav_u:481.010_1": "ye śītanarakāsteṣūṣpībhūtvā nipatanti/",
    "S01divyav_u:481.013_0": "tena teṣāṃ sattvānāṃ kāraṇāviśeṣāḥ pratiprasrabhyante/",
    "S01divyav_u:481.013_1": "teṣāmevaṃ bhavati--kiṃ nu vayaṃ bhavanta itaścyutāḥ, āhosvidanyatropapannā iti/",
    "S01divyav_u:481.014_0": "teṣāṃ prasādasaṃjananārthaṃ bhagavānnirmitaṃ visarjayati/",
    "S01divyav_u:481.015_0": "teṣāṃ nirmitaṃ dṛṣṭvaivaṃ bhavati--na hyeva vayaṃ bhavanta itaścyutāḥ, nāpyanyatropapannāḥ/",
    "S01divyav_u:481.016_0": "api tvayamapūrvadarśanaḥ sattvaḥ/",
    "S01divyav_u:481.016_1": "asyānubhāvenāsmākaṃ kāraṇāviśeṣāḥ pratiprasrabdhā iti/",
    "S01divyav_u:481.016_2": "te nirmite cittamabhiprasādya taṃ narakanivedanīyaṃ karma kṣapayitvā devamanuṣyeṣu pratisaṃdhiṃ gṛhṇanti yatra satyānāṃ bhājanabhūtā bhavanti/",
    "S01divyav_u:481.018_0_0": "yā upariṣṭādgacchanti, tāścāturmahārājikāṃstrāyastriṃśān yāmāṃstuṣitānnirmāṇaratīn",
    "S01divyav_u:481.018_0_1": "parinirmitavaśavartino brahmakāyikān brahmapurohitān brahmapārṣadyān mahabrahmaṇaḥ",
    "S01divyav_u:481.018_0_2": "parīttābhānapramāṇābhānābhāsvarān parīttaśubhānapramāṇaśubhāñchubhakṛtsnānanabhrakān",
    "S01divyav_u:481.018_0_3": "puṇyaprasavān bṛhatphalānabṛhānatapān sudṛśān sudarśanānakaniṣṭhān devān gatvā anityaṃ",
    "S01divyav_u:481.018_0_4": "duḥkhaṃ śūnyamanātmetyuddhoṣayanti/",
    "S01divyav_u:481.022_0": "gāthādvayaṃ ca bhāṣante--",
    "S01divyav_u:481.023_0": "ārabhadhvaṃ niṣkrāmata yujyadhvaṃ buddhaśāsane/",
    "S01divyav_u:481.024_0": "dhunīta mṛtyunaḥ saunyaṃ naḍāgāramiva kuñjaraḥ//59//",
    "S01divyav_u:481.025_0": "yo hyasmin dharmavinaye apramattaścariṣyati/",
    "S01divyav_u:481.026_0": "prahāya jātisaṃsāraṃ duḥkhasyāntaṃ kariṣyati//60//",
    "S01divyav_u:481.027_0": "atha tā arciṣastrisāhasramahāsāhasraṃ lokaghātumanvāhiṇḍya bhagavantameva pṛṣṭhataḥ pṛṣṭhataḥ samanugacchanti/",
    "S01divyav_u:481.028_0": "tadyadi bhagavānatītaṃ karma vyākartukāmo bhavati, bhagavataḥ pṛṣṭhato 'ntardhīyante/",
    "S01divyav_u:481.029_0": "anāgataṃ cet purastāt/",
    "S01divyav_u:481.029_1": "narakopapattiṃ cet pādatale/",
    "S01divyav_u:481.029_2": "tiryagupapattiṃ cet pārṣṇyām/",
    "S01divyav_u:481.030_0": "pretopapattiṃ cet pādāṅguṣṭhe/",
    "S01divyav_u:481.030_1": "manuṣyopapattiṃ cejjānunoḥ/",
    "S01divyav_u:481.030_2": "balacakravartirājyaṃ cedvāme karatale/",
    "S01divyav_u:481.031_0": "cakravartirājyaṃ ceddakṣiṇe karatale/",
    "S01divyav_u:481.031_1": "devopapattiṃ cennābhyām/",
    "S01divyav_u:481.031_2": "śrāvakabodhiṃ cedāsye/",
    "S01divyav_u:481.032_0": "pratyekāṃ bodhiṃ cedūrṇāyām/",
    "S01divyav_u:481.032_1": "yadyanuttarāṃ samyaksambodhiṃ vyākartukāmo bhavati [482]uṣṇīṣe 'ntardhīyante/",
    "S01divyav_u:482.001_0": "atha tā arciṣo bhagavantaṃ triḥ pradakṣiṇīkṛtya bhagavataḥ pādatale 'ntarhitāḥ/",
    "S01divyav_u:482.002_0": "athāyuṣmānānandaḥ kṛtakarapuṭo bhagavantaṃ papraccha--",
    "S01divyav_u:482.003_0": "nānāvidho raṅgasahasracitro vaktrāntarānniṣkasitaḥ kalāpaḥ/",
    "S01divyav_u:482.005_0": "avabhāsitā yena diśaḥ samantāddivākareṇodayatā yathaiva//61//",
    "S01divyav_u:482.007_0": "gāthāṃ ca bhāṣate--",
    "S01divyav_u:482.008_0": "vigatodbhavā dainyamadaprahīṇā buddhājagatyuttamahetubhūtāḥ/",
    "S01divyav_u:482.010_0": "nākaraṇaṃ śaṅkhamṛṇālagauraṃ smitamupadarśayanti jivā jitārayaḥ//62//",
    "S01divyav_u:482.013_0": "tatkālaṃ svayamadhigamya dhīra buddyā śrotṛrṇāṃ śramaṇa jinendra kāṅkṣitānām/",
    "S01divyav_u:482.014_0": "dhīrabhirmunivṛṣa vāgmiruttamābhirutpannaṃ vyapanaya saṃśayaṃ śubhābhiḥ//63//",
    "S01divyav_u:482.016_0": "nākasmāllavaṇajalādritājadhairyāḥ saṃbuddhāḥ smitamupadarśayanti nāthāḥ/",
    "S01divyav_u:482.018_0": "yasyārthe smitamupadarśayanti dhīrāstaṃ śrotuṃ samabhilaṣanti te janaughāḥ//64// iti/",
    "S01divyav_u:482.020_0": "bhagavānāha--evametadānanda, evametad/",
    "S01divyav_u:482.020_1": "nāhetvapratyayamānanda tathāgatā arhantaḥ samyaksambuddhāḥ smitaṃ prāviṣkurvanti/",
    "S01divyav_u:482.021_0": "api tvānanda,",
    "S01divyav_u:482.022_0": "mukto granthaiśca yogaiśca śalyair nīvaraṇaistathā/",
    "S01divyav_u:482.023_0": "athāpi rudrāyaṇo bhikṣurjīvitād vyaparopitaḥ//65//",
    "S01divyav_u:482.024_0": "rudrāyaṇa ānanda arhattvaṃ prāpto jīvitād vyaparopitaḥ/",
    "S01divyav_u:482.024_1": "śrutvā āyuṣmānāndaḥ sāśrukaṇṭho vyavasthitaḥ/",
    "S01divyav_u:482.025_0": "atha te vadhakapuruṣā āyuṣmato rudrāyaṇasya pātracīvaraṃ khikkhitaṃ cādāya raurukamanuprāptāḥ/",
    "S01divyav_u:482.026_0": "taistayorduṣṭamātyayor niveditam--vṛddharājaḥ praghātita iti/",
    "S01divyav_u:482.026_1": "tau śrutvā prītiprāmodyajātau yena śikhaṇḍī rājā tenopasaṃkrāntau/",
    "S01divyav_u:482.027_0": "kathayatah--deva, diṣṭyā vardhase/",
    "S01divyav_u:482.028_0": "idānīṃ devasyākaṇṭakaṃ rājyam/",
    "S01divyav_u:482.028_1": "kathaṃ kṛtvā? yo devasya śatruḥ, sa praghātitaḥ/",
    "S01divyav_u:482.029_0": "ko nāma śatruh? deva, vṛddharājaḥ/",
    "S01divyav_u:482.029_1": "kathaṃ jñāyate 'sau? praghātita iti? tābhyāṃ te vadhakapuruṣā darśitāh--deva,",
    "S01divyav_u:482.029_2": "ime te badhakapuruṣā yaurasau praghātitaḥ/",
    "S01divyav_u:482.030_0": "śokhaṇḍanā rājñā te pṛṣṭāh--bhavantaḥ, kiyadvṛddharājasya balam/",
    "S01divyav_u:482.031_0": "deva, kutastasya balam? idaṃ pātracīvaraṃ khikkhiraṃ ceti/",
    "S01divyav_u:482.031_1": "śikhaṇḍī [483]rājā mūrcchitaḥ pṛthivyāṃ nipatito jalapariṣekapratyāgataprāṇaḥ kathayati--bhavantaḥ,",
    "S01divyav_u:482.031_2": "kiṃ vṛddharājena maraṇakāle vyākṛtam? deva,",
    "S01divyav_u:482.031_3": "vṛddharājaḥ prāṇaviyogaḥ kathayati--",
    "S01divyav_u:483.003_0": "bahvapuṇyaṃ prasavase rājyahetoḥ piturvadhāt/",
    "S01divyav_u:483.004_0": "ahaṃ ca parinirvāsye tvaṃ cāvīciṃ gamiṣyase//66// iti/",
    "S01divyav_u:483.005_0": "idaṃ cāparaṃ vaktavyah--dve tvayā ānantarye karmaṇī kṛte--yacca pitā jīvitād vyaparopitaḥ,",
    "S01divyav_u:483.005_1": "yaccārhan bhikṣuḥ kṣīṇāśravaśca/",
    "S01divyav_u:483.006_0": "ciraṃ te 'vīcau mahānarake vastavyam/",
    "S01divyav_u:483.006_1": "atyayamatyayato deśaya/",
    "S01divyav_u:483.007_0": "apyevaitatkarma tanutvaṃ parikṣayaṃ paryādānaṃ gacchediti/",
    "S01divyav_u:483.007_1": "manaḥśokaśalyenābhyāhato haritalūna uva na:o mlāyitumārabdhaḥ/",
    "S01divyav_u:483.008_0": "tena hirubhirukāvagrāmātyāvāhūtoktaubhavantau,",
    "S01divyav_u:483.008_1": "na yuvābhyāmahamīdṛśakarma kurvāṇo nivārita iti? tau kathayatah--vayaṃ devenādarśanapathe vyavasthāpitāḥ/",
    "S01divyav_u:483.010_0": "kathaṃ nivārayāma iti? tena tau duṣṭāmātyau adarśanapathe vyavasthāpitau/",
    "S01divyav_u:483.011_0": "bhūyo hirubhirukāvagrāmātyau sthāpitau/",
    "S01divyav_u:483.011_1": "tābhyāmapi duṣṭāmātyābhyāṃ pracchannaṃ tiṣyapuṣyastūpayordve bale kṛtvā dvau biḍālapotakau sthāpitau/",
    "S01divyav_u:483.012_0": "tayordine dine māṃsapeśīrdattvā śikṣayatah--tiṣyapuṣyau,",
    "S01divyav_u:483.012_1": "yena satyena satyavacanena yuvābhyāṃ māyayā lokaṃ vañcayitvā śraddhādeyaṃ vinipātya pratyavarāyāṃ biḍālayonāvupapannau,",
    "S01divyav_u:483.012_2": "tena satyena satyavacanena māṃsapeśīṃ kṛtvā svakasvakaṃ stūpaṃ pradakṣiṇīkṛtya svakasvakaṃ balaṃ praviśatāmiti/",
    "S01divyav_u:483.015_0": "tau yadā suśikṣitau saṃvṛttau,",
    "S01divyav_u:483.015_1": "tadā tābhyāṃ duṣṭāmātyābhyāṃ rudrāyaṇasya rājño devī uktā--devi,",
    "S01divyav_u:483.015_2": "putraste kṛśāluko durbalako mlāno 'prāptakāyaḥ/",
    "S01divyav_u:483.017_0": "kimadhyupekṣasa iti? sā kathayati--kimahaṃ karomīti? yuvābhyāmevāsāvīdṛśakarma kārita iti/",
    "S01divyav_u:483.018_0": "tau kathayati--devi, yatra gha{aḥ patitaḥ, kiṃ tatra rajjurapi pātayitavyā? sā kathayati--satyametatpiturvadham/",
    "S01divyav_u:483.019_0": "tadahaṃ tasya prativinodayāmi iti/",
    "S01divyav_u:483.020_0": "sā kathayati--yadyevam, śobhanam/",
    "S01divyav_u:483.021_0": "sā tasya sakāśaṃ gatvā kathayati--putra,",
    "S01divyav_u:483.021_1": "kasmātvamutpāṇḍūtpāḍuḥ kṛśāluko durbalako mlāno 'prāptakāya iti? sa kathayati--amba,",
    "S01divyav_u:483.021_2": "tvamapyevaṃ kathayasi--kasmāttvamutpāḍūtpāṇḍuḥ kṛśāluko durbako mlāno 'prāptakāya iti,",
    "S01divyav_u:483.021_3": "kathamahaṃ notpāṇḍūtpāṇḍuko bhavāmi kṛśāluko dubalako mlāno 'prāptakāya iti,",
    "S01divyav_u:483.021_4": "yena mayā duṣṭāmātyavigrāhitena dve ānantarye karmaṇī kṛte--yacca pitā jīvitādvyaparopito yaccārhan bhikṣuḥ kṣīṇāśravah? ciramavīcau mahānarake vastavyamiti/",
    "S01divyav_u:483.026_0": "sā kathayati--putra, abhayaṃ tāvatprayaccha, yatsatyaṃ tatkathayāmīti/",
    "S01divyav_u:483.026_1": "sa kathayati--dattaṃ bhavatu/",
    "S01divyav_u:483.027_0": "sā kathayati--yathābhūtaṃ putra,",
    "S01divyav_u:483.027_1": "nāsau tava pitā, kiṃ tu mayā ṛtusnātayā anyena puruṣeṇa sārthaṃ paricaritam,",
    "S01divyav_u:483.028_0": "sa saṃlakṣayati--pitṛvadhastāvanna jātaḥ/",
    "S01divyav_u:483.029_0": "iti viditvā kathayati--amba, yadyevaṃ pitṛvadho nāsti, athadvadho 'sti/",
    "S01divyav_u:483.029_1": "sa kathaṃ nistārya iti? sā kathayati--putra, jñānakocidāḥ praṣṭavyāḥ/",
    "S01divyav_u:483.030_0": "te etadekāntīkariṣyantīti uktvā prakrāntā/",
    "S01divyav_u:483.031_0": "tayā tau duṣṭāmātyau āhūyoktau--mayā asya pitṛvadho vinoditaḥ/",
    "S01divyav_u:483.031_1": "yuvāmidānīmarhadvadhaṃ prativinodayatāmiti/",
    "S01divyav_u:483.032_0": "śikhaṇḍinā rājñā amātyānāmājñā dattā, sarvāmātyān [484]saṃnipātayata ye ca kecijjñānakovidā iti/",
    "S01divyav_u:484.001_0": "taiḥ sarvāmātyāḥ saṃnipātitāḥ, ye ca kecijjñānakovidāḥ/",
    "S01divyav_u:484.002_0": "tāvapi suṣṭāmātyau tatraiva saṃnipatitau/",
    "S01divyav_u:484.002_1": "sarva eva jājopajīvī loko 'nukūlaṃ vaktumārabdhaḥ/",
    "S01divyav_u:484.003_0": "tatra kecitkathayanti--deva, kenāsau dṛṣṭo 'rhattvam iti? apare kathayanti--deva,",
    "S01divyav_u:484.003_1": "arhantaḥ sarvajñānakalpā ākāśagāmina iti/",
    "S01divyav_u:484.004_0": "tau duṣṭāmātyau kathayatah--deva,",
    "S01divyav_u:484.004_1": "kimatra śokaḥ kriyate? sa kathayati--yuvāmapyevaṃ kathayatha--kimarthaṃ śokaḥ kriyate iti,",
    "S01divyav_u:484.004_2": "nanu yuvābhyāmevāhamarhadvadhaṃ kātitaḥ/",
    "S01divyav_u:484.006_0": "deva, na santyarhantaḥ/",
    "S01divyav_u:484.006_1": "kuto 'rhadvadhah? sa kathayati--mayā pratyakṣadṛṣṭau tiṣyapuṣyau arhantau jvalanatapanavarṣaṇavidyotanaprātihāryāṇi kṛtvā nirupadhiśeṣe nirvāṇadhātau nirvātau/",
    "S01divyav_u:484.008_0": "yuvāmevaṃ kathayatha--na santyarhanataḥ,",
    "S01divyav_u:484.008_1_0": "kuto 'rhadvadha iti? tau kathayatah--vayaṃ devasya pratyakṣīkurmo yathā māyayā lokaṃ",
    "S01divyav_u:484.008_1_1": "vañcayitvā śraddhādeyaṃ vinipātya pratyavarāyāṃ biḍālayonāvupapannau adyatve 'pi",
    "S01divyav_u:484.008_1_2": "stūpe tiṣṭhata iti/",
    "S01divyav_u:484.010_0": "rājā amātyānāmantrayate--bhavantaḥ, yadyevamāgacchata gacchāmaḥ, paśyāmaḥ kiṃ bhūtamabhūtaṃ veti/",
    "S01divyav_u:484.011_0": "eṣa ca śabdo rauruke nagare samantato visṛtaḥ/",
    "S01divyav_u:484.012_0": "tataste sarve janapadanivāsino lokāstaddraṣṭuṃ niṣkrāntāḥ/",
    "S01divyav_u:484.012_1_0": "tatastau duṣṭāmātyau kathayatah--yathā tiṣyapuṣyau yena satyena satyavacanena yuvāṃ",
    "S01divyav_u:484.012_1_1": "māyayā lokaṃ vañcayitvā śraddhādeyaṃ vinipātya pratyavarāyāṃ biḍālayonāvupapannau",
    "S01divyav_u:484.012_1_2": "svakasvake stūpe tiṣṭhataḥ/",
    "S01divyav_u:484.014_0": "anena satyena satyavacanena imāṃ māṃsapeśīmādāya svakasvakaṃ stūpaṃ pradakṣiṇīkṛtya svakasvakaṃ bilaṃ praviśatāmiti/",
    "S01divyav_u:484.015_0": "tāvevamuktau svakasvakāt stūpānnirgatau/",
    "S01divyav_u:484.016_0": "tāvevānekaiḥ prāṇiśatasahasrairdṛṣṭau/",
    "S01divyav_u:484.016_1": "tau māṃsapeśīmādāya svakasvakastūpaṃ pradakṣiṇīkṛtya svakasvakabilaṃ praviṣṭau/",
    "S01divyav_u:484.017_0": "tau duṣṭāmātyau kathayata--dṛṣṭaṃ deveneti? sa kathayati--dṛṣṭam/",
    "S01divyav_u:484.018_0": "deva, na santi loke 'rhantaḥ/",
    "S01divyav_u:484.018_1": "kevalaṃ tvayaṃ janapravāda iti/",
    "S01divyav_u:484.018_2": "tasya yāsau dṛṣṭih--santi loke 'rhanta iti, sā prativigatā/",
    "S01divyav_u:484.019_0": "tatra ye 'śraddhāsteṣāmasaddarśanamutpannam,",
    "S01divyav_u:484.019_1": "ye madhyasthāsteṣāṃ kāṅkṣā, ye śraddhāsteṣāmadbhutaṃ saṃvṛttam/",
    "S01divyav_u:484.020_0": "anubhāvodagrā aviśāradāḥ/",
    "S01divyav_u:484.020_1": "śikhaṇḍī rājā saṃlakṣayati--yadi na santyeva loke 'rhantaḥ,",
    "S01divyav_u:484.020_2": "kimarhtamāryakāśyapasya kātyāyanasya pañcaśataparivārasya śaulāyā bhikṣuṇyāḥ plañcaśataparivārāyāḥ piṇḍakamanuprayacchāmīti? tena bhikṣūṇāṃ bhikṣuṇīnāṃ ca piṇḍapātaḥ samucchinnaḥ/",
    "S01divyav_u:484.023_0": "bhikṣavo bhikṣuṇyaśca raurukātprakrāntāḥ/",
    "S01divyav_u:484.023_1": "athāyuṣmān mahākātyāyanaḥ śaulā ca bhikṣuṇī vinayāpekṣayā tatraivāvasthatau/",
    "S01divyav_u:484.024_0": "yāvadapareṇa samayena rājā śikhaṇḍī raurukānnagarānnirgacchati/",
    "S01divyav_u:484.025_0": "āyuṣmāṃśca mahākātyāyano raurukaṃ nagaraṃ piṇḍāya praviśati/",
    "S01divyav_u:484.026_0": "sa rājānaṃ dṛṣṭvaikānte 'pakramyāvasthitah--mā ayamaprasādaṃ pravedayiṣyatīti/",
    "S01divyav_u:484.027_0": "sa rājñā śikhaṇḍinā ekānte 'vasthito dṛṣṭaḥ/",
    "S01divyav_u:484.027_1": "dṛṣṭvā ca punarāmantrayate--bhavantaḥ,",
    "S01divyav_u:484.027_2": "kimarthamayamāryo mahākātyāyano māṃ dṛṣṭvā ekānte 'pakramyāvasthita iti/",
    "S01divyav_u:484.028_0": "tasya pṛṣṭhato hirubhirukāvagrāmātyau gacchataḥ/",
    "S01divyav_u:484.029_0": "tau kathayatah--deva, āryo mahākātyāyanaḥ saṃlakṣayati--devaḥ kṛtakautukamaṅgalo gacchati,",
    "S01divyav_u:484.029_1": "mā aprasādaṃ vedayiṣyati, duḥkhaṃ caradgacchati, karma kriyate, pātracīvarāṇi pāṃśunā avatariṣyatīti/",
    "S01divyav_u:484.031_0": "rājā tūṣṇīmavasthita iti/",
    "S01divyav_u:484.031_1": "āyuṣmān mahākātyāyano raurukaṃ nagaraṃ piṇḍāya caritvā nirgacchati, rājā ca śikhaṇḍī praviśati/",
    "S01divyav_u:485.001_0": "[485]āyuṣmān mahākātyāyanastathaiva ekānte 'pakramyāvasthitaḥ/",
    "S01divyav_u:485.001_1": "śikhaṇḍī rājā kathayati--bhavantaḥ,",
    "S01divyav_u:485.001_2": "pūrvamapyayamāryo mahākātyāyano māṃ dṛṣṭvā ekānte 'pakramyāvasthitaḥ,",
    "S01divyav_u:485.003_0": "ko 'tra heturiti? tasya pṛṣṭhatastau duṣṭāmātyau gacchataḥ/",
    "S01divyav_u:485.003_1": "tau kathayatah--deva, eṣa kathayati--mā ahamasya pitṛmārakasya rajasā pravrajyāmīti/",
    "S01divyav_u:485.004_0": "aparīkṣako 'sau/",
    "S01divyav_u:485.004_1": "śrutvā paryavasthitaḥ/",
    "S01divyav_u:485.005_0": "sa kathayati--bhavantaḥ, yasyāhaṃ priyaḥ, so 'sya muṇḍakasya śramaṇakasyoparyekaikaṃ pāṃśumusṭiṃ kṣipatviti/",
    "S01divyav_u:485.006_0": "sarveṇa janakāyenaikaikā pāṃśumuṣṭiḥ kṣiptā/",
    "S01divyav_u:485.006_1": "mahāsādhano 'sau rājā/",
    "S01divyav_u:485.006_2": "ekaikayā pāṃśumuṣṭyā āyuṣmato mahākātyāyanasyopari mahān pāṃśurāśirvyavasthitaḥ/",
    "S01divyav_u:485.007_0": "so 'pi ṛddhyā parṇikāṃ kuṭimabhinirmāyāvashitaḥ/",
    "S01divyav_u:485.008_0": "sa gopālakaiḥ paśupālakaiścāvaṣṭabhyamāno dṛṣṭaḥ/",
    "S01divyav_u:485.009_0": "hirubhirukāvagrāmātyau pṛṣṭhato 'nuhiṇḍya taṃ pradeśamanuprāptau/",
    "S01divyav_u:485.010_0": "tau pṛcchatah--bhavantaḥ, kimidamiti? te kathayanti--tena kalirājena pitṛmārakeṇa āryo mahākātyāyano 'duṣyanayakārī pāṃśunā avaṣṭabdha iti/",
    "S01divyav_u:485.011_0": "tau sāśrukaṇṭhau rudanmukhau gopālakapaśupālakaiḥ sārdhaṃ pāṃśūnapanetumārabdhau/",
    "S01divyav_u:485.011_1": "āyuṣmān mahākātyāyano nirgataḥ/",
    "S01divyav_u:485.012_0": "tau pādayor nipatya pṛcchatah--ārya,",
    "S01divyav_u:485.012_1": "kimidamiti? sa kathayati--kimanyadbhaviṣyatīti? tau kathayatah--ārya,",
    "S01divyav_u:485.012_2": "yadidaṃ śikhaṇḍinā mahākātyāyane janakāyasahāyena karma kṛtam/",
    "S01divyav_u:485.014_0": "asya ko bhaviṣyatīti/",
    "S01divyav_u:485.015_0": "itaḥ saptame divase raurukaṃ nagaraṃ pāṃśunā avaṣṭapsyate/",
    "S01divyav_u:485.015_1": "ārya, kā āvupūrvī bhaviṣyatīti? āyuṣmantau,",
    "S01divyav_u:485.015_2": "prathame divase mahāvāyurāgatya raurukaṃ nagaramapagatapāṣāṇaśarkarakapālaṃ vyavasthāpayiṣyati/",
    "S01divyav_u:485.017_0": "dvitīye divase puṣpavarṣaṃ patiṣyati/",
    "S01divyav_u:485.017_1": "tṛtīye vastravarṣam, caturthe hiraṇyavarṣam, pañcame suvarṇavarṣam, paścādyai raurukasāmāntanivāsibhiḥ sāmavāyikaṃ karma kṛtam,",
    "S01divyav_u:485.017_2": "te raurukaṃ nagaraṃ prevakṣyanti/",
    "S01divyav_u:485.019_0": "teṣu praviṣṭeṣu ṣaṣṭhe divase ratvavarṣaṃ patiṣyati, saptame divase pāṃśuvarṣamiti/",
    "S01divyav_u:485.019_1": "tau kathayatah--ārya, kimāvāmasya karmaṇo bhāvinau? bhadramukhau, na yuvāmasya karmaṇo bhāginau/",
    "S01divyav_u:485.021_0": "ārya, yadevaṃ kathamasmābhirasmānnagarānniṣkramitavyamiti? sa kathayati--yuvām yāvacca gṛham yāvacca nadī atrāntare suruṅgāṃ khānayitvā gṛhasamīpe nāvaṃ sthāpayitvā tiṣṭhata/",
    "S01divyav_u:485.023_0": "yadā ratnavarṣaṃ patet, tadā ratnānāṃ nāvaṃ pūrayitvā niṣpalāyitavyamiti/",
    "S01divyav_u:485.023_1": "tau tasya pādayor nipatya raurukaṃ praviṣṭau/",
    "S01divyav_u:485.024_0": "rājñaḥ sakāśaṃ praviṣṭau kathayatah--kiṃ devenāryo mahākātyāyanaḥ kiṃciduktaḥ pāṃśunāvaṣṭabdhah? sa kathayati--bhavantaḥ,",
    "S01divyav_u:485.025_0": "kiṃ kathayati--deva, evaṃ kathayati--itaḥ saptame divase raurukaṃ nagaraṃ pāṃśunā avaṣṭapsyata iti/",
    "S01divyav_u:485.026_0": "kānupūrvī? kathayati--deva, sa evaṃ kathayati, prathame tāvaddivase mahavāyurāgatya raurukaṃ nagaramapagatapāṣāṇaśarkarakapālaṃ vyavasthāpayiṣyati,",
    "S01divyav_u:485.026_1": "dvitīye divase puṣpavarṣaṃ patiṣyati,",
    "S01divyav_u:485.026_2": "tṛtīye divase vastravarṣam, caturthe hiraṇyavarṣam, pañcame suvarṇavarṣam, paścādyai raurukasāmantakanivāsibhiḥ sāmavāyikaṃ karma kṛtaṃ te raurukaṃ nagaraṃ pravekṣyanti,",
    "S01divyav_u:485.026_3": "teṣu praviṣṭeṣu ṣaṣṭhe divase ratnavarṣaṃ patiṣyati,",
    "S01divyav_u:485.026_4": "saptame divase pāṃśuvarṣamiti/",
    "S01divyav_u:485.031_0": "tau kathayatah--ārya, kimāvāmapyasya karmaṇo bhāginau? bhadramukhau, na yuvāmasya karmaṇo bhāginau/",
    "S01divyav_u:485.032_0": "ārya, yadyevaṃ kathamasmānnāgrānniṣkramitavyamiti? sa kathayati--[486]yuvām yāvacca gṛham yāvacca nadī atrāntare suruṅgāṃ khānayitvā gṛhasamīpe nāvaṃ sthāpayitvā tiṣṭhata/",
    "S01divyav_u:486.002_0": "yadā ratnavarṣaṃ patet, tadā ratnānāṃ nāvaṃ pūrayitvā niṣpalayitavyamiti/",
    "S01divyav_u:486.002_1": "tau duṣṭāmātyau kathayatah--samucchinnapiṇḍapātaḥ pāṃśuvarṣeṇāvaṣṭabadhaḥ sa kimanyadvadatu? īdṛśaṃ vā vadate,",
    "S01divyav_u:486.004_0": "rājā śikhaṇḍī saṃlakṣayati--syādevamiti/",
    "S01divyav_u:486.004_1": "hirubhirukāvagrāmātyau mukhaṃ vibhaṇḍya hastān saṃparivartya prakrāntau/",
    "S01divyav_u:486.005_0": "tatra hitukasya śyāmāko dārakaḥ putraḥ/",
    "S01divyav_u:486.006_0": "bhirukasya śyāmāvatī nāma dārikā duhitā/",
    "S01divyav_u:486.006_1": "hitukena śyāmāko dāraka āyuṣmate mahākātyāyanāya dattah--ārya,",
    "S01divyav_u:486.006_2": "yadyasya kānicitkuśalamūlāni syuḥ,",
    "S01divyav_u:486.007_0": "no cet tavaivāyamupasthāyaka iti/",
    "S01divyav_u:486.008_0": "bhirukenāpi śyāmāvatī dārikā śailāyā bhikṣuṇyā dattā--ārye,",
    "S01divyav_u:486.008_1": "yadyasyāḥ kānicit kuśalamūlāni syuḥ,",
    "S01divyav_u:486.009_0": "no cet kauśāmbyāṃ ghoṣilo nāma gṛhapatirmama vayasyastasya samarpayiṣyasīti/",
    "S01divyav_u:486.010_0": "tayādhivāsitam/",
    "S01divyav_u:486.010_1": "atha śailā bhikṣuṇī śyāmāvatīmādāya ṛddhyā raurukānnagarāt prakrāntā/",
    "S01divyav_u:486.011_0": "tadā kauśāmbyāṃ ghoṣilasya gṛhapaterdattā/",
    "S01divyav_u:486.012_0": "yathā ca saṃdiṣṭaṃ samākhyātam/",
    "S01divyav_u:486.012_1": "āyuṣmān mahākātyāyanastatraivāvasthitaḥ/",
    "S01divyav_u:486.012_2": "hirubhirukābhyāmagrāmātyābhyām yāvacca gṛham yāvacca nadī atrāntare suruṅgāṃ khānayitvā gṛhasamīpe ca nauḥ sthāpitā/",
    "S01divyav_u:486.014_0": "yāvadanyatamasmin divase mahāvāyurāgataḥ,",
    "S01divyav_u:486.014_1": "yena taṃ raurukaṃ nagaramapagatapāṣāṇaśarkarakapālaṃ vyavasthāpitam/",
    "S01divyav_u:486.015_0": "dvitīye divase puṣpavarṣaṃ patitam/",
    "S01divyav_u:486.015_1": "tau duṣṭāmātyau kathayatah--deva, śrūyate rājño māndhātuḥ saptāhaṃ hiraṇyavarṣaṃ patitamiti/",
    "S01divyav_u:486.016_0": "devasyedaṃ puṣpavarṣaṃ patitam, nacirādvastravarṣaṃ patiṣyati/",
    "S01divyav_u:486.017_0": "tṛtīye divase vastravarṣaṃ patiam/",
    "S01divyav_u:486.017_1": "tau duṣṭāmātyau kathayatah--devasyedaṃ vastravarṣaṃ patitam,",
    "S01divyav_u:486.017_2": "nacirādvirāddhiraṇyavarṣaṃ patiṣyatīti/",
    "S01divyav_u:486.018_0": "caturthe divase hiraṇyavarṣaṃ patitam/",
    "S01divyav_u:486.019_0": "tau duṣṭāmātyau kathayatah--devasyedaṃ hiraṇyavarṣaṃ patitam, nacirādeva suvarṇavarṣaṃ patiṣyatīti/",
    "S01divyav_u:486.020_0": "pañcame divase suvarṇavarṣaṃ patitam/",
    "S01divyav_u:486.020_1": "tau duṣṭāmātyau kathayatah--devasyedaṃ suvarṣaṃ ptatitam, nacirādeva ratnavarṣaṃ patiṣyatīti/",
    "S01divyav_u:486.021_0": "yau raurukasāmantakanivāsibhiḥ sāmavāyikaṃ karma kṛtam, te raurukaṃ nagaraṃ praviṣṭāḥ/",
    "S01divyav_u:486.022_0": "teṣu praviṣṭeṣu ṣaṣṭhe divase ratnavarṣaṃ patitam/",
    "S01divyav_u:486.022_1": "hirubhirukāvagrāmātyau ratnānāṃ nāvaṃ pūrayitvā niṣpalāyitau/",
    "S01divyav_u:486.023_0": "tatra hirukeṇānyatamasmin pradeśe hirukaṃ nāma nagaraṃ māpitam/",
    "S01divyav_u:486.024_0": "tasya hirukaṃ hirukamiti saṃjñā saṃvṛttā/",
    "S01divyav_u:486.024_1": "bhirukeṇānyatamasmin pradeśe bhirukaṃ nāma nagaraṃ māpitam/",
    "S01divyav_u:486.025_0": "tasyāpi bhirukacchaṃ bhirukacchamiti saṃjñā saṃvṛttā/",
    "S01divyav_u:486.025_1": "saptame divase pāṃśuvarṣaṃ patitumārabdham/",
    "S01divyav_u:486.026_0": "amanuṣyakairdvārāṇyavaṣṭabdhāni/",
    "S01divyav_u:486.026_1": "śyāmākaḥ kathayati--ārya, kimeṣa uccaśabdo mahāśabda iti/",
    "S01divyav_u:486.027_0": "āyuṣmān mahākātyāyanaḥ kathayati--putra, vātāyanena kāśikāṃ niṣkāsayeti/",
    "S01divyav_u:486.028_0": "tena vātāyanena kāśikā niṣkāsitā/",
    "S01divyav_u:486.028_1": "pāṃśubhiranavīkṛtā/",
    "S01divyav_u:486.028_2": "āyuṣmān mahākātyāyanaḥ saṃlakṣayati--sāvaśeṣāgocara iti/",
    "S01divyav_u:486.029_0": "yāvadbhūyo niṣkāsitā, pūrṇā cūḍikābaddhā saṃvṛttā/",
    "S01divyav_u:486.030_0": "āyuṣmān mahākātyāyanaḥ saṃlakṣayati--agocarībhūtam/",
    "S01divyav_u:486.030_1": "idānīṃ gacchamīti/",
    "S01divyav_u:486.030_2": "atha yā raurukanivāsinī devatā sā yenāyuṣmān mahākātyāyanastenopasaṃkrāntā/",
    "S01divyav_u:486.031_0": "upasaṃkramya pādābhivandanaṃ kṛtvā kathayati--ārya, ahamapyāgachāmi/",
    "S01divyav_u:486.032_0": "āryasyopasthānaṃ kariṣyāmīti/",
    "S01divyav_u:487.001_0": "[487]tenādhivāsitam/",
    "S01divyav_u:487.001_1": "āyṣmatā mahākātyāyanena śyāmāka uktah--putra, gṛhāṇa cīvarakarṇikam/",
    "S01divyav_u:487.002_0": "gacchāma iti/",
    "S01divyav_u:487.002_1": "tena cīvarakarṇiko gṛhītaḥ/",
    "S01divyav_u:487.002_2": "sa ṛddhyā uparivihāyasā śyāmākaṃ dārakamādāya saṃprasthitaḥ/",
    "S01divyav_u:487.003_0": "raurukanivāsinyapi devatā svarddhyā tasya pṛṣṭhato 'nubaddhā/",
    "S01divyav_u:487.004_0": "raurukamapi nagaraṃ pāṃśunāvaṣṭabaddham/",
    "S01divyav_u:487.004_1": "te 'nupūrveṇa kharaṃ mama karvaṭakamanuprāptāḥ/",
    "S01divyav_u:487.004_2": "tena tatra khalābhidhāne 'vasthitāḥ/",
    "S01divyav_u:487.005_0": "āyuṣmān mahākātyāyanaḥ śyāmākaṃ dārakaṃ khalabhidhāne sthāpayitvā pinṇḍapātraṃ praviṣṭaḥ/",
    "S01divyav_u:487.006_0": "devatānubhāvāttasmin khalābhidhāne dhānyaṃ vardhitumārabdham/",
    "S01divyav_u:487.007_0": "yastatra puruṣo 'vasthitaḥ, sa taṃ dārakaṃ dṛṣṭvā tasya sakāśamupasaṃkramya kathayati--bho dāraka,",
    "S01divyav_u:487.007_1": "tava prabhāvātkhalābhidhāne dhānyaṃ vardhata iti/",
    "S01divyav_u:487.008_0": "sa kathayati--na mama prabhāvāt khalabhidhāne dhānyaṃ vardhata iti,",
    "S01divyav_u:487.008_1": "api tu raurukanivāsinī devatā ihāgatā amuṣmin pradeśe tiṣṭhati,",
    "S01divyav_u:487.008_2": "tasyāḥ prabhāvāt khalābhidhāne dhānyaṃ vardhata iti/",
    "S01divyav_u:487.010_0": "sa tasyāḥ sakāśaṃ gatvā pādayor nipatya kathayati--devate,",
    "S01divyav_u:487.010_1": "tāḍakaṃ kuñcikāṃ ca tāvaddhāraya,",
    "S01divyav_u:487.010_2": "yāvadgrāmam {gatvā} āgacchāmi/",
    "S01divyav_u:487.011_0": "na ca tvayā māṃ muktvā anyasya kasyaciddātavyamiti/",
    "S01divyav_u:487.012_0": "tenāpi karvaṭakaṃ gatvā karvaṭakanivāsī janakāyaḥ saṃnipātitaḥ/",
    "S01divyav_u:487.013_0": "uktaśca--bhavantaḥ, raurukanivāsinī devatā ihāgatā khalābhidhāne tiṣṭhati/",
    "S01divyav_u:487.014_0": "tatprabhāvāt khalabhidhāne dhānyaṃ vardhate/",
    "S01divyav_u:487.014_1": "tasyā haste mayā tāḍakaṃ kuñcikā ca dattā/",
    "S01divyav_u:487.015_0": "{uktam} ca--devate, tāḍakaṃ kuñcikāṃ ca tāvaddhāraya yāvad grāmaṃ gatvā āgacchāmi/",
    "S01divyav_u:487.016_0": "na ca tvayā māṃ muktvā anyasya kasyaciddātavyamiti/",
    "S01divyav_u:487.016_1": "tadadhiṣṭhānaṃ vijñāpayāmi--yadi mama putraṃ śreṣṭhinamabhiṣiñcatha,",
    "S01divyav_u:487.016_2": "ahamātmānaṃ jīvitādvyaparopayāmīti/",
    "S01divyav_u:487.017_0": "devatā asmādadhiṣṭhānānna kvacidgamiṣyati,",
    "S01divyav_u:487.017_1": "yuṣmākaṃ bhogābhivṛddhirbhaviṣyati,",
    "S01divyav_u:487.017_2": "sarvāśca ītayo vyupaśamaṃ gamiṣyantīti/",
    "S01divyav_u:487.019_0": "taustasya putraḥ śreṣṭhī tenātmā jīvitādvyaparopitaḥ/",
    "S01divyav_u:487.019_1": "tataḥ sarvaṃ tadadhiṣṭhānaṃ gandhapuṣpośobhitaṃ chatradhvajapatākāśobhitaṃ ca balimādāya yena devatā tenopasaṃkrāntāḥ/",
    "S01divyav_u:487.021_0": "upasaṃkramya pādayor nipatya kathayati--devate, adhiṣṭhā bhava, ihaiva tiṣṭheti/",
    "S01divyav_u:487.022_0": "nāsti mamehāvasthānam/",
    "S01divyav_u:487.022_1": "āryasyāhaṃ mahākātyāyanasyopasthāyiketi/",
    "S01divyav_u:487.022_2": "āyuṣmān mahākātyāyana iti kathayati--devate,",
    "S01divyav_u:487.022_3": "samanvāhara asya yasya sakāśāt tāḍakaḥ kuñcikā ca gṛhīteti/",
    "S01divyav_u:487.024_0": "sā samanvāhartuṃ pravṛttā paśyati, yāvatkālagataḥ/",
    "S01divyav_u:487.024_1": "tayāsāvadhiṣṭhānanivāsī janakāyo 'bhihitah--bhavantaḥ, samayato 'haṃ tiṣṭhāmi/",
    "S01divyav_u:487.025_0": "tauryādṛśameva tasyā devatāyāḥ sthaṇḍilaṃ kāritaṃ tādṛśamevāyuṣmato mahākātyāyanasya/",
    "S01divyav_u:487.027_0": "tasyā devatāyā yo 'dhiṣṭhāne pradīpaḥ prajñaptaḥ,",
    "S01divyav_u:487.027_1": "tamasau gṛhītvā āyuṣmato mahākātyāyanasya sthaṇḍile sthāpayati/",
    "S01divyav_u:487.028_0": "sā anyatamena puruṣeṇa prākārakaṇṭake sthitena pradīpaṃ gṛhītvā gacchantī dṛṣṭā/",
    "S01divyav_u:487.029_0": "sa saṃlakṣayati--eṣā devatā āryasya mahākātyāyanasyābhisātikā gacchatīti/",
    "S01divyav_u:487.030_0": "tayā tasya cittamupalakṣitam/",
    "S01divyav_u:487.030_1": "sā ruṣitā--pāpacittasamudācāro 'yaṃ karvaṭakanivāsī janakāyaḥ/",
    "S01divyav_u:487.031_0": "āryasya mahākātyāyanasya nirāmagandhasyātṛptapuṇyasyāpavādamanuprayacchatīti/",
    "S01divyav_u:487.032_0": "tasmāttasmin karvaṭake mārirutsṛṣṭā/",
    "S01divyav_u:487.032_1": "mahājanamarako jātaḥ/",
    "S01divyav_u:487.032_2": "mṛtajane [488]niṣkāsyamāne mañcakāmañcake saḍtkumārabdhāḥ/",
    "S01divyav_u:488.001_0": "adhiṣṭhānanivāsinā janakāyena naimittikā āhūya pṛṣṭāh--kimetaditi? te kathayanti devatāprakopa iti/",
    "S01divyav_u:488.002_0": "te tāṃ kṣamayitumārabdhāḥ/",
    "S01divyav_u:488.002_1": "sākathayati--yūyamāryasya mahākātyāyanasya nirāmagandhasyāsatkāramanuprayacchatheti? te bhūyaḥ kathayanti--kṣamakha devate,",
    "S01divyav_u:488.002_2": "na kaścidasatkāraṃ kariṣyatīti/",
    "S01divyav_u:488.004_0": "sā kathayati--yadi yūyam yādṛśamevāryasya mahākātyāyanasyeti/",
    "S01divyav_u:488.005_0": "te kathayanti--devate kṣamakha, prativiśiṣṭataraṃ kurma iti/",
    "S01divyav_u:488.006_0": "tayā teṣāṃ kṣāntam/",
    "S01divyav_u:488.006_1": "tairapyāyuṣmato mahākātyāyanasya prativiśiṣṭataraḥ satkāraḥ kṛtaḥ/",
    "S01divyav_u:488.006_2": "āyuṣmān mahākātyāyanastatra varṣoṣitaḥ śyāmākaṃ dārakamādāya devatāmupāmantrya saṃprasthitaḥ/",
    "S01divyav_u:488.007_0": "sā kathayati--ārya, mama kiciccihnamanuprayaccha, yatrāhaṃ kārāṃ kṛtvā tiṣṭhāmīti/",
    "S01divyav_u:488.008_0": "tena tasyāṃ kāśikā dattā/",
    "S01divyav_u:488.009_0": "tayātra prakṣipya stūpaḥ pratiṣṭhāpito mahaśca prasthāpitah--kāśīmaha kāśīmaha iti saṃjñā saṃvṛttā/",
    "S01divyav_u:488.010_0": "adyāpi caityavandakā bhikṣavo vandante/",
    "S01divyav_u:488.010_1": "śyāmāko dārakaścīvarakarṇike lagnaḥ pralambamāno gopālakapaśupālakairdṛṣṭaḥ/",
    "S01divyav_u:488.011_0": "tairlambate lambata iti uccair nādo muktaḥ/",
    "S01divyav_u:488.011_1": "tasmiñ janapade manuṣyāṇāṃ lambakapāla iti saṃjñā saṃvṛttā/",
    "S01divyav_u:488.012_0": "āyuṣmān mahākātyāyano 'nyatamaṃ karvaṭakamanuprāptaḥ/",
    "S01divyav_u:488.013_0": "tatra śyāmākaṃ dārakaṃ vṛkṣamūle sthāpayitvā piṇḍāya praviṣṭaḥ/",
    "S01divyav_u:488.013_1": "tasmiṃśca karvaṭake 'putro rājā kālagataḥ/",
    "S01divyav_u:488.014_0": "paurajānapadāḥ saṃnipatya kathayanti--bhavantaḥ,",
    "S01divyav_u:488.014_1": "kaṃ rājānamabhiṣiñcāma iti? tatraike kathayanti--yaḥ puṇyamaheśākhya iti/",
    "S01divyav_u:488.015_0": "apare kathayanti--kathamasau prajñāyata iti? anye kathayanti--parīkṣakāḥ prayujyantāmiti/",
    "S01divyav_u:488.016_0": "taiḥ parīkṣakāḥ prayuktāḥ/",
    "S01divyav_u:488.016_1": "te itaścāmutaśca paryāṭitumārabdhāḥ/",
    "S01divyav_u:488.017_0": "tairasau vṛkṣasyādhastānmiddhamavakrānto dṛṣṭaḥ/",
    "S01divyav_u:488.017_1": "te tasya nimittamudgṛhītumārabdhā yāvatpaśyanti/",
    "S01divyav_u:488.018_0": "anyeṣāṃ vṛkṣāṇāṃ chāyā prācīnapravaṇā prācīnaprāgbhārā/",
    "S01divyav_u:488.018_1": "tasya vṛkṣasya cchāyā asya śyāmākasya dāraksya kāyaṃ na vijahātīti/",
    "S01divyav_u:488.019_0": "dṛṣṭvā ca punaḥ saṃjalpitumārabdhāh--bhavantaḥ, ayaṃ puṇyamaheśākhyaḥ sattvaḥ, etamabhiṣiñcāma iti/",
    "S01divyav_u:488.020_0": "sa taiḥ prabodhyoktah--dāraka, rājyaṃ pratīccheti/",
    "S01divyav_u:488.021_0": "sa kathayati--nāhaṃ rājyenārthī/",
    "S01divyav_u:488.021_1": "ahamāryasya mahākātyāyanasyopasthāpaka iti/",
    "S01divyav_u:488.022_0": "āyuṣmatā mahākātyāyanena śrutam/",
    "S01divyav_u:488.022_1": "samanvāhartuṃ pravṛttaḥ/",
    "S01divyav_u:488.022_2": "kimasya dārakasya rājñaḥ saṃvartanīyāni karmāṇi na veti/",
    "S01divyav_u:488.023_0": "paśyati, santi/",
    "S01divyav_u:488.023_1": "sa kathayati--putra, pratīccha rājyam, kiṃ tu dharmeṇa te kārayitavyamiti/",
    "S01divyav_u:488.024_0": "tena taṃ pratīṣṭam/",
    "S01divyav_u:488.024_1": "sa tai rājye 'bhiṣikraḥ/",
    "S01divyav_u:488.024_2": "śyāmākena dārakeṇa tasmin rājyaṃ kāritamiti/",
    "S01divyav_u:488.025_0": "śyāmākarājyaṃ śyāmākarājyamiti saṃjñā saṃvṛttā//",
    "S01divyav_u:488.026_0": "āyuṣmān mahākātyāyano vokkāṇamanuprāptaḥ/",
    "S01divyav_u:488.026_1": "vokkāṇe āyuṣmato mahākātyāyanasya mātā upapannā/",
    "S01divyav_u:488.027_0": "sā āyuṣmantaṃ mahākātyāyanaṃ dṛṣṭvā kathayati--dṛṣṭvā cirasya bara putrakaṃ paśyāmi,",
    "S01divyav_u:488.027_1": "cirasya bata putrakaṃ paśyāmīti/",
    "S01divyav_u:488.028_0": "stanābhyāṃ cāsyāḥ kṣīradhārāḥ prasṛtāḥ/",
    "S01divyav_u:488.028_1": "āyuṣmatā mahākātyāyanena amba ambeti samāśvāsitā/",
    "S01divyav_u:488.029_0": "tayā āyuṣmān mahākātyāyano bhojitaḥ/",
    "S01divyav_u:488.029_1": "tasyā āyuṣmatā mahākātyāyanenāśayānuśayaṃ dhātuṃ prakṛtiṃ ca jñātvā tādṛśī caturāryasamprativedhikī dharmadeśanā kṛtā,",
    "S01divyav_u:488.029_2": "yāṃ śrutvā viṃśatiśikharasamudgataṃ satkāyadṛṣṭiśailaṃ jñānavajreṇa bhittvā srotāpattiphalaṃ sākṣātkṛtam/",
    "S01divyav_u:488.032_0_0": "sā dṛṣṭasatyā trirudānamudānayati sma--idamasmākaṃ bhadanata na mātrā [489]kṛtaṃ",
    "S01divyav_u:488.032_0_1": "na pitrā na rājñā na devatābhir neṣṭena svajanabandhuvargeṇa na pūrvapretair na śramaṇabrāhmaṇairyadbhavatā",
    "S01divyav_u:488.032_0_2": "asmākaṃ kṛtam/",
    "S01divyav_u:489.002_0": "smucchoṣitā rudhirāśrusamudrāḥ,",
    "S01divyav_u:489.002_1": "laṅghitā asthiparvatāḥ, pihitānyapāyadvārāṇi, vivṛtāni svargamokṣadvārāṇi, pratiṣṭhāpitāḥ smo devamauṣyeṣu/",
    "S01divyav_u:489.003_0": "āha ca--",
    "S01divyav_u:489.004_0": "yatkartavyaṃ suputreṇa mānurduṣkarakāriṇā/",
    "S01divyav_u:489.005_0": "tatkṛtaṃ bhavatā mahyaṃ cittaṃ mokṣaparāyaṇam//67//",
    "S01divyav_u:489.006_0": "durgatibhyaḥ samuddhṛtya svarge ca te aham/",
    "S01divyav_u:489.007_0": "sthāpitā putra yatnena sādhu te duṣkṛtaṃ kṛtam//68//",
    "S01divyav_u:489.008_0": "athāyuṣmān mahākātyāyanastāṃ bhadrakanyāṃ satyeṣu pratiṣṭhāpya kathayati--amba,",
    "S01divyav_u:489.009_0": "sā kathayati--putra, yadyevaṃ mama kiṃcidanuprayaccha, yatrāhaṃ pūjāṃ kṛtvā tiṣṭhāmīti/",
    "S01divyav_u:489.010_0": "tena tasyā yaṣṭirdattā/",
    "S01divyav_u:489.010_1": "tayā stūpaṃ pratiṣṭhāpya sā tasmin pratimāropitā/",
    "S01divyav_u:489.011_0": "yaṣṭistūpa iti saṃjñā saṃvṛttā/",
    "S01divyav_u:489.011_1": "adyāpi caityavandakā bhikṣavo vandante//",
    "S01divyav_u:489.012_0": "athāyuṣmān mahākātyāyano madhyadeśamāgantukāmaḥ sindhumanuprāptaḥ/",
    "S01divyav_u:489.012_1": "atha yā uttarāpathanivāsinī devatā,",
    "S01divyav_u:489.012_2": "sā āyuṣmantaṃ mahākātyāyanamidamavocat--ārya,",
    "S01divyav_u:489.012_3": "mamāpi kiṃciccihnamanuprayaccha,",
    "S01divyav_u:489.012_4": "yatrāhaṃ pūjāṃ kṛtvā tiṣṭhāmīti/",
    "S01divyav_u:489.014_0": "sa saṃlakṣayati--uktaṃ bhagavatā madhyadeśe pule na dhārayitavye iti/",
    "S01divyav_u:489.015_0": "tadete anuprayacchāmīti/",
    "S01divyav_u:489.015_1": "tena tasyaite datte/",
    "S01divyav_u:489.015_2": "tayā sthaṇḍile kārayitvā te pratiṣṭhāpite itaścarasantisaṃjñā saṃvṛttā/",
    "S01divyav_u:489.016_0": "āyuṣmān mahākātyāyano 'nupūrveṇa śrāvastīmanuprāptaḥ/",
    "S01divyav_u:489.017_0": "bhikṣubhirdṛṣṭa uktaśca--svāgataṃ svāgatamāyuṣman/",
    "S01divyav_u:489.017_1": "kiccitkuśalacaryeti? sa kathayati--āyuṣmantaḥ, kiṃcit sukhacaryā kiṃcidduḥkhacaryeti/",
    "S01divyav_u:489.018_0": "bhikṣavaḥ kathayanti--kiṃ sukhacaryā kiṃ duḥkhacaryeti? sa kathayati--yatsattvakāryaṃ kṛtam,",
    "S01divyav_u:489.019_0": "yad rājā śikhaṇḍī raurukanivāsī ca janakāya ahaṃ ca pāṃśunāvacṭabdhaḥ,",
    "S01divyav_u:489.019_1": "hirubhirukau cāgrāmātyau kṛcchreṇa palāyitau,",
    "S01divyav_u:489.021_0": "atha pāthābhikṣavo 'vadhyāyantaḥ kathayanti--pitṛmārako 'sau/",
    "S01divyav_u:489.022_0": "tenāyuṣmān rudrāyaṇo 'rhattvaṃ prāptaḥ/",
    "S01divyav_u:489.022_1": "aduṣyanayakārī praghatita iti/",
    "S01divyav_u:489.022_2": "idaṃ tasya puṣpamātram/",
    "S01divyav_u:489.023_0": "anyatphalaṃ bhaviṣyatīti//",
    "S01divyav_u:489.024_0_0": "bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ",
    "S01divyav_u:489.024_0_1": "bhadanta āyuṣmatā rudrāyaṇena karma kṛtam yenāḍhye mahādhane mahābhoge kule pratyājātah?",
    "S01divyav_u:489.024_0_2": "bhagavataḥ śāsane pravrajya sarvakleśaprahāṇādarhattvaṃ sākṣātkṛtam? arhattvaprāptaśca",
    "S01divyav_u:489.024_0_3": "śastreṇa praghātita iti? bhagavānāha--rudrāyaṇena bhikṣuṇā karmāṇi kṛtānyupacittāni",
    "S01divyav_u:489.024_0_4": "labdhasambhārāṇi pariṇatapratyayānyoghavatpratyupasthitānyavaśyambhāvīni/",
    "S01divyav_u:489.028_0": "rudrāyaṇena karmāṇi kṛtānyupacitāni/",
    "S01divyav_u:489.028_1": "ko 'nyaḥ pratyanubhaviṣyati? na bhikṣavaḥ karmāṇi kṛtānyupacitāni bāhye pṛthivīdhātau vipacyante,",
    "S01divyav_u:489.028_2": "nābdhātau, na tejodhātau, na vāyudhātau, api tūpātteṣveva skandhadhātvāyataneṣu karmāṇi kṛtānyupacitāni vipacyante śubhānyaśubhāni ca/",
    "S01divyav_u:490.001_0": "[490]na praṇaśyanti karmāṇi kalpakoṭiśatairapi/",
    "S01divyav_u:490.002_0": "sāmagarīṃ prāpya kālaṃ ca phalanti khalu dehinām//69// iti/",
    "S01divyav_u:490.003_0": "bhūtapūrvaṃ bhikṣavo 'tīti^dhvani asti buddhānāṃ bhagavatāmutpāde pratyekabuddhā lola utpadyante hīnadīnānukampakāḥ prāntaśayanāsanabhaktāḥ khaṅgaviṣāṇakalpā ekadakṣiṇīyā lokasya/",
    "S01divyav_u:490.005_0": "yāvadanyatamasmin karvaṭake labdhuḥ prativasati/",
    "S01divyav_u:490.005_1": "tasya karvaṭakasya ca nātidūre udapānaṃ prabhūtānāṃ mṛgāṇāmāvāsaḥ/",
    "S01divyav_u:490.006_0": "tatrāsau lubdhakaḥ pratidinaṃ prabhūtān kūṭān pāśālepāṃśca pratikṣipati prabhūtānāṃ mṛgānāmutsādāya vināśāya anayena vyasanāya/",
    "S01divyav_u:490.007_0": "tasya cāmoghāste kūṭāḥ pāśālepāśca/",
    "S01divyav_u:490.008_0": "yāvadanyataraḥ pratyekabuddho janapadacārikāaṃ caraṃstaṃ karvaṭakamanuprāpto devatāyatane rātiṃdivā samupāgataḥ/",
    "S01divyav_u:490.009_0": "sa pūrvāhṇe nivāsya pātracīvaramādāya taṃ karvaṭakamanuprāptaḥ/",
    "S01divyav_u:490.009_1": "tan karvaṭakaṃ piṇḍāya prāvikṣat/",
    "S01divyav_u:490.010_0": "tataḥ piṇḍapātamaṭitvā saṃlakṣayati--idaṃ devāyatanaṃ divā ākīrṇam/",
    "S01divyav_u:490.011_0": "bahiḥ karvaṭakasya śānte sthāne piṇḍapātaṃ velāṃ karomīti/",
    "S01divyav_u:490.011_1": "sa karvaṭakānniṣkramyedaṃ śāntamidaṃ śāntamiti yena tadudapānaṃ tenopasaṃkrāntaḥ/",
    "S01divyav_u:490.012_0_0": "upasaṃkramya pātrasnāvaṇamekānta upanikṣipya pādau prakṣālya hastau nirmādya pānīyaṃ",
    "S01divyav_u:490.012_0_1": "parisrāvya śīrṇaparṇakāni samudānīya niṣadya bhaktaketyaṃ kṛtvā hastau nirmādya mukhaṃ",
    "S01divyav_u:490.012_0_2": "pātraṃ ca pātraparisrāvaṇam yathāsthāne sthāpya pādau prakṣālya anyatamavṛkṣamūlaṃ",
    "S01divyav_u:490.012_0_3": "niśritya suptoragarājabhogaparipiṇḍīkṛtaṃ paryaṅkaṃ baddhvā śānteneryāpathena niṣaṇṇaḥ/",
    "S01divyav_u:490.016_0": "tasmin divase mānuṣagandhenaikamṛgo 'pi na grahaṇānugataḥ/",
    "S01divyav_u:490.016_1": "atha sa lubdhakaḥ kālyamevotthāya yena tadudapānaṃ tenopasaṃkrāntaḥ/",
    "S01divyav_u:490.017_0": "sa tān kūṭān pāśāṃśca pratyevekṣitumārabdhaḥ/",
    "S01divyav_u:490.018_0": "ekamṛgamapi nādrakṣīt/",
    "S01divyav_u:490.018_1": "tasyaitadabhavat--mamāmī kūṭāḥ pāśālepāścāvandhyāḥ/",
    "S01divyav_u:490.018_2": "kimatra kāraṇam yenādya ekamṛgo 'pi na baddha iti?/",
    "S01divyav_u:490.019_0": "tadudapānaṃ sāmantakena paryaṭitumārabdhaḥ/",
    "S01divyav_u:490.019_1": "paśyati manuṣyapadam/",
    "S01divyav_u:490.020_0": "sa tena padānusāreṇa gataḥ/",
    "S01divyav_u:490.020_1": "paśyati taṃ pratyekabuddhaṃ śānteneryāpathena niṣaṇṇam/",
    "S01divyav_u:490.021_0": "sa saṃlakṣayati--ete pravrajitāḥ śāntātmāna īdṛśeṣu sthāneṣvabhiramante/",
    "S01divyav_u:490.021_1": "yadyadyāhamasya jīvitāpacchedaṃ na karomi, niyatameṣa mama vṛttisamucchedaṃ karoti/",
    "S01divyav_u:490.022_0": "sarvathā praghātyo 'yamiti/",
    "S01divyav_u:490.023_0": "tenāsau nirghṛṇahṛdayena tyaktaparalokena karākārasadṛśaṃ dhanurākarṇaṃ pūrayitvā saviṣeṇa śareṇa marmaṇi tāḍitaḥ/",
    "S01divyav_u:490.024_0": "sa mahātmā pratyekabuddhaḥ saṃlakṣayati--mā ayaṃ tapasvī lubdho 'tyantakṣataśca bhaviṣyati,",
    "S01divyav_u:490.025_0": "hastoddhāramasya dadāmīti/",
    "S01divyav_u:490.025_1": "sa vitatapakṣa iva haṃsarāja uparivihāyasamabhyudgamya jvalanatapanavarṣaṇavidyotanaprātihāryāṇi kartumārabdhaḥ/",
    "S01divyav_u:490.026_0": "āśu pṛthagjanasya ṛddhirāvarjanakarī/",
    "S01divyav_u:490.027_0": "sa mūlanikṛtta iva drumaḥ pādayor nipatya kathayati--avatarāvatara sadbhūtadakṣiṇīya,",
    "S01divyav_u:490.027_1": "mama kleśapaṅkanimagnasya hastoddhāramanuprayaccheti/",
    "S01divyav_u:490.028_0": "sa tasyānukampārthamavatīrṇaḥ/",
    "S01divyav_u:490.028_1": "tatastena viśalyī kṛtaḥ/",
    "S01divyav_u:490.029_0": "upanāho dattaḥ/",
    "S01divyav_u:490.029_1": "uktaśca--ārya, niveśanaṃ gacchamaḥ/",
    "S01divyav_u:490.029_2": "yadyatra suvarṇapaṇo 'pi dātavyaḥ, ahaṃ pariprāpayāmīti/",
    "S01divyav_u:490.030_0": "sa saṃlakṣayati--yanmayā anena pūtikāyena prāptavyaṃ tadidānīṃ śāntaṃ nirupadhiśeṣaṃ nirvāṇadhātuṃ praviśāmīti/",
    "S01divyav_u:490.031_0": "sa tasyaiva purastātpunargaganatalamabhyudgamya vicitrāṇi pratihāryāṇi vidarśya nirupadhiśeṣe nirvāṇadhātau parinirvṛtaḥ/",
    "S01divyav_u:490.032_0": "dhanavānasau [491]labdhaḥ/",
    "S01divyav_u:491.001_0": "tena sarvagandhakāṣṭhaiścitāṃ citvā dhmāpitaḥ/",
    "S01divyav_u:491.001_1": "sā citā kṣīreṇa nirvāpitā/",
    "S01divyav_u:491.001_2": "tānyasthīni nave kumbhe prakṣipya śārīrastūpaḥ pratiṣṭhāpitaḥ/",
    "S01divyav_u:491.002_0": "chatradhvajapatākāścāropitāḥ/",
    "S01divyav_u:491.002_1": "gandhairmālyairdhūpaśca kumbhe kṛtvā pādayor nipatya praṇidhānaṃ kṛtam--yanmayaivaṃvidhe sadbhūtadakṣiṇīye 'pakāro kṛtaḥ,",
    "S01divyav_u:491.002_2": "mā ahamasya karmano bhāgī syām/",
    "S01divyav_u:491.004_0": "yattu kārā kṛtā, anenāhaṃ kuśalamūlenāḍhye mahādhane mahābhoge kule jāyeyam,",
    "S01divyav_u:491.004_1": "evaṃvidhānāṃ ca guṇānāṃ lābhī syām,",
    "S01divyav_u:491.004_2": "prativiśiṣṭataraṃ cātuḥ śāstāramārāgayeyaṃ na virāgayoyamiti/",
    "S01divyav_u:491.007_0": "kiṃ manyadhve bhikṣavo yo 'sau tena kālena tena samayena lubdhakaḥ, eṣa evāsau rudrāyaṇo bhikṣuḥ/",
    "S01divyav_u:491.008_0": "yadanena pratyekabuddhaḥ saviṣeṇa śareṇa marmaṇi tāḍitaḥ,",
    "S01divyav_u:491.008_1": "tasya karmaṇo vipākena bahūni varṣaśatāni bahūni varṣasahasrāṇi narakeṣu paktaḥ,",
    "S01divyav_u:491.008_2": "tasminnapi codapāne saviṣeṇa śareṇa marmaṇi tāḍitaḥ,",
    "S01divyav_u:491.008_3": "tenaiva ca karmāvaśeṣeṇaitarhyapyarhattvaprāptaḥ śastreṇa praghātitaḥ/",
    "S01divyav_u:491.011_0_0": "punarapi bhikṣavaḥ saṃśayajātāḥ sarvasaṃśayacchettāraṃ buddhaṃ bhagavantaṃ papracchuh--kiṃ",
    "S01divyav_u:491.011_0_1": "bhadanta śikhaṇḍinā raurukanivāsinā janakāyenāyucmatā mahākātyāyanena ca karma kṛtam",
    "S01divyav_u:491.011_0_2": "yena pāṃśunāvaṣṭabdhāḥ,",
    "S01divyav_u:491.011_1": "hirubhirukau tvagrāmātyau niṣpalayitāviti? bhagavānāha--ebhireva bhikṣavaḥ karmāṇi kṛtānyupacitāni labdhasambhārāṇi prariṇatapratyayānyoghavatpratyupasthitānyavaśyambhāvīni/",
    "S01divyav_u:491.014_0": "ebhiḥ karmāṇi kṛtānyupacitāni/",
    "S01divyav_u:491.015_0": "ke 'nyaḥ pratyanubhaviṣyati? na bḥkṣavaḥ karmaṇi kṛtānyupacitāni bāhye pṛthivīdhātau vipacyante,",
    "S01divyav_u:491.015_1": "nābdhātau, na tejodhātau, na vāyudhātau, api tūpātteṣveva skandhadhātvāayataneṣu karmaṇi kṛtāni vipacyante śubhānyaśubhāni ca/",
    "S01divyav_u:491.018_0": "na praṇaśyanti karmāṇi kalpakoṭiśatairapi/",
    "S01divyav_u:491.019_0": "samagrīṃ prāpya kālaṃ ca phalanti khalu dehinām//70//",
    "S01divyav_u:491.020_0": "bhūtapūrvaṃ bhikṣavo 'nyatarasmin karvaṭake gṛhapatiḥ prativasati/",
    "S01divyav_u:491.020_1": "tena sadṛśāt kulāt kalatramānītam/",
    "S01divyav_u:491.021_0": "sa tayā saha krīḍate ramate paricārayati/",
    "S01divyav_u:491.021_1": "tasya krīḍato ramamāṇasya paricārayataḥ putro jātaḥ/",
    "S01divyav_u:491.022_0": "punarasya krīḍato ramamāṇasya paricārayato dārikā jātā/",
    "S01divyav_u:491.022_1": "yāvadanyatamaḥ pratyekabuddho janapadacārikāṃ caraṃstaṃ karvaṭakamanuprāptaḥ/",
    "S01divyav_u:491.023_0": "yā janmikā dārikāḥ, tāsām yācanakā āgacchanti/",
    "S01divyav_u:491.024_0": "tasyā na kaścidāgacchati/",
    "S01divyav_u:491.024_1": "asati buddhānāmutpāde pratyekabuddhā loke utpadyante hīnadīnānukampakāḥ prāntaśayanasanabhaktā ekadakṣiṇīyā lokasya/",
    "S01divyav_u:491.025_0": "yāvadanyatamaḥ pratyekabuddho janapadacārikāṃ caraṃstaṃ karvaṭakamanuprāptaḥ/",
    "S01divyav_u:491.026_0": "yāvattayā dārikayā gṛhaṃ saṃmṛjya vāṭasyopariṣṭāt saṃkāraśchoritaḥ/",
    "S01divyav_u:491.027_0": "tasya pratyekabuddhasya piṇḍapātamaṭataḥ śirasi patitaḥ/",
    "S01divyav_u:491.028_0": "tayāsau dārikayā patan dṛṣṭaḥ/",
    "S01divyav_u:491.028_1": "na cāsya vipratisāracittamutpannam/",
    "S01divyav_u:491.028_2": "neivam/",
    "S01divyav_u:491.029_0": "tasyāstameva divasam yācanaka āgataḥ/",
    "S01divyav_u:491.029_1": "sā bhrātrā pṛṣṭā--kiṃ tvayādya kṛtam yena te yācanakā nāgatā iti/",
    "S01divyav_u:491.030_0": "tayā samākhyātam--mayā tasyopari saṃskāraśachoritaḥ/",
    "S01divyav_u:491.030_1": "tena vipuṣpitam/",
    "S01divyav_u:491.031_0": "tadā dārikayā anyasyā dārikāyā niveditam/",
    "S01divyav_u:491.031_1": "tayāpyasyā lokasyedaṃ pāpakaṃ dṛṣṭigatamutpannam/",
    "S01divyav_u:491.032_0": "yasyā yasyā yācanakā āgacchanti, sā sā tasya pratyekabuddhasyopari saṃkāram [492]chorayatviti/",
    "S01divyav_u:492.001_0": "asatkārabhītavaste mahātmānaḥ sarve pratyekabuddhāḥ/",
    "S01divyav_u:492.001_1": "sa tasmāt karvaṭakātprakrāntaḥ/",
    "S01divyav_u:492.002_0": "pañcābhijñāmṛṣīṇāmupari kṣeptumārabdhāḥ/",
    "S01divyav_u:492.002_1": "te 'pi prakrāntāḥ/",
    "S01divyav_u:492.002_2": "tato mātāpitrorupari kṣeptumārabdhāḥ/",
    "S01divyav_u:492.003_0": "tasmin karvaṭake dvau gṛhapatī samakau prativasataḥ/",
    "S01divyav_u:492.003_1": "sā ābhyāmuktā--bhavantaḥ, asaddharmo 'yaṃ vardhate, viramateti/",
    "S01divyav_u:492.004_0": "tābhyāṃ nivāritāḥ prativiratāḥ//",
    "S01divyav_u:492.005_0": "kiṃ manyadhve bhikṣavo yāsau dārikā yayā pratyekabuddhasyopari saṃkāraśchoritaḥ,",
    "S01divyav_u:492.006_0": "yo 'sau karvaṭakanivāsī janakāyaḥ, eṣa evāsau raurukanivāsī janakāyaḥ/",
    "S01divyav_u:492.007_0": "yadebhiḥ pratyekabuddhānāmupari pāpakaṃ dṛṣṭigaramutpannaṃ kṛtam,",
    "S01divyav_u:492.007_1": "asya karmaṇo vipākena pāṃśunāvaṣṭabdhāḥ/",
    "S01divyav_u:492.008_0": "yo 'sau gṛhapatī yābhyāṃ nivāritam, etāvetau hirubhirukāvagrāmātyau/",
    "S01divyav_u:492.009_0": "tasya karmaṇo vipākena niṣpalāyitau/",
    "S01divyav_u:492.009_1": "yo 'sau dārikāyā bhrātā yena vipuṣpitam, eṣa evāsau kātyāyano bhikṣuḥ/",
    "S01divyav_u:492.010_0": "yadanena bipuṣpitaṃ tasya karmaṇo vipākena pāṃśunāvaṣṭabdhaḥ/",
    "S01divyav_u:492.011_0": "yadi tena na vipuṣpitam (cittam) na pāṃśunāvaṣṭabdho 'bhaviṣyaditi/",
    "S01divyav_u:492.011_1": "yadi tasya pāpakaṃ dṛṣṭigatamutpannamabhaviṣyat,",
    "S01divyav_u:492.011_2": "kātyāyano 'pi bhikṣuḥ pāṃśunāvaṣṭabdho 'nayena vyasanamāpanno 'bhaviṣyaditi/",
    "S01divyav_u:492.013_0": "iti hi bhikṣava ekāntakṛṣṇānāṃ karmaṇāmekāntakṛṣṇo vipākaḥ,",
    "S01divyav_u:492.014_0": "tasmāttarhi bhikṣava ekāntakṛṣṇāni karmāṇyapāsya vyatimiśrāṇi ca,",
    "S01divyav_u:492.014_1": "ekāntaśuleṣveva karmasvābhogaḥ karaṇīyaḥ/",
    "S01divyav_u:492.015_0": "ityevaṃ vo bhikṣavaḥ śikṣitavyamiti/",
    "S01divyav_u:492.016_0": "bhikṣavo bhagavato bhāṣitamabhyanandanniti//",
    "S01divyav_u:492.017_0": "iti śrīdivyāvadāne rudrāyaṇāvadānaṃ samāptam//",
    "S01divyav_u:600_0": "********** Avadāna 38 **********",
    "S01divyav_u:493.001_0": "div38 maitrakanyakāvadānam/",
    "S01divyav_u:493.002_0": "mātaryapakāriṇaḥ prāṇina ihaiva vyasanaprapātapātālāvalambino bhavantīti satatasamupajāyamānapremaprasādabahumānamānasaiḥ satpuruṣairmātaraḥ śuśrūṣaṇīyāḥ/",
    "S01divyav_u:493.003_0_0": "tadyathānuśrūyate--vikasitasitakumudendukundakusumāvalīguṇagaṇavibhūṣitaḥ pūrvajanmāntaropāttāprameyānavadyavipulasakalasambhāro",
    "S01divyav_u:493.003_0_1": "dhanadasamānaratnāśrayaḥ svajanakṛpaṇavanīpakabhujyamānodāravibhavasāranicayo mitro",
    "S01divyav_u:493.003_0_2": "nāma sārthavāho babhūva/",
    "S01divyav_u:493.007_0": "paropakāraikarasābhirāmā vibhūtayaḥ sphītatarā babhūvuḥ/",
    "S01divyav_u:493.009_0": "tasyāryasattvasya nabhasyarātre karā navendoḥ kumudāvadātāḥ//1//",
    "S01divyav_u:493.011_0": "tṛṣṇānilaiḥ śokaśikhāpracaṇḍaiścittāni dagdhāni bahuprakāram/",
    "S01divyav_u:493.013_0": "āśāvatāṃ sapraṇayābhirāmairdānāmbuṣekaiḥ śamayāmbabhūva//2//",
    "S01divyav_u:493.015_0": "dṛṣṭvā lokamimaṃ dhanakṣayabhayāt saṃtyaktadānotsavaṃ lokakleśapiśācikāvaśatayā saṃdūṣitādhyāśayam/",
    "S01divyav_u:493.017_0": "kāruṇyāt sa dadāvanāthakṛpaṇaklībāturebhyo dhanaṃ matvā ca prahatārṇavormicapalaṃ svaṃ jīvitaṃ bhūyasā/",
    "S01divyav_u:493.019_0": "yeṣu vyāsajjacetā bhujagavaravadhūbhogabhīmeṣu labdhā gāhante pāpagartaṃ sphuṭadahanaśikhābhīmaparyantarandhram/",
    "S01divyav_u:493.021_0": "vātāghātapranṛttapravaranaravadhūnetrapakṣmāgralolāṃs tānarthānarthiduḥkhavyupaśamapaṭubhiḥ protsasarja pradānaiḥ/",
    "S01divyav_u:493.023_0_0": "tasmāt putradhanatvāt putrābhilāṣiṇo yadā manorathaśatairasakṛdunmiṣitonmiṣitāḥ putraśriyaḥ",
    "S01divyav_u:493.023_0_1": "prasahya sphītataravairabhārendhanavahninaiva vigatanikhilapratīkāradāruṇaprabhāvamahatā",
    "S01divyav_u:493.023_0_2": "sukṛtāntalayaīkaparāyaṇāḥ kriyante sma,",
    "S01divyav_u:493.023_1": "yadāsau lokapravādamātrayāpi panthānaṃ samavatīrya dhanadavaruṇakuberaśaṃkarajanārdanapitāmahādīn devatāviśeṣān putrārtham yācitumārebhe/",
    "S01divyav_u:493.027_0": "yasmin yasmiṃstanayasarasi svacchapūrṇāmbupūrṇe vane(jāte)vṛddhiḥ samuditamahāvaṃśalakṣmyambujasya/",
    "S01divyav_u:493.029_0": "tattattasya prabalavirasam yāti tīkṣṇāṃśumālaiḥ śoṣaṃ manye raviriva jalaṃ bhāgadheyārkabimbam//5//",
    "S01divyav_u:494.001_0": "[494]rudraṃ naikakapālaśekharadharaṃ cakrāyudhaṃ vajriṇaṃ sraṣṭāraṃ makaradhvajaṃ girisutāputraṃ mayūrāsanam/",
    "S01divyav_u:494.003_0": "gaṅgāśaṅkhadalāvadātasalilāṃstāṃstāṃśca devānasau putrārthī śaraṇam yayau bahu punardānaṃ dvijebhyo dadau/",
    "S01divyav_u:494.005_0": "yadyajjano maṅgaladeśanābhirvratopavāsādhigataiśca duḥkhaiḥ/",
    "S01divyav_u:494.007_0": "putrārthasaṃsiddhinimagnabuddhirvikṣipya khedaṃ sa cakāra tāṃstān//7//",
    "S01divyav_u:494.009_0": "evamanekaprakārakāyacetasorāyāsakāribhirapi vratopavāsamaṅgalairyadā naiva kadācit kāle 'sya putrā jīvino babhūvuḥ,",
    "S01divyav_u:494.009_1": "tadainamativipule pragāḍhaśokāpagāmbhasi nimajjantaṃ kaścit sādhupuruṣo 'bravīt--",
    "S01divyav_u:494.012_0": "karmāṇyevāvalambanti dehināṃ sarvasampadaḥ/",
    "S01divyav_u:494.013_0": "bhūtānāṃ tuṅgaśṛṅgādvā vinipāto na bhūtaye//8//",
    "S01divyav_u:494.014_0": "saṃkleśaṃ bahavaḥ prāptāḥ putratṛṣṇārtabuddhinā/",
    "S01divyav_u:494.015_0": "na ca te 'dyāpi jīvanti tatra kiṃ parikhidyase//9//",
    "S01divyav_u:494.016_0": "karmāṇi nirmucya kathaṃ bhavebhyaḥ svargaukasastuṣṭivaśādiheyuḥ/",
    "S01divyav_u:494.018_0": "ye yairvinā nātmabhavaṃ labhante te tairvinā janma kathaṃ bhajeran//10//",
    "S01divyav_u:494.020_0": "ye sāṃsārikanaikaduḥkhadahanajvālālatāliṅgitāste vāñchanti narāmaroragasukhaṃ prāyeṇa dānādibhiḥ/",
    "S01divyav_u:494.022_0": "tvaṃ kenāpi viḍambase jaḍamatiḥ putrāśayonmattako yastvaṃ dyāmadhigantumicchasi bṛhatsopānamālāśrayāt/",
    "S01divyav_u:494.024_0": "vidhimaparamahaṃ te bodhayāmi prasiddhyai tvamapi ca kuru tāvat saṃprasiddhyai kadācit/",
    "S01divyav_u:494.026_0": "yadi bhavati sutaste kanyakānāma tasya sakalajanapade 'smin khyāpayasva prasiddhyā//13//",
    "S01divyav_u:494.028_0": "atha tasya kālāntare gaganatalamaṃśumālīva svakiraṇanikarairvirājamānaṃ svavaṃśalakṣmīḥ putraṃ janayāmbabhūva/",
    "S01divyav_u:494.029_0": "sa ca--",
    "S01divyav_u:494.030_0": "nirvāntāmalahemaśailaśirasaḥ pracchedagauradyutiḥ saṃpūrṇāmalacandramaṇḍalasamacchatrorubhāsvacchirāḥ/",
    "S01divyav_u:495.001_0": "[495]mattairāvaṇacārupuṣkarakaravyālambabāhudvayo bhinnendīvaraphullapatranicayaśyāmāruṇāntekṣaṇaḥ/",
    "S01divyav_u:495.003_0": "bhūyaḥ kalpasahasrasaṃcitamahāpuṇyaprabhāvodbhavaiḥ pravyaktasphuritendracāparuciraiḥ prahlādibhirlakṣaṇaiḥ/",
    "S01divyav_u:495.005_0": "mūrtistasya rarāja cāruśikharāddhemam yathā bhūcyutaṃ prodgīrṇasvamayūkhajālajaṭilai ratnāṅkurairveṣṭitam/",
    "S01divyav_u:495.007_0": "bhramaracamarapaṅktiśyāmakeśābhirāmaṃ samavipulalalāṭaṃ śrīmaduttuṅganāsam/",
    "S01divyav_u:495.009_0": "tanayamuditacetā maitrakanyābhidhānaṃ daśadivasapareṇa khyāpayāmāsa loke//16//",
    "S01divyav_u:495.011_0": "śarīriṇāṃ vṛddhikaraiḥ samṛddhairviśeṣayuktairvividhānnapānaiḥ/",
    "S01divyav_u:495.013_0": "sudhāvadātaiḥ sphuṭacandrapādaiḥ payodhiveleva yayau samṛddhim//17//",
    "S01divyav_u:495.015_0": "dhātrībhiḥ sa samunnītaḥ kṣīraiśca sarpimaṇḍakaiḥ/",
    "S01divyav_u:495.016_0": "pupoṣa sundaraṃ dehaṃ hradasthamiva paṅkajam//18//",
    "S01divyav_u:495.017_0": "atha tasya pitā mitraḥ sārthavāho vaṇigjanaiḥ/",
    "S01divyav_u:495.018_0": "dravyairvahanamāropya jagāhe codadhiṃ mudā//19//",
    "S01divyav_u:495.019_0": "timiṃgilakṣobhavivardhitormipayodadhau mīnavipannapātre/",
    "S01divyav_u:495.021_0": "pitaryatīte jananīṃ jagāda cakāra kiṃ karma pitā mameti//20//",
    "S01divyav_u:495.023_0": "tato 'sya jananī pativiyogaśokaglapitahṛdayā cintāmāpede/",
    "S01divyav_u:495.024_0": "āśāpāśaśatākṛṣṭo vāraṇasyeva mṛtyaṃ na paśyati/",
    "S01divyav_u:495.025_0": "viṣayāsvādakṛpaṇo vāraṇasyeva bandhanam//21//",
    "S01divyav_u:495.026_0": "yadyapi kathayiṣyāmi pitaram yānapātrikam/",
    "S01divyav_u:495.027_0": "eṣo 'pi mama mandāyā nāśameṣyati toyadhau//22//",
    "S01divyav_u:495.028_0": "yāvaccāyaṃ janapadamimaṃ tasya vṛttiṃ na bhūtāṃ pṛcchatyasmai kathayati na vā sarva evaiṣa lokaḥ/",
    "S01divyav_u:495.030_0": "tāvadyuktaṃ mama sutamimaṃ mṛtyuvaktrāntarālaṃ nānāduḥkhavyasanagahanaṃ vyādhiṣaktaṃ niṣeddhum/",
    "S01divyav_u:496.001_0": "[496]paro 'pi yaḥ sādhujanānujuṣṭaṃ vihāya mārgaṃ śrayate vimārgam/",
    "S01divyav_u:496.003_0": "nivāraṇīyaḥ sa svamatājjanena prayatnataḥ kiṃ punareva putraḥ//24//",
    "S01divyav_u:496.005_0": "tato jananī kathayāṃcakre--",
    "S01divyav_u:496.006_0": "putra aukarikatvena pitā te māmapūpuṣat/",
    "S01divyav_u:496.007_0": "yadyahaṃ sukhitā kāryā kārṣīraukāribhūṣaṇam//25//",
    "S01divyav_u:496.008_0": "atha maitrakanyako bodhisattvo māturvacanaṃ kusumamālāmiva śirasā samabhivandya anyasminnahani aukarikāpaṇaṃ prasasāra/",
    "S01divyav_u:496.010_0": "puṇyasambhāramahatastasya sattvadayāvataḥ/",
    "S01divyav_u:496.011_0": "prathame 'hani saṃpannaṃ catuḥkārṣāpaṇaṃ dhanam//26//",
    "S01divyav_u:496.012_0": "svagarbhasaṃdhāraṇaduḥkhitāyai dadau sa tasyai mudito jananyai/",
    "S01divyav_u:496.014_0": "dāridryaduḥkhavyasanacchidāyai dhanaṃ mahābhogaphalaprasūtyai//27//",
    "S01divyav_u:496.016_0": "atha ye tasmin puravare ciraṃtanā aukarikāḥ,",
    "S01divyav_u:496.016_1_0": "te tasya tāmabhivardhamānāṃ kriyavikrayalokamaviṣamavyavahāranītyā prakṛtipremapeśalatayā",
    "S01divyav_u:496.016_1_1": "cāvarjitamanasastasmin mahāsattve vyavahārārthamāpatantamavalokya taṃ tasmātkarmaṇo",
    "S01divyav_u:496.016_1_2": "vinivartanārthamāhuh--",
    "S01divyav_u:496.019_0": "gāndhikāpaṇikaḥ śreṣṭhī pitaitasmin pure purā/",
    "S01divyav_u:496.020_0": "sa tvaṃ tāṃ vṛttimujjhatvā śrayase 'nyāṃ kayā dhiyā//28//",
    "S01divyav_u:496.021_0": "atha bodhisattvastāmāpi jīvikāmapahāya gāndhikāpaṇaṃ cakāra--",
    "S01divyav_u:496.022_0": "yasminneva dine cakre sa sādhurgāndhikāpaṇam/",
    "S01divyav_u:496.023_0": "kārṣāpaṇāṣṭakaṃ tasya tasminnevopapadyate//29//",
    "S01divyav_u:496.024_0": "tamapi mātre pratipāditavān/",
    "S01divyav_u:496.024_1": "atha gāndhikāpaṇikāḥ puruṣāḥ sametyāgatya ca taṃ mahāsattvaṃ vicchandayāmāsuh--",
    "S01divyav_u:496.026_0": "gāndhāpaṇaṃ klībajanābhipannaṃ pitā na vai mādya pure(?) cakāra/",
    "S01divyav_u:496.028_0": "tatraiva hairaṇyikatāṃ sa kṛtvā dhanāni bhūyāṃsi samāpa sādho//30//",
    "S01divyav_u:496.030_0": "atha maitrakanyako bodhisattvastāmapi jīvikāmapahāya hairaṇyikāpaṇaṃ cakrāra/",
    "S01divyav_u:496.031_0": "tayāpi tasmin vyavahāranītyā hairaṇyikāṃstānabhibhūya sarvān/",
    "S01divyav_u:497.001_0": "[497]lebhe dine sa prathame mahārhaḥ kārṣāpaṇān ṣoḍaśa tān dadau ca//31//",
    "S01divyav_u:497.003_0": "dine dvitīye dvātriṃśat kārṣāpaṇamupārjya saḥ/",
    "S01divyav_u:497.004_0": "dakṣiṇīyaviśeṣāyai mātre tānapi dattavān//32//",
    "S01divyav_u:497.005_0": "atha hairaṇyikāpaṇikāḥ puruṣā sametyāgatya ca taṃ tasmātkarmaṇo vinivartanārthamāhuh--",
    "S01divyav_u:497.006_0": "śaraccandrāṃśudhavale labdhvā janma kule katham/",
    "S01divyav_u:497.007_0": "kṛpaṇāṃ jīvikāhetorvṛttimāśrayate bhavān//33//",
    "S01divyav_u:497.008_0": "prabhañjanoddhūtaśikhākarāle hutāśane visphuritasphuliṅge/",
    "S01divyav_u:497.010_0": "vivartitaṃ ślāghyamatīva puṃsāṃ na tu svavṛtteścyavanaṃ pravṛttam//34//",
    "S01divyav_u:497.012_0": "mahoragāśvāsavighūrṇitograistaraṃgabhaṅgairviṣamaṃ payodhim/",
    "S01divyav_u:497.014_0": "agādhapātālavilagnamūlaṃ pitā vigāhyārjitavān dhanaṃ te//35//",
    "S01divyav_u:497.016_0": "yadāśritaṃ karma janānuvarjinā tvayā vidagdhena dhanepsunādhunā/",
    "S01divyav_u:497.018_0": "kathaṃ na saṃprāpsyasi bhāgyasampadaṃ piturvyatīte 'pi viśālinīṃ śriyam//36//",
    "S01divyav_u:497.020_0": "vitteśvaro 'pyarthavibhūtivistarair nāśāṃ sadarthāṃ vibabhāra yasya/",
    "S01divyav_u:497.022_0": "tasyā mahendrāmalatulyakīrteḥ sūnuḥ kathaṃ tvaṃ na bibharṣi lajjām//37//",
    "S01divyav_u:497.024_0": "ye mṛtyuṃ gaṇayanti naiva vipadi grāsaṃ bhajante 'nagha gehe bandhuṣu sūnuṣu vyapagatasnehātmanodyoginaḥ/",
    "S01divyav_u:497.026_0": "ye nītvā jaladhīnagādhasalilānāvartabhīmān budhāḥ prāpyārthān gajadantabhaṅgasitayāsinvanta kīrtyā jagat/",
    "S01divyav_u:497.028_0": "atha maitrakanyako bodhisattvastebhyo 'pi tathānuguṇinīṃ kathāmavadhārya samudrāvataraṇakṛtavyavasāyo mātaramupasṛtyovāca--amba,",
    "S01divyav_u:497.028_1": "sārthavāhaḥ kilāsmākaṃ pitā purā/",
    "S01divyav_u:497.029_0": "tadanujñāṃ prayaccha, yadahamapi mahāsamudramavatariṣyāmīti/",
    "S01divyav_u:497.030_0": "sā pūrvameva bhartṛmaraṇaduḥkhena vigatajīvitāśā svasya tanayasya tenāsamlakṣitadāruṇena viyogaśokaśastreṇa bhṛśataraṃ pravidāryamāṇahṛdayeva svatanayamāha--",
    "S01divyav_u:497.032_0": "vatsa kena tavākhyātaṃ vinākāraṇaśatrunā/",
    "S01divyav_u:497.033_0": "jīvitaṃ kasya te 'niṣṭaṃ tvayā krīḍāṃ karoti kaḥ//39//",
    "S01divyav_u:498.001_0": "[498]daivāt kathaṃcitsamprāptaṃ cakṣurekaṃ tvamadya me/",
    "S01divyav_u:498.002_0": "putrakleśābhāginyā mṛtyunā hriyase 'dhunā//40//",
    "S01divyav_u:498.003_0": "na yāvadevaṃ mama duḥkhaśalyaṃ prayāti nāśaṃ pravidārya śokam/",
    "S01divyav_u:498.005_0": "kathaṃ nu tasyopari me dvitīyaṃ nipātyate pāpamayairamitraiḥ//41//",
    "S01divyav_u:498.007_0": "yeṣāṃ ceto vividhavirasāyāsaduḥkhāprakampyam yaiḥ saṃtyaktaṃ kṛpaṇahṛdayairjīvitaṃ bhogalubdhaiḥ/",
    "S01divyav_u:498.009_0": "te saṃtyaktvā nayanagalitāśrupravāhārdravaktrān bandhūnajñā makaranilaye mṛtyave yānti nāśam//42//",
    "S01divyav_u:498.011_0": "tanmāmanāthāṃ pratipālanīyāṃ tvajjīvitāśaikanibandhajīvām/",
    "S01divyav_u:498.013_0": "saṃtyajya yātuṃ kathamudyamaste mā sā kathā mā nu vaco madīyam(?)//43//",
    "S01divyav_u:498.015_0": "svaprāṇasaṃdehakarīmavasthāṃ praviśya naikāntasukhaṃ prasādhyam/",
    "S01divyav_u:498.017_0": "saṃpattayo yena vaṇigjanasya tato 'hamevaṃ suta vārayāmi//44//",
    "S01divyav_u:498.019_0": "sa tasyā hitārthaṃ madhurāṇyapi vacanakusumāni tṛṇamivāvadhūya sapragalbhatayā samavalambitavikatthāśobhaṃ kiṃcidīdṛśaṃ pratyāha--",
    "S01divyav_u:498.021_0": "varaṃ naiva tu jāyeran ye jātā nirdhanā janāḥ/",
    "S01divyav_u:498.022_0": "jātasya yadi duḥkhāni varaṃ mṛtyur na jīvitam//45//",
    "S01divyav_u:498.023_0": "āśayā gṛhamāgatya dīnadīnāstapasvinaḥ/",
    "S01divyav_u:498.024_0": "arthino mama pāpasya yānti niḥśvasya durmanāḥ//46//",
    "S01divyav_u:498.025_0": "ye śaktihīnā vibhavārjanādau te dehino duḥkhaśataṃ sahante/",
    "S01divyav_u:498.027_0": "lokaṃ punarduḥkhaśatopataptaṃ draṣṭaṃ na śaknomi cirāyamāṇaḥ//47//",
    "S01divyav_u:498.029_0": "tasmādvilaṅghāmi vacastvadīyam yāsyāmi taṃ tvaṃ prajahīhi śokam/",
    "S01divyav_u:498.031_0": "tatraiva yāyāṃ nidhanaṃ samudre chinnaṃ mayā vā vyasanaṃ janasya//48//",
    "S01divyav_u:499.001_0": "[499]atha maitrakanyako bodhisattvo mātaramapramāṇīkṛtya nirgatya gṛhādvārāṇasyāṃ puryāmātmānaṃ sārthavāhamityuddhoṣayāmāsa/",
    "S01divyav_u:499.003_0": "asyāmeva purā puraṃdarapurīpratispardhipuryāṃ vaṇik mitro nāma babhūva yatsuranaraprakhyātakīrtidhvajaḥ/",
    "S01divyav_u:499.005_0": "putrastasya mahāsamudramacirādyāsyatyamuṣmindine yātum ye vaṇijaḥ kṛtopakaraṇāste santu sajjā iti/",
    "S01divyav_u:499.007_0": "atha maitrakanyako bodhisattvo vividhopakaraṇasambhārasādhanānāṃ samāgṛhītapuṇyāhaprasthānabhadrāṇāmupahṛtamaṅgalavividhānāṃ vaṇijāṃ pañcabhiḥ śataiḥ kṛtaparivāraḥ prasasāra/",
    "S01divyav_u:499.008_0": "mātā cainaṃ gacchatīti śrutvāha--mamaikaputraka,",
    "S01divyav_u:499.008_1_0": "kva yāsyasīti karuṇakaruṇākranditamātraparāyāṇā komalavimalakamaladalavilāsālasābhyāṃ",
    "S01divyav_u:499.008_1_1": "pāṇikamalābhyāṃ rucirakanakaghaṭitaghaṭavikaṭapayodharavarorubhāsuramuraḥ pragāḍhamabhitāḍayati/",
    "S01divyav_u:499.011_0_0": "bāṣpasaliladhārāparamparodbhavoparudhyamānakaṇṭhī anilabalākulitagalitasajalajaladapaṭalāvalīmalinakeśapāśā",
    "S01divyav_u:499.011_0_1": "satvaratvaramabhigamya maitrakanyakasya bodhisattvasya pādayoḥ pariṣvajyaivamāha--mā",
    "S01divyav_u:499.011_0_2": "māṃ putraka parityajaya yāsīti/",
    "S01divyav_u:499.014_0": "anartharāgagrahamūḍhabuddhayo narā hi paśyanti na kevalaṃ hitam/",
    "S01divyav_u:499.016_0": "satāṃ hitādhānavidhānacetasāṃ giro 'pi śṛṇvanti na bhūtavādinām//50//",
    "S01divyav_u:499.018_0": "maitrakanyako 'pi dharaṇi{tala}niṃnāṃ mātaraṃ śokavaśyāṃ śirasi kupitacittaḥ pādavajreṇa hatvā/",
    "S01divyav_u:499.021_0": "muhurupacitaśokaḥ karmaṇā preryamāṇas tvaritamatirabhūt saṃprayātuṃ vaṇigbhiḥ//51//",
    "S01divyav_u:499.023_0": "tataḥ sā mātā samutthāyāha--putraka,",
    "S01divyav_u:499.024_0": "mayi gamananivṛttiṃ kartumatyudyatāyām yadupacitamapuṇyaṃ macchirastāḍanātte/",
    "S01divyav_u:499.026_0": "vyasanaphalamanantaṃ mā tu bhūt karmaṇo 'sya punarapi guruvākyaṃ mātigāḥ svapnato 'pi//52//",
    "S01divyav_u:499.028_0_0": "atha maitrakanyako bodhisattvo vividhavihārāyatanaparvatopavanagahvarasarittaḍāgārāmaramaṇīyatarānanekanagaranigamarkaṭagrāmādīnanuvicaran",
    "S01divyav_u:499.028_0_1": "krameṇa samudratīraṃ saṃprāpya sajjīkṛtayānapātro bhujagapativadanavisṛtaśvasanacapalabalavilulitavipulavimalasalilamaruṇataruṇakiraṇanikararucirapadmarāgapuñjaprabhārāgarañjitormimālājalamasurasvarasamasuraparasureśvarakarodarasphuritahutavahaśikhāvalīkarālavajrapatanabhayanilīnadharaṇīdharaśikharaparāhatajaloddhatottuṅgataraṃgabhaṅgaraudraṃ",
    "S01divyav_u:499.028_0_2": "samudramavatatāra/",
    "S01divyav_u:500.001_0": "[500]mahāanilotkṣiptataraṃgabhaṅgaiḥ samullasadbhiḥ khamivotpatantam/",
    "S01divyav_u:500.003_0": "saritsahasrāmburayapravāhairbhujairvilāsairiva gṛhyamāṇam//53//",
    "S01divyav_u:500.005_0": "prakṣubdhaśīrṣoragabhīmabhogavyāvartitodvartitatoyarāśim/",
    "S01divyav_u:500.007_0": "tanmūrdhni ratnodgataraśmipuñjaṃ jvālākalāpocchruritormicakram//54//",
    "S01divyav_u:500.009_0": "ahipativadanādvimuktatīvrajvalitaviṣānaladāhabhīmaśaṅkham/",
    "S01divyav_u:500.011_0": "timinakhakuliśāgradāritādriṃ tadacalapādahatāmbumīnavṛndam//55//",
    "S01divyav_u:500.013_0": "tuṅgataraṃgasamudgatatīraṃ tīranilīnakalasvanahaṃsam/",
    "S01divyav_u:500.015_0": "haṃsanakhakṣatadāruṇamīnaṃ mīnavivartitakampitavelam//56//",
    "S01divyav_u:500.017_0": "ratnalatāvṛtabhāsuraśaṅkhaṃ śaṅkhasitendugabhastivivṛddham/",
    "S01divyav_u:500.019_0": "vṛddhabhujaṃgamahābhavaraudraṃ raudramahāmakarāhatacakram//57//",
    "S01divyav_u:500.021_0": "khagapatisavilāsapāṇivajraṃ prahatavipāṭitadṛṣṭimūlarandhram/",
    "S01divyav_u:500.023_0": "pramuditajaladantidantakoṭipramathitanaikavilāsakalpavṛkṣam//58//",
    "S01divyav_u:500.025_0_0": "tadeva sa saṃlakṣya tīraparyantarekhaṃ prakaṭavikaṭārtagartodarabhramadbhramitajhaṣabhujagakulamaṇḍalaṃ",
    "S01divyav_u:500.025_0_1": "naikavicitrādbhutāścaryamatiśayamambhasāmālayamatikrāmatastasya dharaṇīdharaśikharavipulātmabhāvasya",
    "S01divyav_u:500.025_0_2": "makarakaripatervivartamānasya samutthitairurvīdharākāradāruṇaiḥ pramuktakalakalārāvaraudrairmahadbhiḥ",
    "S01divyav_u:500.025_0_3": "salilanivahairutpīḍyamānaṃ tadyānapātraṃ maraṇabhayaviṣādabhraśyamānagātrairdīnaruditākranditamātraparāyaṇaiḥ",
    "S01divyav_u:500.025_0_4": "samyānapātrakaiḥ saha sahaiva salilanidheradhaḥ praveṣṭumārabdham/",
    "S01divyav_u:500.030_0": "urvīdharākārataraṃgatuṅgairugrairyugāntānilacaṇḍavegaiḥ/",
    "S01divyav_u:500.032_0": "tadyānapātraṃ jaladherjalaughairāsphālyamānaṃ vidadāra madhye//59//",
    "S01divyav_u:501.001_0": "[501]daṃṣṭrākarāle jhaṣavavaktrarandhre kaścinmamārārtaravastapasvī/",
    "S01divyav_u:501.003_0": "kecijjalodgāraniruddhakaṇṭhā jagmur nirucchvāsagirā vyasutvam//60//",
    "S01divyav_u:501.005_0": "gatvāpi kecitphalakairmahadbhirambhonidhestīramavekṣamāṇāḥ/",
    "S01divyav_u:501.007_0": "dūrāmbusaṃtānapariśramārtāstrāsākulā nedurudīrṇanādāḥ//61//",
    "S01divyav_u:501.009_0": "atha maitrakanyako bodhisattvastena mahatā vyasanopanipātenāpyanāpatitabhayaviṣādadainyāyāsamanāḥ samavalambya mahaddhairyaparākramaṃ sasambhramaṃ phalakamādāya prasasāra/",
    "S01divyav_u:501.010_0_0": "tato 'sau samapavanagamanajavajanitasavilāsagatibhiḥ salilaplavairitastataḥ samākṣipyamāṇo",
    "S01divyav_u:501.010_0_1": "nirāhāratayā ca parimlāyamānanayanavadanakamalaścānyairbahubhirahorātrairyathākathaṃcittasya",
    "S01divyav_u:501.010_0_2": "durvagāhasalilasya mahārṇavasya dakṣiṇaṃ tīradeśamāsasāda/",
    "S01divyav_u:501.014_0": "tīrtvā tamambhonidhimapragādhamāsādya tīraṃ phalakaṃ mumoca/",
    "S01divyav_u:501.016_0": "saṃsmṛtya māturvacanaṃ sa pāṇā vyāsajya mūrdhānamidaṃ jagāda//62//",
    "S01divyav_u:501.018_0": "śṛṇvanti ye nātmahitaṃ gurūṇāṃ vākyaṃ hitārthodayakāryabhadram/",
    "S01divyav_u:501.020_0": "teṣāmimāni vyasanāni puṃsāmāvāhayanti prabhavanti mūrdhni//63//",
    "S01divyav_u:501.022_0": "taireva naikavyasanapradasya toyendubimbasthitabhaṅgurasya/",
    "S01divyav_u:501.024_0": "prāptaṃ phalaṃ janmataroḥ sudhībhirye mānayantīha giro gurūṇām//64//",
    "S01divyav_u:501.026_0": "māturhitāyaiva sadodyatāyāḥ prollaṅghya vākyaṃ mama duṣkṛtasya/",
    "S01divyav_u:501.028_0": "puṣpam yadīdṛgbharapāpadāruṇaṃ prāntaṃ gamiṣyāmi kadā phalasya//65//",
    "S01divyav_u:501.030_0": "hutavahahatalekhātyantaparyantaraudraṃ gamanapatitamugraṃ vismayātyantavajram/",
    "S01divyav_u:501.032_0": "guruśirasi dadhānaḥ pādavajraṃ khalo 'haṃ kathamavanividāryaśvabhrarandhre na lagnaḥ//66//",
    "S01divyav_u:502.001_0": "[502]ye santo hitavādināṃ sphuṭadhiyāṃ saṃpādayante giriḥ śreyaste samavāpnuvanti niyataṃ kravyādapuryām yathā/",
    "S01divyav_u:502.003_0": "ye tūtsṛjya mahārthasāradayitāṃ vācaṃ śrayante 'nyathā dustāre vyasanodadhau nipatintāḥ śocanti te 'ham yathā/",
    "S01divyav_u:502.005_0_0": "tato 'sau krameṇa khadiravarasaralaniculabakulatamālatālanālikeradrumavanagahanaṃ",
    "S01divyav_u:502.005_0_1": "pravaravāraṇavarāhacamaraśarabhaśambaramahiṣaviṣāṇakarṣaṇapatitamathitavividhamālulatājāladuḥsaṃcaraṃ",
    "S01divyav_u:502.005_0_2": "kvacitkṣubhitakesarininādabhayacakitavanacarakulākīrṇacaraṇaṃ kathaṃcidapi śabaramanujajanacaraṇākṣuṇṇaparyantamanucaran",
    "S01divyav_u:502.005_0_3": "kvacit sthitvaivamāha--",
    "S01divyav_u:502.009_0": "ete dāḍimapuṣpalohitamukhāḥ pronmuktakolāhalā hāsādarśitadantapaṅktivirasāḥ śākhāmṛgā nirbhayāḥ/",
    "S01divyav_u:502.011_0": "sarpān bhīmaviṣānalasphuradurujvālākarālasphuṭān hatvā pāṇitalaiḥ prayānti vivaśāḥ phūtkārabhītā nunaḥ/",
    "S01divyav_u:502.013_0": "ramye kuṅkumaśākhināmaviralacchāyākuthāśītale mūle komalanīlaśādvalavati pravyaktapuṣpotkare/",
    "S01divyav_u:502.015_0": "vaṃśaistālaravaiḥ sagītamadhuraiḥ pracchedasampādibhiḥ saṃgītāhitacatasaḥ pramuditā gāyantyamī kinnarāḥ/",
    "S01divyav_u:502.017_0": "tato nātidūramatisṛtya mahīdharavarākāraṃ parvataṃ dadarśa/",
    "S01divyav_u:502.018_0": "kvacidugrataracārumaṇiprabhayā surabhīkṛtabhīmaguhāvicaram/",
    "S01divyav_u:502.020_0": "kvaciduddhatakinnaragītaravaṃ pratibuddhasasambhramanāgakulam//70//",
    "S01divyav_u:502.022_0": "capalānilavellitapuṣpataruṃ tatumandiramūrdhni caladbhramaram/",
    "S01divyav_u:502.024_0": "bhramaradhvanipūrṇaguhākuharaṃ kuharasthitaraudrabhujaṃgakulam//71//",
    "S01divyav_u:502.026_0": "pakṣivirājitaparvataśṛṅgaṃ śṛṅgaśilātalasaṃsthitasiddham/",
    "S01divyav_u:502.028_0": "siddhavadhūjanaramyanikuñjaṃ kuñjanisevitamattaśakuntam//72//",
    "S01divyav_u:502.030_0": "mattaśikhaṇḍikalasvararamyaṃ ramyaguhāmukhanirgatasiṃha/",
    "S01divyav_u:502.032_0": "siṃhaninādabhayākulanāgaṃ nāgamadāmbusugandhisamīram//73//",
    "S01divyav_u:503.001_0": "[503]kvacidupacitavāraṇadantaśikhāśanidāritaśikharatataṃ pravirūḍhavilāsaśikhāgaruvṛkṣavanam/",
    "S01divyav_u:503.002_0": "kvaciduparipayodharabhārataraladhvanirañjitaśikhikulāviṣkṛtapicchakalāpavicitritacārutaṭam/",
    "S01divyav_u:503.003_0": "kvacidanilavikampitapuṣpataruṃ skhalitojjvalasurabhibalaṃ kusumaprabalaprativāsitasānuśikham//74//",
    "S01divyav_u:503.004_0": "tathāparaṃ dadarśa--",
    "S01divyav_u:503.005_0": "likhantaṃ karālair nabhaḥ śṛṅgajālaiḥ kṣipantaṃ mayūkhaistamaḥ sāgarāṇām/",
    "S01divyav_u:503.007_0": "vahantaṃ samabhrāmbarāmadrigurvīṃ kṣarantaṃ kvacit kāñcanāmbhaḥpravāham//75//",
    "S01divyav_u:503.009_0": "phalitāmalakāsanakalpataruṃ tarukhaṇḍavirājitasānuśikham/",
    "S01divyav_u:503.011_0": "śikharasthitadevavadhūmithunaṃ mithunairdahatāṃ vayasā madhuram//76//",
    "S01divyav_u:503.013_0": "kvacidarkamahārathacakranipātavikhaṇḍitamayūkhakalāpakarālitanaikamahāmaṇipallavasaṃcayaṃ maulibharāvanatonnatabhāsuravajradharam/",
    "S01divyav_u:503.015_0": "kvacidindrakarīndravimardataraṃganayabhramitapracalatkalahaṃsakulāvalihāranabhassaridambuvidhautaśilam/",
    "S01divyav_u:503.017_0": "kvacidaṇḍajarājavilāsasamucchritayakṣamahābhujavajravipāṭitasāgaravāritaloddhṛtapannagabhogadharam/",
    "S01divyav_u:503.019_0": "kvacideva surāsurasamyugaśastravipannamahāsuravidrutaśoṇitaraṅgamahāvalayam//77//",
    "S01divyav_u:503.021_0": "dṛṣṭvaivamāha--",
    "S01divyav_u:503.022_0": "ete parvataśṛṅgavandanatarucchāyāsthalaṃ saṃsṛtāḥ karṇaprāvaraṇaṃ navāruṇakaracchāyāsamānaśriyaḥ/",
    "S01divyav_u:503.024_0": "prekṣante madavārilolamadhuliṭprollīḍhagaṇḍasthalaṃ darpāt kesariṇo balena mahatā pronmathyamānā gajam/",
    "S01divyav_u:503.026_0": "ityevamasāvatikāntāradurgaṃ salilaphalāhāramātraparāyaṇaḥ paribhrannajñānatamaḥpaṭalāvaguṇṭhitamiva jagat saṃsārapaṅke tribhuvanasvāmīvodayad ramaṇakaṃ nāma nagaraṃ dadarśa/",
    "S01divyav_u:503.028_0": "samucchritottuṅgacalatpatākaiḥ patatpatatrisvanavāvadūkaiḥ/",
    "S01divyav_u:503.030_0": "suvarṇasālairmaṇihemaśṛṅgairmahīdharākāragṛhaiḥ suguptaiḥ//79//",
    "S01divyav_u:503.031_0": "nilīnapadmālikulālipadmaiḥ samunmiṣatpadmarajaḥpiśaṅgaiḥ/",
    "S01divyav_u:504.001_0": "[504]kalapralāpāṇḍajarāvaramyairmandānilairāvasthīkṛtaṃ sadā//80//",
    "S01divyav_u:504.003_0": "surakarikarajadhnakalpavṛkṣairmarakataratnatṛṇaiḥ śukāṃśunīlaiḥ/",
    "S01divyav_u:504.005_0": "maṇikanakalatānibaddhaśākhaiḥ kvacidurubhistarubhiḥ prakāmahāri//81//",
    "S01divyav_u:504.007_0": "vikasitanavakarṇikāragauraiḥ kanakagṛhairbahuratnaśṛṅgacitraiḥ/",
    "S01divyav_u:504.009_0": "svakiraṇaruciroruratnasānoracalapateḥ sakalaśriyaṃ dadhānam//82//",
    "S01divyav_u:504.011_0": "kvacidamaravilāsinīkarāgraprahatamahāmurajasvanābhirāmam/",
    "S01divyav_u:504.013_0": "kvaciduparipayodatūryanādapramuditamattaśikhaṇḍivṛndakīrṇam//83//",
    "S01divyav_u:504.015_0": "tatastaddarśanāt samutpannajīvitāśo 'sau ramaṇaṃ nagaramupasasarpa/",
    "S01divyav_u:504.015_1_0": "tasmānnagarādviniḥsṛtya catasro 'psaraso dravitanavakanakarasarāgāvadātamūrtayaḥ",
    "S01divyav_u:504.015_1_1": "pravikasitāmbujakusumarucakarucinayanayugalotpalavilāsāḥ kvaṇadruciravividhamaṇimekhalāpabhā(prāgbhā)ramandavilāsagatayaḥ",
    "S01divyav_u:504.015_1_2": "kanakakalaśākārapṛthutarapaodharabharāvanamitatanumadhyā divasakarakarasparśavibodhitāmlānakamalapalāśabhāsurādharakisalayā",
    "S01divyav_u:504.015_1_3": "vividhavibhūṣaṇaśatā nirāmayadarśanāḥ śirasi viracitobhayakamalāñjalayo maitrakanyasya",
    "S01divyav_u:504.015_1_4": "bodhisattvasya pādayorvinyasitaśirasaḥ prāhuh--",
    "S01divyav_u:504.021_0": "susvāgataṃ candrasamānanāya nārījanaprītivivardhanāya/",
    "S01divyav_u:504.023_0": "kṛpāmṛtāhlāditamānasāya bodhau cirābaddhaviniścyayāya//84//",
    "S01divyav_u:504.025_0": "adyaiva duḥkhāni śamaṃ gatāni adyaiva no jīvitamāttasāram/",
    "S01divyav_u:504.027_0": "niratyayapremaviśeṣabhadrāṇyadyaiva saukhyāni puraḥ sthitāni//85//",
    "S01divyav_u:504.029_0": "imāni duḥkhāṅkuśakhaṇḍitāni manāṃsi naḥ śokaparikṣatāni/",
    "S01divyav_u:504.031_0": "bhavantamāsādya vasantakāle vanāntarāṇīva vijṛmbhitāni//86//",
    "S01divyav_u:505.001_0": "[505]yānyarjitānyanyabhavāntareṣu karmāṇi śuklāni śubhodayāni/",
    "S01divyav_u:505.003_0": "teṣāṃ phalaṃ vīkṣaṇameva te 'laṃ saṅgastvayā kiṃ punareva dīghyam (rgha?)//87//",
    "S01divyav_u:505.005_0": "adyaiva mā bandhusuhṛdviyogaśokaṃkathāḥ kasya na santyapāyāḥ/",
    "S01divyav_u:505.007_0": "dāsyo vayaṃ te 'psarasaścatasrah chāyā na te laṅghayituṃ samarthāḥ//88//",
    "S01divyav_u:505.009_0": "ratnāni vāsāṃsi samujjvalāni śayyāśrayāścārutarā vayaṃ ca/",
    "S01divyav_u:505.011_0": "saṃtyabhartāḥ surarājayogyā śaktirvidheneha(?) sukhaṃ bhajasva//89//",
    "S01divyav_u:505.013_0": "api ca/",
    "S01divyav_u:505.014_0": "duḥkhe mahatyapratikāraghore ye vartamānāściramudvahanti/",
    "S01divyav_u:505.016_0": "te duḥkhabhāropanipātamūḍhāstatraiva śīghraṃ nidhanaṃ prayānti//90//",
    "S01divyav_u:505.018_0": "nitye viyoge maraṇāt puraḥsthite śocanti te deśakṛte viyoge/",
    "S01divyav_u:505.020_0": "saṃsmṛtya rogopanipātamūḍhāḥ kāmaprahārādviṣamaṃ prapannāḥ//91//",
    "S01divyav_u:505.022_0": "śabdāyamānavaranūpuramekhalābhirādiśyamānabhavanaṃ pravarāpsarobhiḥ/",
    "S01divyav_u:505.024_0": "haimādriśṛṅgamiva tatpuramāviśantaṃ nemuḥ kṛtāñjalipuṭā bahavo 'pi tatra//92//",
    "S01divyav_u:505.026_0": "anyaiśca punah--",
    "S01divyav_u:505.027_0": "kiṃ dīptaraśmirvinigūḍharaśmiḥ kiṃ puṣpaketuḥ sahasāvatīrṇaḥ/",
    "S01divyav_u:505.029_0": "hā kiṃ vinikṣipya kharāgravajro nāthaḥ surāṇāmiti tarkito 'bhūt//93//",
    "S01divyav_u:505.031_0": "timiranikaralekhyāḥ śyāmalopakṣmalekhyāh(?) sphuṭitakanakahārā nyastaratnojvalāṅgāḥ/",
    "S01divyav_u:506.001_0": "[506]vipulabhavanamālājālavātāyanasthāḥ pramuditamanaso 'nyāścikṣipuḥ srastakāñcayaḥ//94//",
    "S01divyav_u:506.003_0": "ratnapradīpaprahatāndhakāraṃ muktāphalapraruciroruharmyam/",
    "S01divyav_u:506.005_0": "calatpatākāgravibhinnameghaṃ gehaṃ viveśāpsarasāṃ hi tāsām//95//",
    "S01divyav_u:506.007_0": "tāsāṃ vilāsairgamanaiḥ salīlairhāsaiḥ kaṭākṣairmadhuraiḥ pralāpaiḥ/",
    "S01divyav_u:506.009_0": "krīḍan sa kālaṃ na viveda yātaṃ sarvātmanā rāgaparītacetāḥ//96//",
    "S01divyav_u:506.011_0": "pratyahaṃ ca dakṣiṇena gamanaṃ vārayanti sma/",
    "S01divyav_u:506.011_1": "so 'pi yathā yathā nivāryate, tathā tathā tayā diśā gamanāyautsukyamanā babhūva/",
    "S01divyav_u:506.013_0": "yatrāyaṃ vāryate loko janena hitabuddhinā/",
    "S01divyav_u:506.014_0": "viparyastamatistatra janaḥ sa paridhāvati//97//",
    "S01divyav_u:506.015_0": "yadi kuryādayaṃ loke suhṛdāṃ vacanaṃ hitam/",
    "S01divyav_u:506.016_0": "paraiti svargaṃ pātāle śvabhre vā svapnato 'pi na//98//",
    "S01divyav_u:506.017_0": "atha maitrakanyako bodhisattvastāsāmapsarasāmaparijñātagamanaprayojano dakṣiṇasyāṃ diśi padavīmāruhya vrajan sadāmattakaṃ nāma nagaraṃ dadarśa/",
    "S01divyav_u:506.018_0": "tasmādapi nagarādaṣṭāpsarasaḥ sasambhramaṃ niḥsṛtya taṃ mahāsattvaṃ praveśayāmāsuḥ/",
    "S01divyav_u:506.019_0": "tatrāpyaticiraṃ ratimanubhūya pratiṣiddhamānagamanakriyastenaiva dakṣiṇena pathā gacchannandanaṃ nāma nagaraṃ dadarśa/",
    "S01divyav_u:506.020_0": "tasmādapi ṣoḍaśāpsarobhirabhigamya satkṛtya praveśayāmāse/",
    "S01divyav_u:506.021_0": "tatrāpi ciraṃ krīḍāṃ sevitvā tasmādapi brahmottaraṃ nāma nagaraṃ prayayau/",
    "S01divyav_u:506.021_1": "tatrāpi dvātriṃśatāpsarobhiḥ prabhūtasatkāraṃ viṣayasukhaṃ bhuktvā tāḥ prāha--",
    "S01divyav_u:506.023_0": "icchāmi gantuṃ tadahaṃ bhavantyo mā matkṛte śokahrade śayīdhvam/",
    "S01divyav_u:506.025_0": "saṃpātabhadrāṇi hi kasya nāma viśleṣaduḥkhāni na santi loke//99//",
    "S01divyav_u:506.027_0": "sthitvāpi yenaiva ciraṃ viyogaḥ śatroḥ kṛtāntādbhavitāntakāle/",
    "S01divyav_u:506.029_0": "tenaiva netrāśrujalārdragaṇḍān yuṣmān vihāyādya yiyāsurasmi//100//",
    "S01divyav_u:506.031_0": "vātāhatāmbhodhitaraṃgalole ye jīvaloke bahuduḥkhabhīme/",
    "S01divyav_u:507.001_0": "[507]viśleṣaduḥkhāya ratiṃ prayānti teṣāṃ paro nāsti vimūḍhacetāḥ//101//",
    "S01divyav_u:507.003_0": "athāpsarasastāḥ samastāstadgamanaviyogaśokaropitahṛdayāḥ sasambhramāḥ kamalakuvalayakunmalavilāsā nalinya iva śirasi viracitobhayakamalāñjalayaḥ prāhuh--",
    "S01divyav_u:507.005_0": "asmāsu te kartumaniṣṭamiṣṭaṃ kathaṃ hi bhaktipraṇayārpitāsu/",
    "S01divyav_u:507.007_0": "so 'nyena ekagrahaṇīyarūpaḥ śarīradānena vayo 'grahītte//102//",
    "S01divyav_u:507.009_0": "gatvā tannagaratrayam yadapi he svāminnihāpyāgataḥ saṃprāptā viṣayopabhogamadhurāḥ saṃpattayaste ciram/",
    "S01divyav_u:507.011_0": "gantavyaṃ na punastvayā subahunā proktena kim yāsi cet saṃsmartāsi vipatsamudrapatito vākyaṃ hi no duḥkhitaḥ/",
    "S01divyav_u:507.013_0": "bodhisattvaḥ prāha--",
    "S01divyav_u:507.014_0": "yadabhyāsavaśānnṛrṇāmudayaḥ saṃpadasthirā/",
    "S01divyav_u:507.015_0": "kathaṃ teṣu nivāryerannivarteran kathaṃ nu vā//104//",
    "S01divyav_u:507.016_0": "niyojanīyāḥ suhṛdo 'suhṛdbhir yasmin hite karmaṇi nityakālam/",
    "S01divyav_u:507.018_0": "nivāraṇaṃ tatra tu ye prakurvate te śatravo mitratayā bhavanti//105//",
    "S01divyav_u:507.020_0": "divyaṃ prāpya sukhaṃ pure ramaṇake saṃcoditaḥ karmaṇā āyāto 'smi niṣevaṇāya paraṃ saukhyaṃ sadāmattakam/",
    "S01divyav_u:507.022_0": "saṃprāpto 'smi tataḥ svakarmakuśaleneṣṭaṃ puraṃ nandanaṃ tasmādāgatakasya yūyamadhunā pronmūlitā bhūmayaḥ/",
    "S01divyav_u:507.024_0": "tasmādato me gamanaṃ bhavantyo mā vārayadhvaṃ na hi no 'styapāyaḥ/",
    "S01divyav_u:507.026_0": "asmādviśeṣāṇi sukhāni manye lapsye 'hamityuccalito 'hamadya//107// iti/",
    "S01divyav_u:507.028_0_0": "atha maitrakanyako bodhisattvastāsāmapsarasāṃ hitamapi vākyamahitamivāvajñayā tiraskṛtya",
    "S01divyav_u:507.028_0_1": "tenaiva dakṣiṇena pathā gacchan dadarśa mahārgalapraghaṭitaprakaṭapuṭacaturdvāradāruṇaṃ",
    "S01divyav_u:507.028_0_2": "sureśvareṇāpyabhedyottuṅgāyasaviśālaprākārapariveṣṭitamantarbhramaccakramaṇḍalālokapramuktadamadamāśabdagambhīrabhairavamāyasaṃ",
    "S01divyav_u:507.028_0_3": "nagaram/",
    "S01divyav_u:507.031_0": "tasya ca dvāradeśamupacakrāma/",
    "S01divyav_u:508.001_0": "[508]samprāptamātrasya tu tatkṣaṇena dvāraṃ ca pusphoṭa kapāṭabhāram/",
    "S01divyav_u:508.003_0": "vajrāgradhāroparibhinnasānorvindhyācalasyeva nitambakukṣiḥ//108//",
    "S01divyav_u:508.005_0": "tato maitrakanyako bodhisattvo 'tra viveśa/",
    "S01divyav_u:508.006_0": "praviṣṭamātrasya tu tatkṣaṇena dvāraṃ parikṣiptakapāṭayantram/",
    "S01divyav_u:508.008_0": "tatkarmavāyuprabhavairmahadbhiḥ kṣaṇādbhujāgrairiva saṃjaghāṭa//109//",
    "S01divyav_u:508.010_0": "aśrauṣīcca pragāḍhavedanāviklavahṛdayapuruṣasyāntaḥprākārāntaratiraskṛtaparamabhīṣaṇanirnādaṃ sakalajanottrāsanamuccarantam/",
    "S01divyav_u:508.011_0": "śrutvā ca dvāradeśaṃ tvaritamatirlalaṅgha/",
    "S01divyav_u:508.012_0": "praviṣṭamātrasya tato dvitīyamāsphālitaṃ dvāramivāparuddham/",
    "S01divyav_u:508.014_0": "paryantakālānilavegaviddhaṃ dvāraṃ surāṇāmiva vajrakalpam//110//",
    "S01divyav_u:508.016_0": "tato maitrakanyako bodhisattvaḥ praviveśa/",
    "S01divyav_u:508.017_0": "praviṣṭamātrasya punastṛtīyaṃ dvāraṃ parikṣiptakapāṭayantram/",
    "S01divyav_u:508.019_0": "kṣaṇādabhūttannagaraṃ ca sarvaṃ bhrāntaṃ ca kṛtsnaṃ sa dadarśa bhītaḥ//111//",
    "S01divyav_u:508.021_0_0": "tato maitrakanyako bodhisattvaḥ paśyati sma tamatidāruṇākārapramāṇaṃ krūrājvalanamālāliṅgitamudāreṇa",
    "S01divyav_u:508.021_0_1": "paṭupavanavikīryamāṇadhūmapaṭalāndhakāradurdinena sphuratkphuliṅgāvalikarāladarśanenāyasena",
    "S01divyav_u:508.021_0_2": "mahatā bhramatā cakreṇa dārviva pravidāryamāṇamūrdhānaṃ svaśiraḥpravigalitaśoṇitavasārasāhāramātravidhṛtaprāṇaśeṣam/",
    "S01divyav_u:508.024_0": "samīpaṃ copagamyainaṃ paryapṛcchat--",
    "S01divyav_u:508.025_0": "kiṃ nāgo 'si suro 'si kinnaravaro yakṣo 'si kiṃ mānuṣaḥ kiṃ vidyādharasainikaḥ kimasi vā daityaḥ piśāco 'si vā/",
    "S01divyav_u:508.027_0": "kiṃ vākāri bhavāntareṣu bhavatā karmātiraudraṃ svayam yāsyāmi vyasanaṃ duruttaramidaṃ bhujyaṃ phalaṃ krandayat/",
    "S01divyav_u:508.029_0": "puruṣaḥ prāha--",
    "S01divyav_u:508.030_0": "nāhaṃ nāgo naiva yakṣo na devo daityo nāhaṃ nāpi gandharvarājaḥ/",
    "S01divyav_u:509.001_0": "[509]rakṣo nāhaṃ nāpi vidyādharo 'pi jātistulyā saṃpratīhi tvayā naḥ//113//",
    "S01divyav_u:509.003_0": "bodhisattvaḥ prāha--",
    "S01divyav_u:509.004_0": "kiṃ karma bhramatā tvayā kumatinā saṃsāradurge kṛtam yenedaṃ jvalitānalaṃ śirasi cakraṃ bhramatyāyasam/",
    "S01divyav_u:509.006_0": "puruṣaḥ prāha--",
    "S01divyav_u:509.007_0": "nānāduṣkarakārikā bhagavatī saṃsārasaṃdarśikā tatra śreyaḥsukhopapādanaparā matsnehabaddhāśayā/",
    "S01divyav_u:509.009_0": "yāṃ loke pravadanti sādhumatayaḥ kṣetraṃ paraṃ prāṇināṃ daivāveśavaśādakāryagurukastasyā jananyā mahat/",
    "S01divyav_u:509.011_0": "sādho prāskhalayaṃ śiraḥpraharaṇaṃ pādena pāpāśayas tenedaṃ jvalitānalaṃ śirasi me cakraṃ bhramatyāyasam/",
    "S01divyav_u:509.013_0": "atha bodhisattvastasya puruṣasya pravacanapratodena saṃcoditahṛdayastāṃ parajugupsāmātmanyanupaśyannāha--",
    "S01divyav_u:509.015_0": "anyaṃ jugupsāmyahamalpabuddhirātmānamevādya nininda ajñaḥ/",
    "S01divyav_u:509.017_0": "yeṣu svayaṃ doṣaguṇeṣu magnas taireva lokaṃ kathamaṅkayāmi//116//",
    "S01divyav_u:509.019_0": "mayāpi yanmātari dakṣiṇīyaih (ṇāyām?) kṛto 'parādhaḥ puruṣādhamena/",
    "S01divyav_u:509.021_0": "tasyaiva pāpasya phalāni bhoktumullaṅghya toyāvalimāgato 'smi//117//",
    "S01divyav_u:509.023_0": "atha tasya vacanānantarameva prabhinnanavakuvalayadalanirmalānnabhastalāt sajalajaladaninādagambhīradhīro dhvaniruccacāra--",
    "S01divyav_u:509.025_0": "kiṃ na paśyati karmāṇi balavanti śarīriṇām/",
    "S01divyav_u:509.026_0": "lokālokāntarasthāyī pāśeneva vikṛṣyate//118//",
    "S01divyav_u:509.027_0": "ye baddhā viṣayeṇa duḥkhanigaḍenāyāsakarmotkaṭe ye tyaktvā guruvākyamandhamatayaḥ pāpāśrayaṃ kurvate/",
    "S01divyav_u:509.029_0": "muktāḥ karmabhireva duḥkhanigaḍapracchedaśūraiḥ śubhair mānuṣyam yadavāpya mūḍhamatayo dūre sthitā jarmiṇah (janminah?)/",
    "S01divyav_u:509.031_0_0": "atha tasya vacanānantarameva karmānilāvegotkṣiptamiva taccakraṃ ciṭiciṭāyamānadahanakaṇacayodgāraraudraṃ",
    "S01divyav_u:509.031_0_1": "tasya mūrdhnaḥ samabhyudgamya maitrakanyakasya bodhisattvasya śiraḥ pravidārayad",
    "S01divyav_u:509.031_0_2": "bhramitumārabdham/",
    "S01divyav_u:509.034_0": "kṣaṇātsa reje rudhirapravāhairmūrdhnā cyutaiḥ snātasamastamūrtiḥ/",
    "S01divyav_u:510.001_0": "[510]prabhinnacakrāgravibhinnamūrdhnā airāvaṇasyeva tanuḥ patantī//120//",
    "S01divyav_u:510.003_0": "tataḥ sa puruṣo hā heti mūrdhnā pravidāhajena tīvreṇa duḥkhena samākramyamāṇaśarīrakaṃ maitrakanyakaṃ bodhisattvamāha--",
    "S01divyav_u:510.005_0": "divyāṅganāgītamanoharāṇi cittapramododayasādhanāni/",
    "S01divyav_u:510.007_0": "saṃtyajya karmāda parāṇi tāni prāptastvidaṃ sthānamanantaduḥkham//121//",
    "S01divyav_u:510.009_0": "devālayaṃ divyasukhopabhogaṃ ko nāma saṃprāpya śubhairatulyaiḥ/",
    "S01divyav_u:510.011_0": "nityaṃ jvaladvahniśikhākareṇa saṃprārthayedbhīmamapāyagartam//122//",
    "S01divyav_u:510.013_0": "bodhisattvaḥ prāha--",
    "S01divyav_u:510.014_0": "sattālikolāhalasaṃkulāni vanāni puṣpojjvalamastakāni/",
    "S01divyav_u:510.016_0": "saṃtyajya nāgā vyasanaṃ sahante yayā tayecchālatayā gato 'ham//123//",
    "S01divyav_u:510.018_0": "rājyāni vistīrṇadhanojjvalāni vihāya nārīmukhapaṅkajāni/",
    "S01divyav_u:510.020_0": "yuddhe mriyante bahavo narendrā yayā tayecchālatayā gato 'ham//124//",
    "S01divyav_u:510.022_0": "samutpatattuṅgataraṃgarodrau bhramajjalāvartavimuktanāde/",
    "S01divyav_u:510.024_0": "mahodadhau yānti narāḥ praṇāśam yayā tayecchālatayā gato 'ham//125//",
    "S01divyav_u:510.026_0": "niratyayātyantikasaukhyasādhanaṃ narāmaraśrīsukhasiddhimārgam/",
    "S01divyav_u:510.028_0": "munīśvarāṇāṃ vratamutsṛjanti yayā tayecchālatayā gato 'ham//126//",
    "S01divyav_u:510.030_0": "teṣāṃ munīnāṃ vigatavyathānāṃ deyaṃ kathaṃ pādarajena mūrdhni/",
    "S01divyav_u:510.032_0": "yairlaṅghitāstīvraviṣapracaṇḍā āśāprapātā bahuduḥkhabhīmāḥ//127//",
    "S01divyav_u:511.001_0": "[511]kiṃ tadbhavedduḥkhamatīva tīvraṃ kā vā vipattirbahuduḥkhayoniḥ/",
    "S01divyav_u:511.003_0": "tṛṣṇāviṣāgnikṣatacittavṛtteryā dūrataḥ saṃparivartinī syāt//128//",
    "S01divyav_u:511.005_0": "api ca he sādho,",
    "S01divyav_u:511.006_0": "karmaṇā parikṛṣṭo 'smi vartamāno 'pi dūrataḥ/",
    "S01divyav_u:511.007_0": "karṣati prāṇinastatra phalam yatra prayacchati//129//",
    "S01divyav_u:511.008_0": "api ca--",
    "S01divyav_u:511.009_0": "kati varṣasahasrāṇi kati varṣaśatāni ca/",
    "S01divyav_u:511.010_0": "pradīptamāyasaṃ cakraṃ mama mūrdhni bhramiṣyati//130//",
    "S01divyav_u:511.011_0": "puruṣaḥ prāha--",
    "S01divyav_u:511.012_0": "ṣaṣṭivarṣasahasrāṇi ṣaṣṭivarṣaśatāni ca/",
    "S01divyav_u:511.013_0": "pradīptamāyasaṃ cakraṃ tava mūrdhni bhramiṣyati//131//",
    "S01divyav_u:511.014_0": "bodhisattvaḥ prāha--",
    "S01divyav_u:511.015_0": "etadbhāsuravahnipiṅgalaśikhājvālākalāpojjvalaṃ ko 'nyo 'vabhramitaṃ prayāsyati samaṃ chittvā paraścaiṣyati/",
    "S01divyav_u:511.017_0": "puruṣaḥ prāha--",
    "S01divyav_u:511.018_0": "yo mātaryapakārakartumanasaḥ kṛtvā samāyāsyati tasyedaṃ śirasi bhramiṣyati punarmūrdhnā tava pracyutam/",
    "S01divyav_u:511.020_0": "atha bodhisattvastena mūrdhnā pravidāhajena tīvreṇa duḥkhena samākulahṛdayo 'pi sattveṣvananteṣu samutpāditatīvrakāruṇyāśayastaṃ puruṣamābabhāṣe--",
    "S01divyav_u:511.022_0": "kṣapitasakalarāgakleśajālāndhakārā gaganatalanilīnā yogino ye namasyāḥ/",
    "S01divyav_u:511.024_0": "sphuritakaṭakahārāḥ prajvalanmaulayo ye punaramarasamūhāste 'pi śeṇvantu santaḥ//133//",
    "S01divyav_u:511.026_0": "kṛtvā duścaritaṃ svamātari jagatkṛtsnam yadi prodvahedetatprajvalitāgnirāgakapilaṃ cakraṃ bṛhanmūrdhani/",
    "S01divyav_u:511.028_0": "kalpaṃ kalpasamairahobhirayutān voḍhuṃ cirāyotsahe sattvārthaṃ pratipadyamānamasya hi me cittaṃ na saṃkhidyate/",
    "S01divyav_u:511.030_0": "atha tasya sarvasattvapriyasya maitrakanyakasya bodhisattvasya vacanānantarameva mūrdhnā samutpāṭyotkṣiptamiva taccakraṃ saptatālocchrayāccakraṃ nabhastalaṃ samutpatyāvatasthe/",
    "S01divyav_u:511.032_0": "reje taccapalānilāhatacalajjvālākalāpojjvalaṃ cakraṃ khe parivartamānamasakṛtpronmuktabhīmasvanam/",
    "S01divyav_u:511.034_0": "udyadbimbamivāruṇasya sakalapronmuktaraśmyutkaraṃ ratnādyaiḥ pravilambamānamamalairvaiḍūryabhittyāśrayaiḥ/",
    "S01divyav_u:512.001_0": "[512]tataḥ sravannirjharavāricāriṇaḥ samīraṇollāsitapuṣpaśākhinaḥ/",
    "S01divyav_u:512.003_0": "nabho vicumbyāyataśṛṅgabāhavaścakampire bhūmibhṛto hatā iva//136//",
    "S01divyav_u:512.005_0": "bhujaṃgavikṣobhasamudgatormayaḥ payodharadhvānagabhīranādinaḥ/",
    "S01divyav_u:512.007_0": "jalālayā ratnaśikhānivāsinastadātivelāsalilairlalaṅghire//137//",
    "S01divyav_u:512.009_0": "pramuktaniḥśeṣamayūkhabhāsuraṃ rarāja khe maṇḍalamaṃśumālinaḥ/",
    "S01divyav_u:512.011_0": "ravermayūkhāṅkuradanturāntarāddiśaḥ samantāddadṛśuḥ sphuṭaśriyaḥ//138//",
    "S01divyav_u:512.013_0": "sphurattaḍiddāmavirājitorasaḥ surendracāpapratibaddhakaṅkaṇāḥ/",
    "S01divyav_u:512.015_0": "payomucaḥ kiṃcidavāsrutāmbhaso vitānavadvyomani te virejire//139//",
    "S01divyav_u:512.017_0": "srajo vicitrā vinipeturambarāt vituṣṭuvurhṛṣṭatarā divaukasaḥ/",
    "S01divyav_u:512.019_0": "cirapragāḍhavyasanā hatārtayaḥ kṣaṇādabhūvan bahavo nirāmayāḥ//140//",
    "S01divyav_u:512.021_0": "jvalati viṣamacakre prāntadīrṇordhvakāyo galitarudhiradhārāsiktasarvāṅgakāyaḥ/",
    "S01divyav_u:512.023_0": "bhagavati guṇarāśau saṃprasādya svacittaṃ svagṛhamiva sa sādhurdyāmayāttatkṣaṇena//141//",
    "S01divyav_u:512.025_0": "dānodakamahattīrthe śīlaśaucasunirmale/",
    "S01divyav_u:512.026_0": "kṣamāsurabhiśītācche vīryāgādhapravāhake//142//",
    "S01divyav_u:512.027_0": "dhyānastimitagambhīre prajñāpadmaprabodhake/",
    "S01divyav_u:512.028_0": "tasmin bodhimahātīrthe sthitvā bodhipurotsukaḥ//143//",
    "S01divyav_u:512.029_0": "prakṣālayeccheṣapāpaṃ tuṣite 'sau yayau mudā/",
    "S01divyav_u:512.030_0": "tatrastho 'pyaciraṃ reme dṛṣṭvā lokaṃ kṛpānvitaḥ//144//",
    "S01divyav_u:512.031_0_0": "tatkimidamupanītam? evaṃ hi mātaryapakāriṇaḥ prāṇinah ihaiva vyasanaprapātapātālāvalambino",
    "S01divyav_u:512.031_0_1": "bhavantīti satatasamupajāyamānapremaprasādabahumānasānasaiḥ satpuruṣairmātaraḥ śuśrūṣaṇīyā",
    "S01divyav_u:512.031_0_2": "iti/",
    "S01divyav_u:512.033_0": "iti śrīdivyāvadāne maitrakanyakāvadānaṃ samāptam//"
}