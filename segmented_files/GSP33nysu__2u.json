{
    "GSP33nysu__2u:0": "Adhyaya 2, Pada 1",
    "GSP33nysu__2u:1": "// atha śrīmannyāyasudhāyāṃ smṛtyadhikaraṇam //",
    "GSP33nysu__2u:2": "yatpadaṃ vedasaṃvedyaṃ kaṭākṣeṇāpi vīkṣitum /",
    "GSP33nysu__2u:3": "na kṣamante vimatayastamupāse śriyaḥ patim // 1 //",
    "GSP33nysu__2u:4": "ekavākyatā(di)siddhaye prathamādhyāyārthasaṅgatatvena dvitīyādhyāyārthaṃ vivakṣurabuddhisthena saṅgaterdarśayitumaśakyatvāt prathamādhyāyārthaṃ",
    "GSP33nysu__2u:5": "tāvadanuvadati- ukta iti //",
    "GSP33nysu__2u:6": "uktaḥ samanvayaḥ sākṣād ... // MAnuv_2,1.1a //",
    "GSP33nysu__2u:7": "(sakala)jagajjanmādinimittakāraṇe",
    "GSP33nysu__2u:8": "sārvajjñasarvaiśvaryādyanantaguṇaparipūrṇe 'vidyādyavadyagandhavidhure",
    "GSP33nysu__2u:9_0": "pare brahmaṇi nārāyaṇe svaravarṇapadavākyamahāvākyarūpasya samastasya śāstrasya, sākṣātparamamukhyayā vṛttyā natu lakṣaṇayā,",
    "GSP33nysu__2u:9_1": "tathā mahātātparyeṇa natu pārārthyena samanvayaḥ prathame 'dhyāye samarthita ityarthaḥ /",
    "GSP33nysu__2u:10": "yadyapi samanvayaśabdenaiva sākṣādityartho labhyate /",
    "GSP33nysu__2u:11": "tathāpi parakīyasaṃśabdavyākhyānanirasane 'vahitairbhavitavyamiti sūcanāya tadvayākhyānamidaṃ kṛtamityadoṣaḥ /",
    "GSP33nysu__2u:12": "athavā samanvayaśabdena mukhyayā vṛttyānvayaḥ pratīyate /",
    "GSP33nysu__2u:13": "paramamukhyayā tu vṛttyā anvayaṃ darśayituṃ sākṣādityuktam /",
    "GSP33nysu__2u:14": "yadvā na pradhānaparamāṇvādinirāsanena upādānatvādipratipādanena ca paramparayā kintu sākṣādevetyanenācaṣṭe",
    "GSP33nysu__2u:15": "evaṃ prathamādhyāyārthamabhidhāya tatsaṅgatatvena dvitīyādhyāyārthamāha-",
    "GSP33nysu__2u:16": "avirodha iti //",
    "GSP33nysu__2u:17": "... avirodho 'tra sādhyate // MAnuv_2,1.1b //",
    "GSP33nysu__2u:18": "atrokte 'rthe 'virodho virodhābhāvo 'tra vyācikhyāsitatayā buddhisannihite dvitīye('dhyāye) sādhyate /",
    "GSP33nysu__2u:19": "anenāsyādhyāsyātītādhyāyena kāryakāraṇabhāvalakṣaṇa(ṇā)saṅgatiḥ sūcitā bhavati /",
    "GSP33nysu__2u:20": "sakalaśāstrasya samanvayena jagajjanmādikāraṇatve samastagurapūrṇatve",
    "GSP33nysu__2u:21": "'śeṣadoṣavidhuratve ca parasya brahmaṇo 'bhihita eva(hi) tatra virodhaḥ sphurati /",
    "GSP33nysu__2u:22": "nānyathā nirāśrayatvāt /",
    "GSP33nysu__2u:23": "virodhasphūrtāveva tadabhāvasādhanasyāvasaro netarathā /",
    "GSP33nysu__2u:24": "aprāptapratiṣedhāyogāt /",
    "GSP33nysu__2u:25": "ato 'tītādhyāyārthasya kāraṇatvametadadhyāyārthasya kāryatvaṃ niścīyate /",
    "GSP33nysu__2u:26": "athavā śrutisamanvayenopapādito 'pyartho na tāvacchrotṝṇāṃ dṛḍhanirūḍho",
    "GSP33nysu__2u:27": "bhavati, yāvadatra pratīte virodhābhāvo na sādhyate /",
    "GSP33nysu__2u:28": "virodhena śrutīnāmevāprāmāṇyaśaṅkanāt /",
    "GSP33nysu__2u:29": "tathā cānupapāditakalpa evāpadyate /",
    "GSP33nysu__2u:30": "virodhābhāvasādhane tu bhavatyeva dṛḍhanirūḍhaḥ /",
    "GSP33nysu__2u:31": "yathoktam /",
    "GSP33nysu__2u:32": "“vimṛśya pakṣapratipakṣābhyāmarthāvadhāraṇaṃ nirṇayaḥ'; iti /",
    "GSP33nysu__2u:33": "ato viparītakāryakāraṇabhāvalakṣaṇā anayossaṅgatiḥ /",
    "GSP33nysu__2u:34": "nanūktārthe virodhastatra tatraiva parihṛtaḥ /",
    "GSP33nysu__2u:35": "kimatra pari(tatkimaparamava)śiṣyate yadarthamadhyāyāntarārambhaḥ /",
    "GSP33nysu__2u:36": "satyam /",
    "GSP33nysu__2u:37": "prativakṣyatyatrācāryaḥ /",
    "GSP33nysu__2u:38": "nanvevamadhyāyasyāvirodhalakṣaṇaikārthatvenaikavākyatve sati pādabhedaḥ kinnibandhanaḥ /",
    "GSP33nysu__2u:39": "tatrāpyasya pādasya prāthamyaṃ",
    "GSP33nysu__2u:40": "kinnibandhanamityapekṣāyāmāha-caturvidhasyeti //",
    "GSP33nysu__2u:41": "caturvidhasya tasyādau yauktas ... // MAnuv_2,1.1c //",
    "GSP33nysu__2u:42": "tasyāvirodhasya /",
    "GSP33nysu__2u:43": "nirdhāraṇe ṣaṣṭhī /",
    "GSP33nysu__2u:44": "ādau prathamapāde /",
    "GSP33nysu__2u:45": "avirodhaḥ sādhyata ityanuvartate /",
    "GSP33nysu__2u:46": "caturvidhasya tasyetyanuvādātsa caturvidha iti labhyate /",
    "GSP33nysu__2u:47": "tadayamarthaḥ /",
    "GSP33nysu__2u:48": "yadyapyukte 'rthe virodhābhāva ityeko 'rthaḥ /",
    "GSP33nysu__2u:49": "tathāpi yuktisamayaśrutinyāyopetaśrutivirodhābhāvarūpāvāntarabhedena sa caturvidho bhavati",
    "GSP33nysu__2u:50": "tatpratipādanena caturṇāṃ pādānāṃ bhedo yujyate /",
    "GSP33nysu__2u:51": "tasya caturvidhasyāpi virodhābhāvasya madhye yuktivirodhābhāvaḥ prathamapāde sādhyate /",
    "GSP33nysu__2u:52": "sarveṣāmapi virodhānāṃ yuktyupajīvitavena tadvirodhasya prabalatayā tadabhāvasādhanasya prāthamyopapatteḥ",
    "GSP33nysu__2u:53": "yuktipuraskāreṇa yuktyupajīvitvena tadvirodhasya prabalatayā tadabhāvasādhanasya prāthamyopapatteḥ",
    "GSP33nysu__2u:54": "yuktipuraskāreṇa pravartanā(mānatvā)cca vicāraśāstrasyeti /",
    "GSP33nysu__2u:55": "nanu kathamabhāvasya cāturvidhyam /",
    "GSP33nysu__2u:56": "ucyate /",
    "GSP33nysu__2u:57": "caturvidhā hi virodhino(nyo)yuktyādayaḥ /",
    "GSP33nysu__2u:58": "tadupadhānādvirodho 'pi caturvidho 'bhidhīyate /",
    "GSP33nysu__2u:59": "tatastatpratiyogiko 'bhāvo 'pi tathocyate /",
    "GSP33nysu__2u:60": "ata eva yaukta ityupapannam /",
    "GSP33nysu__2u:61": "abhāvasyāpi paramparayā yuktisambandhitvāt /",
    "GSP33nysu__2u:62": "athavāvirodhapadasannidhāpito virodhastasyeti parāmṛśate /",
    "GSP33nysu__2u:63": "tathāca virodhasya yuktyādyupadhānena caturvidhatvāttadabhāvasādhanena pādabhedo yujyate /",
    "GSP33nysu__2u:64": "caturvidhasya tasya virodhasya madhye yaukto virodha ādāvuktaprakāreṇa prabalo yatastasmāttadabhāvo 'trādau sādhyata iti yojanīyam /",
    "GSP33nysu__2u:65": "yadvā tasyeti virodhiparāmarśo 'yam /",
    "GSP33nysu__2u:66": "tasyāpyavirodhapadena buddhisannihitatvāt /",
    "GSP33nysu__2u:67": "avirodho hi virodha(nirūpaṇa)dhīnanirūpaṇaḥ /",
    "GSP33nysu__2u:68": "virodhaśca virodhinā vinā nopapadyate /",
    "GSP33nysu__2u:69": "tataśca virodhino yuktyādibhedena caturvidhatvā(tta)dvirodhābhāvasādhanena",
    "GSP33nysu__2u:70": "pādabhedopapattiḥ /",
    "GSP33nysu__2u:71": "caturvidhasyāpi tasya virodhino madhye yukteḥ prabalatvādādau yaukto yuktisambandhī virodhābhāvaḥ sādhyata iti yojyam /",
    "GSP33nysu__2u:72": "prathamādhikaraṇe viśeṣamāha- tatrāpīti //",
    "GSP33nysu__2u:73": "... tatrāpi ca smṛteḥ // MAnuv_2,1.1d //",
    "GSP33nysu__2u:74": "apipadamādāvityasyānukaṣarṇārtham /",
    "GSP33nysu__2u:75": "tatra yuktivirodhābhāvapratipādake 'pi pāda ityanaucityaśaṅkāsūcanārthaṃ vā /",
    "GSP33nysu__2u:76": "caśabdenāvirodhaḥ sādhyata ityetadanukṛṣṭate /",
    "GSP33nysu__2u:77": "smṛteḥ pāśupatādikāyāḥ /",
    "GSP33nysu__2u:78": "yadyapi smṛterityasya na nañarthena sambandho ghaṭate virodhaśca samāse guṇabhūtaḥ /",
    "GSP33nysu__2u:79": "tathāpi buddhayā viviktena tena sambandhaḥ sambhavati /",
    "GSP33nysu__2u:80": "yuktivirodhaparihāralakṣaṇe 'tra pāde smṛtivirodhaparihāro na kartavyo",
    "GSP33nysu__2u:81": "'saṅgatatvāt /",
    "GSP33nysu__2u:82": "kartavyatāyāṃ vā prāthamyaṃ kuta ityata āha- tasyā iti //",
    "GSP33nysu__2u:83": "tasyāścatuḥsvarūpatvāt ... // MAnuv_2,1.2a //",
    "GSP33nysu__2u:84": "tasyāḥ pāśupatādismṛteryuktisamayādivirodhicatussvarūpatvāt /",
    "GSP33nysu__2u:85": "etaduktaṃ bhavati /",
    "GSP33nysu__2u:86": "pāśupatādismṛtayo hi svayamāptābhimatavākyatayā samayarūpā api svābhimatārthe yuktīḥ śrutīśca saṃvādayantyo yuktisamayādivirodhicatuṣyayarūpāḥ /",
    "GSP33nysu__2u:87": "tataścokte 'rthe tadvirodhaparihāro 'dhyāye 'ntarbhavatyeva /",
    "GSP33nysu__2u:88": "kintu pādacatuṣyayārthasaṅgato '(pya)yaṃ na niṣkṛṣṭaikatraiva pāde",
    "GSP33nysu__2u:89": "'ntarbhavati /",
    "GSP33nysu__2u:90": "tato 'dhyāyādau tadante vā vaktavyaḥ /",
    "GSP33nysu__2u:91": "prathamātikrame ca kāraṇaṃ na kiñcidastītyādyādhikaraṇe nirūpyata iti /",
    "GSP33nysu__2u:92": "evañca tatrāpi ca smṛterityayamuktasyāpavādo bhavannapi na sarvathetyuktaṃ bhavati /",
    "GSP33nysu__2u:93": "samayādivirodhasyāpi parihāreṇa niṣkṛṣṭapādārthābhāvādyuktivirodhaparihārasyāpi bhāvenāntarbhāvasambhavācca",
    "GSP33nysu__2u:94": "ekasyaivādhikaraṇasya pādacatuṣyayārthasambandhena catussvarūpatvakathana(nena)prasaṅgacchiṣyāṇāṃ śāstre bahumānotpādanāyānyadapi cāturvidhyaṃ vakti- pratyekamiti //",
    "GSP33nysu__2u:95": "... pratyekaṃ caturātmakāḥ /",
    "GSP33nysu__2u:96": "pādāḥ sarve tadaṃśāśca ... // MAnuv_2,1.2bc //",
    "GSP33nysu__2u:97": "catvāro 'pi pādāḥ pratyekaṃ caturātmakāḥ pādacatuṣyayārthavanto draṣṭavyāḥ /",
    "GSP33nysu__2u:98": "tadyathā /",
    "GSP33nysu__2u:99": "yuktivirodhaparihāralakṣaṇo 'pyayaṃ pādaḥ samayāditrayavirodhaparihārātmako 'pi bhavati /",
    "GSP33nysu__2u:100": "tathā samayavirodhaparihāralakṣaṇo 'pi dvitīyo yuktyāditrayavirodhaparihārātmako 'pi bhavatītyādi",
    "GSP33nysu__2u:101": "pādā ityevokte sannihitatvādetadadhyāyagatā eveti jñāyate /",
    "GSP33nysu__2u:102": "tadarthaṃ sarve ityuktam /",
    "GSP33nysu__2u:103": "sarvādhyāyasambandhino 'pītyarthaḥ /",
    "GSP33nysu__2u:104": "yo yadadhyāyagataḥ pādaḥ sa",
    "GSP33nysu__2u:105": "tadadhyāya(gata)pādacatuṣyayārthavānavadhe(se)yaḥ /",
    "GSP33nysu__2u:106": "na kevalamevaṃ pādāḥ, kintu tadaṃśāśca te pādā aṃśā yeṣāṃ te tadaṃśā adhyāyā ityarthaḥ",
    "GSP33nysu__2u:107": "prathamādhyāyaḥ samanvayasyevāvirodhāditrayasyāpi pratipādako bhavatītyādi",
    "GSP33nysu__2u:108": "pādānāṃ caturātmakatve 'dhikaraṇānāṃ tathātvaṃ siddhameva /",
    "GSP33nysu__2u:109": "na caivamadhyāyādibhedānupapattiḥ paunaruktyadoṣaśceti vācyam /",
    "GSP33nysu__2u:110": "vivakṣābhedena sāmañjasyāt /",
    "GSP33nysu__2u:111": "yadā prathamaḥ samanvayasyārtho vivakṣyate na tadā tadarthatetareṣāmityādi",
    "GSP33nysu__2u:112": "anyadādi cāturvidhyaṃ śāstrasya darśayati- mūrtīnāmiti //",
    "GSP33nysu__2u:113": "... mūrtīnāṃ varṇamā'gamāt // MAnuv_2,1.2d //",
    "GSP33nysu__2u:114": "catasṛṇāṃ vāsudevādimūrtīnāṃ pratipādakatvenāpi caturātmakatvaṃ jñātavyamiti yojanā /",
    "GSP33nysu__2u:115": "nanvetaduktameva, punaḥ kasmāducyata ityata āha- varṇamiti //",
    "GSP33nysu__2u:116": "atrāgamādityāṅgadvayasyopaśleṣo draṣṭavyaḥ /",
    "GSP33nysu__2u:117": "tatrādyasyārabhyetyarthaḥ /",
    "GSP33nysu__2u:118": "dvitīyo 'bhividhau /",
    "GSP33nysu__2u:119": "āgama iti caturadhyāyiśāstramucyate /",
    "GSP33nysu__2u:120": "tataścāyamarthaḥ /",
    "GSP33nysu__2u:121_0": "na kevalaṃ pratyakṣaraṃ pratipadaṃ pratisūtraṃ pratyadhikaraṇaṃ kintvetacchāstragatamekaṃ varṇamārabhya ā sarvaśāstrāt, pratyadhikaraṇaṃ",
    "GSP33nysu__2u:121_1": "pratipādaṃ pratyādhyāyaṃ samastena śāstreṇa ca catasro mūrtayaḥ pratipādyanta ityarthaḥ /",
    "GSP33nysu__2u:122": "kuta etadavagantavyamityata āha- āgamāditi //",
    "GSP33nysu__2u:123": "bṛhattantrāderityarthaḥ /",
    "GSP33nysu__2u:124": "etatpādādhikaraṇapūrvapakṣasiddhāntayuktīḥ saṅkṣepeṇāha- āptatetyādinā //",
    "GSP33nysu__2u:125": "āptatā samatādṛṣṭiśrutisāmyabalādbhavāḥ /",
    "GSP33nysu__2u:126": "sarvānusāro laghutā viśeṣādarśanāphale // MAnuv_2,1.3 //",
    "GSP33nysu__2u:127": "iṣyasiddhiśca niyamaḥ pūrvapakṣeṣu yuktayaḥ /",
    "GSP33nysu__2u:128": "etā eva tvatibalā siddhāntasya niyāmakāḥ // MAnuv_2,1.4 //",
    "GSP33nysu__2u:129": "uktārthaṃ smṛtivirodhenākṣipya samādadhatsūtram oṃ smṛtyanavakāśadoṣaprasaṅga iti cennānyasmṛtyanavakāśadoṣaprasaṅgāt oṃ // iti /",
    "GSP33nysu__2u:131": "asyārthaḥ /",
    "GSP33nysu__2u:132": "yaduktaṃ parasya brahmaṇo viṣṇoḥ sakalajagajjanmādikāraṇatvaṃ sārvajñyādisakalaguṇapūrṇatvaṃ samastadoṣadūratvaṃ ca tadayuktam /",
    "GSP33nysu__2u:133": "pāśupatasāṅkhayabauddhārhatādismṛtiviruddhatvāt /",
    "GSP33nysu__2u:134": "tā hi śivaprabhṛtīnāmeva jagajjanmādikāraṇatvādikaṃ pratipādayanti /",
    "GSP33nysu__2u:135": "naca tāsāmanyo 'vakāśo 'sti yena pratīte 'pyarthe tātparyābhāvaṃ pratīmaḥ /",
    "GSP33nysu__2u:136": "anyathā tāsāṃ smṛtīnāmanavakāśenāprāmāṇyalakṣaṇadoṣaprasaṅga iti /",
    "GSP33nysu__2u:137": "tanna /",
    "GSP33nysu__2u:138": "puruṣottamasyaiva pañcarātrādismṛtibhirakhilajagatkāraṇatvāderuktatvāt /",
    "GSP33nysu__2u:139": "apara(nya)thā tāsāṃ pāśupatādi(smṛti)bhyo 'nyāsāṃ",
    "GSP33nysu__2u:140": "pañcarātrādismṛtīnāmavakāśāntarābhāvenāprāmāṇyadoṣaprasaṅgāditi /",
    "GSP33nysu__2u:141": "tatrākṣepastāvadayamayuktaḥ /",
    "GSP33nysu__2u:142": "śrutisamanvayenāsyārthasya sādhitatvāt /",
    "GSP33nysu__2u:143": "śrutiviruddhānāṃ(ca) smṛtīnāmaprāmāṇyasyeṣṭatvāt /",
    "GSP33nysu__2u:144": "śrutisamanvayanyāyena pāśupatādismṛtīnāmapi parabrahmaṇi samanvayena śivārcanādiparatvena vā sāvakāśatvācca /",
    "GSP33nysu__2u:145": "samādhānamapīdamayuktam /",
    "GSP33nysu__2u:146": "sakalaśāstrapramāṇakatvamuktārthasyābhidhāyedānīṃ smṛtimātropādāne kāraṇābhāvāt /",
    "GSP33nysu__2u:147": "parābhidhitsitaṃ doṣamavabuddhaya śrutiparityāgastvayuktaḥ /",
    "GSP33nysu__2u:148": "kintu sa parihartavyaḥ /",
    "GSP33nysu__2u:149": "anyathā prāgapi śrutiranādeyā syāt /",
    "GSP33nysu__2u:150": "kiñca pañcarātrādismṛtīnāmaprāmāṇyaṃ parasyeṣyameva /",
    "GSP33nysu__2u:151": "vāsudevārcanādiparatayā sāvakāśatāpi tena sambhāvyeta /",
    "GSP33nysu__2u:152": "sāmyāpādanamātre 'pi parasyaiva jayo niścayapratibandhakatvādityato",
    "GSP33nysu__2u:153": "nirdalaṃ pūrvapakṣa tāvadujjīvayati- āptairiti //",
    "GSP33nysu__2u:154": "smṛtyanavakāśadoṣaprasaṅga iti cen nānyasmṛtyanavakāśadoṣaprasaṅgāt |",
    "GSP33nysu__2u:155": "āptaiḥ pratyakṣato dṛṣṭvā proktamarthaṃ kathaṃ śratiḥ /",
    "GSP33nysu__2u:156": "pipīlikālipinibhā vārayeta sarvagā hi te // MAnuv_2,1.5 //",
    "GSP33nysu__2u:157": "ayamihābhisandhiḥ pūrvapakṣiṇaḥ /",
    "GSP33nysu__2u:158": "śrutivirodhena smṛtīnāmaprāmāṇyamabhilaṣatā prabaladurbalatve sarvathā samarthanīye /",
    "GSP33nysu__2u:159": "anyathātiprasaṅgāt /",
    "GSP33nysu__2u:160": "na tāvatprāmāṇyakāraṇabhāvābhāvābhyāṃ prābalyadaurbalye /",
    "GSP33nysu__2u:161": "prāmāṇyasya svatastvenāṅgīkṛtatvāt /",
    "GSP33nysu__2u:162": "vaiparītyācca /",
    "GSP33nysu__2u:163": "vākyaprāmāṇye hi kāraṇaṃ vakturāptatvam /",
    "GSP33nysu__2u:164": "vaktāraśca smṛtīnāmāptāḥ /",
    "GSP33nysu__2u:165": "na śruteḥ /",
    "GSP33nysu__2u:166": "apauruṣeyatvenāṅgīkṛtatvāt /",
    "GSP33nysu__2u:167": "ata eva samūlatvanirmūlatvābhyām /",
    "GSP33nysu__2u:168": "smṛtīnāmāptimūlatvāt /",
    "GSP33nysu__2u:169": "śrutestadabhāvāt /",
    "GSP33nysu__2u:170": "nāpi kṛttimatvākṛtrimatvābhyām /",
    "GSP33nysu__2u:171": "svarūpato 'prayojakatvāt /",
    "GSP33nysu__2u:172": "uktarītyā vaiparītyācca /",
    "GSP33nysu__2u:173": "tadidamuktamāptai rudrakapilakamalāsanādibhiḥ uktamarthaṃ śivādīnāṃ",
    "GSP33nysu__2u:174": "jagatkāraṇatvādikaṃ, pipīlikālipinibhā buddhipūrvapraṇayahīnā, śrutiḥ,",
    "GSP33nysu__2u:175": "kathaṃ vārayet na kathamapīti /",
    "GSP33nysu__2u:176": "nanvaudumbarīṃ spṛṣṭvodgāyedityādiśrutiviruddhānāmaudumbarī sarvā veṣyayitavyetyādismṛtīnāmaprāmāṇyamupalabdhaṃ tathātra syāt /",
    "GSP33nysu__2u:177": "na syāt /",
    "GSP33nysu__2u:178": "vaiṣamyāt /",
    "GSP33nysu__2u:179": "śrutimūlatayābhimatā hi tāḥ smṛtayo 'tastāsāṃ mūlaśrutyanumāpakatvena prāmāṇyamiṣyam /",
    "GSP33nysu__2u:180": "naca śrutiviruddhāyāḥ smṛtermūlaśrutyanumāpakatvaṃ sambhavatītyaprāmāṇyameva yuktam /",
    "GSP33nysu__2u:181": "yathā'ha jaiminiḥ”virodhe tvanapekṣaṃ syādasati hyanumānam'; iti /",
    "GSP33nysu__2u:182": "nacaivaṃ prakṛte /",
    "GSP33nysu__2u:183": "pāśupatādismṛtīnāṃ śivādipratyakṣamūlatvena śrutimūlatvābhāvāt /",
    "GSP33nysu__2u:184": "tadidamāha- pratyakṣato dṛṣṭveti //",
    "GSP33nysu__2u:185": "nanu tarhi smṛtīnāmuktarītyā sāvakāśatvānniravakāśaśrutivirodhenāprāmāṇyamastu /",
    "GSP33nysu__2u:186": "maivam /",
    "GSP33nysu__2u:187": "vaiparītyāt /",
    "GSP33nysu__2u:188": "smṛtayo hi vispaṣṭavādinyo na vivakṣitārthātpracyāvanamarhanti /",
    "GSP33nysu__2u:189": "śrutayastvasphuṭa(spaṣṭa)vikṣiptavādinyo",
    "GSP33nysu__2u:190": "'vyavasthitālaukikaśābdalakṣaṇaviṣayā",
    "GSP33nysu__2u:191": "aśakyādhyayanānantāparipūrṇavākyarūpā nārthaviśeṣaniṣṭhā lakṣyante /",
    "GSP33nysu__2u:192": "ata eva bhavatāṃ mīmāṃsāyāsaḥ /",
    "GSP33nysu__2u:193": "etadapyuktaṃ prakarṣeṇoktamiti /",
    "GSP33nysu__2u:194": "vispaṣṭamuktamityarthaḥ /",
    "GSP33nysu__2u:195": "pipīlikālipinibheti ca /",
    "GSP33nysu__2u:196": "asphuṭe(spaṣṭe)tyarthaḥ /",
    "GSP33nysu__2u:197": "kiñca śrutayastāvadavispaṣṭārthāḥ /",
    "GSP33nysu__2u:198": "praṇetṛvyākhyānasampradāyavikalā na svatantrāḥ kamapyarthaṃ pratipādayitumīśate /",
    "GSP33nysu__2u:199": "kintu sahajasiddhena yogardhilabdhena vā pratyakṣeṇāśeṣārthadarśināmāptānāṃ vacanamanusṛtya netavyāḥ /",
    "GSP33nysu__2u:200": "yathoktam /",
    "GSP33nysu__2u:201": "itihāsapurāṇābhyāṃ vedaṃ samupabṛṃhayediti /",
    "GSP33nysu__2u:202": "itihāsapurāṇagrahaṇamupalakṣaṇam /",
    "GSP33nysu__2u:203": "tathāca kathaṃ pāśupatādismṛtyuktārthanivāraṇāya samarthāssyuḥ /",
    "GSP33nysu__2u:204": "tadidamuktaṃ pipīlikālipinibhā saṃvādena vinā kamapyarthaṃ pratipādayitumasamarthā śrutiryadvacanasaṃvādāpekṣiṇī tairevāptaiḥ pratyakṣato dṛṣṭvā proktamarthaṃ kathaṃ vārayet /",
    "GSP33nysu__2u:205": "svatantra(svātantrya)daśāyāmapratipādakatvāt /",
    "GSP33nysu__2u:206": "pāratantrye tu virodhābhāvādeva /",
    "GSP33nysu__2u:207": "kintu tadanusāreṇaiva netavyeti /",
    "GSP33nysu__2u:208": "bhavedetadyadi pāśupatādismṛtipraṇetṝṇāmāptatvaṃ syāt /",
    "GSP33nysu__2u:209": "tadeva kuta ityata āha- sarvagā hīti //",
    "GSP33nysu__2u:210": "sarvaṃ gacchantyavagacchantīti sarvagāḥ /",
    "GSP33nysu__2u:211": "āptatvopalakṣaṇametat /",
    "GSP33nysu__2u:212": "te rudrādayaḥ /",
    "GSP33nysu__2u:213": "hīti tatra pramāṇaprasiddhiṃ dyotayati /",
    "GSP33nysu__2u:214": "athavā sarvajñatvamevātra pramāṇaprasiddhayā sādhyate /",
    "GSP33nysu__2u:215": "tata evānyasya siddheḥ /",
    "GSP33nysu__2u:216": "tathāhi /",
    "GSP33nysu__2u:217": "hariharahiraṇyagarbhāstāvatsarvajñatayā śrutītihāsapurāṇeṣu prasiddhāḥ /",
    "GSP33nysu__2u:218": "tatra harerevāvatārā buddharṣabhakapilāḥ saugatādismṛtipraṇetāraḥ /",
    "GSP33nysu__2u:219": "tathāca teṣāṃ mohābhāvena rāgadveṣayorapyabhāvāt vipralipsā ca nivartate /",
    "GSP33nysu__2u:220": "kiñca jñānecchāprayatnasthānakaraṇapāṭavāni tāvadupadeśamātreṇa teṣāṃ niścīyante /",
    "GSP33nysu__2u:221": "kiñca jñānecchāprayatnasthānakaraṇapāṭavāni tāvadupadeśamātreṇa teṣāṃ niścīyante /",
    "GSP33nysu__2u:222": "jñānaṃ tu yathārthamayathārthaṃ vā syāt /",
    "GSP33nysu__2u:223": "icchāpi pratipipādayiṣā vā vipralipsā veti sandeho 'vaśiṣyate /",
    "GSP33nysu__2u:224_0": "tatrābhyāsadaśāpanno 'yamartho 'syeti sāmānyato niścaye bhavatyeva tasya jñānasya yathārthatvaniścayaḥ yathābhyāsadaśāpannamidamaraṇyamamīṣāṃ",
    "GSP33nysu__2u:224_1": "mleñchānāmato 'sminnete mārgābhijñā iti pānthānāmeva niścayaḥ /",
    "GSP33nysu__2u:225": "vipralipsā ca hetudarśanena vyāptā hetau sati syāt /",
    "GSP33nysu__2u:226": "sa ca dvirūpaḥ /",
    "GSP33nysu__2u:227": "svopakāraḥ parāpakāro vā /",
    "GSP33nysu__2u:228": "na tāvatpāntheṣu vimārgeṇa pratiṣṭhamāneṣu mleñchānāṃ kaścitsvopakāraḥ /",
    "GSP33nysu__2u:229": "svasya gṛhītatvāt /",
    "GSP33nysu__2u:230": "śarīrasya ca karaṇīyāntarabhāvāt /",
    "GSP33nysu__2u:231": "bhāve vā parityāgāyogāt /",
    "GSP33nysu__2u:232": "nāpi dvitīyaḥ /",
    "GSP33nysu__2u:233": "na hyanunmattā anapakāriṇamapakurvate /",
    "GSP33nysu__2u:234": "nāpi parāpakāramātraṃ puruṣārthaḥ /",
    "GSP33nysu__2u:235": "tathā sati sarvaḥ sarvamapakuryāditi /",
    "GSP33nysu__2u:236": "evaṃ vipralipsāpi nivāryate /",
    "GSP33nysu__2u:237": "anabhyāsadaśāpanne tu viṣaye pramāṇāntarasaṃvādātpravṛttisāmarthyādvā mohavipralipsayornivṛttirityato mleñchā apyāptā bhavanti /",
    "GSP33nysu__2u:238": "kimuta mahānubhāvā rudrādaya iti /",
    "GSP33nysu__2u:239": "evaṃ pūrvapakṣasūtrābhiprāyamabhidhāya siddhāntasūtratātparyamāha- iti cediti //",
    "GSP33nysu__2u:240": "iti ced yadyaśeṣajñā rudrādyā haripūrvakāḥ /",
    "GSP33nysu__2u:241": "kiṃ nāśeṣavido ... // MAnuv_2,1.6a-c //",
    "GSP33nysu__2u:242": "tanneti śeṣaḥ /",
    "GSP33nysu__2u:243": "kutaḥ /",
    "GSP33nysu__2u:244": "niścite hi pāśupatādismṛtiprāmāṇye tadviruddhaṃ viṣṇossarvajagatkāraṇatvādikamasatsyāt /",
    "GSP33nysu__2u:245": "na caivam /",
    "GSP33nysu__2u:246": "satpratipakṣatvāt /",
    "GSP33nysu__2u:247": "āstāṃ tāvacchatiḥ /",
    "GSP33nysu__2u:248": "pañcarātrādismṛtayo hi viṣṇoreva sakalajagatkāraṇatvādikamabhidadhānā dṛśyante /",
    "GSP33nysu__2u:249": "nanu viruddhayoḥ pramāṇayoḥ sāmye sati satpratipakṣatā syāt /",
    "GSP33nysu__2u:250": "na caivaṃ prakṛte /",
    "GSP33nysu__2u:251": "pāśupatādismṛtīnāmāptapraṇītatvāt vispaṣṭavāditvena niravakāśatvācca /",
    "GSP33nysu__2u:252": "pañcarātrādismṛtīnāṃ tadabhāvādityata āha- yadīti //",
    "GSP33nysu__2u:253": "aśeṣajñā aśeṣavida ityāptatvopalakṣaṇam /",
    "GSP33nysu__2u:254": "haripūrvakā harimanuprabhṛtayaḥ pañcarātrādīnāmapi tadupeyam /",
    "GSP33nysu__2u:255": "naca viśeṣaheturastīti bhāvaḥ /",
    "GSP33nysu__2u:256": "upalakṣaṇaṃ caitat /",
    "GSP33nysu__2u:257": "vispaṣṭavāditvena nira(rāna)vakāśatvaṃ ca draṣṭavyam /",
    "GSP33nysu__2u:258": "kimato yadyevamityata āha- mānamiti //",
    "GSP33nysu__2u:259": "... mānaṃ hy ubhayatra samaṃ bhavet // MAnuv_2,1.6cd //",
    "GSP33nysu__2u:260": "hiśabdo hetau /",
    "GSP33nysu__2u:261": "yasmādevaṃ tasmādubhayatra pūrvapakṣasiddhāntayormānaṃ smṛtidvayaṃ samaṃ bhavet /",
    "GSP33nysu__2u:262": "tathā ca pāśupatādismṛtīnāṃ satpratipakṣatvaṃ sthitamiti śeṣaḥ /",
    "GSP33nysu__2u:263": "nanu ye viruddhe pramāṇe na tayoḥ sāmyam /",
    "GSP33nysu__2u:264": "śuktirajatajñānayostadabhāvadarśanāt /",
    "GSP33nysu__2u:265": "ye ca same na tayorvirodhaḥ /",
    "GSP33nysu__2u:266": "paṭaśuklo dīrghaścetyatra tadabhāvāt /",
    "GSP33nysu__2u:267": "tatkathaṃ pāśupatādismṛteḥ satpratipakṣatvasambhavaḥ /",
    "GSP33nysu__2u:268": "sambhave 'pi jitaṃ pareṇa /",
    "GSP33nysu__2u:269": "siddhāntanirṇayasyāyogādityata āha- mānamiti //",
    "GSP33nysu__2u:270": "ubhayatra dvayossmaraṇayormadhye yatsamaṃ saha mayā mūlapramāṇena vartate,",
    "GSP33nysu__2u:271": "tadeva mānamanyadapramāṇam /",
    "GSP33nysu__2u:272": "etaduktaṃ bhavati /",
    "GSP33nysu__2u:273": "viśeṣānirdhāraṇāyāmeva satpratipakṣatvam /",
    "GSP33nysu__2u:274": "vastutastu samūlaṃ mānamanyadamānamiti /",
    "GSP33nysu__2u:275": "nanu samūlatvena prāmāṇyāvadhāraṇe prāmāṇyasya paratastvāpattiḥ /",
    "GSP33nysu__2u:276": "maivam /",
    "GSP33nysu__2u:277": "parasparavirodhenāprāmāṇyaśaṅkāprāptau samūlatvena tadapanayanāt /",
    "GSP33nysu__2u:278": "tathobhayatra smaraṇe yatpañcarātrādismaraṇaṃ samaṃ samūlapramāṇaṃ saṃvādipamāṇāntaropetaṃ ca, tadeva mānaṃ bhavenna tu pāśupatādikam,",
    "GSP33nysu__2u:279": "mūlādyabhāvāt /",
    "GSP33nysu__2u:280": "ato noktadoṣa iti yojyam /",
    "GSP33nysu__2u:281": "vakṣyete hi śrutimūlatvatatsaṃvāditve ca pañcarātrādīnām /",
    "GSP33nysu__2u:282": "nanu kathaṃ pāśupatādismṛtīnāṃ nirmūlatvāt /",
    "GSP33nysu__2u:283": "yāvatā paśupatiprabhṛtīnāmāptistatra mūlamuditetyata āha- na ceti //",
    "GSP33nysu__2u:284": "nacāptiniścayastatra śakyate vyabhicārataḥ // MAnuv_2,1.7ab //",
    "GSP33nysu__2u:285": "tatra śivādiṣu niścayopāyābhāvāditi śeṣaḥ /",
    "GSP33nysu__2u:286": "nanūktamatra”sarvagā hi te'; iti /",
    "GSP33nysu__2u:287": "maivam /",
    "GSP33nysu__2u:288": "“nityaṃ vṛddhikṣayopetam'; ityādinā paramapuruṣāditareṣāṃ sārvajñyābhāvasyoktatvāt /",
    "GSP33nysu__2u:289": "śrutyādīnāṃ copacaritatvāt /",
    "GSP33nysu__2u:290": "nanvasti tāvadviṣṇoranupacaritasārvajñyam /",
    "GSP33nysu__2u:291": "śivādīnāmapyupāyopeyaviṣayam /",
    "GSP33nysu__2u:292": "kiṃ gaṅgāvālukākīṭasaṅkhayāparijñānena /",
    "GSP33nysu__2u:293": "satyam /",
    "GSP33nysu__2u:294": "na tāvattattvajñānamevāptiḥ /",
    "GSP33nysu__2u:295": "vipralambhake 'tivyāptirityāha- vyabhicarata iti //",
    "GSP33nysu__2u:296": "athocyeta sarvajñānāṃ mohābhāvāttanmūlayo rāgadveṣayorabhāve vipralipsāpi nivartata ityāptiniścaya iti /",
    "GSP33nysu__2u:297": "kiṃ tatra sarve 'pi tīrthakarā āptā ityaṅgīkṛtyaivamanumīyate /",
    "GSP33nysu__2u:298": "uta svasvābhimatamekameva /",
    "GSP33nysu__2u:299": "ādyaṃ dūṣayati- vyabhicārata iti //",
    "GSP33nysu__2u:300": "pañcarātrādismṛtipraṇetari nārāyaṇe asyāṅgīkārasya bhagnatvādityarthaḥ /",
    "GSP33nysu__2u:301": "abhaṅge vā siddhaṃ naḥ samīhitam /",
    "GSP33nysu__2u:302": "yadvā vyabhicāro 'nyonyavirodhaḥ /",
    "GSP33nysu__2u:303": "nahi parasparaviruddhavādinaḥ sarve 'pyāptā ityaṅgīkartumucitam /",
    "GSP33nysu__2u:304": "vastuvikalpaprasaṅgāt /",
    "GSP33nysu__2u:305": "dvitīyaṃ parācaṣṭe- vyabhicārata iti //",
    "GSP33nysu__2u:306": "yasya tīrthakarasyāptatvaṃ nāṅgīkriyate /",
    "GSP33nysu__2u:307": "tatraiva sārvajñyasya vyabhicārādityarthaḥ /",
    "GSP33nysu__2u:308": "naca tatra sāvarjñyaṃ nāṅgīkriyata iti yuktam /",
    "GSP33nysu__2u:309": "samānanyāyatvāt /",
    "GSP33nysu__2u:310": "atha hetuṃ viśiṃṣyāttadā sandigdhāsiddhayādikam /",
    "GSP33nysu__2u:311": "yadapyuktaṃ jñānecchāprayatnasthānakaraṇapāṭavāni tāvadupadeśamātreṇa niścīyanta iti /",
    "GSP33nysu__2u:312": "tanna /",
    "GSP33nysu__2u:313": "apaṭukaraṇānāmapyupadeśadarśanena vyabhicārādityāha- vyabhicarata iti //",
    "GSP33nysu__2u:314": "upadeśaviśeṣaṇe cokto doṣaḥ /",
    "GSP33nysu__2u:315": "niścīyatāṃ jñānam, tasya yāthārthyaṃ tu kutaḥ /",
    "GSP33nysu__2u:316": "abhyāsadaśāpanno 'yam artho 'syeti sāmānyaniścaye sati tatsiddhiriti",
    "GSP33nysu__2u:317": "netyāha- vyabhicārata iti //",
    "GSP33nysu__2u:318": "vyabhicāraḥ viprakarṣaḥ teṣāmeva sannidhānaṃ durlabhamasmadādīnāṃ, dūre tadīyābhyāsāvadhāraṇamiti bhāvaḥ /",
    "GSP33nysu__2u:319": "vineyavacanaparamparayā tadavadhāraṇamiti cet(na) /",
    "GSP33nysu__2u:320": "tīrthakarāntare vyabhicārādityāha- vyabhicārata iti //",
    "GSP33nysu__2u:321": "tāsu tāsu smṛtiṣvabhiniviṣyāḥ sarve 'pi hi taṃ tamācāryaṃ tatra tatrārthe 'bhyāsavantamevācakṣate",
    "GSP33nysu__2u:322": "naca tadīyaṃ jñānaṃ yathārthamevāṅgīkartuṃ śakyaṃ,",
    "GSP33nysu__2u:323": "tvatsiddhāntavirodhitvāt /",
    "GSP33nysu__2u:324": "anyathā tvadīyasiddhāntasyāvāstavatvāpātādityāha- vyabhicārata iti //",
    "GSP33nysu__2u:325": "vyabhicāraḥ virodhaḥ /",
    "GSP33nysu__2u:326": "icchāpi vipralipsā kuto neti vācyam /",
    "GSP33nysu__2u:327": "svopakāraparāpakārarūpahetudarśanābhāvāditi cet tatkiṃ smṛtipraṇetārassarve 'pi na vipralambhakāḥ",
    "GSP33nysu__2u:328": "addheti cet /",
    "GSP33nysu__2u:329": "asya niyamasya buddhādiṣu bhagnatvādityāha- vyabhicarata iti //",
    "GSP33nysu__2u:330": "niyame ca svavyāghātaḥ /",
    "GSP33nysu__2u:331": "yasya kasyāpi vipralambhakatve, hetudarśanābhāvasya tatraiva vyabhicāraḥ /",
    "GSP33nysu__2u:332": "nahi tattatpuruṣaviśeṣānusaṃhitāste te prayojanaviśeṣāḥ piśitanayanairasmadādibhiravadhārayituṃ śakyanta ityāśayenāha-",
    "GSP33nysu__2u:333": "vyabhicārata iti //",
    "GSP33nysu__2u:334": "kenāpi pramāṇena hetūpalambhābhāvo 'vipralambhaheturiti cenna /",
    "GSP33nysu__2u:335": "sandigdhatvāt /",
    "GSP33nysu__2u:336": "prayojanābhāvo 'vipralambhahetuḥ /",
    "GSP33nysu__2u:337": "prayojanābhāvaśca paravañcanasyāpuruṣārthatvādatatsādhanatvācca niścīyata iti cenna /",
    "GSP33nysu__2u:338": "sampratipannavipralambhakeṣu vyabhicārādityāha- vyabhicārata iti //",
    "GSP33nysu__2u:339": "apuruṣārthamapi puruṣārthatayā vibhramya vañcayatyasāviti cet /",
    "GSP33nysu__2u:340": "kiṃ tāvatā /",
    "GSP33nysu__2u:341": "prakṛtastu vivekitayā naivamiti cenna /",
    "GSP33nysu__2u:342": "tīrthakarāntare avidyamānasya vivekasyāsminnavadhāraṇānupapatteḥ /",
    "GSP33nysu__2u:343": "atha viśvahitopadeśārthaṃ pravṛttyā vipralambhābhāvo 'numīyata iti cenna /",
    "GSP33nysu__2u:344": "buddhādiṣu tatsāmyena vyabhicārādityāha- vyabhicārata iti //",
    "GSP33nysu__2u:345": "atha te na tathā, kintvayogyajanavyāmohanārthamiti cet /",
    "GSP33nysu__2u:346": "prakṛto 'pi na tatheti kuto niścitam /",
    "GSP33nysu__2u:347": "niścayopāyasyetaratrāpi tulyatvāt /",
    "GSP33nysu__2u:348": "yadapyuktaṃ pramāṇāntarasaṃvādānmohavipralipsayornivṛttiriti tadasat /",
    "GSP33nysu__2u:349": "pramāṇāntaraṃ hi na tāvatpratyakṣam /",
    "GSP33nysu__2u:350": "atīndriyatvādvipratipannārthasya /",
    "GSP33nysu__2u:351": "anumānaṃ cedvayabhicāro buddhādiṣu /",
    "GSP33nysu__2u:352": "ābhāsameva tat madīyaṃ tvanumānameveti cenna /",
    "GSP33nysu__2u:353": "yato nivārayiṣyāmastava(vacana)camatkāraṃ mā tvariṣṭhā ityāśayenāha-",
    "GSP33nysu__2u:354": "vyabhicārata iti //",
    "GSP33nysu__2u:355": "athāgamaḥ sa kiṃ vedādiruta tadviruddhaṃ smṛtyantaramathavā svayūthyaracitaṃ granthāntaram",
    "GSP33nysu__2u:356": "na prathamadvitīyau /",
    "GSP33nysu__2u:357": "virodhitvena saṃvādāsambhavādityāha- vyabhicārata iti //",
    "GSP33nysu__2u:358": "nāpi tṛtīyaḥ /",
    "GSP33nysu__2u:359": "buddhādipraṇītasmṛtīnāmapi svayūthyapuruṣāntaravacanasaṃvāditvena vyabhicārādityāha- vyabhicārata iti //",
    "GSP33nysu__2u:360": "te 'pi sandigdhāptabhāvā iti cenna /",
    "GSP33nysu__2u:361": "prakṛteṣvapi tanniścayopāyābhāvāt /",
    "GSP33nysu__2u:362": "yaccoktaṃ pravṛttisāmarthyādvayāmohavipralipsayornirāsa iti /",
    "GSP33nysu__2u:363": "tadayuktam /",
    "GSP33nysu__2u:364": "pravṛttisāmarthyaṃ hi tato 'rthamavabuddhaya pravṛttasya phalopalambhaḥ /",
    "GSP33nysu__2u:365": "naca vipratipannasmṛtiphalaṃ svargāpavargalakṣaṇaṃ pratyakṣeṇekṣyate /",
    "GSP33nysu__2u:366": "indriyāṇāṃ tādṛgārthāviṣayatvādityāha- vyabhicārata iti //",
    "GSP33nysu__2u:367": "ābhimukhyena cāro 'bhicārastadabhāvo vyabhicāraḥ /",
    "GSP33nysu__2u:368": "nāpyanumānena /",
    "GSP33nysu__2u:369": "smṛtitvādervyabhicāritvāt /",
    "GSP33nysu__2u:370": "anyasya cābhāvādityāha- vyabhicārata iti //",
    "GSP33nysu__2u:371": "athāgamena /",
    "GSP33nysu__2u:372": "so 'pi na tāvatsampratipanno 'sti /",
    "GSP33nysu__2u:373": "naca vipratipannena /",
    "GSP33nysu__2u:374": "tasya bauddhādiviṣaye 'pi vidyamānatvena vyabhicārādityāha- vyabhicārata iti //",
    "GSP33nysu__2u:375": "syādetat /",
    "GSP33nysu__2u:376": "dvividhā khalu śivādipraṇītā smṛtiḥ /",
    "GSP33nysu__2u:377": "ekā tāvadadṛṣṭaṃ phalamuddiśya pravṛttā /",
    "GSP33nysu__2u:378": "parā tu sampadādikaṃ dṛṣṭam /",
    "GSP33nysu__2u:379": "tatra dṛṣṭārthāyāḥ pravṛttisāmarthyaṃ pratyakṣeṇopalabhyate /",
    "GSP33nysu__2u:380": "tatastatpraṇeturāptatvamiti /",
    "GSP33nysu__2u:381": "tanna /",
    "GSP33nysu__2u:382": "tathāpi vipratipannasmṛterāptimūlatve pramāṇābhāvāt /",
    "GSP33nysu__2u:383": "tata evāsyā api tatsiddhiriti cenna /",
    "GSP33nysu__2u:384": "vyabhicārāt /",
    "GSP33nysu__2u:385": "na hyekatrāptena sarvatrāpi tathā bhāvyamiti niyamo 'sti /",
    "GSP33nysu__2u:386": "tathā ca sati sarvāsāmapi smṛtīnāmāptimūlatāpātāt /",
    "GSP33nysu__2u:387": "tatrāpi dṛṣṭārthānāṃ pravṛttisāmarthyopalambhādityāha- vyabhicārata iti //",
    "GSP33nysu__2u:388": "aṅgīkṛtya cedamuditam /",
    "GSP33nysu__2u:389": "dṛṣṭārthānāmapi tāsāṃ bahulaṃ (phala)vyabhicāro dṛśyate /",
    "GSP33nysu__2u:390": "tathāca kathaṃ taddṛṣṭāntenetarāsāmāptimūlatānumānamityāha- vyabhicārata iti //",
    "GSP33nysu__2u:391": "kiñca phalavyabhicāratastadaṃśasyānāptimūlatvasthitau paśupatipraṇītatvādestatra vyabhicārataḥ kathamanumānaṃ syādityāha-",
    "GSP33nysu__2u:392": "vyabhicārata iti //",
    "GSP33nysu__2u:393": "tadevaṃ pāśupatādismṛtīnāmāptimūlatvāniścayena nirmūlānāṃ pañcarātrādismṛtivirodhenāprāmāṇyameva yuktam /",
    "GSP33nysu__2u:394": "tadanena”itareṣāṃ cānupalabdheḥ, etena yogaḥ pratyuktaḥ'; iti sūtradvayaṃ vyākhyātaṃ bhavati",
    "GSP33nysu__2u:395": "yaccetareṣāṃ mahadahaṅkārāditattvānāmanupalabdheśca sāṅkhayasmṛteraprāmāṇyamiti vyākhyānam",
    "GSP33nysu__2u:396": "tatpratyakṣānupalabdhervedānteṣvapi vyabhicārataḥ sarvathānupalabdherasiddheruktatvādayuktamiti",
    "GSP33nysu__2u:397": "nanu pañcarātrādismṛtayo 'pi phalaṃ vyabhicaranti /",
    "GSP33nysu__2u:398": "kvacittaduktānuṣṭhāne 'pi dṛṣṭaphalānupalambhāt /",
    "GSP33nysu__2u:399": "atastāsāmaprāmāṇyānna tadvirodhena pāśupatādismṛtīnāmaprāmāṇyam /",
    "GSP33nysu__2u:400": "anyathā phalavyabhicārasyānaikāntikatvamityata āha- na ceti //",
    "GSP33nysu__2u:401": "nacāsyā vyabhicāre 'pi hīyate mānatā kvacit // MAnuv_2,1.7cd //",
    "GSP33nysu__2u:402": "asyāḥ pañcarātrādismṛteḥ kvacidvayabhicāre 'pīti sambandhaḥ /",
    "GSP33nysu__2u:403": "kuto na hīyata iti cet /",
    "GSP33nysu__2u:404": "kimadṛṣṭārthāyāḥ prāmāṇyābhāvo 'bhidhīyate, uta dṛṣṭārthāyā eva /",
    "GSP33nysu__2u:405": "nādyaḥ /",
    "GSP33nysu__2u:406": "yataḥ phalavyabhicāre hetau kvacid dṛṣṭārthāyāṃ vartamāne asyā adṛṣṭārthāyāṃ phalavyabhicāre, tata evāprāmāṇye satyapyasyā",
    "GSP33nysu__2u:407": "adṛṣṭārthāyāstāvavanmānatā na hīyate /",
    "GSP33nysu__2u:408": "kāraṇābhāvāt /",
    "GSP33nysu__2u:409": "tadvirodhādeva ca pāśupatādīnāmaprāmāṇyamuktam /",
    "GSP33nysu__2u:410": "dṛṣṭārthāyā aprāmāṇyavacanaṃ tu prakṛtānupayuktamityabhisandhiḥ /",
    "GSP33nysu__2u:411": "atha dṛṣṭārthāyāḥ phalavyabhicāreṇāprāmāṇye sati tata evādṛṣṭārthā apyapramāṇaṃ bhaviṣyatīti cenna /",
    "GSP33nysu__2u:412": "tata iti kiṃ tena hetunota tena dṛṣṭāntena /",
    "GSP33nysu__2u:413": "nādyaḥ /",
    "GSP33nysu__2u:414": "kvacidvayabhicāre(ṇā)'prāmāṇye 'pyasyā mānatā hīyata iti na yuktam,",
    "GSP33nysu__2u:415": "vyāptyabhāvāt /",
    "GSP33nysu__2u:416": "na dvitīyaḥ /",
    "GSP33nysu__2u:417": "kvacidvayabhicāre 'prāmāṇye('pi) asyā mānatā hīyata ityetanna yuktam /",
    "GSP33nysu__2u:418": "hetvabhāvāt /",
    "GSP33nysu__2u:419": "nārāyaṇavākyatvādervyabhicārāt /",
    "GSP33nysu__2u:420": "mā hi bhūtsakalamapi nārāyaṇavākyamapramāṇam /",
    "GSP33nysu__2u:421": "dṛṣṭārthāyāṃ phalavyabhicāre aprāmāṇye ca satyasyā api mānatā śaṅkāspadatvena hīyata iti ca na vācyam /",
    "GSP33nysu__2u:422": "atra hetumāha- nirdoṣeti //",
    "GSP33nysu__2u:423": "nirdoṣavākyamūlatvān na ca tadyuktimūlatā // MAnuv_2,1.7* //",
    "GSP33nysu__2u:424": "nirdoṣavākyaṃ vedaḥ tadyuktiḥ samarthapravṛttijanakatvaṃ prāmāṇyāvadhāraṇasya yata iti śeṣaḥ",
    "GSP33nysu__2u:425": "ayamabhisandhiḥ /",
    "GSP33nysu__2u:426": "kimidaṃ dṛṣṭārthāyāḥ pañcarātrādismṛteḥ phalavyabhicāreṇāprāmāṇyānumānam /",
    "GSP33nysu__2u:427": "tata evetarasyā apyaprāmāṇyaśaṅkanaṃ ca svātantryeṇa kriyate kiṃvā pratibandīgrahaṇam /",
    "GSP33nysu__2u:428": "ādyaṃ tūttarādhikaraṇe nirākariṣyāmaḥ /",
    "GSP33nysu__2u:429": "na dvitīyaḥ /",
    "GSP33nysu__2u:430": "pratibandīgrahaṇaṃ hi prameyasādhye bhavati /",
    "GSP33nysu__2u:431": "na caivaṃ prakṛte /",
    "GSP33nysu__2u:432": "pareṇa khalu phalasaṃvādādinā pāśupatādismṛterāptimūlatvaprāmāṇyayoranumitayorasmābhistannyāyena phalavisaṃvādaṃ pradarśya doṣo 'bhihitaḥ /",
    "GSP33nysu__2u:433": "yadi nāma pañcarātrādismṛtiprāmāṇyāvadhāraṇaṃ phalasaṃvādayuktyā'śāsyeta /",
    "GSP33nysu__2u:434": "syādidaṃ tadā pratibandīgrahaṇam /",
    "GSP33nysu__2u:435": "na cāsmābhiḥ pañcarātrādiprāmāṇyāvadhāraṇasya tadyuktimūlatopeyate /",
    "GSP33nysu__2u:436": "na caivaṃ tatprāmāṇyāvadhāraṇaṃ nirmūlaṃ syāditi vācyam /",
    "GSP33nysu__2u:437": "bodhakatvena svataḥsiddhatvāt /",
    "GSP33nysu__2u:438": "aprāmāṇyaśaṅkānivṛttiḥ kuta iti cedāptimūlatvenetyuktam /",
    "GSP33nysu__2u:439": "tadavadhāraṇaṃ nirmūlamiti cenna /",
    "GSP33nysu__2u:440": "śrutisaṃvādanibandhanatvāditi /",
    "GSP33nysu__2u:441": "nanu śrutereva vaktṛguṇahīnāyā na prāmāṇyamityato nirdoṣavākyetyuktam /",
    "GSP33nysu__2u:442": "bodhakatvenaiva hi prāmāṇyaṃ vyavasthāpitaṃ tacca vākyatvācchaterubhayasammatam /",
    "GSP33nysu__2u:443": "doṣastu tadapavādakaḥ /",
    "GSP33nysu__2u:444": "na cāpauruṣeye sa sambhavatīti niṣkampameva śrutiprāmāṇyamiti vakṣyāma ityarthaḥ /",
    "GSP33nysu__2u:445": "asyāṃ daśāyāṃ śrutivirodhenāpi pāśupatādismṛtīnāmaprāmāṇyaṃ śakyasādhanam /",
    "GSP33nysu__2u:446": "yadapyuktam”itihāsapurāṇābhyāṃ vedaṃ samupabṛṃhayet'; iti tattathā kintvaviruddhānāmevopāyatvaṃ na tu viruddhānām /",
    "GSP33nysu__2u:447": "nacaivamitaretarāśrayatvam /",
    "GSP33nysu__2u:448": "śrutyarthaniścayasya smṛtisaṃvādaikanibandhanatvābhāvāditi /",
    "GSP33nysu__2u:449": "nanu ca pañcarātrādismṛtīnāṃ prāmāṇyamaṅgīkurvāṇaiḥ sarvathā pravṛttisāmarthyamaṅgīkaraṇīyam",
    "GSP33nysu__2u:450": "vyabhicārasya ca kartṛkaraṇādivaiguṇyanibandhanatvamabhyupeyam /",
    "GSP33nysu__2u:451": "anyathā phalavyabhicāri ca pramāṇaṃ ceti vyāghātāpātāt /",
    "GSP33nysu__2u:452": "tathāca phalasaṃvādenāpi prāmāṇyādisādhanaṃ suśakameveti kimucyate, naca tadyuktimūlateti suhṛdbhāvena pṛcchantaṃ pratyāha- vedoktasyeti //",
    "GSP33nysu__2u:453": "vedoktasyādhikārasya durnirūpatvataḥ sadā /",
    "GSP33nysu__2u:454": "niyamo vyabhicāro vā naiva jñātuṃ hi śakyate // MAnuv_2,1.8 //",
    "GSP33nysu__2u:455": "vaidikagranthopadiṣyānuṣṭhāne vedoktā niṣekādisaṃskārā evādhikāratāmāpadyanta iti vedoktasyetyuktam",
    "GSP33nysu__2u:456": "yadvā vedaśabdena pañcarātrādayo 'pi gṛhyante /",
    "GSP33nysu__2u:457": "adhikārasyetyupalakṣaṇam /",
    "GSP33nysu__2u:458": "sādhanānuṣṭhānasyetyapi draṣṭavyam /",
    "GSP33nysu__2u:459": "durnirūpatvamasmadādyapratyakṣatvam /",
    "GSP33nysu__2u:460": "sadeti svabhāvata eva na tu deśādivyavadhānenetyarthaḥ /",
    "GSP33nysu__2u:461": "niyamo vyabhicāro vā phalasyeti śeṣaḥ /",
    "GSP33nysu__2u:462": "hiśabdo yasmādityarthe /",
    "GSP33nysu__2u:463": "tasmātphalasaṃvādena prāmāṇyādi nānumīyata iti śeṣaḥ /",
    "GSP33nysu__2u:464": "etaduktaṃ bhavati /",
    "GSP33nysu__2u:465": "pramitaṃ khalu liṅgamanumiteḥ karaṇam /",
    "GSP33nysu__2u:466": "na sattāmātreṇa /",
    "GSP33nysu__2u:467": "atiprasaṅgāt /",
    "GSP33nysu__2u:468": "atra (ca) evaṃ prayoktavyam /",
    "GSP33nysu__2u:469": "pañcarātrādikaṃ pramāṇam /",
    "GSP33nysu__2u:470": "samarthapravṛttijanakatvātsampratipannavaditi /",
    "GSP33nysu__2u:471": "tasya cāyamarthaḥ /",
    "GSP33nysu__2u:472": "etadvihitasādhanānuṣṭhānavadbhistatphalasya niyamena prāpteriti /",
    "GSP33nysu__2u:473": "nacaitalliṅgaṃ śakyāvadhāraṇam /",
    "GSP33nysu__2u:474": "vyabhicārasya bahulamupalambhena niyamasya pratyetumaśakyatvāt /",
    "GSP33nysu__2u:475": "tadavadhāraṇe ca kākatālīyatāyāḥ śaṅkanāt /",
    "GSP33nysu__2u:476": "tatraitāvadvaktavyam /",
    "GSP33nysu__2u:477": "kāryaṃ kāraṇasāmagrīsampādyaṃ natu tadekadeśena /",
    "GSP33nysu__2u:478": "tathātve 'tiprasakteḥ /",
    "GSP33nysu__2u:479_0": "prakṛte cobhayakulaśuddhivaidikaniṣekādisaṃskārādyadhikārapūrvakaṃ viśuddhābhisandhyādimatā samyaganuṣṭhita karma asati pratibandhake,",
    "GSP33nysu__2u:479_1": "sati ceśvarecchādau hi sahakāriṇi, sampadādiphalajananāyālam tathā ca yatra phalaṃ nopalabdhaṃ tatrādhikārādivaiguṇyamitaratra",
    "GSP33nysu__2u:479_2": "tu tatsādguṇyamityato niyamaniścaya iti /",
    "GSP33nysu__2u:480": "na caitadyuktam /",
    "GSP33nysu__2u:481": "paragatayoradhikārādibhāvābhāvayorasmadādibhiravagantumaśakyatvāt /",
    "GSP33nysu__2u:482": "nahi khalu parakīyapitṛpitāmahādīnāṃ mānasādiviśuddhirdhā,",
    "GSP33nysu__2u:483": "niṣekādisamīcīnatā vā, mantrāṇāmayātayāmatvādikaṃ vā dravyādīnāṃ",
    "GSP33nysu__2u:484": "śucitvādikaṃ vā, arvācīnairavagantuṃ śakyate /",
    "GSP33nysu__2u:485": "tathācāsya phalaniyama eva vyabhicārastu vaiguṇyanimitta iti vāstu /",
    "GSP33nysu__2u:486": "vyabhicāra evāsya /",
    "GSP33nysu__2u:487": "kvacitphalopalambhastu kākatālīyo 'nyanimitta eveti vā bhavatviti sandeho na nivartate /",
    "GSP33nysu__2u:488": "naca sandigdhena prāmāṇyānumānaṃ yujyate /",
    "GSP33nysu__2u:489": "prāmāṇyasiddhayuttarakālaṃ tu vyabhicārasya vaiguṇyanimittatākalpanāyāmitaretarāśrayatvaṃ syāt /",
    "GSP33nysu__2u:490": "vedasaṃvādena tu prāmāṇye 'vadhārite śakyate phalavyabhicārasyānyā gatiḥ",
    "GSP33nysu__2u:491": "kalpayitum /",
    "GSP33nysu__2u:492": "ato vedasaṃvādenaiva prāmāṇyaṃ pañcarātrādīnāmavadhāryate na pravṛttisāmarthyeneti /",
    "GSP33nysu__2u:493": "evaṃ nyāyasāmyābhāvena pratibandī mocitā /",
    "GSP33nysu__2u:494": "yadapi pratibandīmādadānasya vivakṣitam /",
    "GSP33nysu__2u:495_0": "yathā ca pañcarātrādiprāmāṇyamabhilaṣatā phalavyabhicārasyādhikārādivaikalyanibandhanatā kalpyā tathāhamapi pāśupatādismṛtiṣu",
    "GSP33nysu__2u:495_1": "kalpayiṣyāmīti, tadayuktaṃ vaiṣamyādityāha- adhikāro hīti //",
    "GSP33nysu__2u:496": "adhikāro hi sulabhaḥ kathito 'nyāgameṣvalam /",
    "GSP33nysu__2u:497": "vedokto hy adhikārastu durlabhaḥ sarvamānuṣaiḥ // MAnuv_2,1.9 //",
    "GSP33nysu__2u:498": "adhikāragrahaṇaṃ sādhanasyāpyupalakṣaṇam /",
    "GSP33nysu__2u:499": "anyāgameṣu pāśupatādiṣu kathito 'dhikāro 'laṃ sulabho 'nāyāsasādhyaḥ /",
    "GSP33nysu__2u:500": "kutaḥ /",
    "GSP33nysu__2u:501": "yasmādanyāgameṣu tathā kathitaḥ /",
    "GSP33nysu__2u:502": "tathāca tadvaikalyakalpanamasambhāvanāpratihatam /",
    "GSP33nysu__2u:503": "vedoktastvadhikāro viśuddhasantānajatvādiḥ sarvamānuṣairdurlabha iti prasiddhameva /",
    "GSP33nysu__2u:504": "atastadvaikalyakalpanaṃ sambhāvitameveti /",
    "GSP33nysu__2u:505": "nanu kathamanyāgameṣvadhikāraḥ sādhanaṃ ca sulabhamuktamityato leśena",
    "GSP33nysu__2u:506": "daśaryati- anyāgameṣviti //",
    "GSP33nysu__2u:507": "anyāgameṣu vipratvamapi caṇḍālajanmanām /",
    "GSP33nysu__2u:508": "maṇḍalāntaḥpraveśena kramaśaḥ pratipādyate // MAnuv_2,1.10 //",
    "GSP33nysu__2u:509": "yadbhāvāḥ tareṇa mahatā tapasā vinā vā(na)'labhyaṃ tadapītyarthaḥ /",
    "GSP33nysu__2u:510": "yatitvādikamapīti vā /",
    "GSP33nysu__2u:511": "caṇḍālajanmanāmapi kimu kṣatriyādīnāmiti vā /",
    "GSP33nysu__2u:512": "viprā eva ye kamarṇā caṇḍālāsteṣāṃ kathañcitpratyāpattirvaidikairapyaṅgīkriyata ityataścaṇḍālajanmanāmityuktam",
    "GSP33nysu__2u:513": "caṇḍāleṣu janma yeṣāmiti vā /",
    "GSP33nysu__2u:514": "caṇḍālasambandhitvāccaṇḍālaṃ janma yeṣāmiti vā tathoktāḥ /",
    "GSP33nysu__2u:515": "kramaśo maṇḍalāntaḥpraveśenetyanenedamucyate /",
    "GSP33nysu__2u:516": "yo yāvajjātivyavahitastasya tāvanti maṇḍalāni pūjyāni (kalpyāni) /",
    "GSP33nysu__2u:517": "tatra yadyanmaṇḍalaṃ praviśati tattajjātīyo bhavati /",
    "GSP33nysu__2u:518": "caramamaṇḍalapraveśe tu vipraḥ sampadyata ityanyāgameṣu pratipādyata iti sambandhaḥ /",
    "GSP33nysu__2u:519": "tathā coktam “dīkṣāpraveśamātreṇa brāhmaṇo bhavati kṣaṇāt /",
    "GSP33nysu__2u:520": "kāpālaṃ vratamāsthāya yatirbhavati mānavaḥ'; // iti /",
    "GSP33nysu__2u:522": "etadadhikārasaulabhyamudāharaṇam /",
    "GSP33nysu__2u:523": "evaṃ sādhanasaulabhyamapi draṣṭavyam /",
    "GSP33nysu__2u:524": "yathā'huḥ kāpālikāḥ /",
    "GSP33nysu__2u:525": "“mudrikāṣaṭkatattvajñaḥ paramudrāviśāradaḥ /",
    "GSP33nysu__2u:526": "bhagāsanasthamātmānaṃ dhyātvā nirvāṇamṛcchati /",
    "GSP33nysu__2u:527": "karṇikā rucakaṃ caiva kuṇḍalaṃ ca śikhāmaṇiḥ /",
    "GSP33nysu__2u:528": "bhasma yajñopavītaṃ ca mudrāṣaṭkaṃ pracakṣate /",
    "GSP33nysu__2u:529": "ābhirmudritadehastu na bhūya iha jāyate (kāyabhāk)'; ityādi /",
    "GSP33nysu__2u:530": "tathā kālāmukhā api /",
    "GSP33nysu__2u:531": "rudrākṣakaṅkaṇaṃ haste jaṭā caikā ca mastake /",
    "GSP33nysu__2u:532": "kapālaṃ bhasmanā snānaṃ lakuṭaṃ (ca kalā) kalaśārcanam'; ityādi /",
    "GSP33nysu__2u:533": "nanu yathādhikārasādhanayoḥ saulabhyamuktamevaṃ taddaurlabhyamapi tatraivoktamiti cettarhi na kevalaṃ phalasaṃvādena pāśupatādīnāmaprāmāṇyam",
    "GSP33nysu__2u:534": "kinnāma parasparavisaṃvādenāpītyāha- adhikāramiti //",
    "GSP33nysu__2u:535": "adhikāraṃ durāpādyamuktavātisulabhaṃ punaḥ /",
    "GSP33nysu__2u:536": "aśakyaṃ sādhanaṃ coktavā suśakaṃ tatphalāptaye /",
    "GSP33nysu__2u:537": "ucyate 'tastaduktaṃ hi vyabhicāri phale 'pi tu // MAnuv_2,1.11 //",
    "GSP33nysu__2u:538": "kathaṃ pramāṇatāṃ gacchen ... // MAnuv_2,1.12a //",
    "GSP33nysu__2u:539": "yasmātkvacidadhikāraṃ durāpādyamuktvā punarapi sulabhaṃ bravīti, yasmācca tatphalāptaye sampadādiphalāptaye, sādhanamaśakyamuktvā suśakaṃ cocyate /",
    "GSP33nysu__2u:540": "yasmācca taduktaṃ sādhanaṃ phale 'pi viṣaye vyabhicāri atastaduktaṃ sā pāśupatādyuktiḥ kathaṃ pramāṇatāṃ gacchenna kathamapītyarthaḥ /",
    "GSP33nysu__2u:541": "durlabhatvoktyanurodhena saulabhyavacanaṃ prarocanārthaṃ vyākhyāyatām /",
    "GSP33nysu__2u:542": "tathāca phalavisaṃvādo 'pyadhikārādivaiguṇyanimitto bhaviṣyati yathā pañcarātrādāviti cenna",
    "GSP33nysu__2u:543": "vaiṣamyāt /",
    "GSP33nysu__2u:544": "yuktaṃ hi pañcarātrādiṣu tathā kalpanam /",
    "GSP33nysu__2u:545": "śrutimūlatvena prāmāṇyasya niścitatayā kalpakasya vidyamānatvāt /",
    "GSP33nysu__2u:546": "pāśupatādau tu tadabhāvena visaṃvādasyāprāmāṇyanibandhanatopapattau kalpakābhāvāt /",
    "GSP33nysu__2u:547": "kvacitsaṃvādastu kākatālīyo vā guḍajihvikānimitto vā bhaviṣyati /",
    "GSP33nysu__2u:548": "tadidamuktaṃ tuśabdena /",
    "GSP33nysu__2u:549": "taduktaṃ tviti sambandhaḥ /",
    "GSP33nysu__2u:550": "tadevaṃ pāśupatādīnāmapasmṛtitvānna tadvirodhenoktārthāsambhavaḥ śaṅkanīya iti sthitam /",
    "GSP33nysu__2u:551": "// iti śrīmannyāyasudhāyāṃ smṛtyadhikaraṇam //",
    "GSP33nysu__2u:552": "[======= JNys_2,1.II: navilakṣaṇatvādhikaraṇam =======]",
    "GSP33nysu__2u:553": "// atha śrīmannyāyasudhāyāṃ navilakṣaṇatvādhikaraṇam //",
    "GSP33nysu__2u:554": "// oṃ na vilakṣaṇatvādasya tathātvaṃ ca śabdāt oṃ //",
    "GSP33nysu__2u:555": "parihṛtaḥ smṛtivirodhaḥ /",
    "GSP33nysu__2u:556": "samprati yuktivirodhaḥ parihriyate /",
    "GSP33nysu__2u:557": "tathāhi /",
    "GSP33nysu__2u:558": "śrutyādisamanvayena khalu jagajjanmādikāraṇatvaṃ brahmaṇo nirūpitam /",
    "GSP33nysu__2u:559": "tatra śrutereva prāmāṇyaṃ tāvaddurlabham /",
    "GSP33nysu__2u:560": "yaddhi phalavyabhicāri tadapramāṇaṃ dṛṣṭam /",
    "GSP33nysu__2u:561": "yathā vipralambhakavākyam /",
    "GSP33nysu__2u:562": "phalavyabhicāriṇī ca śrutiḥ /",
    "GSP33nysu__2u:563": "putrakāmeṣyayādyanuṣṭhāne 'pi kadācitputrajanmādyanupalabdheḥ /",
    "GSP33nysu__2u:564": "anyathā phalānupalabdhyoktaṃ pāśupatādyaprāmāṇyamapi na syāt /",
    "GSP33nysu__2u:565": "ekadeśe cāprāmāṇye tannyāyenaikadeśāntarasyāpyaprāmāṇyānumānaṃ sulabhameva",
    "GSP33nysu__2u:566": "kiñca yadabuddhipūrvakaṃ tadapramāṇaṃ yathā pipīlikālipiḥ /",
    "GSP33nysu__2u:567": "abuddhipūrvakaśca vedo 'pauruṣeyatvāṅgīkārāt /",
    "GSP33nysu__2u:568": "pauruṣeyatve ca mūlapramāṇaśūnyatvādapramāṇameva, vipralambhakavākyavat /",
    "GSP33nysu__2u:569": "api cāptāpraṇītavākyatvādunmattavākyavadaprāmāṇyaṃ vedasyānumeyam /",
    "GSP33nysu__2u:570": "yadā vedasya ī(etā)dṛśī daśā tadā kā vātasmṛtītihāsapurāṇānāṃ",
    "GSP33nysu__2u:571": "phalavyabhicārādi(doṣa)kharkharāṇāṃ prāmāṇyasya /",
    "GSP33nysu__2u:572": "tathāca vedādisamanvayena na jagajjanmādikāraṇatvaṃ brahmaṇaḥ siddhayatītyevaṃ prāpte tatpratividhānātharsya na vilakṣaṇatvāditi sūtrasya tātparyamāha- nityatvāditi //",
    "GSP33nysu__2u:573": "na vilakṣaṇatvād asya tathātvaṃ ca śabdāt |",
    "GSP33nysu__2u:574": "... nityatvāt puruṣodbhavaiḥ /",
    "GSP33nysu__2u:575": "ujkhitaṃ sarvadoṣaiśca kathaṃ no mānatāṃ vrajet // MAnuv_2,1.12c-d //",
    "GSP33nysu__2u:576": "vedavākyamiti śeṣaḥ /",
    "GSP33nysu__2u:577": "ayamarthaḥ /",
    "GSP33nysu__2u:578": "bodhakatvena khalu karaṇānāṃ prāmāṇyaṃ doṣāttu, kadācidapanīyate /",
    "GSP33nysu__2u:579": "vedavākyaṃ ca bodhakatvena vādiprativādisammatam /",
    "GSP33nysu__2u:580": "anyathā phalavyabhicāro 'pi tatra(sya) na syāt /",
    "GSP33nysu__2u:581": "vākye ca prāmāṇyasyāpavādakā doṣā abodhakatvaviparītabodhakatvādayaḥsarve 'pi vaktṛdoṣanibandhanā eva /",
    "GSP33nysu__2u:582": "anvayavyatirekābhyāṃ tadavagamāt /",
    "GSP33nysu__2u:583": "vedavākyaṃ ca nityatvādapauruṣeyatvātpuruṣadoṣanibandhanaiḥ sarvadoṣairvarjitaṃ svata eva prāmāṇyamāpnoti /",
    "GSP33nysu__2u:584": "prāmāṇye ca niścite sati phalavyabhicārasya sāmagrīvaikalyaṃ vā pratibandhakasadbhāvo vā kāraṇaṃ kalpayiṣyate /",
    "GSP33nysu__2u:585": "anyathā siddhānanyathāsiddhayorananyathāsiddhasya balavattvāditi /",
    "GSP33nysu__2u:586": "atraite prayogā bhavanti /",
    "GSP33nysu__2u:587": "vedaḥ pramāṇaṃ bodhakatve sati viparītabodhakatvātsampratipannavat /",
    "GSP33nysu__2u:588": "vimato viparītabodhako na bhavati anāptāpraṇītavākyatvātsampratipannavākyavat /",
    "GSP33nysu__2u:589": "vimato anāptapraṇīto na bhavati apauruṣeyatvādvayomavat /",
    "GSP33nysu__2u:590": "vimataḥ phalavyabhicāro vaikalyādinibandhano bhava(vitumarha)ti",
    "GSP33nysu__2u:591": "pramāṇasiddhaphalavyabhicāratvāt carakādyuktaphalavyabhicāravaditi /",
    "GSP33nysu__2u:592": "syādetat /",
    "GSP33nysu__2u:593": "nityatvameva vedasya kutaḥ /",
    "GSP33nysu__2u:594": "prāguktasāmānyasiddhipariśeṣābhyāmiti brūmaḥ /",
    "GSP33nysu__2u:595": "ye tu svayūthyā vedaprāmāṇyamaṅgīkṛtyāpi tannityatāṃ nānumanyante tānprati sūtrasūcitābhiḥ śrutibhistāmupapādayati- virūpeti //",
    "GSP33nysu__2u:596": "virūpa nityayā vācā ... // MAnuv_2,1.13a //",
    "GSP33nysu__2u:597": "anena”tasmai nūnamabhidyave vācā virūpa nityayā /",
    "GSP33nysu__2u:598": "vṛṣṇe codasva suṣyutim'; iti śrutimupādatte /",
    "GSP33nysu__2u:599": "atra vāco nityatvamucyate /",
    "GSP33nysu__2u:600": "na vedasya /",
    "GSP33nysu__2u:601": "tadapi bahukālīnatvaṃ bhaviṣyatītyato”nityayānityayā staumi brahma tatparamaṃ padam'; iti”śrutirvāva nityānityā vāva smṛtayo yāścanyā vācaḥ';",
    "GSP33nysu__2u:602": "iti śrutimupādatte- nityayeti //",
    "GSP33nysu__2u:603": "... nityayānityayā sadā /",
    "GSP33nysu__2u:604": "ityādiśrutibhirvedo nitya ityavagamyate // MAnuv_2,1.13b-d //",
    "GSP33nysu__2u:605": "vyākhyānāntaranirāsāya nityayetyetatsadā vidyamānayeti vyākhyātam /",
    "GSP33nysu__2u:606": "vākyaśeṣe hi bahukālīnā api smṛtīranityapakṣe nikṣipya śrutimeva nityāmāha /",
    "GSP33nysu__2u:607": "pauruṣeyatāmapi śrutayo 'bhidadhatīti cenna /",
    "GSP33nysu__2u:608": "āptoktatvasya duravadhāraṇatāyāḥ prāguktatvena pauruṣeyatve prāmāṇyāvadhāraṇānupapattiprasaṅgena durbalatvāt /",
    "GSP33nysu__2u:609": "prāmāṇyasya svatastvenāpauruṣeyatve 'pi kāraṇābhāvātprāmāṇyaṃ na syāditi",
    "GSP33nysu__2u:610": "prasaṅgasyābhāsatvāt /",
    "GSP33nysu__2u:611": "prabalaśrutyanusāreṇa tattatpuruṣapravartitatvameva tāsāmartho",
    "GSP33nysu__2u:612": "'vagantavyaḥ /",
    "GSP33nysu__2u:613": "tathāca”ṛcaḥ sāmāni jajñire'”ṛgveda evāgnerajayata'; ityādyupapannaṃ bhavati /",
    "GSP33nysu__2u:614": "na hyekaṃ vākyamanekakartṛkamapi sambhavati /",
    "GSP33nysu__2u:615": "sambhavati tvanekapravartitamiti /",
    "GSP33nysu__2u:616": "yadapi pipīlikālipivadabuddhipūrvakatvādaprāmāṇyaṃ śruteriti,",
    "GSP33nysu__2u:617": "tannirākaroti- pipīliketi //",
    "GSP33nysu__2u:618": "pipīlikālipiścāpi pramāṇamavirodhataḥ // MAnuv_2,1.14ab //",
    "GSP33nysu__2u:619": "co yasmādityarthe /",
    "GSP33nysu__2u:620": "bodhakatvasamuccaye vā /",
    "GSP33nysu__2u:621": "tasmāt dṛṣṭāntasya sādhyavikalatvādasadanumānamiti śeṣaḥ /",
    "GSP33nysu__2u:622": "na kevalaṃ śrutiḥ kintu pipīlikālipirapītyaperarthaḥ /",
    "GSP33nysu__2u:623": "aprāmāṇyaṃ khalu pipīlikāliperabodhakatvena vā syādviparītabodhakatvena vā",
    "GSP33nysu__2u:624": "nādyaḥ /",
    "GSP33nysu__2u:625": "anubhavaviruddhatvāt /",
    "GSP33nysu__2u:626": "anyathā puruṣaliperapyabodhakatvaṃ syāt /",
    "GSP33nysu__2u:627": "tathāca tadvaiyarthyamāpadyeta /",
    "GSP33nysu__2u:628": "api caivaṃ satyākāśādikamevodāhriyeta tatkiṃ pipīlikālipigaveṣaṇayā /",
    "GSP33nysu__2u:629": "na dvitīyaḥ /",
    "GSP33nysu__2u:630": "taddhi balavatpramāṇavirodhataḥ kalpanīyamanyathātiprasaṅgāt /",
    "GSP33nysu__2u:631": "naca pipīlikālipibodhite 'rthe pramāṇavirodho 'sti /",
    "GSP33nysu__2u:632": "ataḥ kathamasāvapramāṇaṃ syāt /",
    "GSP33nysu__2u:633": "syādetat /",
    "GSP33nysu__2u:634": "lipistāvanna pramāṇaṃ pṛthak /",
    "GSP33nysu__2u:635": "anupramāṇatritvābhyupagamāt /",
    "GSP33nysu__2u:636": "naca pratyakṣāgamayorantarbhavati /",
    "GSP33nysu__2u:637": "atallakṣaṇatvāt /",
    "GSP33nysu__2u:638": "ato 'numānameveti vācyam /",
    "GSP33nysu__2u:639": "tacca lekhakabuddhisthaśabdaviṣayaṃ vā tadavabuddhārthaviṣayaṃ vā syāt /",
    "GSP33nysu__2u:640": "na caitatpipīlikālipau sambhavati /",
    "GSP33nysu__2u:641": "pramāṇabādhitatvāttatkathamasau pramāṇamiti /",
    "GSP33nysu__2u:642": "maivam /",
    "GSP33nysu__2u:643": "tathā satyeḍamūkaliperapyaprāmāṇyaprasaṅgāt /",
    "GSP33nysu__2u:644": "bhavatu sāpramāṇamitarā tvanumānamiti cenna /",
    "GSP33nysu__2u:645": "eḍamūkaliperapi sāṃvyāvahārikatvadarśanāt /",
    "GSP33nysu__2u:646": "kiñcetaratrāpyanumāne kimeḍamūkavyāvṛttyarthaṃ kimapi viśeṣaṇamupādeyamuta neti vācyam /",
    "GSP33nysu__2u:647": "nādyaḥ /",
    "GSP33nysu__2u:648": "sandigdhāsiddhiprasaṅgāt /",
    "GSP33nysu__2u:649": "nirṇītalekhakaiva lipiranumānamiti cenna /",
    "GSP33nysu__2u:650": "anirṇītalekhakāyā api sāṃvyāvahārikatvāt /",
    "GSP33nysu__2u:651": "na dvitīyaḥ /",
    "GSP33nysu__2u:652": "eḍamūkalipāvanaikāntyāt /",
    "GSP33nysu__2u:653": "atha mūlalekhakabuddhisthaśabdārthānumāne na ko 'pi doṣa iti matam /",
    "GSP33nysu__2u:654": "tadapi na /",
    "GSP33nysu__2u:655": "pipīlikālipāvanaikāntyāt /",
    "GSP33nysu__2u:656": "tadvayāvartane ca sandigdhāsiddheḥ /",
    "GSP33nysu__2u:657": "nahi pipīlikālipeḥ puruṣaliperasti kaścidviśeṣo yena neyaṃ pipīlikālipiriti niścinuyāt /",
    "GSP33nysu__2u:658": "tasmātpuruṣalipirapi padamiva padārthasya varṇānāṃ smaraṇahetureṣyavyā /",
    "GSP33nysu__2u:659": "tatsamaṃ pipīlikālipāvapi /",
    "GSP33nysu__2u:660": "smṛteśca pramitatvaṃ vakṣyāmaḥ /",
    "GSP33nysu__2u:661": "nanu pramātve 'pi smṛterna taddhetumātrasya prāmāṇyam /",
    "GSP33nysu__2u:662": "pramātrādīnāmapi tatprasaṅgāt /",
    "GSP33nysu__2u:663": "kintu sādhakatamasyaiva /",
    "GSP33nysu__2u:664": "tacca mana eveti siddhāntaḥ /",
    "GSP33nysu__2u:665": "lipidarśanādikaṃ tu saṃskāro dvedhābhidhasahakārisampādanenaiva caritārthamiti kathaṃ tasya prāmāṇyam /",
    "GSP33nysu__2u:666": "maivam /",
    "GSP33nysu__2u:667": "arthasannikarṣalakṣaṇāvāntaravyāpārasahitaṃ hīndriyaṃ pratyakṣaṃ nendriyamātram /",
    "GSP33nysu__2u:668": "manasaśca smaraṇodaye saṃskārodbodha evārthasannikarṣaḥ /",
    "GSP33nysu__2u:669": "tathāca cakṣuṣa ivārthopasarpaṇatatsaṃyogasahitasya prāmāṇyamevaṃ lipidarśanatadudbuddhasaṃskārasahitasyaiva manasa iti kathaṃ na lipeḥ prāmāṇyam /",
    "GSP33nysu__2u:670": "kevalāyāstu nāstīti cet /",
    "GSP33nysu__2u:671": "śruterapi tannāṅgīkriyata eveti /",
    "GSP33nysu__2u:672": "nanvatra pramāṇaśabdo bhāvasādhano vā syātkāraṇasādhano vā /",
    "GSP33nysu__2u:673": "ādye pipīlikālipiḥ pramāṇamiti sāmānādhikaraṇyaṃ na syāt /",
    "GSP33nysu__2u:674": "dvitīye tu pramāṇīti bhavitavyam /",
    "GSP33nysu__2u:675": "kathaṃ vedāḥ pramāṇaṃ smṛtiḥ pramāṇamiti /",
    "GSP33nysu__2u:676": "pramāṇamiti sāmānyenoddiśya vedāditvavidhānāt /",
    "GSP33nysu__2u:677": "anyathā tatrāpi daurghaṭyameveti /",
    "GSP33nysu__2u:678": "maivam /",
    "GSP33nysu__2u:679": "bhāvasādhanatvābhyupagamāt /",
    "GSP33nysu__2u:680": "sāmānādhikaraṇyaṃ tu bhāktamiti /",
    "GSP33nysu__2u:681": "nanu ca śruteḥ samyaganubhavasādhanatvena prāmāṇyamiṣyaṃ natu smārakatvena",
    "GSP33nysu__2u:682": "tathāca na śrutiḥ samyaganubhavasādhanabuddhipūrvakatvātpipīlikālipivadityanumāsyata ityata āha- yatheti //",
    "GSP33nysu__2u:683": "yathā drauṇerulūkena kṛtamapyāsa bodhakam // MAnuv_2,1.14cd //",
    "GSP33nysu__2u:684": "aviruddhaṃ ... // MAnuv_2,1.15a //",
    "GSP33nysu__2u:685": "yathābuddhipūrvakamapyekenolūkena kṛtamanekakākanāśanamaśvatthāmno 'hameka",
    "GSP33nysu__2u:686": "evānekānvadhiṣyāmītyasyārthasya bodhakaṃ samyaganubhavaṃ prati sādhanaṃ jātam /",
    "GSP33nysu__2u:687": "tathā śrutirabuddhipūrvāpi samyaganubhavasādhanam /",
    "GSP33nysu__2u:688": "etaduktaṃ bhavati /",
    "GSP33nysu__2u:689": "abuddhipūrvakatvaṃ kimanāditvaṃ vivakṣitam, sāditve 'pi",
    "GSP33nysu__2u:690": "buddhijanyatvābhāvo vā pratipādyātharbuddhipūrvakatvābhāvo vānenaitadevaṃ pratipādayiṣyāmītyabhisandhipūrvakatāvaidhuryaṃ vā /",
    "GSP33nysu__2u:691": "nādyaḥ /",
    "GSP33nysu__2u:692": "pipīlikālipāvabhāvāt /",
    "GSP33nysu__2u:693": "gaganameva dṛṣṭānto bhaviṣyatīti cet /",
    "GSP33nysu__2u:694": "tathāpi śruteranāditvasya pareṇānaṅgīkṛtatvenāsiddheḥ /",
    "GSP33nysu__2u:695": "na dvitīyaḥ /",
    "GSP33nysu__2u:696": "utpadyamānaṃ buddhijanyameveti mayāṅgīkṛtatvāt /",
    "GSP33nysu__2u:697": "na tṛtīyacaturthau /",
    "GSP33nysu__2u:698": "ulūkakṛtavyāpāre vyabhicārāditi /",
    "GSP33nysu__2u:699": "yadyapi pratyakṣe vyabhicāro 'tra vaktuṃ śakyate /",
    "GSP33nysu__2u:700": "tathāpi jñātakāraṇasajatīyatvena śakyaparihāro 'sāviti noditaḥ /",
    "GSP33nysu__2u:701": "anumānamātre suvaco 'pi cetanavyāpāraviṣayasya tathābhūta eva śākune pradarśayitumucita iti na pradarśitaḥ /",
    "GSP33nysu__2u:702": "nanu śākunamarthavisaṃvādyapi dṛśyate /",
    "GSP33nysu__2u:703": "satyam /",
    "GSP33nysu__2u:704": "yattu pramāṇāviruddhaṃ tadvayabhicārasthalaṃ bhaviṣyatīti bhāvenoktam-",
    "GSP33nysu__2u:705": "aviruddhamiti //",
    "GSP33nysu__2u:706": "śākunamātre vyabhicārasya darśayituṃ śakyatve 'pyāgamikatvena",
    "GSP33nysu__2u:707": "visaṃvādānarhatayedamudāhṛtam /",
    "GSP33nysu__2u:708": "nanvāseti katham /",
    "GSP33nysu__2u:709": "asterbhūrityasya nityatvāt /",
    "GSP33nysu__2u:710": "vibhaktipratirūpakaṃ cāvyayaṃ bhavatīti vacanādavyayametaditi na doṣaḥ /",
    "GSP33nysu__2u:711": "vibhaktipratirūpakamityucyate /",
    "GSP33nysu__2u:712": "nacaivaṃ vibhaktirasti /",
    "GSP33nysu__2u:713": "na nāsti /",
    "GSP33nysu__2u:714": "āmantānuprayogasya vidyamānatvāt /",
    "GSP33nysu__2u:715": "nanvevaṃ tarhi prayujyate /",
    "GSP33nysu__2u:716": "śrutirna samyaganubhavasādhanaṃ śabdatve satyabuddhipūrvakatvāditi /",
    "GSP33nysu__2u:717": "yadvā śrutirnāgamo 'buddhipūrvakatvāditi /",
    "GSP33nysu__2u:718": "abuddhipūrvakatvaṃ ca vivakṣitārthatattvajñānapūrvakatvābhāvaḥ /",
    "GSP33nysu__2u:719": "ādya(syāpi)sya pipīlikālipāvapraveśe 'pyunmattavākyaṃ dṛṣṭānto bhaviṣyati /",
    "GSP33nysu__2u:720": "na conmattavākyamapi pramāṇaṃ pramāṇaviruddhatvādityata āha- viruddhaṃ tviti //",
    "GSP33nysu__2u:721": "... viruddhaṃ tu virodhādeva bādhitam // MAnuv_2,1.15ab //",
    "GSP33nysu__2u:722": "pramāṇaviruddhaṃ yadunmattavākyaṃ tat pramāṇavirodhādeva bādhitamayathārthamiti yāvat /",
    "GSP33nysu__2u:723": "na tūktahetubhyāmiti /",
    "GSP33nysu__2u:724": "sopādhikatāmanenācaṣṭe /",
    "GSP33nysu__2u:725": "ata evāptāpraṇītavākyatvaheturapyapāstaḥ /",
    "GSP33nysu__2u:726": "ayamabhisandhiḥ /",
    "GSP33nysu__2u:727": "na tāvatsamyaganubhavasādhanatvābhāvo jñānasādhanatvābhāvena /",
    "GSP33nysu__2u:728": "jñānasādhanatvasyobhayasiddhatvāt /",
    "GSP33nysu__2u:729": "nāpi smṛtisādhanatvena /",
    "GSP33nysu__2u:730": "ananubhūtaviṣayatvasammateḥ /",
    "GSP33nysu__2u:731": "tato viparītabodhakatvenaiveti vācyam /",
    "GSP33nysu__2u:732": "evaṃ dvitīyaprayoge 'pi na tāvadanāgamatvamaśabdatvena /",
    "GSP33nysu__2u:733": "śabdatvasyobhayasammatatvāt /",
    "GSP33nysu__2u:734": "tasmādayathāthartveneti vaktavyam /",
    "GSP33nysu__2u:735": "evaṃ tṛtīyaprayoge 'pi sādhyaniṣkaṣarḥ kartavyaḥ /",
    "GSP33nysu__2u:736": "tathāca tatra pramāṇabādhitatvamupādhiḥ /",
    "GSP33nysu__2u:737": "yadvānubhavasādhanatvāvacchinne prathamasādhye, vākyatvāvacchinne dvitīyasādhye bodhakatvāvacchinne tṛtīye cāyamupādhiriti /",
    "GSP33nysu__2u:738": "nanvasyopādheryadayathārthaṃ tatpramāṇaviruddhamiti sādhyavyāpakatve 'pi",
    "GSP33nysu__2u:739": "sādhanāvyāpakatvaṃ kathamityata āha- virodheti //",
    "GSP33nysu__2u:740": "virodhādarśanāt ... // MAnuv_2,1.15c //",
    "GSP33nysu__2u:741": "pakṣīkṛtāyāṃ śrutāvuktasādhanasadbhāve 'pi pramāṇavirodhasyādaśarnāt /",
    "GSP33nysu__2u:742": "sādhanāvyāpakatvamiti śeṣaḥ /",
    "GSP33nysu__2u:743": "atra virodhābhāvāditi vaktavye 'darśanādityuktaṃ",
    "GSP33nysu__2u:744": "virodhābhāvasādhanārthamiti draṣṭavyam /",
    "GSP33nysu__2u:745": "kimato yadyevaṃ pramāṇaviruddhatvamupādhiriti cet /",
    "GSP33nysu__2u:746": "upādheḥ pratipakṣonnāyakatvasya vakṣyamāṇatvenānumānānāṃ",
    "GSP33nysu__2u:747": "satpratipakṣatvamityāśayenāha- tasmāditi //",
    "GSP33nysu__2u:748": "... tasmād vedaprāmāṇyamiṣyate // MAnuv_2,1.15cd //",
    "GSP33nysu__2u:749": "yasmātpramāṇaviruddhatvamayathārthatvasya vyāpakaṃ vyāvṛtaṃ ca pakṣīkṛtādvedāt /",
    "GSP33nysu__2u:750": "vyāpakanivṛttau vyāpyanivṛttiravaśyambhāvinī /",
    "GSP33nysu__2u:751": "tasmādvedaprāmāṇyameṣyavyam /",
    "GSP33nysu__2u:752": "ayamatra prayogaḥ /",
    "GSP33nysu__2u:753": "vedo nāyathārthaḥ pramāṇāviruddhatvātpratyakṣavat /",
    "GSP33nysu__2u:754": "yadvā vedo yathārtho bodhakatve sati pramāṇāviruddhatvātpratyakṣavat /",
    "GSP33nysu__2u:755": "evaṃ vedaḥ samyaganubhavasādhanamanubhavasādhanatve sati pramāṇaviruddhatvātpratyakṣavat /",
    "GSP33nysu__2u:756": "veda āgamo vākyatve sati pramāṇāviruddhatvātsampratipannavaditi /",
    "GSP33nysu__2u:757": "evaṃ vākyatvāvacchinne sādhye 'nāptapraṇītatvamupādhistadviparyayeṇa ca pratipakṣo 'bhidheya iti /",
    "GSP33nysu__2u:758": "astvevaṃ vedaprāmāṇyam /",
    "GSP33nysu__2u:759": "pañcarātrādismṛtīnāṃ tu katham /",
    "GSP33nysu__2u:760": "nahi tā apyapauruṣeyāḥ /",
    "GSP33nysu__2u:761": "yena prāmāṇyamavadhārya phalavyabhicāramanyathā neṣyāma ityata āha-",
    "GSP33nysu__2u:762": "tanmūlatvāditi //",
    "GSP33nysu__2u:763": "tanmūlatvāt smṛtīnāṃ ca ... // MAnuv_2,1.16a //",
    "GSP33nysu__2u:764": "prāmāṇyamiṣyata iti sambandhaḥ /",
    "GSP33nysu__2u:765": "yadyapi bhagavadracitānāṃ vedā(dar)thamupalabhya racitatvaṃ vedamūlatvaṃ nāsti /",
    "GSP33nysu__2u:766": "tasya svataḥ sarvajñatvam /",
    "GSP33nysu__2u:767": "tathāpi tamanusṛtya racitatvaṃ tanmūlatvamiha vivakṣitamiti noktadoṣaḥ /",
    "GSP33nysu__2u:768": "ayamatra prayogaḥ /",
    "GSP33nysu__2u:769": "pañcarātrādismṛtiḥ pramāṇaṃ pramāṇamūlatvātpramāṇasaṃvāditvātsampratipannavaditi /",
    "GSP33nysu__2u:770": "yadvā vimataṃ pramāṇaṃ vedasaṃvāditvātparābhyupagatārhiṃsādivākyavat /",
    "GSP33nysu__2u:771": "āptavākyatvamupādhiriti cet (na) /",
    "GSP33nysu__2u:772": "pratyakṣādau sādhyāvyāpanāt /",
    "GSP33nysu__2u:773": "vākyatvāvacchinnasādhyavyāpakatvādadoṣa iti cenna /",
    "GSP33nysu__2u:774": "tathāpi vedetaravākyatvāvacchinnasādhanenopādheḥ pakṣe sādhanasaulabhyāt /",
    "GSP33nysu__2u:775": "sati caivaṃ smṛtīnāṃ prāmāṇye tadbalena phalavyabhicāro 'pyanyathayitavya iti /",
    "GSP33nysu__2u:777": "nanu coktārthaviruddhavādīnyapi smṛtītihāsapurāṇānyupalabhyante /",
    "GSP33nysu__2u:778": "teṣāṃ prāmāṇyasādhane ca bahuviplavaḥ syādityata āha- virodha iti //",
    "GSP33nysu__2u:779": "... virodho yatra na kvacit // MAnuv_2,1.16b //",
    "GSP33nysu__2u:780": "pūrveṇaivānvayaḥ /",
    "GSP33nysu__2u:781": "yāsāṃ smṛtīnāṃ sarvathā pramāṇavirodho nāsti tāsāmeva pakṣīkaraṇānna kaściddoṣa ityāśayaḥ",
    "GSP33nysu__2u:782": "nanvevaṃ sati vedamūlatvopanyāso vyarthaḥ /",
    "GSP33nysu__2u:783": "jñānajanakānāmavaśyāṅgīkaraṇīyena virodhābhāvenaiva prāmāṇyasiddheriti cenna /",
    "GSP33nysu__2u:784": "phalavyabhicāralakṣaṇavirodhadarśanenāsiddhiprasaṅgāt /",
    "GSP33nysu__2u:785": "prāmāṇyena tadapanayane cetaretarāśrayatvāpātāt /",
    "GSP33nysu__2u:786": "vedamūlatvena tu prāmāṇye siddhe na ko 'pi doṣa iti /",
    "GSP33nysu__2u:787": "aprāmāṇyaprayojakasya pramāṇavirodhasyābhāvānna śrutismṛtyoraprāmāṇyamityuktam /",
    "GSP33nysu__2u:788": "tadayuktam /",
    "GSP33nysu__2u:789": "śrutyādyukta(sya) īśvarasārvajñāderīśvaro na sarvajñaḥ puruṣatvāt /",
    "GSP33nysu__2u:790": "yajñadattavat /",
    "GSP33nysu__2u:791": "ityādyanumānaviruddhatvādityata āha- virodho 'pīti //",
    "GSP33nysu__2u:792": "virodho 'pi sa evoktaḥ pratyakṣeṇāgamena vā // MAnuv_2,1.16cd //",
    "GSP33nysu__2u:793": "prakṛtasambandhārtho 'piśabdaḥ /",
    "GSP33nysu__2u:794": "yacchabdo 'dhyāhāryaḥ /",
    "GSP33nysu__2u:795": "virodhādeva bādhitamityaprāmāṇyaprayojakatayokto virodho 'pi sa eva yaḥ",
    "GSP33nysu__2u:796": "pratyakṣeṇāgamena vā syāt /",
    "GSP33nysu__2u:797": "na punaranumānena /",
    "GSP33nysu__2u:798": "ayamabhisandhiḥ /",
    "GSP33nysu__2u:799": "aprāmāṇyaprayojakatayā yadasmābhirabhihitaṃ tatpakṣe 'pyupapādayituṃ khalu parasyāyaṃ prayatnaḥ",
    "GSP33nysu__2u:800": "asmābhiśca pratyakṣāgamavirodha eva tathābhipreto nānumānavirodhaḥ /",
    "GSP33nysu__2u:801": "tathāca pakṣe tadvyutpādanaṃ prakṛtāsaṅgatameva /",
    "GSP33nysu__2u:802": "svatantrānumānavirodhaṃ tūttaratra nirākariṣyati sūtrakṛditi /",
    "GSP33nysu__2u:803": "nanu pramāṇavirodha evāprāmāṇye prayojako 'stu kiṃ pratyakṣeṇāgamena veti",
    "GSP33nysu__2u:804": "viśeṣaṇena /",
    "GSP33nysu__2u:805": "tathā coktanumānavirīdhādvedāderaprāmāṇyamiti /",
    "GSP33nysu__2u:806": "maivam /",
    "GSP33nysu__2u:807": "vakṣyāmo hyatra brahmādivastuṣu pramāṇaṃ veda evaika iti vaidike 'rthe",
    "GSP33nysu__2u:808": "'numānasyānavakāśam /",
    "GSP33nysu__2u:809": "yatra ca yasyāpraveśo na tasya tadbādhakam /",
    "GSP33nysu__2u:810": "nahi nayanaṃ sparśāpabādhanasyeṣye /",
    "GSP33nysu__2u:811": "tathāca kathamanumānaṃ vedā(dyar)thabādhakena tadaprāmāṇye prayojakaṃ syāt",
    "GSP33nysu__2u:812": "prakṛtaṃ ca vedādikameveti /",
    "GSP33nysu__2u:813": "nanvevaṃ (sati) tarhi vedārthamīmāṃsā nārambhaṇīyā syāt mīmāṃsāyā yuktyanusandhānātmakatavādityata āha- āgameneti //",
    "GSP33nysu__2u:814": "āgamenāgamasyaiva virodhe yuktiriṣyate // MAnuv_2,1.17ab //",
    "GSP33nysu__2u:815": "evaśabdo virodha ityataḥ paro draṣṭavyaḥ /",
    "GSP33nysu__2u:816": "nirṇayārthamiti śeṣaḥ /",
    "GSP33nysu__2u:817": "etaduktaṃ bhavati /",
    "GSP33nysu__2u:818": "anumānaṃ hi dharmyādipramitimapekṣate /",
    "GSP33nysu__2u:819": "naca dharmyādirūpaṃ brahmādikaṃ vedādṛte siddhayatīti tadanapekṣāyāmāśrayāsiddhayādikam, apekṣāyāṃ tu virodhino",
    "GSP33nysu__2u:820": "dharmyādigrāhakavirodha ityevaṃ vaidike 'rthe 'numānasyānavakāśo",
    "GSP33nysu__2u:821": "'bhidhistitaḥ /",
    "GSP33nysu__2u:822": "mīmāṃsāyāṃ tu kvacidāgamasyāgamāntareṇa virodha evārthanirṇayārthaṃ yuktirupādīyate /",
    "GSP33nysu__2u:823": "sā khalvanyatarāgama(prāmāṇya)mupodbalayantya(ntyā)nyatarāgamabādhayā",
    "GSP33nysu__2u:824": "'rthanirṇayāya prabhavati /",
    "GSP33nysu__2u:825": "anyatarāgamasiddhadharmyādyāśrayaṇenā(yeṇa)śrayāsiddhayādyanavakāśāt /",
    "GSP33nysu__2u:826": "anyatarāgamasya dharmyādigrāhakatvābhāvenāprabalasya,",
    "GSP33nysu__2u:827": "āgamasūcitayopapattestato durbalasya, akiñcitkaratvāt /",
    "GSP33nysu__2u:828": "tadevamevaṃvidhopapatterāgamike 'pyarthe sāvakāśatvādupapannā mīmāṃseti /",
    "GSP33nysu__2u:829": "api ca pratyakṣāgamavirodho 'pi na svarūpeṇāprāmāṇyaṃ prayojayati /",
    "GSP33nysu__2u:830": "kintu tayorupajīvyatvādinā prābalye satyeva durbalayoḥ svayaṃ bādhitatvena samabalayoḥ pratibandhamātrahetutvenāprāmāṇyaniścayānupapatteḥ",
    "GSP33nysu__2u:831": "upajīvyādivirodhena cāprāmāṇyaṃ bhavadvedasya na sarvathāyathārthatvalakṣaṇam /",
    "GSP33nysu__2u:832": "kinnāma pratītārthapracyāvanamātram /",
    "GSP33nysu__2u:833": "apauruṣeyatayā nirdoṣasya sarvathāprāmāṇyānupapatteḥ /",
    "GSP33nysu__2u:834": "tathācānyārthakalpanāvaśyaṃ kāryetyāśayavānāha- upajīvyeti /",
    "GSP33nysu__2u:835": "upajīvyavirodhe tu vedasyānyārthakalpanā // MAnuv_2,1.17cd //",
    "GSP33nysu__2u:836": "upalakṣaṇametat /",
    "GSP33nysu__2u:837": "niravakāśatvādikamapi grāhyam /",
    "GSP33nysu__2u:838": "bhavatvevaṃ tataḥ kim /",
    "GSP33nysu__2u:839": "vedopajīvyatvādikaṃ ca pratyakṣāgamayoreva prāyeṇa sambhavati /",
    "GSP33nysu__2u:840": "yuktestu kvacideva /",
    "GSP33nysu__2u:841": "puruṣatvādiyuktestu nāstyeva /",
    "GSP33nysu__2u:842": "ataśca na tadvirodhena vedasyāprāmāṇyaṃ mantavyamityāśayenāha-",
    "GSP33nysu__2u:843": "pratyakṣamiti //",
    "GSP33nysu__2u:844": "pratyakṣamupajīvyaṃ syāt prāyo yuktirapi kvacit /",
    "GSP33nysu__2u:845": "āgamaikapramāṇeṣu tasyaiva hyupajīvyatā // MAnuv_2,1.18 //",
    "GSP33nysu__2u:846": "vedasyetyanuvartate /",
    "GSP33nysu__2u:847": "syādityataḥ paramitiśabdo 'dhyāhāryaḥ tattvamasītyādivedasya pratyakṣamupajīvyam /",
    "GSP33nysu__2u:848": "yuktirapi kvacidvedasyopajīvyeti sambandhaḥ /",
    "GSP33nysu__2u:849": "yathā”prāṇā vā aṇavaḥ'; ityādeḥ /",
    "GSP33nysu__2u:850": "āgamaikapramāṇakeṣu viṣṇvādiviṣayeṣu pravartamānaṃ”janito 'ta viṣṇoḥ';",
    "GSP33nysu__2u:851": "ityādivedaṃ prati niraniṣyo niravadya ityādestasya vedo(dasyo)pajīvyatetyarthaḥ /",
    "GSP33nysu__2u:852": "evaṃ niravakāśatvādikamapi pratyakṣāgamayoreva prāyeṇa sambhavati yuktestu kvacideva /",
    "GSP33nysu__2u:853": "tacca na prakṛtayukterityapi draṣṭavyam /",
    "GSP33nysu__2u:854": "āgamayoḥ parasparavirodhe satyanyatarāgamāśrayeṇa yukteranupraveśopapatteryuktā mīmāṃsetyuktam",
    "GSP33nysu__2u:855": "tadanupapannam /",
    "GSP33nysu__2u:856": "asārvatrikatvāt /",
    "GSP33nysu__2u:857": "nahi sarvatrāgamayoḥ parasparavirodha eva mīmāṃsāvatāryata ityata āha-",
    "GSP33nysu__2u:858": "yukta iti //",
    "GSP33nysu__2u:859": "yukto 'yuktaśca yadyartha āgamasya pratīyate /",
    "GSP33nysu__2u:860": "syāt tatra yukta evārtho ... // MAnuv_2,1.19a-c //",
    "GSP33nysu__2u:861": "tatra tarhyayamabhisandhiḥ /",
    "GSP33nysu__2u:862": "satyametatkvacidevāyaṃ nyāya iti /",
    "GSP33nysu__2u:863": "tathāpi yatra naivaṃ tatraikasyaivāgamasyānekārthapratītau yuktyanusāriṇamarthamupādāya tadanuguṇatadviruddhārthaparityāgaḥ kriyata iti noktaniyamabhaṅgaḥ /",
    "GSP33nysu__2u:864": "kevalayuktervaidike 'rthe 'nupraveśasyānaṅgīkṛtatvāt /",
    "GSP33nysu__2u:865": "nāpi mīmāṃsānupapattiḥ /",
    "GSP33nysu__2u:866": "anyataravaidikārthānusāriṇyā yukteraṅgīkṛtatvāditi /",
    "GSP33nysu__2u:867": "prāk puruṣatvādiyuktivirodhenāgamasyāprāmāṇyaṃ na vācyamityuktam /",
    "GSP33nysu__2u:868": "idānīṃ tu yuktirevāsau pratyakṣāgamavirodhenāpramāṇam /",
    "GSP33nysu__2u:869": "tasyāstadujīvitvena tato durbalatvādityāśayavānāha- yuktiśceti //",
    "GSP33nysu__2u:870": "... yuktiśca trividhā matā // MAnuv_2,1.19d //",
    "GSP33nysu__2u:871": "yadvā yatsiddhavatkṛtya tatra mīmāṃsārambhānupapattiḥ parihṛtā tadidānīṃ",
    "GSP33nysu__2u:872": "darśayitumāha- yuktiśceti //",
    "GSP33nysu__2u:873": "caśabdaḥ prakṛtānusandhānārthaḥ /",
    "GSP33nysu__2u:874": "kathaṃ traividhyamityata āha- vyāptiriti //",
    "GSP33nysu__2u:875": "vyāptiḥ pratyakṣatā yasyā yuktigā'gamagā tathā // MAnuv_2,1.20ab //",
    "GSP33nysu__2u:876": "yasyā yukteḥ sādhyena vyāptiḥ pratyakṣagā pratyakṣāvagatā saikā /",
    "GSP33nysu__2u:877": "yuktigā yuktyavagatā yasyā vyāptiḥ sā dvitīyā /",
    "GSP33nysu__2u:878": "tathā'gamagā āgamāvagatā yasyā vyāptiḥ sā tṛtīyeti /",
    "GSP33nysu__2u:879": "evaṃ trividheti yojyam /",
    "GSP33nysu__2u:880": "upalakṣaṇaṃ caitat /",
    "GSP33nysu__2u:881": "dhar(mār)myādigrāhakabhedenāpi traividhyaṃ draṣṭavyam /",
    "GSP33nysu__2u:882": "etacca spaṣṭayiṣyāmaḥ /",
    "GSP33nysu__2u:883": "evaṃ tarhi yā yuktimūlā yuktiḥ sā nāgamādyupajīvinīti tasya bādhikā /",
    "GSP33nysu__2u:884": "tadabādhyā ca bhavatvityata āha- pratyakṣeti //",
    "GSP33nysu__2u:885": "pratyakṣāgamamūlā tu yuktistatra balīyasī // MAnuv_2,1.20cd //",
    "GSP33nysu__2u:886": "tatra tāsu trividhāsu yuktiṣu /",
    "GSP33nysu__2u:887": "pratyakṣāgamūleti /",
    "GSP33nysu__2u:888": "pratyakṣamūlā'gamamūlā cetyarthaḥ /",
    "GSP33nysu__2u:889": "yuktimūlāpi hi yuktirantataḥ pratyakṣāgamamūlaiva(dra)eṣyavyā /",
    "GSP33nysu__2u:890": "anyathā tanmūlayuktenirrmūlatvamanavasthā vā'padyeta /",
    "GSP33nysu__2u:891": "tathāca pratyakṣādyapekṣatvena sāmye 'pi bahusaṃvidhānānapekṣayoḥ pratyakṣāgamamūlayoryuktyoḥ prabalatvaṃ tadapekṣāyāstu yuktimūlāyā durbalatvaṃ yuktameva /",
    "GSP33nysu__2u:892": "tathāca prabalayor(yuktyor)yadedṛśī daśā tadā kā (vārtā) durbalāyā yukterāgamabādhanādāviti",
    "GSP33nysu__2u:893": "tadevamaprāmāṇye pramāṇavirodhasyaiva prayojakatvācchatyādeśca pratyakṣāgamavirodhābhāvāt",
    "GSP33nysu__2u:894": "anumānavirodhasyāprayojakatvānnāprāmāṇyam /",
    "GSP33nysu__2u:895": "kinnāma bodhakatvena svata eva prāmāṇyamityupapāditam /",
    "GSP33nysu__2u:896": "tadetatpramāṇāpramāṇavivekamaviduṣāṃ duravadhāraṇamityuddeśalakṣaṇavibhāgaparīkṣābhistannirūpaṇārthamuttaro granthasandarbhaḥ /",
    "GSP33nysu__2u:897": "naca sāṃvyāvahārikatvātpramāṇādeḥ kiṃ tannirūpaṇeneti vācyam /",
    "GSP33nysu__2u:898": "tathāpi svarūpasaṅkhayāviṣayaphalagocarāṇāṃ vādivivādānāṃ vidyamānatvena nirūpaṇārhatvāt /",
    "GSP33nysu__2u:899": "yadyapyeṣo 'rthastarkaśāstrasya viṣayo na mīmāṃsāśāstrasya /",
    "GSP33nysu__2u:900": "tathāpi śiṣyahitaiṣiṇā bhāṣyakṛtā prasaṅgāgato nirūpyate /",
    "GSP33nysu__2u:901": "yathā pūvarmīmāṃsābhāṣyakāreṇetyadoṣaḥ /",
    "GSP33nysu__2u:902": "ata eva pramāṇalakṣaṇādau nirūpitasyārthasya punaratra nirūpaṇaṃ na doṣāya /",
    "GSP33nysu__2u:903": "ekīkṛtya nirūpaṇasyāpi śiṣyahitārthatvāt /",
    "GSP33nysu__2u:904": "tatra nirdhārita(nirjñāta)svarūpasyaiva saṅkhayādijijñāsā /",
    "GSP33nysu__2u:905": "lakṣaṇaṃ ca tannirdhāraṇopāyaḥ /",
    "GSP33nysu__2u:906": "naca sāmānyalakṣaṇena vinā viśeṣalakṣaṇā(syā)vasara ityataḥ pramāṇasāmānyalakṣaṇaṃ prathamaṃ tāvadāha- yāthārthyameveti //",
    "GSP33nysu__2u:907": "yāthārthyameva mānatvaṃ ... // MAnuv_2,1.21a //",
    "GSP33nysu__2u:908": "atra kaścidāha /",
    "GSP33nysu__2u:909": "kimarthaṃ lakṣaṇamucyate /",
    "GSP33nysu__2u:910": "kiṃ sajātīyavijātīyavyavacchinnalakṣyapratītyartham /",
    "GSP33nysu__2u:911": "uta pramāṇatvādipratītaye taccihnopadarśanamidam /",
    "GSP33nysu__2u:912": "uta pramāṇādiśabdapravṛttinimittāvadhāraṇārtham /",
    "GSP33nysu__2u:913": "anyasmai kasmaicitprayojanāya vā /",
    "GSP33nysu__2u:914": "nādyaḥ /",
    "GSP33nysu__2u:915": "tasyā eva duravadhāraṇatvāt /",
    "GSP33nysu__2u:916": "tathā hi /",
    "GSP33nysu__2u:917": "kiṃ sajātīyeti pramāṇatvena (sajātīyatvaṃ) vivakṣitaṃ rūpāntareṇa vā /",
    "GSP33nysu__2u:918": "nādyaḥ /",
    "GSP33nysu__2u:919": "svavyavacchedāvadheḥ sajātīyādavyāvṛttatvena vyavacchedakatvānupapattyā",
    "GSP33nysu__2u:920": "vyāvṛttisvīkāreṇā(ca)vyāpakatvāt /",
    "GSP33nysu__2u:921": "nāpi dvitīyaḥ /",
    "GSP33nysu__2u:922": "vijātīyapadopadānavaiyarthyāt /",
    "GSP33nysu__2u:923": "asti hi prameya(tvādinā)sarvasājātyam /",
    "GSP33nysu__2u:924": "atha jñānatvena viśeṣeṇa sājātyaṃ vivakṣitvedamucyate /",
    "GSP33nysu__2u:925": "tarhi lakṣyasyāpi jñānatvādinā sājātyādvayavacchedyakoṭipraviṣyatayā saṅgrāhyābhāvaprasaṅgaḥ",
    "GSP33nysu__2u:926": "lakṣyasya yajjñānatvādibhiḥ sajātīyaṃ tadvayavacchedyam /",
    "GSP33nysu__2u:927": "naca lakṣyasya lakṣyaṃ sajātīyam /",
    "GSP33nysu__2u:928": "ṣaṣṭhayarthasya sambandhasya bhede vyavasthitatvāditi cet /",
    "GSP33nysu__2u:929": "evaṃ tarhi lakṣyāpekṣayā bhinnādvayavaccheda ityevocyatāṃ kṛtaṃ jñānatvādinā sājātyena prakṛtānupayoginā varṇitena /",
    "GSP33nysu__2u:930": "yadā ca lakṣyādanyatva pareṣāmavagataṃ tadā parebhyo 'nyatvamapi",
    "GSP33nysu__2u:931": "lakṣyasyārthādavagamyata iti siddhamagrato lakṣaṇaprayojanamiti vaiyarthyameva syāllakṣaṇākhyānasya",
    "GSP33nysu__2u:932": "api ca na tāvadanena lakṣaṇenānavagatenaiva vyavacchinnapratītisambhavaḥ /",
    "GSP33nysu__2u:933": "atiprasaṅgāt /",
    "GSP33nysu__2u:934": "nāpi jñātena /",
    "GSP33nysu__2u:935": "duravadhāraṇatvāt /",
    "GSP33nysu__2u:936": "na tāvallakṣaṇaṃ pratyakṣam /",
    "GSP33nysu__2u:937": "nirdoṣākṣodbhavatvāderapratyakṣaviśeṣaṇatvam /",
    "GSP33nysu__2u:938": "nāpi kāryeṇa liṅgena tadanupapattyā vā tadavagamaḥ /",
    "GSP33nysu__2u:939": "tābhyāṃ sāmānyataḥ kāraṇamātrākṣepeṇa kāraṇagatānugatarūpāsiddhāvekarūpalakṣaṇāsiddheḥ /",
    "GSP33nysu__2u:940": "kāryasyaikajātyādekajātīyakāraṇasiddhiriti cet /",
    "GSP33nysu__2u:941": "tarhi kāryagataikajātyasya pūrvamavaśyaṃ pratyetavyatvāṅgīkāre(ṇa) tata eva sajātīyavijātīyavyavacchedaprati(doṣa)pattirastu",
    "GSP33nysu__2u:942": "kṛtamanayā pāramparyakusṛṣṭayā /",
    "GSP33nysu__2u:943": "nanvetāvatāpi na prakṛtalakṣaṇakhaṇḍanaṃ (saṃ)bhavati /",
    "GSP33nysu__2u:944": "avyāpterativyāptervānudbhāvanāditi cet /",
    "GSP33nysu__2u:945": "maivam /",
    "GSP33nysu__2u:946": "prathamabhāvitayāvaśyābhyupeyatayā laghorupāyātsādhyasiddhau sambhavatyāṃ caramabhāvitayā avaśyānuṣṭheyatvābhāvena gurāvupāye pravartamānasya tavaivedaṃ (dūṣaro)doṣodbhāvanam /",
    "GSP33nysu__2u:947": "pradīpe pradīpaṃ prajvālya tamonirāsāya yatamānasyaiva puṃsaḥ /",
    "GSP33nysu__2u:948": "nahi tatra kaściddīpadoṣaḥ /",
    "GSP33nysu__2u:949": "kintu tathākārī puruṣa eva paryanuyojyaḥ /",
    "GSP33nysu__2u:950": "sarvasādhanasādhāraṇo vāyaṃ doṣaḥ /",
    "GSP33nysu__2u:951": "yatsambhavadevaṃvidhalaghūpāyatvaṃ nāma svarūpāsiddhiriva sarvapramāṇānām",
    "GSP33nysu__2u:952": "tasmānmā nāma bhūdativyāptyādidoṣaḥ /",
    "GSP33nysu__2u:953": "sāmānyadoṣādeva duṣyaṃ lakṣaṇamiti /",
    "GSP33nysu__2u:954": "etena dvitīyo 'pi nirastaḥ /",
    "GSP33nysu__2u:955": "pramāṇatvādyavagamamantareṇa tadavagamānupapattestadavagamāyāsya pratītāvanyonyāśrayaprasaṅgaḥ",
    "GSP33nysu__2u:956": "astu vānyadapi lakṣaṇe kiñcilliṅgam /",
    "GSP33nysu__2u:957": "tathāpi tadeva lakṣyāvinābhūtatayā lakṣaṇamupanyasyatāṃ sannihitapratipattikatvāt /",
    "GSP33nysu__2u:958": "na tadavaśyaṃ vyāpakaṃ vaktavyam /",
    "GSP33nysu__2u:959": "liṅgatvasya vyāpyatvenaivopapatteriti cenna, yatra liṅgamavyāpakatvānnāsti tatra lakṣaṇasya pramāṇābhāvātpratyetumaśakyatvena kathaṃ tataḥ prāmāṇyādyavagamaḥ /",
    "GSP33nysu__2u:960": "yadā ca kvacillakṣyajātīya eva",
    "GSP33nysu__2u:961": "pramāṇābhāvāllakṣaṇama(syā)navadhāraṇīyatayā lakṣyavyāpakatānavagame 'pi",
    "GSP33nysu__2u:962": "lakṣaṇam /",
    "GSP33nysu__2u:963": "tadā kimaparāddhaṃ liṅgāntareṇāvyāpakena /",
    "GSP33nysu__2u:964": "atha yatra tallakṣaṇe liṅgaṃ nāsti tatra liṅgāntarātpratyetavyam /",
    "GSP33nysu__2u:965": "tathāpi (tāvevā)te evāstāṃ lakṣye liṅgam /",
    "GSP33nysu__2u:966": "kiṃ lakṣaṇānumānapūrvakaṃ tadanumānakalpanayā /",
    "GSP33nysu__2u:967": "atha tathā(vidhaṃ)liṅgadvayaṃ yattatpratyekamavyāpakatayā na lakṣaṇam /",
    "GSP33nysu__2u:968": "tadanumitaṃ tu tathātvāllakṣaṇamiti cenna /",
    "GSP33nysu__2u:969": "lakṣyānumānasya lakṣaṇaprayojanasyobhābhyāmeva siddheḥ kṛtaṃ vyāpakena tena /",
    "GSP33nysu__2u:970": "nāpi tṛtīyaḥ /",
    "GSP33nysu__2u:971": "sa hyevaṃrūpaḥ yadyathārthaṃ tatpramāṇamiti vyavahartavyamiti /",
    "GSP33nysu__2u:972": "ayamanupapannaḥ /",
    "GSP33nysu__2u:973": "sarvatra lakṣaṇasya jñātumaśakyatvāt /",
    "GSP33nysu__2u:974": "pramāṇatvādinā tadavagame tadevāstu vyavahāraniyamanidānam /",
    "GSP33nysu__2u:975": "avyavahitapratipattikatvādityāveditam /",
    "GSP33nysu__2u:976": "ata eva na caturthaḥ /",
    "GSP33nysu__2u:977": "kalpanāgauravadoṣaścādhikaḥ /",
    "GSP33nysu__2u:978": "(nāpi) na pañcamaḥ /",
    "GSP33nysu__2u:979": "tādṛśasya darśayitumaśakyatvāditi /",
    "GSP33nysu__2u:980": "atrocyate /",
    "GSP33nysu__2u:981": "astu tāvatsajātīyavijātīyavyavacchinnalakṣyapratītyarthaṃ lakṣaṇamiti pakṣaḥ /",
    "GSP33nysu__2u:982": "sāsnādimāngauriti viditalakṣaṇasambandho hi yaṃ piṇḍaṃ sāsnādimantaṃ paśyati taṃ nāyamaśvādirnāpi ghaṭādiriti pratipādyate /",
    "GSP33nysu__2u:983": "nanu vyavacchedo 'nyonyābhāvo bheda ityanarthāntaram /",
    "GSP33nysu__2u:984": "bhedaśca vastusvarūpameva /",
    "GSP33nysu__2u:985": "tathāca lakṣyasvarūpapratipattireva tatpratipattiriti kṛtaṃ lakṣaṇena /",
    "GSP33nysu__2u:986": "atha lakṣyapratītinirapekṣameva lakṣaṇena vyavacchedo bodhyata iti matam /",
    "GSP33nysu__2u:987": "tanna /",
    "GSP33nysu__2u:988": "nirāśrayasya tasya bodha(darśa)yitumaśakyatvāditi /",
    "GSP33nysu__2u:989": "satyaṃ svarūpa(vastu)pratītireva bhedapratītiriti /",
    "GSP33nysu__2u:990": "tathāpi pratiyogiviśeṣaghaṭitatadavagamāya lakṣaṇasyopayogaḥ /",
    "GSP33nysu__2u:991": "asaṅkīrṇatayā gopiṇḍaṃ paśyannapi hi na tāvadayaṃ nāśvo na ghaṭa iti pratyeti yāvallakṣaṇaṃ nāvagacchati /",
    "GSP33nysu__2u:992": "sāsnādimatvaṃ tadā pratītamiti cenna /",
    "GSP33nysu__2u:993": "sāsnādimān gaurityevamavagamasya vivakṣitatvāt /",
    "GSP33nysu__2u:994": "ata eva sajātīyetyādiviśeṣaṇopādānam /",
    "GSP33nysu__2u:995": "yadatroktaṃ kiṃ sajātīyetyādi /",
    "GSP33nysu__2u:996": "tadasat /",
    "GSP33nysu__2u:997": "pauruṣeyavacasāṃ puruṣavivakṣādhīnatvena niyantumaśakyatvāt /",
    "GSP33nysu__2u:998": "lakṣyātiriktaṃ hi sajātīyavijātīyatayā dvairāśyena vivakṣyate /",
    "GSP33nysu__2u:999": "yathā yathārthajñānatatsādhanasya pramāṇasya jñānaṃ tatsādhanaṃ ca sajātīyam /",
    "GSP33nysu__2u:1000": "yanna jñānaṃ nāpi tatsādhanaṃ tadvijātīyam /",
    "GSP33nysu__2u:1001": "yathā ca pratyakṣasyānumānādikaṃ sajātīyaṃ, vijātīyaṃ tu ghaṭādikam /",
    "GSP33nysu__2u:1002": "evamanyatrāpi vivektavyamiti /",
    "GSP33nysu__2u:1003": "evaṃ tarhi lakṣyāpekṣayā bhinnādvayavaccheda ityuktaṃ syāditi cet /",
    "GSP33nysu__2u:1004": "ko netyāha /",
    "GSP33nysu__2u:1005": "nahi ko 'pi svasthātmā svasmādeva vyavacchedaṃ",
    "GSP33nysu__2u:1006": "lakṣaṇaprayojanamācakṣati(ṣye) /",
    "GSP33nysu__2u:1007": "yadatroktaṃ yadā cetyādi /",
    "GSP33nysu__2u:1008": "tasadaṅgatam /",
    "GSP33nysu__2u:1009": "vastuto yallakṣyādbhinnaṃ tato vyavacchedāvagamārthatvāllakṣaṇasya pratipādakasya yadyapi lakṣyānyatvajñānamalakṣye(vaśyā)pekṣitam tathāpi",
    "GSP33nysu__2u:1010": "pratipādyasyātada(tadana)pekṣitam tathāpi",
    "GSP33nysu__2u:1011": "pratipādyastada(tadana)pekṣatvānna doṣaḥ /",
    "GSP33nysu__2u:1012": "tasyāpi padārthajñānapūrvakatvādvākyārthajñānasya sajātīyavijātīyapadopāttalakṣyānya(tva)jñānaṃ vinā lakṣyasya alakṣyānyatvajñānaṃ lakṣaṇaprayojanaṃ na siddhayatīti kaścit /",
    "GSP33nysu__2u:1013": "tadanupapannam /",
    "GSP33nysu__2u:1014": "nahi lakṣyānyavyāvṛttirlakṣaṇavākyapratipādyā /",
    "GSP33nysu__2u:1015": "kinnāma tajjñānaṃ lakṣaṇaprayojanatvenocyate /",
    "GSP33nysu__2u:1016": "lakṣaṇavākyārtha eva pratipādyena boddhavyaḥ /",
    "GSP33nysu__2u:1017": "yadapyapi cetyādinā pṛṣṭam /",
    "GSP33nysu__2u:1018": "tatrāvagatameva lakṣaṇaṃ vyāvṛttalakṣyajñānamupajanayatīti vadāmaḥ /",
    "GSP33nysu__2u:1019": "naca tasya duravadhāraṇatā /",
    "GSP33nysu__2u:1020": "yathāyathaṃ pratyakṣādinā tadavadhāraṇāt /",
    "GSP33nysu__2u:1021": "yatra liṅgāttadavagamastatra tata eva lakṣaṇaprayojanasiddhervyarthā parasparākusṛṣṭiriti cenna /",
    "GSP33nysu__2u:1022": "prayojanasadbhāve gauravasyāpyanādaraṇa(pyādaraṇa)sambhavāt /",
    "GSP33nysu__2u:1023": "yathendriyavyāpārānvayavyatirekānuvidhāyitvenākṣodbhavatvamanumāya tena pratyakṣaṃ lakṣyate",
    "GSP33nysu__2u:1024": "tatrānvarthasaṃjñājñāpanaṃ prayojanam /",
    "GSP33nysu__2u:1025": "evamanyatrāpi draṣṭavyam /",
    "GSP33nysu__2u:1026": "gauravamanuruddhaya prayojanamavadhīryatāmiti cenna /",
    "GSP33nysu__2u:1027": "puruṣābhiprāyāṇāṃ niyantumaśakyatvāt /",
    "GSP33nysu__2u:1028": "garīyāṃśca pratipattau gauravātprameyādhikyalābhaḥ /",
    "GSP33nysu__2u:1029": "prayojanābhāve tu paramparākusṛṣṭiriti cenna /",
    "GSP33nysu__2u:1030": "prayojanasadbhāve gauravasyāpyanādaraṇa(pyādaraṇa)sambhavāt /",
    "GSP33nysu__2u:1031": "yathendriyavyāpārānvayavyatirekānuvidhāyitvenākṣodbhavatvamanumāyatena pratyakṣaṃ lakṣyate",
    "GSP33nysu__2u:1032": "tatrānvarthasaṃjñājñāpanaṃ prayojanam /",
    "GSP33nysu__2u:1033": "evamanyatrāpi draṣṭavyam /",
    "GSP33nysu__2u:1034": "gauravamanuruddhaya prayojanamavadhīryatāmiti cenna /",
    "GSP33nysu__2u:1035": "puruṣābhiprāyāṇāṃ niyantumaśakyatvāt /",
    "GSP33nysu__2u:1036": "garīyāṃśca pratipattau gauravātprameyādhikyalābhaḥ /",
    "GSP33nysu__2u:1037": "prayojanābhāve tu paramparākusṛṣṭiranādaraṇīyaiveti tadīyadoṣatāvyutpādanaṃ nāsmākamaniṣyam",
    "GSP33nysu__2u:1038": "etena dvitīyatṛtīyacaturthā api samāhitā veditavyāḥ /",
    "GSP33nysu__2u:1039": "lakṣaṇāvadhāraṇopāyasyoktatvāt /",
    "GSP33nysu__2u:1040": "gauravasya ca samāhitatvāt /",
    "GSP33nysu__2u:1041": "nanu tathāpi kiṃ tattvam /",
    "GSP33nysu__2u:1042": "yathāyathaṃ catuṣyayamapi /",
    "GSP33nysu__2u:1043": "tathāhi /",
    "GSP33nysu__2u:1044": "kvacillakṣyātiriktaṃ lakṣaṇaṃ bhavati /",
    "GSP33nysu__2u:1045": "yathā gandhavatī pṛthivīti /",
    "GSP33nysu__2u:1046": "kvacillakṣyānatiriktam /",
    "GSP33nysu__2u:1047": "yathā pṛthivītvavatī pṛthivī, yathārthaṃ pramāṇamityādi /",
    "GSP33nysu__2u:1048": "tatrādyaṃ lakṣyasvarūpapratipattikāraṇaṃ bhavat tasyānvayo vyavacchedatacchabdavyavahartavyate ca pratipādayati /",
    "GSP33nysu__2u:1049": "dvitīyantu pravṛttinimittaṃ bhavadvayavahāramātrakāraṇaṃ bhavati /",
    "GSP33nysu__2u:1050": "tatra siddhāṃśena pakṣīkaraṇamasiddhāṃśena sādhyatvaṃ svayamūhanīyam /",
    "GSP33nysu__2u:1051": "nanu lakṣaṇaṃ vyāvṛttaṃ vyāvartayatyutāvyāvṛttam /",
    "GSP33nysu__2u:1052": "ādye svavyāvṛttirlakṣaṇāntarādhīnā na vā /",
    "GSP33nysu__2u:1053": "na prathamaḥ /",
    "GSP33nysu__2u:1054": "tatrāpi lakṣaṇāpekṣāyāmanavasthāpātāt /",
    "GSP33nysu__2u:1055": "na dvitīyaḥ /",
    "GSP33nysu__2u:1056": "lakṣye'pi tatprasaṅgāt /",
    "GSP33nysu__2u:1057": "ninirmittakāryābhyupagame kādācitkatānupapatteśca /",
    "GSP33nysu__2u:1058": "nāntyaḥ /",
    "GSP33nysu__2u:1059": "atiprasaṅgādeveti /",
    "GSP33nysu__2u:1060": "ucyate /",
    "GSP33nysu__2u:1061": "lakṣaṇamapi vyāvṛttameva vyāvartayati /",
    "GSP33nysu__2u:1062": "tadapi lakṣaṇenaiva /",
    "GSP33nysu__2u:1063": "na caivamanavasthā /",
    "GSP33nysu__2u:1064": "prāṅnirjñāteṣvarthrṣu vyavasthānāt /",
    "GSP33nysu__2u:1065": "yastu kāṣṭhaloṣṭhayitaḥ kañcitpadārthaṃ vā kasyacitkiñcicchabdavācyatvaṃ vā na vetti nāsau lakṣaṇaśāstre'dhikriyate /",
    "GSP33nysu__2u:1066": "kinnāmopadeśādinā viditapadatadarthasaṅgatyādiḥ svatantravyavahārādyarthaṃ lakṣaṇamapekṣata iti /",
    "GSP33nysu__2u:1067": "athāpi syāt /",
    "GSP33nysu__2u:1068": "kimavagataṃ lakṣaṇaṃ phalahetuḥ, kiṃvānavagatam /",
    "GSP33nysu__2u:1069": "na tāvaccaramaḥ /",
    "GSP33nysu__2u:1070": "tadabhidhānavaiyarthyaprasaṅgāt /",
    "GSP33nysu__2u:1071": "abhidhānasya jñānotpādano(payogi)pāyatvāt /",
    "GSP33nysu__2u:1072": "tasya cānavagatasyaiva phalasādhanatvābhyupagamāt /",
    "GSP33nysu__2u:1073": "ādye kimanyasmāttadavagama uta tvadīyāllakṣaṇavākyāt /",
    "GSP33nysu__2u:1074": "yadyanyasmāt /",
    "GSP33nysu__2u:1075": "kṛtamamunā lakṣaṇābhidhānaprayāsena /",
    "GSP33nysu__2u:1076": "abhidhānasya jñānotpādātiriktaprayojanābhāvāt /",
    "GSP33nysu__2u:1077": "tasyānyata eva siddheḥ /",
    "GSP33nysu__2u:1078": "antye kimidaṃ tvadabhidhānamāptopadeśatayā lakṣaṇaṃ bodhayatyuta liṅgādibhāvena /",
    "GSP33nysu__2u:1079": "na tāvaccaramaḥ /",
    "GSP33nysu__2u:1080": "tvadvacanalakṣaṇāvinābhāvāderdarśayitumaśakyatvāt /",
    "GSP33nysu__2u:1081": "nāpi prathamaḥ /",
    "GSP33nysu__2u:1082": "paraṃ prati bhavatyāptatvasiddheḥ /",
    "GSP33nysu__2u:1083": "siddhau hi pratijñāmātrādeva sādhyasiddherhetva(tvādya)bhidhānamanarthakaṃ",
    "GSP33nysu__2u:1084": "syāt /",
    "GSP33nysu__2u:1085": "nanu prativādinaṃ prati lakṣaṇābhidhānaṃ nārthavat /",
    "GSP33nysu__2u:1086": "tena vādyāptabhāvānaṅgīkārāt /",
    "GSP33nysu__2u:1087": "kintu śiṣyārthaṃ lakṣaṇamucyate śāstre /",
    "GSP33nysu__2u:1088": "sa hi sarvasya śāstrasya kartāramāptameva manyate /",
    "GSP33nysu__2u:1089": "tasmācchiṣyaṃ pratyāptavacanatayaiva lakṣaṇavākyamartaṃ pratipādayiṣyatīti",
    "GSP33nysu__2u:1090": "maivam /",
    "GSP33nysu__2u:1091": "yadi na prativādinaṃ prati śāstraṃ kintu śiṣyaṃ prati tadā pratijñāmātrādevāptavacanācchiṣyasyārthaniścayopapatterhetvādyabhidhānamanarthakatāmāpannaṃ śāstre /",
    "GSP33nysu__2u:1092": "atha bhavatu prativādinamapi prati (tacchā)śāstravākyaṃ yatra",
    "GSP33nysu__2u:1093": "hetvādyupāttam, lakṣaṇavākyaṃ tu śiṣyameva prati prayojakaṃ pratipannaśāstrakārāptabhāvamiti manyase /",
    "GSP33nysu__2u:1094": "tadapyanupapannam /",
    "GSP33nysu__2u:1095": "śāstrāntarasādhyatvādasyārthasya /",
    "GSP33nysu__2u:1096": "asti hi samayagrāhakaṃ śāstraṃ munibhiḥ praṇītaṃ nāmaliṅgānuśāsanavyākaraṇādīti /",
    "GSP33nysu__2u:1097": "atra brūmaḥ /",
    "GSP33nysu__2u:1098": "uktaṃ hyetadavagatameva lakṣaṇaṃ phalaheturiti /",
    "GSP33nysu__2u:1099": "tadavagamaśca yathāyathaṃ pratyakṣādipramāṇādityapi /",
    "GSP33nysu__2u:1100": "naca yathārthaṃ pramāṇamiti sāsnādimāngauriti vākyasya lakṣaṇaṃ pratipādyamabhyupagacchāmaḥ",
    "GSP33nysu__2u:1101": "yenānyataḥ siddhatvāttasyedamanarthakaṃ syāt /",
    "GSP33nysu__2u:1102": "kintu yo lakṣaṇamanyato jānāti, na jānāti ca vyavahāranidānatvādinā, taṃ prati tadavabodhāyedaṃ vākyam /",
    "GSP33nysu__2u:1103": "tathāhi /",
    "GSP33nysu__2u:1104": "ayaṃ gaurityādyupadeśādinaikasyāṃ vyaktau gośabdārthatayāvagatāyāṃ kimiyameva vyaktiḥ (evam) utānyāpīti jijñāsamānaṃ pratyanyatrāpi",
    "GSP33nysu__2u:1105": "gośabdārthatāṃ vijijñāpayipuruṣadeśāderānantyādinā kartumaśakyatavādidaṃ vyāptiviṣayaṃ vākyamāha”yaḥ sāsnādimānsa gośabdārthaḥ'; iti /",
    "GSP33nysu__2u:1106": "idaṃ ca nāptopadeśatayaiva vyāptibodhakam /",
    "GSP33nysu__2u:1107": "api tu prayogāntaravatpratītāyā vyāpteḥ smārakatvena /",
    "GSP33nysu__2u:1108": "apratītāyāstu tadeva jijñāsājananadvāreṇa pramotpādakatvenopayujyate /",
    "GSP33nysu__2u:1109": "smṛtavyāptiśca yāṃ yāṃ vyaktiṃ sāsnādimatīmavalokayati /",
    "GSP33nysu__2u:1110": "tāṃ tāṃ gośabdārthatayānuminotīti ko doṣaḥ /",
    "GSP33nysu__2u:1111_0": "yadvā yaḥ pṛthivīti padaṃ vā vyaktiviśeṣasya tadathartāṃ vāvagacchaṃstatpravṛttinimittaṃ jijñāsate taṃ prati pṛthivītvavatī",
    "GSP33nysu__2u:1111_1": "prathivīti pṛthivītvaṃ pṛthivīśabdapravṛttinimittamucyate /",
    "GSP33nysu__2u:1112": "tatra yasya vaktaryāptatābuddhiḥ sa tāvatā santuṣyati /",
    "GSP33nysu__2u:1113": "aparaṃ prati tvavyāptyādiśūnyatvāditi vākyaśeṣaḥ pravartate /",
    "GSP33nysu__2u:1114_0": "athavāsti gaurnāmārtha iti viditavato yatra tatra gavi ghaṭādāvaśvādau ca gobuddhau prasaktāyāṃ goḥ svarūpāvadhāraṇamukhenetaravyavacchedaṃ",
    "GSP33nysu__2u:1114_1": "kurvatsāsnādimāneva gaurna tu tadvirahī ghaṭādiraśvādirveti vākyaṃ prayujyate /",
    "GSP33nysu__2u:1115": "idamapi pūvarvadāptatvāvadhāraṇānavadhāraṇābhyāṃ dvayāṃ gatimavalambata iti kimatrānupapannam",
    "GSP33nysu__2u:1116": "nanvatra tāvadevaṃ prayoktavyam /",
    "GSP33nysu__2u:1117": "ayaṃ gotvena vyavahartavyaḥ sāsnādimattvāditi /",
    "GSP33nysu__2u:1118": "tatra kiṃ gaurvyavahārasya viśeṣaṇaṃ gośabdo vā /",
    "GSP33nysu__2u:1119": "ādye yadyasau goviśiṣṭaṃ vyavahāraṃ nājñāsīt tadā kathaṃ purovartivyaktau tasya kartavyatāmanumānādapi jānīyāt /",
    "GSP33nysu__2u:1120": "na hyaviditāgniranumānādagnisambandhaṃ bodhayituṃ śakyaḥ /",
    "GSP33nysu__2u:1121": "athājñāsīttadā jñātajñāpakatvena vyarthamanumānam /",
    "GSP33nysu__2u:1122": "na dvitīyaḥ /",
    "GSP33nysu__2u:1123": "tadā hyayaṃ gośabdābhidheyaḥ sāsnādimattvadityanumānaṃ syāt /",
    "GSP33nysu__2u:1124": "tatra cātiprasaṅgaḥ /",
    "GSP33nysu__2u:1125": "tatra eva jabagaḍadaśādiśabdābhidheyatvamapi sādhyaṃ syāt /",
    "GSP33nysu__2u:1126": "te sāmānyato 'pyarthavattayā na prasiddhāḥ /",
    "GSP33nysu__2u:1127": "naivaṃ gośabda ityasti viśeṣa iti cet /",
    "GSP33nysu__2u:1128": "tathāpi śaśaviṣāṇādiśabdābhidheyatvaṃ sādhyatām /",
    "GSP33nysu__2u:1129": "te 'pyasadviṣayatayaiva prasiddhāḥ /",
    "GSP33nysu__2u:1130": "gaurastītyādiprayogādgośabdo naivamiti cet /",
    "GSP33nysu__2u:1131": "evamapi svastimatītyādiśabdavācyatānumānaṃ gomātre syāt /",
    "GSP33nysu__2u:1132": "atha satyapi gotve tadanyatra tadaprayogānneti cet /",
    "GSP33nysu__2u:1133": "evaṃ tarhi yatra sāsnādimattvaṃ nāsti tatra gośabdaprayogo 'pi nāsti,",
    "GSP33nysu__2u:1134": "yatra sāsnādimattvamasti tatra sarvatrāstīti yo jānīte taṃ prati lakṣaṇābhidhānamiti syāt",
    "GSP33nysu__2u:1135": "sa ca vyavahārāntaravadanvayavyatirekābhyāmeva vācyavācakabhāvamavadhāritavāniti vyarthamanumānamiti",
    "GSP33nysu__2u:1136": "maivam /",
    "GSP33nysu__2u:1137": "ubhayatrāpi doṣābhāvāt /",
    "GSP33nysu__2u:1138": "kevalavyatirekitve hi kathañcidetadabhidhātuṃ yuktam /",
    "GSP33nysu__2u:1139": "upadeśādinā viśeṣaṇena gavā viśeṣitaṃ vyavahāramavagatavo hi tadanyatra tatkartavyatānumānasādhyetyaṅgīkāre ko virodhaḥ syāt /",
    "GSP33nysu__2u:1140": "śabdaviśeṣitavyavahārakartavyatāsādhane 'tiprasaṅgaḥ kiṃ bodhyasya bodhakasya veti vācyam",
    "GSP33nysu__2u:1141": "nādyaḥ /",
    "GSP33nysu__2u:1142": "tena tadvayāpteranavagatatvāt /",
    "GSP33nysu__2u:1143": "avagatatvācca gośabdavācyatāvyāpteḥ /",
    "GSP33nysu__2u:1144": "na dvitīyaḥ /",
    "GSP33nysu__2u:1145": "tenāpi pūrvaṃ vṛddhavacanādinā tathaiva vyāpteravagatatvāt /",
    "GSP33nysu__2u:1146": "prayogabhāvābhāvābhyāṃ bādhasya nirṇītatvācca /",
    "GSP33nysu__2u:1147": "nahi bodhyo bādhaparicayaśūnya ityetāvatā paricitabādhenāpi bodhakena viparītaṃ bodhanīyam",
    "GSP33nysu__2u:1148": "vipralambhakatvāpātāt /",
    "GSP33nysu__2u:1149": "tattvanirṇayārthatvācca vādakathānusāriṇaḥ śāstrasyeti /",
    "GSP33nysu__2u:1150": "evaṃ pakṣāntare 'pyanumānaprayogaprakāro boddhavyaḥ /",
    "GSP33nysu__2u:1151": "yadapyuktaṃ śāstrāntarasādhyatvādayamartho na vaktavya iti /",
    "GSP33nysu__2u:1152": "tadayuktam /",
    "GSP33nysu__2u:1153": "na hyevamasmābhiḥ pratijñātaṃ yatsarvathā śāstrāntarasādhyaṃ tannocyata iti /",
    "GSP33nysu__2u:1154": "na caivaṃ śāstrasāṅkaryamāśaṅkanīyam /",
    "GSP33nysu__2u:1155": "viṣayaprayojanabhedāt /",
    "GSP33nysu__2u:1156": "yadi ca śāstrāntarasādhyo 'pyartho bhavadīyaśāstrasya viṣayaḥ tarhi",
    "GSP33nysu__2u:1157": "vyākaraṇādisādhyamanyadapi kasmānnocyata iti cenna /",
    "GSP33nysu__2u:1158": "sandigdhatvasaprayojanatvasadasadbhāvābhyāṃ vaiṣamyāt /",
    "GSP33nysu__2u:1159": "sandigdhatādisadbhāve 'pi yadavacanaṃ taduktadiśā śiṣyaireva",
    "GSP33nysu__2u:1160": "śakyajñānatvāditi yatkiñcidetat /",
    "GSP33nysu__2u:1161": "anyathā parasyāpi kulīrasyeva svāpatyayuktihatatvaṃ syāt /",
    "GSP33nysu__2u:1162": "tenāpi hi smṛtirūpaḥ paratra pūrvadṛṣṭāvabhāso 'dhyāsa ityādīni lakṣaṇāni svaśāstre nibaddhāni",
    "GSP33nysu__2u:1163": "sūtrakṛtā ca janmādyasya yata iti /",
    "GSP33nysu__2u:1164": "tatraite doṣāstāni lakṣaṇāni kiṃ samāskandantyuta neti vaktavyam /",
    "GSP33nysu__2u:1165": "na tāvaddvitīyaḥ /",
    "GSP33nysu__2u:1166": "sāmānyasamānanyāyatvāt /",
    "GSP33nysu__2u:1167": "nādyaḥ /",
    "GSP33nysu__2u:1168": "duṣyopādānasya parājayahetutvāt /",
    "GSP33nysu__2u:1169": "doṣāskanditānyapi tāni vyavahāraṃ nirvahantīti cenna /",
    "GSP33nysu__2u:1170": "āpātato 'pi duṣyānāṃ tathātve kathamunmattabhāṣitānāmapi tadbhāvo na syāt",
    "GSP33nysu__2u:1171": "nahi teṣāmanirvāhakatve 'nupapatteranyatkāraṇamasti /",
    "GSP33nysu__2u:1172": "kiñcaivaṃ vadatā prāgbrahmasākṣātkārādbādhyamavyāvahārikaṃ brahmasākṣātkārabādhyaṃ vyāvahārikamiti matamapi parityaktaṃ syāt /",
    "GSP33nysu__2u:1173": "nahyayaṃ brahmasākṣātkāro nāpi bādhaḥ /",
    "GSP33nysu__2u:1174": "kiñcaivamasmadīyamapi lakṣaṇaṃ kuto na vyavahāraṃ nirvahet /",
    "GSP33nysu__2u:1175": "naca vyavahāranirvāhātiriktaṃ kimapi tatsādhyamabhilaṣāmaḥ /",
    "GSP33nysu__2u:1176": "bhavadabhilaṣitā pāramārthikatā bādhyata iti cet /",
    "GSP33nysu__2u:1177": "kiṃ lakṣaṇasyota lakṣyasya /",
    "GSP33nysu__2u:1178": "nādyaḥ /",
    "GSP33nysu__2u:1179": "tathāhi /",
    "GSP33nysu__2u:1180": "vimatamapāramārthikamaprayojanābhidhānatvādityādyuktaṃ syāt /",
    "GSP33nysu__2u:1181": "na cāsyāsmānprati vyāptiḥ śakyābhidhānā /",
    "GSP33nysu__2u:1182": "kiñcāsminpakṣe 'dhyāsalakṣaṇānupapattiśca bhavatā na pariharaṇīyā /",
    "GSP33nysu__2u:1183": "tasyā vyavahāranirvāhāvirodhāt /",
    "GSP33nysu__2u:1184": "pāramārthikatāniṣedhaupayikatveneṣyasādhanatvācca /",
    "GSP33nysu__2u:1185": "etenātivyāptyādidoṣo 'pi nāparamārtha(pāramārthika)tā sādhakaḥ /",
    "GSP33nysu__2u:1186": "alakṣaṇatāsādhakastu syāt /",
    "GSP33nysu__2u:1187": "na dvitīyaḥ /",
    "GSP33nysu__2u:1188": "anupapadyamānalakṣaṇatvena lakṣyamithyātvasādhane brahmaṇi vyabhicārāt /",
    "GSP33nysu__2u:1189": "uktāyā lakṣaṇānupapattestallakṣaṇe 'pi sāmyāt /",
    "GSP33nysu__2u:1190": "kiñcādhyāsalakṣaṇamupapannaṃ na vā /",
    "GSP33nysu__2u:1191": "ādye sapakṣāpraveśaḥ sādhanasya /",
    "GSP33nysu__2u:1192": "dvitīye tadanupapattinirāsāyāso vyarthaḥ syādityāstāṃ vistaraḥ /",
    "GSP33nysu__2u:1193": "arthaṃ nātivartata iti yathārthaṃ, tasya bhāvo yāthārthyaṃ, tadeva mānatvaṃ mānaśabdapravṛttinimittaṃ mālakṣaṇamiti yāvat yadyapi",
    "GSP33nysu__2u:1194": "sāsnādimāngauritivadyathārthaṃ pramāṇamityukte 'pi bhavatyeva lakṣyalakṣaṇabhāvapratītiḥ /",
    "GSP33nysu__2u:1195": "tathāpi tadvadeva lakṣyaṃ lakṣaṇātiriktaṃ śaṅkayeta /",
    "GSP33nysu__2u:1196": "tataśca pṛthaṅnirūpyamapi syāttanmā śaṅkīti yāthārthyameva mānatvaṃ na tu sāsnādimattvādgotvamiva tato 'tiriktamityuktam /",
    "GSP33nysu__2u:1197": "nanu kimidaṃ lakṣaṇaṃ nāma /",
    "GSP33nysu__2u:1198": "lakṣyasyāsādhāraṇo dharmaḥ /",
    "GSP33nysu__2u:1199": "yāvastvekaḥ śabdo niveśayitumiṣyaḥ, yāvanti cetarasmādvayāvartanīyāni tānyucyante lakṣyāṇīti",
    "GSP33nysu__2u:1200": "nanvasādhāra(ṇo)ṇadharmaścellakṣaṇamavyāpakasyāpi tadā lakṣaṇatāpattiḥ /",
    "GSP33nysu__2u:1201": "ativyāptyasambhavāviva avyāptirapi hi lakṣaṇadoṣaḥ /",
    "GSP33nysu__2u:1202": "ucyate /",
    "GSP33nysu__2u:1203": "liṅgatayā hi lakṣaṇamupayujyate /",
    "GSP33nysu__2u:1204": "naca vyāpakatā liṅgatvopayoginī /",
    "GSP33nysu__2u:1205": "vyāpyatvenaiva tadupapatteḥ /",
    "GSP33nysu__2u:1206": "itarathā dhūmādīnāmaliṅgatāpātāt /",
    "GSP33nysu__2u:1207": "kinnāma pakṣīkṛtadṛṣṭāntīkṛtavyāpakatātvapekṣitaiva /",
    "GSP33nysu__2u:1208": "upāyatvenopanyastasyābhāve tadupeyaprāpterasambhavāt /",
    "GSP33nysu__2u:1209": "ubhayadharmabhūtāyā vyāpteranyatarābhāve darśayitumaśakyatvāt /",
    "GSP33nysu__2u:1210": "tathāca tadānīṃ lilakṣayiṣitamātravyāptitvaṃ lakṣaṇasyāpekṣitam /",
    "GSP33nysu__2u:1211": "tacca lakṣyasya dharma ityuktameva /",
    "GSP33nysu__2u:1212": "avyāpakatva(dharma)sya lakṣaṇadoṣatāvādastu sarvasyāpi lilakṣayiṣitatve",
    "GSP33nysu__2u:1213": "draṣṭavyaḥ /",
    "GSP33nysu__2u:1214": "yadvānyatra lakṣaṇāntarābhāvaniścayanimittā taduktiḥ /",
    "GSP33nysu__2u:1215": "vastutastvekamivānekamapi svasvāśraye vyāvṛttyādikaṃ kurvadbhavatyeva lakṣaṇam /",
    "GSP33nysu__2u:1216": "ata eva kaṇādaḥ kriyāvadguṇavatsamavāyikāraṇamiti kriyāvattvamapi dravyalakṣaṇatvenāha /",
    "GSP33nysu__2u:1217": "kriyāvadgrahaṇamanyārthamiti cet /",
    "GSP33nysu__2u:1218": "tatkimavyāpakasya lakṣaṇatānupapatteranyathāvyākhyānamuta nimittāntarāt /",
    "GSP33nysu__2u:1219": "nāntyaḥ /",
    "GSP33nysu__2u:1220": "tadadarśanāt /",
    "GSP33nysu__2u:1221": "na prathamaḥ /",
    "GSP33nysu__2u:1222": "anupapatterapākṛtatvāt /",
    "GSP33nysu__2u:1223": "nanu (ca) atra pṛthivyādīni navāpi pakṣīkṛtyaitāni dravyāṇi kriyāvattvāditi prayoktavyam, kriyāvantyeva vā mūrtāni /",
    "GSP33nysu__2u:1224": "nādyaḥ bhāgāsiddheḥ /",
    "GSP33nysu__2u:1225": "na dvitīyaḥ /",
    "GSP33nysu__2u:1226": "anadhyavasitatvāt /",
    "GSP33nysu__2u:1227": "tatkathaṃ nānupapattiḥ /",
    "GSP33nysu__2u:1228": "maivam /",
    "GSP33nysu__2u:1229": "kaiścidanadhyavasitasya doṣatānaṅgīkārāt /",
    "GSP33nysu__2u:1230": "yeṣāṃ ca sa doṣasteṣāmapyupadeśādinā ghaṭāderdravyatvaniścaye sati taditaramūrtapakṣīkāreṇa dravyatvasādhane kīdṛśo doṣaḥ syādityalam /",
    "GSP33nysu__2u:1231": "kecidvādino vijñānasya prāmāṇyamāsthiṣata /",
    "GSP33nysu__2u:1232": "apare tu tatkāraṇasya /",
    "GSP33nysu__2u:1233": "tat kimatra tattvam /",
    "GSP33nysu__2u:1234": "dvayamapīti brūmaḥ /",
    "GSP33nysu__2u:1235": "pramitiḥ pramāṇam, pramīyate 'neneti pramāṇamiti bhāvakaraṇayoḥ pramāṇaśabdasya sāmarthyāt",
    "GSP33nysu__2u:1236": "yadyapi lyuṭ bhāvakāraṇayorivādhikaraṇe 'pi smaryate /",
    "GSP33nysu__2u:1237": "tathāpi pramāṇaśabdasyābhidhānābhāvānna tatra vṛttiḥ /",
    "GSP33nysu__2u:1238": "kṛttaddhitasamāsānāmabhidhānādhīnatvāt /",
    "GSP33nysu__2u:1239": "nanvasti viprāḥ pramāṇamityadhikaraṇe 'pi prayogaḥ /",
    "GSP33nysu__2u:1240": "maivam /",
    "GSP33nysu__2u:1241": "viprāṇāṃ pramāyāṃ (pramāṃ prati) svātantryeṇa kartṝṇāmadhikaraṇatvābhāvāt /",
    "GSP33nysu__2u:1242": "nahi kriyādhāro 'dhikaraṇam /",
    "GSP33nysu__2u:1243": "kinnāma kartṛkarmaṇoḥ kriyāśrayayordhāraṇakriyāṃ prati ya ādhārastatkārakam /",
    "GSP33nysu__2u:1244": "tasmāttadīyavijñānasya vākyasya vā prāmāṇyādviprāḥ pramāṇamityupacaryate /",
    "GSP33nysu__2u:1245": "yadi tarhi vijñānaṃ tatkāraṇaṃ ca pramāṇaṃ dvayamapi /",
    "GSP33nysu__2u:1246": "tatrobhayatra yāthārthyāparaparyāyaṃ prāmāṇyaṃ kimekaprakāraṃ vartate,",
    "GSP33nysu__2u:1247": "utānekaprakāram /",
    "GSP33nysu__2u:1248": "ādye vijñānaṃ kevalapramāṇaṃ pratyakṣānumānāgamalakṣaṇaṃ tatkāraṇamanupramāṇamiti siddhāntavirodhāpātaḥ",
    "GSP33nysu__2u:1249": "dvitīye lakṣaṇasyānupapattiḥ /",
    "GSP33nysu__2u:1250": "prakāradvayasyānyonyasminnavartanenāvyāptatvādityata āha- taditi //",
    "GSP33nysu__2u:1251": "... tanmukhyaṃ jñānaśabdayoḥ // MAnuv_2,1.21b //",
    "GSP33nysu__2u:1252": "karaṇabhūtayoḥ pratyakṣānumānayostvamukhyamiti śeṣaḥ /",
    "GSP33nysu__2u:1253": "etacca (spaṣṭī)sphuṭīkariṣyate /",
    "GSP33nysu__2u:1254": "syādetat /",
    "GSP33nysu__2u:1255": "yadi yāthārthyaṃ pramāṇalakṣaṇaṃ syāt /",
    "GSP33nysu__2u:1256": "naca tatsambhavatyativyāpteḥ /",
    "GSP33nysu__2u:1257": "tathāhi /",
    "GSP33nysu__2u:1258": "yogyatā, vīpsā, padārthānativṛttiḥ, sādṛśyaṃ ceti yatāśabdārthāḥ /",
    "GSP33nysu__2u:1259": "arthaśabdaścābhidheyadhanavastuprayojananivṛttiṣu vartate /",
    "GSP33nysu__2u:1260": "tatra sādṛśyārthasya yathāśabdasya tāvadatra na parigrahaḥ /",
    "GSP33nysu__2u:1261": "“yathāsādṛśye'; ityavyayībhāvavidhāne viśeṣaṇāt /",
    "GSP33nysu__2u:1262": "samāsāntarasya ca asāmarthyādipratihatatvāt /",
    "GSP33nysu__2u:1263": "ata eva yathārthānubhavaḥ prametyatra kiṃ yāthārthyamarthasādṛśyamityādiḥ kasyacitpraśco 'nupapannaḥ",
    "GSP33nysu__2u:1264": "nāpi yogyatāvīpsārthasya /",
    "GSP33nysu__2u:1265": "vākyaśeṣā(doṣā)bhāvenārthayogyatāyā (arthānāṃ) arthavīpsāyā vā prāmāṇyāpatteḥ /",
    "GSP33nysu__2u:1266": "tasmātpadārthānanivṛttyarthasyedaṃ grahaṇam /",
    "GSP33nysu__2u:1267": "arthaśabdasyābhidheyavācino grahaṇe avyāptiprasaṅgāt viṣayāparaparyāyavasvacanasyaiva grahaṇam",
    "GSP33nysu__2u:1268": "tathā cārthaṃ viṣayaṃ nātivartate na vyabhicarati yattatpramāṇamityuktaṃ syāt /",
    "GSP33nysu__2u:1269": "etacca sakarmakakriyāmātre 'sti /",
    "GSP33nysu__2u:1270": "nahi gamanaṃ gamyamativartate, nāpi chidā chedyam /",
    "GSP33nysu__2u:1271": "yadeva(hi) gatyādinā prāpyaṃ tadeva gamyādi /",
    "GSP33nysu__2u:1272": "tato nedaṃ lakṣaṇamityata āha- arthatvamiti //",
    "GSP33nysu__2u:1273": "arthatvamaryataiva syān ... // MAnuv_2,1.21c //",
    "GSP33nysu__2u:1274": "arthataiva jñeyataivārthatvamarthaśabdapravṛttinimittamasmākaṃ vivakṣi(tā)taṃ syāt /",
    "GSP33nysu__2u:1275": "natu viṣayatvamityarthaḥ /",
    "GSP33nysu__2u:1276": "etaduktaṃ bhavati /",
    "GSP33nysu__2u:1277": "yathāśabdasya padārthānativṛttivācitvamaṅgīkṛtameva /",
    "GSP33nysu__2u:1278": "arthaśabdastu na viṣayaparyāyo gṛhyate /",
    "GSP33nysu__2u:1279": "kintu jñeyavācī /",
    "GSP33nysu__2u:1280": "yadyapi na tatra tasya rūḍhistathāpyaryata(ityartha)iti vyutpatyā tadvācitāstyeva /",
    "GSP33nysu__2u:1281": "arterauṇādikasya thanpratyayasya prasiddhatvāt /",
    "GSP33nysu__2u:1282": "gatyarthānāṃ ca jñānārthatvāditi /",
    "GSP33nysu__2u:1283": "nanvarthateti katham /",
    "GSP33nysu__2u:1284": "“aryaḥ svāmivaiśyayoḥ'; iti viśeṣaṇāt /",
    "GSP33nysu__2u:1285": "maivam /",
    "GSP33nysu__2u:1286": "svāmitvopacārāt /",
    "GSP33nysu__2u:1287": "artho hi jñānādyapekṣayā pradhānaṃ vivakṣyate /",
    "GSP33nysu__2u:1288": "kimato yadyevaṃ jñeyataivārthatvamityata āha- neti //",
    "GSP33nysu__2u:1289": "... na kriyārtheṣu sā matā // MAnuv_2,1.21d //",
    "GSP33nysu__2u:1290": "kriyārtheṣu kriyāviṣayeṣu sā aryatā /",
    "GSP33nysu__2u:1291": "tadabhāvācca na yathārthatā /",
    "GSP33nysu__2u:1292": "kriyāsviti nātivyāpakaṃ pramāralakṣaṇamiti śeṣaḥ /",
    "GSP33nysu__2u:1293": "nanvetāvatāpi nātivyāptiparihāraḥ /",
    "GSP33nysu__2u:1294": "gamanādīnāmapi jñeyānativṛttitvāt /",
    "GSP33nysu__2u:1295": "nahi tadviṣayo grāmādiḥ sarvathā na jñeya iti śakyate vaktum /",
    "GSP33nysu__2u:1296": "tadatyantābhāvaprasaṅgāditi /",
    "GSP33nysu__2u:1297": "maivam /",
    "GSP33nysu__2u:1298": "yathā hi pitari sādhurmātari sādhuritivākyaṃ yatkiñcitpitrādau sādhutvena na paryavasyati, kintu svīye pitrādau /",
    "GSP33nysu__2u:1299": "tatkasya hetoḥ /",
    "GSP33nysu__2u:1300": "pitrādiśabdānāṃ sambandhiśabdatvāt /",
    "GSP33nysu__2u:1301": "sambandhiśabdānāṃ hyeṣa mahimā /",
    "GSP33nysu__2u:1302": "anyathā piturdhanamupādadyādityādau bahuviplavaḥ syāt /",
    "GSP33nysu__2u:1303": "sati caivaṃ śabdamahimānamanādṛtya pratyavatiṣṭhamānaḥ chalavāditayā jīyeta /",
    "GSP33nysu__2u:1304": "tathā prakṛte 'pi jñeyaśabdasya sambandhiśabdatvātsvajñeyaṃ nātivartate",
    "GSP33nysu__2u:1305": "yat tatpramāṇamityuktaṃ syāt /",
    "GSP33nysu__2u:1306": "naca gama(ne)nopādhinā gamanena vā nimittena grāmo jñeyaḥ /",
    "GSP33nysu__2u:1307": "yena tamanatikramya vartamānaṃ gamanaṃ yathārthaṃ syāt /",
    "GSP33nysu__2u:1308": "kintu gamya eva /",
    "GSP33nysu__2u:1309": "tatkathamativyāptiḥ /",
    "GSP33nysu__2u:1310": "bhavati ca ghaṭādirjñānatatkāraṇābhyāmupādhinimittābhyāṃ jñeya iti /",
    "GSP33nysu__2u:1311": "tadidamuktaṃ kriyārtheṣu sā na matā śabdārthatattvaviduṣāmiti /",
    "GSP33nysu__2u:1312": "nanu tathāpyanyonyāśrayatvamātmāśrayatvaṃ vā, svaśabdena pramāṇasyābhidhānāditi cenna /",
    "GSP33nysu__2u:1313": "jñānatatkāraṇamātropādanena lakṣaṇasya vyākhyātatvāt /",
    "GSP33nysu__2u:1314": "svaguṇa(grāhaka)grahaṇamindriyaṃ śrotramityatra yatheti /",
    "GSP33nysu__2u:1315": "nanu kimidaṃ pramāṇasya jñeyāvyabhicāritvaṃ nāma /",
    "GSP33nysu__2u:1316": "kiṃ prameyavyāpyatvaṃ kiṃ vā yāvatprameyagocaratvam /",
    "GSP33nysu__2u:1317": "ādye 'pi vyāptiḥ kiṃ deśataḥ kiṃvā kālataḥ /",
    "GSP33nysu__2u:1318": "na prathamaḥ /",
    "GSP33nysu__2u:1319": "pramāṇāsamānadeśārthaviṣayapramāṇeṣvavyāpteḥ /",
    "GSP33nysu__2u:1320": "na dvitīyaḥ /",
    "GSP33nysu__2u:1321": "atītādiviṣayapramāṇāvyāpteḥ /",
    "GSP33nysu__2u:1322": "nāntyaḥ /",
    "GSP33nysu__2u:1323": "asarvajñajñānānāṃ tatkāraṇānāṃ vāprāmāṇyaprasaṅgāditi /",
    "GSP33nysu__2u:1324": "maivam /",
    "GSP33nysu__2u:1325": "advaitāgamādestattvāvedakatvalakṣaṇaṃ prāmāṇyamabhyupagacchatā pareṇā(pi)",
    "GSP33nysu__2u:1326": "tasyā)pyasyārthasya nirvaktavyatvāt /",
    "GSP33nysu__2u:1327": "pareṇāṅgīkṛtamupādāyāsmābhirvyavahriyate na tu kimapi lakṣaṇaṃ vyavasthāpyata iti cenna /",
    "GSP33nysu__2u:1328": "svapratipattāvavaśyāśrayaṇīyatvādvayavasthāyāḥ /",
    "GSP33nysu__2u:1329": "nahi svaprakāśaṃ tattvamityetāvatā vinā vedāntādhigamaṃ tadadhigamaḥ śakyo",
    "GSP33nysu__2u:1330": "'ṅgīkartum /",
    "GSP33nysu__2u:1331": "athāveditasya sattvaṃ tattvāvedakatvamiti nirbrūyāttadā vibhrame 'tivyāptiḥ syāt /",
    "GSP33nysu__2u:1332": "tatrāpyāveditasyedamākārasya sattvāt /",
    "GSP33nysu__2u:1333": "atha yāvadāveditasya sattvaṃ tattvāvedakatvaṃ sadekagocaratvamiti yāvaditi",
    "GSP33nysu__2u:1334": "vadet, tadevāsmākamapi yāthārthyamiti vadāmaḥ /",
    "GSP33nysu__2u:1335": "nanvevamapi bhrame 'tivyāptiḥ /",
    "GSP33nysu__2u:1336": "na hīdamaṃśo vā rajatatvādijātirvā tatsambandhaḥ samavāyo vā tattādātmyaṃ vā na sat /",
    "GSP33nysu__2u:1337": "anyatra sattve 'pyatrāsaditi cet /",
    "GSP33nysu__2u:1338": "nahi devadatto gṛhe 'sannityasanneva /",
    "GSP33nysu__2u:1339": "nacāyamastyasmākaṃ prasaṅgaḥ /",
    "GSP33nysu__2u:1340": "adhiṣṭhānetarasya sarvasyānirvacanīyatayāṅgīkārāditi /",
    "GSP33nysu__2u:1341": "maivam /",
    "GSP33nysu__2u:1342": "asmābhirapi tasyātyantāsattvasvīkārāt /",
    "GSP33nysu__2u:1343": "atha mataṃ kiṃ viṣayasattvaṃ tadānīmabhimatamuta pūrvamatha paścādyadvā sarvadāthavā yadākadācidyadi vā yadyaddeśakālayoryathāpratītaṃ tasya taddeśakālayostathātvena /",
    "GSP33nysu__2u:1344": "nādyaḥ /",
    "GSP33nysu__2u:1345": "atītānāgataviṣayapramāṇāvyāpanāt /",
    "GSP33nysu__2u:1346": "na dvitīyaḥ /",
    "GSP33nysu__2u:1347": "vartamānānāgataviṣayāvyāpteḥ /",
    "GSP33nysu__2u:1348": "pākarakte 'pi ghaṭe nīlapratītau vibhāgottarakālaṃ saṃyuktapratyaye vātivyāpteśca /",
    "GSP33nysu__2u:1349": "na tṛtīyaḥ /",
    "GSP33nysu__2u:1350": "atītādiviṣayāvyāpteḥ /",
    "GSP33nysu__2u:1351": "bhāvipākajarāge kumbhe śyāme 'pi raktapittinā raktatāpratibhāse 'tivyāpteśca /",
    "GSP33nysu__2u:1352": "na caturthaḥ /",
    "GSP33nysu__2u:1353": "anityaviṣayāvyāpteḥ /",
    "GSP33nysu__2u:1354": "na pañcamaḥ /",
    "GSP33nysu__2u:1355": "pūrvoktavibhrame 'tivyāpteḥ /",
    "GSP33nysu__2u:1356": "nāpi ṣaṣṭhaḥ /",
    "GSP33nysu__2u:1357": "deśakālapramāṇāvyāpteḥ /",
    "GSP33nysu__2u:1358": "nahi deśakālayordeśakālāntaramastīti /",
    "GSP33nysu__2u:1359": "maivam /",
    "GSP33nysu__2u:1360": "deśakālayorapi svasambandhena nirūpaṇasya vakṣyamāṇatvāt /",
    "GSP33nysu__2u:1361": "yadvā yadyathābhūtaṃ pratītaṃ tasya tathābhūtasya sattvamityukta eva nātiprasaṅgaḥ /",
    "GSP33nysu__2u:1362": "deśakālayorapi viśeṣaṇāntaravat yathābhūtamityanenaiva gṛhītatvāt /",
    "GSP33nysu__2u:1363": "viśeṣānukteruktadoṣā(prāpte)prasakteśca /",
    "GSP33nysu__2u:1364": "tathātrapa niścāyakābhāvenāsambhavīdaṃ lakṣaṇam /",
    "GSP33nysu__2u:1365": "tathāhi /",
    "GSP33nysu__2u:1366": "jñānayāthārthyaṃ kimaduṣyakaraṇajanyatvenāvadhāraṇīyam, uta",
    "GSP33nysu__2u:1367": "duṣyakaraṇājanyatvena, atha pravṛttisāmarthyena, yadvā",
    "GSP33nysu__2u:1368": "jñānāntarasaṃvādena, kiṃvā visaṃvādābhāvena /",
    "GSP33nysu__2u:1369": "nādyaḥ /",
    "GSP33nysu__2u:1370": "tasyāpi duravadhāraṇatvāt /",
    "GSP33nysu__2u:1371": "jñānayāthārthyena tadanumāne cetaretarāśrayatvāpatteḥ /",
    "GSP33nysu__2u:1372": "nityajñāneṣu tadabhāvācca /",
    "GSP33nysu__2u:1373": "na dvitīyaḥ /",
    "GSP33nysu__2u:1374": "aśakyāvadhāraṇatvāt /",
    "GSP33nysu__2u:1375": "na tṛtīyaḥ /",
    "GSP33nysu__2u:1376": "sarvatra tadabhāvāt /",
    "GSP33nysu__2u:1377": "na caturthaḥ /",
    "GSP33nysu__2u:1378": "sukhādijñāne tadabhāvāt /",
    "GSP33nysu__2u:1379": "jñānamātrasaṃvādāṅgīkāre ca dhārāvāhikavibhrame('pi) tadgrahāpattiḥ /",
    "GSP33nysu__2u:1380": "yathārthajñānasaṃvādābhyupagame tu tattadyāthārthyāvadhāraṇenānavasthā /",
    "GSP33nysu__2u:1381": "na pañcamaḥ /",
    "GSP33nysu__2u:1382": "asañjātabādhabhrameṣvapi tadāpātāt /",
    "GSP33nysu__2u:1383": "puruṣadeśakālavikalpānupapatteśceti /",
    "GSP33nysu__2u:1384": "maivam /",
    "GSP33nysu__2u:1385": "tathā sati vedāntajanitavijñānasyāpi yāthārthyānavadhāraṇaprasaṅgāt /",
    "GSP33nysu__2u:1386": "viṣayasatyatvāttadavadhāraṇamiti cettadeva katham /",
    "GSP33nysu__2u:1387": "jñānasāmarthyāditi cet /",
    "GSP33nysu__2u:1388": "kiṃ jñānamātrasya sāmarthyamuta yathārthatayā niścitasya /",
    "GSP33nysu__2u:1389": "ādye śuktirajatāderapi satyatāpattiḥ /",
    "GSP33nysu__2u:1390": "dvitīye('pi) kimetasyaiva jñānasyota jñānāntarasya /",
    "GSP33nysu__2u:1391": "na prathamaḥ /",
    "GSP33nysu__2u:1392": "parasparāśrayaprasaṅgāt /",
    "GSP33nysu__2u:1393": "na dvitīyaḥ /",
    "GSP33nysu__2u:1394": "anavasthādyāpātāt /",
    "GSP33nysu__2u:1395": "atha manyeta svata eva vijñānānāṃ prāmāṇyagrahaḥ bādhena kvacidapodyate /",
    "GSP33nysu__2u:1396": "naca brahmajñānasya bādhaḥ sambhavati /",
    "GSP33nysu__2u:1397": "yathāśakti parīkṣāyāmapi tadadarśanāt /",
    "GSP33nysu__2u:1398": "nirmūlaśaṅkāyāśca anudayāt /",
    "GSP33nysu__2u:1399": "niravadhikasya nissākṣikasya bādhasyādarśanāt /",
    "GSP33nysu__2u:1400": "avadhyādisvīkāre ca tasyaiva brahmatvena bādhitumaśakyatvāditi /",
    "GSP33nysu__2u:1401": "tadetatsamānamasmanmate 'pi /",
    "GSP33nysu__2u:1402": "vivṛtaścāyamarthastatra tatretyupapannaṃ yāthārthyasya pramāṇalakṣaṇatvamiti /",
    "GSP33nysu__2u:1403": "tanmukhyaṃ jñānaśabdayoriti na yuktam /",
    "GSP33nysu__2u:1404": "tathā sati jñānavacchabdasyāpi kevalatvāpatteḥ /",
    "GSP33nysu__2u:1405": "ityāśaṅkāṃ sopapattikaṃ pariharati- jñānārtha iti //",
    "GSP33nysu__2u:1406": "jñānārthe jñeyatā mukhyā śabdārthe tadanantaram // MAnuv_2,1.22ab //",
    "GSP33nysu__2u:1407": "yasmājjñānārthe jñānaviṣaye jñeyatā mukhyā śabdārthe śabdaviṣaye tadanantaraṃ jñeyatāmukhyeti yāvat /",
    "GSP33nysu__2u:1408": "tasmājjñāna eva yāthārthyalakṣaṇaṃ prāmāṇyaṃ mukhyaṃ, śabde tvamukhyam /",
    "GSP33nysu__2u:1409": "tathāca na tasya kevalatvāpattirityarthaḥ /",
    "GSP33nysu__2u:1410": "jñānārtheṣvaryatā mukhyeti prakṛtatvādvaktavye 'ryatāpi gatikarmasu vidyata iti gatāvativyāptistadavasthetyāśaṅkānirāsāya jñeyatetyaryatāvyākhyānaṃ kṛtam /",
    "GSP33nysu__2u:1411": "idamuktaṃ bhavati /",
    "GSP33nysu__2u:1412": "na jñānasamakakṣatayā śabde yāthārthyaṃ mukhyam /",
    "GSP33nysu__2u:1413": "kintu karaṇa(mātrā)trayāpekṣayā /",
    "GSP33nysu__2u:1414": "jñāna eva mukhyaṃ yāthārthyaṃ karaṇeṣvapi nirdhāraṇāyāṃ śabde mukhyam /",
    "GSP33nysu__2u:1415": "tadete paramamukhyamukhye ekīkṛtya tanmukhyaṃ jñānaśabdayorityuktamiti /",
    "GSP33nysu__2u:1416": "yadvā tanmukhyaṃ jñānaśabdayorityatraivāyamartho vyākhyātavyaḥ /",
    "GSP33nysu__2u:1417": "tathāhi /",
    "GSP33nysu__2u:1418": "tadyāthārthye jñāne mukhyaṃ karaṇeṣu tvamukhyam /",
    "GSP33nysu__2u:1419": "karaṇeṣvapi kimekaprakāramanekaprakāraṃ veti jijñāsāyāṃ śabde mukhyaṃ pratyakṣānumānayoramukhyamityuktam",
    "GSP33nysu__2u:1420": "atra ca śabdaśabdane vedamevādhikurute bhagavānmuniḥ /",
    "GSP33nysu__2u:1421": "tanmukhyatākathanasyaiva mīmāṃsopayogitvāt /",
    "GSP33nysu__2u:1422": "anyathā vyarthāyā jijñāsāyāstatparihārasya cāsaṅgatiprasaṅgāt /",
    "GSP33nysu__2u:1423": "yadyapi jñāna(śabda)śabdau dvandvanirdiṣyau tathāpi karaṇeṣvamukhyamityata",
    "GSP33nysu__2u:1424": "āha- jñānārtha iti //",
    "GSP33nysu__2u:1425": "śabda ityupalakṣaṇam /",
    "GSP33nysu__2u:1426": "pratyakṣānumānayorapīti draṣṭavyam /",
    "GSP33nysu__2u:1427": "vyākhyānaṃ tu pūrvavat /",
    "GSP33nysu__2u:1428": "śabdasya svaśabdenopādānaṃ (tu) pūrvatra jñānasamakakṣatayā pratītiṃ",
    "GSP33nysu__2u:1429": "vārayitumiti /",
    "GSP33nysu__2u:1430": "jñāne mukhyaṃ yāthārthyaṃ karaṇeṣvamukhyam /",
    "GSP33nysu__2u:1431": "tatrāpi śabde mukhyamityuktam /",
    "GSP33nysu__2u:1432": "tatra jñānakaraṇayoryāthārthyasya mukhyatvāmukhyatvopapādanāya",
    "GSP33nysu__2u:1433": "tadviṣayayorjñeyatāyā(yāṃ) mukhyāmukhyatve hetutayokte /",
    "GSP33nysu__2u:1434": "tadupapādanārthamāha- yathārtheti //",
    "GSP33nysu__2u:1435": "yathārthajñānajanakā yathārthā yuktayaḥ smṛtāḥ // MAnuv_2,1.22cd //",
    "GSP33nysu__2u:1436": "sopaskarāṇi vākyāni bhavanti /",
    "GSP33nysu__2u:1437": "tena jñānaṃ sākṣādyathārthamityādau paṭhitavyam /",
    "GSP33nysu__2u:1438": "bahuvacanamādyarthe /",
    "GSP33nysu__2u:1439": "yuktyādaya ityarthaḥ /",
    "GSP33nysu__2u:1440": "tena janakā ityupapannam /",
    "GSP33nysu__2u:1441": "avyayībhāvasya klībāvyayatvaṃ chandastulyatvenānāśritya yathārthā",
    "GSP33nysu__2u:1442": "ityuktam, kathañcidbahuvrīhitāmāśritya vā, yadvā bhāvapradhānādyathātharśabdānmatvarthe 'rśa āditvādaca yāthārthyopetā ityarthaḥ /",
    "GSP33nysu__2u:1443": "tadayamarthaḥ /",
    "GSP33nysu__2u:1444": "jñānameva hi viṣayasya jñeyasya jñeyatāyāṃ sākṣādupādhirbhavati /",
    "GSP33nysu__2u:1445": "jñātatāyā nirākariṣyamāṇatvāt /",
    "GSP33nysu__2u:1446": "atastadviṣayasya (eva)jñeyatvaṃ mukhyamiti jñānasyaiva mukhyato",
    "GSP33nysu__2u:1447": "yāthārthyam /",
    "GSP33nysu__2u:1448": "yuktyādikaraṇāni tu viṣayasya jñeyatāyāmupādhibhūtaṃ jñānaṃ janayantīti tadviṣayasya jñeyatvamamukhyam",
    "GSP33nysu__2u:1449": "tata eva teṣāṃ yāthārthyamapyamukhyamiti /",
    "GSP33nysu__2u:1450": "atra”yathārthajñānajanakā yathārthāḥ'; ityuktistu paramasādhyamapi sūcayitum /",
    "GSP33nysu__2u:1451": "yukteramukhyatāyāmāditvena grahaṇaṃ triṣvapyapakarṣasūcanārtham /",
    "GSP33nysu__2u:1452": "āgamayuktyorutkarṣāpakarṣau tatratatra samarthitāviti nehoktam /",
    "GSP33nysu__2u:1453": "kimato yadyevaṃ jñānasya yāthārthyaṃ mukhyaṃ pratyakṣādikaraṇānāṃ cāmukhyamityata āha- anupramāṇamiti",
    "GSP33nysu__2u:1454": "anupramāṇametāni hyakṣayuktivacāṃsyataḥ // MAnuv_2,1.23ab //",
    "GSP33nysu__2u:1455": "atrāpi jñānaṃ kevalapramāṇamiti prathamaṃ paṭhitavyam /",
    "GSP33nysu__2u:1456": "hi yasmādevamata iti sambandhaḥ /",
    "GSP33nysu__2u:1457": "anupramāṇamityekavacanaṃ bahuvacanārthe /",
    "GSP33nysu__2u:1458": "supāṃ sulugiti smaraṇāt /",
    "GSP33nysu__2u:1459": "athavākṣayuktavacāṃsīti dvandvanirdiṣyānāmapi buddhayā vivekena pratyekamanupramāṇamiti sambandhaḥ",
    "GSP33nysu__2u:1460": "yadvānupramāṇānuvādena akṣāditvakathanamatreti na doṣaḥ /",
    "GSP33nysu__2u:1461": "avāntaravyāpāramavivakṣitvā karaṇadharmiṇa eva",
    "GSP33nysu__2u:1462": "vivakṣayā(kṣetyu)kṣamityuktam /",
    "GSP33nysu__2u:1463": "anyathā pratyakṣamiti vaktavyam /",
    "GSP33nysu__2u:1464": "vaca ityāgamopalakṣaṇam /",
    "GSP33nysu__2u:1465": "nacaivamapyavyāptirlakṣaṇasyeti vācyam /",
    "GSP33nysu__2u:1466": "jñānameva yathārthaṃ karaṇāni tu tajjanakatayā tathopacaryanta ityaṅgīkāre hi sā syāt /",
    "GSP33nysu__2u:1467": "na caivam /",
    "GSP33nysu__2u:1468": "yathāvasthitārthaviṣayitvasyobhayatrāpi sāmyāt /",
    "GSP33nysu__2u:1469": "jñānaviṣaya eva hi karaṇānāṃ viṣayaḥ /",
    "GSP33nysu__2u:1470": "nahi kamapyaviṣayīkurvantyeva tāni jñānaṃ janayanti /",
    "GSP33nysu__2u:1471": "nāpyanyaviṣayāṇi /",
    "GSP33nysu__2u:1472": "atiprasaṅgāt /",
    "GSP33nysu__2u:1473": "kevalaṃ viṣayasya jñeyatāṃ jñānamupādhitayā karaṇāni tu tajjanakatayā sampādayantītyetāvantaṃ viśeṣamāśritya kevalānupramāṇabhedaḥ samathirtaḥ /",
    "GSP33nysu__2u:1474": "yadi caitāvatāpyavyāptidoṣastadā sarvatrāpi yatkiñcidvailakṣaṇyasya vaktuṃ śakyatvādatiprasaṅgaḥ syāditi /",
    "GSP33nysu__2u:1475": "ayamatra samudāyārthaḥ /",
    "GSP33nysu__2u:1476": "yathārthaṃ pramāṇam /",
    "GSP33nysu__2u:1477": "tad dvividham /",
    "GSP33nysu__2u:1478": "kevalamanupramāṇaṃ ca /",
    "GSP33nysu__2u:1479": "tatra yathārthajñānaṃ kevalam /",
    "GSP33nysu__2u:1480": "tatsādhanamanupramāṇam /",
    "GSP33nysu__2u:1481": "kevalamapi dvividham /",
    "GSP33nysu__2u:1482": "caitanyaṃ vṛttirūpaṃ ceti /",
    "GSP33nysu__2u:1483": "caitanyamapi trividham /",
    "GSP33nysu__2u:1484": "uttamamadhyamādhamabhedāt /",
    "GSP33nysu__2u:1485": "tatrottamaṃ yathārthameva /",
    "GSP33nysu__2u:1486": "madhyamaṃ miśram /",
    "GSP33nysu__2u:1487": "adhamamayathārthameve /",
    "GSP33nysu__2u:1488": "dvitīyamapi kevalaṃ pratyakṣānumānāgamajabhedāttrividhameveti /",
    "GSP33nysu__2u:1489": "anupramāṇamapi pratyakṣānumānāgamabhedāttrividhameveti /",
    "GSP33nysu__2u:1490": "nanu tathāpi kākatālīye 'tivyāptiraparihāryā /",
    "GSP33nysu__2u:1491": "tathāhi /",
    "GSP33nysu__2u:1492": "pāṇau pañca varāṭakānpidhāya kaścitkañcitpṛcchati mama kare kati varāṭakā iti /",
    "GSP33nysu__2u:1493": "saca pṛṣṭo 'jākṛpāṇīyanyāyenāha- pañceti //",
    "GSP33nysu__2u:1494": "tadetatpraṣṭurvaktuśca jñānaṃ yathārthamiti pramāṇaṃ prasajyate /",
    "GSP33nysu__2u:1495": "naca nissādhanaṃ tadutpannamiti tatsādhanasyāpi pramāṇatvāpātaḥ /",
    "GSP33nysu__2u:1496": "yādṛcchikasaṃvādiliṅgavibhramādiṣvapyevaṃ prasaṅgo durvāra iti /",
    "GSP33nysu__2u:1497": "maivam /",
    "GSP33nysu__2u:1498": "vakturjñānasya saṃśayatvenāprasaṅgāt /",
    "GSP33nysu__2u:1499": "tatra(ca)pākṣikavyavahārastu vaiyātyanibandhanaḥ /",
    "GSP33nysu__2u:1500": "na svajñānanibandhanaḥ /",
    "GSP33nysu__2u:1501": "anyathā vipralambhakasyāpi tādṛśaniścayāpattau viparyastāviśeṣaprasaṅgāt /",
    "GSP33nysu__2u:1502": "etenāhāryaniścayakalpanamapyapāstam /",
    "GSP33nysu__2u:1503": "praṣṭustu prāgūrdhvaṃ ca jñānaṃ (yathārtha)pramāṇameva /",
    "GSP33nysu__2u:1504": "tanmūlaṃ ca pratyakṣam /",
    "GSP33nysu__2u:1505": "vākyajanitamapi pārśvasthādervijñānamevameva /",
    "GSP33nysu__2u:1506": "vākyaṃ tu yādṛcchikasaṃvādi /",
    "GSP33nysu__2u:1507": "yādṛcchikasaṃvādiliṅgavibhramavākyābhāsajanyasya kevalapramāṇatve 'pi na tayoḥ prāmāṇyam /",
    "GSP33nysu__2u:1508": "tathāhi /",
    "GSP33nysu__2u:1509": "na tāvattatra bāṣpasya bāṣpatayā (vi)jñātasya vā yathārthajñānasādhanatvaṃ vaktuṃ śakyam",
    "GSP33nysu__2u:1510": "nāpi dhūmasya asataḥ sādhanatvāyogāt /",
    "GSP33nysu__2u:1511": "sattve 'pyaparāmṛṣṭatvāt /",
    "GSP33nysu__2u:1512": "tato dhūmatvena jñātasya bāṣpasya bāṣpaviṣayasya dhūmavibhramasya veti",
    "GSP33nysu__2u:1513": "vaktavyaṃ, naca tatsambhavati /",
    "GSP33nysu__2u:1514": "tajjātīyasya sarvatra kāryo(karaṇikākriyo)(kāraṇakāryo)tpattirāpanneti",
    "GSP33nysu__2u:1515": "cenna /",
    "GSP33nysu__2u:1516": "liṅgavibhramasya laukikakāra(kara)ṇatve 'pi",
    "GSP33nysu__2u:1517": "pāribhāṣikasādhanatvābhāvasyoktatvāt /",
    "GSP33nysu__2u:1518": "vākyābhāsasyāpi prāmāṇyaprasaṅgo 'nena nirastaḥ /",
    "GSP33nysu__2u:1519": "tasya prāmāṇyaprasaṅge 'pi na kācidasmākaṃ kṣatiḥ /",
    "GSP33nysu__2u:1520": "nahi tārkikāṇāmivāsmākamāptoktatayā prāmāṇyānumānādikamasti /",
    "GSP33nysu__2u:1521": "yadvā nirdoṣatayā sādhanaṃ viśiṣṭate /",
    "GSP33nysu__2u:1522": "nirdoṣatā ca liṅgajñānāderyathārthatvādilakṣaṇā vyākhyeyā /",
    "GSP33nysu__2u:1523": "tathātve nirdoṣaṃ jñānasādhanamanupramāṇamityevāstu /",
    "GSP33nysu__2u:1524": "kṛtaṃ yathārtheti jñānaviśeṣaṇeneti cet(na) /",
    "GSP33nysu__2u:1525": "tatphalitārthasyaiva nirdoṣagrahaṇena varṇitatvāt /",
    "GSP33nysu__2u:1526": "nirdoṣakaraṇajaṃ jñānaṃ yāthārthyaṃ na vyabhicaratīti svarūpakathanaṃ vā taditi /",
    "GSP33nysu__2u:1527": "nanu darśanāntarokte lakṣaṇe sati kimapūrvanirmāṇenetyata āha-",
    "GSP33nysu__2u:1528": "prāmāṇyamiti /",
    "GSP33nysu__2u:1529": "prāmāṇyaṃ nānuvādasya smṛterapi vihīyate // MAnuv_2,1.23cd //",
    "GSP33nysu__2u:1530": "yāthārthyameva prāmāṇyaśabdārtho yad vivakṣitaḥ // MAnuv_2,1.24ab //",
    "GSP33nysu__2u:1531": "yadyadā yāthārthyameva prāmāṇyaśabdārtho vivakṣito bhavati tadaiva yathārthayoḥ smṛtyanuvādayoḥ prāmāṇyaṃ na hīyate /",
    "GSP33nysu__2u:1532": "darśanāntaroktalakṣaṇakakṣīkāre tu taiḥ svalakṣaṇasya vyāpakatayā aṅgīkṛtatvāt /",
    "GSP33nysu__2u:1533": "smṛtyādau tadabhāvātprāmāṇyābhāva eva prasajyata iti yuktaṃ tadanādareṇa lakṣaṇāntaranirmāṇamiti",
    "GSP33nysu__2u:1534": "tathāhi anadhigatārthagantṛ pramāṇamiti mīmāṃsakoktasya lakṣaṇasya smṛtyādāvabhāvaḥ sphuṭaḥ",
    "GSP33nysu__2u:1535": "tasyādhigatagocaratvāt /",
    "GSP33nysu__2u:1536": "anubhūtiḥ pramāṇamiti prābhākaro(bhāskaro)ktaṃ lakṣaṇamapi na tatrāsti /",
    "GSP33nysu__2u:1537": "smṛtivyatiriktaṃ jñānamanubhūtiriti nirvacanāt /",
    "GSP33nysu__2u:1538": "tathā pramāvyāptaṃ pramāṇaṃ pramākaraṇaṃ pramāṇamiti naiyāyikoktamapi /",
    "GSP33nysu__2u:1539": "tairapi yathārthānubhavaḥ prameti vyākhyātatvāt /",
    "GSP33nysu__2u:1540": "ata eva pramāsāmagrī pramāramiti nirastam /",
    "GSP33nysu__2u:1541": "avisaṃvādivijñānaṃ pramāṇamiti saugatoktamapi /",
    "GSP33nysu__2u:1542": "tadabhipretasyārthajatvāderavisaṃvādasyābhāvātsmṛtyāderavyāpakam /",
    "GSP33nysu__2u:1543": "svāpūrvārthavyavasāyātmakaṃ jñānaṃ pramāṇamiti jainoktamapi na smṛtyādau vartate /",
    "GSP33nysu__2u:1544": "tasyāpūrvārthaviṣayatvābhāvāt /",
    "GSP33nysu__2u:1545": "nanu smṛtirapūrvārthaviṣayā /",
    "GSP33nysu__2u:1546": "tadityullekhāt /",
    "GSP33nysu__2u:1547": "tasya cānubhavenāviṣayīkaraṇāditi cet(na /",
    "GSP33nysu__2u:1548": "tathā satyapūrvagrahaṇasya vyavacchedyābhāvaprasaṅgāt /",
    "GSP33nysu__2u:1549": "dhārāvāhikaṃ tadvayavacchedyamiti cenna /",
    "GSP33nysu__2u:1550": "anekānta(tā)vāde padārthānāṃ kṣaṇikatvasyāṅgīkṛtatvena dhārāvāhike(kavibhrame)'pyevamapūrvārthatābhyupagamasaulabhyāt",
    "GSP33nysu__2u:1551": "mā bhūdvātra smṛtiprāmāṇyahānirdoṣaḥ /",
    "GSP33nysu__2u:1552": "dhārāvāhike tu taddhāniravarjanīyā /",
    "GSP33nysu__2u:1553": "tadapi smṛtyanuvādapadābhyāmupalakṣyata iti /",
    "GSP33nysu__2u:1554": "nanu bhavatpakṣe 'pi smṛteḥ prāmāṇyaṃ hīyata eva /",
    "GSP33nysu__2u:1555": "tasyā yāthārthyābhāvāt /",
    "GSP33nysu__2u:1556": "nahi yādṛśo 'rthaḥ smaryate yadā, tādṛśa evāsau tadā /",
    "GSP33nysu__2u:1557": "pūrvāvasthāyā vartamāne nivṛttatvāt /",
    "GSP33nysu__2u:1558": "anivṛttau hi pūrvataiva na syāt /",
    "GSP33nysu__2u:1559": "naca nivṛttapūrvāvasthatayaiva tamarthaṃ smṛtirālambate /",
    "GSP33nysu__2u:1560": "pūrvāvasthānivṛttāvanubhavāpravṛtteḥ /",
    "GSP33nysu__2u:1561": "nanu samānaviṣayatve 'pi smṛtyanubhavayeranubhavo yathārtho na tu smṛtiriti kuta etatnubhavakāle tasyārthasya tādavasthyāt /",
    "GSP33nysu__2u:1562": "smṛtikāle tvatādavasthyāt /",
    "GSP33nysu__2u:1563": "nanu pūrvaṃ tāvattadavastha evāsāvasīdetāvataiva jñānamastu yathārtham /",
    "GSP33nysu__2u:1564": "na /",
    "GSP33nysu__2u:1565": "pākarakte 'pi śyāmatāpratyayasya yathārthatvaprasaṅgāt /",
    "GSP33nysu__2u:1566": "nanvatītaśyāmatāpratyayastatra yathārtha eva /",
    "GSP33nysu__2u:1567": "satyam /",
    "GSP33nysu__2u:1568": "tadviṣayasya tadānīmeva tadavasthātvam /",
    "GSP33nysu__2u:1569": "natu smaryamāṇāvasthastadānīṃ tadavasthaḥ /",
    "GSP33nysu__2u:1570": "tasmātsmṛtirayathārthaiva /",
    "GSP33nysu__2u:1571": "maivam /",
    "GSP33nysu__2u:1572": "apasiddhāntāpātāt /",
    "GSP33nysu__2u:1573": "tathāhi /",
    "GSP33nysu__2u:1574": "upalabdhihetuḥ pramāṇamityatra saṃśayādāvativyāptimāśaṅkaya prakṛtayāthārthyenopalabdhirviśeṣitā",
    "GSP33nysu__2u:1575": "tasyāpi smṛtihetāvativyāptimāśaṅkayopalabdhiśabdo 'nubhavavacano na jñānasāmānyavacana ityuktaṃ vācaspatinā /",
    "GSP33nysu__2u:1576": "tena jñāyate tenābhyupagataṃ smṛteryāthārthyamiti /",
    "GSP33nysu__2u:1577": "anyathā yāthārthyena smṛtau vyāvṛttāyāṃ punarna śaṅketa /",
    "GSP33nysu__2u:1578": "śaṅkamāno vā tameva parihāramanatidiśannupalabdhipadamanubhūtiparatayā na vyākuryāt /",
    "GSP33nysu__2u:1579": "yathārthānubhavaḥ pramā samyaganubhavasādhanaṃ pramāṇamityādīni nyāyavidāṃ vacanānyapīmamevārthamavagamayanti anyathā dvayaṅgavikalatvātsmṛteranubhavapadavyāvartyatā na syāt /",
    "GSP33nysu__2u:1580": "kāṇādairapi pratyakṣalaiṅgikasmṛtyārṣabhedena vidyācāturvidhyamaṅgīkurvāṇairyathārthatvaṃ smṛteraṅgīkṛtam /",
    "GSP33nysu__2u:1581": "yadapi”nahi (yadā)yo yādṛśaḥ'; ityādi, tadanena kimuktaṃ bhavati /",
    "GSP33nysu__2u:1582": "smaraṇakāle 'rthasya tadavasthātvābhāvādayāthārthyaṃ smṛteriti vā,",
    "GSP33nysu__2u:1583": "pūrvāvasthānivṛtteraviṣayīkaraṇāditi vā, anivṛttapūrvāvasthatvena viṣayīkaraṇāditi vā /",
    "GSP33nysu__2u:1584": "ādye 'tītānāgataviṣayānumānāgamaprāmāṇyapracyutiḥ /",
    "GSP33nysu__2u:1585": "atītādiviṣayasya tadānīmasattvāt /",
    "GSP33nysu__2u:1586": "dvitīye sarvapramāṇāprāmāṇyaprasaṅgaḥ /",
    "GSP33nysu__2u:1587": "kasyāpi sarvātmanā viṣayīkaraṇābhāvāt /",
    "GSP33nysu__2u:1588": "tṛtīye tvasiddhiḥ /",
    "GSP33nysu__2u:1589": "na hyanivṛttatadavastho 'sāviti smṛtirālambate /",
    "GSP33nysu__2u:1590": "kintu tadāsau tādṛśa iti /",
    "GSP33nysu__2u:1591": "tadavasthānivṛttyanivṛttyostūdāsīnaiva /",
    "GSP33nysu__2u:1592": "nanvanubhavena”tadā('sau) tādṛśaḥ'; ityaviṣayīkṛtaṃ tathā viṣayīkurvāṇāḥ",
    "GSP33nysu__2u:1593": "kathaṃ yāthārthyaṃ labhanta iti cet na /",
    "GSP33nysu__2u:1594": "syādidam yadyanubhavānusāritvaṃ yāthārthyamiti vadāmaḥ /",
    "GSP33nysu__2u:1595": "arthānusāritvaṃ tu tathetyuktam /",
    "GSP33nysu__2u:1596": "anubhave 'nyākāre kutastyo 'yaṃ smṛteranyākāra iti cet /",
    "GSP33nysu__2u:1597": "kimayaṃ nāstītyabhimānaḥ, uta nirhetuka iti vā, yadvā praśnamātram /",
    "GSP33nysu__2u:1598": "nādyaḥ /",
    "GSP33nysu__2u:1599": "sākṣisiddhatvāt /",
    "GSP33nysu__2u:1600": "na dvitīyaḥ /",
    "GSP33nysu__2u:1601": "vyāghātāt /",
    "GSP33nysu__2u:1602": "tṛtīye 'nubhavasyāpi kutastyaḥ /",
    "GSP33nysu__2u:1603": "svahetusamāsādita iti cettulyam /",
    "GSP33nysu__2u:1604": "yadi ca saṃskāramātrajanyatā smṛteḥ syāt /",
    "GSP33nysu__2u:1605": "(syātta)tadā kathañcidvaisādṛśyānupapattiḥ /",
    "GSP33nysu__2u:1606": "mānasaṃ taddhi vijñānamiti vakṣyate /",
    "GSP33nysu__2u:1607": "tasmādvaiyātyamātranimittaṃ smṛtiyāthāthyarnirākaraṇam /",
    "GSP33nysu__2u:1608": "tathāca smṛtyanuvādaprāmāṇyasaṅgrahāya lakṣaṇāntararacanamiti sūktam /",
    "GSP33nysu__2u:1609": "nanu ca saṅgrāhyasya saṅgraho guṇo, na tvasaṅgrahyasyāpi /",
    "GSP33nysu__2u:1610": "kinnāmātivyāptyā doṣa eva /",
    "GSP33nysu__2u:1611": "naca smṛtyādi lakṣaṇasaṅgrāhyam /",
    "GSP33nysu__2u:1612": "prāmāṇyābhāvāditi cet /",
    "GSP33nysu__2u:1613": "tatkiṃ smṛtyādiprāmāṇyaṃ sādhakapramāṇābhāvānnāṅgīkāryam, uta bādhakasadbhāvāt /",
    "GSP33nysu__2u:1614": "nādyaḥ /",
    "GSP33nysu__2u:1615": "lokavyavahārasya sattvāt /",
    "GSP33nysu__2u:1616": "yathārthajñānatatsādhane hi pramāṇatayā loko vyavaharati /",
    "GSP33nysu__2u:1617": "nahyasti pratyakṣādiprāmāṇyasādhakamanyallokavyavahārāt /",
    "GSP33nysu__2u:1618": "nanu pramāṇābhiyuktānāṃ kaṇabhuga(bhakṣā)kṣapādādīnāṃ tatra",
    "GSP33nysu__2u:1619": "(prāmāṇya)pramāṇavyavahāro nāstīti cenna /",
    "GSP33nysu__2u:1620": "“smṛtiḥ pratyakṣamaitihyam';",
    "GSP33nysu__2u:1621": "ityādiśruti(smṛti)siddhārthamanaṅgīkurvatāmāptatvasyāsiddheḥ /",
    "GSP33nysu__2u:1622": "smṛtiḥ pauruṣeyo grantha iti cet /",
    "GSP33nysu__2u:1623": "kimatrāyamakhaṇḍavṛttiḥ śabdaḥ kiṃvā yaugikaḥ /",
    "GSP33nysu__2u:1624": "nādyaḥ /",
    "GSP33nysu__2u:1625": "kṛdantatāyāḥ spaṣṭāvabhāsatvāt /",
    "GSP33nysu__2u:1626": "na dvitīyaḥ /",
    "GSP33nysu__2u:1627": "avyāptyativyāptibhyāṃ yogānupapatteḥ /",
    "GSP33nysu__2u:1628": "tasmānmanvādismaraṇamūlatvātsmṛtirityupacāro grāhyaḥ /",
    "GSP33nysu__2u:1629": "te hi śrutyādinānubhūtamarthaṃ smṛtvā tatpratipādakaṃ granthamāracayanti vyāsādipraṇīteṣu tatsādṛśyātprayogaḥ /",
    "GSP33nysu__2u:1630": "naca mukhye bādhakamantareṇopacāro labhyate /",
    "GSP33nysu__2u:1631": "santu vākṣacaraṇādayo('pyā)hyāptāḥ /",
    "GSP33nysu__2u:1632": "tathāpi tattadvayavahārābhāvamātreṇa smṛtyādiprāmāṇyānabhyupagamo 'yuktaḥ",
    "GSP33nysu__2u:1633": "nahi taiḥ prativyakti padārthā nirūpitāḥ /",
    "GSP33nysu__2u:1634": "tathāpyuktalakṣaṇaiḥ saṅgṛhītā iti cet /",
    "GSP33nysu__2u:1635": "tulyaṃ smṛtyāderapi /",
    "GSP33nysu__2u:1636": "pratyakṣādyantarbhāvasya suvacatvāt /",
    "GSP33nysu__2u:1637": "api ca smṛtyādikaṃ pramāṇapadavācyam yathārthatvāt pratyakṣavat /",
    "GSP33nysu__2u:1638": "na cānubhavatvamupādhiḥ /",
    "GSP33nysu__2u:1639": "samavyāptipakṣe saṃśayādau vyāptibhaṅgāt /",
    "GSP33nysu__2u:1640": "viṣamavyāptitve(pakṣe)'pi karaṇarūpe pratyakṣe sādhyāvyāpakatvāt /",
    "GSP33nysu__2u:1641": "kiñcedamanubhavatvaṃ smṛtivyatiriktajñānatvamiti cet /",
    "GSP33nysu__2u:1642": "kimarthamidaṃ viśeṣaṇam /",
    "GSP33nysu__2u:1643": "pakṣavyāvṛttyarthamiti cet /",
    "GSP33nysu__2u:1644": "tarhi pakṣetaratvenānupādhitvam /",
    "GSP33nysu__2u:1645": "anyatheśvarānumāne 'pyupādhiraśakyanirāsaḥ syāt /",
    "GSP33nysu__2u:1646": "etenānubhavatatkaraṇayoranyataratvamapi pratyuktam /",
    "GSP33nysu__2u:1647": "astu tarhi bādhakasadbhāvāditi dvitīya ityata āha- aṅgīkṛtaṃ cediti //",
    "GSP33nysu__2u:1648": "aṅgīkṛtaṃ cet prāmāṇyaṃ smṛtyādeḥ kā virodhatā // MAnuv_2,1.24cd //",
    "GSP33nysu__2u:1649": "smṛtyādeḥ prāmāṇyamiti sambandhaḥ /",
    "GSP33nysu__2u:1650": "kimākṣepe /",
    "GSP33nysu__2u:1651": "tarhīti śeṣaḥ /",
    "GSP33nysu__2u:1652": "samṛtiranuvādaścāpramāṇam niṣphalatvāt /",
    "GSP33nysu__2u:1653": "yadyatpramāṇaṃ tattatsaphalaṃ dṛṣṭaṃ yathā pratyakṣādīti bādhakasadbhāvātkathametaditi cet",
    "GSP33nysu__2u:1654": "kimatra sarvā smṛtiḥ sarvo 'pyanuvādaśca (savarścānuvādaḥ) pakṣīkriyate,",
    "GSP33nysu__2u:1655": "kiṃvā tadekadeśaḥ /",
    "GSP33nysu__2u:1656": "ādye bhāgāsiddhirityāha- na ceti //",
    "GSP33nysu__2u:1657": "nacāphalatvaṃ vaktavyaṃ sarvasmṛtyanuvādayoḥ // MAnuv_2,1.25ab //",
    "GSP33nysu__2u:1658": "kāsāñcitsmṛtīnāṃ keṣāñcidanuvādānāṃ ca saphalatvopalambhāditi cārthaḥ /",
    "GSP33nysu__2u:1659": "upapādayiṣyate caitat /",
    "GSP33nysu__2u:1660": "aprayojakaścāyaṃ heturityāha- phalavattvamiti //",
    "GSP33nysu__2u:1661": "phalavattvaṃ nacāsmābhiḥ prāmāṇyaṃ hi vivakṣitam // MAnuv_2,1.25cd //",
    "GSP33nysu__2u:1662": "yadi hi phalavattvaṃ prāmāṇyaṃ prāmāṇyasya vyāpakamasmābhiḥ parīkṣakairvivakṣitaṃ syāt /",
    "GSP33nysu__2u:1663": "syānnāma tadā vyāpakasya tasya nivṛttyā smṛtyādeḥ prāmāṇyanivṛttiḥ /",
    "GSP33nysu__2u:1664": "na caivamityarthaḥ /",
    "GSP33nysu__2u:1665": "ayamabhisandhiḥ /",
    "GSP33nysu__2u:1666": "apramāṇa(prāmāṇya)vyavahāre yāthārthyābhāva eva prayojakaḥ, aprāmāṇye tu karaṇadoṣabādhakapratyayau na niṣphalatvamiti /",
    "GSP33nysu__2u:1667": "etenāphalāṃśasyaiva pakṣīkaraṇamiti dvitīyo 'pi nirastaḥ /",
    "GSP33nysu__2u:1668": "karaṇadoṣabādhakapratyayāviva viphalatvamapyaprāmāṇyaprayojakaṃ kinna syādityata āha- tṛṇādīti",
    "GSP33nysu__2u:1669": "tṛṇādidarśane kiṃ ca phalavattvaṃ nigadyate // MAnuv_2,1.26ab //",
    "GSP33nysu__2u:1670": "dharmasya dharmyadhikaraṇamiti saptamī /",
    "GSP33nysu__2u:1671": "grāmaṃ gacchataḥ pathi paritatṛṇādidarśanasya /",
    "GSP33nysu__2u:1672": "upalakṣaṇaṃ caitat /",
    "GSP33nysu__2u:1673": "sva(ka)kāraṇasāmarthyāyātānumiteścetyapi draṣṭavyam /",
    "GSP33nysu__2u:1674": "kimākṣepe /",
    "GSP33nysu__2u:1675": "viphalatvasyāprāmāṇyaprayojakatve tṛṇādidarśanādestathātvenāprāmāṇyaṃ syāt",
    "GSP33nysu__2u:1676": "na caivam /",
    "GSP33nysu__2u:1677": "lokavyavahāravirādhādityāśayaḥ /",
    "GSP33nysu__2u:1678": "yadvānaikāntikaścāyaṃ heturiti anenācaṣṭe /",
    "GSP33nysu__2u:1679": "pramāṇatayā sammate vipakṣabhūte tṛṇādidaśarne kiṃ phalavattvaṃ nigadyate na kiñcida(kima)pītyaphalatvaṃ tatra gatamiti /",
    "GSP33nysu__2u:1680": "nanu kāryajātaṃ prāṇināṃ dharmādharmābhyāmupajāyata iti tāvadavivādam /",
    "GSP33nysu__2u:1681_0": "tataśca dharmādharmābhyāmujanitatṛṇādidarśanaṃ svayamasukhaduḥkhātmakaṃ yadi sukhaṃ duḥkhaṃ vā tatsādhanaṃ vā na janayet",
    "GSP33nysu__2u:1681_1": "tadā dharmādharmayorvaiyarthyaṃ śrutyāderaprāmāṇyaṃ vā(cā)padyeta tataśca tṛṇādidarśanenāpi sukhaduḥkhādikaṃ kiñcidupajanayitavyameva /",
    "GSP33nysu__2u:1682": "ataḥ kathaṃ tasya viphalatvamityata āha- sukheti //",
    "GSP33nysu__2u:1683": "sukhaduḥkhādikaṃ kiñcit smṛtāvapi hi dṛśyate // MAnuv_2,1.26cd //",
    "GSP33nysu__2u:1684": "anena nyāyena sarvasyā smṛteḥ sarvasya cānuvādasya saphalatvātsvarūpāsiddha eva hetuḥ syāt",
    "GSP33nysu__2u:1685": "bhāgāsiddhatā tu spaṣṭaphalopalambhā(bhāvā)bhiprāyeṇokteti bhāvaḥ /",
    "GSP33nysu__2u:1686": "iyāṃstu viśeṣaḥ /",
    "GSP33nysu__2u:1687": "tṛṇādidarśanasya phalaṃ sarvathā(pya)vyaktam naivaṃ smṛtyāderityuktaṃ dṛśyate 'pi hīti",
    "GSP33nysu__2u:1688": "atrānuvādo 'pi grāhyaḥ /",
    "GSP33nysu__2u:1689": "tathāhi /",
    "GSP33nysu__2u:1690": "iṣyārthasmṛtau sukhaṃ, tajjātīye rāgaḥ, saṃskārapāṭavaṃ ca /",
    "GSP33nysu__2u:1691": "aniṣyārthasmṛtau duḥkhaṃ, tajjātīye dveṣaḥ, saṃskārapāṭavaṃ ca /",
    "GSP33nysu__2u:1692": "praśastārthasmaraṇe dharmaḥ, apraśastārthasmaraṇe tvadharmaḥ /",
    "GSP33nysu__2u:1693": "evamanuvāde 'pi draṣṭavyam /",
    "GSP33nysu__2u:1694": "anyathā praṇidhānādivaiyathyarprasaṅgāt /",
    "GSP33nysu__2u:1695": "“śabdārthayoḥ punarvacanaṃ punaruktam anyatrānuvādāt'; iti vadatākṣapādenāpyanuvādasya sāphalyamaṅgīkṛtam",
    "GSP33nysu__2u:1696": "nigamanasya ca prayojanāni nyāyavidbhirupapāditānīti /",
    "GSP33nysu__2u:1697": "athāpi syāt /",
    "GSP33nysu__2u:1698": "prākaṭyāparaparyāyāmarthagatāṃ jñātatāmupajanayadeva pramāṇam /",
    "GSP33nysu__2u:1699": "yathā pratyakṣādi /",
    "GSP33nysu__2u:1700": "naca smṛtyādinā 'rthe jñātatopajaniḥ sambhavati /",
    "GSP33nysu__2u:1701": "anubhavenaiva tasyā jātatvāt /",
    "GSP33nysu__2u:1702": "nahi chinne chidā punarutpadyate /",
    "GSP33nysu__2u:1703": "tatkathaṃ tasya prāmāṇyaṃ syāditi /",
    "GSP33nysu__2u:1704": "tatrāha- neti //",
    "GSP33nysu__2u:1705": "na paricchedakāryeva pramāṇamiti ca pramā // MAnuv_2,1.27ab //",
    "GSP33nysu__2u:1706": "paricchedo jñātatā /",
    "GSP33nysu__2u:1707": "eveti prativādyuktānuvādaḥ /",
    "GSP33nysu__2u:1708": "paricchedakāryeva pramāṇam /",
    "GSP33nysu__2u:1709": "tadabhāvātsmṛtyādikamapramāṇamiti netyarthaḥ /",
    "GSP33nysu__2u:1710": "kuto netyata āha- iti ceti //",
    "GSP33nysu__2u:1711": "itiśabdenārthagatāṃ jñātatāṃ parāmṛśati /",
    "GSP33nysu__2u:1712": "netyasyānukarṣaṇārthaścakāraḥ /",
    "GSP33nysu__2u:1713": "jñātatāyāṃ pramā pramāṇaṃ nāstītyarthaḥ /",
    "GSP33nysu__2u:1714": "tathā ca jñātatājanakatvaṃ sapakṣe vibhramādāviva vipakṣe pratyakṣādāvapi vartata iti sādhāraṇānaikāntikamiti bhāvaḥ /",
    "GSP33nysu__2u:1715": "kiñca dhārāvāhikavijñānāni smṛtyādikamiva na jñātatāmupajanayantīti kuto nānaikāntyam /",
    "GSP33nysu__2u:1716": "api ca saṃśayaviparyayāvapi jñātatāmupajanayata iti tvayāṅgīkaraṇīyam /",
    "GSP33nysu__2u:1717": "samānanyāyatvāt /",
    "GSP33nysu__2u:1718": "tataśca vipakṣā(tpratyakṣā)diva sapakṣādapi vyāvṛttestavāsādhāraṇo hetuḥ",
    "GSP33nysu__2u:1719": "syāt /",
    "GSP33nysu__2u:1720": "yadvā jñātatālakṣaṇasya paricchedasyaivāprāmāṇikatvātparicchedakāryeva pramāṇamityasyāṃ vyāptau na pramāṇamastītyekagranthatayā yojyam /",
    "GSP33nysu__2u:1721": "tathāca vyāpakānupalabdhiliṅgakamanumānaṃ dūrāpāstamiti bhāvaḥ /",
    "GSP33nysu__2u:1722": "nanu cājñātajñāpakameva pramāṇam, ajñātajñānameva vā /",
    "GSP33nysu__2u:1723": "na caitatsmṛtyādāvastīti tadapramāṇamityato vā'ha- neti //",
    "GSP33nysu__2u:1724": "paricchedo 'jñātajñānaṃ, tatkartuṃ śīlamasyāstīti paricchedakāri(rī) /",
    "GSP33nysu__2u:1725": "yadvā pariccheda eva kāra akāraḥ paricchedakāraḥ so 'syāstīti",
    "GSP33nysu__2u:1726": "paricchedakāri /",
    "GSP33nysu__2u:1727": "kiṃ paricchedakāritvaṃ prāmāṇyasya vyāpyavyāpakabhūtaṃ lakṣaṇamiti tadabhāvātsmṛtyāderaprāmāṇyamucyate, kiṃvā vyāpakameveti /",
    "GSP33nysu__2u:1728": "ādye paricchedakāryeva pramāṇamiti lakṣaṇaṃ na pramā nopapannamiti yojanā /",
    "GSP33nysu__2u:1729": "avyāpterativyāpteśceti /",
    "GSP33nysu__2u:1730": "tathāhi /",
    "GSP33nysu__2u:1731": "dharmiṇamādāyānadhigatārthagantṛtvamucyate prakāraṃ vā /",
    "GSP33nysu__2u:1732": "ādye nityaviṣayāṇāmaprāmāṇyāpātaḥ /",
    "GSP33nysu__2u:1733": "vyāpyavattayāvagataṃ dharmiṇaṃ vyāpakavattayā viṣayīkurvato 'numānasya",
    "GSP33nysu__2u:1734": "pṛthagavagatānarthāntsaṃsṛṣṭatayā gocarayataḥ śabdasya cāprāmāṇyaprasaṅgaḥ",
    "GSP33nysu__2u:1735": "dvitīye tu dhārāvāhikavijñānānāmaprāmāṇyaṃ syāt /",
    "GSP33nysu__2u:1736": "nahi vaināśikānāmiva mīmāṃsakānāmanya eva ghaṭaḥ /",
    "GSP33nysu__2u:1737": "nāpi sāṅkhayānāmiva pariṇāmī /",
    "GSP33nysu__2u:1738": "nāpi prakāramapyupajanāpāyavantamīkṣāmahe /",
    "GSP33nysu__2u:1739": "nanu yadyapi svarūpasya prakārasya vā tādavasthyam /",
    "GSP33nysu__2u:1740": "tathāpi ghaṭo 'yaṃ ghaṭo 'yamiti pratyakṣajñānadhārāyāṃ vartamāna evārthaḥ",
    "GSP33nysu__2u:1741": "(pari)sphurati /",
    "GSP33nysu__2u:1742": "naca kramabhāvināṃ jñānānāmeka eva vartamānakāle viṣayo nānāpratipattṛvat jñānayaugapadyaprasaṅgāt",
    "GSP33nysu__2u:1743": "(tatpra)pratyabhijñānānupapatteśca /",
    "GSP33nysu__2u:1744": "jñānānekatve 'pyekakālāvasthānākalanāt /",
    "GSP33nysu__2u:1745": "tasmātpūvarvūrvavijñānairanākalita eva vartamāno 'rtha",
    "GSP33nysu__2u:1746": "uttarottarairavasīyata ityanadhigatārthatvameveti /",
    "GSP33nysu__2u:1747": "evaṃ tarhi smṛtyāderapyanadhigatārthatvameva /",
    "GSP33nysu__2u:1748": "smṛtirapi vartamānatatkālatayānubhūtamatharmatītatatkālatayāvagāhate /",
    "GSP33nysu__2u:1749": "anyathā sa iti na syāt /",
    "GSP33nysu__2u:1750": "anuvādo 'pi yadi vādaviṣayastadā sphuṭamanadhigatārthatvam /",
    "GSP33nysu__2u:1751": "yadi ca pūrvavijñānaviśiṣṭārthagocarastathāpi dhārāvāhikasamāno nyāyaḥ /",
    "GSP33nysu__2u:1752": "adhikavidhānenaikavākyatāyāmapi tatheti /",
    "GSP33nysu__2u:1753": "saṃśayaviparyāsayorapyanadhigataviṣayatvāt prāmāṇyaṃ syāt /",
    "GSP33nysu__2u:1754": "anadhigatatathābhūtārtha(gantṛ)tvaṃ vivakṣitamiti cenna /",
    "GSP33nysu__2u:1755": "anadhigataviśeṣaṇavaiyarthyāt /",
    "GSP33nysu__2u:1756": "smṛtyādivyāvṛttyarthaṃ taditi cet(na) /",
    "GSP33nysu__2u:1757": "smṛtyādikameva kuto vyāvartanīyam /",
    "GSP33nysu__2u:1758": "lakṣaṇābhāvāditi cet /",
    "GSP33nysu__2u:1759": "tadidamitaretarāśrayatvamiti /",
    "GSP33nysu__2u:1760": "astu tarhi vyāpakanivṛttyā vyāpyanivṛttiriti dvitīyaḥ pakṣaḥ /",
    "GSP33nysu__2u:1761": "syādapyevam /",
    "GSP33nysu__2u:1762": "yadi paricchedakāryeva pramāṇamiti pramā pramāṇaṃ syānna ca tadasti /",
    "GSP33nysu__2u:1763": "tathāhi /",
    "GSP33nysu__2u:1764": "prāmāṇyasyānadhigatārthatvena vyāptiḥ kiṃ",
    "GSP33nysu__2u:1765": "sāhacaryadarśanamātrātsiddhayati, uta vyabhicāradarśanasahakṛtāt, uta vipakṣe bādhakopetāt",
    "GSP33nysu__2u:1766": "nādyaḥ /",
    "GSP33nysu__2u:1767": "atiprasaṅgāt /",
    "GSP33nysu__2u:1768": "na dvitīyaḥ /",
    "GSP33nysu__2u:1769": "dhārāvāhini vyabhicāradarśanāt, atiprasaṅgāparihārācca /",
    "GSP33nysu__2u:1770": "na tṛtīyaḥ /",
    "GSP33nysu__2u:1771": "tadabhāvāt /",
    "GSP33nysu__2u:1772": "adhigatamevārthamadhigamayatā pramāṇena piṣyaṃ piṣyaṃ syāditi cet /",
    "GSP33nysu__2u:1773": "kimidaṃ piṣyapeṣaṇaṃ nāma /",
    "GSP33nysu__2u:1774": "kimadhigate 'rthe 'dhigatyantasyānudayaḥ, kiṃvā viphalatvam,",
    "GSP33nysu__2u:1775": "utāviśiṣṭaphalatvam, atha anapekṣitaphalatvam /",
    "GSP33nysu__2u:1776": "nādyaḥ /",
    "GSP33nysu__2u:1777": "syādapyevaṃ yadi jñānābhavo 'pi jñānasāmagṣekadeśaḥ syāt /",
    "GSP33nysu__2u:1778": "jñānaṃ vā tatpratibandhakaṃ bhavet /",
    "GSP33nysu__2u:1779": "nacaivam /",
    "GSP33nysu__2u:1780": "tathātve smṛterevānudayaprasaṅgāt /",
    "GSP33nysu__2u:1781": "na dvitīyaḥ /",
    "GSP33nysu__2u:1782": "uktottaratvāt /",
    "GSP33nysu__2u:1783": "na tṛtīyaḥ /",
    "GSP33nysu__2u:1784": "ādye 'pyāpatteḥ /",
    "GSP33nysu__2u:1785": "na caturthaḥ /",
    "GSP33nysu__2u:1786": "tṛṇādidarśane, heyadaśarne ca prasaṅgāt /",
    "GSP33nysu__2u:1787": "nanu ca karaṇaviśeṣaḥ pramāṇam /",
    "GSP33nysu__2u:1788": "kāraṇaṃ ca sādhakatamam /",
    "GSP33nysu__2u:1789": "naca sādhyasiddhau tajjātīyasyāpi sādhakatamatvamasti, chinne paraśoriveti cet /",
    "GSP33nysu__2u:1790": "maivam /",
    "GSP33nysu__2u:1791": "nahi karaṇasya sādhakatamatvaṃ sādhakatamāntarāpekṣayā /",
    "GSP33nysu__2u:1792": "kintu pradhānakriyākārakāntarāpekṣayā /",
    "GSP33nysu__2u:1793": "anyathā yatra karaṇānāṃ samuccayastatra parasparāpekṣayānatiśayitatvādakaraṇatvaṃ syāt /",
    "GSP33nysu__2u:1794": "chinne kuṭhārasyākaraṇatvaṃ tu phalānudayāt /",
    "GSP33nysu__2u:1795": "naca prakṛte tathāstītyuktamiti /",
    "GSP33nysu__2u:1796": "nanvanapekṣatvaṃ prāmāṇyasya vyāpakam, anyonyanirapekṣā(stu) dhārāvāhikā buddhayaḥ /",
    "GSP33nysu__2u:1797": "ataḥ prāmāṇyamaśnuvate /",
    "GSP33nysu__2u:1798": "na caivaṃ smṛtyādītyapramāṇameveti cenna /",
    "GSP33nysu__2u:1799": "asyā api vyāpteraprāmāṇikatvādityāha- neti //",
    "GSP33nysu__2u:1800": "paricchedo 'napekṣaṃ jñānam /",
    "GSP33nysu__2u:1801": "kiñcānapekṣatvaṃ sarvathā cedanityapramāṇeṣu nāsti /",
    "GSP33nysu__2u:1802": "jñānāntarānapekṣatvaṃ cedanumityādau tadabhāvaḥ /",
    "GSP33nysu__2u:1803": "utpattāvevānumityādikaṃ liṅgādyapekṣaṃ nārthapariccheda iti cet(na) /",
    "GSP33nysu__2u:1804": "jñānavyatiriktasyārthaparicchedasyaivābhāvāt /",
    "GSP33nysu__2u:1805": "smṛtyādāvapyevameva suvacatvācca /",
    "GSP33nysu__2u:1806": "samānaviṣaya(ka)jñānānapekṣatvaṃ ceddharmiṇamādāyānumityādāvapi tadabhāvaḥ /",
    "GSP33nysu__2u:1807": "prakārato 'pi smṛtyādāvastītyasiddhiriti /",
    "GSP33nysu__2u:1808": "ananubhavatvātsmṛtirapramāṇam /",
    "GSP33nysu__2u:1809": "anubhavatatsādhanayoreva prāmāṇyādityetadapyasat /",
    "GSP33nysu__2u:1810": "pūrvavadvayāpterasiddherityāha- neti //",
    "GSP33nysu__2u:1811": "paricchedo 'nubhavaḥ /",
    "GSP33nysu__2u:1812": "evaṃ pramāṇasāmānyalakṣaṇamabhidhāya tadviśeṣān lilakṣayiṣurādau",
    "GSP33nysu__2u:1813": "pratyakṣasyoddiṣṭatvāttallakṣaṇamāha- nirdoṣeti //",
    "GSP33nysu__2u:1814": "nirdoṣākṣodbhavaṃ hy atra pratyakṣamiti gīyate // MAnuv_2,1.27cd //",
    "GSP33nysu__2u:1815": "atra pramāṇeṣu /",
    "GSP33nysu__2u:1816": "lokavedayoriti vā /",
    "GSP33nysu__2u:1817": "nanu kathamidaṃ vijñāyate /",
    "GSP33nysu__2u:1818": "kiṃ nirdoṣairakṣairudbhavo yasyeti, kiṃvā nirdoṣaṃ ca tadakṣodbhavaṃ ceti /",
    "GSP33nysu__2u:1819": "nādyaḥ /",
    "GSP33nysu__2u:1820": "avyāpterativyāpteśca /",
    "GSP33nysu__2u:1821": "tathāhi /",
    "GSP33nysu__2u:1822": "īśvarādipratyakṣaṃ nākṣodbhavaṃ nityatvāt /",
    "GSP33nysu__2u:1823": "akṣakāryaṃ kriyādikamapi pratyakṣaṃ syāt /",
    "GSP33nysu__2u:1824": "na dvitīyaḥ /",
    "GSP33nysu__2u:1825": "dvayorapi viśeṣaṇatvena samāsānupapatteḥ /",
    "GSP33nysu__2u:1826": "uktāvyāptyanistārācceti /",
    "GSP33nysu__2u:1827": "ucyate /",
    "GSP33nysu__2u:1828": "astu tāvadādyaḥ /",
    "GSP33nysu__2u:1829": "ajñānaviparītajñānahetubhiḥ kācakāmalādidoṣai rahitāni yānyakṣāṇīndriyāṇi tairudbhavo yasyeti",
    "GSP33nysu__2u:1830": "na cāvyāptiḥ /",
    "GSP33nysu__2u:1831": "udbhavaśabdasyotpattyabhivyaktyanyatarāthartvāt /",
    "GSP33nysu__2u:1832": "yathoktam”sarvamakṣātmakaṃ matam'; iti /",
    "GSP33nysu__2u:1833": "nāpyativyāptiḥ /",
    "GSP33nysu__2u:1834": "jñānasya prakaraṇaprāptatvāt /",
    "GSP33nysu__2u:1835": "tathāpyakṣaliṅgake 'numāne 'tivyāptiriti cenna /",
    "GSP33nysu__2u:1836": "tasyākṣajñānodbhavatvenākṣamātrodbhavatvābhāvāt /",
    "GSP33nysu__2u:1837": "nirdoṣākṣodbhavamapyarthadoṣādayathārthamutpadyate jñānam /",
    "GSP33nysu__2u:1838": "yathoktam /",
    "GSP33nysu__2u:1839": "“atidūrādatisāmīpyādindriyadoṣānmano 'navasthānāt /",
    "GSP33nysu__2u:1840": "saukṣmyādyavadhānādabhibhavātsamānābhighātācca'; iti /",
    "GSP33nysu__2u:1841": "tathāpi nirdoṣārthasannikṛṣṭeti viśeṣaṇādadoṣaḥ /",
    "GSP33nysu__2u:1842": "atra jñānagrahaṇaṃ sukhādivyāvṛttyarthamiti kecit /",
    "GSP33nysu__2u:1843": "tadasat /",
    "GSP33nysu__2u:1844": "viṣayasākṣātkārasyaiva sukhādihetutvāt /",
    "GSP33nysu__2u:1845": "indriyārthasannikarṣaḥ(tu) tadarthamabhyarthyate /",
    "GSP33nysu__2u:1846": "nanvevaṃ sati sarvārthasākṣātkāravataḥ parameśvarasya sukhādyutpādaprasaṅga iti cet /",
    "GSP33nysu__2u:1847": "līlāvigrahagrahaṇe tasyendriyārthasannikarṣavataḥ kuto na tatprasaṅgaḥ /",
    "GSP33nysu__2u:1848": "atha na tāvanmātraṃ sukhādikāraṇam /",
    "GSP33nysu__2u:1849": "kinnāma dharmādikamapi /",
    "GSP33nysu__2u:1850": "atastadabhāvānna tasya sukhādyutpāda iti cet /",
    "GSP33nysu__2u:1851": "tulyam /",
    "GSP33nysu__2u:1852": "ata eva na yogiṣvapi prasaṅgaḥ /",
    "GSP33nysu__2u:1853": "tathācāhuḥ /",
    "GSP33nysu__2u:1854": "“dehe śītoṣṇādisambandhāddhi śītoṣyādyanubhava ātmanaḥ tataśca",
    "GSP33nysu__2u:1855": "sukhaduḥkhe'; iti /",
    "GSP33nysu__2u:1856": "atra dehaśabdena tadāśritānīndriyāṇyupalakṣyante /",
    "GSP33nysu__2u:1857": "tadayaṃ lakṣaṇātharḥ /",
    "GSP33nysu__2u:1858": "nirdoṣārthasannikṛṣṭanirdoṣendriyodbhavaṃ jñānaṃ pratyakṣamiti /",
    "GSP33nysu__2u:1859": "yadvā nirdoṣārthendriyasannikarṣajaṃ jñānaṃ pratyakṣamityevārthaḥ /",
    "GSP33nysu__2u:1860": "janyapratyakṣaviṣayameva (vā ta)etadvayākhyātam(nam) iti noktadoṣaḥ /",
    "GSP33nysu__2u:1861": "anugatalakṣaṇasiddhayarthaṃ tu dvitīyaṃ pakṣaṃ parigṛhṇīmaḥ /",
    "GSP33nysu__2u:1862": "nirdoṣaṃ yathārthamakṣodbhavamiti /",
    "GSP33nysu__2u:1863": "akṣodbhavaśabdena (ca)sākṣātkāro lakṣyata iti na kaściddoṣaḥ /",
    "GSP33nysu__2u:1864": "sākṣātkāratvaṃ ca jñānagata eva viśeṣo na karaṇopādhikaḥ /",
    "GSP33nysu__2u:1865": "tadanena kevalaṃ pratyakṣaṃ lakṣitam /",
    "GSP33nysu__2u:1866": "atraiva yatastaditi padadvayādhyāhāreṇa yathārthāparokṣajñānasādhanamityanupramāṇapratyakṣalakṣaṇamapi vyākhyeyam /",
    "GSP33nysu__2u:1867": "tacca vivakṣābhedena nirdoṣārthendriyasannikarṣo vā nirdoṣārthasannikṛṣṭamaduṣyamindriyaṃ veti /",
    "GSP33nysu__2u:1868": "nanu”aduṣyamindriyaṃ tvakṣam'; iti vacanādakṣaśabda evāduṣyatāmācaṣṭe /",
    "GSP33nysu__2u:1869": "tatkimarthaṃ nirdoṣetyakṣaviśeṣaṇam /",
    "GSP33nysu__2u:1870": "maivam /",
    "GSP33nysu__2u:1871": "indriyaṃ tvakṣaṃ taccāduṣyamiha vivakṣitamiti tadvayakhyānāt /",
    "GSP33nysu__2u:1872": "nanvetallakṣaṇaṃ pratigatamakṣaṃ pratyakṣamityevaṃ śabdanirvacanādeva pratīyamānaṃ lakṣyātpratyakṣānna bhidyate /",
    "GSP33nysu__2u:1873": "nacaikasyaiva lakṣyalakṣaṇabhāvaḥ sambhavati /",
    "GSP33nysu__2u:1874": "jñātā(tva)jñātatvāsambhavāditi cenna /",
    "GSP33nysu__2u:1875": "atra pratyakṣapadavācyatāyāḥ sādhyatvena vivakṣitatvādityāśayenoktam- iti gīyata iti //",
    "GSP33nysu__2u:1876": "nanu nirdoṣatendriyāṇāṃ kuto 'vagantavyā /",
    "GSP33nysu__2u:1877": "jñānayāthārthyāditi cet /",
    "GSP33nysu__2u:1878": "tadapi kiṃ karaṇa(gatayā)nirdoṣatayā jñātavyaṃ, kiṃvā viruddhapramāṇābhāvāt /",
    "GSP33nysu__2u:1879": "nādyaḥ /",
    "GSP33nysu__2u:1880": "parasparāśrayatāpatteḥ /",
    "GSP33nysu__2u:1881": "na dvitīyaḥ /",
    "GSP33nysu__2u:1882": "asañjātavirodhivibhrame 'pyāpatteḥ /",
    "GSP33nysu__2u:1883": "maivam /",
    "GSP33nysu__2u:1884": "jñānayāthārthyasya sākṣisiddhatvāṅgīkārāt /",
    "GSP33nysu__2u:1885": "parīkṣāpekṣāyāṃ tu prabalavirodha(dhā)bhāvaḥ sācivyamācarati /",
    "GSP33nysu__2u:1886": "yathoktam”balavatpramāṇataścaiva jñeyā doṣā na cānyathā'; iti /",
    "GSP33nysu__2u:1887": "asañjātavirodhī tu vibhrama eveti kutaḥ /",
    "GSP33nysu__2u:1888": "deśakālapuruṣāntarasambandhiviparītapramāvaśāditi cet /",
    "GSP33nysu__2u:1889": "kathaṃ tarhyasañjātavirodhitvam /",
    "GSP33nysu__2u:1890": "evaṃ tarhi sarvathā viparītapramābhāvo 'ṅgīkṛtaḥ syāt /",
    "GSP33nysu__2u:1891": "addhā /",
    "GSP33nysu__2u:1892": "so 'pi taistaiḥ parīkṣāviśeṣairniścīyate /",
    "GSP33nysu__2u:1893": "nirmūlaṃ tu na śaṅkayate /",
    "GSP33nysu__2u:1894": "anyathā sarvatrānāśvāsenābhimatamapi na siddhayediti /",
    "GSP33nysu__2u:1895": "nanvindriyārthasannikarṣasya pratyakṣatve gagananayanasannikarṣādapi jñānamutpadyatām /",
    "GSP33nysu__2u:1896": "maivam /",
    "GSP33nysu__2u:1897": "arthaśabdena tattadindriyagrahaṇayogyasyaiva vivakṣitatvāt /",
    "GSP33nysu__2u:1898": "gaganādau ca tadyogyatābhāvasya kāryābhāvādeva siddheḥ /",
    "GSP33nysu__2u:1899": "etena cakṣurādinā gandhādigrahaṇaprasaṅgo 'pyapāstaḥ /",
    "GSP33nysu__2u:1900": "atha matam /",
    "GSP33nysu__2u:1901": "yadyāśritā yogyatā, kimantargaḍunā sannikarṣeṇa /",
    "GSP33nysu__2u:1902": "tattadindriyaviṣayastena tenendriyeṇa gṛhyate /",
    "GSP33nysu__2u:1903": "kathamanyathā kācābhrapaṭalādyantaritopalabdhiḥ syāt /",
    "GSP33nysu__2u:1904": "sāntaragrahaṇaṃ ca prāptipakṣe na sambhavati /",
    "GSP33nysu__2u:1905": "prāpyakāriṣu tavagādiṣu tadabhāvāt /",
    "GSP33nysu__2u:1906": "kiñca nayanaṃ cetprāpyakāri tadā svasaṃyuktamātraṃ gṛhṇīyāt /",
    "GSP33nysu__2u:1907": "kuṭhārādiṣu tathā darśanāt /",
    "GSP33nysu__2u:1908": "pṛthutaraṃ ca gṛhṇāti /",
    "GSP33nysu__2u:1909": "digviśeṣasandehaścaiva sati na syāt /",
    "GSP33nysu__2u:1910": "prāptyā tanniścayaprāpteḥ /",
    "GSP33nysu__2u:1911": "sannikṛṣṭaviprakṛṣṭayoḥ śākhācandramasoryugapadgrahaṇācca /",
    "GSP33nysu__2u:1912": "nahi prāpyakāriṇyevaṃ bhavitumarhati /",
    "GSP33nysu__2u:1913": "api ca cakṣuḥ aprāpyārthaprakāśakam atyāsannāprakāśakatvāt /",
    "GSP33nysu__2u:1914": "vyatirekeṇa śrotrādivat cakṣurgatvā nārthena sambadhyate indriyatvāt sparśanādivat /",
    "GSP33nysu__2u:1915": "nacārthasya āgamanaṃ pratyakṣavirodhāt /",
    "GSP33nysu__2u:1916": "tathā cāprāpyaprakāśakatvasiddhiriti /",
    "GSP33nysu__2u:1917": "atrocyate /",
    "GSP33nysu__2u:1918": "viṣayakaraṇayoryogyatāmātramupādāya sannikarṣāpākaraṇaṃ kiṃ sarvatrota nayana eveti vaktavyam",
    "GSP33nysu__2u:1919": "na prathamaḥ /",
    "GSP33nysu__2u:1920": "aprāptaireva kuṭhārādibhiḥ kāṣṭhādau chidādyudayaprasaṅgāt /",
    "GSP33nysu__2u:1921": "ghrāṇarasanasparśanairaprāptaireva gandhādyavabodhodayāpatteśca /",
    "GSP33nysu__2u:1922": "tathāca yogyatāvadanvayavyatirekasiddhā prāptirapi kriyotpādopayoginī /",
    "GSP33nysu__2u:1923": "na dvitīyaḥ /",
    "GSP33nysu__2u:1924": "viśeṣakāraṇābhāvāt /",
    "GSP33nysu__2u:1925": "yogyatāyā anvayavyatirekadaśarnātprāpteścānupalambhāditi cenna cakṣuṣo 'pi",
    "GSP33nysu__2u:1926": "karaṇatvendriyatvābhyāṃ prāptyupalambhāt /",
    "GSP33nysu__2u:1927": "nanvatra kiṃ golakaṃ pakṣīkriyate uta tadatiriktaṃ cakṣuḥ /",
    "GSP33nysu__2u:1928": "ādye pramāṇabādhaḥ /",
    "GSP33nysu__2u:1929": "dvitīye tvāśrayāsiddhiriti cenna /",
    "GSP33nysu__2u:1930": "tavāpi golakapakṣīkāre siddhasādhanam /",
    "GSP33nysu__2u:1931": "anyatrāśrayāsiddhiriti vaktuṃ śakyatvāt /",
    "GSP33nysu__2u:1932": "atha viśeṣaṃ vihāya rūpadarśanānumitaṃ karaṇamātraṃ pakṣīkriyata iti brūṣe /",
    "GSP33nysu__2u:1933": "samaṃ mamāpi /",
    "GSP33nysu__2u:1934": "ata eva golakātiriktamapi tatsetsyati /",
    "GSP33nysu__2u:1935": "sannikarṣaśca pratyāsattimātraṃ vivakṣitam, na saṃyogādiriti na",
    "GSP33nysu__2u:1936": "śabdādibhirvyabhicāraḥ /",
    "GSP33nysu__2u:1937": "kā ceyaṃ yogyatā yanmātrādasannikṛṣṭamapi cakṣuḥ prakāśayet /",
    "GSP33nysu__2u:1938": "yadi rūpaviśeṣādirūpā tadātītānāgatayorapi tadbhāvāccākṣuṣatāpattiḥ /",
    "GSP33nysu__2u:1939": "sannikarṣārthaṃ khalu vartamānatābhyarthanam /",
    "GSP33nysu__2u:1940": "sannikarṣasyānyathāsiddhau pratyabhijñāyāṃ tattāṃśasya cakṣuṣāvabhāsanāt sa cedanapekṣitaḥ, kiṃ tadā vatarmānatayā /",
    "GSP33nysu__2u:1941": "atha vartamānatāpi rūpadivadyogyatāntargatā, tadā pratyabhijñā na",
    "GSP33nysu__2u:1942": "siddhayet /",
    "GSP33nysu__2u:1943": "kuḍyādivyavahitapratītiprasaṅgaśca /",
    "GSP33nysu__2u:1944": "prāptipratibandhakaṃ hi kuḍyādivyavadhānamiti prāptyarthaṃ tadabhāvo 'nveṣaṇīyaḥ syāt /",
    "GSP33nysu__2u:1945": "sā yadi neṣyate tadā kuḍyādikaṃ kasyāpakuryāt /",
    "GSP33nysu__2u:1946": "āvaraṇābhāvo 'pi yogyateti cet /",
    "GSP33nysu__2u:1947": "na /",
    "GSP33nysu__2u:1948": "kuḍya(ḍyā)parabhāgāvasthitenāpyagrahaṇaprasaṅgāt /",
    "GSP33nysu__2u:1949": "atha nayanaviṣayayormadhye nibiḍa(ḍāvayava)dravyābhāvo vivakṣita iti cet /",
    "GSP33nysu__2u:1950": "sphaṭikādyantaritānupalabdhriprasaṅgāt /",
    "GSP33nysu__2u:1951": "asvacchadravyābhāvo vivakṣita iti cet /",
    "GSP33nysu__2u:1952": "tathāpyavyavahitadūradarśanāpattireva /",
    "GSP33nysu__2u:1953": "atha kṣaṇabhaṅgapariṇāmāvāśritya tathābhūtasyotpādānutpādau eva yogyatāyogyate manyase, tadā so 'rthaḥ kadācitsarvairupalabhyeta kadācinna kenāpi /",
    "GSP33nysu__2u:1954": "draṣṭṛnibandhano 'pi tadbhedo 'stīti cenna /",
    "GSP33nysu__2u:1955": "pramitasannikarṣaparityāgenāpramitānekakalpanasyānucitatvāt /",
    "GSP33nysu__2u:1956": "kiñcāsannikṛṣṭapratītau ca āsannasannikṛṣṭaviprakṛṣṭayorvaiśadyāvaiśadye na syātām /",
    "GSP33nysu__2u:1957": "asmākaṃ tu nayanaraśmayaḥ samyagāsannena sannikṛṣṭante viprakṛṣṭena tvasamyak pradīparaśmaya iveti yukte pratītervaiśadyāvaiśadye /",
    "GSP33nysu__2u:1958": "kācādyantaritopalabdhyā kimaprāpyaprakāśakatvaṃ kalpayāmaḥ kiṃvā kācādīnāṃ praptipratibandhakatvābhāvāt",
    "GSP33nysu__2u:1959": "ādyaḥ pramāṇaviruddho 'nekātiprasaṅgaparāhata iti dvitīya evāśrayaṇīyaḥ /",
    "GSP33nysu__2u:1960": "tathātve kācādervyūhāntaratāpatti(tte)riti cet /",
    "GSP33nysu__2u:1961": "(na) jalānalavyatibhede 'pi ghaṭādestadabhāvāt /",
    "GSP33nysu__2u:1962": "tatrāpi sūkṣmataratadabhyupagame 'trāpi sāstu /",
    "GSP33nysu__2u:1963": "sāntaragrahaṇamapyasannikṛṣṭasya grahaṇaṃ cedasiddham /",
    "GSP33nysu__2u:1964": "sāntara iti grahaṇaṃ cetpradīpe 'naikāntikam /",
    "GSP33nysu__2u:1965": "yathā khalu dīpo raśmibhirarthasannikṛṣṭo 'pi svarūpāpekṣayā sāntara iti",
    "GSP33nysu__2u:1966": "pratīyate tathā cakṣurapyadhiṣṭhānāpekṣayeti kimanupapannam /",
    "GSP33nysu__2u:1967": "pṛthutaragrahaṇamapi nayanaraśmīnāmunmattakakusumavatpṛthvagratayopapatsyate /",
    "GSP33nysu__2u:1968": "aprāptau tvalpasyāpi grahaṇaṃ na syāt /",
    "GSP33nysu__2u:1969": "prāptau digviśeṣasandeho na syāditi cet(na) /",
    "GSP33nysu__2u:1970": "aprāptau sarvatra kalpayiṣyati /",
    "GSP33nysu__2u:1971": "yugapadgrahaṇābhimānastu tejasaḥ śīghragāmitānibandhano bhrama eva /",
    "GSP33nysu__2u:1972": "prāpteḥ pramāṇasiddhatvāt /",
    "GSP33nysu__2u:1973": "apara āha /",
    "GSP33nysu__2u:1974": "nayanaraśmayaḥ śākhācandrasaṃyuktaiḥ sauraraśmibhirekībhūtā yugapacchākhācandramasau grāhayantīti",
    "GSP33nysu__2u:1975": "tadasat /",
    "GSP33nysu__2u:1976": "sarvārthagrahaṇaprasaṅgāt /",
    "GSP33nysu__2u:1977": "adṛṣṭāttadvayavastheti cet /",
    "GSP33nysu__2u:1978": "(na) bāhyasādhanasākalye 'dṛṣṭavaikalyena kāryānudayasya kvāpyadarśanāt /",
    "GSP33nysu__2u:1979": "adṛṣṭavaikalye hi bāhyasāmagrī vikalā syāt /",
    "GSP33nysu__2u:1980": "anyathā samanaskendriyasannikṛṣṭaḥ sphītālokamadhyamadhyāsīno 'pi ghaṭaḥ kadācinnopalabhyeta",
    "GSP33nysu__2u:1981": "aprāpyārthaprakāśakamiti cāprasiddhaviśeṣaṇatā /",
    "GSP33nysu__2u:1982": "atyāsannāprakāśakatvaṃ prāpyaprakāśakeṣu ghrāṇādiṣvapi vidyate /",
    "GSP33nysu__2u:1983": "svagatagandhāderagrahaṇāt /",
    "GSP33nysu__2u:1984": "parasyaiva atyāsannakācādyagrahaṇamayuktam /",
    "GSP33nysu__2u:1985": "yogyatāyā anapāyāt /",
    "GSP33nysu__2u:1986": "gatvā nārthena sannikṛṣṭata ityatra kiṃ gatipratiṣedhaḥ sādhyaḥ, kiṃvā",
    "GSP33nysu__2u:1987": "sannikaṣarpratiṣedhaḥ, utobhayapratiṣedhaḥ /",
    "GSP33nysu__2u:1988": "nādyaḥ /",
    "GSP33nysu__2u:1989": "kālātītatvādanaikāntyācca /",
    "GSP33nysu__2u:1990": "na dvitīyaḥ /",
    "GSP33nysu__2u:1991": "anaikāntikatvādeva /",
    "GSP33nysu__2u:1992": "ata eva na tṛtīyo 'pi /",
    "GSP33nysu__2u:1993": "viśiṣṭaniṣedho 'yamiti cenna /",
    "GSP33nysu__2u:1994": "so 'pi viśeṣaṇābhāvena vetyādivikalpadūṣaṇānistārāt /",
    "GSP33nysu__2u:1995": "sannikarṣārthaṃ gatimanna bhavatīti sādhyamiti cenna sparśanādāvanaikāntyāt /",
    "GSP33nysu__2u:1996": "śīlajalasannikarṣārthaṃ tvagindriyagataye hi śarīraparispando bhavati /",
    "GSP33nysu__2u:1997": "athāyamabhiprāyo 'dhiṣṭhānādbahirna gacchatīti /",
    "GSP33nysu__2u:1998": "tadendriyatve samāne 'pi ghrāṇādīnāmataijasānāmanevambhāvaḥ /",
    "GSP33nysu__2u:1999": "cakṣuṣastu taija(se)sasyetthambhūta(tvā)tetyaṅgīkāre",
    "GSP33nysu__2u:2000": "bādhakābhāvādaprayojakatvam /",
    "GSP33nysu__2u:2001": "cākṣuṣaraśmīnāmupalabdhiprasaṅga iti cenna /",
    "GSP33nysu__2u:2002": "atīndriyatvopapatteḥ /",
    "GSP33nysu__2u:2003": "mahattejojātīyamaindriyakamupalabdhamiti cet cākṣuṣamapyupalabdhamiti vāristhaṃ tathā syāt",
    "GSP33nysu__2u:2004": "adṛṣṭavaśādanudbhūtarūpaṃ taditi cet /",
    "GSP33nysu__2u:2005": "idamapyanudbhūtarūpasparśaṃ kuto na kalpyate /",
    "GSP33nysu__2u:2006": "kalpikāyāṃ prāpyakāritāyāṃ pramāṇasyoktatvāt /",
    "GSP33nysu__2u:2007": "yadi ca nayanaṃ nirgatyārthaṃ gṛhīyāttadā unmīlyanimīlane 'pi",
    "GSP33nysu__2u:2008": "arthapratipattiḥ syāt /",
    "GSP33nysu__2u:2009": "yadi (cākṣuṣa)vākṣamadhiṣṭhānātiriktaṃ syādadhiṣṭhānopaghātacikitse vyarthe syātāmiti tu pradīpena samānayogakṣemam /",
    "GSP33nysu__2u:2010": "api ca /",
    "GSP33nysu__2u:2011": "chāyāyāmupaviṣyasyā(pyātapālokane)tapāvalokanena",
    "GSP33nysu__2u:2012": "nayanasyāśiśiratvamātapopaviṣyasyāpi śiśiradravyāvalokanena śiśiratvaṃ caitamevārthaṃ gamayataḥ",
    "GSP33nysu__2u:2013": "na hyaprāptāvetadupapadyate /",
    "GSP33nysu__2u:2014": "tadetadakhilamapi pramāṇaprasiddhamiti kimatra vaktavyamiti hiśabdenācaṣṭe /",
    "GSP33nysu__2u:2015": "// iti pratyakṣasāmānyalakṣaṇanirūpaṇam //",
    "GSP33nysu__2u:2016": "yadakṣaviśeṣaṇaṃ nirdoṣatvamuktaṃ tadvayavacchedyaṃ darśayitumakṣabhedaṃ",
    "GSP33nysu__2u:2017": "tāvadāha- prākṛmiti //",
    "GSP33nysu__2u:2018": "prākṛtaṃ śuddhacaitanyamakṣaṃ tu dvividhaṃ matam // MAnuv_2,1.28ab //",
    "GSP33nysu__2u:2019": "prakṛtiśabdenāhaṅkāraḥ pañcabhūtāni cocyante /",
    "GSP33nysu__2u:2020": "sūkṣmarūpeṇa nityamapyahaṅkārabhūtāṃśairupacitatvātprākṛtam /",
    "GSP33nysu__2u:2021": "śuddhamityasyaiva vivaraṇaṃ caitanyamiti /",
    "GSP33nysu__2u:2022": "cetiśabdāvadhyāhāryau /",
    "GSP33nysu__2u:2023": "tuśabdenācaitanyamevendriyaṃ taccāhaṅkārikameveti vadatāṃ sāṅkhayādīnāṃ,",
    "GSP33nysu__2u:2024": "bhautikameveti bhāṣamāṇānāṃ vaiśeṣikādīnāṃ,",
    "GSP33nysu__2u:2025": "dravyendriyabhā(vye)vendriyabhedāddvividhamiti jalpatāṃ jainānāṃ ca mataṃ vyavacchinatti /",
    "GSP33nysu__2u:2026": "matamiti svoktārthasya pramitatvamāha /",
    "GSP33nysu__2u:2027": "tatra jaḍacaitanyabhedamanupadamevopapādayiṣyati /",
    "GSP33nysu__2u:2028": "jaḍasya ca nityāhaṅkārikabhautikatvam”sūkṣmendriyāṇi santyeva syuḥ sthūlānyapyahaṅkṛteḥ",
    "GSP33nysu__2u:2029": "teṣāṃ bhūtairupacayaḥ sṛṣṭikāle vidhīyate'; ityādismṛtisiddham /",
    "GSP33nysu__2u:2030": "naca kevalāhaṅkārikatve bhautikatve vā pramāṇamasti /",
    "GSP33nysu__2u:2031": "kapilādīnāmāptatvāsiddheḥ /",
    "GSP33nysu__2u:2032": "ghrāṇaṃ pārthivaṃ rasāvyañjakatve sati gandhavyañjakatvāt kuṅkumagandhābhivyañjakaghṛtavat",
    "GSP33nysu__2u:2033": "rasanamāpyaṃ rūpāvyañjakatve sati rasavyañjakatvāt /",
    "GSP33nysu__2u:2034": "lālāvat /",
    "GSP33nysu__2u:2035": "cakṣustaijasaṃ sparśāvyañjakatve sati rūpavyañjakatvāt pradīpavat /",
    "GSP33nysu__2u:2036": "sparśanaṃ vāyavīyaṃ śabdāvyañjakatve sati spaśarvyañjakatvāt vyajanavātavaditi /",
    "GSP33nysu__2u:2037": "atra pārthi(vāditva)vatvādimātrasādhane siddhasādhanatvam /",
    "GSP33nysu__2u:2038": "tanmātratvasādhane dṛṣṭāntānāṃ sādhyavaikalyam /",
    "GSP33nysu__2u:2039": "sarvatra pāñcabhautikatvābhyupagamāt /",
    "GSP33nysu__2u:2040": "sarvatra cādṛṣṭena vyabhicārā(raḥ)t /",
    "GSP33nysu__2u:2041": "tat sarvavyañjakamiti cet /",
    "GSP33nysu__2u:2042": "kiṃ vyaktipuraskāreṇocyate utopādhyavacchedapuraskāreṇa /",
    "GSP33nysu__2u:2043": "nādyaḥ /",
    "GSP33nysu__2u:2044": "yadadṛṣṭamekaikavyañjakaṃ tatra vyabhicārānistārāt /",
    "GSP33nysu__2u:2045": "tanna niścitamiti cet /",
    "GSP33nysu__2u:2046": "tathāpi sandigdhavyabhicāritā /",
    "GSP33nysu__2u:2047": "na dvitīyaḥ /",
    "GSP33nysu__2u:2048": "indriyatvāvacchedenāsiddheḥ /",
    "GSP33nysu__2u:2049": "kiñca pārthivādipadaiḥ pṛthivītvādyabhidhāne tattatsannikarṣairanaikāntyam",
    "GSP33nysu__2u:2050": "indriyatvena hetuviśeṣaṇe dṛṣṭāntānāṃ sādhanavaikalyam /",
    "GSP33nysu__2u:2051": "pṛthivyādikāryatāsādhane prāguktasiddhasādhanatāparihārāya mātrapadaprayoge pṛthivyādirūpādivyañjakasannikarṣeṣu vyabhicāratādavasthyam /",
    "GSP33nysu__2u:2052": "api ca /",
    "GSP33nysu__2u:2053": "carmādigandhavyañjakatvaṃ jalādeḥ, rasavyañjakatvam lavaṇādeḥ,",
    "GSP33nysu__2u:2054": "rūpavyañjakatvamañjanādeḥ, sparśavyañjakatvaṃ karpūrāderapyastīti vyabhicāra eva (iti)",
    "GSP33nysu__2u:2055": "indriyadvaividhyasya pramitatvamuktam /",
    "GSP33nysu__2u:2056": "tatkathamityata āha- śuddhamiti //",
    "GSP33nysu__2u:2057": "śuddhamīśaramāmukteṣvanyatra prākṛtairyutam // MAnuv_2,1.28cd //",
    "GSP33nysu__2u:2058": "prāk prasiddhitāratamyamapekṣyoddeśe 'pi",
    "GSP33nysu__2u:2059": "prādhānyatāratamyāpekṣayopapādanamiti draṣṭavyam /",
    "GSP33nysu__2u:2060": "anyatra saṃsāriṣu /",
    "GSP33nysu__2u:2061": "prākṛtairakṣairyutaṃ śuddhamastītyarthaḥ /",
    "GSP33nysu__2u:2062": "ayamabhisandhiḥ /",
    "GSP33nysu__2u:2063": "upapādayiṣyate hīśaramāmuktānāmakṣavattā /",
    "GSP33nysu__2u:2064": "naca tadakṣaṃ prākṛtamiti yuktam /",
    "GSP33nysu__2u:2065": "nirguṇatvādiśrutismṛtivirodhāt /",
    "GSP33nysu__2u:2066": "tatastacchuddhacaitanyameva bhavitumarhati /",
    "GSP33nysu__2u:2067": "saṃsāriṣu cākṣavattā suprasiddhā /",
    "GSP33nysu__2u:2068": "naca tanmuktāvakṣapratipādakapramāṇabalāyātaṃ śuddhamevāstviti yuktam /",
    "GSP33nysu__2u:2069": "saṃsāre 'pi samyagjñānaniyamādyāpatteḥ /",
    "GSP33nysu__2u:2070": "atastatra prākṛtaṃ śuddhaṃ ceti dvividhamapyastīti svīkāryam /",
    "GSP33nysu__2u:2071": "tataḥ siddhamuktarūpākṣadvaividhyamiti /",
    "GSP33nysu__2u:2072": "parairīśalakṣmyorlīlāvigrahagrahaṇa(ṇā)maṅgīkāribhistadakṣasya",
    "GSP33nysu__2u:2073": "prākṛtatvamaṅgīkriyate /",
    "GSP33nysu__2u:2074": "tānprati kiṃ vādāntareṇeti muktagrahaṇam /",
    "GSP33nysu__2u:2075": "svamate muktānāṃ līlāvigrahasvīkārāt /",
    "GSP33nysu__2u:2076": "kimanyadāpīndriyopapādanāyāsenetīśarameti /",
    "GSP33nysu__2u:2077": "kimato yadyevamakṣadvaividhyamityata āha- nirdoṣameveti //",
    "GSP33nysu__2u:2078": "nirdoṣameva caitanyamanyatrobhayamiṣyate // MAnuv_2,1.29ab //",
    "GSP33nysu__2u:2079": "tatrottamajīvasambandhicaitanyamakṣaṃ nirdoṣamevetyarthaḥ /",
    "GSP33nysu__2u:2080": "anyatrāpi nirdoṣatāsadbhāvādevetyuktam /",
    "GSP33nysu__2u:2081": "anyatra madhyamajīvasambandhicaitanye /",
    "GSP33nysu__2u:2082": "sarvatra prākṛte cākṣe nirdoṣatvaṃ sadoṣatvaṃ cobhayaṃ kālādibhedeneṣyate",
    "GSP33nysu__2u:2083": "adhamasambandhicaitanye tu sadoṣatvameveti śeṣaḥ /",
    "GSP33nysu__2u:2084": "iṣyate prāmāṇikairiti /",
    "GSP33nysu__2u:2085": "anenāgamaṃ kāryaliṅgakamanumānaṃ cātrārthe darśayati /",
    "GSP33nysu__2u:2086": "yāvadatra sadoṣamuktaṃ tannirdoṣagrahaṇavyavacchedyamiti bhāvaḥ /",
    "GSP33nysu__2u:2087": "nanu ca saṃsāriṣu pravṛttisiddhayarthamindriyamavaśyamaṅgīkaraṇīyam /",
    "GSP33nysu__2u:2088": "naca tacchuddham /",
    "GSP33nysu__2u:2089": "uktānupapatteḥ /",
    "GSP33nysu__2u:2090": "ta(a)taḥ prākṛtenaiva savarsyopapatteḥ saṃsāriṣu śuddhendriyābhyupagamo nirbīja eva /",
    "GSP33nysu__2u:2091": "naca muktau śuddhasadbhāvātprāgapi tadaṅgīkaraṇīyam /",
    "GSP33nysu__2u:2092": "muktivacchuddhendriyasyāpi paścātprāptyupapatterityata āha- sukheti //",
    "GSP33nysu__2u:2093": "sukhaduḥkhādiviṣayaṃ śuddhaṃ saṃsārageṣvapi // MAnuv_2,1.29cd //",
    "GSP33nysu__2u:2094": "na kevalamīśaramāmukteṣu (kintu) saṃsārageṣvapi śuddhamindriyamaṅgīkaraṇīyam /",
    "GSP33nysu__2u:2095": "kutaḥ sukhaduḥkhādiviṣayam /",
    "GSP33nysu__2u:2096": "ayamarthaḥ /",
    "GSP33nysu__2u:2097": "asti tāvatsaṃsāriṇāṃ sukhaduḥkhecchādiviṣaye(yo)'parokṣāvabhāsaḥ /",
    "GSP33nysu__2u:2098": "liṅgādyananusandhānenaivāhaṃ sukhītyādispaṣṭāvabhāsadarśanāt /",
    "GSP33nysu__2u:2099": "nacendriyaviṣayatāmantareṇāparokṣāvabhāsitvaṃ sukhādīnāṃ yuktam /",
    "GSP33nysu__2u:2100": "dharmāderapi tatprasaṅgāt /",
    "GSP33nysu__2u:2101": "tasmātsukhaduḥkhādiviṣayamindriyamaṅgīkartavyam /",
    "GSP33nysu__2u:2102": "tadeva śuddhamiti /",
    "GSP33nysu__2u:2103": "astu sukhaduḥkhādiviṣayamindriyaṃ saṃsāriṣu /",
    "GSP33nysu__2u:2104": "tacchuddhamiti kutaḥ /",
    "GSP33nysu__2u:2105": "prākṛtenāpi tadaparokṣāvabhāsopapatterityata āha- nirdoṣatveti //",
    "GSP33nysu__2u:2106": "nirdoṣatvātiniyamāt tad baliṣṭhatamaṃ matam // MAnuv_2,1.30ab //",
    "GSP33nysu__2u:2107": "tatsukhādiviṣayamindriyaṃ tāvadbaliṣṭhatamaṃ sarvathā(pya)'bādhyaṃ mataṃ sarveṣāṃ sammatam",
    "GSP33nysu__2u:2108": "na hi kadācidapyasati sukhe ahaṃ sukhīti pratyayo 'sti /",
    "GSP33nysu__2u:2109": "nāpi sati nāsti sukhīti /",
    "GSP33nysu__2u:2110": "tathā hi satīndriyasya bādhyatā syāt /",
    "GSP33nysu__2u:2111": "baliṣṭhatamatā cendriyasya nirdoṣatvādiniyamādevopapadyate nānyathā /",
    "GSP33nysu__2u:2112": "sadoṣāṇāṃ bādhadarśanā(niyamā)t /",
    "GSP33nysu__2u:2113": "nirdoṣatvātiniyamaśca śuddhasyaiva dharmo na prākṛtasyeti sukhādiviṣayasyendriyasya śuddhatāsiddhiriti",
    "GSP33nysu__2u:2114": "etaduktaṃ bhavati /",
    "GSP33nysu__2u:2115": "sukhādikamindriyaviṣayaḥ aparokṣāvabhāsitvāt ghaṭavat /",
    "GSP33nysu__2u:2116": "sukhādiviṣayamindriyaṃ śuddham nirdoṣatāniyamavattvāt īśvarādīndriyavat /",
    "GSP33nysu__2u:2117": "vimataṃ nirdoṣatāniya(tima)mavat sarvathāpyabādhyatvāt tadvadeveti /",
    "GSP33nysu__2u:2118": "yadyapi muktānāṃ śuddhendriyavattvena saṃsāriṇāṃ tadvattā śakyasādhanā tasya tatsvarūpatāvagamāt",
    "GSP33nysu__2u:2119": "svarūpasya cānāgantukatvāt /",
    "GSP33nysu__2u:2120": "tathāpi sākṣiṇo yatpratyakṣatvamuktaṃ tadvibhāvayitumayaṃ pramāṇāntaropanyāsaḥ /",
    "GSP33nysu__2u:2121": "sukhādiviṣayaṃ svarūpabhūtaṃ caitanyendriyaṃ hi sākṣītyucyate /",
    "GSP33nysu__2u:2122": "tadabhivyaktaṃ jñānaṃ ceti /",
    "GSP33nysu__2u:2123": "nanu prākṛtaśuddhabhedāt dvividhamindriyamityasat /",
    "GSP33nysu__2u:2124": "“śrotraṃ cakṣuḥsparśanaṃ ca rasanaṃ ghrāṇameva ca /",
    "GSP33nysu__2u:2125": "adhiṣṭhāya manaścāyam'; iti pañcendriyamanobhedenendriyaṣāḍvidhyasmaraṇavirodhādityata āha- pañceti //",
    "GSP33nysu__2u:2126": "pañcendriyamanobhedāt prākṛtaṃ ṣaḍvidhaṃ smṛtam // MAnuv_2,1.30cd //",
    "GSP33nysu__2u:2127": "yatpañcendriyamanobhedādindriyaṃ ṣaḍvidhamiti smṛtaṃ tatprākṛtaṃ na tu sarvamityato na virodhaḥ",
    "GSP33nysu__2u:2128": "jñānendriyāṇāmevātra(vivakṣita)uktatvānnaikādaśatvo(śo)ktivirodhaḥ /",
    "GSP33nysu__2u:2129": "buddherapi manasyantarbhāvānna saptatvavirodhaḥ /",
    "GSP33nysu__2u:2130": "nanvākāśātmakasya śrotrasya kathaṃ prākṛtatvāt /",
    "GSP33nysu__2u:2131": "maivam /",
    "GSP33nysu__2u:2132": "bhūtākāśapariṇāmatvābhyupagamāt /",
    "GSP33nysu__2u:2133": "avyākṛtākāśātmakatve sārvatrikaśabdopalabdhiprasaṅgaḥ /",
    "GSP33nysu__2u:2134": "karṇaśaṣkulyavacchedāṅgīkāre 'pi badhirābhāvaprasaktiḥ /",
    "GSP33nysu__2u:2135": "adṛṣṭopagrahānneti cenna /",
    "GSP33nysu__2u:2136": "tathā satyākāśasyaiva tattadavacchinnasyādṛṣṭopagṛhītasya ghrāṇādibhāvopapattau pārthivatvādyabhyupagamavaiyarthyāt",
    "GSP33nysu__2u:2137": "gandhādimattvāttatsiddhiriti cenna, asiddheḥ /",
    "GSP33nysu__2u:2138": "yadindriyaṃ yaṃ viśeṣaguṇaṃ gṛhṇāti tat tadvaditi vyāpteḥ sukhādigrāhiṇi manasi, sāṃsiddhikadravatvasnehagrāhiṇi cakṣuṣi, śītoṣṇasparśagrāhiṇi sparśane ca bhagnatvāt /",
    "GSP33nysu__2u:2139": "āgamātpṛthivyādiprākṛtikatāvagamyata iti cet /",
    "GSP33nysu__2u:2140": "tarhyahaṅkārikākāśakāryatā śrotrasyāpi tata evāṅgīkaraṇīyā /",
    "GSP33nysu__2u:2141": "nanu manonādinityaṃ kathaṃ prākṛtam /",
    "GSP33nysu__2u:2142": "maivam /",
    "GSP33nysu__2u:2143": "pramāṇābhāvāt /",
    "GSP33nysu__2u:2144": "sparśarahitadravyatvādeḥ sattvānneti cet(na) /",
    "GSP33nysu__2u:2145": "tamasmasmākamanaikāntyāt /",
    "GSP33nysu__2u:2146": "nityatvādimātrasādhane siddhasādhanatvāt /",
    "GSP33nysu__2u:2147": "kūṭasthatāsādhane tvāgamavirodhāditi /",
    "GSP33nysu__2u:2148": "// iti pratyakṣanirūpaṇam //",
    "GSP33nysu__2u:2149": "kramaprāptaṃ kevalamanupramāṇaṃ ca anumānaṃ lakṣayati- anumeti //",
    "GSP33nysu__2u:2150": "anumā yuktirevoktā ... // MAnuv_2,1.31a //",
    "GSP33nysu__2u:2151": "atrānumeti lakṣyam /",
    "GSP33nysu__2u:2152": "yuktiriti lakṣaṇam /",
    "GSP33nysu__2u:2153": "yadi ca yuktereva bahuśaḥ prakṛtatvāttatsvarūpajijñāsāyāmidaṃ pravṛttam /",
    "GSP33nysu__2u:2154": "tadā viparīto lakṣyalakṣaṇabhāvaḥ /",
    "GSP33nysu__2u:2155": "nanvanumā yuktiriti paryāyāvetau /",
    "GSP33nysu__2u:2156": "tathāhi /",
    "GSP33nysu__2u:2157": "phalaprāmāṇyapakṣe 'numitiranumeti bhāvasādhano 'numāśabdo",
    "GSP33nysu__2u:2158": "liṅgadarśanasamutthaṃ laiṅgikaviṣayamanumitināmakaṃ yathārthajñānamāha /",
    "GSP33nysu__2u:2159": "tadeva yojanaṃ yuktirita yuktiśabdo 'pi /",
    "GSP33nysu__2u:2160": "sādhanaprāmāṇyapakṣe 'pyapakṣe 'apyanumīyate 'nayeti karaṇasādhano",
    "GSP33nysu__2u:2161": "'numāśabdo yamarthamācaṣṭe tameva yujyate 'nayeti yuktiśabdo 'pi /",
    "GSP33nysu__2u:2162": "tatkathaṃ lakṣyalakṣaṇabhāva ityata uktam- uktaiveti //",
    "GSP33nysu__2u:2163": "atrāpi vyavahāra eva sādhyo na tvanumātvaṃ, yuktitvaṃ vā /",
    "GSP33nysu__2u:2164": "yenoktadoṣaḥ syāditi bhāvaḥ /",
    "GSP33nysu__2u:2165": "nanu yuktyupapattiśabdāvekārthau tathā cānyatra nirdoṣopapattiranumetyādau yadi nirdoṣagrahaṇasya vyāvartyamasti tadātrāpi tatkartavyaṃ syāt /",
    "GSP33nysu__2u:2166": "anyathātivyāptiprasaṅgāt /",
    "GSP33nysu__2u:2167": "na (nāsti) cenna (tatka)kartavyamiti /",
    "GSP33nysu__2u:2168": "ucyate asti khalu śabdānāṃ mukhyāmukhyabhedena dvayī vṛttiḥ /",
    "GSP33nysu__2u:2169": "evañcopapattiśabdādupapattāviva tadābhāse 'pi pratipattāvutpannāyāṃ tadvayavacchedena mukhyārthopadarśanārthaṃ tatra nirdoṣagrahaṇaṃ kṛtam /",
    "GSP33nysu__2u:2170": "atra punarantargatanirdoṣatvaṃ mukhyamevārthamupādāya yuktirityevoktam /",
    "GSP33nysu__2u:2171": "samīcīno heturanaikāntiko heturiti yatheti /",
    "GSP33nysu__2u:2172": "tadidamapyuktaṃ yuktireveti /",
    "GSP33nysu__2u:2173": "natu nirdoṣatvaviśeṣitā /",
    "GSP33nysu__2u:2174": "yuktiśabdamukhyārthavivakṣāyāṃ tadanapekṣaṇāditi śeṣaḥ /",
    "GSP33nysu__2u:2175": "athavā nedaṃ paryāyalakṣaṇam /",
    "GSP33nysu__2u:2176": "kinnāma yujyate sambaddhayate iti yuktiranumokteti yojyam /",
    "GSP33nysu__2u:2177": "nanvevaṃ sati viruddhānadhyavasitavyavacchede 'pyanaikāntikasyānumānatvaṃ",
    "GSP33nysu__2u:2178": "syādityato yuktirevetyuktam /",
    "GSP33nysu__2u:2179": "yujyata eva na tu (vi)yujyate 'pītyarthaḥ /",
    "GSP33nysu__2u:2180": "prameyatvādikaṃ hyanityatvādinā yujyate, na yujyate ca /",
    "GSP33nysu__2u:2181": "natu yujyata eva /",
    "GSP33nysu__2u:2182": "tadanena sāhityaniyamavat vyāpyaṃ, liṅgam, anumānamiti cocyata ityuktaṃ",
    "GSP33nysu__2u:2183": "bhavati /",
    "GSP33nysu__2u:2184": "saugatāstu manyante /",
    "GSP33nysu__2u:2185": "tādātmyatadutpattī evānumānāṅgabhūtau sambandhāviti /",
    "GSP33nysu__2u:2186": "vaiśeṣikāstvasyedaṃ kāryaṃ kāraṇaṃ sambandhyekārthasamavāyi virodhi ceti laiṅgikanimittasambandhānparisañcakṣate",
    "GSP33nysu__2u:2187": "evaṃ",
    "GSP33nysu__2u:2188": "“mātrānimittasaṃyogivirodhisahacāribhiḥ /",
    "GSP33nysu__2u:2189": "svasvāmivadhyaghātādyaiḥ sāṅkhayānāṃ saptadhānumā'; //",
    "GSP33nysu__2u:2190": "iti sāṅkhayāḥ parisaṅkhayātavantaḥ /",
    "GSP33nysu__2u:2191": "tatsarvamapākartuṃ vā yuktirevetyavadhāraṇam /",
    "GSP33nysu__2u:2192": "niyatasambandhavadevānumānaṃ na sambandhaviśeṣavadityarthaḥ /",
    "GSP33nysu__2u:2193": "etaccopapādayiṣyāmaḥ /",
    "GSP33nysu__2u:2194": "kecidāhuḥ /",
    "GSP33nysu__2u:2195": "pakṣadharmatāpyanumānāṅgamiti /",
    "GSP33nysu__2u:2196": "tadapyapākurvannuktameva vivṛṇoti- vyāptireveti //",
    "GSP33nysu__2u:2197": "... vyāptireva tu sā smṛtā // MAnuv_2,1.31b //",
    "GSP33nysu__2u:2198": "viśeṣeṇāpyata iti vyāptiḥ /",
    "GSP33nysu__2u:2199": "yadavyabhicaritasāhityopetameva liṅgaṃ sānumā /",
    "GSP33nysu__2u:2200": "na pakṣadharmatāvaśyambhā(vavatītya)vinītyarthaḥ /",
    "GSP33nysu__2u:2201": "yadvā vyāptiriti bhāvasādhanaḥ /",
    "GSP33nysu__2u:2202": "tathātve vyāptireva sānumeti gauṇo nirdeśaḥ /",
    "GSP33nysu__2u:2203": "vyāptirevānumānāṅgaṃ na pakṣadharmatetyarthaḥ /",
    "GSP33nysu__2u:2204": "upapādayiṣyate caitadvayadhikaraṇasyāpi sādhakatāmupapādayatācāryeṇaiva /",
    "GSP33nysu__2u:2205": "etena”jñātasambandhaniyamasyaikadeśasya darśanāt /",
    "GSP33nysu__2u:2206": "ekadeśāntare jñānamanumānamabādhitam'; ityapi nirastam /",
    "GSP33nysu__2u:2207": "ekadeśatāniyamasyāprayojakatvāt /",
    "GSP33nysu__2u:2208": "yaduktaṃ pakṣadharmatvaṃ sapakṣe sattvaṃ vipakṣādvayāvṛttirabādhitaviṣayatvamasatpratipakṣatvamiti pañcarūpopapannamanumānamiti /",
    "GSP33nysu__2u:2209": "yathā(''ha) /",
    "GSP33nysu__2u:2210": "“anumeyena sambaddhaṃ prasiddhaṃ ca caśabdasaṅgṛhītamiti /",
    "GSP33nysu__2u:2211": "tadasat /",
    "GSP33nysu__2u:2212": "kevalānvayino vipakṣādvayāvṛttyabhāvena kevalavyatirekiṇaśca sapakṣe sattābhāvenāvyāpakatvāt",
    "GSP33nysu__2u:2213": "kvaciccatūrūpopapannatvaṃ kvacitpañcarūpopapannatvamiti cet(na) /",
    "GSP33nysu__2u:2214": "ekaprayojakālābhāt /",
    "GSP33nysu__2u:2215": "vyāptipakṣadhamartaupayikatvenaiṣāṃ grahaṇam /",
    "GSP33nysu__2u:2216": "vastutastu te evānumānāṅgamiti cenna /",
    "GSP33nysu__2u:2217": "pakṣadharmatāyā apyaprayojakatvāt /",
    "GSP33nysu__2u:2218": "tathāca vyāptireva prayojiketi vaktavyam /",
    "GSP33nysu__2u:2219": "kimanena jalpitenetyāha- vyāptireveti //",
    "GSP33nysu__2u:2220": "avinābhāvo vyāptiḥ /",
    "GSP33nysu__2u:2221": "sā dvividhā /",
    "GSP33nysu__2u:2222": "anvayavyatirekabhedāt /",
    "GSP33nysu__2u:2223": "sādhyena sādhanasya vyāptiranvayaḥ /",
    "GSP33nysu__2u:2224": "sādhanābhāvena sādhyābhāvasya vyāptirvyatireka iti kecidācakṣate /",
    "GSP33nysu__2u:2225": "taddvaividhyaṃ tuśabdena vyavacchinatti /",
    "GSP33nysu__2u:2226": "tathāhi /",
    "GSP33nysu__2u:2227": "yo 'gnimānna bhavati sa dhūmavānna bhavatīti vyatirekavyāptiḥ kiṃ",
    "GSP33nysu__2u:2228": "dhūmenāgnisādhane upayujyate kiṃvāgnyabhāvena dhūmābhāvasādhane /",
    "GSP33nysu__2u:2229": "nādyaḥ /",
    "GSP33nysu__2u:2230": "yo dhūmavānasāvagnimānityanvayavyāptyaiva tatsiddheḥ /",
    "GSP33nysu__2u:2231": "anyathā kevalānvayavato 'sādhakatvaprasaṅgāt /",
    "GSP33nysu__2u:2232": "kiñcātrābhāvayorvyāpyavyāpakabhāvo, bhāvena bhāvasādhanamiti subhāṣitam /",
    "GSP33nysu__2u:2233": "anyagatayā vyāptyānyasya sādhakatve 'tiprasaṅgāt /",
    "GSP33nysu__2u:2234": "yadabhāvayorvyāpyavyāpakabhāvastayoreva sādhyasādhanabhāva ityabhyupagame nātiprasaṅga iti cenna /",
    "GSP33nysu__2u:2235": "tathāpi vyāpyaṃ liṅgamityasyāvyāptiprasakteḥ /",
    "GSP33nysu__2u:2236": "yadabhāvayorvyāpyavyāpakabhāvastayoreva sādhyasādhanabhāva ityabhyupagame nātiprasaṅga iti cenna /",
    "GSP33nysu__2u:2237": "tathāpi vyāpyaṃ liṅgamityasyāvyaptiprasakteḥ /",
    "GSP33nysu__2u:2238": "yadabhāvo yadabhāvasya vyāpakaḥ sa tasya vyāpya iti niyamādadoṣa iti",
    "GSP33nysu__2u:2239": "cet(na) /",
    "GSP33nysu__2u:2240": "tarhi na vyatirekavyāptiḥ prakṛtasādhyasiddhayupayoginī, kinnāma prakṛtasādhanavyāptisādhanopayoginī",
    "GSP33nysu__2u:2241": "tatra cānvayirūpataiva tasyāḥ /",
    "GSP33nysu__2u:2242": "dvitīyastviṣyata eva /",
    "GSP33nysu__2u:2243": "kinnāma sāpyanvayarūpaiveti na sarvathā vyāptidvaividhyaṃ sambhavatīti /",
    "GSP33nysu__2u:2244": "etenānumānasya kevalānvayikevalavyatirekyanvayavyatirekibhedena traividhyamapi parāstam /",
    "GSP33nysu__2u:2245": "vyatirekavyāpteranumānānaṅgatvāt /",
    "GSP33nysu__2u:2246": "sadbhāvamātreṇa vyutpādanasyātiprasaṅgitvāt /",
    "GSP33nysu__2u:2247": "kathaṃ tarhi kevalavyatirekiṇo gamakatvamiti cet /",
    "GSP33nysu__2u:2248": "ko 'yaṃ kevalavyatirekī nāma /",
    "GSP33nysu__2u:2249": "kevalo vyatireka eva yasyāsāviti cet /",
    "GSP33nysu__2u:2250": "tarhi kathamatyantāsatoḥ sādhyasādhanatā syāt /",
    "GSP33nysu__2u:2251": "dṛśyate tāvaditi cenna /",
    "GSP33nysu__2u:2252": "yatastasyānyaiva gatiḥ /",
    "GSP33nysu__2u:2253": "prāṇādimattvasya sātmakatvena vyāptirjīvaccharīra eva gṛhītā /",
    "GSP33nysu__2u:2254": "atastatraiva vipratipattau na sopadarśayituṃ śakyābhūt /",
    "GSP33nysu__2u:2255": "vyāptimātramevānumānāṅgaṃ na punaḥ sapakṣe tadupadarśanamapītyato vyatirekayorvyāptyā tadupapādanaṃ kriyate /",
    "GSP33nysu__2u:2256": "ayamatra prayogakramaḥ /",
    "GSP33nysu__2u:2257": "jīvaccharīraṃ sātmakaṃ prāṇādimattvāt yatprāṇādimattatsātmakaṃ prāṇādimaccedaṃ tasmātsātmakamiti prayukte dhūmasyāgninevāsya na vyāptirdṛśyate /",
    "GSP33nysu__2u:2258": "tatkathamityākāṅkṣāyāṃ prayogāntaraṃ pravartate /",
    "GSP33nysu__2u:2259": "prāṇādimattvaṃ sātmakatvena vyāptam tadabhāvavyāpakābhāvatvāt /",
    "GSP33nysu__2u:2260": "yo yadabhāvavyāpakābhāvaḥ /",
    "GSP33nysu__2u:2261": "sa tadvayāpto yathā dhūmo 'gnineti /",
    "GSP33nysu__2u:2262": "tadetāvati vaktavye yadanyathā prayujyate tadvivekināṃ sphuṭapratītikatayā saṅgraharucitayā veti /",
    "GSP33nysu__2u:2263": "syādetat /",
    "GSP33nysu__2u:2264": "vyāpyaṃ cedanumānaṃ tadā dhūmaḥ śabdānityatve 'pyanumānaṃ syāt /",
    "GSP33nysu__2u:2265": "vyāpto hi so 'pyagnineti /",
    "GSP33nysu__2u:2266": "maivam /",
    "GSP33nysu__2u:2267": "vyāpyamityasya sambandhiśabdatvāt /",
    "GSP33nysu__2u:2268": "tathāca yo yena vyāpyaḥ sa tasminnanumānamityuktaṃ syāt /",
    "GSP33nysu__2u:2269": "na caivamatiprasaṅgo 'sti /",
    "GSP33nysu__2u:2270": "dvividhā hi dharmā bhavanti /",
    "GSP33nysu__2u:2271": "kecitparasparaparihāreṇaiva vatarmānāḥ /",
    "GSP33nysu__2u:2272": "yathā kṛtakatvanityatve, svātantryapāratantrye cetyevamādayaḥ /",
    "GSP33nysu__2u:2273": "kecitsamāviṣyāḥ /",
    "GSP33nysu__2u:2274": "te 'pi trividhāḥ /",
    "GSP33nysu__2u:2275": "kecitsaṅkīrṇāḥ /",
    "GSP33nysu__2u:2276": "parasparaparihāreṇaiva vartamānayorekatra samāveśaḥ saṅkaraḥ /",
    "GSP33nysu__2u:2277": "yathā bhūtatvamūrtatve, puruṣatvapācakatve cetyevamādayaḥ /",
    "GSP33nysu__2u:2278": "kecitparāparabhāvāvasthitāḥ /",
    "GSP33nysu__2u:2279": "yathā sattvadravyatve, dhūmavattvāgnimattve cetyevamādayaḥ /",
    "GSP33nysu__2u:2280": "kecittulyavṛttayaḥ /",
    "GSP33nysu__2u:2281": "yathā kṛtakatvānityatve, gurutvarasavattve cetyā(tyevamā)dayaḥ /",
    "GSP33nysu__2u:2282": "tatrādyānāṃ parasparasambandha eva nāstīti nānumānānumeyabhāvaḥ /",
    "GSP33nysu__2u:2283": "viruddhasamākhyayā te 'bhidhīyante /",
    "GSP33nysu__2u:2284": "dvitīyānāmapi satyapi sambandhe parasparavyabhicāreṇa vyāpyavyāpakabhāvābhāvānnānumānānumeyatā",
    "GSP33nysu__2u:2285": "kintu parasparamanaikāntikatayābhidhīyate /",
    "GSP33nysu__2u:2286": "tṛtīyeṣvapareṣāṃ vyāpyatayāpareṣāṃ vyāpakatayāstyanumānānumeyatvam /",
    "GSP33nysu__2u:2287": "pare tvavyāpyatayā nāpareṣvanumānatāmaśnute /",
    "GSP33nysu__2u:2288": "kinnāmānaikāntikā eva /",
    "GSP33nysu__2u:2289": "caturthāstu parasparaṃ vyāpyavyāpakabhāvādanyonyamanumānatāmarhantaḥ prasiddhayaprasiddhibhyāṃ viśiṣṭanta iti saṅkṣepaḥ /",
    "GSP33nysu__2u:2290": "nanvevamapi dhūmenāgnijñānaṃ sarveṣāṃ syādityata uktaṃ smṛteti /",
    "GSP33nysu__2u:2291": "pramitatvasyopalakṣaṇametat /",
    "GSP33nysu__2u:2292": "smṛtā vyāptireva pramitameva vyāpyamanumā /",
    "GSP33nysu__2u:2293": "na tvindriyavatsattāmātreṇa pramākaraṇamityarthaḥ /",
    "GSP33nysu__2u:2294": "nanu tathāpi nārikeladvīpavāsino dhūmadarśanādagnyanumitiprasaktiḥ /",
    "GSP33nysu__2u:2295": "maivam /",
    "GSP33nysu__2u:2296": "vyāpyasvarūpapramitivadvayāptipramiterapyapekṣitatvāt /",
    "GSP33nysu__2u:2297": "tathāpi gṛhī(tavismṛ)tāsmṛtavyāptestadavasthaḥ prasaṅga ityata uktaṃ",
    "GSP33nysu__2u:2298": "smṛteti /",
    "GSP33nysu__2u:2299": "smṛtā vyāptireva sānumopayoginītyarthaḥ /",
    "GSP33nysu__2u:2300": "tathāca vyāptismaraṇasavyapekṣaṃ vyāpyajñānamanumānamityuktaṃ bhavati /",
    "GSP33nysu__2u:2301": "liṅgaparāmarśo 'numānaṃ parāmarśaścānusandhānātmakaṃ tṛtīyaṃ jñānamiti",
    "GSP33nysu__2u:2302": "kaścit /",
    "GSP33nysu__2u:2303": "tathāhi /",
    "GSP33nysu__2u:2304": "mahānasādau dhūmasyāgninā vyāptigrahaṇasamaye yajjñānaṃ tatprathamam /",
    "GSP33nysu__2u:2305": "gṛhītavyāptikasya parvatādau yaddhūmajñānaṃ taddvitīyam /",
    "GSP33nysu__2u:2306_0": "tataḥ sambandhidaśarnasamudbuddhasaṃskārakāraṇa(ka)sya yo dhūmavānasāvagnimāniti vyāptismaraṇasyānantaramayaṃ cāgnivyāptadhūmavāniti",
    "GSP33nysu__2u:2306_1": "pratisandhānātmakaṃ yaddhūmajñānaṃ tattṛtīyamanumānamiti /",
    "GSP33nysu__2u:2307": "tatetadanyo na manyate /",
    "GSP33nysu__2u:2308": "vyāptismaraṇaṃ pakṣadharmatājñānamityetāvadeva hyanumānasāmarthyam /",
    "GSP33nysu__2u:2309": "tatrānanubhūtāyā vyāpteḥ smartumaśakyatvātprathamaṃ jñānamiṣyate /",
    "GSP33nysu__2u:2310": "dvitīya(jñāna)mapi pakṣadharmatāviṣayatvādaṅgīkriyate /",
    "GSP33nysu__2u:2311": "tato vyāptismṛtau satyāṃ kimaparamavaśiṣyate yadarthaṃ tṛtīyaṃ jñānameṣyavyamiti /",
    "GSP33nysu__2u:2312": "sa sthūladṛśvetyādyaḥ /",
    "GSP33nysu__2u:2313": "na khalu sahakāritānupapatteḥ /",
    "GSP33nysu__2u:2314": "kintu saṅkalite /",
    "GSP33nysu__2u:2315": "naca tatsaṅkalitatvaṃ vinā tṛtīyajñānāditi kathaṃ tannaiṣyavyam /",
    "GSP33nysu__2u:2316": "ātmā saṅkalayatīti cet /",
    "GSP33nysu__2u:2317": "satyam /",
    "GSP33nysu__2u:2318": "vṛttyā hyasau saṅkalayenna tu svarūpeṇaiva /",
    "GSP33nysu__2u:2319": "nacaivaṃ tadevāstviti vācyam /",
    "GSP33nysu__2u:2320": "pūrveṇa vinā tadanupapatteriti /",
    "GSP33nysu__2u:2321": "vayaṃ tu brūmaḥ /",
    "GSP33nysu__2u:2322": "yatra liṅgadarśanādeva vyāptismṛtiḥ astu tatroktaprakāraḥ /",
    "GSP33nysu__2u:2323": "yadā tu gṛhītavyāptervināpi liṅgadarśanādvacanādinaiva vyāptismṛtirāvirasti yadā dvitīyameva liṅgadarśanaṃ pratisandhānātmakamudeṣyatīti nāvaśyambhāvinīyaṃ prakriyā /",
    "GSP33nysu__2u:2324": "yathā khalu saṃskārasāhitye satīndriyasannikarṣādeva so 'yamiti",
    "GSP33nysu__2u:2325": "pratyabhijñā jāyate tathe(thātrāpī)tyaṅgīkāre na kaścidvirodha iti /",
    "GSP33nysu__2u:2326": "nanu vyāptireva kena pramāṇena grāhyā /",
    "GSP33nysu__2u:2327": "yathāyathaṃ pratyakṣānumānāgamairityuktam /",
    "GSP33nysu__2u:2328": "yathā caitattathā vakṣyāmaḥ /",
    "GSP33nysu__2u:2329": "dvividhamanumānaṃ svārthaṃ parārthaṃ ceti /",
    "GSP33nysu__2u:2330": "tatra yatparopadeśānupe(kṣya)kṣaṃ vyāptismṛtimadvayāpyadarśanaṃ tatsvārtham /",
    "GSP33nysu__2u:2331": "paropadeśāpekṣaṃ tu parārtham /",
    "GSP33nysu__2u:2332": "sasāmarthyaliṅgapratītijanakaṃ vākyaṃ paropadeśaḥ /",
    "GSP33nysu__2u:2333": "tacca pratijñāhetūdāharaṇopanayanigamanaiḥ pañcabhiravayavairupetamityeke",
    "GSP33nysu__2u:2334": "tamimaṃ niyamamarocayamāna āha- ukteti //",
    "GSP33nysu__2u:2335": "uktā vyāptireva sānumā /",
    "GSP33nysu__2u:2336": "vyāptyuktireva paropadeśa iti yāvat /",
    "GSP33nysu__2u:2337": "evaśabdo niyamanirākaraṇaparo na punaḥ pakṣāntaranivṛttyarthaḥ /",
    "GSP33nysu__2u:2338": "pakṣāntarasya svayameva vakṣyamāṇatvāt /",
    "GSP33nysu__2u:2339": "nanu yo dhūmavānso 'gnimāniti vyāptyuktiḥ kathaṃ pratyāyanāṅgam /",
    "GSP33nysu__2u:2340": "vādiprativādinoranyonyasminnanāśvāsādityata uktaṃ smṛteti /",
    "GSP33nysu__2u:2341": "tuśabdaścaśabdārtho jijñāsiteti samuccinoti /",
    "GSP33nysu__2u:2342": "gṛhītavyāptestaduktiḥ smaraṇaheturagṛhītavyāptestu jijñāsājaniketyucyate /",
    "GSP33nysu__2u:2343": "na tvāgamatayopayujyata ityāśayaḥ /",
    "GSP33nysu__2u:2344": "nanu ca vyāptyuktireva paropadeśa ityayuktam /",
    "GSP33nysu__2u:2345": "prathamata eva vyāptyukterasaṅgatatvādityāśaṅkāṃ pariharan”uktā vyāptireva",
    "GSP33nysu__2u:2346": "sā'; iti pratijñātamupapādayati- pratijñāteti //",
    "GSP33nysu__2u:2347": "pratijñātārthasiddhayarthaṃ vyāptireva yadoditā // MAnuv_2,1.31cd //",
    "GSP33nysu__2u:2348": "avaśiṣyaṃ kimatrāsti ... // MAnuv_2,1.32a //",
    "GSP33nysu__2u:2349": "pratijñātārthasiddhayarthamityasaṅgateḥ parihāraḥ /",
    "GSP33nysu__2u:2350": "tadetyadhyahāyarm /",
    "GSP33nysu__2u:2351": "kimākṣepe /",
    "GSP33nysu__2u:2352": "atra vaktavye /",
    "GSP33nysu__2u:2353": "etaduktaṃ bhavati /",
    "GSP33nysu__2u:2354_0": "yo hi parvatamagnimantaṃ pratipadyamānaḥ pareṇa niragnikaṃ manyamānena kiṃ parvatasyāgnimatve mānamityanuyujyate, sa yadi",
    "GSP33nysu__2u:2354_1": "yo dhūmavānasāvagnimāniti vyāptimātraṃ (paraṃ prati) svapratipannārthasiddhayarthaṃ brūyāttadā kā",
    "GSP33nysu__2u:2355": "nāmāsaṅgatiḥ /",
    "GSP33nysu__2u:2356": "parapṛṣṭapramāṇasyopanyasyamānatvāt /",
    "GSP33nysu__2u:2357": "kiṃvā (kiñcā)paraṃ vaktavyamavaśiṣyaṃ yadarthaṃ śabdānta(ramavaśiṣyaṃ)raṃ",
    "GSP33nysu__2u:2358": "vaktavyaṃ syāt /",
    "GSP33nysu__2u:2359": "ato vyāptivacanameva paropadeśa iti /",
    "GSP33nysu__2u:2360": "syādetat /",
    "GSP33nysu__2u:2361": "vyāptipakṣadharmatopetatayā liṅgānusandhānaṃ khalvanumānam /",
    "GSP33nysu__2u:2362": "pakṣadharmatāmanaṅgaṃ manyamānairapi liṅgasya sattā",
    "GSP33nysu__2u:2363": "tāvada(vaśyama)ṅgīkaraṇīyā /",
    "GSP33nysu__2u:2364": "anyathā vyāptyaṅgīkāravyāghātāt /",
    "GSP33nysu__2u:2365": "sā ca nāvivakṣitasthānā /",
    "GSP33nysu__2u:2366": "tathā sati yasyakasyaciddhūmavattvādinā",
    "GSP33nysu__2u:2367": "sarva(parvata)syāpyagnimattvādiprasaṅgāt /",
    "GSP33nysu__2u:2368": "ato vyāptyanusāreṇa niyatadeśadharmatāpyaṅgīkaraṇīyaiva /",
    "GSP33nysu__2u:2369": "vyadhikaraṇo 'pi hi kṛttikāgata evodayo rohiṇyudayāsattiṃ gamayati /",
    "GSP33nysu__2u:2370": "natu yatratatratyaḥ /",
    "GSP33nysu__2u:2371": "tatastāvadanena vaktavyaṃ yāvatā vyāptivivakṣitasthaladharmatopetatayā liṅgasyānusandhānaṃ syāt tadapyākāṅkṣākrameṇābhidhātavyamiti sthite,",
    "GSP33nysu__2u:2372": "nirāśrayasya pramāṇasyābhidhātumaśakyatvāt pramāṇajijñāsotthāpanāya viṣayopakṣeparūpaṃ parvato 'gnimāniti pratijñāvākyaṃ vaktavyam /",
    "GSP33nysu__2u:2373": "tataḥ kasmādidaṃ pramāṇātpratipattavyamityākāṅkṣāyāṃ parāṅgatāpannaliṅgasvarūpamātrapratipādakaṃ dhūmavattvāditi hetuvacanam /",
    "GSP33nysu__2u:2374": "tato 'sya sāmarthyajijñāsāyāṃ vyāptipratipādanāyā yo",
    "GSP33nysu__2u:2375": "dhūmavānasāvagnimānityudāharaṇavākyam /",
    "GSP33nysu__2u:2376": "pakṣādivivakṣitasthaladharmatāpratipādanārthaṃ dhūmavāṃścāyamityupanayaḥ /",
    "GSP33nysu__2u:2377": "tataḥ sarvasya buddhayārohāyaikavākyatāmāpādayituṃ tasmādagnimāneveti nigamanam /",
    "GSP33nysu__2u:2378": "ata eva pratijñāhetubhyāmupanayanigamanayorgatārthatāṃ manyamānā nirastā bhavanti /",
    "GSP33nysu__2u:2379": "tadevametāvati vaktavye kathaṃ vyāptimātramuktvā kṛtī syāditi /",
    "GSP33nysu__2u:2380": "ucyate /",
    "GSP33nysu__2u:2381": "yattāvatpratijñāvaśyambhāve kāraṇamuktaṃ tadasat /",
    "GSP33nysu__2u:2382": "vivādenaiva viṣayopakṣepasya siddhatayākāṅkṣodayasya samarthitatvāt /",
    "GSP33nysu__2u:2383": "tathāpyākāṅkṣitatvālliṅgasvarūpasya tatpakṣadharmatāyāśca pratipādanāya hetūpanayau vaktavyāviti cenna /",
    "GSP33nysu__2u:2384": "vikalpānupapatteḥ /",
    "GSP33nysu__2u:2385": "tathāhi /",
    "GSP33nysu__2u:2386": "kiṃ yena dhūmavattvaṃ parvatavṛttitayāvagataṃ taṃ prati hetūpanayau",
    "GSP33nysu__2u:2387": "vaktavyau, uta viparītaṃ prati /",
    "GSP33nysu__2u:2388": "ādyaṃ dūṣayati- liṅgamiti //",
    "GSP33nysu__2u:2389": "... liṅgaṃ tatra vijānataḥ // MAnuv_2,1.32b //",
    "GSP33nysu__2u:2390": "tatra vivakṣite sthale /",
    "GSP33nysu__2u:2391": "avaśiṣyaṃ kimastīti pūrveṇānvayaḥ /",
    "GSP33nysu__2u:2392": "liṅgasvarūpatadīyapakṣadharjñatāvijñāpanāya hi hetūpayanopayogaḥ /",
    "GSP33nysu__2u:2393": "taccedvijñānaṃ parasya svatassiddhaṃ tadā kiṃ hetūpanayābhyāmiti bhāvaḥ /",
    "GSP33nysu__2u:2394": "dvitīyamanūdya dūṣayati- yadīti //",
    "GSP33nysu__2u:2395": "yadi liṅgamasiddhaṃ syāt kuta evāsya mānatā // MAnuv_2,1.32cd //",
    "GSP33nysu__2u:2396": "tatretyanuvartate /",
    "GSP33nysu__2u:2397": "asiddhaṃ pareṇāprasiddham /",
    "GSP33nysu__2u:2398": "tadāsya liṅgasya svarūpāsiddhasya mānataiva kutaḥ /",
    "GSP33nysu__2u:2399": "nāstīti yāvat /",
    "GSP33nysu__2u:2400": "dūre vaktavyateti evaśabdārthaḥ /",
    "GSP33nysu__2u:2401": "nanvevaṃ sati vyāptirapi na vaktavyā /",
    "GSP33nysu__2u:2402": "sāpi yadi viditavyāptikaṃ pratyucyate tadābhidhānavaiyarthyam /",
    "GSP33nysu__2u:2403": "viparatītasya tu vyāpyatvāsiddhayā tatpramāṇameva na bhavati (iti)kuto",
    "GSP33nysu__2u:2404": "vyāptyabhidhānamiti tatrāpi vaktuṃ śakyatvāt /",
    "GSP33nysu__2u:2405": "tathāca vādiprativādinormaunamevāpatitamiti /",
    "GSP33nysu__2u:2406": "maivam /",
    "GSP33nysu__2u:2407": "ubhayathāpyadoṣāt /",
    "GSP33nysu__2u:2408": "vyāptirhi na svarūpeṇopayoginī /",
    "GSP33nysu__2u:2409": "nāpi jñātatāmātreṇa /",
    "GSP33nysu__2u:2410": "api tarhi smaryamāṇā /",
    "GSP33nysu__2u:2411": "tathāca gṛhītavyāptikaṃ prati tasmārakatvena, (tayā) agṛhītavyāptikaṃ prati tu (tadaiva) tajjijñāsājanakatayā vyāptivacanamupayujyata ityuktameva /",
    "GSP33nysu__2u:2412": "evaṃ tarhi hetūpanayāvapi nānupayuktau /",
    "GSP33nysu__2u:2413": "nahi pakṣadharmopetaṃ liṅgaṃ svarūpeṇopayuktam /",
    "GSP33nysu__2u:2414": "nāpi viditatvamātreṇa /",
    "GSP33nysu__2u:2415": "kintu jñātacaram /",
    "GSP33nysu__2u:2416": "smaryamāṇatayā jñāyamānamapi na vṛkṣādisādhāraṇyena /",
    "GSP33nysu__2u:2417": "kintarhi liṅgatayā /",
    "GSP33nysu__2u:2418": "tathāca viditaliṅgasvarūpapakṣadharmatvaṃ prati tatsmārakatvena liṅgatayānusandhāyakatvenetaraṃ prati tajjijñāsājanakatvena hetūpanayayoḥ sārthakyamevetyāśaṅkayāha- yadīti //",
    "GSP33nysu__2u:2419": "yadi smārakamātraṃ syāt smarturnātra prayojanam // MAnuv_2,1.33ab //",
    "GSP33nysu__2u:2420": "smārakatvamuktasya sarvasyopalakṣaṇam /",
    "GSP33nysu__2u:2421": "mātragrahaṇena pratyāyakatvaṃ vyāvartayati /",
    "GSP33nysu__2u:2422": "hetvādikamiti śeṣaḥ /",
    "GSP33nysu__2u:2423": "pakṣadharmator(mo)petasya liṅgasyeti ca /",
    "GSP33nysu__2u:2424": "syādityataḥparaṃ tanna yata ityadhyāhāryam /",
    "GSP33nysu__2u:2425": "smarturityupalakṣaṇam /",
    "GSP33nysu__2u:2426": "atra vyāptivacane /",
    "GSP33nysu__2u:2427": "nimittasaptamīyam /",
    "GSP33nysu__2u:2428": "hetvādāviti ca /",
    "GSP33nysu__2u:2429": "tataśca vyāptivacanavaddhetvādikamapi pakṣadharmator(mo)petasya liṅgasya smaraṇānusandhānajijñāsājanakaṃ syāditi yadyucyate tanna /",
    "GSP33nysu__2u:2430": "yato vyāptivacanenaiva tatsmaraṇādimatastasya hetvādinā prayojanaṃ nāstīti yojanā /",
    "GSP33nysu__2u:2431": "etaduktaṃ bhavati /",
    "GSP33nysu__2u:2432": "yadi hi hetvādikaṃ vākyatayā pratyāyakaṃ syāttadā samārthyacintopayujyate",
    "GSP33nysu__2u:2433": "yadā tu tatsmārakatvādinaivopayuktaṃ tadā saṃskārodbodhopayuktaṃ sādṛśyasambandhādikaṃ kimapyanve(pye)ṣyavyam",
    "GSP33nysu__2u:2434": "tadvayāptivacane 'pi samānam /",
    "GSP33nysu__2u:2435": "yo dhūmavānasāvagnimānityabhihite khalvanumānamudrāvit atra dhūmavattvaṃ vyāpyamityavabudhyata eva /",
    "GSP33nysu__2u:2436": "tatastadīyapakṣadharmatādismṛtyādimānapi kathaṃ na bhavediti /",
    "GSP33nysu__2u:2437": "yadvā paropadeśasya pañcāvayavatāniyatiṃ vadanpraṣṭavyaḥ /",
    "GSP33nysu__2u:2438": "kimetatpañcāvayavaṃ vākyamāgamatayā vyāptipakṣadharmator(mo)petasya",
    "GSP33nysu__2u:2439": "liṅgasya pratyāyakam /",
    "GSP33nysu__2u:2440": "uta smārakādimātram /",
    "GSP33nysu__2u:2441": "ādye tu syāde(vedaṃ)vaṃ paravyutpāditarītyā (vākyaparimāṇaṃ) vākyaṃ pramāṇaṃ kathañcit /",
    "GSP33nysu__2u:2442": "nacāsau yujyate /",
    "GSP33nysu__2u:2443": "vādipratavādinoritaretarasminnanāśvāsāt /",
    "GSP33nysu__2u:2444": "āśvāse vā pratijñāmātreṇārthasiddhau hetvādyabhidhānavaiyarthyāt /",
    "GSP33nysu__2u:2445": "dvitīye tvāha- yadīti //",
    "GSP33nysu__2u:2446": "parepadeśaṃ vākyaṃ yadi smaraṇādimātrakāraṇamaṅgīkriyate tadātra vyāptivacane satyeva smarturvyāptivacanādeva smaraṇādyutpatteriti yāvat /",
    "GSP33nysu__2u:2447": "atra vyāptivacanātirikte śabde prayojanaṃ nāstīti nāsāvavaśyaṃ vaktavyaḥ /",
    "GSP33nysu__2u:2448": "dṛśyate khalu loke padaikadeśādito 'pi padārthasmaraṇādikam /",
    "GSP33nysu__2u:2449": "śāstre 'pi ca vākyaikadeśaprayogaḥ /",
    "GSP33nysu__2u:2450": "tatra vakturāptatvāvadhāraṇādanusaraṇaṃ prativādini tu tannāstīti cenmā bhūt /",
    "GSP33nysu__2u:2451": "na hyetadāgamatayā pratyāyakamityaktam /",
    "GSP33nysu__2u:2452": "anyathā sāṃvyāvahārikaḥ kevalavyatirekiprayogo 'pi nānusaraṇīyaḥ /",
    "GSP33nysu__2u:2453": "vāstavaprayogaparimāṇānyathātvasyopapāditatvāt /",
    "GSP33nysu__2u:2454": "prativādinyapyanusaraṇe nigrahasthānodbhāvanaṃ na syāditi cet /",
    "GSP33nysu__2u:2455": "laukikaśāstrīyasaṃvyavahārātikrame tadavakāśāt /",
    "GSP33nysu__2u:2456": "anyathā prakaraṇādyāpannasyāsaṅkīrtanamapi nigrahahetuḥ syāt /",
    "GSP33nysu__2u:2457": "kiṃ prakaraṇādyāpannatayāyaṃ na vadatyutāpratipannatvādineti sandehasya prakṛte 'pi tulyatvāditi",
    "GSP33nysu__2u:2458": "apara āha /",
    "GSP33nysu__2u:2459": "prameyāvadhāraṇārthaṃ hi pramāṇopanyāsaḥ /",
    "GSP33nysu__2u:2460": "prameyāvadhāraṇaṃ ca nirvivādā tatpratītiḥ /",
    "GSP33nysu__2u:2461": "naca sā pramāṇasvarūpamātropadarśane(na) bhavati /",
    "GSP33nysu__2u:2462": "kinnāma tadābhāsoddhāreṇāpi /",
    "GSP33nysu__2u:2463": "anyathā tatprāmāṇyasyaivānavasthānāt /",
    "GSP33nysu__2u:2464": "tathāca pratijñāvākyena viṣayamupakṣipya tatra hetunā pramāṇasvarūpamupadarśya tasyodāharaṇavākyena viruddhānadhyavasitānaikāntikatvanirāsaḥ kriyate /",
    "GSP33nysu__2u:2465": "upanayenāsiddhirapāsyate /",
    "GSP33nysu__2u:2466": "nigamanenāpi hetvanuvādena tasmādeva nānyasmāditi siddhasādhanatāpakṣipyate /",
    "GSP33nysu__2u:2467": "sādhyānuvādena (tu)agnimāneva na tu niragnika iti bādhapratipakṣapratikṣepaḥ kriyate /",
    "GSP33nysu__2u:2468": "tadevaṃ vidhūtavivādasādhyapratipattaye pañcāvayavavākyamāvaśyakamiti /",
    "GSP33nysu__2u:2469": "tadayuktam /",
    "GSP33nysu__2u:2470": "evaṃ vadatā hi ('pi) yāvatā vivādāvasānaṃ tāvānparopadeśa ityuktaṃ syāt /",
    "GSP33nysu__2u:2471": "tathāca pañcāvayavaṃ vākyaṃ paropadeśa ityayuktam /",
    "GSP33nysu__2u:2472": "pañcāvayavoktāvapi vivādāvasiterabhāvāt /",
    "GSP33nysu__2u:2473": "kintvākathāparisamāpteḥ paropadeśa iti vaktavyamityāśayavānāha- neti //",
    "GSP33nysu__2u:2474": "na pañcāvayoktau ca vivādāvasitirbhavet // MAnuv_2,1.33cd //",
    "GSP33nysu__2u:2475": "vivādādhyavasitiḥ vivādāvasānopetā sādhyapratītiḥ /",
    "GSP33nysu__2u:2476": "nanvetadayuktam /",
    "GSP33nysu__2u:2477": "udāharaṇādyavayavatrayeṇābhāsoddhārasya kṛtatvāt /",
    "GSP33nysu__2u:2478": "nirastasamastābhāsapramāṇopanyāse 'pi vivādānavasāne sarva(dā)thāpi",
    "GSP33nysu__2u:2479": "tatprasaṅgādityata āha- dṛṣṭānteti //",
    "GSP33nysu__2u:2480": "dṛṣṭāntādiṣu caivaṃ syāt sādhanaṃ punareva hi // MAnuv_2,1.34ab //",
    "GSP33nysu__2u:2481": "dṛṣṭāntapadenodāharaṇārthamupalakṣayati /",
    "GSP33nysu__2u:2482": "ādipadenopanayanigamanārthagrahaṇam /",
    "GSP33nysu__2u:2483": "viṣayasaptamīyam /",
    "GSP33nysu__2u:2484": "evaṃ yathā pra(tijñā)tītārthe /",
    "GSP33nysu__2u:2485": "sādhanaṃ vaktavyamiti śeṣaḥ /",
    "GSP33nysu__2u:2486": "syādeveti sambandhaḥ /",
    "GSP33nysu__2u:2487": "tuśabdo yasmādityarthe /",
    "GSP33nysu__2u:2488": "ayamarthaḥ /",
    "GSP33nysu__2u:2489": "satyamuddhṛtābhāsātpramāṇātprameyāvadhāraṇaṃ bhavatīti /",
    "GSP33nysu__2u:2490": "kintu pañcabhirapyavayavaistādṛśapramāṇapratītireva na bhavatīti brūmaḥ /",
    "GSP33nysu__2u:2491": "ābhāsoddhāraparodāharaṇādyarthavipratipattau tatsādhanasyāpi vaktavyatvāt",
    "GSP33nysu__2u:2492": "naca tatra vipratipattirna kartavyā /",
    "GSP33nysu__2u:2493": "nāpi vāṅmātreṇa tannivṛttiḥ /",
    "GSP33nysu__2u:2494": "pratijñārthasamānayogakṣematvāt /",
    "GSP33nysu__2u:2495": "nacodāharaṇādiṣveva sarvaśaṅkoddhārakāraṇamasti /",
    "GSP33nysu__2u:2496": "anupalambhāt /",
    "GSP33nysu__2u:2497": "pañcāvayavaprayoga eva kathāpudraṇāpātāt /",
    "GSP33nysu__2u:2498": "ataḥ prameyaniṇaryāvadhitve 'numānaprayogasya na pañcāvayavatvaniyamo yujyate /",
    "GSP33nysu__2u:2499": "api tu kathaparisamāptyavadhikatvamevāṅgīkāryamiti /",
    "GSP33nysu__2u:2500": "satyaṃ niḥśeṣato vivādanivṛttirna pañcāvayavaprayoge 'pi bhavatīti /",
    "GSP33nysu__2u:2501": "tathāpyavāntarākāṅkṣānivartakatvena pañcāvayavamevāvāntaravākyaṃ parisamāpyata ityata āha- liṅgeti //",
    "GSP33nysu__2u:2502": "liṅgoktāvapi caivaṃ syādanumāvasitirdhruvā // MAnuv_2,1.34cd //",
    "GSP33nysu__2u:2503": "co hetvarthe /",
    "GSP33nysu__2u:2504": "anumeti tatsambandhivākyamupalakṣyate /",
    "GSP33nysu__2u:2505": "evaṃ sati kimatra pramāṇamityavāntarākāṅkṣānivṛttihetau dhūmatvamiti liṅgoktau kṛtāyāmapi avāntaravākyaparyavasānamavaśyaṃ bhavatīti tanmātrameva vākyamaṅgīkaraṇīyam /",
    "GSP33nysu__2u:2506": "natu pañcāvayavatvaniyatiriti /",
    "GSP33nysu__2u:2507": "yaduktaṃ smaraṇādimātrahetutvena vākyasyopayogastacca vyāptivacanamātreṇa bhavatīti vyāptireva vaktavyeti tadayuktam /",
    "GSP33nysu__2u:2508": "tathā sati liṅgamātravacanasyāpi prayoktavyatvāpātāt /",
    "GSP33nysu__2u:2509": "sambhavati hi tasyāpi",
    "GSP33nysu__2u:2510": "vyāptipakṣadharmatāsmaraṇādihetutvami(te)tyuktābhiprāyamajānānasya codyaṃ vā pariharati- liṅgeti",
    "GSP33nysu__2u:2511": "yathā vyāptyuktāvevaṃ liṅgoktāvapyanumāvasitirdhruvā syāt /",
    "GSP33nysu__2u:2512": "iṣyāpādanametadityarthaḥ /",
    "GSP33nysu__2u:2513": "caśabdaḥ pratijñāhetugarbhaivetyādyuktapakṣāntarasamuccaye /",
    "GSP33nysu__2u:2514": "nacaivaṃ sati vyāptirevetyavadhāraṇānupapattiḥ /",
    "GSP33nysu__2u:2515": "yena yena prakāreṇa vyāptyādismaraṇādikaṃ bhavati /",
    "GSP33nysu__2u:2516": "yaśca sāṃvyāvahārikastaṃ tamupādāya niyamanirākaraṇasya tatreṣṭatvādityabhisandhiḥ /",
    "GSP33nysu__2u:2517": "etena pratijñāhetubhyāmupanayanigamanayorgatārthatāpi samarthitā veditavyeti /",
    "GSP33nysu__2u:2518": "// ityanumānalakṣaṇanirūpaṇam //",
    "GSP33nysu__2u:2519": "nirdoṣatāmantarbhāvya yuktiranumetyaktam /",
    "GSP33nysu__2u:2520": "doṣaparijñāna eva tadviyuktā yuktiḥ sujñānetyato yuktidoṣo nirūpaṇīyaḥ /",
    "GSP33nysu__2u:2521": "dhūmāderagnyādipramitijanakatve 'pi,yannimittaṃ kaścidartho",
    "GSP33nysu__2u:2522": "'rthāntarajñānaṃ na janayati, saṃśayaviparyayau vā karoti, sa yuktidoṣaḥ /",
    "GSP33nysu__2u:2523": "sa dvividhaḥ /",
    "GSP33nysu__2u:2524": "sākṣādvācanikaśca /",
    "GSP33nysu__2u:2525": "tatrādyaṃ vibhāgenoddiśati- virodha iti //",
    "GSP33nysu__2u:2526": "virodho 'saṅgatiścaiva sākṣād yuktestu dūṣaṇam // MAnuv_2,1.35ab //",
    "GSP33nysu__2u:2527": "prāyeṇānumānadoṣo virodha evāntarbhava(ntī)tīti prādhānyātprathamaṃ taduddeśaḥ /",
    "GSP33nysu__2u:2528": "eveti paraparisaṅkhayātamādhikyaṃ nirākaroti /",
    "GSP33nysu__2u:2529": "doṣāṇāṃ satāmatraivāntarbhāvāt /",
    "GSP33nysu__2u:2530": "anantarbhūtānāṃ ca doṣatvanirāsāt /",
    "GSP33nysu__2u:2531": "sākṣāditi //",
    "GSP33nysu__2u:2532": "vacanopadhānena vinā arthaniṣṭham (uktaṃ) uktayukteḥ sāmarthyam /",
    "GSP33nysu__2u:2533": "dūṣaṇaṃ tviti tuśabdasambandhaḥ, sākṣātviti vā /",
    "GSP33nysu__2u:2534": "yukteryuktitvābhimatasyārthasya /",
    "GSP33nysu__2u:2535_0": "sādhanābhimatasyārthasya sādhyābhimatenārthena sambhāvitapratītikasyāpi sādhyasādhanabhāvasya bādhalakṣaṇamayogyatvaṃ virodha",
    "GSP33nysu__2u:2535_1": "iti śiṣyairevohyatāmityāśayavānasaṅgatiṃ nirūpayati- pratijñāyāmiti pratijñāyāmasambandho yukteruktā hyasaṅgatiḥ // MAnuv_2,1.35cd //",
    "GSP33nysu__2u:2536": "pratijñāpadena tadartho lakṣyate /",
    "GSP33nysu__2u:2537": "viṣayasaptamīyam /",
    "GSP33nysu__2u:2538": "asambandho 'trākāṅkṣālakṣaṇasambandhavirahaḥ /",
    "GSP33nysu__2u:2539": "atrāpi yukteriti gauṇo nirdeśaḥ /",
    "GSP33nysu__2u:2540": "asambandho 'saṅgatiriti paryāyāvityato vyavahārasādhyatāsūcanāyoktetyuktam /",
    "GSP33nysu__2u:2541": "virodhāsaṅgatisvarūpasya sphuṭatvādanyairupadarśitatvācca kimatrodāharaṇopadarśaneneti hiśabdenāha",
    "GSP33nysu__2u:2542": "nanu kathaṃ dve evānumānadūṣaṇe paraparigaṇitānāmasiddhatvādīnāṃ bahūnāṃ sattvādityatasteṣāmatrāntarbhāvaṃ vibhāvayitu virodhavibhāgamāha- virodho",
    "GSP33nysu__2u:2543": "'pīti //",
    "GSP33nysu__2u:2544": "virodho 'pi tridhaiva syāt ... // MAnuv_2,1.36a //",
    "GSP33nysu__2u:2545": "sāmānyavibhāgena saha viśeṣavibhāgasya samuccaye apiśabdaḥ /",
    "GSP33nysu__2u:2546": "asaṅgatirapyanekavidheti vā tridhaiva na tvekavidhaiva yenāsiddhayādīnāmantarbhāvo durghaṭaḥ syāt /",
    "GSP33nysu__2u:2547": "yadvā yāvanto 'numānābhāsāḥ paraparigaṇitāstāvadbhedatāṃ",
    "GSP33nysu__2u:2548": "ni(rākartu)vataryitumevaśabdaḥ /",
    "GSP33nysu__2u:2549": "sarveṣāmatraivāntarbhāvāt /",
    "GSP33nysu__2u:2550": "traividhyaṃ darśayati- pratijñārtheti //",
    "GSP33nysu__2u:2551": "... pratijñārthaviruddhatā /",
    "GSP33nysu__2u:2552": "liṅgarāhityamavyāptir ... // MAnuv_2,1.36bc //",
    "GSP33nysu__2u:2553": "sādhyadharmaviśiṣṭo dharmī pratijñārthaḥ /",
    "GSP33nysu__2u:2554": "tasya pratispardhisadbhāvo viruddhatā /",
    "GSP33nysu__2u:2555": "yatrārthe liṅgapramitiḥ sādhyasiddhayupayoginī tatra tadabhāvo liṅgarāhityam /",
    "GSP33nysu__2u:2556": "vyāpterabhāvo 'vyāptiḥ /",
    "GSP33nysu__2u:2557": "itiśabdo 'dhyāhāryaḥ /",
    "GSP33nysu__2u:2558": "sādhyasādhanabhāvasambandhayogyatāviraho hi sādhyasādhanābhimatayostadbhāvāsambhave bhavati",
    "GSP33nysu__2u:2559": "naca sādhanasya tadbhāve 'pi viruddhasya sādhyatā sambhavati /",
    "GSP33nysu__2u:2560": "niśitatve 'pi paraśorākāśasya chedyatābhāvāt /",
    "GSP33nysu__2u:2561": "nāpi sādhyasya tathātvasambhave 'pyasamarthasya",
    "GSP33nysu__2u:2562": "sādhanatopapadyate /",
    "GSP33nysu__2u:2563": "chedyatve 'pi kāṣṭhasya kuṇṭhakuṭhārasya chedana(ka)tvābhāvāt /",
    "GSP33nysu__2u:2564": "ataḥ pratijñārthaviruddhatādīnāṃ yuktaṃ virodhitvam /",
    "GSP33nysu__2u:2565": "astu liṅgarāhityāvyāptyoryuktidoṣatvam /",
    "GSP33nysu__2u:2566": "pratijñārthaviruddhatā tu kathaṃ taddoṣaḥ /",
    "GSP33nysu__2u:2567": "sādhyasambandhitvāditi cenna /",
    "GSP33nysu__2u:2568": "sādhyābhimatasya tadbhāvāsambhave sādhanābhimatasyāviṣayavṛttitvāt /",
    "GSP33nysu__2u:2569": "nanvevaṃ sati siddhasādhanatāpi virodha eva syāt /",
    "GSP33nysu__2u:2570": "nahi siddhasya sādhyatā sambhavati /",
    "GSP33nysu__2u:2571": "nacāstviti vācyam /",
    "GSP33nysu__2u:2572": "uktaprakāratrayānantarbhāvāt /",
    "GSP33nysu__2u:2573": "siddhasādhako 'saṅgata iti svavacanavirodhācceti /",
    "GSP33nysu__2u:2574": "maivam /",
    "GSP33nysu__2u:2575": "sati sākāṅkṣatve 'nvayāyogyatvaṃ virodhaḥ /",
    "GSP33nysu__2u:2576": "naca siddhasādhanasya sākāṅkṣatā astīti nāsau virodhe 'ntarbhavati /",
    "GSP33nysu__2u:2577": "nanu cānyatra trividho virodha ityādinā liṅgarāhityāvyāptyorekatāmupādāya sādhyasya sādhanasya vānugamo dṛṣṭāntavirodhastṛtīyatayā parigṛhītaḥ /",
    "GSP33nysu__2u:2578": "atrāpi sādhyasādhanavaikalyaṃ dṛṣṭāntasyeti vakṣyati /",
    "GSP33nysu__2u:2579": "tatkathametat /",
    "GSP33nysu__2u:2580": "nacātrāpi tadadhyāhāreṇa tathaiva vyākhyānaṃ yuktam /",
    "GSP33nysu__2u:2581": "dṛṣṭāntadoṣasyānumānadoṣatānupapatteḥ /",
    "GSP33nysu__2u:2582": "nahi dṛṣṭānto 'numānam /",
    "GSP33nysu__2u:2583": "tathāpyanumānāṅgavyāptidūṣakatayānumānadoṣatvamastu /",
    "GSP33nysu__2u:2584": "dṛṣṭāntasya sādhyavaikalye sādhanasya sādhyaparityāgāt /",
    "GSP33nysu__2u:2585": "sādhanavaikalye tu vyāpteranupadarśanāditi cenna /",
    "GSP33nysu__2u:2586": "tathā satyavyāptyaiva saṅgṛhītatvena tṛtīyatvānupapatteriti /",
    "GSP33nysu__2u:2587": "ucyate /",
    "GSP33nysu__2u:2588_0": "svārthānumāne hi dṛṣṭavyāptikasya liṅgasya vivakṣitasthale siddhimātreṇa sādhyapramitirutpadyata iti tatparipanthināṃ doṣatvamabhipretya",
    "GSP33nysu__2u:2588_1": "pratijñārthaviruddhatāliṅgarāhityāvyāptīnāmatra grahaṇam parārthānumāne('pya)tvavyāptyaupayikasyāpi dṛṣṭāntadoṣasya tadāśrayatayā",
    "GSP33nysu__2u:2588_2": "pratītatvena tathaivodbhavanīyatājñāpanāya tena saha trividhatvamanyatroktamiti na virodhaḥ /",
    "GSP33nysu__2u:2589": "yadvā sādhyasādhanobhayāśrayahīnasādhyasādhanobhayavyāvṛttāśrayahīnānaṣṭau dṛṣṭāntadoṣāneke bhāṣante /",
    "GSP33nysu__2u:2590": "tannirāsāya dṛṣṭāntadoṣasya pṛthagupādānam /",
    "GSP33nysu__2u:2591": "tathāhi ubhayavikalastāvanna parisaṅkhayeyaḥ /",
    "GSP33nysu__2u:2592": "anyataravaikalyenaiva (dṛṣṭānta)duṣyatāsiddhāvādhikyaprasaṅgāt /",
    "GSP33nysu__2u:2593": "anyathaikaikavikalaparisaṅkhayānānupapatteḥ /",
    "GSP33nysu__2u:2594": "kathaṃ tarhyanvayavyatirekīti cet /",
    "GSP33nysu__2u:2595": "na kathañcidityuktameva /",
    "GSP33nysu__2u:2596": "sādhyādyavyāptistu dṛṣṭāntasya guṇa eva na doṣaḥ /",
    "GSP33nysu__2u:2597": "sato hi satā vyāptiṃ pradarśayituṃ dṛṣṭānto 'nveṣyavyaḥ /",
    "GSP33nysu__2u:2598": "vaidharmyadṛṣṭāntasyāyaṃ doṣa iti cetsa eva kimarthaḥ /",
    "GSP33nysu__2u:2599": "vyatirekavyāptibodhayeti cenna /",
    "GSP33nysu__2u:2600": "tasyāḥ sākṣādanupayogāt /",
    "GSP33nysu__2u:2601": "pāramparyeṇopayogo tu sādharmyadṛṣṭānta evāsāviti kiṃ pṛthagupādānena /",
    "GSP33nysu__2u:2602": "ubhayāvyāvṛttaścādhikyānni(kyani)rastaḥ /",
    "GSP33nysu__2u:2603": "āśrayahīnastvāśrayāsiddhisamānayogakṣema iti dvāveva dṛṣṭāntadoṣau /",
    "GSP33nysu__2u:2604": "asārvatrikaśca dṛṣṭāntadoṣaḥ /",
    "GSP33nysu__2u:2605": "nahi sarvatra dṛṣṭānta eva vyāptirupadarśanīyetyasti niyamaḥ /",
    "GSP33nysu__2u:2606": "ānumānikāgamikavyāptestadanapekṣaṇāt /",
    "GSP33nysu__2u:2607": "syādetat /",
    "GSP33nysu__2u:2608": "pratijñārthaviruddhatayā hi kālātītaprakaraṇasamau saṅgṛhītau /",
    "GSP33nysu__2u:2609": "liṅgarāhityamityasiddhiḥ /",
    "GSP33nysu__2u:2610": "avyāptiśca trividhā bhavati /",
    "GSP33nysu__2u:2611": "sādhanasya sādhyena sambandhābhāvaḥ /",
    "GSP33nysu__2u:2612": "satyapi sambandhe tadabhāvenāpi sambandhaḥ, sādhyābhāvavyā(pta)pyatā ceti",
    "GSP33nysu__2u:2613": "tadetattrayaṃ krameṇānadhyavasitā naikāntikaviruddhasaṃjñāṃ labhate /",
    "GSP33nysu__2u:2614": "tathāca paranirūpitaprastārasya samasanamevānena kṛtaṃ syāt /",
    "GSP33nysu__2u:2615": "nacānena kimapi prayojanam /",
    "GSP33nysu__2u:2616": "anyathā puruṣamativaiśvarūpyeṇa prakriyāntarasyāpi sāvakāśatvāt /",
    "GSP33nysu__2u:2617": "naca brahmatarkāditarkaśāstramanusṛtyetthaṃ vyutpādanamiti vācyam /",
    "GSP33nysu__2u:2618": "prayojanābhāve 'ndhaparamparāpatteriti /",
    "GSP33nysu__2u:2619": "ucyate /",
    "GSP33nysu__2u:2620": "asti prakriyāntarakaraṇasya prayojanam /",
    "GSP33nysu__2u:2621": "tathāhi /",
    "GSP33nysu__2u:2622": "pratijñārthaviruddhatayā hi svavākyavirodhasyāpi saṅgrahaṃ vakṣyati /",
    "GSP33nysu__2u:2623": "naca kālātītatvādinā sa labhyate /",
    "GSP33nysu__2u:2624": "api ca vyavahāro 'pi pratijñārthaviruddhatayopapadyate, na",
    "GSP33nysu__2u:2625": "kālātītatvādinā, vaiyarthyaprasaṅgāt /",
    "GSP33nysu__2u:2626": "asādhakamidaṃ kālātītatvāt /",
    "GSP33nysu__2u:2627": "satpratipakṣatvādityasya prabalasamabalapramāṇaviruddhatvādityarthaḥ /",
    "GSP33nysu__2u:2628": "nacātra viśeṣaṇasya kimapi prayojanamasti /",
    "GSP33nysu__2u:2629": "hīnabalasya pramāṇapadenaiva nirastatvāt /",
    "GSP33nysu__2u:2630": "pramāṇatadābhāsāviveka eva hi pramāṇaśabdaprayogo na tvaprāmāṇyaniścaye /",
    "GSP33nysu__2u:2631": "ahīnabalatayā vā viśeṣaṇe sambhavati tadavāntarabhedopādānaṃ niratharkameva /",
    "GSP33nysu__2u:2632": "tathācaikamevedaṃ dūṣaṇaṃ syāt /",
    "GSP33nysu__2u:2633": "liṅgarāhityagrahaṇena cādūṣaṇānāmapi dūṣaṇatayā paraparigaṇitānāmāśrayavyadhikaraṇasādhyānyathāsiddhīnāṃ nirāso labhyate anyathāsiddherdūṣaṇatve 'pi prakārāntasya vakṣyamāṇatvāt /",
    "GSP33nysu__2u:2634": "anadhyavasitatvādibhedo 'pi kiṃ vyāptyabhāve sambhavatītyetāvatā",
    "GSP33nysu__2u:2635": "parisaṅkhayeyo vyavahāropayogitvādvā /",
    "GSP33nysu__2u:2636": "nādyaḥ /",
    "GSP33nysu__2u:2637": "vyarthavyutpādanasyātiprasaṅgitvāt /",
    "GSP33nysu__2u:2638": "na dvitīyaḥ /",
    "GSP33nysu__2u:2639": "vaiyarthyaprasakteḥ /",
    "GSP33nysu__2u:2640": "nedaṃ sādhakamanaikāntikatvādityasya hi sapakṣavṛttitve sati vipakṣavṛttitvādityarthaḥ /",
    "GSP33nysu__2u:2641": "nacātra viśeṣaṇavyavacchedyaṃ kiñcidasti /",
    "GSP33nysu__2u:2642": "evaṃ viruddhatvādityasya sapakṣāvṛttitve sati vipakṣavṛttitvādityarthaḥ /",
    "GSP33nysu__2u:2643": "tathāca vaiyarthyameva /",
    "GSP33nysu__2u:2644": "sādhyaviparyayavyāpyatvādityatrāpi sambandhamātreṇa kṛtārthatve vyāptigrahaṇaṃ vyarthameva",
    "GSP33nysu__2u:2645": "evamavāntarabhedavyutpādanamapi nirastam /",
    "GSP33nysu__2u:2646": "śiṣyamativaiśadyāya vyutpādanaṃ tvanumatameveti na svīyavyavahāravirodha iti /",
    "GSP33nysu__2u:2647": "virodhavadasaṅgaterapi prabhedāḥ svayamevohanīyāḥ /",
    "GSP33nysu__2u:2648": "evaṃ sākṣādyuktidoṣamabhidhāya vācanikadoṣamāha- nyūneti //",
    "GSP33nysu__2u:2649": "... nyūnādhikye tu vācike // MAnuv_2,1.36d //",
    "GSP33nysu__2u:2650": "nyūnaśabdo bhāvapradhānaḥ /",
    "GSP33nysu__2u:2651": "yukterdūṣaṇamiti prakṛtamanuvartate /",
    "GSP33nysu__2u:2652": "avaśyavaktavyāparipūrtirnyūnatvam /",
    "GSP33nysu__2u:2653": "kṛtakāryatvamādhikyam /",
    "GSP33nysu__2u:2654": "vacanadoṣāttatpratipāditā yuktirapi duṣyā syādityetayorvācanikatvam /",
    "GSP33nysu__2u:2655": "nanvayukto 'yaṃ vibhāgaḥ /",
    "GSP33nysu__2u:2656": "virodhāsaṅgatyorapi vāci(cani)katvāt /",
    "GSP33nysu__2u:2657": "nahi kṛtakatvaṃ svayameva duṣyam /",
    "GSP33nysu__2u:2658": "anityatvasādhane 'pi tathātvāpatteḥ /",
    "GSP33nysu__2u:2659": "kṛśānuśaityādau tatheti cet /",
    "GSP33nysu__2u:2660": "tatkiṃ kṛtakatvaṃ kṛśānuśaityaṃ vā śabdanityatvaṃ vā sādhayituṃ svayameva pravṛttam /",
    "GSP33nysu__2u:2661": "yena tatra duṣyaṃ syāt /",
    "GSP33nysu__2u:2662": "kinnāma tatsādhanatayā śabdena pratipādi(darśi)tam /",
    "GSP33nysu__2u:2663": "evamasaṅgatāvapi siddhasādhanatādilakṣaṇāyāṃ vācyamityāśaṅkānirāsārthaṃ tuśabdaḥ /",
    "GSP33nysu__2u:2664": "nyūnādhikye eva vācanike, na virodhāsaṅgatī /",
    "GSP33nysu__2u:2665": "svārthānumāne 'pi darśanāditi bhāvaḥ /",
    "GSP33nysu__2u:2666": "santu tarhi pratipattṛpratipādakayorevaite doṣāḥ /",
    "GSP33nysu__2u:2667": "yathā niśātam kṛśānuśaityādau vyāpārayanpuruṣa evāparādhī syāt natu kṛtakatvādikamiti /",
    "GSP33nysu__2u:2668": "maivam /",
    "GSP33nysu__2u:2669": "kṛtakatvāderaduṣṭatve tadvayāpārayato 'pyaparādhānupapatteḥ /",
    "GSP33nysu__2u:2670": "anyathā śabdanityatvasādhane prayuñjāno 'pyaparādhyeta /",
    "GSP33nysu__2u:2671": "tataḥ kṛśānuśaityādeḥ sādhyatānarhatvaṃ nityatvādisādhane kṛtakatvāderasamarthatvamityādirarthaśabdagata eva doṣo 'ṅgīkaraṇīyaḥ /",
    "GSP33nysu__2u:2672": "na hyupādhimantarbhāvya bhavan doṣo na doṣo bhavati /",
    "GSP33nysu__2u:2673": "tathā sati bahuviplavāpatteriti /",
    "GSP33nysu__2u:2674": "nanu kathameta evānumānadoṣāḥ /",
    "GSP33nysu__2u:2675": "sopādhikatvasyāpyatiriktasya",
    "GSP33nysu__2u:2676": "sattvādityatastatsvarūpānuvādenoktāntarbhāvamāha- sādhyeti //",
    "GSP33nysu__2u:2677": "sādhyavyāpakavailomyamavyāptiḥ sādhanasya ca // MAnuv_2,1.37ab //",
    "GSP33nysu__2u:2678": "sādhanasya yatsādhyavyāpakavailomyaṃ sāvyāptiḥ /",
    "GSP33nysu__2u:2679": "caśabdātsatpratipakṣatā ca /",
    "GSP33nysu__2u:2680": "sādhyasyādharmasādhanatvādervyāpako yo niṣiddhatvādidharmaḥ /",
    "GSP33nysu__2u:2681": "yatrādharmasādhanatvaṃ tatra niṣiddhatvamiti niyamāt /",
    "GSP33nysu__2u:2682": "tena sādhanasya hiṃsātvādervailomyaṃ sādhyāpekṣayā vaiparītyamavyāptatvamiti yāvat /",
    "GSP33nysu__2u:2683": "yatra hiṃsātvaṃ tatra niṣiddhatvamiti niyamābhāvāt /",
    "GSP33nysu__2u:2684": "vaidhahiṃsāyāṃ satyapi hiṃsātve niṣiddhatvābhāvāt /",
    "GSP33nysu__2u:2685": "tadanena sopādhikatvasya svarūpamuktam /",
    "GSP33nysu__2u:2686": "sādhyavyāpakatve sati sādhanāvyāpako hi dharma upādhiḥ, tadvattvaṃ ca sādhanasya sādhyavyāpakāvyāpyatvameva",
    "GSP33nysu__2u:2687": "etatprāganumānādvayāptigrahaṇavelāyāmavyāptireva /",
    "GSP33nysu__2u:2688": "sādhyavyāpakaṃ parityajataḥ sādhyaparityāgāvaśyambhāvāt /",
    "GSP33nysu__2u:2689": "nahi sādhyamaparityajan tadvayāpakaṃ parityajatīti yujyate /",
    "GSP33nysu__2u:2690": "sādhyaparityāgaścāvyāptireva /",
    "GSP33nysu__2u:2691": "apare tu nirupādhikaḥ sambandho vyāptiḥ /",
    "GSP33nysu__2u:2692": "sopādhikatve tu lakṣaṇābhāvādvayāptyabhāva ityācakṣate /",
    "GSP33nysu__2u:2693": "tadasat /",
    "GSP33nysu__2u:2694": "vyāptijñānādhīnamupādhijñānaṃ tadadhīnaṃ ca nirupādhikatvajñānaṃ tadāyattaṃ vyāptijñānamiti cakrakaprasaṅgena tasya vyāptilakṣaṇatvānupapatteḥ /",
    "GSP33nysu__2u:2695": "tatkiṃ sāpādhikasyāpyasti vyāptiḥ /",
    "GSP33nysu__2u:2696": "maivam /",
    "GSP33nysu__2u:2697": "vyāptatvānupādhikatvayoḥ samaniyame 'pi vyāptibodhānaṅgatayopādhyabhāvasya lakṣaṇatvānupapatteruktatvāt",
    "GSP33nysu__2u:2698": "nanvevaṃ cetkathaṃ sādhyasādhanavyavahāraḥ /",
    "GSP33nysu__2u:2699": "āgāmisambhāvanāpekṣayeti brūmaḥ /",
    "GSP33nysu__2u:2700": "vastutastu yo dharmo yadvayāpakāvyāptastasya tenāvyāptirityeva vaktavyam /",
    "GSP33nysu__2u:2701": "anumānapravṛttyuttarakālaṃ tu satpratipakṣataiva /",
    "GSP33nysu__2u:2702": "sādhanasya sādhyavyāpakaparityāgo hi pakṣādanyatra vā syātpakṣe vā /",
    "GSP33nysu__2u:2703": "na tāvadādyaḥ /",
    "GSP33nysu__2u:2704": "tathā sati sphuṭavyabhicāraparityāgenopādhyudbhāvanasyānavasaratvāt /",
    "GSP33nysu__2u:2705": "dvitīye tu sādhyavyāpakasya pakṣādvayāvṛttiḥ sādhyamapi vyāvartayatīti satpratipakṣataiva",
    "GSP33nysu__2u:2706": "etenopādhyabhāvasya pratipakṣatve nopādherdūṣaṇatvam /",
    "GSP33nysu__2u:2707": "nahi yadabhāvo yatra dūṣaṇaṃ so 'pi tatra dūṣaṇamiti yukta virodhāditi parāstam /",
    "GSP33nysu__2u:2708": "pakṣavyāvṛttiprādhānyenaivopādhitvāt /",
    "GSP33nysu__2u:2709": "etadarthaṃ ca sādhyavyāpakasya vailomyaṃ pakṣādvayāvṛttiḥ sādhanasya satpratipakṣateti yojanīyam",
    "GSP33nysu__2u:2710": "bhāvapradhānasyādoṣatvaṃ tviṣyameva /",
    "GSP33nysu__2u:2711": "nanu ca prāganumānādapi satpratipakṣatānumānottaramavyāptirvā kinna syāt /",
    "GSP33nysu__2u:2712": "maivam /",
    "GSP33nysu__2u:2713": "pakṣe hi sādhyasyopasaṃhāre pratipakṣāvasaraḥ /",
    "GSP33nysu__2u:2714": "naca vyāptigrahaṇasamaye pakṣādipravibhāgo 'stīti kathaṃ tadā pratipakṣatvaṃ syāt /",
    "GSP33nysu__2u:2715": "anumānottaramavyāptiḥ kathamiti vaktavyam /",
    "GSP33nysu__2u:2716": "sādhyavyāpaka upādhiḥ pakṣādvayāvartamānaḥ sādhyamapi vyāvartayati /",
    "GSP33nysu__2u:2717": "tathāca sādhyarahite tatra vartamānaṃ sādhanaṃ sādhyaṃ vyabhicaratīti cenna /",
    "GSP33nysu__2u:2718": "tathā sati bādhitasatpratipakṣayorapi vyabhicāritāpātāt /",
    "GSP33nysu__2u:2719": "omiti cenna /",
    "GSP33nysu__2u:2720": "nirasiṣyamāṇatvāt /",
    "GSP33nysu__2u:2721": "bādhapratipakṣābhyāmevānumānadūṣaṇasambhave kiṃ tadupajīvinā vyabhicāreṇeti cet, tarhi vyāpakavyāvṛttyā pratipakṣeṇaivānumāne dūṣite kiṃ tadupajīvinā vyabhicāreṇeti tulyam /",
    "GSP33nysu__2u:2722": "kiñca pakṣe vyabhicāraḥ kiṃ niścita uta sandigdhaḥ /",
    "GSP33nysu__2u:2723": "nādyaḥ /",
    "GSP33nysu__2u:2724": "vikalpānupapatteḥ /",
    "GSP33nysu__2u:2725": "tathāhi /",
    "GSP33nysu__2u:2726": "pakṣe sādhyābhāvo niścito na vā /",
    "GSP33nysu__2u:2727": "ādye kiṃ pramāṇāntareṇota sādhyavyāpakopādhivyāvṛttyā /",
    "GSP33nysu__2u:2728": "prathame tata evānumānaṃ duṣyamiti kimupādhinā /",
    "GSP33nysu__2u:2729": "na dvitīyaḥ /",
    "GSP33nysu__2u:2730": "parasparāśrayatvaprasaṅgāt /",
    "GSP33nysu__2u:2731": "upādheḥ sādhyavyāpakatvaniścaye tadvayāvṛttyā sādhyavyāvṛttiniścayaḥ sati ca tasminnasāviti",
    "GSP33nysu__2u:2732": "neti pakṣe sādhyavyāpakatvāniścayāt upādheḥ, kathaṃ tadvayāvṛttyā pakṣe",
    "GSP33nysu__2u:2733": "sādhanasya niścito vyabhicāraḥ syāt /",
    "GSP33nysu__2u:2734": "pakṣe sandigdho vyabhicārastu svata eva siddho sopādhimukhanirīkṣaṇāpekṣaḥ",
    "GSP33nysu__2u:2735": "sarvānumānocchedahetuśca /",
    "GSP33nysu__2u:2736": "tasmādanumānottarakālaṃ satpratipakṣataivetyucitam /",
    "GSP33nysu__2u:2737": "etadevābhipretya”sa evopādhidoṣo 'pi'; ityādivacanāt /",
    "GSP33nysu__2u:2738": "anukūlatarkādinā sādhyavyāpakatvaniścaye sati pakṣe niścitavyabhicāritāsiddhiriti cenna /",
    "GSP33nysu__2u:2739": "niścisādhyavyāpakavyāvṛtterbādhakatvena tata evānumāne dūṣite vyabhicāravaiyarthyāt /",
    "GSP33nysu__2u:2740": "tathāpi sopādhikatvaṃ satpratipakṣatvamiti gataḥ pakṣa iti cenna /",
    "GSP33nysu__2u:2741": "pratipakṣasya yāvajjīvaṃ tadbhāvānaṅgīkārāt /",
    "GSP33nysu__2u:2742": "sāmarthyānirdhāraṇāyāmeva satpratipakṣaḥ, nirdhārite tu sāmarthye bādhako vā syāt, bādhyo veti ko nāma nābhyupaiti /",
    "GSP33nysu__2u:2743": "atra sopādhikatvamiti vaktavye sādhyavyāpakavailomyamiti vacanamupādhilakṣaṇasyāpi pradarśanārtham",
    "GSP33nysu__2u:2744": "tadapi sādhyasamavyāpakatvapakṣanirāsāya /",
    "GSP33nysu__2u:2745": "nanveṣa pakṣaṣṭīkākṛtāṅgīkṛtaḥ /",
    "GSP33nysu__2u:2746": "maivam /",
    "GSP33nysu__2u:2747": "paramatānuvādatvāt /",
    "GSP33nysu__2u:2748": "anyathaikasādhyāvinābhāva ityudayanavacanodāharaṇavaiyarthyāt /",
    "GSP33nysu__2u:2749": "dūṣaṇaṃ tu sphuṭatvānnoktam /",
    "GSP33nysu__2u:2750": "tathā hi /",
    "GSP33nysu__2u:2751": "samapadaṃ kiṃ viṣamavyāptikavyavacchedārthamuta prayojanāntarārtham /",
    "GSP33nysu__2u:2752": "nādyaḥ /",
    "GSP33nysu__2u:2753": "pārthivaparamāṇurūpādayo nityāḥ paramāṇuviśeṣaguṇatvāt āpyaparamāṇurūpādivadityādau pṛthivīviśeṣaguṇatvābhāvāderviṣamavyāptikasyāpyupādhitvena tadvayavacchedasyāyuktatvāt /",
    "GSP33nysu__2u:2754": "pratipakṣonnāyakatvasambhavena dūṣaṇatvācca /",
    "GSP33nysu__2u:2755": "viṣamavyāptikasyopādhitve pakṣetaratvasyāpi tatprasaṅga iti cet /",
    "GSP33nysu__2u:2756": "tatkimuktaviśeṣaṇadvayopetaṃ na vā /",
    "GSP33nysu__2u:2757": "neti pakṣe tata evānupādhitvam /",
    "GSP33nysu__2u:2758": "ādye tu tasyāpyupādhitve ko doṣaḥ /",
    "GSP33nysu__2u:2759": "parvatetaratvādeḥ sarvatra sambhavena naivamiti cenna /",
    "GSP33nysu__2u:2760": "anumānavyāptyādigrāhakapramāṇaprābalye sati sādhyavyāpakatvabhaṅgāt /",
    "GSP33nysu__2u:2761": "tadabhāve cānumānabhaṅgasyeṣṭatvāt /",
    "GSP33nysu__2u:2762": "anyathā śabdo 'bhidheyaḥ prameyatvādghaṭavadityādāvaśabdatvādeḥ samavyāptikapakṣetarasyānirāsaprasaṅgāt",
    "GSP33nysu__2u:2763": "tadidamiṣyamapi tyajati aniṣyamapi gṛhṇātīti na viśeṣaṇam /",
    "GSP33nysu__2u:2764": "yadapyayuktam /",
    "GSP33nysu__2u:2765": "“svasambandhena yaḥsvīyaṃ dharmamanyatra yojayet /",
    "GSP33nysu__2u:2766": "sa upādhiryathā loke japādiḥ sphaṭikādiṣu /",
    "GSP33nysu__2u:2767": "ihāpyavyāpyahetvarthavyāpyatvabhramahetutā /",
    "GSP33nysu__2u:2768": "upādheḥ syāttadā tasya samavyāptiryadā bhavet'; iti /",
    "GSP33nysu__2u:2769": "tatra vaktavyam /",
    "GSP33nysu__2u:2770": "kimanenoktaṃ bhavati /",
    "GSP33nysu__2u:2771": "kiṃ viṣamavyāptikasya vyāpyatvābhāvāttatsambandhena sādhanābhimate vyāpyatābhramānupapatteradoṣatvena tadvayavacchedāya samapadamiti,",
    "GSP33nysu__2u:2772": "kiṃvānvarthopādhiśabdasampādanārthamiti /",
    "GSP33nysu__2u:2773": "nādyaḥ /",
    "GSP33nysu__2u:2774": "pratipakṣonnāyakatvena dūṣaṇatvasambhave svagatavyāptyavabhāsakatābhāvasyādoṣatvāt /",
    "GSP33nysu__2u:2775": "sādhyasāhacaryadarśanenaiva vyāpyatābhramasambhavācca /",
    "GSP33nysu__2u:2776": "na dvitīyaḥ /",
    "GSP33nysu__2u:2777": "upādhiśabdasambandhasya svakapolakalpitatvāt /",
    "GSP33nysu__2u:2778": "ata eva bhagavānācāyarvaryaḥ sopādhikatvamityanabhidhāya sādhyavyāpakavailomyamityāha /",
    "GSP33nysu__2u:2779": "vyavahārāstu parakṛtasaṅketenāpi nirvahaṇīyaḥ /",
    "GSP33nysu__2u:2780": "yadvā kvacitsādhyavyāpyatāsadbhāvenopādhitve 'nyatrāpi gauṇyā vṛttyā upādhivyavahāropapattiḥ",
    "GSP33nysu__2u:2781": "ata eva na dvitīyo 'pi /",
    "GSP33nysu__2u:2782": "nanu ca viṣamavyāptikasya pratipakṣonnāyakatvaṃ na sambhavati /",
    "GSP33nysu__2u:2783": "kvacitpakṣetaraviparyayasyāsādhāraṇatvāditi /",
    "GSP33nysu__2u:2784": "maivam /",
    "GSP33nysu__2u:2785": "asādhāraṇatvasya dūṣaṇatvāsammateḥ /",
    "GSP33nysu__2u:2786": "sammatau vā tatropādhitvābhāvasya vyutpādanāt /",
    "GSP33nysu__2u:2787": "yatropādhiḥ pakṣaikadeśādvayāvartate tatra kathaṃ pratipakṣaḥ /",
    "GSP33nysu__2u:2788": "bhāgāsiddhiprasaṅgāt /",
    "GSP33nysu__2u:2789": "nacāsau nopādhiḥ /",
    "GSP33nysu__2u:2790": "pakṣaikadeśādvayāvṛttyāpi sādhanāvyāpakatvasambhavāt /",
    "GSP33nysu__2u:2791": "nacāyaṃ samavyāptipakṣe 'sti doṣaḥ /",
    "GSP33nysu__2u:2792": "upādhimatyekadeśe sādhyasadbhāvaniyamena taṃ vihāyaikadeśāntarasyaiva pakṣīkaraṇaucityāditi",
    "GSP33nysu__2u:2793": "ucyate /",
    "GSP33nysu__2u:2794": "asmābhirapyupādhivyāvṛttimā(nevaika)nekadeśaḥ pakṣīkriyate /",
    "GSP33nysu__2u:2795": "ekadeśāntare 'pi yadi sādhyasammatistadā tasyāpakṣīkaraṇameva /",
    "GSP33nysu__2u:2796": "asammatau tu tatra doṣāntarameva bhaviṣyatīti kimanupapannam /",
    "GSP33nysu__2u:2797": "nanu śaṅkitopādhau kathaṃ pratipakṣaḥ sandigdhāsiddhiprasaṅgenāsamabalatvāditi cenna /",
    "GSP33nysu__2u:2798": "pākṣikasiddhayādinā satpratipakṣatāphalasya saṃśayasyānivāraṇāt /",
    "GSP33nysu__2u:2799": "saṃśayānaṅgatvamevāsamabalatvamabhipretam /",
    "GSP33nysu__2u:2800": "syādetat /",
    "GSP33nysu__2u:2801": "sādhyavyāpakatve sati sādhanāvyāpakatvaṃ kimupādhisāmānyalakṣaṇaṃ kiṃvā viśeṣalakṣaṇam /",
    "GSP33nysu__2u:2802": "nādyaḥ /",
    "GSP33nysu__2u:2803": "samavāyaḥ samavetaḥ sambandhatvātsaṃyogavadityatra sādhanāvacchinnasādhyavyāpakakṛtakatvopādhyavyāpanāt",
    "GSP33nysu__2u:2804": "vāyuḥ spārśano 'nudbhūtarūpānadhikaraṇatve",
    "GSP33nysu__2u:2805": "satyupalabhyamānasparśādhikaraṇatvādghaṭavadityatra dravyatvāvacchinnasādhyavyāpakacākṣuṣatvopādhyavyāpteśca",
    "GSP33nysu__2u:2806": "naca sādhanāvacchinnasādhyavyāpakasya yatkiñcidavacchinnasādhyavyāpakasya ca nopādhitvamiti vācyam /",
    "GSP33nysu__2u:2807": "tatra tatrācāryairaṅgīkṛtatvāt /",
    "GSP33nysu__2u:2808": "vyatirekopādhyavyāpakatvācca /",
    "GSP33nysu__2u:2809": "na dvitīyaḥ /",
    "GSP33nysu__2u:2810": "sāmānyalakṣaṇāntarasya vaktavyatāpātāt /",
    "GSP33nysu__2u:2811": "na cānvayavyatirekidharmatvaṃ taditi vācyam /",
    "GSP33nysu__2u:2812": "tasyātrāyamupādhiriti vyavahārakāraṇatvābhāvāt /",
    "GSP33nysu__2u:2813": "tathātve ca lakṣaṇavaiyarthyāditi /",
    "GSP33nysu__2u:2814": "atra brūmaḥ /",
    "GSP33nysu__2u:2815": "idameva sāmānyalakṣaṇam /",
    "GSP33nysu__2u:2816": "sādhyapadenāvacchinnānavacchinnasādhyasyābhidhānāt /",
    "GSP33nysu__2u:2817": "naca tatra pratipakṣāsambhavaḥ /",
    "GSP33nysu__2u:2818": "yadavacchinnasādhye ya upādhistadvayāvṛttestadviśiṣṭābhāve hetutvopapatteḥ",
    "GSP33nysu__2u:2819": "yathā samavāyaḥ sambandhatve sati samavetatvena hīno 'kāryatvādākāśavat /",
    "GSP33nysu__2u:2820": "vāyurdravyatve sati spārśanatvena hīno 'cākṣuṣatvādākāśavaditi /",
    "GSP33nysu__2u:2821": "nacātra sādhyaviśeṣaṇavaiyarthyam /",
    "GSP33nysu__2u:2822": "śabdo na sparśavadviśeṣaguṇaḥ pratyakṣatve satyakāraṇaguṇapūrvakatvādityādāviva vyabhicāraparihārārthatvāt",
    "GSP33nysu__2u:2823": "kvacitsādhyāvacchedakāvacchinnasyopādhyabhāvasya hetutvāt /",
    "GSP33nysu__2u:2824": "yathā vāyuḥ spārśano na bhavati dravyatve satyacākṣuṣatvāditi /",
    "GSP33nysu__2u:2825": "vyatirekavyāptau tūktamevottaram /",
    "GSP33nysu__2u:2826": "sādhyasādhanapadābhyāṃ ca prakṛtayoreva vivakṣitatvānna kaścitkṣudropadravaḥ /",
    "GSP33nysu__2u:2827": "yo yatsādhyavyāpako yatsādhanāvyāpaka iti vāsyārtha iti sarvaṃ sustham /",
    "GSP33nysu__2u:2828": "nanu ca sopādhikatvasya satpratipakṣatve 'pi tenaivānumānadoṣādhikyamiti /",
    "GSP33nysu__2u:2829": "maivam /",
    "GSP33nysu__2u:2830": "pratijñārthaviruddhatetyanenaiva",
    "GSP33nysu__2u:2831": "prabalapramāṇaviruddhatālakṣaṇakālātīta(tā)vatsamabalapramāṇaviruddhatāyāḥ",
    "GSP33nysu__2u:2832": "satpratipakṣatāyā api saṅgṛhītatvāt /",
    "GSP33nysu__2u:2833": "pratispardhisadbhāvamātraṃ hi pratijñārthaviruddhatetyuktam /",
    "GSP33nysu__2u:2834": "evaṃ tarhi durbalena virodho 'pi pratijñārthaviruddhatā syāt,",
    "GSP33nysu__2u:2835": "uktalakṣaṇopetatvādityata āha- durbaleneti //",
    "GSP33nysu__2u:2836": "durbalena virodhe 'pi na pramāṇamasādhakam // MAnuv_2,1.37cd //",
    "GSP33nysu__2u:2837": "ayamarthaḥ /",
    "GSP33nysu__2u:2838": "prakaraṇādivaśāddhi sāmānyaśabdā api viśeṣe vatarnta iti prasiddham /",
    "GSP33nysu__2u:2839": "yathā viśiṣṭasamaye puruṣamānayetyukte puruṣaviśeṣa evānīyate na tu yaḥ ko",
    "GSP33nysu__2u:2840": "'pi puruṣaḥ /",
    "GSP33nysu__2u:2841": "prakṛte cānumānasyāsādhakatvanimittaparisaṅkhayānam /",
    "GSP33nysu__2u:2842": "naca durbalena virodhe 'pyanumānamasādhakaṃ bhavati /",
    "GSP33nysu__2u:2843": "prabalavirodhādinā tasyaivābhāsatvāt /",
    "GSP33nysu__2u:2844": "yathā vimataścakṣuṣmānrūpāparokṣajñānitvādityatra vimato 'ndhaḥ",
    "GSP33nysu__2u:2845": "puruṣatvāditi /",
    "GSP33nysu__2u:2846": "ataḥ sāmānyaśabdaprasakto 'pi durbalena virodho (nānumānasādhyakatāvacchinnapra) na prathijñārthaviruddhatā",
    "GSP33nysu__2u:2847": "kintu prabalasamabalapramāṇaviruddhataiva (iti) /",
    "GSP33nysu__2u:2848": "nanvevamādhikyanirāse 'pi nānumānavirodhatraividhyaṃ sambhavati /",
    "GSP33nysu__2u:2849": "pratijñāvirodhasyāvyāptyaiva gatatvāt /",
    "GSP33nysu__2u:2850": "virodhenaiva sādhyavirahiṇi pakṣe vartamānasya hetorarvyāptibharvati /",
    "GSP33nysu__2u:2851": "nahi viredhasyāvyāptyasaṅkīrṇamudāharaṇamasti /",
    "GSP33nysu__2u:2852": "yatra tu virodhasambhavastatrāvyāpterevānyatrāvadhṛtasāmarthyāyā dūṣaṇatvāt /",
    "GSP33nysu__2u:2853": "virodhasyāvyāptyutthāpanena caritārthatvādityāśaṅkāṃ bhikṣu(ka)pādapra(sāraṇanyāyena)sāraṇena pariharati- svavākyeneti //",
    "GSP33nysu__2u:2854": "svavākyena virodhe 'pi naiva sādhakatāṃ vrajet // MAnuv_2,1.38ab //",
    "GSP33nysu__2u:2855": "pramāṇamityanuvartate /",
    "GSP33nysu__2u:2856": "na kevalaṃ pramāṇavirodhe, kintu svavākyena virodhe 'pi pramāṇaṃ naiva sādhakatāṃ vrajet",
    "GSP33nysu__2u:2857": "evaśabdena pareṣāmapi siddho 'yamartha iti darśayati /",
    "GSP33nysu__2u:2858": "yathoktam /",
    "GSP33nysu__2u:2859": "avirodhigrahaṇātpratyakṣānumānagamasvaśāstrasvavacanavirodhino nirastā iti",
    "GSP33nysu__2u:2860": "(bhavanti iti) /",
    "GSP33nysu__2u:2861": "etaduktaṃ bhavati /",
    "GSP33nysu__2u:2862": "pratijñārthavirodho dvedhā bhavati /",
    "GSP33nysu__2u:2863": "pramāṇavirodhaḥ svavākyavirodhaśceti /",
    "GSP33nysu__2u:2864": "tatrādyaḥ prabalasamabalapramāṇavirodhātmā dvividho bhavati /",
    "GSP33nysu__2u:2865": "dvitīyo 'pyapasiddhāntajātibhedena dvedhā /",
    "GSP33nysu__2u:2866": "jātiśca svavacanavirodhasvanyāyavirodhasvakriyāvirodhabhedena tredhā /",
    "GSP33nysu__2u:2867": "tatrāstāṃ tāvatpramāṇavirodhaḥ /",
    "GSP33nysu__2u:2868": "svavākyavirodhagrahaṇaṃ tāvatpṛthakkaraṇīyam /",
    "GSP33nysu__2u:2869": "tasyāpyavyāptyutthāpane vyāpārāyogāt /",
    "GSP33nysu__2u:2870": "svavākyavirodhe hi kiṃ sādhanasyobhayābhimatyā (pakṣe) vyabhicāro bhavet,",
    "GSP33nysu__2u:2871": "kiṃvānyarābhimatyā /",
    "GSP33nysu__2u:2872": "nādyaḥ /",
    "GSP33nysu__2u:2873": "svavākyaprāmāṇyasyobhayāsammateḥ /",
    "GSP33nysu__2u:2874": "na dvitīyaḥ /",
    "GSP33nysu__2u:2875": "tasya svataḥsiddhatvena svavākyavirodhānapekṣatvāt /",
    "GSP33nysu__2u:2876": "adoṣatvācca /",
    "GSP33nysu__2u:2877": "tasmādaviṣayavṛvi(tāhetu)tvena pratijñārthaviruddhatā pṛthageva patisaṅkhayātavyeti /",
    "GSP33nysu__2u:2878": "kiñcāyaṃ na kevalaṃ vyāptyapekṣapravṛtteranumānasyaiva doṣaḥ /",
    "GSP33nysu__2u:2879": "kinnāma tadanapekṣasya pratyakṣāderapi tathā cānyatropalabdhasāmarthyasyānumāne 'pi svātantryasiddhirityāśayavatā prastāvādanumānamiti vaktavye pramāṇamityevādhikṛtam /",
    "GSP33nysu__2u:2880": "etenaitadapi (parā)nirastam /",
    "GSP33nysu__2u:2881": "astu svavākyavirodhasya pṛthagdoṣatvamavyāptyutthāpakatvāyogāt /",
    "GSP33nysu__2u:2882": "bādhapratirodharūpaḥ pramāṇavirodhastu na svatantradoṣaḥ /",
    "GSP33nysu__2u:2883": "pramāṇavirodhe hi heturapakṣadharmo vā syāt anaikāntiko vā (syāt) /",
    "GSP33nysu__2u:2884": "jijñāsitadharmaṇo dharmiṇaḥ pakṣatvāt /",
    "GSP33nysu__2u:2885": "pramāṇāvagatasādhyaviruddhadharmavataścāpakṣatvena taddharmasyāpakṣadharmatvaniyamāt /",
    "GSP33nysu__2u:2886": "sādhyadhar(ma)rmiṇyeva pramāṇopasthāpitasādhyadharmaviruddhadharmavati darśanena vyabhicārāt",
    "GSP33nysu__2u:2887": "naca sapakṣavipakṣāvevānvayavyatirekagamyāvinābhāvadarśanaviṣayau na pakṣa iti sāmpratam /",
    "GSP33nysu__2u:2888": "yadi hi pakṣaṃ vihāya bahirevāvinābhāvo 'vagamyate tadā bahirvyāptibalena pakṣadharmo 'pi heturna pakṣe sādhyaṃ sādhayet /",
    "GSP33nysu__2u:2889": "asiddhā hi tatra tasya sādhyena vyāptiḥ /",
    "GSP33nysu__2u:2890": "tasmādantarbahirvā sarvopasaṃhāreṇāvinābhāvo 'vagantavyaḥ /",
    "GSP33nysu__2u:2891": "evañca siddhaḥ pakṣe vyabhicāraḥ sādhanadharmasya /",
    "GSP33nysu__2u:2892": "nanu pratirodhe katham /",
    "GSP33nysu__2u:2893": "tatrāpi vyāptigrāhakasya pramāṇasya prābalyam /",
    "GSP33nysu__2u:2894": "ubhayatrāpi pramāṇasadbhāve vyāpyatvāsiddhāvantarbhāvāditi /",
    "GSP33nysu__2u:2895": "pramāṇavirodhasya pramāṇāntare 'pyaviṣayavṛttitāhetutvenāvagatasvatantradūṣaṇabhāvasyānumāne",
    "GSP33nysu__2u:2896": "tathaivāṅgīkartumucitatvāt /",
    "GSP33nysu__2u:2897": "api ca kiṃ vyāptigrahaṇasamaye 'vyāpterupasthāpakaḥ pramāṇavirodhaḥ syāt,",
    "GSP33nysu__2u:2898": "utānumānapravṛttyuttaramapi /",
    "GSP33nysu__2u:2899": "ādyastviṣyata eva /",
    "GSP33nysu__2u:2900": "“mānabādhe na tadbhavet'; iti vakṣyamāṇatvāt /",
    "GSP33nysu__2u:2901": "na dvitīyaḥ /",
    "GSP33nysu__2u:2902": "upajīvyaparityāgenopajīvakasvīkārasyāyuktatvāt /",
    "GSP33nysu__2u:2903": "pramāṇaviruddhasyāpakṣadharmatve siddhasādhanasyāpi tathātvaṃ syāt /",
    "GSP33nysu__2u:2904": "samānanyāyatvāt /",
    "GSP33nysu__2u:2905": "omiti cenna /",
    "GSP33nysu__2u:2906": "svārthānumāne 'pi siddhasādhanasya doṣatvāpatteḥ /",
    "GSP33nysu__2u:2907": "nahi pakṣadharmatāsiddhiḥ parārtha evānumāne doṣaḥ /",
    "GSP33nysu__2u:2908": "tasmāt parānākāṅkṣitatvādasaṅgata eva siddhasādhana iti /",
    "GSP33nysu__2u:2909": "// ityanumānadoṣanirūpaṇam //",
    "GSP33nysu__2u:2910": "evamanumānadoṣānnirūpya prasaṅgātparanirūpitāśeṣanigrahasthānānāmapi virodhādiṣvevāntarbhāva ityāha- saṃvādeti //",
    "GSP33nysu__2u:2911": "saṃvādānuktisaṃyuktā eta eva ca nigrahāḥ // MAnuv_2,1.38cd //",
    "GSP33nysu__2u:2912": "nigṛhyate parājīyate ebhiriti nigrahāḥ nigrahasthānāni /",
    "GSP33nysu__2u:2913": "nanu ca pratijñāhānyādīnāṃ vaktṛdoṣāṇāṃ kathamarthavacanadoṣeṣu virodhāsaṅgatinyūnādhikyeṣvanupraveśa ityata uktam- saṃvādānuktisaṃyuktāṃ iti //",
    "GSP33nysu__2u:2914": "tathāpyanupapattireva /",
    "GSP33nysu__2u:2915": "virodhādicatuṣyayasyānumānadoṣatvenoktatvāt /",
    "GSP33nysu__2u:2916": "nigrahasthānānāṃ ca niyamenānumānāśrayatvābhāvāt /",
    "GSP33nysu__2u:2917": "nahi punaruktiranumāna eva sambhāvinī /",
    "GSP33nysu__2u:2918": "praśnādāvapyupapatterityato 'styatra viśeṣa iti tuśabdenāha /",
    "GSP33nysu__2u:2919": "dvividhaṃ hi virodhādicatuṣyayam /",
    "GSP33nysu__2u:2920": "samayabandhādikathāsarvarūpasādhāraṇamasādhāraṇaṃ ca /",
    "GSP33nysu__2u:2921": "tatrānumānasyaiva yadasādhāraṇaṃ virodhādi tatrānumānadoṣāṇāṃ sarveṣāṃ praveśo 'bhihitaḥ /",
    "GSP33nysu__2u:2922": "sādhāraṇe tu sarvanigrahasthānānāmiti na kaścidvirodhaḥ /",
    "GSP33nysu__2u:2923": "yadvā kathābāhyādīnāmeṣāṃ nigrahasthānatāvyavacchedārthastuśabdaḥ /",
    "GSP33nysu__2u:2924": "nanu keyaṃ kathā nāmetyapekṣāyāṃ tatsvarūpaṃ nirūpayansāmānyalakṣaṇaṃ vibhāgamuddeśaṃ cāha- vāda iti //",
    "GSP33nysu__2u:2925": "vādo jalpo vitaṇḍeti kathāstisro vijānatām // MAnuv_2,1.39ab //",
    "GSP33nysu__2u:2926": "atra katheti lakṣyapadamāvartanīyam /",
    "GSP33nysu__2u:2927": "vicāragocaretyupaskartavyam /",
    "GSP33nysu__2u:2928": "vijānatāmiti jātau bahuvacanam /",
    "GSP33nysu__2u:2929": "tathā cānekavidva(tkartṛ)dvaktṛkavicāragocarā kathā",
    "GSP33nysu__2u:2930": "vākyasandṛddhiḥ(ndarbhaḥ) katheti sāmānyalakṣaṇasiddhiḥ /",
    "GSP33nysu__2u:2931": "tāśca kathā vādādibhedena tisraḥ trividhā ityarthaḥ /",
    "GSP33nysu__2u:2932": "vijānatāṃ matena tisra iti vā /",
    "GSP33nysu__2u:2933": "tena nyūnādhikasaṅkhayoktistadvirodhādayuktetyuktaṃ bhavati /",
    "GSP33nysu__2u:2934": "vādalakṣaṇamāha- svārthamiti //",
    "GSP33nysu__2u:2935": "svārthaṃ parārthamapi vā tattvanirṇayasādhanī // MAnuv_2,1.39cd //",
    "GSP33nysu__2u:2936": "kevalaṃ tu kathā vādo ... // MAnuv_2,1.40a //",
    "GSP33nysu__2u:2937": "tattvanirṇayasādhanītyarthādyarthajalpavitaṇḍāvyavacchedaḥ /",
    "GSP33nysu__2u:2938": "tathāpi vitaṇḍāviśeṣe 'tivyāptistadarthaṃ kevalamityuktam /",
    "GSP33nysu__2u:2939": "sākṣādityarthaḥ /",
    "GSP33nysu__2u:2940": "tuśabdena tattvanirṇayasādhanādapi jalpaviśeṣāt taduddeśena pravṛttatvavailakṣaṇyaṃ darśayita",
    "GSP33nysu__2u:2941": "yadā tu viditatattvau vītarāgāvaviditatattvaiḥ parairabhyarthitau kathāṃ kurutastadā tatrāvyāptemetallakṣaṇam",
    "GSP33nysu__2u:2942": "nacāsau na vādaḥ /",
    "GSP33nysu__2u:2943": "anyatrānantarbhāvena tisra ityasya vyāghātādityata uktam- svārthaṃ parārthamapi veti //",
    "GSP33nysu__2u:2944": "apiśabda ubhayārthatāsamuccayārthaḥ /",
    "GSP33nysu__2u:2945": "jalpalakṣaṇamāha- jalpa iti //",
    "GSP33nysu__2u:2946": "... jalpo 'rthādivyapekṣayā /",
    "GSP33nysu__2u:2947": "satāmeva kathā jñeyā ... // MAnuv_2,1.40bc //",
    "GSP33nysu__2u:2948": "ādipadena khyātyādergrahaṇam /",
    "GSP33nysu__2u:2949": "arthādivyapekṣayeti vādavyāvṛttyartham /",
    "GSP33nysu__2u:2950": "ānuṣaṅgikārthādisādhanatvaṃ vādasyāpi sambhavatīti vyapekṣāgrahaṇam /",
    "GSP33nysu__2u:2951": "vitaṇḍāvyāvṛttyarthaṃ satāmeveti /",
    "GSP33nysu__2u:2952": "satāmityevokte na vitaṇḍāvyāvṛttisiddhiḥ /",
    "GSP33nysu__2u:2953": "vitaṇḍāyāmapyekasya sattvāt /",
    "GSP33nysu__2u:2954": "bahuvacanasya jātyarthatvāt /",
    "GSP33nysu__2u:2955": "tena evetyuktam /",
    "GSP33nysu__2u:2956": "vitaṇḍāṃ lakṣayati- vitaṇḍeti //",
    "GSP33nysu__2u:2957": "... vitaṇḍā tvasatāṃ satām // MAnuv_2,1.40d //",
    "GSP33nysu__2u:2958": "aprakāśya svasiddhāntamasatāṃ pakṣadūṣaṇam // MAnuv_2,1.41ab //",
    "GSP33nysu__2u:2959": "tuśabdo vādajalpavyavacchedārthaḥ /",
    "GSP33nysu__2u:2960": "kathetyanuvartate /",
    "GSP33nysu__2u:2961": "kartṛbhedena kathābhede 'tiprasaṅga ityato lakṣaṇāntaramāha- aprakāśyeti",
    "GSP33nysu__2u:2962": "sadbhiḥ svasiddhāntamaprakāśyāsādhayitvāsatāṃ pakṣasya dūṣaṇameva kriyate yatsā vitaṇḍetyarthaḥ",
    "GSP33nysu__2u:2963": "prativādinaḥ svapakṣasādhanena vinā parapakṣapratikṣepamātreṇa paryavasyantī kathā vitaṇḍetyuktaṃ bhavati /",
    "GSP33nysu__2u:2964": "nanvetadeva kinnimittam /",
    "GSP33nysu__2u:2965": "prāśnikādyadhīnamiti brūmaḥ /",
    "GSP33nysu__2u:2966": "te 'pi kuta etādṛśaniyamaṃ kuryuriti cet(na) /",
    "GSP33nysu__2u:2967": "tattvajñānāyogyānasataḥ prati sadbhiḥ svasiddhāntasādhane teṣāṃ tattvajñānotpādaprasaṅgāt",
    "GSP33nysu__2u:2968": "tasya ca niṣiddhatvādityāśayenāsatāmityuktam /",
    "GSP33nysu__2u:2969": "etena prathamalakṣaṇasyāpi samarthanaṃ veditavyam /",
    "GSP33nysu__2u:2970": "nanvasambhavīdaṃ lakṣaṇam /",
    "GSP33nysu__2u:2971": "parapakṣadūṣaṇaṃ hi tatpratipādakapramāṇadūṣaṇenaiva bhavet /",
    "GSP33nysu__2u:2972": "naca svapakṣasādhanahīnāyāṃ vitaṇḍāyāṃ tatsambhavatītyata āha- ukta iti //",
    "GSP33nysu__2u:2973": "ukte taiḥ prathamaṃ māne vaktavyaṃ tasya dūṣaṇam // MAnuv_2,1.41cd //",
    "GSP33nysu__2u:2974": "tairasadbhiḥ prathamaṃ svapakṣasādhanāya māne ukte sati sadbhistasya mānasya dūṣaṇaṃ vaktavyam",
    "GSP33nysu__2u:2975": "asato vādibhūtasya svapakṣasādhanaṃ parapakṣanirākaraṇaṃ ca karaṇīyam /",
    "GSP33nysu__2u:2976": "satastu prativādinaḥ tatpramāṇadūṣaṇenaiva caritārthatvamityuktaṃ bhavati /",
    "GSP33nysu__2u:2977": "kvacitsatāmevetyādisārdhaśloko vādajalpayorityataḥparaṃ paṭhitaḥ /",
    "GSP33nysu__2u:2978": "tata etāmeva saṅgatimāśritya ṭīkākṛtā tatraiva vyākhyātaḥ /",
    "GSP33nysu__2u:2979": "kiñca guruśiṣyādayo 'samānavidyā api vāde 'dhikriyante /",
    "GSP33nysu__2u:2980": "tattvanirṇayārthitvāt /",
    "GSP33nysu__2u:2981": "jalpavitaṇḍayostu sambhāvitasamānavidyayorevādhikāraḥ /",
    "GSP33nysu__2u:2982": "“yayoreva samaṃ vittaṃ yayoreva samaṃ śrutam /",
    "GSP33nysu__2u:2983": "tayorvivāho vādaśca nottamādhamayoḥ kvacit'; iti smaraṇāt /",
    "GSP33nysu__2u:2984": "vādo jalpavitaṇḍālakṣaṇo vivādaḥ /",
    "GSP33nysu__2u:2985": "anyathātyantāpakṛṣṭo 'pyutkṛṣṭatamena vaiyātyāt ghaṭamāno yadi vā daivāyattamabhibhāvayet tadā vṛthākhyātiṃ labheta /",
    "GSP33nysu__2u:2986": "tathāca prāśnikādīnāmasujñātvaṃ pratyavāyaśca syāt /",
    "GSP33nysu__2u:2987": "apūjyaḥ pūjyate yatreti vacanāt /",
    "GSP33nysu__2u:2988": "evaṃ ca vādājjalpavitaṇḍayorbhedaḥ /",
    "GSP33nysu__2u:2989": "nanvetadayuktam /",
    "GSP33nysu__2u:2990": "parabuddherapratyakṣatvena vidyāsāmyavaiṣamyayorjñātumaśakyatvāditi cenna",
    "GSP33nysu__2u:2991": "jalpavitaṇḍārthinorvidyāsāmyādeḥ parīkṣayā niścayopapatteḥ /",
    "GSP33nysu__2u:2992": "tadetadāha- vidyeti /",
    "GSP33nysu__2u:2993": "vidyāparīkṣāpūrvaiva vitaṇḍā jalpa eva ca // MAnuv_2,1.42ab //",
    "GSP33nysu__2u:2994": "vidyāparīkṣā pūrvā kāraṇabhūtā yasyāḥ sā tathoktā /",
    "GSP33nysu__2u:2995": "vidyāparīkṣayā niścitasāmyayoreva vitaṇḍā dātavyā, na viṣamavidyayoḥ /",
    "GSP33nysu__2u:2996": "jalpaścaivam vidyāparīkṣāpūrvaṃ eveti vyākhyeyam /",
    "GSP33nysu__2u:2997": "dvitīyaivaśabdo vādavyāvṛttyarthaḥ /",
    "GSP33nysu__2u:2998": "samānavidyayorevetyayaṃ niyamo na vāde 'stīti /",
    "GSP33nysu__2u:2999": "nanu jalpavitaṇḍārthinovirdyāsāmyādiniścayāya kartavyā parīkṣā kiṃ kathayā, utānyathā /",
    "GSP33nysu__2u:3000": "nānyathā /",
    "GSP33nysu__2u:3001": "anyonyasaṅgharṣaṇena vinā tadasiddheḥ /",
    "GSP33nysu__2u:3002": "ādye 'pi kiṃ vādena jalpavitaṇḍābhyāṃ vā /",
    "GSP33nysu__2u:3003": "na prathamaḥ /",
    "GSP33nysu__2u:3004": "khyātyādikāmayoḥ spardhāvatorvādānupapatteḥ /",
    "GSP33nysu__2u:3005": "na dvitīyaḥ /",
    "GSP33nysu__2u:3006": "anavasthāpātāditi cenna /",
    "GSP33nysu__2u:3007": "vādena tāvadvidyāparīkṣaṇasyeṣṭatvādityāśayavānvādasya vidyāparīkṣāyāṃ",
    "GSP33nysu__2u:3008": "kāra(tatkāra)ṇatvamanvayavyatirekābhyāṃ sādhayitumupodghātaṃ tāvadāha-",
    "GSP33nysu__2u:3009": "ucceti //",
    "GSP33nysu__2u:3010": "uccanīcatvanirṇītiryato jayaparājayau // MAnuv_2,1.42cd //",
    "GSP33nysu__2u:3011": "yato vidyayoccatvena nirṇītatvameva jayo nīcatvena nirṇītatvaṃ ca parājaya ityarthaḥ /",
    "GSP33nysu__2u:3012": "iti vidyāparīkṣaṇaṃ vādeneti vakṣyamāṇenānvayaḥ /",
    "GSP33nysu__2u:3013": "evamupayuktamabhidhāya vyatirekamāha- vinaiveti //",
    "GSP33nysu__2u:3014": "vinaiva tattvanirṇītiṃ nahi jalpādinā kvacit /",
    "GSP33nysu__2u:3015": "uccanīcatvavijñānamiti vidyāparīkṣaṇam // MAnuv_2,1.43 //",
    "GSP33nysu__2u:3016": "nirṇīyate 'nayeti nirṇītistattvasya nirṇītistattvanirṇītirvāda iti yāvat /",
    "GSP33nysu__2u:3017": "tattvanirṇītiṃ vinoccanīcatvavijñānaṃ na hītyevokte vinā vādeneti vakṣyamāṇavirodhaḥ syāt",
    "GSP33nysu__2u:3018": "ato jalpādinetyuktam /",
    "GSP33nysu__2u:3019": "itiśabdastasmādityarthe /",
    "GSP33nysu__2u:3020": "vidyāparīkṣaṇaṃ vādeneti vakṣyamāṇamatrāpi sambaddhayate /",
    "GSP33nysu__2u:3021": "yadyapi satsādhanopalambhe jalpe 'pi bhavati vādinoruccanīcatvavijñānam /",
    "GSP33nysu__2u:3022": "tathāpi taduddeśenāpravṛttestādarthvasya prathamamaniścayānna tadarthaṃ jalpo dātuṃ śakyate",
    "GSP33nysu__2u:3023": "vyatirekasyānyadīyākāraṇatvamātraniścayahetutvādvādasya kāraṇatāmavadhārayitumanvayaṃ cāha- vādeneti //",
    "GSP33nysu__2u:3024": "vādena coccanīcatvavijñānaṃ bhavati sphuṭam // MAnuv_2,1.44ab //",
    "GSP33nysu__2u:3025": "caśabdo 'nvayasya vyatirekeṇa samuccayārthaḥ /",
    "GSP33nysu__2u:3026": "anvayavyatirekābhyāṃ samarthitamarthamupasaṃharati- itīti //",
    "GSP33nysu__2u:3027": "iti vādasya pūrvatvaṃ ... // MAnuv_2,1.44c //",
    "GSP33nysu__2u:3028": "iti tasmādvādasya pūrvatvam /",
    "GSP33nysu__2u:3029": "jalpavitaṇḍārthinorvidyāsāmyādiniścayahetuparīkṣārthaṃ prathamānuṣṭheyatvaṃ siddhamityarthaḥ",
    "GSP33nysu__2u:3030": "etaduktaṃ bhavati /",
    "GSP33nysu__2u:3031": "samānavidyayoreva jalpavitaṇḍe /",
    "GSP33nysu__2u:3032": "samānavidyatā ca parīkṣāniśceyā /",
    "GSP33nysu__2u:3033": "parīkṣā ca vādakathayā vidheyā /",
    "GSP33nysu__2u:3034": "na jalpavitaṇḍābhyām /",
    "GSP33nysu__2u:3035": "jayena hi vidyādhikyaṃ nirṇetavyam /",
    "GSP33nysu__2u:3036": "parājayena ca tannyūnatā /",
    "GSP33nysu__2u:3037": "jayaparājayau ca pramāṇatarkābhyāṃ prakṛtaprameyasādhanasāmarthyāsāmarthyalakṣaṇau uccanīcatvanirṇayaviṣayatāśabdavācyāveva prakṛtopayoginau /",
    "GSP33nysu__2u:3038": "tau ca vāda eva sambhavato na jalpavitaṇḍayoḥ /",
    "GSP33nysu__2u:3039": "tatra yatkiñcinnigrahodbhavanamātreṇa jayaparājayavyavasthāpanāt /",
    "GSP33nysu__2u:3040": "ato jalpavitaṇḍārthaṃ jalpavitaṇḍābhyarthanābhāvānnānavastheti /",
    "GSP33nysu__2u:3041": "jalpavitaṇḍārthinorvidyāparīkṣāyāṃ vādena kṛtāyāṃ kiṃ kāryam /",
    "GSP33nysu__2u:3042": "samavidyatvasambhāvanāyāṃ jalpavitaṇḍe kartavye ityuktameva /",
    "GSP33nysu__2u:3043": "viṣamavidyatāvadhāraṇāyāṃ kiṃ vidheyamityapekṣāyāmāha- tatsiddhāviti //",
    "GSP33nysu__2u:3044": "... tatsiddhau vyarthatānyayoḥ // MAnuv_2,1.44d //",
    "GSP33nysu__2u:3045": "tena vādenaiva tasya nīcoccabhāvasya siddhau satyāmanyayorjalpavitaṇḍayorvyarthatā /",
    "GSP33nysu__2u:3046": "tataśca akartavyatetyarthaḥ /",
    "GSP33nysu__2u:3047": "parīkṣārthena vādenaivoparama iti /",
    "GSP33nysu__2u:3048": "bahuvidyatvasiddhau tu naiva vādo 'pi ... // MAnuv_2,1.45ab //",
    "GSP33nysu__2u:3049": "jalpavitaṇḍārthinorvidyāparīkṣārthaṃ vādakathā prathamaṃ",
    "GSP33nysu__2u:3050": "dātavyetyuktasyāpavādamāha- bahuvidyatveti //",
    "GSP33nysu__2u:3051": "prāk parīkṣāto lokasaṃvādādinānyatarasya pratiyogyapekṣayā bahuvidyatvasiddhau tu vādo 'pi naiva dātavyaḥ /",
    "GSP33nysu__2u:3052": "kimu jalpavitaṇḍe iti /",
    "GSP33nysu__2u:3053": "kuta ityata āha- kāraṇamiti //",
    "GSP33nysu__2u:3054": "... kāraṇam // MAnuv_2,1.45b //",
    "GSP33nysu__2u:3055": "vidyāparīkṣāyā iti śeṣaḥ /",
    "GSP33nysu__2u:3056": "vāda ityanuvartate /",
    "GSP33nysu__2u:3057": "vādo hi vidyāparīkṣākāraṇamityeṣyavyo na tu vyasanitayā /",
    "GSP33nysu__2u:3058": "tatphalaṃ tvanyata eva jātamiti kiṃ parīkṣayā kiṃ tadaṅgena vādeneti /",
    "GSP33nysu__2u:3059": "yaduktaṃ spardhāvatoḥ khyātyādikāmayorvādo na sambhavati,",
    "GSP33nysu__2u:3060": "tatrāsatsādhanottaraprayogasyāvaśyamavarjanīyatvāt, tataśca vidyāsāmyavaiṣamyaniṇaryānupapatteriti tatrāha- sabheti //",
    "GSP33nysu__2u:3061": "sabhāsabhāpaprāśnīkapūrvastu spardhināmapi // MAnuv_2,1.45cd //",
    "GSP33nysu__2u:3062": "vāda eva ... // MAnuv_2,1.46a //",
    "GSP33nysu__2u:3063": "praśnaśabdātkarotītyarthe īkakpratyayo vaktavyaḥ /",
    "GSP33nysu__2u:3064": "spardhināmiti jātau bahuvacanam /",
    "GSP33nysu__2u:3065": "evetyasya yujyata ityadhyāhṛtenānvayaḥ /",
    "GSP33nysu__2u:3066": "yataḥ sabhādipūrvastataḥ spardhināmapi vādo yujyata eveti /",
    "GSP33nysu__2u:3067": "tuśabdo hetvarthaḥ /",
    "GSP33nysu__2u:3068": "sabhāsabhāpatiprāśnikairniyatayorasatsādhanādiprayogavarjanasambhavāditi bhāvaḥ /",
    "GSP33nysu__2u:3069": "yaduktaṃ”tatsiddhau vyarthatānyayoḥ'; iti tadayuktam /",
    "GSP33nysu__2u:3070": "vādena tattvanirṇayasiddhāvapi arthādyasiddheḥ /",
    "GSP33nysu__2u:3071": "tathācābhilaṣitaṃ na siddham, siddhaṃ cānabhilaṣitamiti tatrāha- ubhayeti",
    "GSP33nysu__2u:3072": "... ubhayārthaḥ syānnirṇītijayakārakaḥ // MAnuv_2,1.46ab //",
    "GSP33nysu__2u:3073": "vāda ityanuvartate /",
    "GSP33nysu__2u:3074": "asyaiva vivaraṇaṃ nirṇītīti //",
    "GSP33nysu__2u:3075": "na kevalaṃ nirṇītikārakaḥ kintu jayakārakaśca /",
    "GSP33nysu__2u:3076": "jayaśabdena tatsādhyamarthyādikamupalakṣyate /",
    "GSP33nysu__2u:3077": "vidyāparīkṣārthe vāde jayino 'rthādikamapi sabhāpatinā sampādanīyamiti bhāvaḥ /",
    "GSP33nysu__2u:3078": "evaṃ tarhi na kadāpi jalpavitaṇḍāpravṛttiḥ”vyartharatānyayoḥ'; iti yukteḥ sama(māna)tvāt",
    "GSP33nysu__2u:3079": "yathā hi vidyāvaiṣamyanirṇaye jitavato 'rthādilābhaḥ, tathā tatsāmye dvayorapi arthādilābhaḥ sambhavatyeva /",
    "GSP33nysu__2u:3080": "naca phalāntaramasti yena punarjalpavitaṇḍārambhaḥ syādityata āha-",
    "GSP33nysu__2u:3081": "tattvāprakāśa eveti //",
    "GSP33nysu__2u:3082": "tattvāprakāśa evaiko vitaṇḍājalpayoḥ phalam // MAnuv_2,1.46cd //",
    "GSP33nysu__2u:3083": "tattvāprakāśa iti paravañcanasāmarthyamucyate /",
    "GSP33nysu__2u:3084": "tena tatsādhyo 'rthādilābho lakṣyate /",
    "GSP33nysu__2u:3085": "idamuktaṃ bhavati /",
    "GSP33nysu__2u:3086": "yadyapi vidyāsāmyavaiṣamyayornirṇītijayau syātāṃ tathāpi tāttvikakathāphalarūpāveva /",
    "GSP33nysu__2u:3087": "parācchādanacāturyaprayuktārthādilābhārthaṃ samānavidyayoḥ punarjalpavitaṇḍāpravṛttiriti /",
    "GSP33nysu__2u:3088": "nacaivaṃ viṣamavidyayorapi tatpravṛttiḥ, upaplavaprasaṅgasyoktatvāditi /",
    "GSP33nysu__2u:3089": "yadvā tattvanirṇayaphalo vādaḥ arthādiphale jalpavitaṇḍe, iti phalabhedena kathābheda uktaḥ",
    "GSP33nysu__2u:3090": "so 'nupapannaḥ /",
    "GSP33nysu__2u:3091": "tathā satyarthādīnāṃ bhedena kathā'nantyaprasaṅgādityata āha- tattveti //",
    "GSP33nysu__2u:3092": "yadyapi arthādayo 'vāntarabhedabhinnāstathāpi tattvāprakāśa eka eva",
    "GSP33nysu__2u:3093": "vitaṇḍājalpayoḥ phalam /",
    "GSP33nysu__2u:3094": "tattvanirṇayetaratvarūpeṇārthādīnāmekatvānnoktadoṣaḥ /",
    "GSP33nysu__2u:3095": "tadavāntarabhedavivakṣā tu vyarthaiveti bhāvaḥ /",
    "GSP33nysu__2u:3096": "evaṃ kathayā vidyāparīkṣaṇamiti pakṣaḥ samarthitaḥ /",
    "GSP33nysu__2u:3097": "idānīmanyatheti pakṣamapi samarthayamāna āha- vineti //",
    "GSP33nysu__2u:3098": "vinā vādena vidyāyā yadi śakyaṃ parīkṣaṇam /",
    "GSP33nysu__2u:3099": "syājjalpādirapi kvāpi ... // MAnuv_2,1.47a-c //",
    "GSP33nysu__2u:3100": "avigītavidvatprasiddhayādineti śeṣaḥ /",
    "GSP33nysu__2u:3101": "kvāpītyasya pūrvārdhenānvayaḥ /",
    "GSP33nysu__2u:3102": "tadā samavidyayoḥ prathamamapi jalpādiḥ kathāviśeṣaḥ kāryaḥ syādityarthaḥ",
    "GSP33nysu__2u:3103": "tarhi vidyāparīkṣaṇaṃ vādenaivetyuktivirodha ityata āha- vā eveti //",
    "GSP33nysu__2u:3104": "... vāda evānyathā bhavet // MAnuv_2,1.47d //",
    "GSP33nysu__2u:3105": "vāda eva prathamaṃ kartavyo bhavediti yaduktaṃ tadanyathā vādena vinā vidyāparīkṣaṇasya kartumaśakyatva evāto na virodha iti /",
    "GSP33nysu__2u:3106": "astvevamupāyāntaravirahe kathayaiva vidyāparīkṣaṇam /",
    "GSP33nysu__2u:3107": "sā tu vāda iti kutaḥ /",
    "GSP33nysu__2u:3108": "tattvanirṇayārthinoradhikāritvāttatphalatvācceti cet(na /",
    "GSP33nysu__2u:3109": "evaṃ) /",
    "GSP33nysu__2u:3110": "tarhi vijigīṣāvatoradhikāritvādarthādiphalatvātsabhādyaṅgopetatvājjalpo 'pi syāditi /",
    "GSP33nysu__2u:3111": "kimatra jalpaśabdavācyatāmātramāpadyate, kiṃvā vādaśabdavācyatābhāvaḥ,",
    "GSP33nysu__2u:3112": "athavā samāhārarūpaṃ kathāntaraṃ yadvā nimittadvayasamāveśe vādaśabdasyaiva vyavahārānupapattiḥ",
    "GSP33nysu__2u:3113": "sarvatrāpyuttaramāha- jalpa iti //",
    "GSP33nysu__2u:3114": "jalpa ityapi nāma syād vādasyaitādṛśasya tu // MAnuv_2,1.48ab //",
    "GSP33nysu__2u:3115": "etādṛśasya nimittadvayopetasyātra jalpa iti nāma syādityabhyupagamenādyo nirastaḥ /",
    "GSP33nysu__2u:3116": "apiśabdena vādaśabdavācyatāṃ pratijñāyai tādṛśasyetyanena heturuktaḥ /",
    "GSP33nysu__2u:3117": "tena dvitīyo 'pi nirākṛtaḥ /",
    "GSP33nysu__2u:3118": "nahi nimittasadbhāve vācakāpravṛttiriti yuktam /",
    "GSP33nysu__2u:3119": "jalpaśabde 'pi sāmyāt /",
    "GSP33nysu__2u:3120": "atastulāyāṃ pramāṇādito vidhāntaravatī syāt /",
    "GSP33nysu__2u:3121": "vādasya jalpa ityapi nāma syāditi vādasaṃjñā tu mukhyā jalpasaṃjñā tvamukhyeti sūcitam /",
    "GSP33nysu__2u:3122": "tena caturtho 'pi nirastaḥ /",
    "GSP33nysu__2u:3123": "tatra hetuviśeṣasadbhāvaṃ tuśabdena dyotayati /",
    "GSP33nysu__2u:3124": "tathāhi /",
    "GSP33nysu__2u:3125": "yadyapi kathakāvādito vijigīṣū tathāpi sabhyādibhivirjigīṣāṃ paribhāvyotpāditā tattvanirṇayārthitaiva kathopayoginī /",
    "GSP33nysu__2u:3126": "arthādilābhaścāntarā prāpto na tvādita evoddiṣya ityamukhya eva /",
    "GSP33nysu__2u:3127": "ata eva pūrva ubhayārthaḥ syādityukte sāmyapratītiprasaktau nirṇītijayakāraka iti tattvanirṇīteḥ prādhānyapradarśanārthaṃ vivaraṇaṃ kṛtam /",
    "GSP33nysu__2u:3128": "anyathā kathāphaladvayasyaivobhayaśabdena pratītervivaraṇaṃ vyarthaṃ syāt /",
    "GSP33nysu__2u:3129": "alpāctaramiti lakṣaṇasya vyabhicāraṃ kurvāṇenāpyetadeva sūcitam /",
    "GSP33nysu__2u:3130": "anyathā jayanirṇītikāraka ityavakṣyat /",
    "GSP33nysu__2u:3131": "sabhyādisaṃvaraṇaṃ ca vijigīṣutāparibhavārthamiti vādatāprādhānyamevopodbalayatīti /",
    "GSP33nysu__2u:3132": "api cādhikāribhedādikaṃ bahiraṅgatayaiva kathābhedakam /",
    "GSP33nysu__2u:3133": "antaraṅgaṃ tu pravṛttiprakāra eva /",
    "GSP33nysu__2u:3134": "sa ca vādasambandhyevāsyāṃ kathāyāmastītyato vādatvameva mukhyamityāśayavānāha- pratijñeti",
    "GSP33nysu__2u:3135": "pratijñāmātrasādhyatvamapi syād yājñavalkyavat // MAnuv_2,1.48cd //",
    "GSP33nysu__2u:3136": "vidyāparīkṣārthāyāṃ kathāyāṃ kvāpi prameye pratijñāmātreṇa pramāṇopanyāsarahitena vacanena sādhyatvaṃ prajñāpanīyaṃ syāt /",
    "GSP33nysu__2u:3137": "kuta etat /",
    "GSP33nysu__2u:3138": "katyeva devā yājñavalkyeti śākalyena pṛṣṭe, (yājñavalkyena)",
    "GSP33nysu__2u:3139": "trayastriṃśaditi vacanamātreṇa prajñāpanasya kṛtatvāt /",
    "GSP33nysu__2u:3140": "sā ca vidyāparīkṣārthā kathetyupakramaparyālocanayā siddham /",
    "GSP33nysu__2u:3141": "yājñavalkyaśabdena tatkathopalakṣyate /",
    "GSP33nysu__2u:3142": "saptamyarthe vatiḥ /",
    "GSP33nysu__2u:3143": "tataḥ kimityata āha- saṃvāda iti //",
    "GSP33nysu__2u:3144": "saṃvāde vādinoḥ kvāpi ... // MAnuv_2,1.48*a //",
    "GSP33nysu__2u:3145": "evambhāvo hi vādiprativādinoḥ saṃvāde 'nyonyāptatā'śvāse satyeva syāt tadāśvāso hi vāda eva sambhavati na jalpe /",
    "GSP33nysu__2u:3146": "vijigīṣuṇāpasiddhāntādiparihāreṇa sarvathā pramāṇapraśnasya kartavyatvāt /",
    "GSP33nysu__2u:3147": "tenāyaṃ vāda eveti (prati)jñāyata iti /",
    "GSP33nysu__2u:3148": "nanvevaṃ tarhi na vidyāparīkṣā sambhavati /",
    "GSP33nysu__2u:3149": "pramāṇopanyāse hi tatsamarthanopālambhābhyāṃ sā syāt /",
    "GSP33nysu__2u:3150": "natu praśnapratijñābhyupagamamātreṇetyata āha- vivāda iti //",
    "GSP33nysu__2u:3151": "... vivāde hetur iṣyate // MAnuv_2,1.48*b //",
    "GSP33nysu__2u:3152": "heturiti pramāṇamātropalakṣaṇam /",
    "GSP33nysu__2u:3153": "pramāheturiti vā /",
    "GSP33nysu__2u:3154": "na hyekatrāptaḥ sarvatrāpta eveti niyamo 'stīti bhāvaḥ /",
    "GSP33nysu__2u:3155": "yājñavalkyenāpi tatra tatra pramāṇopanyāsaḥ kṛta eveti sakalamanākulam /",
    "GSP33nysu__2u:3156": "prakṛtānāṃ sabhyasabhāpatiprāśnikānāṃ svarūpajijñāsāyāmāha- sabheti //",
    "GSP33nysu__2u:3157": "sabhā sabhāpatiścaiva prāśnikāścaiva vaiṣṇavāḥ /",
    "GSP33nysu__2u:3158": "rāgadveṣavihīnāśca ... // MAnuv_2,1.49a-c //",
    "GSP33nysu__2u:3159": "(dvau) caśabdau sabhā(bhyā)dīnāmanyonyasamuccaye /",
    "GSP33nysu__2u:3160": "tṛtīyo viśeṣaṇasamuccaye /",
    "GSP33nysu__2u:3161": "evaśabdau tu vaiṣṇavā eva rāgadveṣavihīnā eveti sambaddhayete /",
    "GSP33nysu__2u:3162": "anyathā kathānupapattisūcanaṃ tatprayojanam /",
    "GSP33nysu__2u:3163": "syuriti vakṣyamāṇamihāpi(matrāpi) sambaddhayate /",
    "GSP33nysu__2u:3164": "sabhyānāṃ prāśnikānāṃ ca viśeṣaṇāntaramāha- syuriti //",
    "GSP33nysu__2u:3165": "... syuḥ sabhyāḥ sarvavedinaḥ // MAnuv_2,1.49d //",
    "GSP33nysu__2u:3166": "prāśnikāś ... // MAnuv_2,1.50a //",
    "GSP33nysu__2u:3167": "sarvaśabdena vādiprativādidarśanasya kathopayuktasya vyākaraṇādeśca saṅgrahaḥ /",
    "GSP33nysu__2u:3168": "punaḥ sabhyaprāśnikagrahaṇaṃ sabhāpativyavacchedārtham /",
    "GSP33nysu__2u:3169": "tatsārvajñasya kathopayogābhāvāt /",
    "GSP33nysu__2u:3170": "sabhyāḥ prāśnikāśca sarvavedinaḥ syurityanvayaḥ /",
    "GSP33nysu__2u:3171": "nanu prāśnikānāṃ kvopayogaḥ /",
    "GSP33nysu__2u:3172": "vivadamānayorguṇadoṣāvadhāraṇādāviti brūmaḥ /",
    "GSP33nysu__2u:3173": "evaṃ tarhi tairevālaṃ kiṃ sabhyairityata āha- etaditi //",
    "GSP33nysu__2u:3174": "... caitadajñāne sabhyāśca ... // MAnuv_2,1.50ab //",
    "GSP33nysu__2u:3175": "anantaroktānprāśnikān etacchabdena parāmṛśati /",
    "GSP33nysu__2u:3176": "kvacitsūkṣme prameye eteṣāṃ prāśnikānāṃ kāraṇāntaradvājñāne sati vādinorguṇadoṣanirṇayāya sabhyāśca pramāṇaṃ syuriti vakṣyamāṇenānvayaḥ /",
    "GSP33nysu__2u:3177": "pramāṇāśrayeṣu pramāṇatvopacāraḥ /",
    "GSP33nysu__2u:3178": "yadyevaṃ prāśnikeṣvajñānaśaṅkayā sabhyānāṃ varaṇam, tadā teṣvapyajñānaśaṅkayānye 'pi varaṇīyāḥ",
    "GSP33nysu__2u:3179": "anyathā nirṇayābhāvena kathāvaiyarthyāpatteḥ /",
    "GSP33nysu__2u:3180": "teṣvapyevamityata āha- eṣāṃ ceti //",
    "GSP33nysu__2u:3181": "... eṣāṃ ca dūragāḥ /",
    "GSP33nysu__2u:3182": "pramāṇaṃ nirṇayāya syuḥ ... // MAnuv_2,1.50bc //",
    "GSP33nysu__2u:3183": "eṣāṃ sabhyānāṃ cājñāne sati dūragā deśāntarasthāḥ /",
    "GSP33nysu__2u:3184": "nacaivaṃ sabhyasaṃvaraṇamapyanarthakam /",
    "GSP33nysu__2u:3185": "tataḥparaṃ prāyeṇājñānaśaṅkānudayāt /",
    "GSP33nysu__2u:3186": "laukikaścāyamartha iti /",
    "GSP33nysu__2u:3187": "dūragānnirṇāyakatvasambhavāya viśinaṣṭi- pakṣeti //",
    "GSP33nysu__2u:3188": "... pakṣapātavivarjitāḥ // MAnuv_2,1.50d //",
    "GSP33nysu__2u:3189": "ekadeśotkīrtanena yathoktaṃ sabhyādilakṣaṇamatidiśati /",
    "GSP33nysu__2u:3190": "aprakāśya svasiddhāntamiti vitaṇḍālakṣaṇamuktam /",
    "GSP33nysu__2u:3191": "tatkathaṃ vādajalpābhyāṃ vyāvartakamityata āha- ubhābhyāmiti //",
    "GSP33nysu__2u:3192": "ubhābhyāṃ sādhanaṃ caiva dūṣaṇaṃ vādajalpayoḥ // MAnuv_2,1.51ab //",
    "GSP33nysu__2u:3193": "vādajalpayorubhābhyāmeva svapakṣasādhanaṃ parapakṣadūṣaṇaṃ kartavyaṃ, natu prativādinaḥ parapakṣadūṣaṇamātreṇa kṛtārthateti /",
    "GSP33nysu__2u:3194": "satāmeveti sārdhaślokasyātra sanniveśe tu, lakṣitau vādajalpau /",
    "GSP33nysu__2u:3195": "idānīṃ tu vitaṇḍāyā lakṣaṇadvayaṃ vivakṣustāvadupayuktamāha- ubhābhyāmiti",
    "GSP33nysu__2u:3196": "kathā vādajalpalakṣaṇā /",
    "GSP33nysu__2u:3197": "etena jalpo 'rthādivyapekṣayetyuktasya vitaṇḍāyāmativyāptirapi parihṛtā /",
    "GSP33nysu__2u:3198": "ubhayasādhanavattvena sadekādhikārikatvena vā 'rthādivyapekṣakathāyā",
    "GSP33nysu__2u:3199": "viśeṣitatvāt /",
    "GSP33nysu__2u:3200": "yadarthaṃ satāmevetyuktaṃ tadvitaṇḍālakṣaṇamāha- vitaṇḍā tviti //",
    "GSP33nysu__2u:3201": "kathetyanuvartate /",
    "GSP33nysu__2u:3202": "ubhābhyāmiti yadarthamuktaṃ tallakṣaṇāntaramāha- aprakāśyeti //",
    "GSP33nysu__2u:3203": "ukte tairiti pūrvavaditi /",
    "GSP33nysu__2u:3204": "ubhābhyāṃ sādhanamityādyuktam /",
    "GSP33nysu__2u:3205": "tatra sādhanāya kiṃ pramāṇaṃ prayoktavyam /",
    "GSP33nysu__2u:3206": "yatra yadasti tatra tadeva (kiṃ) vaktavyam /",
    "GSP33nysu__2u:3207": "satyam /",
    "GSP33nysu__2u:3208": "pramāṇasamplave tu katham /",
    "GSP33nysu__2u:3209": "kiṃ sarvamevotaikameva tatrāpi kimityapekṣāyāmāha- sadbhiriti //",
    "GSP33nysu__2u:3210": "sadbhirāgama evaikaḥ prayojyo 'bhīṣyasādhakaḥ // MAnuv_2,1.51cd //",
    "GSP33nysu__2u:3211": "eka eva, natu sambhavatsarvamādhikyaprasaṅgāt /",
    "GSP33nysu__2u:3212": "sa cāgama eveti yojyam /",
    "GSP33nysu__2u:3213": "yadvaikaśabdo mukhyārthaḥ /",
    "GSP33nysu__2u:3214": "īśvarādiprameye mukhyo vedādirāgama eva vaktavyaḥ (tasya svātantryeṇa",
    "GSP33nysu__2u:3215": "sādhyasiddhayaṅgatvāt) nānumānamiti /",
    "GSP33nysu__2u:3216": "nanvavaidikasya vedādyāgamopādāne 'pasiddhāntaḥ syādityata uktam-",
    "GSP33nysu__2u:3217": "sadbhiriti //",
    "GSP33nysu__2u:3218": "kuto vedādiprayoganiyama ityata āha- abhīṣyeti //",
    "GSP33nysu__2u:3219": "yata iti śeṣaḥ /",
    "GSP33nysu__2u:3220": "anumānaṃ khalu na svātantryeṇeśvarādisādhanasyeṣye /",
    "GSP33nysu__2u:3221": "sarvatropādhipratipakṣayoḥ sambhavāt /",
    "GSP33nysu__2u:3222": "tadarthamantato 'pyāgamo 'nusaraṇīyaḥ /",
    "GSP33nysu__2u:3223": "tato varaṃ prathamameva (āgamo) vaktavyaḥ /",
    "GSP33nysu__2u:3224": "tasya svātantryeṇa sādhyasiddhayaṅgatvāt /",
    "GSP33nysu__2u:3225": "nanvavaidikaṃ prati katham /",
    "GSP33nysu__2u:3226": "āgamaṃ prayujya tatprāmāṇyaṃ sādhanīyamiti /",
    "GSP33nysu__2u:3227": "nanvasadbhiḥ kiṃ vaktavyam /",
    "GSP33nysu__2u:3228": "na tāvatpratyakṣam /",
    "GSP33nysu__2u:3229": "atīndriye tadayogāt /",
    "GSP33nysu__2u:3230": "na cāgamaḥ /",
    "GSP33nysu__2u:3231": "svaparāgamayoranyonyaṃ prāmāṇyāsammateḥ /",
    "GSP33nysu__2u:3232": "nāpyanumānam /",
    "GSP33nysu__2u:3233": "prayogaparimāṇāsammateḥ /",
    "GSP33nysu__2u:3234": "tathāhi /",
    "GSP33nysu__2u:3235": "saugato yadi dvayavayavaprayogaṃ kuryāttadā naiyāyikena nyūnena nigṛhyeta",
    "GSP33nysu__2u:3236": "anigrahe vā prativādī paryanuyojyamupekṣeta /",
    "GSP33nysu__2u:3237": "pañcāvayavaprayoge tvadhikena nigṛhyeta /",
    "GSP33nysu__2u:3238": "tathā svīkāre cāpasiddhāntena /",
    "GSP33nysu__2u:3239": "tathāca niyatāvayavādivyatirekeṇa vitaṇḍaiva na syādityata āha-",
    "GSP33nysu__2u:3240": "svasiddhānteti //",
    "GSP33nysu__2u:3241": "svasiddhāntānusāreṇa hyasadbhiranumocyate // MAnuv_2,1.52ab //",
    "GSP33nysu__2u:3242": "yathāsiddhāntaṃ vaktavyamiti prāṅniyamātsvasiddhāntanirṇītaprayogāvayavaparimāṇāpekṣayaiva",
    "GSP33nysu__2u:3243": "nyūnādyavatārādanyathā(kathā)'nupapatteriti",
    "GSP33nysu__2u:3244": "hiśabdātharḥ /",
    "GSP33nysu__2u:3245": "sadbhirāgamo vaktavya iti na (itya)yuktam /",
    "GSP33nysu__2u:3246": "vaidikasya prativādinastaddūṣaṇe 'pasiddhāntāt /",
    "GSP33nysu__2u:3247": "adūṣaṇe tu parapakṣādūṣaṇena kathābhāvaprasaṅgādityata āha- pratyakṣeti /",
    "GSP33nysu__2u:3248": "pratyakṣāgamavairūpyamāśrityānyārthataiva tu // MAnuv_2,1.52cd //",
    "GSP33nysu__2u:3249": "āgame daśarnīyātra doṣo liṅgavilomatā // MAnuv_2,1.53ab //",
    "GSP33nysu__2u:3250": "āgame tu vādinā prayukte prativādinā vaidikena tasyānyārthataiva daśarnīyā /",
    "GSP33nysu__2u:3251": "nānumānasyevāprāmāṇyam /",
    "GSP33nysu__2u:3252": "yenāpasiddhāntaḥ syāt /",
    "GSP33nysu__2u:3253": "tata eva kṛtaparapakṣadūṣaṇo 'pi bhavet /",
    "GSP33nysu__2u:3254": "anyārthatāṃ darśitavatā'gamasya parābhimatārthātpracyāvitatvāt /",
    "GSP33nysu__2u:3255": "na hyapekṣitārthāsādhakatavādanyatpramāṇadūṣaṇamastīti /",
    "GSP33nysu__2u:3256": "nanvevaṃ sati kathaṃ kathāparyavasānam /",
    "GSP33nysu__2u:3257": "svasvābhimatārthāgrahaparityājanopāyābhāvādityata uktam- pratyakṣetyādi //",
    "GSP33nysu__2u:3258": "atra parābhimate 'rthe pratyakṣāgamavirodhamāśritya /",
    "GSP33nysu__2u:3259": "na kevalametāvat /",
    "GSP33nysu__2u:3260": "atropakramādiliṅgavilomatādoṣo 'pi darśanīyaḥ /",
    "GSP33nysu__2u:3261": "atrānyatama(ra)mātre tātparyam /",
    "GSP33nysu__2u:3262": "anyathā'dhikyaprasaṅgāt /",
    "GSP33nysu__2u:3263": "nanvetāvatāpi na kathāsamāptiḥ /",
    "GSP33nysu__2u:3264": "parābhimatārthānupapattimātreṇa svābhimatārthāsiddherityataḥ satyamityāha-",
    "GSP33nysu__2u:3265": "liṅgeti //",
    "GSP33nysu__2u:3266": "liṅgānukūlyaṃ svārthasya śrutyādīnāmanugrahaḥ // MAnuv_2,1.53cd //",
    "GSP33nysu__2u:3267": "darśanīyapadamanuvartate /",
    "GSP33nysu__2u:3268": "śrutyādīnāṃ vedādīnāṃ śrutirliṅgaṃ samākhyā cetyuktānāṃ liṅgagrahaṇenaiva gṛhītatvāt /",
    "GSP33nysu__2u:3269": "upalakṣaṇaṃ caitat /",
    "GSP33nysu__2u:3270": "parārthe pramāṇānukūlyasya svārthe tatprātikūlyasya ca nirāso darśanīya ityapi draṣṭavyam",
    "GSP33nysu__2u:3271": "svasiddhāntaprayogaparimāṇānatikrameṇa parārthānumānavākyaprayogaḥ kartavyaḥ /",
    "GSP33nysu__2u:3272": "tathātve ca na nyūnādyavatāraḥ /",
    "GSP33nysu__2u:3273": "tadatikrama eva tadavakāśa ityuktam /",
    "GSP33nysu__2u:3274": "apara āha /",
    "GSP33nysu__2u:3275": "yathāvastu prayoktavyam /",
    "GSP33nysu__2u:3276": "naca vastutattva eva vādināṃ vipratipatteravaśyaṃ nyūnādyavatārasambhavenāprayogaprāptiriti vācyam /",
    "GSP33nysu__2u:3277": "(ta)yasya yatra tāttvikatvābhimānastena tatprayogānantaraṃ pareṇa nyūnādāvudbhāvite tathārūpatāyāḥ sādha(nīyatvāt)nāt /",
    "GSP33nysu__2u:3278": "nacaivamarthāntarāpātaḥ /",
    "GSP33nysu__2u:3279": "hetoranyatarāsiddhayudbhāvane tatsiddhivyutpādanavatprakṛtopayogasadbhāvāditi /",
    "GSP33nysu__2u:3280": "tadayuktam /",
    "GSP33nysu__2u:3281": "dvitripañcāvayavādipakṣāṇāṃ sarveṣāmapi tāttvikatāyāḥ samarthitatvāt /",
    "GSP33nysu__2u:3282": "svasvaniyamasyaiva tātvikatvamupetya tadanatikrameṇaiva prayogāṅgīkāre tu sarvathā kathocchedāpatteḥ",
    "GSP33nysu__2u:3283": "tattāttvikatāyāṃ prativādinā vipratipadyamānenāvaśyaṃ nyūnāderudbhāvanāt /",
    "GSP33nysu__2u:3284": "nanūktamatra svasvāvayavakalpanā paraṃ prati samarthanīyeti /",
    "GSP33nysu__2u:3285": "duruktaṃ tat /",
    "GSP33nysu__2u:3286": "tatsamarthanasyāśakyatvādityāha- tripañceti //",
    "GSP33nysu__2u:3287": "tripañcāvayavāmeva yugmāvayavinīmapi /",
    "GSP33nysu__2u:3288": "niyamād yo 'numāṃ brūyād taṃ brūyād yadi tādṛśī /",
    "GSP33nysu__2u:3289": "nānumeti tadā kena sādhyāvayavakalpanā // MAnuv_2,1.54 //",
    "GSP33nysu__2u:3290": "trayaḥ pratijñāhetūdāharaṇāni, udāharaṇopanayanigamanāni vā, pañca pratijñāhetūdāhaṇopanayanigamanāni vāvayavā yasyāḥ sā tripañcāvayavā /",
    "GSP33nysu__2u:3291": "evaśabdena pakṣadvayaniyamamāha /",
    "GSP33nysu__2u:3292": "yugmau dvāvudāharaṇopanayāvayavau yasyāḥ sā yugmāvayavinī /",
    "GSP33nysu__2u:3293": "niyamāditi sannihitenaiva sambaddhayate /",
    "GSP33nysu__2u:3294": "anumeti tādarthyātprayoga ucyate /",
    "GSP33nysu__2u:3295": "vaiśeṣikādīnāṃ tatraiva vyavahārāt /",
    "GSP33nysu__2u:3296": "taṃ brūyādyadi paro 'niyatavādīti śeṣaḥ /",
    "GSP33nysu__2u:3297": "yadvā yo mīmāṃsakastārkikādiśca tripañcāvayavāmevānumāṃ brūyāt /",
    "GSP33nysu__2u:3298": "taṃ prati yaḥ saugato niyamādyugmāvayavinīṃ brūyāt /",
    "GSP33nysu__2u:3299": "sa yadi tādṛśī tryavayavā pañcāvayavā ca nānumeti brūyāditi yojyam /",
    "GSP33nysu__2u:3300": "evaṃ (vi)parivartenāpi /",
    "GSP33nysu__2u:3301": "tādṛśī nānumetyasya pramāṇābhāvāditi śeṣaḥ /",
    "GSP33nysu__2u:3302": "etaduktaṃ bhavati /",
    "GSP33nysu__2u:3303": "naiyāyikena saugataṃ prati pañcāvayavaprayoge vihite saugato 'dhikamiti",
    "GSP33nysu__2u:3304": "nigṛhṇīyāt /",
    "GSP33nysu__2u:3305": "tato naiyāyikena pañcāvayavaprayogasyaiva tāttvikatvānnaivamiti vaktavyam /",
    "GSP33nysu__2u:3306": "tataḥ saugato nedaṃ tattvamapramāṇikatvāditi vadedeva /",
    "GSP33nysu__2u:3307": "atha naiyāyikenāprāmāṇikatvamasiddhamiti vadatā kathamiti saugate pṛṣṭavati (sati) kena pramāṇena svīyā pañcāvayavakalpanā sādhyā /",
    "GSP33nysu__2u:3308": "tadagocaratvāt /",
    "GSP33nysu__2u:3309": "nahi kāryakāraṇabhāvaḥ kvāpi pratyakṣasya viṣayaḥ /",
    "GSP33nysu__2u:3310": "na cāgamena /",
    "GSP33nysu__2u:3311": "tadabhāvāt /",
    "GSP33nysu__2u:3312": "“pañcāvayavayuktasya vākyasya guṇadoṣavit'; iti bhāratādivākyamastīti cenna”saukṣmyaṃ saṅkhayākramaścaiva nirṇayaśca prayojanam'; ityādinā tatraivānyathā vyākhyātatvāt /",
    "GSP33nysu__2u:3313": "nāpyupamānābhāvābhyām /",
    "GSP33nysu__2u:3314": "niyataviṣayatvāt /",
    "GSP33nysu__2u:3315": "nacārthāpattyā /",
    "GSP33nysu__2u:3316": "tadabhāvāt /",
    "GSP33nysu__2u:3317": "anupānānatirekācceti /",
    "GSP33nysu__2u:3318": "mā bhūtpratyakṣādināvayavakalpanāsiddhiḥ /",
    "GSP33nysu__2u:3319": "anumānena tu bhaviṣyati /",
    "GSP33nysu__2u:3320": "vyāptipakṣadharmatopetaliṅgapratīteḥ pañcāvayavavākyaśravaṇānvayavyatirekānuvidhāyitvāditi cet /",
    "GSP33nysu__2u:3321": "na tāvadidamanumānaṃ tvaccetasi parivartamānaṃ paraṃ pratyāyanāṅgam /",
    "GSP33nysu__2u:3322": "kinnāma prayujyamānam /",
    "GSP33nysu__2u:3323": "tatra kiṃ pañcāvayavaprayogo 'sya vidhāsyate, atha dvayavayavaḥ /",
    "GSP33nysu__2u:3324": "nobhāvapītyāha- niyateti //",
    "GSP33nysu__2u:3325": "***[NOTE: jump in verse numbering, no lacuna in text!]***",
    "GSP33nysu__2u:3326": "niyatāvayavāsiddhau ... // MAnuv_2,1.57a //",
    "GSP33nysu__2u:3327": "niyatāvayavasya pañcāvayavasya dvayavayavasya ca /",
    "GSP33nysu__2u:3328": "yathāsaṅkhayaṃ saugatanaiyāyikayorbodhaupayikatvāsiddhau,",
    "GSP33nysu__2u:3329": "nānumānenāpyavayavakalpanāsiddhiriti śeṣaḥ /",
    "GSP33nysu__2u:3330": "yadvottaravākye niyatāvayavāsiddhāvityanuvādo 'yam /",
    "GSP33nysu__2u:3331": "tato niyatāvayavāsiddheriti siddhayati /",
    "GSP33nysu__2u:3332": "pañcāvayavaprayoge pareṇādhikyodbhāvanāt /",
    "GSP33nysu__2u:3333": "dvayavayavaprayoge 'nyataranyūnatvāpasiddhāntayorudbhāvanādityarthaḥ /",
    "GSP33nysu__2u:3334": "tataḥ kimityata āha- vyāptīti //",
    "GSP33nysu__2u:3335": "... vyāptimātreṇa sādhanam /",
    "GSP33nysu__2u:3336": "kartavyameva tena syāt ... // MAnuv_2,1.57bc //",
    "GSP33nysu__2u:3337": "yata evaṃ nopāyāntaraṃ tena kāraṇena /",
    "GSP33nysu__2u:3338": "tena naiyāyikena vyāptimātreṇa yadyasyānyavavyatirekānuvidhatte tattatkāryamityādivyāptivacanamātreṇaiva",
    "GSP33nysu__2u:3339": "upalakṣaṇametat /",
    "GSP33nysu__2u:3340": "“liṅgoktau'; ityādiprāgvyutpāditaprakāreṣvanyatamenetyapi draṣṭavyam /",
    "GSP33nysu__2u:3341": "sādhanaṃ pañcāvayavaniyamasya, kartavyaṃ syāt /",
    "GSP33nysu__2u:3342": "saugatenāpi tadanusaraṇīyam /",
    "GSP33nysu__2u:3343": "itarathā tasyāpi prayogānupapattiprasaṅgāditi /",
    "GSP33nysu__2u:3344": "tato 'pi kimityata āha- tasmāditi //",
    "GSP33nysu__2u:3345": "... tasmāt saivānumā matā // MAnuv_2,1.57d //",
    "GSP33nysu__2u:3346": "yasmātprayogeyattāsādhanaṃ vādiprativādibhyāmanyatareṇa vā svamataparityāgenānyamatābhyupagame kṛta evopapadyate nānyathā /",
    "GSP33nysu__2u:3347": "tasmātsaivānumā matā /",
    "GSP33nysu__2u:3348": "vyāptivacanādikameva parārthaprayogatvena sarvatra mantavyam /",
    "GSP33nysu__2u:3349": "idamuktaṃ bhavati /",
    "GSP33nysu__2u:3350": "yadā naiyāyiko dvayavayavena pañcāvayavaniyamaṃ sādhayati /",
    "GSP33nysu__2u:3351": "tadā dvayavayavasya tāttvikatvaṃ svayaṃ manyate na vā /",
    "GSP33nysu__2u:3352": "neti pakṣe pratārakaḥ syāt /",
    "GSP33nysu__2u:3353": "ādye 'nyatrāpi kathaṃ tattatvaṃ na syāt /",
    "GSP33nysu__2u:3354": "evaṃ kathābhāvaprasaṅgabhīruḥ saugato 'pi pañcāvayavena dvayavayavasyāvaśyakatāṃ pratipadyamānastattvaṃ manyate na vā /",
    "GSP33nysu__2u:3355": "dvitīye kathaṃ tataḥ pratipadyeta /",
    "GSP33nysu__2u:3356": "ādye 'nyatrāpi kutastanna tattvam /",
    "GSP33nysu__2u:3357": "ato 'tra sarvasiddhāntaprakārāṇāṃ tāttvikatvādyuktaṃ svasiddhāntānusāreṇeti /",
    "GSP33nysu__2u:3358": "asmādeva saṅkaṭādbibhyadudayano yathāvastu vaktavyamityuktvā yathāsiddhāntaṃ vā vaktavyamiti samayaṃ baddhvā pravṛttāyāṃ kathāyāṃ na nyūnādyavatāra iti pakṣāntaramavādīditi /",
    "GSP33nysu__2u:3359": "avasitamanumānam /",
    "GSP33nysu__2u:3360": "nirdoṣaṃ vākyamāgamaḥ /",
    "GSP33nysu__2u:3361": "sa dvividhaḥ /",
    "GSP33nysu__2u:3362": "pauruṣeyo 'pauruṣeyaśca /",
    "GSP33nysu__2u:3363": "tatrāpauruṣeyo vedaḥ /",
    "GSP33nysu__2u:3364": "anyastu pauruṣeya iti suprasiddhatvānnoktam /",
    "GSP33nysu__2u:3365": "kecidvākyaṃ vākyārthe 'numānamiti bruvate /",
    "GSP33nysu__2u:3366": "tadanupapannam /",
    "GSP33nysu__2u:3367": "vākyavākyārthayordeśataḥ kālato vānvayavyatirekābhāvāt /",
    "GSP33nysu__2u:3368": "athedaṃ vākyaṃ vākyātharvat vākyatvāditi sādhyate /",
    "GSP33nysu__2u:3369": "tatra kiṃ vākyārthamātraṃ sādhyate tadviśeṣo vā /",
    "GSP33nysu__2u:3370": "nādyaḥ /",
    "GSP33nysu__2u:3371": "viśeṣapramiternirnibandhanatvāpatteḥ /",
    "GSP33nysu__2u:3372": "dvitīye sa viśeṣaḥ pratīto na vā /",
    "GSP33nysu__2u:3373": "ādye vākyavaiyarthyam /",
    "GSP33nysu__2u:3374": "dvitīye 'prasiddhaviśeṣaṇatā /",
    "GSP33nysu__2u:3375": "viśeṣasyānyatrābhāvādanaikāntyaṃ ca /",
    "GSP33nysu__2u:3376": "matubārthaśca kiṃ pratipādyapratipādakabhāvaḥ, sambandhāntaraṃ vā /",
    "GSP33nysu__2u:3377": "ādye sākṣālliṅgatayā vā /",
    "GSP33nysu__2u:3378": "na prathamaḥ /",
    "GSP33nysu__2u:3379": "anumānavaiyarthyāt /",
    "GSP33nysu__2u:3380": "apasiddhāntācca /",
    "GSP33nysu__2u:3381": "dvitīye tu nedaṃ vākyārthānumānaṃ kintu siddhe 'rthe vākyasya liṅgatānumānameva /",
    "GSP33nysu__2u:3382": "tatra ca dṛṣṭānto 'nyatarasādhyavikalaḥ /",
    "GSP33nysu__2u:3383": "na dvitīyaḥ /",
    "GSP33nysu__2u:3384": "tadabhāvena bādhāt /",
    "GSP33nysu__2u:3385": "athaivaṃ prayujyate, vivādādhyasitāni padāni svasmāritārthānvayapramitipūrvakāṇi ākāṅkṣādimatpada(kadambaka)tvāditi",
    "GSP33nysu__2u:3386": "tadayuktam /",
    "GSP33nysu__2u:3387": "vināpyanvayapramitiṃ daivātprayukteṣvākāṅkṣādimatsu padeṣvanaikāntyāt /",
    "GSP33nysu__2u:3388": "āptaprayuktatvena hetuviśeṣaṇe sādhyārthasya hetvarthe praveśāpatteḥ /",
    "GSP33nysu__2u:3389": "puruṣaviśeṣaprayuktatvasyādhyāpakaprayukteṣu vyabhicārāt /",
    "GSP33nysu__2u:3390": "mūlapramānumāne 'pi vedeṣu anupapatteḥ /",
    "GSP33nysu__2u:3391": "tadapauruṣeyatvasya sādhitatvāt /",
    "GSP33nysu__2u:3392": "apare tvapauruṣeyasyāgamatvamupagamya pauruṣeyasyānumānatvamabhyupagacchanti /",
    "GSP33nysu__2u:3393": "teṣāṃ tu sphuṭo vede vyabhicāraḥ /",
    "GSP33nysu__2u:3394": "kiñca padānāmanvitābhidhāne śaktiḥ /",
    "GSP33nysu__2u:3395": "padānyeva ca vākyam /",
    "GSP33nysu__2u:3396": "naca vaidikapadebhyo 'nyānyeva laukikāni padāni /",
    "GSP33nysu__2u:3397": "vaktā tu padajñāna evopayujyate /",
    "GSP33nysu__2u:3398": "tatkathaṃ lokavedayoḥ prakārabhedaḥ syāt /",
    "GSP33nysu__2u:3399": "api ca vedānusāreṇa paṭhyamāneṣu laukikavākyeṣu katham /",
    "GSP33nysu__2u:3400": "anvayapratītirutpadyata eva /",
    "GSP33nysu__2u:3401": "kinnāma punaḥ pauruṣeyatvajñānādapanīyata iti /",
    "GSP33nysu__2u:3402": "evaṃ tarhi vākyādeva vākyātharjñānam /",
    "GSP33nysu__2u:3403": "tatprāmāṇyaniścayāya tu vaktrādyanusaraṇamityāyātamityāstām /",
    "GSP33nysu__2u:3404": "tadevaṃ sāmānyato viśeṣataśca pramāṇāni lakṣitāni /",
    "GSP33nysu__2u:3405": "tatra svīyasāmānyalakṣaṇasamarthanenārthādvādyantaroktasāmānyalakṣaṇāni nirastānyeva /",
    "GSP33nysu__2u:3406": "tathāpi smṛtiviṣaye vaktavya(vi)śeṣasya vidyamānatvātprābhākaralakṣaṇaṃ viśeṣato nirākaroti- anubhūtiriti //",
    "GSP33nysu__2u:3407": "anubhūtiḥ pramāṇaṃ cet kena smṛtirapodyate // MAnuv_2,1.58ab //",
    "GSP33nysu__2u:3408": "“tadā vaktavyaṃ smṛtiḥ pramā na vā /",
    "GSP33nysu__2u:3409": "ādye 'pasiddhāntaḥ'; iti śeṣaḥ /",
    "GSP33nysu__2u:3410": "dvitīye tvāha- keneti //",
    "GSP33nysu__2u:3411": "yadi smṛtirna pramā tadā smṛtiḥ lakṣaṇena vyāvartanīyā /",
    "GSP33nysu__2u:3412": "anyathātivyāpteḥ /",
    "GSP33nysu__2u:3413": "(tatkena) tatkutaḥ smṛtirapodyate vyāvartyate /",
    "GSP33nysu__2u:3414": "smṛtirvyāvartakaṃ na kimapi /",
    "GSP33nysu__2u:3415": "lakṣaṇe 'stīti yāvat /",
    "GSP33nysu__2u:3416": "nanvanubhūtirityukta eva smṛtāvaprasaṅgaḥ /",
    "GSP33nysu__2u:3417": "smṛtivyatiriktaṃ jñānamanubhūtirityabhidhānāt /",
    "GSP33nysu__2u:3418": "nahi smṛtiḥ smṛtivyatiriktā bhavatīti /",
    "GSP33nysu__2u:3419": "maivam /",
    "GSP33nysu__2u:3420": "smṛterapi smṛtyantaravyatiriktatvasambhavenāvyavacchedakatvāt /",
    "GSP33nysu__2u:3421": "smṛtitvānadhikaraṇaṃ jñānamanubhūtiriti cet /",
    "GSP33nysu__2u:3422": "kimidaṃ smṛtitvam /",
    "GSP33nysu__2u:3423": "na tāvajjātiḥ /",
    "GSP33nysu__2u:3424": "guṇeṣu jāteranaṅgīkṛtatvāt /",
    "GSP33nysu__2u:3425": "saṃskāramātrajanyajñānatvaṃ tu na sambhavati /",
    "GSP33nysu__2u:3426": "adṛṣṭādijanyatvāt /",
    "GSP33nysu__2u:3427": "asādhāraṇakāraṇavivakṣāyāmapi tathā /",
    "GSP33nysu__2u:3428": "smṛtermānasatvasya vakṣyamāṇatvāt /",
    "GSP33nysu__2u:3429": "etena niyamena pratyutpannāsādhāraṇakāraṇakapratyagratvamanubhūtitvamityapyavacchedakaṃ draṣṭavyam",
    "GSP33nysu__2u:3430": "smṛterapi mānasapratyakṣajanyāyāstathātvāt /",
    "GSP33nysu__2u:3431": "saṃskārasya kāraṇatve 'pi nāsau sattāmātreṇa smṛtiṃ janayati kinnāmodbuddha eva /",
    "GSP33nysu__2u:3432": "tathāca kathaṃ na pratyutpannāsādhāraṇakāraṇajanyatvam /",
    "GSP33nysu__2u:3433": "anyathendriyādimā(yamā)tramupādāyānubhūterapi tannirākuryāt /",
    "GSP33nysu__2u:3434": "kiñca smṛtirapi kācitpratyutpannasaṃskārajanyā sambhavatyeva /",
    "GSP33nysu__2u:3435": "nacāvacchedakena vinā niyamo jñātuṃ śakyata iti /",
    "GSP33nysu__2u:3436": "yadvā anubhūtiḥ pramāṇaṃ cettadā smṛtāvavyāptiriti śeṣaḥ /",
    "GSP33nysu__2u:3437": "nanu smṛtiḥ pramāṇameva na bhavati /",
    "GSP33nysu__2u:3438": "tatkathaṃ tatrāvyāptidoṣa ityata āha- keneti //",
    "GSP33nysu__2u:3439": "smṛtiḥ kena nimittenāpodyate pramāṇādbahiḥ kriyate na kenāpītyarthaḥ /",
    "GSP33nysu__2u:3440": "tathāhi /",
    "GSP33nysu__2u:3441": "kimayathārthatvāt /",
    "GSP33nysu__2u:3442": "yāthārthye 'pyananubhūtitvādvāprāmāṇye bādhakābhāvādvā prāmāṇye sādhakābhāvādbādhakasadbhāvādvā",
    "GSP33nysu__2u:3443": "ādyaṃ dūṣayati- keneti //",
    "GSP33nysu__2u:3444": "smṛtiḥ kena prabalena pramāṇenāpodyate bādhyate /",
    "GSP33nysu__2u:3445": "yena yathārthā na syāt /",
    "GSP33nysu__2u:3446": "bādhakābhāvānnāyathārthatvaṃ vācyamiti /",
    "GSP33nysu__2u:3447": "dvitīyaṃ nirākaroti- keneti //",
    "GSP33nysu__2u:3448": "kimanubhūtitvaṃ pramāṇalakṣaṇamiti kṛtvānanubhūtitvātsmṛtirapramāṇamityucyate kiṃ vā ghaṭādidṛṣṭāntāvaṣṭambhena",
    "GSP33nysu__2u:3449": "ādye 'nyonyāśrayatvam /",
    "GSP33nysu__2u:3450": "tathāca kena smṛtirapodyate /",
    "GSP33nysu__2u:3451": "dvitīye 'pi smṛtireva kenāpodyate /",
    "GSP33nysu__2u:3452": "asmṛtitvenānubhūtiḥ kuto nāpodyate viśeṣābhāvāditi /",
    "GSP33nysu__2u:3453": "tṛtīyamapākaroti- pūrveti //",
    "GSP33nysu__2u:3454": "pūrvānubhūte kiṃ mānamityukte syāt kimuttaram // MAnuv_2,1.58cd //",
    "GSP33nysu__2u:3455": "yadi smṛtirapramāṇaṃ syāttadā pūrvānubhūte kiṃ mānamiti praśno niruttaraḥ syāt /",
    "GSP33nysu__2u:3456": "smṛtivyatiriktasya tatpramāṇasyābhāvāt /",
    "GSP33nysu__2u:3457": "tathāca sākṣyādilokavyavahāro lupyeta /",
    "GSP33nysu__2u:3458": "smṛtireva pramāṇaṃ kintu liṅgatayeti cenna /",
    "GSP33nysu__2u:3459": "tathānubhavābhāvāt /",
    "GSP33nysu__2u:3460": "anyathā sākṣātkāreṇa kāryeṇa karmakārakatayā ghaṭā(dya)numānamityapi syāt",
    "GSP33nysu__2u:3461": "caturthaṃ pratyāha- pūrveti //",
    "GSP33nysu__2u:3462": "smṛtirityeva hi vaktavyam /",
    "GSP33nysu__2u:3463": "vacanāccānubhavo 'numīyata iti lokavyavahāra evātra pramāṇamityarthaḥ /",
    "GSP33nysu__2u:3464": "nanu yadi smṛtiḥ pramā syāttadā tatkāraṇasya saṃskārasyānupramāṇatvaṃ prasajyeta /",
    "GSP33nysu__2u:3465": "tathācānupramāṇatritvaṃ bhajyeta /",
    "GSP33nysu__2u:3466": "nahi saṃskāraḥ pratyakṣādiṣvantarbhavati /",
    "GSP33nysu__2u:3467": "anindriyasannikarṣatvādajñātakaraṇatvācceti pañcamamapākaroti- mānasamiti",
    "GSP33nysu__2u:3468": "mānasaṃ taddhi vijñānaṃ ... // MAnuv_2,1.59a //",
    "GSP33nysu__2u:3469": "hi yasmāttatsmaraṇaṃ mānasaṃ manaḥpratyakṣajaṃ na saṃskārakaraṇakaṃ tato noktadoṣa iti śeṣaḥ",
    "GSP33nysu__2u:3470": "asākṣātkārarūpatvānna pratyakṣaphalatvamityata uktam- vijñānamiti //",
    "GSP33nysu__2u:3471": "sākṣātkāra ityarthaḥ /",
    "GSP33nysu__2u:3472": "smaraṇasya mānasatvaṃ sākṣātkāratvaṃ ca kuta ityata āha- tacceti //",
    "GSP33nysu__2u:3473": "... tacca sākṣipramāṇakam // MAnuv_2,1.59b //",
    "GSP33nysu__2u:3474": "taditi mānasatvam /",
    "GSP33nysu__2u:3475": "caśabdātsākṣātkāratvaṃ ca /",
    "GSP33nysu__2u:3476": "yadvā dvayamapi tacchabdena parāmṛśyate /",
    "GSP33nysu__2u:3477": "prakṛtānusandhānārthaścaśabdaḥ /",
    "GSP33nysu__2u:3478": "nanvindriyāṇāṃ prāpyakāritvaniyamādatītena ca manasaḥ prāpterayogātkathaṃ smṛtermānasapratyakṣajatvamityata āha- atīteti //",
    "GSP33nysu__2u:3479": "atītānāgataṃ yadvad yogibhirdṛśyate 'ñjasā /",
    "GSP33nysu__2u:3480": "evaṃ pūrvānubhūtaṃ ca manasaivāvagamyate // MAnuv_2,1.59c-f //",
    "GSP33nysu__2u:3481": "santi tāvadyogino 'ṇimādisiddhisampannā atītānāgatadarśinaḥ śrutismṛtītihāsapurāṇaprasiddhāḥ",
    "GSP33nysu__2u:3482": "śrutyādeḥ siddhārthe prāmāṇyasya sādhitatvāt /",
    "GSP33nysu__2u:3483": "karmavidhisamānayogakṣematvācca yogavidhīnām /",
    "GSP33nysu__2u:3484": "naca tajjñānamasākṣātkāraḥ /",
    "GSP33nysu__2u:3485": "śrutyādinā sākṣātkāratvapratīteḥ /",
    "GSP33nysu__2u:3486": "tathāhi śrutiḥ”apaśyamapyaye māyayā viśvakarmaṇyado jagannihitaṃ",
    "GSP33nysu__2u:3487": "śubhracakṣuḥ'; iti /",
    "GSP33nysu__2u:3488": "purāṇaṃ ca”nārāyaṇaprasādena'; ityādi /",
    "GSP33nysu__2u:3489": "itihāso 'pi”divyaṃ dadāmi te cakṣuḥ'; ityādi /",
    "GSP33nysu__2u:3490": "tadidamuktam- añjaseti //",
    "GSP33nysu__2u:3491": "sākṣādityarthaḥ /",
    "GSP33nysu__2u:3492": "evañca yathā yogināmindriyeṇaivātītānāgatātharsākṣātkārastathātītamapi manasā smaryata iti ko doṣaḥ /",
    "GSP33nysu__2u:3493": "nanvindriyasyārthaprāptirnāma na saṃyogaḥ samavāyo veti niyamaḥ /",
    "GSP33nysu__2u:3494": "kintu pratyāsattimātram /",
    "GSP33nysu__2u:3495": "asti ca tadyogīndriyāṇām /",
    "GSP33nysu__2u:3496": "tattadupadarśakayogajadharmasahakṛtatvalakṣaṇamiti cet /",
    "GSP33nysu__2u:3497": "evaṃ tarhi manaso 'pi",
    "GSP33nysu__2u:3498": "pūrvānubhavajanitasaṃskārasācivyalakṣaṇāstyatītārthena",
    "GSP33nysu__2u:3499": "pratyāsattirityāśayavatoktam- pūrvānubhūtaṃ ceti //",
    "GSP33nysu__2u:3500": "etaduktaṃ bhavati /",
    "GSP33nysu__2u:3501": "yadi prāptiḥ saṃyogādilakṣaṇā vivakṣitā tadā tadabhāvo 'naikāntikaḥ /",
    "GSP33nysu__2u:3502": "pratyāsattimātravivakṣāyāṃ tvasiddhiriti /",
    "GSP33nysu__2u:3503": "dṛṣṭāntakathanaṃ tu pratyāsattimātrasya sākṣātkārahetutāṃ sambhāvayitum /",
    "GSP33nysu__2u:3504": "kāryadarśanavaśācceyaṃ kalpanāsau nātiprasaṅga iti darśayituṃ ca /",
    "GSP33nysu__2u:3505": "etena mānasaṃ cetsmaraṇaṃ syānna saṃskārajaṃ tadānanubhūte",
    "GSP33nysu__2u:3506": "'pyu(vyu)tpadyeteti parāstam /",
    "GSP33nysu__2u:3507": "saṃskārasya sannikarṣasthānīyatayāṅgīkṛtatvāt /",
    "GSP33nysu__2u:3508": "yatsmṛtermānasatvaṃ sākṣisiddhamityuktaṃ tadabhinayena darśayati-",
    "GSP33nysu__2u:3509": "vijñātamiti //",
    "GSP33nysu__2u:3510": "vijñātaṃ manasā pūrvaṃ mayaitat kṛtamityapi /",
    "GSP33nysu__2u:3511": "sākṣādanubhavāt siddhaṃ ... // MAnuv_2,1.60a-c //",
    "GSP33nysu__2u:3512": "etanmayā pūrvaṃ kṛtamityetanmayā manasā vijñātaṃ smṛtamapīti smaraṇasya mānasatvaṃ sākṣādanubhavātsākṣyanubhavena siddhamiti /",
    "GSP33nysu__2u:3513": "yaduktaṃ paraiḥ pūrvānubhavāvacchinnārthagocarā smṛtistadyāthārthyādikamanuvidadhānā na svayaṃ yathārtheti, tadasat,",
    "GSP33nysu__2u:3514": "anubhavavacchuddhārthaviṣayatvasyāpi sākṣisiddhatvāditi darśayituṃ mayaitatkṛtamityapītyuktam",
    "GSP33nysu__2u:3515": "nanu manaso 'pratyakṣatvātkathaṃ smaraṇasya mānasatā sākṣipratyakṣagamyeti",
    "GSP33nysu__2u:3516": "cenna /",
    "GSP33nysu__2u:3517": "tasya sākṣivedyatāyā vakṣyamāṇatvāt /",
    "GSP33nysu__2u:3518": "tathāpi kāryakāraṇabhāvo na pratyakṣa iti cedanvayavyatirekasacivasya sākṣiṇastatra prāmāṇyābhyupagamāt",
    "GSP33nysu__2u:3519": "jñānaṃ nityānumeyamiti cenna /",
    "GSP33nysu__2u:3520": "jñātatāyā nirākariṣyamāṇatvāt /",
    "GSP33nysu__2u:3521": "svaprakāśamiti cenna /",
    "GSP33nysu__2u:3522": "anātvatvāt, ghaṭavat /",
    "GSP33nysu__2u:3523": "mānasavedyatā tu nirasiṣyata ityāśayavānāha- kathameveti //",
    "GSP33nysu__2u:3524": "... kathameva hyapodyate // MAnuv_2,1.60cd //",
    "GSP33nysu__2u:3525": "yāthārthyamevetyādinoktasya prakṛtopayogamāha- evamiti //",
    "GSP33nysu__2u:3526": "evaṃ lakṣaṇake mānatraye brahmādivastuṣu /",
    "GSP33nysu__2u:3527": "pramāṇaṃ veda evaikas ... // MAnuv_2,1.61 //",
    "GSP33nysu__2u:3528": "yasmānmānatrayamevaṃlakṣaṇakaṃ tasmādbrahmādivastuṣu veda eva pramāṇaṃ na yuktyādestatrāvakāśaḥ",
    "GSP33nysu__2u:3529": "indriyaṃ hi rūpādimatyeva dravye pravatarte /",
    "GSP33nysu__2u:3530": "naca brahmādikaṃ tathā /",
    "GSP33nysu__2u:3531": "anumānaṃ ca vyāptisāpekṣam /",
    "GSP33nysu__2u:3532": "naca vedanirapekṣasya tasya brahmādau sañcāro 'sti /",
    "GSP33nysu__2u:3533": "upādhipratipakṣayostu sarvatra sambhavena vyāptyaniścayāt /",
    "GSP33nysu__2u:3534": "vedānusaraṇe tu sādhyāvyāpakatvabādhitaviṣayatvayorāvaśyakatvāt /",
    "GSP33nysu__2u:3535": "pauruṣeyāgamastu paratantra eveti /",
    "GSP33nysu__2u:3536": "tataḥ kimityata āha- tatprāmāṇyaṃ ceti //",
    "GSP33nysu__2u:3537": "... tatprāmāṇyaṃ ca sādhitam // MAnuv_2,1.61d //",
    "GSP33nysu__2u:3538": "ya(ta)smādvedaviṣaye na yukteravakāśastato virodho 'pi sa evokta ityupapannam /",
    "GSP33nysu__2u:3539": "tathāca vedasya pramāṇavirodhābhāvāttatprāmāṇyaṃ ca sādhitam /",
    "GSP33nysu__2u:3540": "yaduktaṃ prāk”tasmādvedaprāmāṇyamiṣyate'; iti tatsiddhamityarthaḥ /",
    "GSP33nysu__2u:3541": "// iti śrīmannyāyasudhāyāṃ na vilakṣaṇatvādhikaraṇam //",
    "GSP33nysu__2u:3542": "[======= JNys_2,1.III: abhimānyadhikaraṇam =======]",
    "GSP33nysu__2u:3543": "// atha śrīmannyāyasudhāyāṃ caturtho bhāgaḥ (abhimānyadhikaraṇam) //",
    "GSP33nysu__2u:3544": "// oṃ abhimānivyapadeśastu viśeṣānugatibhyām oṃ //",
    "GSP33nysu__2u:3545": "yuktyantaravirodhaṃ vedasya parihartumidamārabhyate /",
    "GSP33nysu__2u:3546": "syādetat /",
    "GSP33nysu__2u:3547": "yuktivirodhāḥ kiṃ pratyekaṃ pariharaṇīyāḥ'; utopalakṣaṇayā /",
    "GSP33nysu__2u:3548": "nādyaḥ /",
    "GSP33nysu__2u:3549": "nirasanīyayuktyābhāsānantyena śāstrāparyavasānaprasaṅgāt /",
    "GSP33nysu__2u:3550": "sūtratvavyāghātācca /",
    "GSP33nysu__2u:3551": "dvitīye tvanārambha evāsyādhikaraṇasya /",
    "GSP33nysu__2u:3552": "nirantarātītādhikaraṇenaivopalakṣaṇayā sakalayuktivirodhānāṃ parihṛtatvāditi /",
    "GSP33nysu__2u:3553": "maivam /",
    "GSP33nysu__2u:3554": "abhyadhikaśaṅkāsadbhāvena tadupapatterityāśayavānpūrvapakṣaṃ tāvadāha-",
    "GSP33nysu__2u:3555": "tathāpīti //",
    "GSP33nysu__2u:3556": "abhimānivyapadeśas tu viśeṣānugatibhyām |",
    "GSP33nysu__2u:3557": "tathāpi mṛjjalādīnāṃ buddhivāgādivācakaḥ /",
    "GSP33nysu__2u:3558": "dṛṣṭavyāptiviruddhatvāt tatra mānaṃ kathaṃ bhavet // MAnuv_2,1.62 //",
    "GSP33nysu__2u:3559": "yadyapi phalavyabhicārādivirodho vedasya parihṛtastathāpītyarthaḥ /",
    "GSP33nysu__2u:3560": "mṛjjalādīnāmityādipadena tejaḥprabhṛtīnāṃ grahaṇam /",
    "GSP33nysu__2u:3561": "buddhirjñānaṃ, vāgvaktṛtvajñ /",
    "GSP33nysu__2u:3562": "ādigrahaṇena śrotṛtvādikam /",
    "GSP33nysu__2u:3563": "veda ityanuvartate /",
    "GSP33nysu__2u:3564": "dṛṣṭā pramitā vyāptiryasyā yukteḥ sā tathoktā /",
    "GSP33nysu__2u:3565": "vyāptigrahaṇaṃ pakṣadharmatāyā apyupalakṣaṇam /",
    "GSP33nysu__2u:3566": "kvacittanniyamānabhyupagamātsvaśabdenāsaṅkīrtanam /",
    "GSP33nysu__2u:3567": "tayā viruddhatvāt /",
    "GSP33nysu__2u:3568": "tatra mṛjjalādīnāṃ buddhivāgādau /",
    "GSP33nysu__2u:3569": "kathamityākṣepe /",
    "GSP33nysu__2u:3570": "pratipādyāntaraṃ tu nāstyapratīteriti śeṣaḥ /",
    "GSP33nysu__2u:3571": "etaduktaṃ bhavati /",
    "GSP33nysu__2u:3572": "“mṛdabravīt, āpo 'bruvan, tatteja aikṣata, tā āpa aikṣanta, ṛṇota grāvāṇo,",
    "GSP33nysu__2u:3573": "viduṣo 'nuprāṇāḥ, ahaṃ śreyasi vyūdire, āpo vā akāmayanta';",
    "GSP33nysu__2u:3574": "ityādivedastāvanna pramāṇam, yuktiviruddhārthābhidhāyitvāt, nīlaṃ nabha itivat /",
    "GSP33nysu__2u:3575": "mṛjjalādīnāṃ buddhivāgādimattvaṃ khalvasyārthaḥ /",
    "GSP33nysu__2u:3576": "sa ca, vimatā mṛnna vaktrī mṛttvātsampratipannamṛdvadityādiyuktiviruddhaḥ",
    "GSP33nysu__2u:3577": "tathāca vedavākyāntare 'pyaprāmāṇyamanumāsyate /",
    "GSP33nysu__2u:3578": "nanu”na vilakṣaṇatvāt'; ityanenaiva nyāyenāyamapi virodhaḥ pariharaṇīyaḥ /",
    "GSP33nysu__2u:3579": "maivam /",
    "GSP33nysu__2u:3580": "(tannyā)nyāyasañcārāviṣayatvāt /",
    "GSP33nysu__2u:3581": "tatra hi yathoktānuṣṭhāne 'pi phalavyabhicāraśceddhetuḥ",
    "GSP33nysu__2u:3582": "tadā'pātatastāvatsandigdhaviśeṣaṇāsiddhiḥ /",
    "GSP33nysu__2u:3583": "kartrādivaiguṇyasyāpi sambhavāt /",
    "GSP33nysu__2u:3584": "nityatvena vedaprāmāṇyasya sthitau tu viśeṣaṇāsiddhiniścaya eva /",
    "GSP33nysu__2u:3585": "phalavyabhicāramātrasya hetutve tu anaikāntikatvamityevaṃ vyāptipakṣadharmatāvirahavyutpādanena yuktivirodhaḥ parihṛtaḥ /",
    "GSP33nysu__2u:3586": "na cāsyā yuktervyāptyādyaṅgavaikalyaṃ sambaddham /",
    "GSP33nysu__2u:3587": "prasiddhamṛdādau tathopalambhāt /",
    "GSP33nysu__2u:3588": "naca tatrāpi buddhayādisadbhāvaḥ, kadāpi tatkāryasyādaśarnāt /",
    "GSP33nysu__2u:3589": "nāpi sambaddhamapi vyabhicīrṇam /",
    "GSP33nysu__2u:3590": "vyabhicārānupalambhāt /",
    "GSP33nysu__2u:3591": "nacānupalambhamānavyabhicāramapi sopādhikam, upādheranirūpaṇāt /",
    "GSP33nysu__2u:3592": "buddhayādimattve ca mṛdādīnāṃ śarīrendriyavattāpi syāt /",
    "GSP33nysu__2u:3593": "akaraṇakakriyādarśanāt /",
    "GSP33nysu__2u:3594": "naca tadyuktamindriyādīnāmapi vaktṛtvādivadadarśanāt /",
    "GSP33nysu__2u:3595": "tato 'nukūlatarkasanāthenopādhivyabhicārānupalambhasahakṛtena",
    "GSP33nysu__2u:3596": "sahabhāgagrāhakeṇa pramāṇena siddhā mṛttvādīnāmavaktṛtvādinā vyāptiḥ /",
    "GSP33nysu__2u:3597": "naca mṛdādiṣu mṛdāditvaṃ(mṛttvādikaṃ) nāstīti yuktam /",
    "GSP33nysu__2u:3598": "vyāghātāt /",
    "GSP33nysu__2u:3599": "mṛdabravīdityādiprayogācca /",
    "GSP33nysu__2u:3600": "tataḥ pakṣadharmatāpi siddhaiveti /",
    "GSP33nysu__2u:3601": "nanu ca nityatayā vedasya prāmāṇye vyavasthite tadviruddhāyā yukterevāprāmāṇyamucitamiti /",
    "GSP33nysu__2u:3602": "maivam /",
    "GSP33nysu__2u:3603": "vyāptipakṣadharmatopetāyā yukterapi niravakāśatvāt /",
    "GSP33nysu__2u:3604": "tataśca satpratipakṣatayā niścāyakatvābhāvenāprāmāṇyaṃ vedasya /",
    "GSP33nysu__2u:3605": "nanu prasiddhamṛdādipakṣīkāre siddhasādhanatā /",
    "GSP33nysu__2u:3606": "pakṣasapakṣabhedābhāvaśca /",
    "GSP33nysu__2u:3607": "sapakṣāntarasvīkāre tatra mṛttvādyabhāvaḥ /",
    "GSP33nysu__2u:3608": "jaḍatvasya hetūkaraṇe tvasiddhiḥ syāt /",
    "GSP33nysu__2u:3609": "tasmādādikālīnaṃ mṛdādikaṃ pakṣayitavyam /",
    "GSP33nysu__2u:3610": "naca tat pratyakṣādisiddhamiti veda evopajīvyaḥ /",
    "GSP33nysu__2u:3611": "tathāca dharmigrāhakapramāṇavirodhādaprāmāṇyaṃ yukteriti cenna /",
    "GSP33nysu__2u:3612": "vyāptyādimatyāstadasambhavāt /",
    "GSP33nysu__2u:3613": "ādikālīnamṛdādisvarūpaparavākyāntareṇaparidṛśyamānakāryaliṅgena dharmigrahopapatteḥ /",
    "GSP33nysu__2u:3614": "etena vaidike 'rthe yukteravakāśābhāvānna tadvirodhakatvamityapāstam /",
    "GSP33nysu__2u:3615": "tadevaṃ mṛdabravīdityādivedavākyānāṃ yuktiviruddhatvenāprāmāṇye",
    "GSP33nysu__2u:3616": "vedatvāt”yato vā imāni (bhūtāni)'; ityādivākyānāmapyaprāmāṇyānna vedasamanvayena brahmaṇo jagatkāraṇatvasiddhiriti /",
    "GSP33nysu__2u:3617": "siddhāntamāha- tata iti //",
    "GSP33nysu__2u:3618": "tatastannāmakaḥ kaścit pumānanyo bhavediti /",
    "GSP33nysu__2u:3619": "yuktayāgamāvirodhena prāptamatrābhidhīyate // MAnuv_2,1.63 //",
    "GSP33nysu__2u:3620": "vedasya yukteśca niravakāśatvaṃ tata iti parāmṛśati /",
    "GSP33nysu__2u:3621": "tannāmako mṛdādināmakaḥ kaściditi asmadādyatīndriyatvamabhipraiti /",
    "GSP33nysu__2u:3622": "pumāṃścetano 'nyo 'smadādivilakṣaṇo 'ntardhānādiśaktimānbhavet /",
    "GSP33nysu__2u:3623": "asyāṃ śrutau vaktṛtvādinā pratipādyata iti śeṣaḥ /",
    "GSP33nysu__2u:3624": "itiśabdasya prāptamityanenānvayaḥ /",
    "GSP33nysu__2u:3625": "prāptaṃ pramitam /",
    "GSP33nysu__2u:3626": "yuktyāgamavirodhenetyarthāpattiṃ sūcayati /",
    "GSP33nysu__2u:3627": "tataścāyamarthaḥ /",
    "GSP33nysu__2u:3628": "na mṛdabravīdityādivākyānāṃ yuktivirodhenāprāmāṇyaṃ vaktavyam /",
    "GSP33nysu__2u:3629": "atra mṛdādiśabdasya cetanaviṣayatvāt /",
    "GSP33nysu__2u:3630": "tathāca tatpakṣīkāre hetorasiddheḥ /",
    "GSP33nysu__2u:3631": "śabdamātreṇa hetutve atiprasaṅgāt /",
    "GSP33nysu__2u:3632": "acetanamṛdādipakṣīkāre ca prakṛtāvirodhāt /",
    "GSP33nysu__2u:3633": "nanu kathaṃ cetaneṣu mṛdādiśabda(pra)vṛttiḥ /",
    "GSP33nysu__2u:3634": "abhidhānaśaktyeti brūmaḥ /",
    "GSP33nysu__2u:3635": "mṛdādyabhimānitvāt /",
    "GSP33nysu__2u:3636": "pṛthivyādiṣu tadabhimatatvena mṛdādiśabdapravṛttiḥ /",
    "GSP33nysu__2u:3637": "nanvete 'bhimāninaḥ kimabhimatārthavyāpinastadekadeśavṛttayo vā /",
    "GSP33nysu__2u:3638": "ādye('pi) sadehā videhā vā /",
    "GSP33nysu__2u:3639": "ādye tadupalambhaprasaṅgaḥ /",
    "GSP33nysu__2u:3640": "dvitīye teṣāmindriyābhāvena vaktṛtvādyanupapattau punaryuktivirodhatādavasthyam /",
    "GSP33nysu__2u:3641": "tṛtīye tadvaiyarthyam tadanadhiṣṭhitapradeśavat pradeśāntarapravṛttisambhavāditi /",
    "GSP33nysu__2u:3642": "maivam /",
    "GSP33nysu__2u:3643": "vyāpakānāṃ sadehānāmapi piśācādivadantardhānaśaktiyogādadṛśyatvopapatteḥ /",
    "GSP33nysu__2u:3644": "nanvevaṃ sati kalpanāgauravamāpadyeta /",
    "GSP33nysu__2u:3645": "keṣāñciccetanānāṃ mṛdādyabhimānitvaṃ tatastacchabdānāṃ teṣu vṛvirvyāpakatvaṃ sadehatvamantardhānaśaktistatparatā ca śruterityanekasya kalpyamānatvāt /",
    "GSP33nysu__2u:3646": "maivam /",
    "GSP33nysu__2u:3647": "arthāpattitaḥ sarvasyāsya siddhatvāt /",
    "GSP33nysu__2u:3648": "śrutirhi mṛdādīnāṃ vaktṛtvādikaṃ pratipādayati, yuktiśca tadabhāvam /",
    "GSP33nysu__2u:3649": "na(ca)vāstavo virodhaḥ sambhavati /",
    "GSP33nysu__2u:3650": "vastuvikalpāpatteḥ /",
    "GSP33nysu__2u:3651": "nacāyaṃ virodho vinaitatkalpanayā śāmyati /",
    "GSP33nysu__2u:3652": "jaḍasvīkāre yuktivirodhāt /",
    "GSP33nysu__2u:3653": "anabhimānisvīkāre ca pṛthak śabdaśaktau pramāṇābhāvāt /",
    "GSP33nysu__2u:3654": "avyāpakatvādyaṅgīkāre coktānupapatteḥ /",
    "GSP33nysu__2u:3655": "naca śrutiyuktyoranyatarāprāmāṇyenāpyupapadyata etaditi vācyam /",
    "GSP33nysu__2u:3656": "uktarītyā dvayorapi niravakāśatvāt /",
    "GSP33nysu__2u:3657": "nahi pareṇāpi vidveṣeṇaivāgamāprāmāṇyamabhidhātuṃ yuktam /",
    "GSP33nysu__2u:3658": "kinnāmopapattimāśrityaiva /",
    "GSP33nysu__2u:3659": "tathāca kathaṃ vedaprāmāṇye 'pi na dīyate dṛṣṭiḥ /",
    "GSP33nysu__2u:3660": "tadevaṃ yuktyāgamavirodhenāsyārthasya prāptatvānna kiñcitkalpanāgauravamiti /",
    "GSP33nysu__2u:3661": "nanvetadutsūtritaṃ kathamucyata ityata āha- atreti //",
    "GSP33nysu__2u:3662": "ityuktametatsarvam atra”abhimānivyapadeśastu viśeṣānugatibhyāmiti'; sūtre",
    "GSP33nysu__2u:3663": "'bhidhīyata ityarthaḥ /",
    "GSP33nysu__2u:3664": "yadvātrābhidhīyata iti siddhāntopakramavākyam /",
    "GSP33nysu__2u:3665": "tasyaivaṃ prāpte sūtrakṛtā samādhānamabhidhīyata ityarthaḥ /",
    "GSP33nysu__2u:3666": "evaṃ sūtramavatārya tata ityādinā vyākhyātamiti /",
    "GSP33nysu__2u:3667": "yaduktaṃ tannāmaka iti mṛdādiśabdavācyatvaṃ devatāyāstadanupapannam /",
    "GSP33nysu__2u:3668": "ayogādanuyogācca /",
    "GSP33nysu__2u:3669": "mṛdādiśabdāḥ khalvacetaneṣveva rūḍhāḥ /",
    "GSP33nysu__2u:3670": "na devatāyām /",
    "GSP33nysu__2u:3671": "lakṣaṇāśrayaṇenāpi śrutiyuktivirodhaśāntirbhaviṣyati /",
    "GSP33nysu__2u:3672": "nāpi vacanavṛttiṃ sūtrakṛdāhetyata āha- bālarūḍhimiti //",
    "GSP33nysu__2u:3673": "bālarūḍhiṃ vinaivāpi vidvadrūḍhisamāśrayāt /",
    "GSP33nysu__2u:3674": "tattannāmāna evaite tattadvastvabhimāninaḥ // MAnuv_2,1.64 //",
    "GSP33nysu__2u:3675": "santi ... // MAnuv_2,1.65a //",
    "GSP33nysu__2u:3676": "ete pṛthivīvaruṇādayastattannāmāna eva santi /",
    "GSP33nysu__2u:3677": "tāni tāni mṛdādīni nāmāni vācakāni yeṣāṃ te tathoktāḥ /",
    "GSP33nysu__2u:3678": "natu tāni lakṣakāṇītyevaśabdārthaḥ /",
    "GSP33nysu__2u:3679": "santi bhavanti /",
    "GSP33nysu__2u:3680": "ayogaparihārāya uktam- bāleti //",
    "GSP33nysu__2u:3681": "avidvadrūḍhyabhāve 'pi vidvadrūḍhisadbhāvāt /",
    "GSP33nysu__2u:3682": "mṛdādiśabdāstāvaddevatāviṣayā ityarthāpattisiddham /",
    "GSP33nysu__2u:3683": "mukhyāsambhava eva ca jaghanyavṛttirāśrayaṇīyā /",
    "GSP33nysu__2u:3684": "nacātra bādhakamastīti vaidikaprayogādeva bādhakābhāvasahitādvidvadrūḍhiravagamyate /",
    "GSP33nysu__2u:3685": "yaccoktaṃ vacanavṛttyaṅgīkāraḥ prakṛtānupayogīti tatparihārāyoktaṃ tattanmṛdādivastvabhimānina iti /",
    "GSP33nysu__2u:3686": "ayamarthaḥ /",
    "GSP33nysu__2u:3687": "mṛdādiśabdānāṃ cetanaviṣayatāmātreṇa prakṛtavirodhaśāntāvapi vastusthitiṃ vijijñāpayiṣatā sūtrakāreṇa vyapadeśastviti tuśabdena mukhyavṛttiḥ sūcitā",
    "GSP33nysu__2u:3688": "tatropapattijñāpanāyābhimānīti coktam /",
    "GSP33nysu__2u:3689": "anyathā cenanavyapadeśa ityavakṣyat /",
    "GSP33nysu__2u:3690": "abhimānī khalvabhimatasya sattādeḥ prayojakaḥ /",
    "GSP33nysu__2u:3691": "tataśca tadadhīnatvāditi nyāyena sa eva (tanmu)mukhyārtha iti /",
    "GSP33nysu__2u:3692": "tadetat asmābhiḥ sūtraṃ vyākurvadbhirabhihitamiti /",
    "GSP33nysu__2u:3693": "nanvatra tannāmaka ityekavacanaṃ prakramya tattannāmāna iti bahuvacanaprayoge kinnimittam",
    "GSP33nysu__2u:3694": "tathā bhāṣye 'pi”abhimānidevatā tatra vyapadiśyate /",
    "GSP33nysu__2u:3695": "tāsāṃ ca'; ityādi /",
    "GSP33nysu__2u:3696": "ucyate /",
    "GSP33nysu__2u:3697": "a(trā)bhimānivyapadeśa ityabhimāniśabdo hyekavacanāntaḥ samastaḥ /",
    "GSP33nysu__2u:3698": "vyapadeśaśabdasyaikavacanāntatvāt /",
    "GSP33nysu__2u:3699": "nahi bahūnāmeko vyapadeśa iti sambhavati /",
    "GSP33nysu__2u:3700": "uttarasūtre caikavacanameva /",
    "GSP33nysu__2u:3701": "ato yathāsūtraṃ prathamaṃ vyākhyātam /",
    "GSP33nysu__2u:3702": "athedānīṃ prā(pramā)ṇasaṃvādighaṭanāya jātāvidamekavacanamityāśayavatā bahuvacanaṃ prayuktamiti",
    "GSP33nysu__2u:3703": "abhimānināṃ prādeśikatvavidehatvayorvaiyarthyavaktṛtvādyanupapattī /",
    "GSP33nysu__2u:3704": "vyāptānāṃ sadehatve 'nupalambhabādha ityetatparihārāya viśeṣānugatibhyāmiti sūtrakhaṇḍaṃ kaścidanya iti tātparyato vyākhyātam /",
    "GSP33nysu__2u:3705": "tatprapañcayati- teṣāmiti //",
    "GSP33nysu__2u:3706": "... teṣāṃ viśeṣeṇa śaktiranyebhya ucyate // MAnuv_2,1.65ab //",
    "GSP33nysu__2u:3707": "viśeṣeṇātiśayena /",
    "GSP33nysu__2u:3708": "anyebhyo 'smadādibhyaḥ /",
    "GSP33nysu__2u:3709": "vyāptiścocyata iti sambandhaḥ /",
    "GSP33nysu__2u:3710": "dehavattvasyāpyupalakṣaṇametat /",
    "GSP33nysu__2u:3711": "yadyapyetatsarvamarthāpattyaiva labdham /",
    "GSP33nysu__2u:3712": "anyathā virodhaśānterevāpayarvasānāt /",
    "GSP33nysu__2u:3713": "tathāpyucyata iti pṛthivyādyabhimāninya ityāgamamapyatra",
    "GSP33nysu__2u:3714": "saṃvā(dayati)dinaṃ darśayati /",
    "GSP33nysu__2u:3715": "yadyapyatrākāṅkṣānusāreṇa vyāptimādāvuktvā śaktiviśeṣo",
    "GSP33nysu__2u:3716": "'nantaramabhidhātavyaḥ /",
    "GSP33nysu__2u:3717": "tathāpyalpāctarasya pūrvanipātamanusṛtya pravṛttaṃ sūtramanugacchatā kramo bhagnaḥ /",
    "GSP33nysu__2u:3718_0": "nanu ca pṛthivyādyabhimāninya iti vākyaṃ kathamupādeyam 'ātmani caivaṃ vicitrāśca hi', utkrāntigatyāgatīnāmityādyāgāmisūtreṇācintyaśakteḥ",
    "GSP33nysu__2u:3718_1": "sarvagatatvasya ca viruddhatvādityata āha uktānusāreṇeti /",
    "GSP33nysu__2u:3719": "vyāptiścoktānusāreṇa ... // MAnuv_2,1.65c //",
    "GSP33nysu__2u:3720": "ātmani caivamityādyuktānusāreṇa śaktirvyāptiścocyata ityanvayaḥ /",
    "GSP33nysu__2u:3721": "syādayaṃ virodho yadi śaktirvyāptiśca niravadhikātrocyate /",
    "GSP33nysu__2u:3722": "na caivam /",
    "GSP33nysu__2u:3723": "pramāṇāntarānusāreṇāntardhānādiśakterabhimatārthavyāpteśca pratipādyatāṅgīkārāditi /",
    "GSP33nysu__2u:3724": "evamasmadādyapekṣayābhimānināmanupalambhamaṅgīkṛtya tadbādhaḥ parihṛtaḥ /",
    "GSP33nysu__2u:3725": "idānīmasiddhaścāsāvityāha- dṛśyante ceti //",
    "GSP33nysu__2u:3726": "... dṛśyante cādhikāribhiḥ // MAnuv_2,1.65d //",
    "GSP33nysu__2u:3727": "adhikāribhirantarhitārthadarśanasamarthairyogibhiḥ /",
    "GSP33nysu__2u:3728": "etacca (bhāṣyodā) udāhṛtasmṛtisiddham /",
    "GSP33nysu__2u:3729": "etena”dṛśyate ca'; iti sūtraṃ vyākhyātaṃ bhavati /",
    "GSP33nysu__2u:3730": "ye tu mīmāṃsakaṃmanyā vigrahavatī devatāṃ na sahante te 'pyanenaiva",
    "GSP33nysu__2u:3731": "nirastā bhavanti /",
    "GSP33nysu__2u:3732": "arthāpattyā pratyakṣeṇa ca tatsiddheḥ /",
    "GSP33nysu__2u:3733": "samarthitaṃ cāgamānāṃ siddhārthe prāmāṇyam /",
    "GSP33nysu__2u:3734": "anupalambhaḥ anekatra yugapatsannidhānaṃ ca śaktiviśeṣādupapadyate piśācādivat /",
    "GSP33nysu__2u:3735": "naca piśācādayo 'pi na santi /",
    "GSP33nysu__2u:3736": "mantrauṣadhādināsmadādibhirapyupalabhyamānatvāt /",
    "GSP33nysu__2u:3737": "arthakriyayā saṃvādena ca prāmāṇyopapatteḥ /",
    "GSP33nysu__2u:3738": "vakṣyati ca sūtrakāro”devādivat'; ityuktvā tatrāpi vipratipannaṃ prati”api",
    "GSP33nysu__2u:3739": "lokaḥ'; iti /",
    "GSP33nysu__2u:3740": "kiñcendrāgnivaruṇādipadaṃ kasyacidvācakaṃ padatvāt gopadavat /",
    "GSP33nysu__2u:3741": "nacācetanamātre tatprayogo 'sti /",
    "GSP33nysu__2u:3742": "naca cetano muktaḥ pralīno vā tadvācyaḥ /",
    "GSP33nysu__2u:3743": "jagadvayāpārasambandhinyapi prayogāt /",
    "GSP33nysu__2u:3744": "nacāsau vigrahavidhuraḥ sambhavatītyalam /",
    "GSP33nysu__2u:3745": "nanu tathāpi mṛdabravīdityādivedasyābodhakatvalakṣaṇamaprāmāṇyaṃ durnivāram /",
    "GSP33nysu__2u:3746": "tathāhi /",
    "GSP33nysu__2u:3747": "yadyapi vākyatāpannāni padāni vākyārthaṃ",
    "GSP33nysu__2u:3748_0": "padārthānāmanyonyasaṃsargaviśeṣarūpamapūrvamevāvagamayanti, tathāpi padārthairvācyavācakabhāvarūpasambandhapratipattilakṣaṇāṃ",
    "GSP33nysu__2u:3748_1": "vyutpattimapekṣante anvayavyatirekābhyāṃ tathāvadhāraṇāt /",
    "GSP33nysu__2u:3749": "naca mṛdādiśabdānāṃ pṛthivyādiṣu devatāsu vyutpattissambhavati /",
    "GSP33nysu__2u:3750": "sambandha(jñāna)sya sambandhijñānasāpekṣatvāt /",
    "GSP33nysu__2u:3751": "pratisambandhirūpāyāśca devatāyāḥ pratyakṣeṇa duradhigamatvāt /",
    "GSP33nysu__2u:3752": "liṅgābhāvenānumānāyogāt /",
    "GSP33nysu__2u:3753": "naca śabdatastadavagamaḥ /",
    "GSP33nysu__2u:3754": "satyāṃ vyutpattau śabdato devatāgamaḥ, sati ca tasminvyutpattiriti",
    "GSP33nysu__2u:3755": "parasparāśrayatvāt /",
    "GSP33nysu__2u:3756": "naca śabdaviśeṣasyāgṛhītasaṅgatikasyaiva bodhakatvam /",
    "GSP33nysu__2u:3757": "adṛṣṭakalpanāprasaṅgāt /",
    "GSP33nysu__2u:3758": "yadyapi dṛśyate cetyuktam /",
    "GSP33nysu__2u:3759": "tathāpyasmadādīnāṃ vyutpatyanupapattireva /",
    "GSP33nysu__2u:3760": "devatādarśanaṃ tu (ca)yogināṃ vedārthajñānottarabhāvanājanyamaṅgīkriyata iti na vyutpattihetuḥ",
    "GSP33nysu__2u:3761": "lakṣaṇāpi vācyārthadarśanaṃ vinānupapannaivetyata āha- śāstrokteti //",
    "GSP33nysu__2u:3762": "śāstroktavastunaścaiva vyutpattiḥ śāstraliṅgataḥ // MAnuv_2,1.66ab //",
    "GSP33nysu__2u:3763": "caśabdo 'pyarthaḥ /",
    "GSP33nysu__2u:3764": "evaśabdaḥ sāmarthyācchāstraśabdena sambandhanīyaḥ /",
    "GSP33nysu__2u:3765": "śāstraikasamadhigamyavastuna iti /",
    "GSP33nysu__2u:3766": "pratyakṣādyagamyāyā api devatāyā iti yāvat /",
    "GSP33nysu__2u:3767": "vastuno vyutpattirati mṛdādiśabdasya tatsambandhivācakatvapratipattirityarthaḥ /",
    "GSP33nysu__2u:3768": "yujyata iti śeṣaḥ /",
    "GSP33nysu__2u:3769": "anena ca evaśabdasya sambandhaḥ /",
    "GSP33nysu__2u:3770": "śāstraliṅgatastajjñānasambhavāditi śeṣaḥ /",
    "GSP33nysu__2u:3771": "yadvā śāstroktavastuno 'pi śāstraliṅgato 'dhigatisambhavāttatra śabdasya vyutpattiryujyata iti yojanā /",
    "GSP33nysu__2u:3772": "devatāyā iti vaktavye śāstroktavastunaśceti vacanaṃ śaṅkānuvādarūpam /",
    "GSP33nysu__2u:3773": "śāstrameva liṅgaṃ śāstraliṅgam /",
    "GSP33nysu__2u:3774": "mṛdabravīdityādiśāstrādevopapattivirodhasahitānmṛdādiśabdavācyatayaiva devatāsvarūpamavagamyata iti /",
    "GSP33nysu__2u:3775": "yadvā śāstraṃ taistaiḥ praṇītaṃ tatsadbhāve liṅgam /",
    "GSP33nysu__2u:3776": "nahi vedādanyadvākyaṃ vaktāramantareṇopapadyate /",
    "GSP33nysu__2u:3777": "tataśca vacanaliṅgānumite vaktari vṛddhairanyānprati mṛdādiśabdāḥ śakyavyutpādanāḥ /",
    "GSP33nysu__2u:3778": "yadvā śāstraṃ śāsanam /",
    "GSP33nysu__2u:3779": "varṣaṇādyupalakṣaṇametat /",
    "GSP33nysu__2u:3780": "nahi varṣaṇādikriyā vikartṛkā sambhavati /",
    "GSP33nysu__2u:3781": "tathāca tayānumite katarri śakya(ta)nta eva vṛddhaiḥ śa(bdo)bdā",
    "GSP33nysu__2u:3782": "vyutpādayitum /",
    "GSP33nysu__2u:3783": "athavā śāstroktaṃ liṅgamavyabhicarito dharmaḥ śāstraliṅgam /",
    "GSP33nysu__2u:3784": "pāśahastatvasahasrākṣatvādiśāstroktatattaddevatālakṣaṇānyupādāya vyutpādanaṃ śakyameva /",
    "GSP33nysu__2u:3785": "yathā khalu loke yathā mudgastathā mudgaparṇī, yathā māṣastathā māṣaparṇī,",
    "GSP33nysu__2u:3786": "dīrghagrīvādimānpaśuruṣṣa iti lakṣaṇānyupādāya mudgaparṇītyār(ṇyā)diśabdā",
    "GSP33nysu__2u:3787": "vyutpādyante, tathā yaḥ pāśahastatvādimānso 'bādiśabdārtha iti vyutpādanaṃ suvacana(kara)meva",
    "GSP33nysu__2u:3788": "pāśādiśabdāstu lokata eva gṛhītasaṅgatayaḥ /",
    "GSP33nysu__2u:3789": "samāsasya vākyatvena vyutpattyanapekṣatvamiti na kaścidvirodhaḥ /",
    "GSP33nysu__2u:3790": "na kevalaṃ mṛdādiśabdānāmayaṃ vyutpattiprakāraḥ /",
    "GSP33nysu__2u:3791": "kinnāmātīndriye dharmādāvapi /",
    "GSP33nysu__2u:3792": "tataścaivaṃ vedaprāmāṇyamākṣipato 'tīndriyātharvyavahāramātravilayaprasaṅga iti sūcayituṃ śāstroktavastunaśceti sāmānyenoktam /",
    "GSP33nysu__2u:3793": "evaṃ tarhi kuṭilikeyaṃ vyutpattirdubarlā /",
    "GSP33nysu__2u:3794": "sākṣātkṛte tu mṛdādāveva prabalā tataśca devatānāṃ mukhyapratipādyatvamityayuktam /",
    "GSP33nysu__2u:3795": "kintu mṛdādīnāmeva /",
    "GSP33nysu__2u:3796": "vyutpattyanusāritvātpratipādanasyetyata āha- vyutpattiriti //",
    "GSP33nysu__2u:3797": "vyutpattiḥ sā balavatī mūrkhavyutpattitā hi yat // MAnuv_2,1.66cd //",
    "GSP33nysu__2u:3798": "seti /",
    "GSP33nysu__2u:3799": "yā viditaśabdaśaktibhirvṛddhaiḥ śāstraliṅgataḥ sampāditā /",
    "GSP33nysu__2u:3800": "mūrkhairaviditaśaktibhirvyutpāditā /",
    "GSP33nysu__2u:3801": "vyutpattirmūrkhavyutpattiḥ /",
    "GSP33nysu__2u:3802": "hiśabdo hetusūcakaḥ /",
    "GSP33nysu__2u:3803": "nahi vyutpattiviṣayasya parokṣatvamaparokṣatvaṃ ca vyutpatterdairbalye prābalye ca kāraṇam",
    "GSP33nysu__2u:3804": "api tarhi vyutpādakasya (śabda)śaktitattvajñattvam /",
    "GSP33nysu__2u:3805": "tadanusāreṇa vyutpādanaṃ prābalye, anyattu daurbalye /",
    "GSP33nysu__2u:3806": "anyathaikhaṇḍe sākṣātkṛte candanaśabdasya vyutpattiḥ prabalā /",
    "GSP33nysu__2u:3807": "liṅgato 'pi jñāpite candane dubarleti syāt /",
    "GSP33nysu__2u:3808": "asti cedaṃ kāraṇaṃ prakṛte /",
    "GSP33nysu__2u:3809": "itīyameva prabalā netareti /",
    "GSP33nysu__2u:3810": "yat yasmāde(vaṃ)vaitat tasmāttattannāmāna evaita iti pūrveṇa sambandhaḥ /",
    "GSP33nysu__2u:3811": "nanvetadayuktam /",
    "GSP33nysu__2u:3812": "yadyuktivirodhena vedasya svārthātpracyāvanam /",
    "GSP33nysu__2u:3813": "tasya sakalapramāṇāpekṣayā ca prābalyam /",
    "GSP33nysu__2u:3814": "yatkvacitsvārthātpracyāvanaṃ tadupajīvyavirodha eva /",
    "GSP33nysu__2u:3815": "nacātra tathetyata āha- dṛḍheti //",
    "GSP33nysu__2u:3816": "dṛḍhayuktivirodhe tu sarvatra nyāya īdṛśaḥ // MAnuv_2,1.67ab //",
    "GSP33nysu__2u:3817": "virodhe vedasyeti śeṣaḥ /",
    "GSP33nysu__2u:3818": "ayaṃ bhāvaḥ /",
    "GSP33nysu__2u:3819": "śruterarthapracyāvanasyāyuktatāṃ vadataḥ ko 'bhisandhiḥ /",
    "GSP33nysu__2u:3820": "kiṃ viruddhayorevāprāmāṇyamutāgamaviruddhāyā yukteraprāmāṇyam /",
    "GSP33nysu__2u:3821": "nādyaḥ /",
    "GSP33nysu__2u:3822": "vastuvikalpaprasaṅgāt /",
    "GSP33nysu__2u:3823": "na dvitīyaḥ /",
    "GSP33nysu__2u:3824": "vyāptipakṣadharmatopetāyāstadayogāt /",
    "GSP33nysu__2u:3825": "kathaṃ tarhyupajīvyavirodhe tvityādyuktamiti cet /",
    "GSP33nysu__2u:3826": "upalakṣaṇatveneti brūmaḥ /",
    "GSP33nysu__2u:3827": "upajīvyaṃ khalu nopajīvyamityeva bādhakam /",
    "GSP33nysu__2u:3828": "kintu prabalatvena /",
    "GSP33nysu__2u:3829": "tadyadi yuktyantarasyāpi syāttadā kuto na bādhakateti /",
    "GSP33nysu__2u:3830": "yadvādhikaraṇopādhimanenāha /",
    "GSP33nysu__2u:3831": "na kevalamatrodāharaṇe /",
    "GSP33nysu__2u:3832": "kintu sarvatrāpi vedavākye pramitavyāptipakṣadharmatāvadyaktivirodhe satīdṛśa evānyathārthasvīkāreṇa virodhaparihāro nyāyaḥ prakāro draṣṭavya iti /",
    "GSP33nysu__2u:3833": "[======= JNys_2,1.IV: asadadhikaraṇam =======]",
    "GSP33nysu__2u:3834": "// oṃ asaditi cenna pratiṣedhamātratvāt oṃ //",
    "GSP33nysu__2u:3835": "nanu ca(cā)nārambhaṇīyamevedamadhikaraṇam”na vilakṣaṇatvāt'; ityanenaiva vedasya sakalayuktivirodhānāṃ parihṛtatatvāt, dṛḍhayuktivirodhaparihārasya",
    "GSP33nysu__2u:3836": "cābhimānyadhikaraṇanyāyasiddhatvāt, ityato gatārthatāṃ pariharannadhikaraṇasyopādhimā(pyā)ha- alpavākyeti //",
    "GSP33nysu__2u:3837": "asad iti cen na pratiṣedhamātratvāt |",
    "GSP33nysu__2u:3838": "alpavākyayutā yuktirbahulaiva virodhinī // MAnuv_2,1.67cd //",
    "GSP33nysu__2u:3839": "yatra tatra kathaṃ vastunirṇayaḥ syāditīrite /",
    "GSP33nysu__2u:3840": "virodhiyuktibāhulyāditi nyāyo viniścitaḥ // MAnuv_2,1.68 //",
    "GSP33nysu__2u:3841": "yatra yadā vedasya vākyayutā yuktirvirodhinī syāt, tatra tadā,",
    "GSP33nysu__2u:3842": "vastunirṇayaḥ kathaṃ syāt iti pūrvapakṣiṇerite sati tadvirodhiyuktīnāṃ bāhulyāt prābalyāt vastunirṇayo bhavediti siddhāntaḥ /",
    "GSP33nysu__2u:3843": "ityeṣo 'trādhikaraṇe nyāyo viniścitaḥ /",
    "GSP33nysu__2u:3844": "etaduktaṃ bhavati /",
    "GSP33nysu__2u:3845_0": "pūrvādhikaraṇe pratyakṣādigṛhītavyāptyādimattvena dṛḍhayā yuktyā viruddhatvādvedaikadeśasyāprāmāṇye sati taddṛṣṭāntena brahmaṇo",
    "GSP33nysu__2u:3845_1": "jagatkāraṇatvābhidhāyakasyāpi vedasya vedatvādaprāmāṇye tadasiddhiriti pūrvaḥ pakṣaḥ /",
    "GSP33nysu__2u:3846": "siddhāntastu yuktivadvedasyāpyapauruṣeyatvena dṛḍhatvāt vāstavavirodhasyānupapatteḥ aviruddhātharkalpanopapatteḥ nāprāmāṇyamiti /",
    "GSP33nysu__2u:3847_0": "iha punarvedavākyāntarasaṃvādena sudṛḍhayā yuktyā viruddhatvādbrahmaṇo jagatkāraṇatvābhidhātrīṇāṃ śrutīnāmeva tatra prāmāṇyānupapattau",
    "GSP33nysu__2u:3847_1": "prathamādhyāyoktavastunirṇayo na bhavediti pūrvaḥ pakṣaḥ siddhāntastu /",
    "GSP33nysu__2u:3848": "pūrvapakṣiṇotprekṣitābhyaḥ śrutisahitayuktibhyo 'pi prabalānāṃ tadvirodhiyuktīnāṃ sadbhāvāttadviruddhānāṃ",
    "GSP33nysu__2u:3849": "pūrvapakṣaśrutiyuktīnāmaprāmāṇyādupapannataraḥ prāgukto 'rtha iti /",
    "GSP33nysu__2u:3850": "ataḥ pūrvottarapakṣanyāyayoragatatvena yukto 'dhikaraṇārambha iti /",
    "GSP33nysu__2u:3851": "etaccānupadamevodāharaṇena prapañcayiṣyāmaḥ /",
    "GSP33nysu__2u:3852": "nanvevaṃ sati śrutīnāṃ śrutiyuktivirodhaparihāro 'syādhikaraṇasyārtha",
    "GSP33nysu__2u:3853": "ityuktaṃ bhavati /",
    "GSP33nysu__2u:3854": "so 'yaṃ caturthapādārtha eveti tatraivāsyādhikaraṇasyopanibandhanamucitam",
    "GSP33nysu__2u:3855": "nātretyato 'sya tato 'pi vailakṣaṇyaṃ darśayitumuktamalpeti, bahuleti ca /",
    "GSP33nysu__2u:3856": "atrālpatvamupasajarnatvam, bahulatvaṃ (ca) pradhānatvamiti jñātavyam /",
    "GSP33nysu__2u:3857": "evaśabdastu”na guṇapradhānabhāvavyatyāsaścaturthapāda iva'; ityarthe /",
    "GSP33nysu__2u:3858": "nanu śrutiyuktibhyāṃ pūrvapakṣite kathaṃ prabalayuktimātrāśrayeṇa siddhāntaḥ /",
    "GSP33nysu__2u:3859": "kathañcitpratipakṣatāmātrasambhavādityata uktaṃ vivṛṇvannāha- yuktestviti",
    "GSP33nysu__2u:3860": "yuktestu yuktibāhulyamāgamādāgamasya ca /",
    "GSP33nysu__2u:3861": "kathaṃ na nirṇayaṃ kuryād ... // MAnuv_2,1.69a-c //",
    "GSP33nysu__2u:3862": "pūrvapakṣayuktyapekṣayā virodhiyukterbāhulyam /",
    "GSP33nysu__2u:3863": "tathā pūrvapakṣāgamāpekṣayā virodhyāgamasya ca bāhulyaṃ kathaṃ nirṇayaṃ na kuryāt /",
    "GSP33nysu__2u:3864": "pūrvapakṣyutprekṣitayuktyāgamābhyāṃ prabalau virodhiyuktyāgamau tadbādhayā vastuvyavasthāṃ kuruta ityarthaḥ /",
    "GSP33nysu__2u:3865": "kuryāditi pratyekaṃ sambandhaḥ /",
    "GSP33nysu__2u:3866": "na kevalaṃ siddhānte prabalayuktimātraṃ, kinnāma prabalāgamo 'pyastīti",
    "GSP33nysu__2u:3867": "bhāvaḥ /",
    "GSP33nysu__2u:3868": "iti ataḥ, adhikaraṇārambhaḥ sambhavatīti śeṣaḥ /",
    "GSP33nysu__2u:3869": "adhikaraṇopādhivyutpādanasamāptidyotako vā itiśabdaḥ /",
    "GSP33nysu__2u:3870": "tadidamudāharaṇaniṣṭhaṃ vyutpādayituṃ pūrvapakṣamanuvadati sūtrakāraḥ-",
    "GSP33nysu__2u:3871": "asaditi cediti //",
    "GSP33nysu__2u:3872": "ayamasyārthaḥ /",
    "GSP33nysu__2u:3873": "na brahmaṇo jagatkartṛtvaṃ yuktam /",
    "GSP33nysu__2u:3874": "pramāṇābhāvāt /",
    "GSP33nysu__2u:3875": "“sadeva somyedamagra āsīttattejo 'sṛjata'; ityādiśrutirastīti cenna /",
    "GSP33nysu__2u:3876": "tasyā yuktiviruddhatvena bhavadabhimatārthe prāmāṇyābhāvāt /",
    "GSP33nysu__2u:3877": "tathāhi /",
    "GSP33nysu__2u:3878": "mahāpralaye tāvadutpatsyamānakāryaprāgabhāvo 'vaśyamaṅgīkaraṇīyaḥ /",
    "GSP33nysu__2u:3879": "anyathā sargādau kāryotpādāyogāt /",
    "GSP33nysu__2u:3880": "nacāsyānyatra caritārthatopalabhyate /",
    "GSP33nysu__2u:3881": "tataśca sa eva sakalakāryakāraṇaṃ bhaviṣyati /",
    "GSP33nysu__2u:3882": "ayamatra prayogaḥ /",
    "GSP33nysu__2u:3883": "mahāpralayavartī kāryaprāgabhāvo mahadādikāyarkāraṇaṃ bhavitumarhati,",
    "GSP33nysu__2u:3884": "anyatrānupakṣīṇatve sati niyamena tatpūrvabhāvitvāt, yo",
    "GSP33nysu__2u:3885": "'nyatrānupakṣīṇatve sati niyamena ya(taḥ)tpūrvabhāvī, sa tasya kāraṇam,",
    "GSP33nysu__2u:3886": "yathā kuvindaḥ paṭasyeti /",
    "GSP33nysu__2u:3887": "mahadādikaṃ vā prāgabhāvakāryam ananyathāsiddhaniyatapaścādbhāvitvāt, yat yadananyathāsiddhaniyatapaścādbhāvi tat tatkāyarm /",
    "GSP33nysu__2u:3888": "yathā paṭaḥ kuvindasyeti /",
    "GSP33nysu__2u:3889": "nanvatra jagatprāgabhāvasya jagatkāraṇatvamātraṃ vā sādhyam,",
    "GSP33nysu__2u:3890": "anyayogavyavacchedena vā /",
    "GSP33nysu__2u:3891": "ādye 'rthāntaratā, prāgabhāvasya kāraṇatve 'pi brahmakāraṇatāsambhavāt /",
    "GSP33nysu__2u:3892": "dvitīye vyāptyabhāvaḥ /",
    "GSP33nysu__2u:3893": "na hi”yo yadapekṣayā pūrvabhāvī, sa eva tatkāraṇaṃ, nānyaḥ'; iti niyamo 'sti /",
    "GSP33nysu__2u:3894": "tataḥ prāgabhāvasya jagatkāraṇatve 'pi tatsamānanyāyānāmīśvarādīnāmapi tatkāraṇatvamaṅgīkāryamiti",
    "GSP33nysu__2u:3895": "maivam /",
    "GSP33nysu__2u:3896": "syādetadevam yadīśvarādīnāṃ pralaye sattvameva syāt /",
    "GSP33nysu__2u:3897": "nacaitadasti /",
    "GSP33nysu__2u:3898": "siddhāntinā kāraṇatvenāśāsyamānamīśvarādikaṃ pralaye 'sadbhavitumarhati",
    "GSP33nysu__2u:3899": "bhāvatvānmahadādikāryavaditi yuktivi(ruddhatvatāt)rodhaḥ /",
    "GSP33nysu__2u:3900": "evañca(ñcedī) īśvarādīnāṃ pralaye 'sattvasiddhau prāgabhāvasya kāraṇatvamātrasādhane 'pi tasyaiva kāraṇatvamiti siddhayati /",
    "GSP33nysu__2u:3901": "nanu ca yatkāryaṃ tatsakartṛkamiti niyamānmahadādikartṛtveneśvaro 'vaśyamaṅgīkaraṇīyaḥ",
    "GSP33nysu__2u:3902": "na /",
    "GSP33nysu__2u:3903": "pralaye tatsattā(ttvā)'bhāvasya pramitatvena prāgabhāvasyaiva jagatkartṛtvopapatteḥ /",
    "GSP33nysu__2u:3904": "na caitadanumānajātamudāhṛtaśrutiviruddhatvenāprāmāṇyamiti sāmpratam /",
    "GSP33nysu__2u:3905": "“asadevedamagra āsīt /",
    "GSP33nysu__2u:3906": "tadasadeva sanmano 'kuruta /",
    "GSP33nysu__2u:3907": "asataḥ sadajāyata'; ityādiśrutisaṃvāditvena śrutimātrataḥ prābalyāt /",
    "GSP33nysu__2u:3908": "prabalayuktiviruddhāyāśca śruteḥ svārthaparityāgasyātītādhikaraṇe sthitatvāt /",
    "GSP33nysu__2u:3909": "prāgabhāvasyāpi svarūpasattvādinā sadevetyādiprayogaviṣayatadvopapatteḥ /",
    "GSP33nysu__2u:3910": "nanu”etena sarve'; ityasadādiśabdānāṃ brahmārthatvamuktam /",
    "GSP33nysu__2u:3911": "tatkiṃ śabdānāmanyatra śaktireva nāsti, kiṃ vā śrutestatra tātparyābhāvaḥ",
    "GSP33nysu__2u:3912": "nādyaḥ /",
    "GSP33nysu__2u:3913": "samākarṣāṅgīkārāt /",
    "GSP33nysu__2u:3914": "na dvitīyaḥ /",
    "GSP33nysu__2u:3915": "yuktyupatāyāstatra tātparyopapatteḥ /",
    "GSP33nysu__2u:3916": "tathāpi prāgabhāvasyaiva kāraṇatvaṃ kartṛtvaṃ ca na kvāpyupalabdhamiti cenna /",
    "GSP33nysu__2u:3917": "alaukikārthasya yathāgamaṃ grāhyatvāt /",
    "GSP33nysu__2u:3918": "santatotpattiprasaṅgastu brahmavādino 'pi samānaḥ /",
    "GSP33nysu__2u:3919": "icchādikāraṇānāṃ kādācitkatvena tatsamādhānaṃ mamāpi samānam /",
    "GSP33nysu__2u:3920": "ata eva śrutirāha”tanmano 'kuruta'; iti /",
    "GSP33nysu__2u:3921": "tat tasmāt, tattatprāgabhāvasyaiva tattatkartṛtvāduktamayuktamiti /",
    "GSP33nysu__2u:3922": "tadidamuktam- asaditi //",
    "GSP33nysu__2u:3923": "abhāvaḥ śrutyā jagatkartṛtvenocyate /",
    "GSP33nysu__2u:3924": "anumīyate ca tathā /",
    "GSP33nysu__2u:3925": "tasmātsa eva jagatkarteti /",
    "GSP33nysu__2u:3926": "atrāsacchabdo bhāvasādhanaḥ śrutyanugamārthamabhāve prayuktaḥ /",
    "GSP33nysu__2u:3927": "aparāpi vṛttiḥ /",
    "GSP33nysu__2u:3928": "bhāvatvahetunā kāryavadīśvarādikamapi pralaye 'sadanumīyata iti /",
    "GSP33nysu__2u:3929": "atrāsacchabdaḥ kartṛsādhanaḥ /",
    "GSP33nysu__2u:3930": "iha prathamāṃ vṛttimabhipretya neti siddhāntāṃśaṃ vyācaṣṭe(vyākhyāti)-",
    "GSP33nysu__2u:3931": "asaditi //",
    "GSP33nysu__2u:3932": "... ityasat kāraṇaṃ na hi // MAnuv_2,1.69d //",
    "GSP33nysu__2u:3933": "śrutyartho bhavati ... // MAnuv_2,1.70a //",
    "GSP33nysu__2u:3934": "abhāva ityarthaḥ /",
    "GSP33nysu__2u:3935": "kāraṇamiti tadviśeṣaḥ kartocyate /",
    "GSP33nysu__2u:3936": "hītyanenedamāha /",
    "GSP33nysu__2u:3937": "upapattiviruddhastāvanna vedātharḥ sambhavati, tadaviruddhe 'rthe",
    "GSP33nysu__2u:3938": "sambhavatītyuktam /",
    "GSP33nysu__2u:3939": "prakṛtaścopapattiviruddhaḥ /",
    "GSP33nysu__2u:3940": "tathāca vakṣyāma iti /",
    "GSP33nysu__2u:3941": "śrutyartho na bhavatītyupalakṣaṇam /",
    "GSP33nysu__2u:3942": "anumānaprameyamapīdaṃ na bhavatyupapattiviruddhatvādityapi draṣṭavyam /",
    "GSP33nysu__2u:3943": "kiñca sambhāvita eva śrutyartho vaktavyo 'numātavyaśca /",
    "GSP33nysu__2u:3944": "nacaivaṃ prakṛtaḥ /",
    "GSP33nysu__2u:3945": "kvāpyabhāvasya kartṛtvānupalambhādityāha- kvāpīti //",
    "GSP33nysu__2u:3946": "... kvāpi ... // MAnuv_2,1.70a //",
    "GSP33nysu__2u:3947": "asatkāraṇaṃ na hyanupalabdhamityanuvartate /",
    "GSP33nysu__2u:3948": "caturthapādasyādhikaraṇasya vailakṣaṇyaṃ darśayitumalpetyādyuktam /",
    "GSP33nysu__2u:3949": "tadaviśadam /",
    "GSP33nysu__2u:3950": "vailakṣaṇyajñānasyobhayasvarūpajñānādhīnatvāt /",
    "GSP33nysu__2u:3951": "ataścaturthapādārthaṃ darśayati- śrutīti //",
    "GSP33nysu__2u:3952": "... śrutiprāyopapattibhiḥ // MAnuv_2,1.70b //",
    "GSP33nysu__2u:3953": "śrutīnāṃ prāyo bāhulyam /",
    "GSP33nysu__2u:3954": "tatsahitābhirupapattibhiḥ /",
    "GSP33nysu__2u:3955": "śrutipradhānakopapattibhiriti yāvat /",
    "GSP33nysu__2u:3956": "avirodho virodhābhāvaḥ /",
    "GSP33nysu__2u:3957": "śrutīnāmiti śeṣaḥ /",
    "GSP33nysu__2u:3958": "yadvā śrutiprāyaśabdena śrutikalpatvamucyate /",
    "GSP33nysu__2u:3959": "śrutigṛhītābhirupapattibhirityarthaḥ /",
    "GSP33nysu__2u:3960": "atra tu svatantrābhiriti sphuṭameva /",
    "GSP33nysu__2u:3961": "athavātroktārthasyaiva tatra prapañcanānna doṣaḥ /",
    "GSP33nysu__2u:3962": "yathā prathamapādārthaprapañcanāt dvitīyapādasya ityāśayenoktaṃ samyagiti /",
    "GSP33nysu__2u:3963": "yadvā kvāpīti atra sambaddhayate /",
    "GSP33nysu__2u:3964": "tena kvāpyadhyātmalakṣaṇe viṣaye, atra tvanyatreti bhedaḥ sūcito bhavati /",
    "GSP33nysu__2u:3965": "yadyapyetatprāgeva vaktavyam tathāpyasatkāryamityādervakṣyamāṇasya,",
    "GSP33nysu__2u:3966": "sūtrasya vyākhyānāntaratvadyotanāya vyavadhānenoktam /",
    "GSP33nysu__2u:3967": "anyathā pūrvameva vyākhyānam, idaṃ tu tadupapādanāyopayogīti vijñāyeta /",
    "GSP33nysu__2u:3968": "atha dvitīyāṃ vṛttimabhipretya”asaditi cenna'; ityetāvatsūtraṃ vyācaṣṭe-",
    "GSP33nysu__2u:3969": "asaditi //",
    "GSP33nysu__2u:3970": "asat kāryaṃ yathā dṛṣṭaṃ vastutvāt kāraṇaṃ tathā /",
    "GSP33nysu__2u:3971": "iti cenna ... // MAnuv_2,1.71 //",
    "GSP33nysu__2u:3972": "kāryaṃ mahadādikam /",
    "GSP33nysu__2u:3973": "yathā pralaye 'sat pramitaṃ tathā vastutvādbhāvatvātkāraṇaṃ kāraṇatvena",
    "GSP33nysu__2u:3974": "siddhāntināṅgīkṛtamīśvarādikamapi(miti)pralaye 'sadbhavitumarhatītyarthaḥ",
    "GSP33nysu__2u:3975": "kuto neti cet /",
    "GSP33nysu__2u:3976": "na tāvadasmādevānumānādabhāvasya viśvakartṛtvasiddhiḥ /",
    "GSP33nysu__2u:3977_0": "kintvanena pralayāvasthāyāmīśvarādyabhāvasiddhau kāryasya sakartṛkatvaniyame sthite prāgabhāvasya niyatapūrvabhāvitvena viśvakāraṇatvaṃ",
    "GSP33nysu__2u:3977_1": "siddhayan kartṛtayaiva setsyatīti vaktavyam /",
    "GSP33nysu__2u:3978": "tadidaṃ pratyanumānaparāhatamityāśayavān pratiṣedhamātratvaditi sautraṃ hetuṃ vyākuvarn sādhyamadhyāharati- niṣedheti //",
    "GSP33nysu__2u:3979": "... niṣedhaikasvarūpasya na kartṛtā // MAnuv_2,1.71cd //",
    "GSP33nysu__2u:3980": "niṣedhaikasvarūpasyeti hetugarbhaviśeṣaṇam /",
    "GSP33nysu__2u:3981": "ayamatra prayogaḥ /",
    "GSP33nysu__2u:3982": "vipratipanno 'bhāvo na kartā pratiṣedhamātratvāt niṣedhaikasvarūpatvāt sampratipannaghaṭābhāvavaditi",
    "GSP33nysu__2u:3983": "kartṛtvamātrasyābhāve viśvakartṛtvaṃ dūrotsāritam /",
    "GSP33nysu__2u:3984": "naca dṛṣṭāntaḥ sādhyavikalaḥ /",
    "GSP33nysu__2u:3985": "anvayavyatirekābhyāṃ kulālādeḥ kartṛtvaniścaye tu abhāvasya tatkalpakābhāvāt /",
    "GSP33nysu__2u:3986": "nanvastu niṣedhaikasvarūpatvaṃ, kartṛtvaṃ ca ko virodhaḥ /",
    "GSP33nysu__2u:3987": "tathāca ghaṭādyabhāvasyākartṛtve 'pi pralayakālīno 'bhāvaḥ kartā bhaviṣyatītyataḥ kartṛtvaniṣedhaikasvarūpatvayovirredhaṃ",
    "GSP33nysu__2u:3988": "kartṛtvasvarūpamāha- buddhīti //",
    "GSP33nysu__2u:3989": "buddhipūrvapravṛttirhi kartṛtvamiha niścitam // MAnuv_2,1.72ab //",
    "GSP33nysu__2u:3990": "pravṛttiḥ icchāprayatnādikā /",
    "GSP33nysu__2u:3991": "niścitaṃ sarvairapi parīkṣakaiḥ /",
    "GSP33nysu__2u:3992": "vṛkṣeṇa sthīyata ityādau kartṛtvaṃ pāribhāṣikaṃ na tu svābhāvikamiti hi sarve 'pi pratipannāḥ",
    "GSP33nysu__2u:3993": "atra buddhipūrvapravṛttirityetadbuddhayā vivicya vyākhyeyam /",
    "GSP33nysu__2u:3994": "tathāhi /",
    "GSP33nysu__2u:3995": "syātkartṛniṣedhaikasvarūpatvayoravirodhaḥ, yadi tṛtīyādiviṣayatvameva kartṛtvaṃ syāt /",
    "GSP33nysu__2u:3996": "na caitadasti /",
    "GSP33nysu__2u:3997": "api tarhi icchāprayatnādirūpā pravṛttireva /",
    "GSP33nysu__2u:3998": "sarvairapi parīkṣakaistasyā eva kartṛtvena niścitatvāt /",
    "GSP33nysu__2u:3999": "prakaraṇāccaitadeva niścitam /",
    "GSP33nysu__2u:4000": "atraiva hi vipratipattirnānyatra /",
    "GSP33nysu__2u:4001": "sā ceyaṃ pravṛttirbuddhipūrvā buddhivyāptā /",
    "GSP33nysu__2u:4002": "kāryāyāḥ pravṛtterbuddhikāraṇakatvāt /",
    "GSP33nysu__2u:4003": "akāryāyāśca buddhivyabhicārādyadaśarnāt /",
    "GSP33nysu__2u:4004": "naca kartṛtvāparaparyāyāyāḥ pravṛttervyāpikā buddhirabhāve sambhavati /",
    "GSP33nysu__2u:4005": "tato vyāpyaṃ kartṛtvamapi na sambhavatyeveti kathaṃ kartṛtvaniṣedhaikasvarūpatvayorna virodha iti /",
    "GSP33nysu__2u:4006": "atra kartṛtvānuvādena buddhipūrvapravṛttiriti vyākhyānānniścitamiti napuṃsakopapattiḥ /",
    "GSP33nysu__2u:4007": "bhāve vā ktapratyaya iti /",
    "GSP33nysu__2u:4008": "nanu mā bhūdaprayojakatvaṃ hetoḥ /",
    "GSP33nysu__2u:4009": "tathāpi vaiyarthyamaparihāyarm /",
    "GSP33nysu__2u:4010": "abhāvaparyāyo hi pratiṣedhaśabdaḥ, kartṛtvaṃ ca kāryotpattyanukūlecchādiyoga ityuktam /",
    "GSP33nysu__2u:4011": "naca pratiṣedhatvaṃ kartari vartate, yenākartṛkaṃ vyabhicaret /",
    "GSP33nysu__2u:4012": "tannirāsārthaṃ ca viśeṣaṇaṃ sārthakaṃ syāt /",
    "GSP33nysu__2u:4013": "ataḥ pratiṣedhatvādityetāvatākartṛtvavyabhicārābhāvātsūtre mātragrahaṇaṃ vyākhyāne 'pyekagrahaṇaṃ vyarthamityata āha- pratiṣedheti //",
    "GSP33nysu__2u:4014": "pratiṣedhātmakatvaṃ tu bhāvasya- ... // MAnuv_2,1.72cd //",
    "GSP33nysu__2u:4015": "bhāvasyāpi kulālādeḥ kartuḥ pratiṣedhātmakatvaṃ vidyate /",
    "GSP33nysu__2u:4016": "ataḥ pratiṣedhatvādityu(tyevo)kte kulālādau, akartṛtvena hetoḥ,",
    "GSP33nysu__2u:4017": "vyabhicāraḥ syāt /",
    "GSP33nysu__2u:4018": "tatparihārārthaṃ mātragrahaṇam /",
    "GSP33nysu__2u:4019": "tadvayākhyāne (ca) ekagrahaṇaṃ ca sārthakamiti /",
    "GSP33nysu__2u:4020": "nanu kulālāderbhāvasya kathaṃ pratiṣedhātmakatvamityata āha- abhāveti //",
    "GSP33nysu__2u:4021": "... -abhāvadharmataḥ // MAnuv_2,1.72d //",
    "GSP33nysu__2u:4022": "abhāvo 'trānyonyābhāvo vivakṣitaḥ /",
    "GSP33nysu__2u:4023": "sa dharmo 'syetyabhāvadharmā /",
    "GSP33nysu__2u:4024": "tasya bhāvastattvam /",
    "GSP33nysu__2u:4025": "tata iti bhāvapradhāno nirdeśaḥ /",
    "GSP33nysu__2u:4026": "asti khalu kulālāderbhāvasya bhedāparaparyāya(ḥ)pratiṣedhātmakaḥ",
    "GSP33nysu__2u:4027": "anyonyābhāvo dharma iti /",
    "GSP33nysu__2u:4028": "nanvidamasaṅgatam /",
    "GSP33nysu__2u:4029": "yaḥ kartā dharmī kulālādiḥ na tasya pratiṣedhātmakatvam, yaśca pratiṣedhātmako 'nyonyābhāvo na tasya kartṛtvamittaya āha- dharmeti //",
    "GSP33nysu__2u:4030": "dharmadharmaikyataścaiva ... // MAnuv_2,1.72e //",
    "GSP33nysu__2u:4031": "dharmadharmiṇoḥ kulālānyonyābhāvorekatvataḥ /",
    "GSP33nysu__2u:4032": "caśabdo hetusamuccaye /",
    "GSP33nysu__2u:4033": "abhāvadharmato dharmadharmyaikyataśca pratiṣedhātmakatvaṃ bhāvasyāstītyanvayaḥ /",
    "GSP33nysu__2u:4034": "evaśabdo bhedavyudāsārthaḥ /",
    "GSP33nysu__2u:4035": "anyonyābhāvo hi dharmiṇātyantābhinno 'bhyupeyate /",
    "GSP33nysu__2u:4036": "na tvayāvaddravyabhāvī dharma iva bhinnābhinnaḥ /",
    "GSP33nysu__2u:4037": "astvevaṃ pratiṣedhatvasya kulālādau vyabhicārastathāpi kathaṃ mātragrahaṇasya sārthakyam /",
    "GSP33nysu__2u:4038": "na hyaviśiṣṭavyabhicāra eva viśeṣaṇaṃ prayojayati /",
    "GSP33nysu__2u:4039": "tathātve viśeṣaṇaniyamānupapatteḥ /",
    "GSP33nysu__2u:4040": "kinnāma viśeṣaṇasya vyabhicāranirāsaupayikatve sati /",
    "GSP33nysu__2u:4041": "tadatra kathamityata āha- na tviti //",
    "GSP33nysu__2u:4042": "... natu tanmātratā bhavet // MAnuv_2,1.72f //",
    "GSP33nysu__2u:4043": "kulālādeḥ karturbhāvasya pratiṣedhatve 'pi(dhātmakatve 'pi)tanmātratā",
    "GSP33nysu__2u:4044": "pratiṣedhamātratā na bhavet /",
    "GSP33nysu__2u:4045": "ato 'sti mātragrahaṇasya vyabhicāraparihāraupayikatvam /",
    "GSP33nysu__2u:4046": "tuśabdo 'vadhāraṇe sandigdhavyabhicāraparihārārthaḥ /",
    "GSP33nysu__2u:4047": "nanvevamekaṃ sandhitsato '(nyat)paraṃ pracyavate /",
    "GSP33nysu__2u:4048": "yato vyarthaviśeṣaṇatāparihāre svarūpāsiddhirāpannā /",
    "GSP33nysu__2u:4049": "tathāhi /",
    "GSP33nysu__2u:4050": "pakṣīkṛte abhāve prameyatvādidharmāḥ santi na vā /",
    "GSP33nysu__2u:4051": "neti pakṣe 'pramitāśrayatvādikaṃ hetoḥ /",
    "GSP33nysu__2u:4052": "ādye na tāvatte 'pyabhāvāḥ vidhipratyayaviṣayatvāt,",
    "GSP33nysu__2u:4053": "pratiyogyanirūpyatvācca /",
    "GSP33nysu__2u:4054": "ṣaṭpadārthātiriktatvamabhāvatvamiti cenna /",
    "GSP33nysu__2u:4055": "svecchāparikalpanāyā anupādeyatvāt /",
    "GSP33nysu__2u:4056": "anyathā pañcaiva bhāvāstadatirikto 'bhāva iti kalpanāyāṃ samavāyāderapi",
    "GSP33nysu__2u:4057": "bhāvatvaṃ na syāt /",
    "GSP33nysu__2u:4058": "te ca nābhāvāddharmiṇo bhinnāḥ /",
    "GSP33nysu__2u:4059": "anyonyābhāvasamānanyāyatvāt /",
    "GSP33nysu__2u:4060": "tathāca yathā kulālādervipakṣasya vidhiniṣedhātmakatvena pratiṣedhamātratvābhāvastathā pakṣīkṛthābhāvasyāpi",
    "GSP33nysu__2u:4061": "vidhirūpasya) pratiṣedhamātratvābhāvātsvarūpāsiddho hetuḥ syāt /",
    "GSP33nysu__2u:4062": "dṛṣṭāntaśca sādhanavikalaḥ /",
    "GSP33nysu__2u:4063": "ghaṭābhāvasyāpi dharmadvārā vidhirūpasya pratiṣedhamātratvābhāvādityata",
    "GSP33nysu__2u:4064": "āha- abhāvasya ceti //",
    "GSP33nysu__2u:4065": "abhāvasya ca bhāvo 'pi dharmo 'thāpi ... // MAnuv_2,1.73ab //",
    "GSP33nysu__2u:4066": "prathamāpiśabdātpūrvaṃ yadītyadhyāhāryam /",
    "GSP33nysu__2u:4067": "yadyapyabhāvasya pakṣīkṛtasya dṛṣṭāntīkṛtasya ca bhāvaḥ prameyatvādidharmo",
    "GSP33nysu__2u:4068": "'sti /",
    "GSP33nysu__2u:4069": "caśabdāddharmiṇā abhinnaśca /",
    "GSP33nysu__2u:4070": "bhāvasyābhāvadharma iveti vā /",
    "GSP33nysu__2u:4071": "athāpi na svarūpāsiddhayādidoṣa iti śeṣaḥ /",
    "GSP33nysu__2u:4072": "kathamityata āha- hi dharmiṇa iti //",
    "GSP33nysu__2u:4073": "... hi dharmiṇaḥ /",
    "GSP33nysu__2u:4074": "tādṛktavaṃ mātratehoktā ... // MAnuv_2,1.73b-c //",
    "GSP33nysu__2u:4075": "hiśabdo hetau /",
    "GSP33nysu__2u:4076": "tādṛktvaṃ pratiṣedhātmakatvam /",
    "GSP33nysu__2u:4077": "mātratā pratiṣedhamātratā /",
    "GSP33nysu__2u:4078": "iha sūtre /",
    "GSP33nysu__2u:4079": "etaduktaṃ bhavati /",
    "GSP33nysu__2u:4080": "syādayaṃ svarūpāsiddhayādidoṣo yadyatra pratiṣedhamātraśabdena kevalapratiṣedhatvaṃ vivakṣitaṃ syāt /",
    "GSP33nysu__2u:4081": "nacaivam /",
    "GSP33nysu__2u:4082": "kintu dharmadvāramantareṇa dhamirṇa eva pratiṣedhatvam /",
    "GSP33nysu__2u:4083": "tacca pakṣadṛṣṭāntayerastyeva /",
    "GSP33nysu__2u:4084": "tayodharrmadvāreṇa vidhitve 'pi dharmiṇoḥ pratiṣedhatvasyobhayasiddhatvāt /",
    "GSP33nysu__2u:4085": "vyāvṛttaṃ ca vipakṣātkulālādeḥ /",
    "GSP33nysu__2u:4086": "tasya dharmato niṣedhatve 'pi dharmi(ṇo) vidhitvā)ṇo 'niṣedhatvāditi /",
    "GSP33nysu__2u:4087": "nanu kathametallabhyate /",
    "GSP33nysu__2u:4088": "ucyate /",
    "GSP33nysu__2u:4089": "mātraśabdo hi sākalye vartate /",
    "GSP33nysu__2u:4090": "naca tat kvāpi sambhavati /",
    "GSP33nysu__2u:4091": "pratiṣedhe 'pi vidhisadbhāvasya pareṇaivoktatvāt /",
    "GSP33nysu__2u:4092": "tataḥ pratiṣedhamātraśabdo vidheraprādhānyaṃ lakṣayati,",
    "GSP33nysu__2u:4093": "annamātraṃ bhuktamiti yathā /",
    "GSP33nysu__2u:4094": "dharmadharmiṇośca, aprādhānyaṃ dharmasya, prādhānyaṃ dharmiṇaḥ /",
    "GSP33nysu__2u:4095": "tena dharmiṇaḥ pratiṣedhatvaṃ pratiṣedhamātratvamiti siddhayati /",
    "GSP33nysu__2u:4096": "icchāprayatnādirūpāyāḥ pravṛtteḥ kartṛtāparanāmikāyāḥ vyāpikā buddhiḥ abhāvādvayāvṛttā tāmapi vyāvartayatītyuktam /",
    "GSP33nysu__2u:4097": "tatrābhāvādbuddhivyāvṛttireva kuta ityata āha- buddhīti //",
    "GSP33nysu__2u:4098": "... buddhirāhityameva tat // MAnuv_2,1.73d //",
    "GSP33nysu__2u:4099": "tattasmātpratiṣedhamātratvādeva buddhirāhityamabhāvasya ghaṭābhāvavatsiddhayatītyarthaḥ /",
    "GSP33nysu__2u:4100": "dvividhaṃ hi prameyam svatantraṃ paratantraṃ ca /",
    "GSP33nysu__2u:4101": "paratantramapi dvividham bhāvo 'bhāvaśca /",
    "GSP33nysu__2u:4102": "bhāvo 'pi dvedhā cetano 'cetanaśca /",
    "GSP33nysu__2u:4103": "evañca yadā bhāvasyāpi kasyacinna caitanyaṃ, kā vārtā tadābhāve",
    "GSP33nysu__2u:4104": "caitanyasya /",
    "GSP33nysu__2u:4105": "kaścidabhāvo buddhimān kinna syāditi cenna /",
    "GSP33nysu__2u:4106": "nirupādhikasambandhamanādṛtya nirnimittāyāḥ śaṅkāyā atiprasaṅgitvāt /",
    "GSP33nysu__2u:4107": "“tanmano 'kuruta'; iti śruteriti cenna /",
    "GSP33nysu__2u:4108": "anyathāsiddhatvāt /",
    "GSP33nysu__2u:4109": "atha pratiṣedhamātratvamapi pakṣe nābhyupeyāt /",
    "GSP33nysu__2u:4110": "tadāsaditi brahmeti ca saṃjñābhedamātram /",
    "GSP33nysu__2u:4111": "anekatvādeḥ pareṇāpi tyājyatvāt /",
    "GSP33nysu__2u:4112": "anekasvātantrye kāryodayāyogāt /",
    "GSP33nysu__2u:4113": "nanvidaṃ tatraiva vaktavyam /",
    "GSP33nysu__2u:4114": "satyam /",
    "GSP33nysu__2u:4115": "pratiṣedha(tva)mātratve vidite tato buddhirāhityapratīteḥ",
    "GSP33nysu__2u:4116": "saulabhyādihoktam /",
    "GSP33nysu__2u:4117": "ṭīkākārastu prameyatvādibhāvadharmāṅgīkāre buddhirapi tathā kinna syāditi śaṅkāvakāśādihoktamityāhuḥ",
    "GSP33nysu__2u:4118": "bhāvasyābhāvo dharmaḥ, abhāvasya ca bhāvo 'pi dharma ityanupapannam (bhāvasyābhāvadharmatā, abhāvasya ca bhāvadharmatetyanupapannam) /",
    "GSP33nysu__2u:4119": "bhāvābhāvayorabhāvabhāvadharmitve pramāṇābhāvāt /",
    "GSP33nysu__2u:4120": "sambandhābhāvācca /",
    "GSP33nysu__2u:4121": "sambaddhayoreva hi śauklayapaṭayordharmadharmibhāvo dṛṣṭo nāsambaddhayormarumandarayoḥ /",
    "GSP33nysu__2u:4122": "naca bhāvābhāvayoḥ sambandho 'sti /",
    "GSP33nysu__2u:4123": "saṃyogasamavāyayorbhāvaniyatatvāt /",
    "GSP33nysu__2u:4124": "viruddhasvabhāvatvācca /",
    "GSP33nysu__2u:4125": "yāvaviruddhasvabhāvau guṇaguṇinau tāveva hi dharmadharmiṇāvupalabdhau /",
    "GSP33nysu__2u:4126": "na viruddhasvabhāvāvaśvamahiṣau /",
    "GSP33nysu__2u:4127": "viruddhasvabhāvau ca bhāvābhāvau /",
    "GSP33nysu__2u:4128": "vidhiniṣedharūpatvāt /",
    "GSP33nysu__2u:4129": "abhedācca /",
    "GSP33nysu__2u:4130": "nahi ghaṭaḥ svayaṃ svasyaiva dharmo bhavati /",
    "GSP33nysu__2u:4131": "uktaṃ ca dharmadharmyaikyamityata āha- viśeṣyataiveti //",
    "GSP33nysu__2u:4132": "viśeṣyataiva dharmitvaṃ ... // MAnuv_2,1.74a //",
    "GSP33nysu__2u:4133": "viśeṣaṇataiva ca dharmatvamityapi draṣṭavyam /",
    "GSP33nysu__2u:4134": "yo hi viśiṣṭate vyavacchidyate sa tasya dharmī /",
    "GSP33nysu__2u:4135": "dharmaścāparaḥ /",
    "GSP33nysu__2u:4136": "prakārāntarasya nirvaktumaśakyatvāt /",
    "GSP33nysu__2u:4137": "pratīyate ca viśeṣyaviśeṣaṇabhāvo bhāvābhāvayoḥ /",
    "GSP33nysu__2u:4138": "anyathā ghaṭaḥ paṭo na bhavatītyabhāvaḥ prameya iti ca vyavahārānupapatteḥ",
    "GSP33nysu__2u:4139": "tatkathaṃ bhāvābhāvayorna dharmadharmibhāvaḥ /",
    "GSP33nysu__2u:4140": "paṭaśoklayayośca na sambandhaprayukto dharmidharmabhāvaḥ /",
    "GSP33nysu__2u:4141": "nāpi merumandarayostadabhāvaḥ sambandhābhāvaprayuktaḥ /",
    "GSP33nysu__2u:4142": "kintu svabhāvādeva viśeṣyaviśeṣaṇatvātadabhāvarūpaḥ /",
    "GSP33nysu__2u:4143": "sambaddhayorapi ghaṭapaṭayostadabhāvavat, bhūtalaghaṭābhāvayostadbhāvācca",
    "GSP33nysu__2u:4144": "evameva virodhisvabhāvābhedāvapi parā(nira)stau /",
    "GSP33nysu__2u:4145": "saguṇanirguṇatvena nityānityatvena vā viruddhasvabhāvayorapi guṇaguṇinordharmyāditvasya darśanāt",
    "GSP33nysu__2u:4146": "adarśanācca paṭatvaśauklayayoḥ /",
    "GSP33nysu__2u:4147": "dṛśyate cābhede 'pi tadbhāvaḥ /",
    "GSP33nysu__2u:4148": "astitvābhidheyatvādīnāṃ dharmāṇāṃ parairdharmyabhedasyāṅgīkṛtatvāt /",
    "GSP33nysu__2u:4149": "bhinnānāmapi tadbhāvo nopalabhyate /",
    "GSP33nysu__2u:4150": "tadevamasambaddhayorapi vilakṣaṇasvabhāvayorapi bhāvābhāvayorabhede 'pi",
    "GSP33nysu__2u:4151": "viśeṣaśaktyā viśeṣyaviśeṣaṇatālakṣaṇo dharmidharmabhāvo yukta eveti /",
    "GSP33nysu__2u:4152": "yadyevaṃ bhāvābhāvayorabhāvabhāvadharmitvaṃ dharmadharmiṇoścābhedaḥ syāt,",
    "GSP33nysu__2u:4153": "tadā bhāvasyāpyabhāvatvenābhāvasya ca bhāvatvena, ghaṭādīnāṃ bhāvatvameva prākpradhvaṃsātyantābhāvānāmabhāvatvameveti niyamo nirnibandhanaḥ syāt /",
    "GSP33nysu__2u:4154": "nacaivamastviti vācyam /",
    "GSP33nysu__2u:4155": "sakalalokasiddhasya tathābhāvānarhatvāt ityata āha- prathameti //",
    "GSP33nysu__2u:4156": "... prathamapratipattiṣu /",
    "GSP33nysu__2u:4157": "niṣedhavidhirūpatvaṃ bhāvābhāvatvamatra hi // MAnuv_2,1.74b-d //",
    "GSP33nysu__2u:4158": "rūpaśabdo dharmivacanaḥ /",
    "GSP33nysu__2u:4159": "bhāvābhāvatvamiti yathāyogaṃ sambandhaḥ /",
    "GSP33nysu__2u:4160": "atraivaṃ satyapi /",
    "GSP33nysu__2u:4161": "hiśabdaḥ prasiddhau /",
    "GSP33nysu__2u:4162": "ayamarthaḥ /",
    "GSP33nysu__2u:4163": "kiṃ bhāvābhāvanibandhanaṃ prameyarūpamanviṣyate pramāṇaṃ vā /",
    "GSP33nysu__2u:4164": "ādyasyottarārdhamuttaram /",
    "GSP33nysu__2u:4165": "yadyapi bhāvābhāvātmakā ghaṭādayaḥ prāgabhāvādayaśca /",
    "GSP33nysu__2u:4166": "tathāpyatra padārthasārthe yaḥ piṇḍo vidhidharmiko ghaṭādiḥ sa bhāvo,",
    "GSP33nysu__2u:4167": "yastu niṣedhadharmikaḥ prāgabhāvādiḥ so 'bhāva iti vyavasthopapadyate /",
    "GSP33nysu__2u:4168": "abhede 'pi dhamardharmibhāvo viśeṣaśaktyā saṅgacchata ityuktameva /",
    "GSP33nysu__2u:4169": "dvitīyasya uttaraṃ prathamapratipattiṣviti /",
    "GSP33nysu__2u:4170": "yaḥ prathamaṃ vidhitayā parapratikṣeparūpatāṃ vinā pratīyate sa ghaṭādirbhāvaḥ /",
    "GSP33nysu__2u:4171": "yastu niṣedhatayā parapratikṣepeṇa pratīyate prāgabhāvādiḥ so 'bhāva",
    "GSP33nysu__2u:4172": "ityuttarārdhenaikavākyatayā yojyam /",
    "GSP33nysu__2u:4173": "ghaṭo hi prathamaṃ vidhitvena dharmirūpeṇa pratīto 'nantaraṃ paṭo na bhavatīti paṭaniṣedhātmatayā pratīyate /",
    "GSP33nysu__2u:4174": "prāgabhāvādirapi prathamaṃ niṣedhatvena dharmisvarūpeṇāvagato 'nantaraṃ prameya iti vidhitayā pratīyata iti sakalapratipattṛsiddhamiti bahuvacanahiśabdābhyāṃ dyotayati /",
    "GSP33nysu__2u:4175": "viṣayiviṣayayorādhārādheyabhāvamabhipretya saptamīprayogaḥ /",
    "GSP33nysu__2u:4176": "kārakeṣu gauṇamukhyatvavivakṣābhāvasya sthitatvāditi /",
    "GSP33nysu__2u:4177": "evaṃ pūrvapakṣyutprekṣitapramāṇasamudāyalabdhasyārthasya pramāṇavirodho darśitaḥ /",
    "GSP33nysu__2u:4178": "idānīmasatkāryaṃ yathā dṛṣṭamityanumānaṃ viśeṣato nirācikīrṣustatprastāvanāya asūtrayatsūtrakāraḥ oṃ apītau tadvatprasaṅgādasamañjasamiti /",
    "GSP33nysu__2u:4179": "asamañjasametadviśvasyābhāvakartṛkatvamatam /",
    "GSP33nysu__2u:4180": "kutaḥ /",
    "GSP33nysu__2u:4181": "abhāvasya (eva) jagatkartṛtvāṅgīkāre 'pītau pralaye tadvatprasaṅgāt abhāvavattvaprasaṅgāt",
    "GSP33nysu__2u:4182": "īśvarādeḥ sarvasyā(pya)bhāvābhyupagamaprasaṅgāditi yāvat /",
    "GSP33nysu__2u:4183": "na hīśvarādau sati tatparityāgenābhāvasya jagatkartṛtvamavadhārayituṃ śakyamiti /",
    "GSP33nysu__2u:4184": "nanu nedamaniṣyamīśvarādikaṃ pralaye 'sadbhavitumarhati /",
    "GSP33nysu__2u:4185": "bhāvatvāt ghaṭavadityanumāneneśvarādeḥ sarvasya pralaye",
    "GSP33nysu__2u:4186": "'bhāvābhyupagamādityatroktaṃ sūtrakṛtā”na tu dṛṣṭāntabhāvāt'; iti /",
    "GSP33nysu__2u:4187": "naiva pralaye sarvasyāsattvamaṅgīkartumucitam /",
    "GSP33nysu__2u:4188": "kasmāt dṛṣṭāntabhāvāt /",
    "GSP33nysu__2u:4189": "dṛṣṭānta iti tatrāvadhāritavyāptimūlamanumānamucyate /",
    "GSP33nysu__2u:4190": "dṛṣṭāntamātrasya sādhanabādhanānaṅgatvāt /",
    "GSP33nysu__2u:4191": "tathāca pralaye parameśvarādisadbhāva(sya) sādhakānumānasambhavādityarthaḥ",
    "GSP33nysu__2u:4192": "kiṃ tadanumānamityata āha bhāṣyakāraḥ- sarvanāśeṣvapīti //",
    "GSP33nysu__2u:4193": "apītau tadvatprasaṅgād asamañjasam |",
    "GSP33nysu__2u:4194": "sarvanāśeṣvapi sadā śiṣṭatvād yasya kasya nuḥ /",
    "GSP33nysu__2u:4195": "nāśo 'yaṃ vimato 'pi syānnāśatvāt kartṛśeṣavān // MAnuv_2,1.75 //",
    "GSP33nysu__2u:4196": "apirabhivyāptau /",
    "GSP33nysu__2u:4197": "sarvaśabdo vartamānamātravivakṣayāpi syādityataḥ sadetyuktam /",
    "GSP33nysu__2u:4198": "tadidaṃ vyabhicāraparihārāyābhihitam /",
    "GSP33nysu__2u:4199": "naḥ puruṣasya /",
    "GSP33nysu__2u:4200": "ayamityasyaiva vivaraṇaṃ vimata iti /",
    "GSP33nysu__2u:4201": "atra pūrvārdhena vyāptiruktā /",
    "GSP33nysu__2u:4202": "uttarārdhena pratijñāhetū /",
    "GSP33nysu__2u:4203": "etaduktaṃ bhavati /",
    "GSP33nysu__2u:4204": "mahāpralayalakṣaṇo nāśaḥ puruṣaśeṣavānbhavitumarhati nāśatvāt",
    "GSP33nysu__2u:4205": "sampratipanna(sammata)nāśavaditi /",
    "GSP33nysu__2u:4206": "atra puruṣāvaśeṣamātraṃ sādhyam /",
    "GSP33nysu__2u:4207": "natu nāśakartuḥ puruṣasyāvaśiṣyatā /",
    "GSP33nysu__2u:4208": "ata evoktaṃ yasya kasyeti /",
    "GSP33nysu__2u:4209": "nāśasya karturakarturvetyarthaḥ /",
    "GSP33nysu__2u:4210": "tathāpi kartṛśeṣavāniti vadatedamabhipretam /",
    "GSP33nysu__2u:4211": "pralaye puruṣasadbhāvamātrasādhane sati bhagnaṃ tāvatparasyānumānam /",
    "GSP33nysu__2u:4212": "yadapi parasyābhāvakartṛkatvaṃ jagato 'bhimatam /",
    "GSP33nysu__2u:4213": "tadapyata evāpāstam /",
    "GSP33nysu__2u:4214": "avaśiṣyasya puruṣa(viśeṣa)syaiva viśvakartṛtvasambhave 'bhāvasya",
    "GSP33nysu__2u:4215": "tatkalpanānavakāśāt /",
    "GSP33nysu__2u:4216": "dṛṣṭānusāriṇī hi kalpanā /",
    "GSP33nysu__2u:4217": "nahi loke prāgutpatteḥ kulālābhāvayoḥ satorabhāvo ghaṭasya kartā dṛṣṭaḥ /",
    "GSP33nysu__2u:4218": "kinnāma kulāla eveti /",
    "GSP33nysu__2u:4219": "abhiprāyamajānānaḥ kartṛśeṣavānityuktvā vibhrāntaścodayati”yatra",
    "GSP33nysu__2u:4220": "sundopasundanyāyenāśeṣā api puruṣā naṣṭāstatra nāśatvahetoranaikāntikatā';",
    "GSP33nysu__2u:4221": "iti, tatrāha- naceti //",
    "GSP33nysu__2u:4222": "nacāśeṣanṛnāśastu dṛṣṭo dṛśyo 'sti vā kvacit // MAnuv_2,1.76ab //",
    "GSP33nysu__2u:4223": "caśabdo 'vadhāraṇe /",
    "GSP33nysu__2u:4224": "aśeṣanṛnāśastu naiva kvaciddṛṣṭa ityatītaniṣedho, dṛśyo vā naivetyanāgatasya, naivāsti vā dṛśyamāna iti vartamānasya /",
    "GSP33nysu__2u:4225": "idamuktaṃ bhavati /",
    "GSP33nysu__2u:4226": "anaikāntikatvaṃ hi pramite vipakṣe hetuvṛttau satyāṃ(hetuvṛttyā) vaktavyam",
    "GSP33nysu__2u:4227": "nāpramite /",
    "GSP33nysu__2u:4228": "tathā satyanaminamātrocchedaprasaṅgāt /",
    "GSP33nysu__2u:4229": "nacāśeṣapuruṣanāśaḥ kālatraye 'pi pramitaḥ, yena nāśatvasya tatra",
    "GSP33nysu__2u:4230": "vyabhicāraḥ syāt /",
    "GSP33nysu__2u:4231": "pramitatvāṅgīkāre ca pramāturevorvaritatvena vyāghātaśca syāt /",
    "GSP33nysu__2u:4232": "naca nāśakartuḥ puruṣasyāvaśiṣyatā sādhyatveneṣyā /",
    "GSP33nysu__2u:4233": "yena sundopasundādināśaḥ pratyudāhriyeta /",
    "GSP33nysu__2u:4234": "kintu puruṣa(vi)śeṣavattvamātramiti /",
    "GSP33nysu__2u:4235": "anena pralayakālaḥ puruṣavānkālatvādidānīntanakālavadityapyanumānaṃ sūcitam /",
    "GSP33nysu__2u:4236": "naca tadā kālābhāvādāśrayāsiddhiḥ /",
    "GSP33nysu__2u:4237": "tathā sati tadetyeva vaktumaśakyatvāt /",
    "GSP33nysu__2u:4238": "parakīyānumāne ca pralayaviśeṣaṇānupapatteḥ /",
    "GSP33nysu__2u:4239": "yadyapyatra”kālo 'ṅgīkriyate na vā /",
    "GSP33nysu__2u:4240": "ādye tatraiva bhāvatvahetorvyabhicāraḥ /",
    "GSP33nysu__2u:4241": "dvitīye pralayaviśeṣaṇānupapattiḥ /",
    "GSP33nysu__2u:4242": "sakalakāryavināśaviśiṣṭakālasya pralayatvāt /",
    "GSP33nysu__2u:4243": "atha kāryavināśa eva pralayastathāpīśvarābhāvasya tena sambandhābhāvādīśvarādikaṃ pralaye 'saditi pratijñārthānupapattiḥ /",
    "GSP33nysu__2u:4244": "deśādidvārā sambandhābhyupagame tatraiva bhāvatvasya vyabhicāraḥ /",
    "GSP33nysu__2u:4245": "pralayaviśeṣaṇaparityāge tacchiṣyairevohyatāmiti na sūtrabhāṣyakārābhyāmabhihitam /",
    "GSP33nysu__2u:4246": "sūcitaṃ cāpītāviti sūtrakṛtā /",
    "GSP33nysu__2u:4247": "“laye mānaṃ ca kiṃ bhavet'; iti bhāṣyakṛtāpi /",
    "GSP33nysu__2u:4248": "tadidaṃ jīveśvarasādhāraṇamanumānamuktam /",
    "GSP33nysu__2u:4249": "idānīṃ pralaye jīvasadbhāvasādhakamanumānamāha- dharmeti //",
    "GSP33nysu__2u:4250": "dharmādharmāśrayatvena svīkāryo 'pi naro laye // MAnuv_2,1.76cd //",
    "GSP33nysu__2u:4251": "na kevalamuktānumānena /",
    "GSP33nysu__2u:4252": "kinnāma dharmādharmaśrayatvenāpīti sambandhaḥ /",
    "GSP33nysu__2u:4253": "naro jīvātmā /",
    "GSP33nysu__2u:4254": "ayamatra prayogaḥ /",
    "GSP33nysu__2u:4255": "pralayakālavartī dharmaḥ sāśrayaḥ dharmatvādidānīntadharmavat /",
    "GSP33nysu__2u:4256": "evamadharmamapi pakṣīkṛtya prayoktavyam /",
    "GSP33nysu__2u:4257": "naca dharmādharmāśrayo jīvātmano 'nyaḥ sambhavati /",
    "GSP33nysu__2u:4258": "evañca pralaye jīvātmasadbhāvādbhāvamātrāsattvasādhanamanupapannamiti /",
    "GSP33nysu__2u:4259": "yatreśvarasadbhāvasādhanamidam /",
    "GSP33nysu__2u:4260": "āśrayaśabdasyādhiṣṭhātṛparatvāt /",
    "GSP33nysu__2u:4261": "tatraivaṃ prayogaḥ /",
    "GSP33nysu__2u:4262": "pralayakālavartinau dharmādharmau kenacidadhiṣṭhitau /",
    "GSP33nysu__2u:4263": "kāraṇatve satyacetanatvāt /",
    "GSP33nysu__2u:4264": "vāśyādivaditi /",
    "GSP33nysu__2u:4265": "nacātīndriyayordharmādharmayoradhiṣṭhātṛtvamīśvarādanyasyopapadyate /",
    "GSP33nysu__2u:4266": "ato dharmādharmādhiṣṭhātṛtvenāpi naraḥ paramapuruṣo laye svīkārya iti /",
    "GSP33nysu__2u:4267": "nanu pralaye bhāvamātrasyāsattvamabhyupagacchato mama tadā dharmādharmāvapi na sta evetyāśrayāsiddhiriti",
    "GSP33nysu__2u:4268": "idamiha vaktavyam /",
    "GSP33nysu__2u:4269_0": "kiṃ dharmādharmasaṃjñitamadṛṣṭamasti kāryamātrasya kāraṇaṃ ca bhavatītyabhyupagamya pralaye tadabhāvo 'bhīdhīyate, uta sadapi",
    "GSP33nysu__2u:4269_1": "tadakāraṇamityabhyupetya, atha tadeva nāstītyaṅgīkṛtya ādyaṃ dūṣayati- anāditvamiti //",
    "GSP33nysu__2u:4270": "anāditvaṃ vinādṛṣṭaṃ kathaṃ syāt kāraṇaṃ kvacit // MAnuv_2,1.77ab //",
    "GSP33nysu__2u:4271": "anāditvamivānāditvaṃ pralaye sattvamityarthaḥ /",
    "GSP33nysu__2u:4272": "kvaciditi sṛṣṭikāle /",
    "GSP33nysu__2u:4273": "yadyadṛṣṭaṃ pralaye na syāttadā'dikālīnasya kāryasya kāraṇaṃ na syāt /",
    "GSP33nysu__2u:4274": "asataḥ kāraṇatvāyogāt /",
    "GSP33nysu__2u:4275": "tathāca sarvotpattimatāṃ nimittamityabhyupagamo bhagna ityatharḥ /",
    "GSP33nysu__2u:4276": "syādetat /",
    "GSP33nysu__2u:4277": "adhunātanakāryamadṛṣṭakāraṇakaṃ na tvādikālīnamiti mamābhyupagamaḥ /",
    "GSP33nysu__2u:4278": "tatkimadṛṣṭasya pralaye sadbhāvenetyata āha- anāditvamiti //",
    "GSP33nysu__2u:4279": "anāditvaṃ vinā tata evādikālīnakāyarkāraṇatvaṃ ca vinādṛṣṭaṃ kvacidadhunātane 'pi kārye kāraṇaṃ kathaṃ syāt /",
    "GSP33nysu__2u:4280": "na kathañcit /",
    "GSP33nysu__2u:4281": "adhunātanaṃ kāryam adṛṣṭakāraṇakaṃ na,",
    "GSP33nysu__2u:4282": "kāryatvādādikālīnakāryavadityanumānasambhavāt /",
    "GSP33nysu__2u:4283": "na cedidamiva tadapyadṛṣṭakāryamevāṅgīkāryamiti /",
    "GSP33nysu__2u:4284": "yadvā mā bhūdādikālīnasya kāryasyādṛṣṭaṃ kāraṇam /",
    "GSP33nysu__2u:4285": "tathāpi pralaye tadbhāvo 'ṅgīkaraṇīyaḥ /",
    "GSP33nysu__2u:4286": "kutaḥ /",
    "GSP33nysu__2u:4287": "anāditvaṃ pralaye sattvaṃ, vinādṛṣṭaṃ kvacididānīntane 'pi kārye kāraṇaṃ kathaṃ syāt /",
    "GSP33nysu__2u:4288": "antarāla evādṛṣṭotpattyayogāditi yojyam /",
    "GSP33nysu__2u:4289": "nanvadṛṣṭasya sarvotpattimannimittatve 'pi na pralaye sadbhāvo",
    "GSP33nysu__2u:4290": "'bhyupagantavyaḥ /",
    "GSP33nysu__2u:4291": "ādikāla evotpannasyāpi mahadādikāraṇatvopapatteriti /",
    "GSP33nysu__2u:4292": "idamatra vaktavyam /",
    "GSP33nysu__2u:4293": "tadādikāle janimadadṛṣṭaṃ tataḥ pūrvādṛṣṭādutpadyate na veti /",
    "GSP33nysu__2u:4294": "ādyamupādatte- pūrveti //",
    "GSP33nysu__2u:4295": "pūrvādṛṣṭāt parādṛṣṭaṃ yadi naivottaraṃ kutaḥ // MAnuv_2,1.77cd //",
    "GSP33nysu__2u:4296": "jāyata iti śeṣaḥ /",
    "GSP33nysu__2u:4297": "pariharati- naiveti //",
    "GSP33nysu__2u:4298": "evaṃ tarhi taduttaramādikāle janimadadṛṣṭaṃ naivāsmābhiḥ pakṣīkriyate /",
    "GSP33nysu__2u:4299": "kintu tatkāraṇaṃ pralayakālīnaṃ pūrvādṛṣṭameveti kuta āśrayāsiddhiriti /",
    "GSP33nysu__2u:4300": "dvitīyamupādatte- pūrveti //",
    "GSP33nysu__2u:4301": "naivotpadyata iti śeṣaḥ /",
    "GSP33nysu__2u:4302": "dūṣayati- uttaramiti //",
    "GSP33nysu__2u:4303": "tarhi taduttaramādikālīnamadṛṣṭaṃ kuto jāyate /",
    "GSP33nysu__2u:4304": "na kutaścit /",
    "GSP33nysu__2u:4305": "sarvotpattimannimittasyādṛṣṭasyābhāvādādikālīnādṛṣṭotpattireva na syādityarthaḥ /",
    "GSP33nysu__2u:4306": "na brūmo vayaṃ sarvaṃ kāryamadṛṣṭajanyamiti /",
    "GSP33nysu__2u:4307": "kiṃ tarhyādikāle janimato mahadādikāraṇādadṛṣṭādanyadevāto noktadoṣa ityāśaṅkāmutthāpya dūṣayati- pūrveti //",
    "GSP33nysu__2u:4308": "yadi parādṛṣṭaṃ sṛṣṭayupakrame janimatpūrvādṛṣṭānnaivotpadyate /",
    "GSP33nysu__2u:4309": "api tvadṛṣṭanirapekṣameva /",
    "GSP33nysu__2u:4310": "tarhyuttaramahadādikāyarmapi kuto 'dṛṣṭādutpadyata ityaṅgīkaraṇīyam /",
    "GSP33nysu__2u:4311": "adṛṣṭavattasyāpyadṛṣṭinirapekṣatvasambhavāt /",
    "GSP33nysu__2u:4312": "anyathā kāryatvādadṛṣṭasyāpyadṛṣṭāpekṣāṅgīkāryeti /",
    "GSP33nysu__2u:4313": "astu tarhyadṛṣṭaṃ kāraṇameva na bhavatīti dvitīyaḥ pakṣaḥ, adṛṣṭameva nāstīti tṛtīyo vā, ubhayasyāpyanupalambhāt",
    "GSP33nysu__2u:4314": "tathācāśrayāsiddhiraparihāryetyāśaṅkayāha- adṛṣṭamiti //",
    "GSP33nysu__2u:4315": "adṛṣṭaṃ kāraṇaṃ no cellaye mānaṃ ca kiṃ bhavet // MAnuv_2,1.78ab //",
    "GSP33nysu__2u:4316": "yadi pratyakṣeṇānupalambhādadṛṣṭaṃ na syāt /",
    "GSP33nysu__2u:4317": "sadapi vā kāraṇaṃ na syāt /",
    "GSP33nysu__2u:4318": "tadā laye ca kiṃ mānaṃ bhavet /",
    "GSP33nysu__2u:4319": "pralayo 'pyaprāmāṇikatvānna syāt /",
    "GSP33nysu__2u:4320": "na hyasāvapi pratyakṣeṇopalabhyate /",
    "GSP33nysu__2u:4321": "tathāceśvarādikaṃ pralaye 'sadbhavitumarhatītyaprasiddhaviśeṣaṇaḥ pakṣaḥ parasyāpi syāt /",
    "GSP33nysu__2u:4322": "atha matam /",
    "GSP33nysu__2u:4323": "kālaviprakarṣādanupalabha(bhya)māno 'pi pralayo",
    "GSP33nysu__2u:4324": "'numānasiddhatvādaṅgīkaraṇīyaḥ /",
    "GSP33nysu__2u:4325": "tathāhi /",
    "GSP33nysu__2u:4326": "viśvasantāno 'yaṃ dṛśyasantānaśūnyaiḥ samavāyi(ntāni)bhirārabdhaḥ",
    "GSP33nysu__2u:4327": "santānatvāt āraṇeyasantānavat /",
    "GSP33nysu__2u:4328": "vartamānabrahmāṇḍaparamāṇavaḥ pūrvamutpāditasajātīyasantānāntarāḥ nityatve sati tadārambhakatvāt pradīpaparamāṇuvat /",
    "GSP33nysu__2u:4329": "sarve santānāḥ kadācitsahocchidyante santānatvāt pradīpasantānavat /",
    "GSP33nysu__2u:4330": "sarva eva paramāṇavaḥ kadācitsamagropādeyaprabandhaśūnyāḥ ārambhakatvāt naṣṭapavanārambhakaparamāṇuvat",
    "GSP33nysu__2u:4331": "bhūgolakasantānaḥ kadācitsākalyenocchidyate santānatvāt dīpasantānavat /",
    "GSP33nysu__2u:4332": "iyaṃ kriyā svānyāvayayikālīnatvānadhikaraṇakiñcitkālīnakriyānyā kriyātvādanyakriyāvaditi /",
    "GSP33nysu__2u:4333_0": "evaṃ tarhi dharmādharmāvapi svarūpato viprakṛṣṭatvādanupalabhyamānāvapi devadattaśarīrādikaṃ devadattaviśeṣaguṇajanyaṃ kāryatve",
    "GSP33nysu__2u:4333_1": "sati devadattabhogahetutvāt devadattaprayatnajanyasragādivadityādyanumānena",
    "GSP33nysu__2u:4334": "vicitrakāryānyathānupapattyā,”jyotiṣyomena svargakāmo yajeta',”yo",
    "GSP33nysu__2u:4335": "brāhmaṇāyāvagurettaṃ śatena yātayā(ye)t';",
    "GSP33nysu__2u:4336": "ityādiśrutasādhyasādhanabhāvānyathānupapattyā vā siddhatvādabhyupagantavyāviti samaṃ samādhānam",
    "GSP33nysu__2u:4337": "atha manyase /",
    "GSP33nysu__2u:4338": "nānumānādinā dharmādisiddhiḥ /",
    "GSP33nysu__2u:4339": "tasyābhāsatvāt /",
    "GSP33nysu__2u:4340": "tathāhi /",
    "GSP33nysu__2u:4341": "devadattaśarīrāderdevadattaviśeṣaguṇajanyatvaṃ kiṃ sākṣātsādhyamuta paramparayā /",
    "GSP33nysu__2u:4342": "nādyaḥ /",
    "GSP33nysu__2u:4343": "dharmādharmayorapyārambhakapreraṇādirūpeṇaivopayogāṅgīkārāt /",
    "GSP33nysu__2u:4344": "devadattaśarīraṃ na sākṣāddevadattaviśeṣaguṇajanyaṃ śarīratvādyajñadattaśarīravaditi satpratipakṣatvācca",
    "GSP33nysu__2u:4345": "dvitīye tu janmāntarīyaprayatnārādhitadevatādvāreṇopapatterarthāntaratā /",
    "GSP33nysu__2u:4346": "devadattaviśeṣaguṇajanyatayā vināpi ākāśāderiveśvarecchayā devadattasya bhogahetutā sambhavatītyaprayojakatā ca /",
    "GSP33nysu__2u:4347": "kāryavaicitryaṃ ca dṛṣṭakāraṇavaicitryādevopapadyate /",
    "GSP33nysu__2u:4348": "ādikālīnaṃ ca tattatprāgabhāva eva vaicitryāṅgīkāreṇa /",
    "GSP33nysu__2u:4349": "svagaryāgādeḥ sādhyasādhanabhāvaśravaṇaṃ tvasiddhameva yogyatāvirahāt /",
    "GSP33nysu__2u:4350": "anyathākhyātimāśrityābhyupagame 'panyathāsiddham /",
    "GSP33nysu__2u:4351": "yāgādyārādhitāvajñātadevatādvāreṇa svargādyupapatteriti /",
    "GSP33nysu__2u:4352": "evaṃ tarhi pralayasādhakānumānānāma(pya)bhāsatvānna taistatsiddhiriti tulyamuttaram /",
    "GSP33nysu__2u:4353": "tathā hi /",
    "GSP33nysu__2u:4354": "vimataḥ kālo 'vayaviyuktaḥ kālatvādidānīntanakālavat /",
    "GSP33nysu__2u:4355": "vimato brāhmaṇo brāhmaṇapūrvako brāhmaṇatvātsammatavadityādinā satpratipakṣaṃ tāvaduktānumānajātam",
    "GSP33nysu__2u:4356": "nanu pralayakālapakṣīkṛtāvāśrayāsiddhiḥ /",
    "GSP33nysu__2u:4357": "anyathā siddhasādhanam /",
    "GSP33nysu__2u:4358": "evamādyabrāhmaṇapakṣīkāre 'nyathā ca doṣa iti cenna /",
    "GSP33nysu__2u:4359": "parvato 'gnimānityādāvapyagnimadanagnimatpakṣadūṣaṇasambhavena",
    "GSP33nysu__2u:4360": "sarvānumānocchedaprasaṅgāt /",
    "GSP33nysu__2u:4361": "nanvagnimattvadivyarirekeṇāpyasti parvatādeḥ svarūpaṃ, śakyaṃ ca viśeṣāntareṇāvadhārayitum",
    "GSP33nysu__2u:4362": "tatkathaṃ doṣāvakāśa iti cet /",
    "GSP33nysu__2u:4363": "tatkimavayavisambandhāsambandhau vihāya kālaviśeṣasya svarūpameva nāsti,",
    "GSP33nysu__2u:4364": "brāhmaṇavyaktervā'dyatvānādyatve vihāya /",
    "GSP33nysu__2u:4365": "avadhāraṇaṃ ca kālāderhiraṇyagarbhāpavargottarar(gānantara)bhāvitvādinā",
    "GSP33nysu__2u:4366": "bhaviṣyati /",
    "GSP33nysu__2u:4367": "kiñca prathamaprayoge viśvaśabdena kiṃ brahmāṇḍamabhipreyate sakalakāryāṇi vā /",
    "GSP33nysu__2u:4368": "nādyaḥ /",
    "GSP33nysu__2u:4369": "aśrayāsiddheḥ /",
    "GSP33nysu__2u:4370": "pralayamanabhyupagacchatā brahmāṇḍasyānaṅgīkṛtatvāt /",
    "GSP33nysu__2u:4371": "brahmāṇḍābhāve 'pi kāryāntarāvasthitisambhavena pralayāsiddheśca /",
    "GSP33nysu__2u:4372": "kapikapolāntargataudumbarodaravartimaśakaśarīrādivatkāryāntarāvasthānamasambhāvitamiti cenna",
    "GSP33nysu__2u:4373": "kuṇḍabadaravadupapatteḥ /",
    "GSP33nysu__2u:4374": "kālāgnirudrādiprakriyāyā asiddhatvāt /",
    "GSP33nysu__2u:4375": "dvitīye 'pi na pralayasiddhiḥ /",
    "GSP33nysu__2u:4376": "yathā hīdānīntanānāṃ dahanapavanasantānānāṃ krameṇāstamaye 'pi na pralayastathā tarugiriśarīrādisantānānāmapi",
    "GSP33nysu__2u:4377": "kramārambhasiddhāvapyavayaviśūnyasamayā siddheḥ /",
    "GSP33nysu__2u:4378": "athaikadaiveti viśeṣaṇamupādīyeta tadā kramārabdhadahanapavanādisantānairvyabhicāraḥ syāt",
    "GSP33nysu__2u:4379": "ekadarambhakahetusākalye satīti hetuviśeṣaṇe viśeṣaṇāsiddhiḥ /",
    "GSP33nysu__2u:4380": "dvayaṇukādikrameṇārambhasvīkāreṇa bādhādiprasaṅgaśca /",
    "GSP33nysu__2u:4381": "etena dvitīyānumānamapi nirastam /",
    "GSP33nysu__2u:4382": "brahmāṇḍānabhyupagamāt /",
    "GSP33nysu__2u:4383": "abhyupagame 'pyavayavānāmāvāpoddhārābhyāmevotpādavināśayorupapatteḥ /",
    "GSP33nysu__2u:4384": "kāryāntarāvasthānopapatteśca /",
    "GSP33nysu__2u:4385": "tṛtīye 'pyapasiddhāntaḥ /",
    "GSP33nysu__2u:4386": "krameṇocchedasyābhyupagamā(tatvā)t /",
    "GSP33nysu__2u:4387": "caturthe 'pi paṭādibhyaḥ pūrvavinaṣṭaistantvādibhivyarbhicāraḥ /",
    "GSP33nysu__2u:4388": "paramāṇutvena hetuviśeṣaṇe 'pi dvayaṇukādyavasthānasambhavena dṛṣṭāntasya sandigdhasādhyatā",
    "GSP33nysu__2u:4389": "pañcame 'pi kiṃ bhūgolakā eva santānaśabdenocyante tadatirikto vā kaścit /",
    "GSP33nysu__2u:4390": "ādye siddhasādhanam /",
    "GSP33nysu__2u:4391": "avayavānāmāvāpoddhārābhyāṃ santatotpattivināśasiddheḥ /",
    "GSP33nysu__2u:4392": "dvitīye tvāśrayāsiddhiḥ /",
    "GSP33nysu__2u:4393": "ṣaṣṭhaṃ tvābhāsasamānayogakṣematvādupekṣaṇīyamiti /",
    "GSP33nysu__2u:4394_0": "atha mā bhūdanumānaiḥ pralayasiddhiḥ, tathāpyāgamairbhaviṣyati, teṣāṃ siddhārthe 'pi prāmāṇyasya sādhitatvāt, tato nāprasiddhaviśeṣaṇateti",
    "GSP33nysu__2u:4394_1": "brūṣe, tarhyasmākamapi dharmādisiddhirāgamādbhaviṣyatīti kathamāśrayāsiddhiriti /",
    "GSP33nysu__2u:4395": "evaṃ pralaye jīveśvarasadbhāvaṃ sādhayatā dharmādisattvamapi sādhitamiti na pralaye bhāvamātrāsattvasādhanaṃ yuktam /",
    "GSP33nysu__2u:4396": "evam ādikāryaṃ pakṣīkṛtya sopādānatvasādhane prakṛtyādisiddhirapi draṣṭavyeti /",
    "GSP33nysu__2u:4397": "prathamasūtre 'bhāvasya kartṛtvanirāsāyānumānamuktam /",
    "GSP33nysu__2u:4398": "idānīmito 'pi nābhāvakartṛkaṃ jagat, cetanakartṛkatve”dṛṣṭāntabhāvāt'; iti sūtrasya vṛttyantaramabhipretya cetanakartṛkatve anumānamāha- utpattīti //",
    "GSP33nysu__2u:4399": "utpattināśakārī hi buddhimān dṛśyate kvacit // MAnuv_2,1.78cd //",
    "GSP33nysu__2u:4400": "taddṛṣṭāntena sarvatra kartā kiṃ nānumīyate // MAnuv_2,1.79ab //",
    "GSP33nysu__2u:4401": "buddhimānutpattināśakārīti buddhipūrvaṃ tatkartetyarthaḥ /",
    "GSP33nysu__2u:4402": "kvacitpaṭādau /",
    "GSP33nysu__2u:4403": "sarvatra vipratipanne kārye /",
    "GSP33nysu__2u:4404": "mahadādikārya ityevokte 'ṅkurādau vyabhicāraḥ śaṅkayeta, tadarthaṃ tasyāpi pakṣanikṣepārthaṃ sarvatretyuktam /",
    "GSP33nysu__2u:4405": "kartā buddhimāniti śeṣaḥ /",
    "GSP33nysu__2u:4406": "anyathābhāvakartṛtvavādinaṃ prati siddhasādhanatāprasaṅgāt /",
    "GSP33nysu__2u:4407": "kimākṣepe /",
    "GSP33nysu__2u:4408": "ananumāne na kimapi kāraṇam /",
    "GSP33nysu__2u:4409": "dṛṣṭāntābhāvena pratipakṣāsambhavādityarthaḥ /",
    "GSP33nysu__2u:4410": "etena”svapakṣadoṣācca'; iti sūtramapi vyākhyātaṃ bhavati /",
    "GSP33nysu__2u:4411": "ayamatra prayogakramaḥ /",
    "GSP33nysu__2u:4412": "vimataṃ kāryaṃ cetanotpādyaṃ kāryatvādghaṭavat /",
    "GSP33nysu__2u:4413": "cetanavināśyaṃ ca tata eva tadvadeva /",
    "GSP33nysu__2u:4414": "vimatotpattiścetanakartṛkā utpattitvātpaṭotpattivat /",
    "GSP33nysu__2u:4415": "vimato vināśaścetanakartṛko vināśatvātsammatavaditi /",
    "GSP33nysu__2u:4416": "atra vināśasya cetanakartṛkatvasādhanaṃ prāsaṅgikam /",
    "GSP33nysu__2u:4417": "yadvā kecitkāraṇasya bījādeḥ pradhvaṃsenāṅkurādeḥ janmadarśanāttantvādināśena paṭādināśadaśarnācca pradhvaṃsābhāvasyaiva jagajjanmavināśakartṛtvamāsthitāḥ /",
    "GSP33nysu__2u:4418": "yathoktam /",
    "GSP33nysu__2u:4419": "nānupamṛdya prādurbhāvāditi /",
    "GSP33nysu__2u:4420": "tanmataṃ vātrāsadityādisūtrairnirākṛtamiti jñāpanārtham /",
    "GSP33nysu__2u:4421": "dṛṣṭāntābhāvastu svayamūhanīyaḥ /",
    "GSP33nysu__2u:4422": "nanvidamanumāneneśvarasya jagatkartṛtvasādhanaṃ sūtrakārasya uktaviruddham",
    "GSP33nysu__2u:4423": "śāstrayonitvāditīśvare 'numānaprāmāṇyasya svayameva nirākṛtatvādityata āha- āgameti //",
    "GSP33nysu__2u:4424": "āgamānugṛhītā tu mānam ... // MAnuv_2,1.79cd //",
    "GSP33nysu__2u:4425": "anumeti vakṣyamāṇamatrāpi sambaddhayate /",
    "GSP33nysu__2u:4426": "na sarvathāpīśvare 'numānasya prāmāṇyaṃ sūtrakṛtā nirākṛtam /",
    "GSP33nysu__2u:4427": "kinnāmāgamānanugṛhītasya /",
    "GSP33nysu__2u:4428": "āgamānugṛhītā tvanumā īśvare mānamevābhimatā /",
    "GSP33nysu__2u:4429": "anyathā vedavākyārthe yuktyanusandhānarūpajijñāsā nārabheteti /",
    "GSP33nysu__2u:4430": "kimato yadyevamityata āha- eṣeti //",
    "GSP33nysu__2u:4431": "... eṣānumāpitu // MAnuv_2,1.79d //",
    "GSP33nysu__2u:4432": "āgamānugṛhītetyanuvartate /",
    "GSP33nysu__2u:4433": "mānamiti ca /",
    "GSP33nysu__2u:4434": "eṣā sampratyupanyastāpyanumā”yato vā imāni bhūtāni'; ityāgamānugṛhītā /",
    "GSP33nysu__2u:4435": "tato bhavatīśvare mānamiti na kaścidvirodha iti /",
    "GSP33nysu__2u:4436": "evamanumānenābhāvakartṛkatvaṃ viśvasyāśaṅkayānumānenaiveśvarakartṛkatvaṃ samarthitam /",
    "GSP33nysu__2u:4437": "tadetanmatāntareṇākṣipya samādadhatsūtram oṃ tarkāpratiṣṭhānādapyanyathānumeyamiti cedevamapyanirmokṣaprasaṅgaḥ oṃ iti",
    "GSP33nysu__2u:4438": "tatrākṣepasyāyamarthaḥ /",
    "GSP33nysu__2u:4439": "nāyamanumānāvaṣṭambhena pūvarpakṣaḥ pramāṇena ca siddhānto bhavati /",
    "GSP33nysu__2u:4440": "na cānumānaṃ nāma pramāṇamasti /",
    "GSP33nysu__2u:4441": "(kutaḥ) /",
    "GSP33nysu__2u:4442": "anyathāpyanumeyam /",
    "GSP33nysu__2u:4443": "asatpratipakṣatvaṃ hyanumānaprāmāṇyavādibhiranumānāṅgamaṅgīkaraṇīyam /",
    "GSP33nysu__2u:4444": "pratiruddhasya karaṇasya kvāpi kriyāniṣpādakatvādarśanāt /",
    "GSP33nysu__2u:4445": "anumānapratipannaṃ cānyathāpyanumeyam anumātuṃ śakyam /",
    "GSP33nysu__2u:4446": "kasmāt /",
    "GSP33nysu__2u:4447": "tarkāpratiṣṭhānām /",
    "GSP33nysu__2u:4448": "“evamevānumātavyam, na punaranyathā'; iti tarkasya vyavasthābhāvāt /",
    "GSP33nysu__2u:4449": "tathā coktam /",
    "GSP33nysu__2u:4450": "“upādhipratipakṣau tu kva nāmātīva durvacau'; iti /",
    "GSP33nysu__2u:4451": "nanvidaṃ vyadhikaraṇaṃ, tarkasyāpratiṣṭhitatvādanyathānumeyamiti /",
    "GSP33nysu__2u:4452": "maivam /",
    "GSP33nysu__2u:4453": "etadanena jñāpayati sūtrakāraḥ,”na tarko 'numānādbhidyate'; iti /",
    "GSP33nysu__2u:4454": "athavā tarkasyānumānasyāpratiṣṭhānādapramāṇatvānnānumānena pūrvottarapakṣau yuktau /",
    "GSP33nysu__2u:4455": "kathamapramāṇatvāt /",
    "GSP33nysu__2u:4456": "yato 'nyathānumeyamiti yojanā /",
    "GSP33nysu__2u:4457": "tatra samādhānasūtraṃ saṅgamayitumutsūtrameva bhāṣyakārastāvaduttaramāha-",
    "GSP33nysu__2u:4458": "āgameti //",
    "GSP33nysu__2u:4459": "tarkāpratiṣṭhānād apy anyathānumeyam iti ced evam apy anirmokṣaprasaṅgaḥ |",
    "GSP33nysu__2u:4460": "āgamānugrahābhāve na tarkaḥ syāt pratiṣṭhitaḥ // MAnuv_2,1.80ab //",
    "GSP33nysu__2u:4461": "āgamagrahaṇaṃ pramāṇamātropalakṣaṇam /",
    "GSP33nysu__2u:4462": "ata evottarārdhe 'kṣajamapi saṅgṛhītam /",
    "GSP33nysu__2u:4463": "pramāṇānugrahapramāṇamūlatvaśabdābhyāṃ pratiṣṭhitaprāmāṇyapramāṇāntarāvadhṛtapakṣaliṅgavyāptimattvaṃ tatsaṃvāditvaṃ cocyate /",
    "GSP33nysu__2u:4464": "tatrādyayojanāyāmasyāyamarthaḥ /",
    "GSP33nysu__2u:4465": "yaduktamanumānasyāvyavasthitatvena sarvatra pratyanumānasambhava iti tadanupapannam /",
    "GSP33nysu__2u:4466": "yataḥ pramāṇānugrahābhāve tarko na pratiṣṭhitaḥ syāt /",
    "GSP33nysu__2u:4467": "kintu pramāṇamūlasyaivāsya pratiṣṭhitiḥ syāt /",
    "GSP33nysu__2u:4468": "etaduktaṃ bhavati /",
    "GSP33nysu__2u:4469": "pratyanumānaṃ bhavatkiṃ pramāṇānugraharahitaṃ syāt, uta tanmūlam /",
    "GSP33nysu__2u:4470": "ādyaṃ tu kathaṃ svayamadṛḍhabhūmikaṃ paraṃ pratirundhyāt /",
    "GSP33nysu__2u:4471": "nahi bhavati tarakṣoḥ pratipakṣo hariṇaśāvaḥ /",
    "GSP33nysu__2u:4472": "kintvādyenaiva pramāṇamūlena bādhyate /",
    "GSP33nysu__2u:4473": "dvitīyaṃ tu syādeva pramāṇam /",
    "GSP33nysu__2u:4474": "ādyaṃ cāpabādheta /",
    "GSP33nysu__2u:4475": "ubhayathāpi na sarvānumānāprāmāṇyam /",
    "GSP33nysu__2u:4476": "yada tūbhayoḥ api pramāṇamūlatvasandehaḥ tadāstu pratirodhaḥ /",
    "GSP33nysu__2u:4477": "kintu naivaṃ sarvatra /",
    "GSP33nysu__2u:4478": "avadhāraṇāyāṃ tu pūrvaiva gatiriti /",
    "GSP33nysu__2u:4479": "dvitīyayojanāyāṃ tu praṣṭavyam /",
    "GSP33nysu__2u:4480": "kiṃ pramāṇānugraharahitamanumānaṃ pratyanumānaparāhatatvādapramāṇam, uta tanmūlam /",
    "GSP33nysu__2u:4481": "ādye sampratipattimuttaramāha- āgameti //",
    "GSP33nysu__2u:4482": "(tathāpi) naivaṃ sarvatreti bhāvaḥ /",
    "GSP33nysu__2u:4483": "pratiṣṭhitaḥ pramāṇabhūtaḥ /",
    "GSP33nysu__2u:4484": "dvitīye tvāha- akṣajeti //",
    "GSP33nysu__2u:4485": "akṣajāgamamūlasya syādevāsya pratiṣṭhitiḥ // MAnuv_2,1.80cd //",
    "GSP33nysu__2u:4486": "pratiṣṭhitaḥ prāmāṇyam /",
    "GSP33nysu__2u:4487": "tenaiva pratiprayogasya bādhitatvāt /",
    "GSP33nysu__2u:4488": "ubhayorvāstavapramāṇamūlatvāsambhavāditi bhāvaḥ /",
    "GSP33nysu__2u:4489": "yastvetāṃ vyavasthāmanabhyupagamya sarvatrāpi pratipakṣasyāstyavakāśa iti sarvamanumānamapramāṇamiti ca manyate tasya sūtrārūḍhamuttaramāha-",
    "GSP33nysu__2u:4490": "anyatheti //",
    "GSP33nysu__2u:4491": "anyathāsyāpratiṣṭhā ca svavācā vyāhataiva hi // MAnuv_2,1.80ef //",
    "GSP33nysu__2u:4492": "etenaivamupapādite 'pi yo naivaṃ manyate tasya svavacanavyāghātādanirmokṣaprasaṅga iti sūtrayojanā sūcitā /",
    "GSP33nysu__2u:4493": "tathāhi /",
    "GSP33nysu__2u:4494": "sarvamanumānapramāṇaṃ pratipakṣapratihatatvāditi tvadīyamanumānaṃ pratipakṣaparāhataṃ cāpramāṇaṃ ca bhavati na vā /",
    "GSP33nysu__2u:4495": "ādye nānena sarvasyāprāmāṇyasiddhiḥ /",
    "GSP33nysu__2u:4496": "dvitīye tvatraiva bādhāditi /",
    "GSP33nysu__2u:4497": "anyathā uktavyavasthāṃ vihāya, asya sarvasyāpyanumānasya apratiṣṭhā",
    "GSP33nysu__2u:4498": "apramāṇatā, svavācaiva vyāhatā hīti /",
    "GSP33nysu__2u:4499": "apare tu”na vilakṣaṇatvāt'; ityādīni sūtrāṇi brahmaṇo",
    "GSP33nysu__2u:4500": "jagadupādānatvākṣepasamādhānārthatayā vyācakṣate /",
    "GSP33nysu__2u:4501": "tatprakṛtyadhikaraṇa eva nirākṛtam /",
    "GSP33nysu__2u:4502": "yaccātra sūtre tarkāpratiṣṭhānāditi vākyaṃ bhittvā siddhāntatayaiva",
    "GSP33nysu__2u:4503": "varṇayanti, tadvā anena sārdhena ślokena nirācaṣṭe /",
    "GSP33nysu__2u:4504": "tathāhi tarkasyāpratiṣṭhāṃ vadanvaktavyaḥ /",
    "GSP33nysu__2u:4505": "kiṃ pramāṇānugraharahitasyota tanmūlasya /",
    "GSP33nysu__2u:4506": "ādye gūḍhābhisandhiruttaramāha- āgameti //",
    "GSP33nysu__2u:4507": "ayamāśayaḥ /",
    "GSP33nysu__2u:4508": "satyametat /",
    "GSP33nysu__2u:4509": "tathāpi na sāṅkhayaḥ svatarkasyāgamādyanugrahābhāvaṃ manyate /",
    "GSP33nysu__2u:4510": "svamatenedamucyate cetpaunaruktyam /",
    "GSP33nysu__2u:4511": "śāstrayonitvāt, īkṣaternāśabdam, ānumānikamityadināsyārthasyoktatvāditi /",
    "GSP33nysu__2u:4512": "dvitīyaṃ dūṣayati- akṣajeti //",
    "GSP33nysu__2u:4513": "nahi jñānakaraṇasya pramāṇagṛhītavyāptyādimattvenāprāmāṇyakāraṇavyabhicārādiśaṅkākalaṅkavikalasya prāmāṇyaṃ nāstīti yuktamiti bhāvaḥ /",
    "GSP33nysu__2u:4514": "vipakṣe bādhakaṃ cāha- anyatheti //",
    "GSP33nysu__2u:4515": "anyathoktānabhyupagamenāsya pramāṇamūlasyāpyanumānasyāpratiṣṭhā svavācā vyāhataiva sūtrakṛtaḥ syāt /",
    "GSP33nysu__2u:4516": "svayameva hi yuktyanusandhānarūpāṃ brahmamīmāṃsāmārabhya pramāṇamūlasyāpi tarkasyāprāmāṇyamabhidadhānaḥ sūtrakāro na vyāhatabhāṣī kathaṃ syāt /",
    "GSP33nysu__2u:4517": "yadapi vṛttikārairuktam”ekena tārkikeṇotprekṣitaṃ tarkamaparo dūṣayati,",
    "GSP33nysu__2u:4518": "tenotprekṣitamapyaparaḥ, ityataḥ puruṣamativaiśvarūpyajanmā tarkaḥ",
    "GSP33nysu__2u:4519": "syādapratiṣṭhitaḥ'; iti /",
    "GSP33nysu__2u:4520": "taccāyuktam /",
    "GSP33nysu__2u:4521": "yato 'syāpi tarkasya prāmāṇye 'prāmāṇye vā asyāpratiṣṭhā ca",
    "GSP33nysu__2u:4522": "sva(vācā)vyāhataiveti nāyaṃ vākyabhedo yukta ityukta eva sūtrārthaḥ /",
    "GSP33nysu__2u:4523": "atra sūtram oṃ etena śiṣyā aparigrahā api vyākhyātā iti /",
    "GSP33nysu__2u:4524": "tatkecidvayācakṣate /",
    "GSP33nysu__2u:4525": "etena”navilakṣaṇatvāt'; ityādinā prakṛtena śiṣyaiḥ kenacidaṃśena parigṛhītasya pradhānakāraṇavādasya nirākaraṇena śiṣyairmanuvyāsaprabhṛtibhiḥ kenacidapyaṃśenāparigṛhītā ye",
    "GSP33nysu__2u:4526": "'ṇvādikāraṇavādāste 'pi vyākhyātā draṣṭavyā iti /",
    "GSP33nysu__2u:4527": "tadidaṃ dūṣayati- naceti //",
    "GSP33nysu__2u:4528": "etena śiṣṭāparigrahā api vyākhyātāḥ |",
    "GSP33nysu__2u:4529": "na ca śiṣyāgṛhītatvaṃ nirīśādīśavādinaḥ // MAnuv_2,1.81ab //",
    "GSP33nysu__2u:4530": "āstāṃ tāvadabhyadhikāśaṅkāprakāraḥ, parihārātideśaprakāraśca /",
    "GSP33nysu__2u:4531": "yattāvaduktam”sāṅkhayādapi vaiśeṣikāderatiśayena śiṣyāgṛhītatvam';",
    "GSP33nysu__2u:4532": "tadati(tīva)viruddham /",
    "GSP33nysu__2u:4533": "sāṅkhayasya nirīśvaratvāt /",
    "GSP33nysu__2u:4534": "vaiśeṣikādestu seśvaratvāt /",
    "GSP33nysu__2u:4535": "vaiparītyasyaivocitatvāt /",
    "GSP33nysu__2u:4536": "iha hi brahmaṇo jagatkāraṇatve vipratipattayo nirasyante /",
    "GSP33nysu__2u:4537": "tatra sāṅkhayo brahmaiva nābhyupaiti /",
    "GSP33nysu__2u:4538": "kutastadīyaṃ jagatkāraṇatvamityatiśayena vedāntavādavirodhitvācchiṣyāparigṛhītaḥ /",
    "GSP33nysu__2u:4539": "vaiśeṣikādistu, brahma tasya jagannimittatvaṃ cāṅgīkṛtyopādānatāmātraṃ nāṅgīkuruta itīṣadvirodhitvāt īṣacchiṣyāparigṛhīta iti yuktam /",
    "GSP33nysu__2u:4540": "satkāryavāditvādikaṃ tu prakṛtāsaṅgatameva /",
    "GSP33nysu__2u:4541": "anyathā yāgīyahiṃsāniṣedhādinā viparivartaḥ syāt /",
    "GSP33nysu__2u:4542": "atha vedasaṃvādabāhulyābāhulyaprayuktamidam /",
    "GSP33nysu__2u:4544": "(tanna /",
    "GSP33nysu__2u:4545": "tattvānāṃ) pratipādyānāmaparisaṅkhayātatvāditi /",
    "GSP33nysu__2u:4546": "kiṃ tarhyasya sūtrasyābhidheyamityata āha- ata iti //",
    "GSP33nysu__2u:4547": "arthāvaśiṣṭajīvādikartṛtātra niṣidhyate // MAnuv_2,1.81cd //",
    "GSP33nysu__2u:4548": "arthāntarasya nirākṛtatvādityarthaḥ /",
    "GSP33nysu__2u:4549": "apavyākhyānanirākaraṇasya svavyākhyānadārḍhyāthartvānnāsaṅgatamiti sūcayitumata ityuktam /",
    "GSP33nysu__2u:4550": "avaśiṣyā nirākṛtāyā abhāvakartṛtāyāḥ, jīvādikartṛtā, jagata iti śeṣaḥ /",
    "GSP33nysu__2u:4551": "anena nirākṛtādavaśiṣyā vedāparigṛhītā jīvapradhānāsatkālasvabhāvādivādā nirākṛtā iti vyākhyātaṃ bhavati /",
    "GSP33nysu__2u:4552": "tatra śiṣyā ityevokte brahmakāraṇavādo 'pi prāpnoti /",
    "GSP33nysu__2u:4553": "tadarthamaparigrahā ityuktam /",
    "GSP33nysu__2u:4554": "tanmātre tūkte abhāvakartṛtvavādo 'pi gṛhyeta /",
    "GSP33nysu__2u:4555": "tathāca punaruktiratideśānupapattiśca syāt /",
    "GSP33nysu__2u:4556": "ataḥ śiṣyā ityuktam /",
    "GSP33nysu__2u:4557": "abhyadhikāśaṅkāsadbhāvasūcanena sūtrārambhopapādanārthaṃ ca śiṣyāḥ śiṣyatayā pratītāḥ, natu tata eva nirākṛtatayeti /",
    "GSP33nysu__2u:4558": "nanu jīvādītyāsidagrahaṇenāsatkartṛkatvaṃ gṛhītam /",
    "GSP33nysu__2u:4559": "tasya”asaditi cet'; ityādinā nirastatvena paunaruktyādiprasaṅgādityata",
    "GSP33nysu__2u:4560": "āha- tanmana iti //",
    "GSP33nysu__2u:4561": "tanmano 'kurutetyāderasato manaso janiḥ /",
    "GSP33nysu__2u:4562": "nivāritā tu pūrvatra hyakasmāditi tadvinā // MAnuv_2,1.82 //",
    "GSP33nysu__2u:4563": "asato viśvajananamāśaṅkayātra niṣiddhayate // MAnuv_2,1.83ab //",
    "GSP33nysu__2u:4564": "ityādeḥ pramāṇāt /",
    "GSP33nysu__2u:4565": "āśaṅkiteti śeṣaḥ /",
    "GSP33nysu__2u:4566": "ādipadenoktayuktirgṛhyate /",
    "GSP33nysu__2u:4567": "asataḥ abhāvasya /",
    "GSP33nysu__2u:4568": "manasa iti /",
    "GSP33nysu__2u:4569": "jñānecchāprayatnebhyaḥ janiḥ /",
    "GSP33nysu__2u:4570": "jagata iti śeṣaḥ /",
    "GSP33nysu__2u:4571": "pūrvatra tviti sambandhaḥ /",
    "GSP33nysu__2u:4572": "tacca pratiṣedhamātratvādityādinā sphuṭamavagamyata iti hiśabdaḥ /",
    "GSP33nysu__2u:4573": "akasmāddhīdamāvirāsīdityādiśrutyā /",
    "GSP33nysu__2u:4574": "tat mano, vinā /",
    "GSP33nysu__2u:4575": "asataḥ śūnyāt /",
    "GSP33nysu__2u:4576": "etaduktaṃ bhavati /",
    "GSP33nysu__2u:4577": "pūvarmabhāvasya jagatkāraṇatvaṃ nirākṛtamidānīṃ tu śūnyasya /",
    "GSP33nysu__2u:4578": "kiñca pūrvaṃ kartṛtvenādhunā kartṛtāṃ vinaiveti na paunaruktyādīti /",
    "GSP33nysu__2u:4579": "yadvā bhāṣyadiśā niṣkāraṇaivātra jagajjanirāśaṅkiteti na paunaruktyādikam",
    "GSP33nysu__2u:4580": "atra śaṅkāprāpakapramāṇopanyāsastu asyaiva prameyabhedasyopapādanārtham /",
    "GSP33nysu__2u:4581": "etenābhyadhikā śaṅkāpi sūcitā /",
    "GSP33nysu__2u:4582": "tathāhi /",
    "GSP33nysu__2u:4583": "mā bhūdabhāvakartṛkaṃ jagat, tathāpi jīvādibhyo janimadbhaviṣyati /",
    "GSP33nysu__2u:4584": "“jīvādbhavanti bhūtāni',”pradhānādidamutpannam',”akasmāddhīdamāvirāsīd';",
    "GSP33nysu__2u:4585": "ityādiśrutyanugṛhītebhyo ghaṭadadhikaṇṭataikṣṇādidṛṣṭāntebhyaḥ /",
    "GSP33nysu__2u:4586": "nahi jīvādīnāṃ pratiṣedhamātratvamasti, yenoktayuktivirodhaḥ syāt /",
    "GSP33nysu__2u:4587": "asattvācetanatvāderupalakṣaṇametaditi cet /",
    "GSP33nysu__2u:4588": "kimatrāsadādeḥ kāraṇatvamātraṃ netyucyate, kiṃvā kartṛtvam /",
    "GSP33nysu__2u:4589": "nādyaḥ /",
    "GSP33nysu__2u:4590": "uktadṛṣṭānteṣu vyabhicārāt /",
    "GSP33nysu__2u:4591": "na dvitīyaḥ /",
    "GSP33nysu__2u:4592": "kartṛtvasyāsmābhiranaṅgīkṛtatvāditi /",
    "GSP33nysu__2u:4593": "ata evātra sarvatra kartṛśabdaḥ kāraṇatvamātraparo draṣṭavyaḥ /",
    "GSP33nysu__2u:4594": "nanvatra jīvāderviśvakāraṇatvamātraṃ śaṅkayate, tasyaiva vā /",
    "GSP33nysu__2u:4595": "ādye na siddhāntavirodhaḥ /",
    "GSP33nysu__2u:4596": "jīvasya hyadṛṣṭādhāratayā nimittatvaṃ pradhānasya copādānatvamaṅgīkṛtameva /",
    "GSP33nysu__2u:4597": "na dvitīyaḥ /",
    "GSP33nysu__2u:4598": "prāpakābhāvāt /",
    "GSP33nysu__2u:4599": "kāryasya sakartṛkatvaniyamadarśanāccetyata āha- prāpakamiti //",
    "GSP33nysu__2u:4600": "prāpakaṃ vākyamātraṃ tu ... // MAnuv_2,1.83c //",
    "GSP33nysu__2u:4601": "dvitīya evāśaṅkayate /",
    "GSP33nysu__2u:4602": "tasya ca prāpakaṃ”na jīvātkāraṇaṃ param',”na hyanyatkāraṇaṃ matam';",
    "GSP33nysu__2u:4603": "ityādivākyam /",
    "GSP33nysu__2u:4604": "naca lokavirodhaḥ /",
    "GSP33nysu__2u:4605": "vākyamātrasiddhe 'rthe tatpratipannameva gṛhyate natu loko 'nugamyata iti pūrvapakṣī manyata iti /",
    "GSP33nysu__2u:4606": "nanu ca pradhānakāraṇatvādimatāni dvitīyapāde nirākariṣyate /",
    "GSP33nysu__2u:4607": "teṣāmatrāpi nirākaraṇe punaruktidoṣaḥ syādityato vā'ha- prāpakamiti //",
    "GSP33nysu__2u:4608": "atra śaṅkāprāpakaṃ vākyamātraṃ natu samaya ityarthaḥ /",
    "GSP33nysu__2u:4609": "idamuktaṃ bhavati /",
    "GSP33nysu__2u:4610": "atra śrutyanugṛhītābhiryuktibhiḥ prāptaṃ pradhānādikāraṇatvaṃ nirākriyate /",
    "GSP33nysu__2u:4611": "uttaraṃ(ratra) tu tu sāṅkhayādisamayaprāptam /",
    "GSP33nysu__2u:4612": "ato 'pi noktadoṣa iti /",
    "GSP33nysu__2u:4613": "nanvevaṃ tarhyetenetyatideśaḥ katham /",
    "GSP33nysu__2u:4614": "uktaparihārasya pūrvapakṣiṇā parihṛtatvādityata āha- parihāra iti //",
    "GSP33nysu__2u:4615": "... parihāro viśeṣitaḥ // MAnuv_2,1.83d //",
    "GSP33nysu__2u:4616": "yadyapi pratiṣedhamātratvaṃ pradhānādiṣvasiddham /",
    "GSP33nysu__2u:4617": "acetanatvādikaṃ ca kāraṇatvamātravāde anaikāntikam /",
    "GSP33nysu__2u:4618": "tathāpi pūrvapakṣāṇāṃ yuktiviruddhatvaṃ yatpratiṣedhamātratvāt dṛṣṭāntabhāvāditi sāmānyataḥ sūcitam, yacca",
    "GSP33nysu__2u:4619": "svapakṣadoṣāccetyaprāmāṇikatvaṃ, sa parihāro 'trāpyaviśeṣitaḥ samānaḥ,",
    "GSP33nysu__2u:4620": "ityatideśo yujyata ityarthaḥ /",
    "GSP33nysu__2u:4621": "nanu kathaṃ jagato jīvakartṛtvādivādasya yuktiviruddhatvamityata āha-",
    "GSP33nysu__2u:4622": "kvaciditi //",
    "GSP33nysu__2u:4623": "kvacijjīvākṛtaṃ dṛṣṭvā cetanādeva cākṛtam /",
    "GSP33nysu__2u:4624": "tadvadevānumānyatra vastutvāt kriyate śruteḥ // MAnuv_2,1.84 //",
    "GSP33nysu__2u:4625": "kvacit deśādau /",
    "GSP33nysu__2u:4626": "yadvā kvacit jīvādau /",
    "GSP33nysu__2u:4627": "akṛtamiti ca bhāvapradhāno nirdeśaḥ /",
    "GSP33nysu__2u:4628": "kāraṇatvamātramatra pūrvapakṣo na kartṛtvamityato 'cetanāditi",
    "GSP33nysu__2u:4629": "pañcamīprayogaḥ /",
    "GSP33nysu__2u:4630": "acetanādakṛtaṃ ca dṛṣṭvā /",
    "GSP33nysu__2u:4631": "evaśabdena dṛṣṭāntānāmasandigdhasādhyatāmāha /",
    "GSP33nysu__2u:4632": "anumā anumitiḥ /",
    "GSP33nysu__2u:4633": "anyathā vastutvasyaivānumānatvātpañcamī na syāt /",
    "GSP33nysu__2u:4634": "jīvākṛtatvāderiti śeṣaḥ /",
    "GSP33nysu__2u:4635": "anyatra mahadādau /",
    "GSP33nysu__2u:4636": "atraite prayogāḥ /",
    "GSP33nysu__2u:4637": "mahadādikāryaṃ na jīvakṛtaṃ vastutvājjīvavat, vimataṃ na pradhānakāryaṃ",
    "GSP33nysu__2u:4638": "vastutvātpradhānavat, vimataṃ nāsatkāryaṃ vastutvādghaṭavaditi /",
    "GSP33nysu__2u:4639": "yadyapi jīvasya nimittatvena pradhānasyopādānatvena jagatkāraṇatvamaṅgīkṛtameva tathāpi svātantryābhāvābhiprāyeṇedaṃ vacanamiti na virodhaḥ /",
    "GSP33nysu__2u:4640": "nanvevaṃ satyatiprasaṅgaḥ syāt /",
    "GSP33nysu__2u:4641": "vimatamaśvarakṛtaṃ na bhavati vastutvādīśvaravat ityapi prayoktuṃ śakyatvādityata āha- śruteriti",
    "GSP33nysu__2u:4642": "“sa idaṃ sarvamasṛjata';",
    "GSP33nysu__2u:4643": "ityādiśrutermahadāderīśvarakṛtatvāvadhāraṇādatiprasaṅgānumānasya bādhitatvenāprāmāṇyamiti",
    "GSP33nysu__2u:4644": "samaṃ tarhīdaṃ bhavadanumāneṣu /",
    "GSP33nysu__2u:4645": "jīvādbhavanti bhūtānītyādiśruterityata āha- śruteriti //",
    "GSP33nysu__2u:4646": "bhāvapradhāno nirdeśaḥ /",
    "GSP33nysu__2u:4647": "jīvādiśabdānāṃ brahmaśrutitvādbrahmanāmatvānna śrutivirodha ityarthaḥ /",
    "GSP33nysu__2u:4648": "tatkuta ityata āha- śruteriti //",
    "GSP33nysu__2u:4649": "“nāmāni sarvāṇi yamāviśanti'; ityādiśruteḥ /",
    "GSP33nysu__2u:4650": "śeṣaṃ bhāṣye /",
    "GSP33nysu__2u:4651": "nanu jīvādikāraṇa(ka)tve 'pi",
    "GSP33nysu__2u:4652": "ghaṭādidṛṣṭāntāvaṣṭambhenānumānasambhavātkathamaprāmāṇikatvamityata āha-",
    "GSP33nysu__2u:4653": "śruteriti //",
    "GSP33nysu__2u:4654": "“nānyo 'to 'sti kartā'; ityādiśruterbādhitaviṣayatvāt dṛṣṭāntānāṃ sādhyavaikalyācca nānumānānāṃ prāmāṇyam /",
    "GSP33nysu__2u:4655": "etenāsmadanumāne 'kāryatvamupādhirityapi nirastaḥ(m) /",
    "GSP33nysu__2u:4656": "(svātantryeṇa) jīvādyakṛte 'pi ghaṭādāvakāryatvābhāvāt /",
    "GSP33nysu__2u:4657": "pratipakṣe bādhādidoṣānuṣaṅgācceti sarvaṃ sustham /",
    "GSP33nysu__2u:4658": "// iti śrīmannyāyasudhāyāṃ asadadhikaraṇam //",
    "GSP33nysu__2u:4659": "[======= JNys_2,1.V: bhoktradhikaraṇam =======]",
    "GSP33nysu__2u:4660": "// atha śrīmannyāyasudhāyāṃ bhoktradhikaraṇam /",
    "GSP33nysu__2u:4661": "// oṃ bhoktrāpatteravibhāgaścetsyāllokavat oṃ //",
    "GSP33nysu__2u:4662": "atītādhikaraṇe brahmaṇo jagajjanmādikāraṇatve śrutisaṃvāditvena prabalayā yuktyā virodhaḥ parihṛtaḥ /",
    "GSP33nysu__2u:4663": "idānīṃ tu śrutisiddha(liṅga)tvena prabalayā yuktyā virodhaḥ parihriyate /",
    "GSP33nysu__2u:4664": "tathāhi /",
    "GSP33nysu__2u:4665": "na brahmaṇo jagatkāraṇatvaṃ vāstavaṃ sambhavati /",
    "GSP33nysu__2u:4666": "asarvakāraṇena mukte(ktajīve)nātyantābhinnatvāt /",
    "GSP33nysu__2u:4667": "nahi yo yenātyantābhinnaḥ sa tadviruddhasvabhāvo vastuta iti kvacidupalabdham /",
    "GSP33nysu__2u:4668": "naca muktasyāsarvakāraṇatvamasiddham, (sarvakāraṇatvasya) saṃsāre",
    "GSP33nysu__2u:4669": "'nupalambhāt /",
    "GSP33nysu__2u:4670": "saṃsāre pratīyamānasya kasyacidākārasyaivāpagamo hi mokṣo natu",
    "GSP33nysu__2u:4671": "apūrvākārotpādaḥ, anityatvaprasaṅgāt /",
    "GSP33nysu__2u:4672": "nacānandāderiva vidyamānasyaivāvidyayā tirohitatvātsarvakāraṇatvasyānupalambha iti vācyam",
    "GSP33nysu__2u:4673": "pramāṇābhāvāt /",
    "GSP33nysu__2u:4674": "ānandādeḥ paramapremāspadatvādinā īṣadupalabdheśca /",
    "GSP33nysu__2u:4675": "naca brahmaṇo jagatkāraṇatvaśravaṇātsavarthānupalabhyamānamapi jagatkāraṇatvaṃ saṃsāre kalpyamiti yuktam /",
    "GSP33nysu__2u:4676": "śruteḥ kālpanikajagatkāraṇatvānuvāditvenāpi sāvakāśatvāt /",
    "GSP33nysu__2u:4677": "naca tathābhūtameva lakṣaṇamastviti vācyam /",
    "GSP33nysu__2u:4678": "anaṅgīkārāt /",
    "GSP33nysu__2u:4679": "kālpanikasya jagatkāraṇatvasya pradhānādiṣvapi sambhavenātiprasaṅgācca /",
    "GSP33nysu__2u:4680": "syādetat /",
    "GSP33nysu__2u:4681": "muktasya brahmaṇaikyamevāsiddhamiti /",
    "GSP33nysu__2u:4682": "maivam /",
    "GSP33nysu__2u:4683": "“karmāṇi vijñānamayaśca ātmā pare 'vyaye sarva ekībhavanti';",
    "GSP33nysu__2u:4684": "ityādiśrutisiddhatvāditi /",
    "GSP33nysu__2u:4685": "tadidamuktaṃ sūtrakṛtā bhokturjīvasya mokṣe brahmatvāpattiśravaṇāttayoravibhāgo bhedābhāvaḥ",
    "GSP33nysu__2u:4686": "tataśca na brahmaṇo jagatkāraṇatvaṃ vāstavaṃ yuktamiti /",
    "GSP33nysu__2u:4687": "evaṃ prāpte siddhāntitam /",
    "GSP33nysu__2u:4688": "bhavedetadakhilaṃ yadi muktasya brahmaṇābheda eva prāmāṇikaḥ syāt /",
    "GSP33nysu__2u:4689": "nacaitadasti /",
    "GSP33nysu__2u:4690": "śrautastvekībhāvaprayogaḥ syāllokavat /",
    "GSP33nysu__2u:4691": "yathā loke udake udakasyaikībhāvavyavahāraḥ sthānaikyanibandhanaḥ /",
    "GSP33nysu__2u:4692": "yathā vā prāgvibhinnā brāhmaṇāḥ sāmpratamekībhūtā iti matyaikyanibandhanaḥ",
    "GSP33nysu__2u:4693": "tathā prāgvibhinnasthānā bhinnamatayaśca jīvā muktau brahmaṇā ekībhavanti",
    "GSP33nysu__2u:4694": "ekasthānā ekamatayaśca bhavantītyupapadyate /",
    "GSP33nysu__2u:4695": "tasmādasiddhenāsiddhasādhanametaditi /",
    "GSP33nysu__2u:4696": "tadetadayuktam /",
    "GSP33nysu__2u:4697": "mukhyārthe bādhakābhāvāt /",
    "GSP33nysu__2u:4698": "vinā bādhakena jaghanyavṛttyāśrayaṇe cātiprasaṅgāt /",
    "GSP33nysu__2u:4699": "ityato mukhyārthe bādhakayuktivyutpādanaparatvenāpi syāllokavaditi sūtrakhaṇḍaṃ vyācaṣṭe- nānyaditi //",
    "GSP33nysu__2u:4700": "bhoktrāpatter avibhāgaś cet syāl lokavat |",
    "GSP33nysu__2u:4701": "nānyadanyatvamāpannaṃ kvacid dṛṣṭaṃ kathañcana /",
    "GSP33nysu__2u:4702": "ato jīvasya na brahmabhāvaḥ syāddhi kadācana // MAnuv_2,1.85 //",
    "GSP33nysu__2u:4703": "atra mukhyamevārthamaṅgīkurvāṇaḥ praṣṭavyaḥ /",
    "GSP33nysu__2u:4704": "kiṃ prāgabhinnasyaiva jīvasya muktau brahmaṇaikyamanenocyate, uta",
    "GSP33nysu__2u:4705": "bhinnasya, atha(vā) bhinnābhinnasya /",
    "GSP33nysu__2u:4706": "nādyaḥ, abhūtatadbhāvārthasyaikībhavantīti cvipratyayasyaiva anupapatteḥ /",
    "GSP33nysu__2u:4707": "ata eva na tṛtīyaḥ /",
    "GSP33nysu__2u:4708": "aikyasya prāk siddhatvāt /",
    "GSP33nysu__2u:4709": "bhedanivṛttyarthatve tu gauṇārthatvāpatteḥ /",
    "GSP33nysu__2u:4710": "dvitīyanirākaraṇena nirastatvāt (ca) /",
    "GSP33nysu__2u:4711": "dvitīye tvidamupatiṣṭhate, nānyaditi /",
    "GSP33nysu__2u:4712": "hiśabdo hetau /",
    "GSP33nysu__2u:4713": "yato loke anyat vastu, anyatvaṃ vastvantareṇābhedamāpannam, kvacitkāle,",
    "GSP33nysu__2u:4714": "kathañcanopāyena, na dṛṣṭam /",
    "GSP33nysu__2u:4715": "atastaddṛṣṭāntena jīvasyāpi kadācana muktāvapi brahmabhāvo brahmatvaṃ na syāt /",
    "GSP33nysu__2u:4716": "ayamatra prayogaḥ /",
    "GSP33nysu__2u:4717": "jīvo na kālāntare 'pi brahmaṇaikyamāpatsyate /",
    "GSP33nysu__2u:4718": "prāk tato 'tyantabhinnatvāt /",
    "GSP33nysu__2u:4719": "yaḥ kadācidyato 'tyantaṃ bhidyate nāsau kadācittadaikyamāpadyate /",
    "GSP33nysu__2u:4720": "yathā ghaṭaḥ paṭeneti /",
    "GSP33nysu__2u:4721": "athavā jīvabrahmaṇoḥ bhedaḥ, satorbhedinorna nivṛttimān,",
    "GSP33nysu__2u:4722": "bhedatvātstambhakumbhādibhedavaditi /",
    "GSP33nysu__2u:4723": "āgamabādhitametaditi cenna /",
    "GSP33nysu__2u:4724": "āgamānāṃ mukhyārthatāsambhave 'numānabādhakatvaṃ, bādhite cānumāne teṣāṃ",
    "GSP33nysu__2u:4725": "mukhyārthateti parasparāśrayatvaprasaṅgāt /",
    "GSP33nysu__2u:4726": "satpratipakṣatvācca /",
    "GSP33nysu__2u:4727": "tathāhi śrutiḥ /",
    "GSP33nysu__2u:4728": "yathodakamityādikā /",
    "GSP33nysu__2u:4729": "pralhādo 'pi”paramātmātmanoryogaḥ paramārtha itīṣyate(tām) /",
    "GSP33nysu__2u:4730": "mithyaitadanyaddravyaṃ hi naiti taddravyatāṃ yataḥ'; iti /",
    "GSP33nysu__2u:4731": "atha matam /",
    "GSP33nysu__2u:4732": "nāyamasti yuktivirodhaḥ /",
    "GSP33nysu__2u:4733": "prāgapyabhinna eva brahmaṇā jīva ityaṅgīkārāt /",
    "GSP33nysu__2u:4734": "naca cvipratyayānupapattiḥ /",
    "GSP33nysu__2u:4735": "pratītyapekṣayā tadupapatteḥ /",
    "GSP33nysu__2u:4736": "prāgvibhinnatayā dṛṣṭo 'yaṃ jīvo brahmaṇaḥ /",
    "GSP33nysu__2u:4737": "athedānīṃ muktāvabhinnatayā dṛśyate, ityata ekībhavantītyucyata iti /",
    "GSP33nysu__2u:4738": "atredaṃ vaktavyam /",
    "GSP33nysu__2u:4739": "kiṃ prāktanī jīvabrahmaṇorbhedadṛṣṭirbhrāntiruta prameti /",
    "GSP33nysu__2u:4740": "nādyaḥ /",
    "GSP33nysu__2u:4741": "bādhakābhāvāt /",
    "GSP33nysu__2u:4742": "śrutayastvadyāpyavyavasthitārthā na bādhakatāmaśnuvate /",
    "GSP33nysu__2u:4743": "dvitīye tvāha- kvaciditi /",
    "GSP33nysu__2u:4744": "kvacid bhinnatayā dṛṣṭaṃ tadabhinnatayā katham /",
    "GSP33nysu__2u:4745": "dṛśyenno dṛṣṭapūrvaṃ hi tādṛśaṃ na ca dṛśyate // MAnuv_2,1.86 //",
    "GSP33nysu__2u:4746": "kvacitkāle yadvastu yato bhinnatayā pramitaṃ tat kālāntare 'pi kathaṃ tadabhinnatayā pratī(mī)yeta, na kathañcidityarthaḥ /",
    "GSP33nysu__2u:4747": "kuta ityata āha- no dṛṣṭapūrvaṃ hīti //",
    "GSP33nysu__2u:4748": "tādṛśaṃ prāgbhinnatayā pramitaṃ kālāntare 'bhinnatayā pramīyamāṇam /",
    "GSP33nysu__2u:4749": "ayamiha prayogaḥ /",
    "GSP33nysu__2u:4750": "jīvo na kadācidbrahmābhinnatayā pramāviṣayaḥ /",
    "GSP33nysu__2u:4751": "tato 'tyantabhinnatayā pramitatvāt /",
    "GSP33nysu__2u:4752": "yadevaṃ tadevaṃ yathā ghaṭaḥ paṭādbhinnatayeti /",
    "GSP33nysu__2u:4753": "yastu kvacidapi bhedapramāṃ na manyate, taṃ pratyāropitabhedamekaṃ vastu",
    "GSP33nysu__2u:4754": "vyatirekodāharaṇaṃ vācyam /",
    "GSP33nysu__2u:4755": "evañca pratītimupādāyāpi na cvipratyayopapattiḥ /",
    "GSP33nysu__2u:4756": "etadarthatvenāpi syāllokavaditi yojyam /",
    "GSP33nysu__2u:4757_0": "tadevaṃ grāvaplavanādiśrutivat upapattiviruddhatvena śrutermukhyārthāsambhavādamukhyārtha eva svīkaraṇīye parakīyahetorasiddhatvānna",
    "GSP33nysu__2u:4757_1": "brahmaṇo jagatkāraṇatve yuktivirodha iti siddham kecididaṃ sūtramanyathā vyācakṣate /",
    "GSP33nysu__2u:4758": "pūrvaṃ kila cetanācetanātmakasya prapañcasya brahmopādanatvena brahmānanyatvamuktam /",
    "GSP33nysu__2u:4759": "tadākṣipya samādhātumidaṃ sūtram /",
    "GSP33nysu__2u:4760": "tathāhi /",
    "GSP33nysu__2u:4761": "yadi cetanācetanātmakasya jagato brahmānanyatvaṃ syāttadā cetano bhoktā bhogyaścācetanā viṣayā ityayaṃ vibhāgo na syāt /",
    "GSP33nysu__2u:4762": "kutaḥ /",
    "GSP33nysu__2u:4763": "bhogyasyāpi bhoktṛtvāpatteḥ /",
    "GSP33nysu__2u:4764": "bhokturapi bhogyatvāpatteḥ /",
    "GSP33nysu__2u:4765": "bhavitavyaṃ cānena vibhāgena /",
    "GSP33nysu__2u:4766": "pratyakṣādisiddhatvāditi cet /",
    "GSP33nysu__2u:4767": "syāllokavat /",
    "GSP33nysu__2u:4768": "yathā loke samudrātmanāmapi phenataraṅgādīnāṃ netaretarabhāvāpattyā vibhāgabhaṅgaḥ, yathā vā mahākāśātmanāmapi ghaṭamaṭhādyākāśānāṃ, tathā prakṛte 'pi syāditi /",
    "GSP33nysu__2u:4769": "tadidaṃ dūṣayati- bhoktṛtveti //",
    "GSP33nysu__2u:4770": "bhoktṛtvāpattita iti yanmataṃ tat kuto hariḥ /",
    "GSP33nysu__2u:4771": "bhoktrāpatteriti prāha ... // MAnuv_2,1.87a-c //",
    "GSP33nysu__2u:4772": "yat yadi bhoktrāpatterityatra bhoktratvāpatteriti vyākhyānaṃ sūtrakārasyāpi(bhi)mataṃ syāt tat tarhi kuto hariḥ sūtrakṛt",
    "GSP33nysu__2u:4773": "bhoktrāpatteriti (pra)āha /",
    "GSP33nysu__2u:4774": "bhoktṛtvāpatterityeva brūyāt /",
    "GSP33nysu__2u:4775": "nacaivamabravīt /",
    "GSP33nysu__2u:4776": "tato nāyamabhiprāyaḥ sūtrakārasyeti /",
    "GSP33nysu__2u:4777": "yadyapyatra pareṣāmasmākaṃ cādhyāhārasāmyam /",
    "GSP33nysu__2u:4778": "tathāpi bhāvapratyayābhāvaḥ parasyādhikaḥ /",
    "GSP33nysu__2u:4779": "ye tu vyācakṣate”cidacidvastuśarīratve brahmaṇo jīvavatsukhaduḥkhādibhoktṛtvāpatterjīvabrahmasvabhāvavibhāgo na syāditi cenna /",
    "GSP33nysu__2u:4780": "yathā kāntāre nipatitasya(syāpi) nṛpasya na daṃśamaśakādyupadravastathātrāpi syāt'; iti",
    "GSP33nysu__2u:4781": "teṣāmapyayaṃ śabdadoṣaḥ samānaḥ /",
    "GSP33nysu__2u:4782": "nanu bhāvapradhānā nirdeśāstatra tatra bahulamupalabhyante /",
    "GSP33nysu__2u:4783": "tatkathamayaṃ doṣo 'bhidhīyate /",
    "GSP33nysu__2u:4784": "ayamabhisandhirbhāṣyakārasya /",
    "GSP33nysu__2u:4785": "pratipādye vyavasthite tadbalācchābdī gauṇatā kathañcidanusartavyā /",
    "GSP33nysu__2u:4786": "nacāsya sūtrasyedaṃ pratipādyaṃ vyavasthitam /",
    "GSP33nysu__2u:4787": "jagadupādānatvasya prāganuktatvenānuktopālambhaprasaṅgāt /",
    "GSP33nysu__2u:4788": "jagaccharīratvasyāntaryāmyadhikaraṇe prasakte 'pi",
    "GSP33nysu__2u:4789": "sambhogaprāptirityanenaiva parihṛtatvāt /",
    "GSP33nysu__2u:4790": "tatra jīvaśarīragatatvena (prasa(ktaṃ)katabhoktṛtvamapāstam /",
    "GSP33nysu__2u:4791": "atra tu jagaccharīratveneti cenna /",
    "GSP33nysu__2u:4792": "pūrvottarapakṣayornyāyāviśeṣe sūtrārambhānupapatteḥ /",
    "GSP33nysu__2u:4793": "ato nirnimittaḥ śābdadoṣo 'pi nānusaraṇārha iti /",
    "GSP33nysu__2u:4794": "yadvaitadarthapratipādanāya kathaṃ cetyādyuttaravākyamatrāpi saṃyojya vyākhyeyamityukta eva sūtrārtha iti /",
    "GSP33nysu__2u:4795": "// iti śrīmannyāyasudhāyāṃ bhoktradhikaraṇam //",
    "GSP33nysu__2u:4796": "[======= JNys_2,1.VI: ārambhaṇādhikaraṇam =======]",
    "GSP33nysu__2u:4797": "atha śrīmannyāyasudhāyāṃ ārambhaṇādhikaraṇam /",
    "GSP33nysu__2u:4798": "// oṃ tadananyatvamārambhaṇaśabdādibhyaḥ oṃ //",
    "GSP33nysu__2u:4799": "prāk pramāṇamūlatvatatsaṃvāditvābhyāṃ prabalayā yuktyā ukte(ktār)the",
    "GSP33nysu__2u:4800": "virodho nirā(staḥ)kṛtaḥ /",
    "GSP33nysu__2u:4801": "bāhulyalakṣaṇabalavadyuktivirodhaparihārāya idamadhikaraṇamārabhyate /",
    "GSP33nysu__2u:4802_0": "tadidaṃ brahmapariṇāmavādī vyācaṣṭe”anantarādhikaraṇe bhogyavargasya pariṇāmataḥsiddhaprātisvikarūpabhedānapahnavena lokasiddha(ddhaṃ)kāraṇābhedamaṅgīkṛtya",
    "GSP33nysu__2u:4802_1": "sāṅkhayasiddhāntena śāstrato bhoktṛvargasya svābhāvikarūpabrahmāvibhāge bhogyasyāpi",
    "GSP33nysu__2u:4803": "brahmaikyavadbhoktṛtvāpattimāśaṅkaya anaikāntikatvena nirāso(vi)'bhihitaḥ",
    "GSP33nysu__2u:4804": "samprati vaiśeṣikādimatena svarūpakāryavyapadeśādibhedena kāryasya",
    "GSP33nysu__2u:4805": "kāraṇātma(ka)tvāsiddhayā prapañcasya brahmādvaitam ākṣipya samādhīyate /",
    "GSP33nysu__2u:4806": "tathāhi /",
    "GSP33nysu__2u:4807": "tadananyatvaṃ tena brahmaṇā ananyatvaṃ, kāryasya /",
    "GSP33nysu__2u:4808": "kutaḥ? ārambhaṇaśabdādibhyaḥ”yathā somyaikena mṛtpiṇḍena vijñātena sarvaṃ mṛṇmayaṃ vijñātaṃ syāt /",
    "GSP33nysu__2u:4809": "vācārambhaṇaṃ vikāro nāmadheyaṃ mṛttiketyeva satyam'; ityadiśabdāt /",
    "GSP33nysu__2u:4810": "“ādi'grahaṇāt”aitadātmyamidaṃ sarvam',”yadayamātmā',”sarvaṃ khalvidaṃ",
    "GSP33nysu__2u:4811": "brahma'; ityāditādātmyāvedakaśrutiparigrahaḥ'; iti /",
    "GSP33nysu__2u:4812": "vivartavādī tu vyākhyāti”abhyupagamya cemaṃ vyāvahārikaṃ bhoktṛbhogyalakṣaṇaṃ vibhāgam,”syāllokavat'; iti parihāro 'bhihitaḥ /",
    "GSP33nysu__2u:4813": "na tvayaṃ vibhāgaḥ pāramārthiko 'sti /",
    "GSP33nysu__2u:4814": "yasmāt tadananyatvaṃ kāraṇādbrahmaṇaḥ kāryasyākāśādeḥ paramārthato 'nanyatvaṃ vyatirekeṇābhāvaḥ, avagamyate /",
    "GSP33nysu__2u:4815": "kutaḥ? ārambhaṇaśabdādibhyaḥ'; iti /",
    "GSP33nysu__2u:4816": "tatrādyaṃ vyākhyānaṃ tāvannirākaroti- kathaṃ ceti //",
    "GSP33nysu__2u:4817": "tadananyatvam ārambhaṇaśabdādibhyaḥ |",
    "GSP33nysu__2u:4818": "... kathaṃ ca tadananyatā // MAnuv_2,1.87 //",
    "GSP33nysu__2u:4819": "kathamityākṣepe /",
    "GSP33nysu__2u:4820": "caśabdaḥ pūrvasūtrāpavyākhyānākṣepeṇāsya samuccayārthaḥ /",
    "GSP33nysu__2u:4821": "jagata iti vakṣyamāṇamatrāpi sambaddhayate /",
    "GSP33nysu__2u:4822": "“atra pratipādyā syāt'; iti śeṣaḥ /",
    "GSP33nysu__2u:4823": "ayamāśayaḥ /",
    "GSP33nysu__2u:4824": "yo hi brahmopādānatāṃ jagato 'bhyupagamyāpi tadanyatāṃ manyate so 'tra",
    "GSP33nysu__2u:4825": "pūrvapakṣīkaraṇīyaḥ /",
    "GSP33nysu__2u:4826": "naca vaiśeṣikādistatheti prāptyabhāvānna tadananyatvokteravasaro 'sti /",
    "GSP33nysu__2u:4827": "brahmopādānatāmanaṅgīkurvāṇaṃ prati tu saiva samarthanīyā /",
    "GSP33nysu__2u:4828": "natu tadananyatā /",
    "GSP33nysu__2u:4829": "tadadhīnasiddhitvādasyāḥ /",
    "GSP33nysu__2u:4830": "atha brahmopādānatāpyatra samarthyata iti cet /",
    "GSP33nysu__2u:4831": "na /",
    "GSP33nysu__2u:4832": "tathā sati prakṛtyadhikaraṇavaiyarthyāpatteḥ /",
    "GSP33nysu__2u:4833": "prakṛtyadhikaraṇanyāyeno(yo)papādi(taṃ)tamabhyupetyāpi tadanyatāṃ manyamāno 'tra pūrvapakṣīti cet /",
    "GSP33nysu__2u:4834": "na /",
    "GSP33nysu__2u:4835": "kimidaṃ brahmopādānatvaṃ brahmasamavāyitvaṃ vā, brahmapariṇāmatvaṃ vā,",
    "GSP33nysu__2u:4836": "yatpareṇāṅgīkāritam /",
    "GSP33nysu__2u:4837": "nādyaḥ (kalpaḥ) tasyānanyatvavirodhāt /",
    "GSP33nysu__2u:4838": "samavāyasya nirākariṣyamāṇatvācca /",
    "GSP33nysu__2u:4839": "dvitīye prayatnavaiyarthyameva /",
    "GSP33nysu__2u:4840": "nahi ko 'pi pariṇāmavādamaṅgīkṛtya kāyarkāraṇayoratyantabhedamaṅgīkurute,",
    "GSP33nysu__2u:4841": "yaṃ pratīdamārabhyeta iti /",
    "GSP33nysu__2u:4842": "yadvā kathaṃ ca tadananyatā jagato vaktuṃ śakyate /",
    "GSP33nysu__2u:4843": "ananyatvaṃ hi bhedābhāvaḥ /",
    "GSP33nysu__2u:4844": "atyantābheda iti yāvat /",
    "GSP33nysu__2u:4845": "bhedābhedau ca pareṇāṅgīkṛtau /",
    "GSP33nysu__2u:4846": "atastādātmyamiti vaktavyaṃ syāt /",
    "GSP33nysu__2u:4847": "naiṣa doṣaḥ, yāvatā kāryasya kāraṇenābheda eva, kāraṇasya tu kāryādbheda",
    "GSP33nysu__2u:4848": "eva, ityevaṃ bhedābhedāvaṅgīkṛtāviti cenna /",
    "GSP33nysu__2u:4849": "yadi brahma jagato 'nyadeva tadā kathaṃ ca tadananyatvaṃ(tā) jagataḥ syāt /",
    "GSP33nysu__2u:4850": "nahi yadyato 'tyantabhinnaṃ tattenātyantābhinnamiti sambhavati,",
    "GSP33nysu__2u:4851": "atiprasaṅgāditi /",
    "GSP33nysu__2u:4852": "athavā kathaṃ ca tadananyatā pratijñātuṃ yuktā /",
    "GSP33nysu__2u:4853": "pramāṇābhāvāditi śeṣaḥ /",
    "GSP33nysu__2u:4854": "nanu cārambhaṇaśabdādibhya ityuktatvātkathaṃ pramāṇābhāva iti cet /",
    "GSP33nysu__2u:4855": "atra vaktavyam /",
    "GSP33nysu__2u:4856": "ārambhaṇaśabdastāvatkiṃ sākṣājjagato brahmānanyatvamācakṣīta, uta vikārasya vikāryananyatvam",
    "GSP33nysu__2u:4857": "ādye kathaṃ ca tadananyatā jagatosyārthaḥ syāt /",
    "GSP33nysu__2u:4858": "yathā somyeti mṛtpiṇḍādeḥ prakṛtatvādityuttaram /",
    "GSP33nysu__2u:4859": "dvitīye bhavatu nāma vikārasya vikāryananyatvam, jagatastu kathaṃ tadananyateti /",
    "GSP33nysu__2u:4860": "(nanu) vikārasya vikāryananyatve tenokte 'pi jagato brahmānanyatvaṃ siddhayatyeva /",
    "GSP33nysu__2u:4861": "tasyāpi tadvikāratvādityata āha- jagatastviti //",
    "GSP33nysu__2u:4862": "jagatastvavikāratva uktanyāyena sādhite // MAnuv_2,1.88ab //",
    "GSP33nysu__2u:4863": "avikāratve brahmavikāratvābhāve /",
    "GSP33nysu__2u:4864": "uktanyāyena”naca prakṛtiḥ'; ityādineti śeṣaḥ /",
    "GSP33nysu__2u:4865": "sādhite sati kathaṃ ca tadananyatetyanvayaḥ /",
    "GSP33nysu__2u:4866": "yadvā jagata iti pūrveṇaiva sambaddhayate /",
    "GSP33nysu__2u:4867": "avikāratve brahmaṇa iti śeṣaḥ /",
    "GSP33nysu__2u:4868": "na vidyate vikāro yasyetyavikāram /",
    "GSP33nysu__2u:4869": "tasya bhāvastattvaṃ, tasmin /",
    "GSP33nysu__2u:4870": "nanvatrārambhaṇaśa(bdaśa)bdena”uta tamādeśamaprākṣya(kṣaḥ)'; ityādyā",
    "GSP33nysu__2u:4871": "śrutirupalakṣyate, tattātparyaparyālocanāyāṃ ca jagato brahmavikāratvaṃ tadanantyavaṃ cāvagamyate iti cenna /",
    "GSP33nysu__2u:4872": "mahāvākyāvāntaravākyopakramatvapradhānavācitvādyabhāvenāsya śrutyupalakṣaṇayopādāne nimittābhāvāt",
    "GSP33nysu__2u:4873": "abhyupetyāpyupalakṣaṇatvamāha- avikāratva iti //",
    "GSP33nysu__2u:4874": "vikarātvādanyasminsādṛśyādau śrutyarthatayoktanyāyena sādhite sati śrutitātparyaparyālocanayā ca kathaṃ tadananyatā siddhayediti /",
    "GSP33nysu__2u:4875": "yadapyuktamādipadagṛhītādaitadātmyamidaṃ sarvamityādivākyāttadananyatvasiddhiriti tadapyasat",
    "GSP33nysu__2u:4876": "ādipadena vākyāntaragrahaṇasyānupapatteḥ /",
    "GSP33nysu__2u:4877": "tathā satyeteṣāmapi śabdatvenārambhaṇādiśabdebhya iti prayogaprasaṅgāt /",
    "GSP33nysu__2u:4878": "astu vā kathañcidādipadopāttatā(tvaṃ)teṣāṃ vākyānām /",
    "GSP33nysu__2u:4879": "tathāpi naitebhyastadananyatā siddhayati /",
    "GSP33nysu__2u:4880": "upapattiviruddhatvādityāśayena pṛcchati- kathaṃ ceti //",
    "GSP33nysu__2u:4881": "yā sūtrakṛtā pratijñātā śrutibhiśca pratipāditā sā jagatastadananyatā kathaṃ kiṃprakārā /",
    "GSP33nysu__2u:4882": "“kiṃ pikaḥ kokilaḥ'; itivadekatvalakṣaṇā kiṃvā mṛdghaṭa",
    "GSP33nysu__2u:4883": "itivadvikāra(ri)vikāri(ra)tvalakṣaṇeti praśnārthaḥ /",
    "GSP33nysu__2u:4884": "ādyamākṣipati- kathaṃ ceti //",
    "GSP33nysu__2u:4885": "ekatvalakṣaṇā jagatastadananyatā tu kathaṃ sūtrakṛtā pratijñāyeta /",
    "GSP33nysu__2u:4886": "kathaṃ ca śrutibhiḥ pratipādyeta na kathañcidityarthaḥ /",
    "GSP33nysu__2u:4887": "atra hetumāha- avikāratva iti //",
    "GSP33nysu__2u:4888": "brahmaṇo 'vikāratva uktanyāyena sādhite sati jagatastu vikārātmakatve pratyakṣādipramite sati viruddhadharmādhikaraṇatvāditi bhāvaḥ /",
    "GSP33nysu__2u:4889": "dvitīyamākṣipati- kathaṃ ceti //",
    "GSP33nysu__2u:4890": "vikārivikāratvarūpa iti śeṣaḥ /",
    "GSP33nysu__2u:4891": "ākṣepe yuktimāha- jagatastviti //",
    "GSP33nysu__2u:4892": "vyākhyānaṃ pūrvavat /",
    "GSP33nysu__2u:4893": "nanvevamupapattiviruddhāpi jagato brahmānanyatāṅgīkaraṇīyā /",
    "GSP33nysu__2u:4894": "anyathaitadātmyamidaṃ sarvamityādiśrutīnāmaprāmāṇyaprasaṅgādityata āha-",
    "GSP33nysu__2u:4895": "kathaṃ ceti //",
    "GSP33nysu__2u:4896": "avikāritve 'pi vikāratvādanyasmiṃstadadhīnatvādau śrutyarthe”svātantrye ca",
    "GSP33nysu__2u:4897": "viśiṣṭatve'; ityuktanyāyena sādhite sati kathaṃ tadananyatāṅgīkartumucitā /",
    "GSP33nysu__2u:4898": "sāvakāśaśrutipratīto 'pyartho niravakāśopapattivirodhāttyājya eva /",
    "GSP33nysu__2u:4899": "yathoktamabhimānyadhikaraṇa iti bhāvaḥ /",
    "GSP33nysu__2u:4900": "aparamapi vyākhyānaṃ dūṣayati- kathaṃ ceti //",
    "GSP33nysu__2u:4901": "(iti) prāhetyanuvartate /",
    "GSP33nysu__2u:4902": "yadyatra kāryamātraprapañcasyānṛtatvaṃ sūtrakṛto 'bhimataṃ syāt /",
    "GSP33nysu__2u:4903": "tadānṛtatvamityeva brūyāt /",
    "GSP33nysu__2u:4904": "tadananyatvamiti kathaṃ prāha /",
    "GSP33nysu__2u:4905": "nahi brahmānanyatvaśabdo 'nṛtatvāvācī /",
    "GSP33nysu__2u:4906": "tathā sati brahmaṇo 'pyanṛtatvaprasaṅgāt /",
    "GSP33nysu__2u:4907": "nanu ca tadananyatvaṃ tadvayatirekeṇābhāva iti vyākhyātam /",
    "GSP33nysu__2u:4908": "satyam /",
    "GSP33nysu__2u:4909": "na tathāpyanṛtatvalābhaḥ /",
    "GSP33nysu__2u:4910": "tadvayatirekeṇa nāstītyukte tadātmanāstīti labhyate /",
    "GSP33nysu__2u:4911": "na punaḥ sarvathāpyanṛtatvam /",
    "GSP33nysu__2u:4912": "anyathā brahmātirekeṇāsato jīvacaitanyasyāpi sarvathānṛtatvaṃ syāt /",
    "GSP33nysu__2u:4913": "prasiddhaṃ caitat /",
    "GSP33nysu__2u:4914": "yadviśiṣṭa(viṣayaḥ)pratiṣedho viśeṣaṇamupasaṅkrāmatīti /",
    "GSP33nysu__2u:4915": "satyam /",
    "GSP33nysu__2u:4916": "tathāpi brahmavivartatājñāpanāyaivamuktamiti cet(na) /",
    "GSP33nysu__2u:4917": "tathā sati tatrāropita(tva)miti vaktavyatvāt /",
    "GSP33nysu__2u:4918": "nahi śuktikāśakale kaladhautamāropitamiti vaktavye tatonanyaditi prayuñja(jya)te /",
    "GSP33nysu__2u:4919": "atha brahmasattayaivedaṃ sat, nāparā sattāsyāstīti jñāpanametasya",
    "GSP33nysu__2u:4920": "prayojanamiti cet /",
    "GSP33nysu__2u:4921": "tarhi paramārthasadevedamityāyātamiti kathamanṛtatvam /",
    "GSP33nysu__2u:4922": "atha yeyaṃ prapañce sattāvagamyate sādhiṣṭhānabrahmagataivāropitetyanena jñāpyata iti cet",
    "GSP33nysu__2u:4923": "tatminyathākhyātivādivadanirvacanīyakhyātivādino 'pyāropitākārasyānyatra",
    "GSP33nysu__2u:4924": "pāramārthyamāvaśyakam /",
    "GSP33nysu__2u:4925": "tathātve cākāśatvādikamapi brahmaṇi pāramārthikamaṅgīkāryaṃ(raṇīyaṃ) syāt",
    "GSP33nysu__2u:4926": "rajatatvādikaṃ ca śuktikāyāmiti /",
    "GSP33nysu__2u:4927": "yadvā syāllokavaditi bhoktṛbhogyaprapañcasya satyatāmabhidhāyedānīṃ kathaṃ ca tadananyateti tadviruddhamanṛtatvaṃ prāheti yojanā /",
    "GSP33nysu__2u:4928": "nanu sūtrakāraḥ paramārthābhiprāyeṇa tadananyatvamityāha /",
    "GSP33nysu__2u:4929": "vyavahārābhiprāyeṇa tu syāllokavaditi /",
    "GSP33nysu__2u:4930": "tatkuto virodha sati cenna /",
    "GSP33nysu__2u:4931": "pratārakatvaprasaṅgāt /",
    "GSP33nysu__2u:4932": "anyathā pratyācakṣīta /",
    "GSP33nysu__2u:4933": "apratyākhyāyaiva kāryaprapañcaṃ, pariṇāmaprakriyāmāśrayati,",
    "GSP33nysu__2u:4934": "saguṇeṣūpāsaneṣūpayokṣyata i(tī)ti cet /",
    "GSP33nysu__2u:4935": "kiṃ saguṇopāsanaviṣayaprayojane prakṛtaviṣayaprayojanānukūle, uta",
    "GSP33nysu__2u:4936": "tadviruddhe, athodāsīne /",
    "GSP33nysu__2u:4937": "nādyaḥ /",
    "GSP33nysu__2u:4938": "bhedaviṣayatvāt, sāṃsārikaphalatvācca /",
    "GSP33nysu__2u:4939": "bhedavāsanā hi sudṛḍhā tāmevopodbalayet /",
    "GSP33nysu__2u:4940": "ata eva na tṛtīyo 'pi /",
    "GSP33nysu__2u:4941": "na dvitīyaḥ anāptatvāparihārāditi /",
    "GSP33nysu__2u:4942": "athavā'stāṃ tāvadiyaṃ granthārjavacintā /",
    "GSP33nysu__2u:4943": "kathaṃ ca tadananyatānṛtatvalakṣaṇā jagato yuktā syāt /",
    "GSP33nysu__2u:4944": "na kathañciditi yojyam /",
    "GSP33nysu__2u:4945": "atra hetumāha- jagata iti //",
    "GSP33nysu__2u:4946": "avikāritva brahmavivartatvābhāve /",
    "GSP33nysu__2u:4947": "yaccāvikṛtamityādyuktanyāyena /",
    "GSP33nysu__2u:4948": "evaṃ pramāṇābhāvaparatvenāpi pūrvavadvayākhyeyamiti /",
    "GSP33nysu__2u:4949": "evaṃ tarhi ko 'syārtha ityata āha- svatantreti //",
    "GSP33nysu__2u:4950": "svatantrakāraṇānyatvaṃ tena hyatra niṣiddhayate // MAnuv_2,1.88cd //",
    "GSP33nysu__2u:4951": "yata evaṃ jagato brahmānanyatvamanekavidhamapi nātra pratipādyaṃ,",
    "GSP33nysu__2u:4952": "tenetyarthaḥ /",
    "GSP33nysu__2u:4953": "anenāpavyākhyānanirākaraṇaṃ svavyākhyānadṛḍhīkaraṇārthatvānnāsaṅgatamiti smārayati /",
    "GSP33nysu__2u:4954": "kartranadhīnasattāśaktyādimatkāraṇāntaratavyapekṣā khalu ghaṭādisṛṣṭirdṛṣṭā /",
    "GSP33nysu__2u:4955": "tato, mahadādisṛṣṭirapi kartṛvyatiriktasvatantrakāraṇasavyapekṣā sṛṣṭitvādghaṭasṛṣṭivat, mahadādikaṃ vā kartṛvyatiriktasvatantrakāraṇāyatto",
    "GSP33nysu__2u:4956": "sāpekṣotpattikaṃ kāyartvādghaṭavat, prakṛtyādikaṃ vā svatantraṃ",
    "GSP33nysu__2u:4957": "kāraṇatvānmṛdādivat, īśvaro vā svatantrakāraṇasavya(ṇāntarasā)pekṣaḥ",
    "GSP33nysu__2u:4958": "kartṛtvātkulāla(lādi)vaditi yuktiviruddhatvājjanmādisūtre 'bhipretaṃ",
    "GSP33nysu__2u:4959": "yatparasyaiva brahmaṇaḥ svātantryaṃ tannopapadyate /",
    "GSP33nysu__2u:4960": "naca śrutivirodhaḥ /",
    "GSP33nysu__2u:4961": "śrutīnāṃ brahmaṇo jagatkāraṇatvamātraparatvāt /",
    "GSP33nysu__2u:4962": "svatantrakāraṇāntaranirāse śruterabhāvāt /",
    "GSP33nysu__2u:4963": "bhāve 'pyapauruṣeyatayā śrutiprābalyavadbāhulyena yuktiprābalyasyāpi sambhavāt, satpratipakṣatayā",
    "GSP33nysu__2u:4964": "prāptam /",
    "GSP33nysu__2u:4965": "svatantrakāraṇānyatvaṃ brahmaṇo 'nyasya svatantrakāraṇatvamiti yāvat /",
    "GSP33nysu__2u:4966": "atra adhikaraṇe /",
    "GSP33nysu__2u:4967": "tadananyatvamityanena niṣiddhayate /",
    "GSP33nysu__2u:4968": "mahadādisṛṣṭau yatsvatantrakāraṇaṃ tasya tadananyatvamiti /",
    "GSP33nysu__2u:4969": "yadyatra svatantrakāraṇābhāva ityeva brūyāt, tadā brahmaṇo 'pi svātantryaṃ pratiṣiddhaṃ syāt",
    "GSP33nysu__2u:4970": "tadananyatvaṃ svatantrakāraṇasyetyukte hi svatantrakāraṇaṃ tadeva nānyaditi labhyate /",
    "GSP33nysu__2u:4971": "tadupapādanāya yat”ārambhaṇaśabdādibhyaḥ'; iti svapakṣe pramāṇamuktam,",
    "GSP33nysu__2u:4972": "yaśca”bhāve copalabdheḥ'; iti vipakṣe pramāṇābhāvastadubhayaṃ hiśabdena sūcayati /",
    "GSP33nysu__2u:4973": "nanvārambhaṇādyākṣepaśabdādibhya iti vaktavyam /",
    "GSP33nysu__2u:4974": "satyam /",
    "GSP33nysu__2u:4975": "lakṣitalakṣaṇayaiṣa evārthaḥ pratipādyata ityadoṣaḥ /",
    "GSP33nysu__2u:4976": "tathāpi”kiṃsvidāsīdadhiṣṭhānam'; iti (ṛ.saṃ.10-81-2)",
    "GSP33nysu__2u:4977": "śrautanirdeśānusāreṇādhiṣṭhānasyopādānamucitamiti cenna /",
    "GSP33nysu__2u:4978": "śābdādapyarthaprādhānyasya balavattvāt /",
    "GSP33nysu__2u:4979": "sādhakatamaṃ karaṇamiti vacanā(smaraṇā)t /",
    "GSP33nysu__2u:4980": "nanu ca svatantrakāraṇasya brahmānanyatvaṃ pratijñāya kāraṇāntarābhāve pramāṇopanyāso 'saṅgataḥ",
    "GSP33nysu__2u:4981": "maivam /",
    "GSP33nysu__2u:4982": "astyatrābhiprāyaḥ /",
    "GSP33nysu__2u:4983": "vakṣyate (hi) ca brahmātiriktaprakṛtyādikāraṇasadbhāvaḥ /",
    "GSP33nysu__2u:4984": "ārambhaṇaśabdādibhyastadabhāvo 'vagamyate /",
    "GSP33nysu__2u:4985": "tatorthātsvatantrakāraṇāntarabhāve ca pramāṇairupalabdheḥ prasaṅga iti vadanpramāṇābhāvamāha",
    "GSP33nysu__2u:4986": "evaṃ manyate /",
    "GSP33nysu__2u:4987": "śuṣkābhyo bahuyuktibhyo 'pi śrutyanugṛhītānāṃ bahvīnāṃ yuktīnāṃ",
    "GSP33nysu__2u:4988": "prābalyāttadviruddhānāṃ pūrvapakṣayuktīnāmaprāmāṇyamiti /",
    "GSP33nysu__2u:4989": "syādetat /",
    "GSP33nysu__2u:4990": "adbhayaḥ sambhūta ityādivacanātkathaṃ brahmātiriktasya svatantrakāraṇasyānupalabdhiḥ /",
    "GSP33nysu__2u:4991": "nacātra na svātantryaṃ śrūyata iti vācyam /",
    "GSP33nysu__2u:4992": "pāratantryānuktau svātantryasya lokānurodhādeva siddheriti /",
    "GSP33nysu__2u:4993": "etatparihārāya sūtram oṃ sattvāccāvarasyeti oṃ //",
    "GSP33nysu__2u:4994": "tasyā(yamar)thaḥ /",
    "GSP33nysu__2u:4995": "syādayaṃ doṣo yadi vayaṃ brahmātiriktaṃ kāraṇameva nāstīti vadāmaḥ /",
    "GSP33nysu__2u:4996": "na caivam /",
    "GSP33nysu__2u:4997": "avarasya tadadhīnasya prakṛtyādeḥ kāraṇasya sattvāditi /",
    "GSP33nysu__2u:4998": "tadidaṃ parihārāya na paryāptam /",
    "GSP33nysu__2u:4999": "yāvatā pūrvapakṣiṇā pāratantryānuktau svātantryameva setyasyatītyuktam /",
    "GSP33nysu__2u:5000": "anyathā pūrvapakṣasya nirdalatvāpatteḥ, ityataḥ prakṛtyādeḥ kāraṇajātasyeśvarādhīnasattākatva pramāṇaṃ darśayansūtraṃ vyācaṣṭe-",
    "GSP33nysu__2u:5001": "dravyamiti //",
    "GSP33nysu__2u:5002": "sattvāc cāparasya |",
    "GSP33nysu__2u:5003": "asadvyapadeśān neti cen na dharmāntareṇa vākyaśeṣāt |",
    "GSP33nysu__2u:5004": "dravyaṃ karma ca kālaśca svabhāvaścetanā dhṛtiḥ /",
    "GSP33nysu__2u:5005": "yatprasādādime santi na santi yadupekṣayā /",
    "GSP33nysu__2u:5006": "iti śrutestadvaśasya bhāvo ... // MAnuv_2,1.89a-f //",
    "GSP33nysu__2u:5007": "cetanāḥ jīvāḥ /",
    "GSP33nysu__2u:5008": "dhṛtiḥ citprakṛtiḥ,”dhārakatvāt'; iti śruteḥ /",
    "GSP33nysu__2u:5009": "prakṛtyādestadvaśasya bhāvaḥ aṅgīkriyate /",
    "GSP33nysu__2u:5010": "ato 'dbhayaḥ sambhūta ityatrāpi svātantryāsiddhernānupalabdhiryuktetyarthaḥ /",
    "GSP33nysu__2u:5011": "yadyapi ārambhaṇaśabdāderadbhayaḥ sambhūta iti śruteśca parasparaviredhādarthāpattyaivaiṣo 'rtho labhyate /",
    "GSP33nysu__2u:5012": "tathāpi mandāpekṣayā spaṣṭaśrutyudāharaṇam /",
    "GSP33nysu__2u:5013": "yadvā svatantrakāraṇānyatvaṃ niṣiddhayata ityanena paratantrakāṇāntarasadbhāvaḥ sūcitaḥ /",
    "GSP33nysu__2u:5014": "anyathā kāraṇānyatvamityeva syā(brūyā)t /",
    "GSP33nysu__2u:5015": "(sa) paratantrakāraṇasadbhāvaḥ kṛta ityata āha- dravyamiti //",
    "GSP33nysu__2u:5016": "bhāvo gamyata iti śeṣaḥ /",
    "GSP33nysu__2u:5017": "atra tadvaśatvaṃ vidheyam /",
    "GSP33nysu__2u:5018": "kārarasadbhāvasya pareṇāpyaṅgīkṛtatvāt /",
    "GSP33nysu__2u:5019": "// oṃ asadvayapadeśānneti cenna dharmāntareṇa vākyaśeṣāt oṃ //",
    "GSP33nysu__2u:5020": "iti sūtram /",
    "GSP33nysu__2u:5021": "tatra ākṣepasyāyamarthaḥ /",
    "GSP33nysu__2u:5022": "“nāsadāsīnnosadāsīttadānīm'; iti mahāpralaye mūrtāmūrtāderaśeṣasyāsattvavyapadeśātkāraṇopalabdhiparicodanā,",
    "GSP33nysu__2u:5023": "tasyeśvaravaśasyāṅgīkāreṇa samādhānaṃ ca nopapadyate /",
    "GSP33nysu__2u:5024": "nacāyaṃ pakṣaḥ”asaditi cet'; ityādinaiva nirākṛtaḥ /",
    "GSP33nysu__2u:5025": "tatreśvarasyāpyanaṅgīkārāt /",
    "GSP33nysu__2u:5026": "iha punarīśvaramaṅgīkṛtya kāraṇāntaranirākaraṇāt /",
    "GSP33nysu__2u:5027": "naca”adbhayaḥ sambhūtaḥ'; ityādivirodhaḥ /",
    "GSP33nysu__2u:5028": "atra mahāpralaye kāraṇāntarasadbhāvasyāśravaṇāt /",
    "GSP33nysu__2u:5029": "īśvarātiriktakartṛkāsu sṛṣṭiṣvabādikāraṇasadbhāvaparatvācca /",
    "GSP33nysu__2u:5030": "evañcārambhaṇaśabdādayo 'pi samañjasā bhavantīti /",
    "GSP33nysu__2u:5031": "(atra) neti siddhāntāṃśaṃ vyācaṣṭe- dravyamiti //",
    "GSP33nysu__2u:5032": "na mahāpralaye kāraṇāntarasyābhāvo vācyaḥ /",
    "GSP33nysu__2u:5033": "kintu tadvaśasya bhāva eva /",
    "GSP33nysu__2u:5034": "tasya tadvaśatvaṃ kuta iti cet /",
    "GSP33nysu__2u:5035": "dravyamiti śruteriti /",
    "GSP33nysu__2u:5036": "nanu”nāsadāsīt'; iti sarvasyāsattvavyapadeśātkathaṃ netyata",
    "GSP33nysu__2u:5037": "uktaṃ”dharmāntareṇa'; iti /",
    "GSP33nysu__2u:5038": "tadvayācaṣṭe- tadvaśasyeti //",
    "GSP33nysu__2u:5039": "sāvadhāraṇaṃ cedam /",
    "GSP33nysu__2u:5040": "tadvaśasyaiva bhāvaḥ pralaye, na svatantrasya /",
    "GSP33nysu__2u:5041": "tataḥ svātantryalakṣaṇadharmaviśeṣābhiprāyeṇāsattvavyapadeśo yujyate /",
    "GSP33nysu__2u:5042": "upalakṣaṇametat /",
    "GSP33nysu__2u:5043": "yathoktaṃ bhāṣye /",
    "GSP33nysu__2u:5044": "yatkhalu paratantramavyaktaṃ kāryānabhimukhaṃ tadasaditi vyapadiśyate /",
    "GSP33nysu__2u:5045": "kutaḥ śruteḥ mukhyārthaparityāgenāmukhyārtho 'ṅgīkriyate /",
    "GSP33nysu__2u:5046": "“tama āsīt'; ityādivākyaśeṣāt /",
    "GSP33nysu__2u:5047": "naca tamo brahma,”ānīdavātam'; iti tasya pṛthagavasthānokteḥ /",
    "GSP33nysu__2u:5048": "nacānantaprakāśasya tamastvamupapadyate /",
    "GSP33nysu__2u:5049": "kintu prakṛtereva, ācchādakatvāderiti /",
    "GSP33nysu__2u:5050": "nanu ca pralaye 'vasthitaṃ cetprakṛtyādi tasya svātantryādidharmābhāvaḥ",
    "GSP33nysu__2u:5051": "kutaḥ, yenaivaṃ vyākhyāyata iti cet /",
    "GSP33nysu__2u:5052": "vākyopakramataccheṣayorvirodhādarthāpattyaiveti brūmaḥ /",
    "GSP33nysu__2u:5053": "śrūyate ca spaṣṭamityāśayavānvākyaśeṣādityetatprakārāntareṇa vyācaṣṭe- na para iti //",
    "GSP33nysu__2u:5054": "... na para ityataḥ // MAnuv_2,1.89f //",
    "GSP33nysu__2u:5055": "“tasmāddhānyatra paraḥ kiñca nāsa'; ityato vākyaśeṣātprakṛtyādīnāṃ pralaye",
    "GSP33nysu__2u:5056": "svātantryādyabhāvo 'vagamyata ityarthaḥ /",
    "GSP33nysu__2u:5057": "iha hi tasmādbrahmaṇo 'nyatprakṛtyādikaṃ paraḥ paraṃ svātantryādidharmopetaṃ nāseti tatsadbhāvābhyupagamena paratvaṃ niṣiddhayate /",
    "GSP33nysu__2u:5058": "anyathā paraśabdavaiyarthyāditi /",
    "GSP33nysu__2u:5059": "syādetat /",
    "GSP33nysu__2u:5060": "kāraṇāntarasadbhāvamabhyupagamya tasyeśvarādhīnatāṃ vadatā siddhāntinedaṃ vaktavyam /",
    "GSP33nysu__2u:5061": "kimīśvaraḥ prakṛtyādibhirvināpi kadācitsṛṣṭayādikaṃ karotyuta taireveti niyamaḥ /",
    "GSP33nysu__2u:5062": "ādye teṣāṃ kathaṃ kāraṇatvamaniyatatvāt /",
    "GSP33nysu__2u:5063": "anyathā rāsabhasyāpi gha(pa)ṭakāraṇatāpatteḥ /",
    "GSP33nysu__2u:5064": "dvitīye tu kathaṃ tatparityāgena kadāpyakurvāṇasyeśvarasya svātantryam /",
    "GSP33nysu__2u:5065": "kathaṃ ca niyamenāpekṣaṇīyānāṃ teṣāṃ pāratantryam /",
    "GSP33nysu__2u:5066": "evaṃ pṛkṛtyaiva mahāntaṃ mahataivāhaṅkāramityādiniyamaṃ kadācidapahāya sṛjati utānena niyamenaiva",
    "GSP33nysu__2u:5067": "ādye tvaniyatatvenākāraṇatvaprasaṅgaḥ /",
    "GSP33nysu__2u:5068": "dvitīye punarīśvarādeḥ svātantryādyanupapattiḥ /",
    "GSP33nysu__2u:5069": "tathā prakṛtyādikamupādānīkṛtya kālādikaṃ nimittīkṛtya sṛjatīti niyame vyatyāse coktadoṣānuṣaṅgaḥ",
    "GSP33nysu__2u:5070": "ato yuktibādhitatvādasyārthasya kāraṇāntaranirapekṣa eva bhagavantsṛṣṭayādikaṃ karātītyeva jyāyaḥ /",
    "GSP33nysu__2u:5071": "evañca nirargalamaiśvaryamasya samarthitaṃ syāt /",
    "GSP33nysu__2u:5072": "naca pramāṇabādhaḥ /",
    "GSP33nysu__2u:5073": "adbhayaḥ sambhūtaḥ pṛthivyai rasāccetyāderanīśvarakartṛkāvāntarasṛṣṭiviṣayatvasyoktatvāt /",
    "GSP33nysu__2u:5074": "tama āsīdityādau tamaḥprabhṛtīnāṃ pralaye sattvaśravaṇe 'pīśvarakartṛkāyāṃ",
    "GSP33nysu__2u:5075": "sṛṣṭau kāraṇatvāśravaṇādityāśaṅkāpanodanārthaṃ sūtram- //",
    "GSP33nysu__2u:5076": "oṃ yukteḥ śabdāntarācca oṃ // iti /",
    "GSP33nysu__2u:5078": "asyāyamarthaḥ /",
    "GSP33nysu__2u:5079": "noktayuktivirodhena bhagavataḥ kāraṇāntaravidhuratvamurarīkartavyam /",
    "GSP33nysu__2u:5080": "kāraṇāntarasadbhāvābhyupagame 'pi prakṛtyādeḥ kāraṇatvasyeśvarādisvātantryādikasya ca yukteḥ",
    "GSP33nysu__2u:5081": "nacaivaṃ tarhi vinigamane kāraṇābhāva iti vācyam /",
    "GSP33nysu__2u:5082": "adbhayaḥ sambhūto hiraṇyagarbha ityādiśabdāntarāt /",
    "GSP33nysu__2u:5083": "pūrvodāhṛtaśabdavilakṣaṇaśabdaḥ śabdāntaram /",
    "GSP33nysu__2u:5084": "tenedamuktaṃ bhavati /",
    "GSP33nysu__2u:5085": "yadyapi prāgudāhṛtāḥ śabdāḥ kathañcidanyathā netu śakyante /",
    "GSP33nysu__2u:5086": "tathāpyayaṃ na tathā /",
    "GSP33nysu__2u:5087": "atreśvarakartṛkāyāmeva sṛṣṭau kāraṇāntarasadbhāvaśravaṇāt /",
    "GSP33nysu__2u:5088": "nahi hiraṇyagarbhasṛṣṭiranīśvarakartṛkā /",
    "GSP33nysu__2u:5089": "tasyaiva prathamajatvāditi /",
    "GSP33nysu__2u:5090": "atra yukteriti yā svapakṣe kāraṇatvāderghaṭanoktā sā kathamityapekṣāyāmāha śakto 'pīti /",
    "GSP33nysu__2u:5091": "yukteḥ śabdāntarāc ca |",
    "GSP33nysu__2u:5092": "śakto 'pi hyanyathākartuṃ svecchāniyamato hariḥ /",
    "GSP33nysu__2u:5093": "kāraṇairniyataireva karotīdaṃ jagat sadā // MAnuv_2,1.90 //",
    "GSP33nysu__2u:5094": "anyathā, kāraṇairvinā, kartuṃ śakto 'pi hariḥ kāraṇāntarāṇyupādāyaiva kariṣyāmīti svecchāniyamataḥ kāraṇairevedaṃ jagatsadā sṛjati /",
    "GSP33nysu__2u:5095_0": "evamanyathā, prakṛtyāhaṅkāramahaṅkāreṇa mahāntamiti evam tathā prakṛtiṃ nimittīkṛtya kālādikaṃ copādānīkṛtya kartuṃ śakto",
    "GSP33nysu__2u:5095_1": "'pyetenaivedametadupādānīkṛtyaivedaṃ srakṣyāmīti svecchāniyamato niyataiḥ",
    "GSP33nysu__2u:5096": "kḷptaireva, tathā niyataiḥ svaniyatasattāśaktyādimadbhireva kāraṇairidaṃ jagatsadā karotīti yojanā /",
    "GSP33nysu__2u:5097": "idamuktaṃ bhavati /",
    "GSP33nysu__2u:5098": "yaduktamīśvarasya kāraṇopādānādiniyamo 'sti na veti /",
    "GSP33nysu__2u:5099": "tatrāstīti brūmaḥ /",
    "GSP33nysu__2u:5100": "tathāca prakṛtyādīnāṃ kāraṇatvaṃ yuktam /",
    "GSP33nysu__2u:5101": "saca niyamo na kulālāderiva tānyapahāya vyatyasya vā akaraṇe śaktyabhāvanibandhanaḥ /",
    "GSP33nysu__2u:5102": "yena tasya svātantryam teṣāṃ ca pāratantryaṃ na syāt /",
    "GSP33nysu__2u:5103": "kinnāma svecchāyatta eva /",
    "GSP33nysu__2u:5104": "tataḥ svātantryādikamapi yuktam /",
    "GSP33nysu__2u:5105": "naca tāni svādhīnasattāśaktyādimanti, yenaiśvaryaṃ nirargalaṃ na syāt /",
    "GSP33nysu__2u:5106": "kintu bhagavatyeva tadīyaṃ sattādikamāyatate /",
    "GSP33nysu__2u:5107": "tatastatsācivyamatiśayenaiśvaryasya dyotakameva /",
    "GSP33nysu__2u:5108": "yathoktam”sādhanānāṃ sādhanatvaṃ yadā'tmādhīnamiṣyate /",
    "GSP33nysu__2u:5109": "tadā sādhanasampattiraiśvaryadyotikā bhavet'; iti /",
    "GSP33nysu__2u:5110": "nanu śaktasyāpīśvarasya tanniyamānusaraṇecchā kuta iti cet /",
    "GSP33nysu__2u:5111": "kiṃ kāraṇaṃ pṛcchasyuta jñāpakam /",
    "GSP33nysu__2u:5112": "ādye svabhāvo 'yamiti brūmaḥ (vadāmaḥ) /",
    "GSP33nysu__2u:5113": "dvitīye tu śrutiprasiddheriti /",
    "GSP33nysu__2u:5114": "tadidamuktaṃ hiśabdena /",
    "GSP33nysu__2u:5115": "śrutiṃ codāhariṣyati /",
    "GSP33nysu__2u:5116": "anena śabdāntarācceti sūtraṃ prakārāntareṇa vyākhyātaṃ jñātavyam /",
    "GSP33nysu__2u:5117": "śabdāntaraṃ ca śabdaviśeṣo, vivakṣitārthapratipādakaḥ śabda iti yāvat /",
    "GSP33nysu__2u:5118": "“paṭavacca',”yathā prāṇādiḥ'; iti sūtre, bhāṣya eva vyakte /",
    "GSP33nysu__2u:5119": "anye punaranyathaitāni sūtrāṇi varṇayanti /",
    "GSP33nysu__2u:5120": "tathāhi /",
    "GSP33nysu__2u:5121": "bhāve copalabdheḥ /",
    "GSP33nysu__2u:5122": "mṛdādeḥ kāraṇasya bhāva eva ghaṭādeḥ kāryasyopalabdheścānanyatvaṃ kāraṇātkāyarsya /",
    "GSP33nysu__2u:5123": "nahi yadyato bhinnaṃ tattadbhāva evopalabhyate /",
    "GSP33nysu__2u:5124": "na hyaśvo goto 'nyo gorbhāva evopalabhyate /",
    "GSP33nysu__2u:5125": "kiñca, bhāve tilādau kāraṇe, tailādyupalabhyate /",
    "GSP33nysu__2u:5126": "kārye ca bhāve kuṇḍalādau suvarṇādikam /",
    "GSP33nysu__2u:5127": "ataśca tadabhedasiddhiḥ /",
    "GSP33nysu__2u:5128": "satvāccāvarasya /",
    "GSP33nysu__2u:5129": "avarakālīnasya kāyarsya prāgutpatteḥ”sadeva somyedamagra āsīt'; iti sattvāvadhārarāccānanyatvaṃ kāraṇātkāryasya /",
    "GSP33nysu__2u:5130": "asadvayapadeśānneti cenna dharmāntareṇa vākyaśeṣāt /",
    "GSP33nysu__2u:5131": "“asadevedamagra āsīt',”asadvā idamagra āsīt'; iti prāgutpatteḥ kāryasyāsattvavyapadeśānneti cenna /",
    "GSP33nysu__2u:5132": "bhavedetadyadi kāryasvarūpābhiprāyeṇāyaṃ vyapadeśaḥ syātkintu vyaktatvalakṣaṇadharmāntarābhiprāyeṇa",
    "GSP33nysu__2u:5133": "kutaḥ /",
    "GSP33nysu__2u:5134": "vākyaśeṣāt /",
    "GSP33nysu__2u:5135": "asadevedamagra āsīt ityasacchabdenopakrame nirdiṣyaṃ punastatsadāsīditi vākyaśeṣe nirdiśati",
    "GSP33nysu__2u:5136": "asadvetyatrāpi”tadātmānaṃ svayamakuruta'; iti /",
    "GSP33nysu__2u:5137": "tena jñāyate nāsatkāryaṃ dharmāntareṇaivāsattvavyapadeśa iti /",
    "GSP33nysu__2u:5138": "yukteḥ śabdāntarācca /",
    "GSP33nysu__2u:5139": "yukteśca kāyarsya prāgutpatteḥ sattvaṃ kāraṇādananyatvaṃ ca gamyate /",
    "GSP33nysu__2u:5140": "śabdāntarācca /",
    "GSP33nysu__2u:5141": "yuktistāvadasadakāraṇādityādikā sāṅkhayoktā /",
    "GSP33nysu__2u:5142": "vṛttivikalpānupapattyādikā ca saugatoktā /",
    "GSP33nysu__2u:5143": "śabdāntaraṃ cāsadvayapadeśādanyaḥ”sadeva somyedamagra āsīt';",
    "GSP33nysu__2u:5144": "ityādisadvayapadeśaḥ /",
    "GSP33nysu__2u:5145": "paṭavacca /",
    "GSP33nysu__2u:5146": "saṃveṣyitaprasāritapaṭanyāyenedaṃ kāraṇātkāryasyānanyatvaṃ prāgutpatteḥ sattvaṃ ca pratipattavyam",
    "GSP33nysu__2u:5147_0": "atra sūtrākṣarāṇāmārjavānārjavādicintā śiṣyaireva kriyatāmityāśayavān yaduktaṃ kāraṇātkāryasyānanyatvaṃ tattāvannirākariṣyan",
    "GSP33nysu__2u:5147_1": "kimanena prabandhena nimittakāraṇānanyatvaṃ kāryasyopapāditam,",
    "GSP33nysu__2u:5148": "utopādānakāraṇānanyatvamiti vikalpaṃ cetasi nidhāyādyaṃ nirākaroti-",
    "GSP33nysu__2u:5149": "nityabheda iti //",
    "GSP33nysu__2u:5150": "nityabhedo nimittena hy ... // MAnuv_2,1.91a //",
    "GSP33nysu__2u:5151": "nityaśabdo niyamārthaḥ /",
    "GSP33nysu__2u:5152": "bheda eveti /",
    "GSP33nysu__2u:5153": "kāryasyeti śeṣaḥ /",
    "GSP33nysu__2u:5154": "hīti sarvapramāṇaprasiddhiṃ sūcayati /",
    "GSP33nysu__2u:5155": "tathāca sarvamidaṃ bādhitaviṣayamiti /",
    "GSP33nysu__2u:5156": "na dvitīyaḥ /",
    "GSP33nysu__2u:5157": "prakṛtānupayogāt /",
    "GSP33nysu__2u:5158": "viyadādiprapañcasya brahmānanyatvamupapādayituṃ khalvasyopanyāsaḥ /",
    "GSP33nysu__2u:5159": "tadyadi nāma upādānānanyatvaṃ kāryasya tadā kimāyātaṃ prakṛte /",
    "GSP33nysu__2u:5160": "nahi brahma prapañcopādānamityetaduktaprāyamiti manvāno dūṣaṇāntaramāha-",
    "GSP33nysu__2u:5161": "upādāneneti //",
    "GSP33nysu__2u:5162": "... upādānena tu dvayam // MAnuv_2,1.91b //",
    "GSP33nysu__2u:5163": "hītyanuvartyate /",
    "GSP33nysu__2u:5164": "upādānena kāryasya dvayaṃ bhedābhedau pramitau /",
    "GSP33nysu__2u:5165": "tato 'sminnapi pakṣe bādhitaviṣayatvamiti /",
    "GSP33nysu__2u:5166": "kathaṃ kāryaṃ kāraṇena bhinnābhinnaṃ pramitamityata āha- asaditi //",
    "GSP33nysu__2u:5167": "asad yat kāryarūpeṇa kāraṇātmatayāsti hi // MAnuv_2,1.91cd //",
    "GSP33nysu__2u:5168_0": "yat ghaṭādikaṃ mṛdādikāraṇātmatayā prāgutpatterastīti pramitaṃ pareṇāṅgīkṛtaṃ ca tadeva pṛthubudhnodarākārādinā kāryarūpera",
    "GSP33nysu__2u:5168_1": "prāgutpatterasat hi yasmāttasmādupādānena bhinnābhinnamiti niścīyate /",
    "GSP33nysu__2u:5169": "etaduktaṃ bhavati /",
    "GSP33nysu__2u:5170": "paro hi ghaṭādeḥ kāryasya prāgutpatteḥ sattvamabhyupagacchati /",
    "GSP33nysu__2u:5171": "tatkiṃ pṛthagevota mṛdādikāraṇātmatayeti vaktavyam /",
    "GSP33nysu__2u:5172": "nādyaḥ /",
    "GSP33nysu__2u:5173": "anabhyupagamāt /",
    "GSP33nysu__2u:5174": "anupalabdheśca /",
    "GSP33nysu__2u:5175": "dvitīye tu kāryasyopādānābhedastāvadaṅgīkṛtaḥ /",
    "GSP33nysu__2u:5176": "na cātyantābhedaḥ /",
    "GSP33nysu__2u:5177": "ghaṭādeḥ kāryākāreṇa prāgutpatterasattvāt /",
    "GSP33nysu__2u:5178": "yadā hi ghaṭādikaṃ mṛdādinātyantābhinnaṃ syāt /",
    "GSP33nysu__2u:5179": "tadā prāgutpatterghaṭādirūpeṇa satsyāt /",
    "GSP33nysu__2u:5180": "mṛdādestadā sattvāt /",
    "GSP33nysu__2u:5181": "na caivam /",
    "GSP33nysu__2u:5182": "tena jānīmo ghaṭādikaṃ mṛdādinā bhinnābhinnamiti /",
    "GSP33nysu__2u:5183": "atyantāsatkāryavādinaṃ prati bhedābhedasamarthanaṃ virodhaparihāraścottaratra vidhāsyata iti",
    "GSP33nysu__2u:5184": "yacca kāryasya prāgutpatteḥ sattvamuktaṃ tadapi nopapannamityāha- asaditi",
    "GSP33nysu__2u:5185": "yat ghaṭādikaṃ prāgutpatterastītyāvayoḥ sammatam /",
    "GSP33nysu__2u:5186": "tadeva tadāsacca yasmāttasmātsadeveti satkāryavādo 'nupapanna eva /",
    "GSP33nysu__2u:5187": "tasyaiva tadaiva tatraiva sattvamasattvaṃ ca viruddhamiti cenna /",
    "GSP33nysu__2u:5188": "rūpabhedena avirodhāt ityāśayenoktaṃ kāraṇātmatayā kāryarūpeṇeti /",
    "GSP33nysu__2u:5189": "nanvevaṃ sati kiñcitsadeva kiñcit asadeva sadasattu na kimapi syāt /",
    "GSP33nysu__2u:5190": "na syāt /",
    "GSP33nysu__2u:5191": "tayorapi rūpayoratyantabhedābhāvāditi /",
    "GSP33nysu__2u:5192": "syādetaduktaṃ yadyasattvaṃ prāgutpatteḥ kāryasya syāttadeva kutaḥ /",
    "GSP33nysu__2u:5193": "tathā cātyantābhinnaṃ kāryamupādānenetyato vipakṣe bādhakapradarśanena kāryasya prāgutpatterasattvamupādānādbhedaṃ copapādayati- anavastheti //",
    "GSP33nysu__2u:5194": "anavasthānyathā hi syāt sarvatrotpattināśayoḥ // MAnuv_2,1.92ab //",
    "GSP33nysu__2u:5195": "anyathā kāryasya prāgutpatterātyantike sattve kāraṇenātyantābhede cāṅgīkṛte sarvatrotpattināśayoranavasthā avyavasthā syāt /",
    "GSP33nysu__2u:5196": "yathā hi /",
    "GSP33nysu__2u:5197": "paṭastantvātmakaḥ prāgapi sanneva /",
    "GSP33nysu__2u:5198": "tathā tantavo 'pi svakāraṇātmakāḥ santa evetyanena krameṇa sarvasya mūlakāraṇātmakatvenātyantikaṃ sattvaṃ syāt /",
    "GSP33nysu__2u:5199": "naca mūlakāraṇamutpadyate vinaśyati ceti paṭādīnāmapyutpattivināśau na syātām /",
    "GSP33nysu__2u:5200": "tathāca paṭādaya utpattivināśavanta ātmādayastadrahitā iti lokavedaprasiddhotpavināśavyavasthā na syāditi /",
    "GSP33nysu__2u:5201": "upalakṣaṇaṃ caitat /",
    "GSP33nysu__2u:5202": "paṭādīnāmutpattivināśābhāve tatkārakavyāpāravaikalyaṃ syādityapi draṣṭavyam /",
    "GSP33nysu__2u:5203": "yadvotpattināśaśabdābhyāṃ sattvamasattvaṃ copalakṣyate /",
    "GSP33nysu__2u:5204": "tataścāyamarthaḥ /",
    "GSP33nysu__2u:5205": "yadi paṭastantvātmakaḥ prāgutpatterapi sanneva tadā(tadā)'pyupalabhyeta",
    "GSP33nysu__2u:5206": "tantuvat /",
    "GSP33nysu__2u:5207": "yadi cānupalabhyamāno 'pi sannabhyupeyate, tadā sarvatrotpattināśayossadasattvayoranavasthā syāt /",
    "GSP33nysu__2u:5208": "upalabhyamānaṃ ghaṭādikamastyanupalabhyamānaṃ kharaviṣāṇādikaṃ nāstīti sarvajanasammatā vyavasthā na syāt /",
    "GSP33nysu__2u:5209": "athavotpattivināśaśabdābhyāṃ tadupapādanasyopalakṣaṇam /",
    "GSP33nysu__2u:5210": "tathā caivaṃ yojanā āstāṃ tāvadanyat /",
    "GSP33nysu__2u:5211": "satkāryavāde sarvatra śiṣyaṃ prativādinaṃ vā prati utpattināśayornāsadutpadyate na sadvinaśyatītyevaṃrūpopapādanasyāpyanavasthāvasthānābhāvaḥ syāt /",
    "GSP33nysu__2u:5212": "tathāhi /",
    "GSP33nysu__2u:5213": "idamupapādanaṃ kimarthamiti vācyam /",
    "GSP33nysu__2u:5214": "śiṣyādervidyotpattaye 'vidyānāśāya vāda jalpādau tu khyātyādyutpādāyeti cet /",
    "GSP33nysu__2u:5215": "tadvidyādikaṃ saccennotpādyam, sattvādātmavat /",
    "GSP33nysu__2u:5216": "asaccennotpādayituṃ śakyam, anyathā satkāryavādabhaṅgaprasaṅgāt /",
    "GSP33nysu__2u:5217": "evamavidyā satī cenna vināśyā /",
    "GSP33nysu__2u:5218": "anyathāpasiddhāntāpatteḥ /",
    "GSP33nysu__2u:5219": "asatī cet(nitarāṃ) na tāram /",
    "GSP33nysu__2u:5220": "nityanivṛttatvāt /",
    "GSP33nysu__2u:5221": "tataḥ sarvathā pratipādanāsambhava eveti /",
    "GSP33nysu__2u:5222": "yadi votpattivināśayoriti viruddhadharmopalakṣaṇam /",
    "GSP33nysu__2u:5223": "tathāhi /",
    "GSP33nysu__2u:5224": "yadi kāryamupādānātmakameva sadeva ca prāgutpatteḥ syāt /",
    "GSP33nysu__2u:5225": "tadotpattivināśādidharmāṇāmanavasthā syāt /",
    "GSP33nysu__2u:5226": "tantavaḥ prāgeva santo nedānīmutpadyante /",
    "GSP33nysu__2u:5227": "paṭastūtpadyate /",
    "GSP33nysu__2u:5228": "tantuṣvavinaṣṭeṣveva paṭo vinaśyati /",
    "GSP33nysu__2u:5229": "tantavo bahavaḥ paṭastvekaḥ /",
    "GSP33nysu__2u:5230": "evamākārābhidhānabuddhikāryabhedo 'pi draṣṭavyaḥ /",
    "GSP33nysu__2u:5231": "saiṣā vyavasthā na syāditi /",
    "GSP33nysu__2u:5232": "nanvetatsakalamapi paṭavacca, yathā prāṇādiriti vyaktyavyaktyavaṣṭambhena",
    "GSP33nysu__2u:5233": "parihṛtam /",
    "GSP33nysu__2u:5234": "tathāhi /",
    "GSP33nysu__2u:5235": "vyaktyapekṣayotpattiḥ paṭādīnāmavyaktyapekṣayā ca vināśo yujyate /",
    "GSP33nysu__2u:5236": "vyaktyavyaktyarthameva ca kārakāṇyupayujyante /",
    "GSP33nysu__2u:5237": "vyaktyavyaktibhyāmevopalabdhyanupalabdhī bhavataḥ /",
    "GSP33nysu__2u:5238": "ata eva pratipādanaṃ saṅgacchate /",
    "GSP33nysu__2u:5239": "vyaktāvyaktarūpeṇaiva viruddhadharmā vyavatiṣṭhante /",
    "GSP33nysu__2u:5240": "yathā hi saṃveṣyitaḥ paṭo na sphuṭaṃ paṭa iti pratīyate /",
    "GSP33nysu__2u:5241": "na prāvriyate na śītamapanudati /",
    "GSP33nysu__2u:5242": "na bahudeśavyāpī bhavati /",
    "GSP33nysu__2u:5243": "prasāritastu sphuṭapratītyādimān /",
    "GSP33nysu__2u:5244": "na caitāvatā bhedaḥ /",
    "GSP33nysu__2u:5245": "nāpi prasāritaḥ prāgasat /",
    "GSP33nysu__2u:5246": "yathā ca prāṇāyāmena niruddhaḥ śārīro vāyurjīvanamātraṃ karoti notkṣepaṇādi /",
    "GSP33nysu__2u:5247": "nirodhāpagame tvāsāditavyaktistadapi karoti /",
    "GSP33nysu__2u:5248": "na tāvanmātreṇa bhidyate /",
    "GSP33nysu__2u:5249": "prāgasanvā /",
    "GSP33nysu__2u:5250": "tathaivaitadapi vyaktyavyaktibhyāṃ samañjasamiti /",
    "GSP33nysu__2u:5251": "atra brūmaḥ /",
    "GSP33nysu__2u:5252": "keyaṃ paṭasya prāgutpatterūrdhvaṃ ca vināśādavyaktirmadhye ca vyaktiḥ /",
    "GSP33nysu__2u:5253": "anupalabdhiravyaktirupalabdhirvyaktiriti cettatrāha- anavastheti //",
    "GSP33nysu__2u:5254": "yadyupalabdhyanupalabdhī evotpattivināśau /",
    "GSP33nysu__2u:5255": "tadā sarvatrotpattināśayoranavasthā syāt /",
    "GSP33nysu__2u:5256": "yadyadopalabdhaṃ tattadaivotpannam anupalabdhaṃ ca vinaṣṭamiti syāditi yāvat /",
    "GSP33nysu__2u:5257_0": "kiñca prāgutpattessattve paṭasya kasmānnopalabdhiḥ kathaṃ cordhvamupalabdhiriti praśnasya upalabdhyanupalabdhi(anupalabdhyupalabdhi)bhyāmeveti",
    "GSP33nysu__2u:5257_1": "parihāraṃ vadandevānāṃpriyaḥ ślāghanīyaprajñaḥ syāt /",
    "GSP33nysu__2u:5258": "api ca prāgūrdhvaṃ ca tantūpalabdhau kathaṃ tanmātrasya sataḥ paṭasyānupalabdhiḥ /",
    "GSP33nysu__2u:5259": "anyathā tantūnāmapi sā syāt /",
    "GSP33nysu__2u:5260": "atha paṭadharmāveva vyaktyavyaktī /",
    "GSP33nysu__2u:5261": "tadā tāvapi tantūnāṃ vidyete na vā /",
    "GSP33nysu__2u:5262": "na cenna kāryakāraṇayeratyantābhedaḥ /",
    "GSP33nysu__2u:5263": "vidyete cettatrāha- anavastheti //",
    "GSP33nysu__2u:5264": "utpattināśavyavahārahetūvyaktyavyaktī yadi tantuṣvapi vidyete tadā sarvatrotpattināśayoranavasthā syāt /",
    "GSP33nysu__2u:5265": "tantavo notpannā na naṣṭāḥ /",
    "GSP33nysu__2u:5266": "kintu paṭa evetyutpattivināśavyavasthā na syāditi /",
    "GSP33nysu__2u:5267": "kiñceyamabhivyaktirutpattyādivyavahārakāraṇatayopādīyate /",
    "GSP33nysu__2u:5268": "sā kiṃ cakracīvarādibhiḥ prāgasatyevotpadyate mudgarābhighātādinā ca",
    "GSP33nysu__2u:5269": "naśyati, uta prāgapi satyevāvināśinī ca /",
    "GSP33nysu__2u:5270": "evamavyaktirapi kiṃ prāgasatī mudgarābhighātādinotpadyate /",
    "GSP33nysu__2u:5271": "kiṃvā prāgapi satī /",
    "GSP33nysu__2u:5272": "ubhayatrādyau dūṣayati- anavastheti //",
    "GSP33nysu__2u:5273": "vyaktyavyaktyorutpattināśavattve sarvatrotpattināśayoranavasthā vyavasthābhāvaḥ syāt /",
    "GSP33nysu__2u:5274": "na kiñcidasadutpadyate na kiñcitsadvinaśyatīti siddhāntavirodhaḥ(hāniḥ)",
    "GSP33nysu__2u:5275": "syādityarthaḥ /",
    "GSP33nysu__2u:5276": "dvitīyau dūṣayati- anavastheti //",
    "GSP33nysu__2u:5277": "vyaktyavyaktyoḥ sadā sattve sarvatrotpattināśayoranavasthāvyavasthitiḥ syāt /",
    "GSP33nysu__2u:5278": "tathāhi /",
    "GSP33nysu__2u:5279": "etāvantaṃ kālamanutpanno ghaṭa idānīmutpanna iti tāvanna syāt /",
    "GSP33nysu__2u:5280": "utpattivyavahārahetorabhivyakteḥ prāgapi sattvāt /",
    "GSP33nysu__2u:5281": "tathā mudgarābhighātādyuttarakālamapi ghaṭasattvavyavahāraḥ syāt /",
    "GSP33nysu__2u:5282": "taddhetorabhivyakteravinaṣṭatvāt /",
    "GSP33nysu__2u:5283": "tathedānīmeva naṣṭo ghaṭa ityapi na syāt /",
    "GSP33nysu__2u:5284": "vināśavyavahārakāraṇānabhivyakteḥ prāgapi sattvāditi /",
    "GSP33nysu__2u:5285": "kārakavyāpāravaiphalyatādavasthyaṃ sphuṭameva /",
    "GSP33nysu__2u:5286": "athaitaddoṣaparihārāya vyaktyavyaktyorapi vyaktyavyaktī svīkriyete, tadā tayorapyuktavikalpadoṣānuṣaṅgaḥ syāt /",
    "GSP33nysu__2u:5287": "atha tatrāpi vyaktyavyaktyantarāṅgīkārastadānavasthā syādityāha-",
    "GSP33nysu__2u:5288": "anavastheti //",
    "GSP33nysu__2u:5289": "utpattināśayoriti viṣayasaptamī /",
    "GSP33nysu__2u:5290": "santvanantā vyaktayo 'vyaktayaśca /",
    "GSP33nysu__2u:5291": "mūlakṣayābhāvānnānavasthā doṣa ityata āha- anavastheti //",
    "GSP33nysu__2u:5292": "anyathānavacchinnavyaktyavyaktiparamparāṅgīkāre savartra ghaṭādāvutpattināśayoranavasthānavakḷptiḥ syāt /",
    "GSP33nysu__2u:5293": "uttarottaravyaktyavyaktisiddhau hi pūrvapūrvavyaktyavyaktīnāmutpattināśavyavahāranidānatvam",
    "GSP33nysu__2u:5294": "tataḥ prayojanaparikṣayahetutvādanavasthā dūṣaṇameva /",
    "GSP33nysu__2u:5295": "nanvidaṃ bhavatāmapi samānam /",
    "GSP33nysu__2u:5296": "prāgasataḥ sattāsamavāyo hi janiriṣyate /",
    "GSP33nysu__2u:5297": "sattāsamavāyāha ca sadā santāviti prāgvināśottaramapi janiḥ syāt /",
    "GSP33nysu__2u:5298": "vināśaśca na syādityata āha- anavastheti //",
    "GSP33nysu__2u:5299": "iyaṃ sarvatrotpattivināśayoranavasthāvyavasthitiḥ anyathā samavāyasya janitvāṅgīkṛtāveva hi syāt /",
    "GSP33nysu__2u:5300": "nāsmanmate /",
    "GSP33nysu__2u:5301": "prakārāntareṇa janervakṣyamāṇatvāditi /",
    "GSP33nysu__2u:5302": "nanu janiḥ kiṃ prāk satī uta kārakavyāpārajanyā /",
    "GSP33nysu__2u:5303": "ādye prāgukta eva doṣaḥ /",
    "GSP33nysu__2u:5304": "dvitīye janerjanirapi tathetyanavasthā /",
    "GSP33nysu__2u:5305": "evaṃ vināśopītyata āha- anavastheti //",
    "GSP33nysu__2u:5306": "sarvatrotpattināśayoriyamuktānavasthā /",
    "GSP33nysu__2u:5307": "anyathā ghaṭajaneranyā janerjanirityaṅgīkāra eva syāt /",
    "GSP33nysu__2u:5308": "na tvevamaṅgīkriyate /",
    "GSP33nysu__2u:5309": "api tarhi ghaṭajanmaiva janmano janmeti /",
    "GSP33nysu__2u:5310": "yathā'huḥ”yathā janerjanirnānyā tasyā vastujanirjaniḥ'; iti /",
    "GSP33nysu__2u:5311": "ghaṭo jāyate ghaṭajanma jāyata ityanayorekārthataiva hi laukikaparīkṣakasammatā /",
    "GSP33nysu__2u:5312": "naca vyaktyavyaktyorapyevamaṅgīkartumucitam /",
    "GSP33nysu__2u:5313": "janmavināśāvupalabdhyanupalabdhī vā vihāya vyaktyavyaktyorevāprāmāṇikatvāditi /",
    "GSP33nysu__2u:5314": "nanu yadyasadutpadyeta sacca vinaśyeta tadā sarvatrotpattināśayoranavasthaiva syāt /",
    "GSP33nysu__2u:5315": "evaṃ sati hi (khara)śaśaviṣāṇamapyutpadyeta /",
    "GSP33nysu__2u:5316": "ātmā ca naśyedityata āha- anavastheti //",
    "GSP33nysu__2u:5317": "anyathā kāraṇaśaktyanādaraṇe hīmutpattivināśayoranavasthā syāt /",
    "GSP33nysu__2u:5318": "nacaivaṃ kintu yasyotpattikāraṇamasti tadasadapyutpadyate /",
    "GSP33nysu__2u:5319": "yasya ca vināśakāraṇaṃ vidyate tatsadapi niruddhayate /",
    "GSP33nysu__2u:5320": "naca kharaviṣāṇajanmanyātmavināśe vā kāraṇamastīti tayorjananavināśābhāvaḥ /",
    "GSP33nysu__2u:5321": "kāraṇasvabhāvānanugame tu satkāryavādino 'pyatiprasaṅga eveti /",
    "GSP33nysu__2u:5322": "athavā syādiyamanavasthā yadyatyantāsadevotpadyate sanmātraṃ vinaśyatīti brūmaḥ /",
    "GSP33nysu__2u:5323": "sadasadevotpadyata iti coktaṃ vināśakāraṇavadeva ca vinaśyatīti /",
    "GSP33nysu__2u:5324": "yaccoktaṃ bhāve copalabdheriti sūtrārthatvena,",
    "GSP33nysu__2u:5325": "tadvayāpyavyāpakabhāvenaivopapannaṃ nātyantābhedasādhakam /",
    "GSP33nysu__2u:5326": "atha kāraṇoparaktabuddhiḥ sāmānādhikaraṇyabuddhirvātrābhimateti matam /",
    "GSP33nysu__2u:5327": "sāpi abhedamātreṇa caritārthā nātyantābhedasādhanāyālam /",
    "GSP33nysu__2u:5328": "kiñcaitadyukteścetyanenaiva śakyasaṅgrahaṃ na punarabhidhātavyam /",
    "GSP33nysu__2u:5329": "athānena pratyakṣamupanyasyate tadapi nātyantābhedasādhakam /",
    "GSP33nysu__2u:5330": "ata eva bhāvāccopalabdheriti sūtravipariṇāmo 'pi nirastaḥ /",
    "GSP33nysu__2u:5331": "sattvāccāvasyeti yuktiścedyukteścetyetenaiva gatārthatā /",
    "GSP33nysu__2u:5332": "śrutiścecchabdāntarāccetyanena /",
    "GSP33nysu__2u:5333": "asadvayapadeśāditi tu paricodanaivāsaṅgatā /",
    "GSP33nysu__2u:5334": "paramārthato brahmakāraṇatāparatvenāpātatastu śūnyasyābhāvasya vā kāraṇabhāvapratipādakatāpratibhāsena kāryāsattvasya śrutāvapratīteḥ /",
    "GSP33nysu__2u:5335": "yukterityuktayuktiṃ tūttaratrāpākariṣyāmaḥ /",
    "GSP33nysu__2u:5336": "śabdāntaraṃ tvācāryeṇaivānyatrānyathaiva vyākhyātam /",
    "GSP33nysu__2u:5337": "paṭe prāṇādau ca nātyantānupasañjātaviśeṣatvamityanudāharaṇamevetyalaṃ prapañcena /",
    "GSP33nysu__2u:5338": "yaduktaṃ śakto 'pi hīti yacca nityabheda itrata tadubhayaṃ śrutyāpi",
    "GSP33nysu__2u:5339": "sādhayati- śakto 'pīti //",
    "GSP33nysu__2u:5340": "śakto 'pi bhagavān viṣṇurakartuṃ kartumanyathā // MAnuv_2,1.92cd //",
    "GSP33nysu__2u:5341": "svabhinnaṃ kāraṇābhinnabhinnaṃ viśvaṃ karotyajaḥ /",
    "GSP33nysu__2u:5342": "iti śruteravasita uktārtho 'yamaśeṣataḥ // MAnuv_2,1.93 //",
    "GSP33nysu__2u:5343": "akartuṃ śakto 'pi karoti /",
    "GSP33nysu__2u:5344": "anyathā vinā kāraṇaistadvayatyāsena ca kartuṃ śakto 'pi niyataiḥ kāraṇaiḥ karotīcchayeti yojyam /",
    "GSP33nysu__2u:5345": "svasmānnimittakāraṇādbhinnam /",
    "GSP33nysu__2u:5346": "upādānakāraṇenābhinnaṃ bhinnaṃ ca /",
    "GSP33nysu__2u:5347": "saṃsāriṇo hi viṣyigṛhītā iveśvarapreritā aniṣyamapi dhārakaprayatnenākṛtvā na sthātumīśate",
    "GSP33nysu__2u:5348": "naca bhagavāṃstathetyakartuṃ śakto 'pītyuktam /",
    "GSP33nysu__2u:5349": "aśeṣataḥ prāgidānīṃ cokto na tu sannihita evetyarthaḥ /",
    "GSP33nysu__2u:5350": "// iti śrīmannyāyasudhāyāṃ ārambhaṇādhikaraṇam //",
    "GSP33nysu__2u:5351": "[======= JNys_2,1.VII: itaravyapadeśādhikaraṇam =======]",
    "GSP33nysu__2u:5352": "// atha śrīmannyāyasudhāyāṃ itaravyapadeśādhikaraṇam //",
    "GSP33nysu__2u:5353": "// oṃ itaravyapadeśāddhitākaraṇādidoṣaprasaktiḥ oṃ //",
    "GSP33nysu__2u:5354": "asminnadhikaraṇe jīvakartṛtvapakṣaḥ śrutiprāpto vistarānnirākriyata iti bhāṣyam /",
    "GSP33nysu__2u:5355": "atra vaktavyam /",
    "GSP33nysu__2u:5356": "kimatra jīvasya sarvathā kartṛtvaṃ nirākriyate /",
    "GSP33nysu__2u:5357": "uteśvarādhīnaṃ tadaṅgīkṛtya svātantryamātram /",
    "GSP33nysu__2u:5358": "nādyaḥ /",
    "GSP33nysu__2u:5359": "tathā sati kartā śāstrātharvattvādityādivakṣyamāṇavirodhāpatteḥ /",
    "GSP33nysu__2u:5360": "svataḥkartṛtvānupapattirityādiviśeṣaṇavaiyarthyaprasaṅgācca /",
    "GSP33nysu__2u:5361": "na dvitīyaḥ /",
    "GSP33nysu__2u:5362": "hitakaraṇādidoṣaprasaktirityādisūtrāṇāṃ svātantryanirākaraṇaparatvena śakyayojanatve 'pi",
    "GSP33nysu__2u:5363": "kṛtsnaprasaktirniravayavatvaśabdakoṣo vetyasya sūtrasyāśakyavyākhyānatvāt",
    "GSP33nysu__2u:5364": "idaṃ hi sūtraṃ sarvathā kartṛtvaṃ nirākurvadupalabhyate /",
    "GSP33nysu__2u:5365": "tathāhi /",
    "GSP33nysu__2u:5366": "kartṛtvaṃ kṛtsnaikadeśābhyāṃ vyāptam /",
    "GSP33nysu__2u:5367": "tatra kṛtsnaprasaktāvanubhavavirodhaḥ /",
    "GSP33nysu__2u:5368": "ekadeśāṅgīkāre ca”atha yaḥ sa jīvaḥ sa nityo niravayavaḥ';",
    "GSP33nysu__2u:5369": "ityanaṃśatvaśrutivyākopaḥ syāt /",
    "GSP33nysu__2u:5370": "nahi sāmarthyāparaparyāyaṃ prayatnādirūpaṃ kartṛtvamasmākaṃ jīvādbhinnam /",
    "GSP33nysu__2u:5371": "yena tasya vicitratve 'pi jīvasya niraṃśatvaṃ na vyāhanyeta /",
    "GSP33nysu__2u:5372": "tato vyāpakanivṛttyā vyāpyaṃ kartṛtvamapi vicitratve 'pi jīvasya niraṃśatvaṃ na vyāhanyeta",
    "GSP33nysu__2u:5373": "tato vyāpakanivṛttyā vyāpyaṃ kartṛtvamapi nivartata iti khalvasya(tra)",
    "GSP33nysu__2u:5374": "tātparyaṃ pratīyate /",
    "GSP33nysu__2u:5375": "prasaṅgasya viparyaye paryavasānāvaśyambhāvāt /",
    "GSP33nysu__2u:5376": "atha jīvakartṛtvasyeśvarādhīnatānaṅgīkāra evaito prasaṅgāvuktau na kartṛtvamātre /",
    "GSP33nysu__2u:5377": "tathā ceśvarādhīnatvameva viparyayavaryavasānalabhyaṃ bhaviṣyatīti cenna /",
    "GSP33nysu__2u:5378": "syādapyevaṃ yadi jīvakartṛtvasyeśvarādhīnatvāṅgīkāreṇemau prasaṅgau śakyasamādhānau syātām",
    "GSP33nysu__2u:5379": "nacaivaṃ parādhīnenāpi khalvanena kṛtsnena vā kartavyamekadeśena vā /",
    "GSP33nysu__2u:5380": "tṛtīyaprakārābhāvāt /",
    "GSP33nysu__2u:5381": "bhāve vā tenaivāparādhīnatve 'pi kartṛtvopapatteḥ /",
    "GSP33nysu__2u:5382": "ato viparyayāparyavasānānnaivaṃ vyākhyānaṃ yuktamiti kartṛtvābhāva eva tātparyam /",
    "GSP33nysu__2u:5383": "tathāca vakṣyamāṇavirodhaḥ /",
    "GSP33nysu__2u:5384": "atha vastuto nāstyeva jīvasya kartṛtvam, ābhimānikaṃ tu tadityavirodhaḥ /",
    "GSP33nysu__2u:5385": "maivam /",
    "GSP33nysu__2u:5386": "vihāropadeśādityādinā vāstavasyaiva tasya sādhayiṣyamāṇatvāt /",
    "GSP33nysu__2u:5387_0": "ato durghaṭametadadhikaraṇamityato dvitīyapakṣamaṅgīkṛtya prasaṅgau jīvakartṛtvasyeśvarādhīnatānaṅgīkāraviṣayau vyākariṣyannādau",
    "GSP33nysu__2u:5387_1": "tāvadīśvarādhīnatāṅgīkāre prasaṅganivṛttiprakāramāgamavākyodāharaṇena darśayati- anaṃśasyāpīti //",
    "GSP33nysu__2u:5388": "itaravyapadeśād dhitākaraṇādidoṣaprasaktiḥ |",
    "GSP33nysu__2u:5389": "anaṃśasyāpi jīvasya kiñcit sāmarthyayojanām /",
    "GSP33nysu__2u:5390": "kāryeṣu yaḥ karotyaddhā namastasmai svayambhuve // MAnuv_2,1.94 //",
    "GSP33nysu__2u:5391": "kiñcitsāmarthyayojanāṃ kāryānurūpasāmarthyaprayogāt /",
    "GSP33nysu__2u:5392": "svayambhuve svatantrāya /",
    "GSP33nysu__2u:5393": "iti vacanādavasito 'yamabhipretaḥ artha ityanuvartate /",
    "GSP33nysu__2u:5394": "tataścaitaduktaṃ bhavati /",
    "GSP33nysu__2u:5395": "yadi jīvaḥ parameśvarādhīnatayā kartāṅgīkriyate /",
    "GSP33nysu__2u:5396": "tadopapadyate eva tasya kartṛtvam /",
    "GSP33nysu__2u:5397": "prasaṅgayoḥ samādhātuṃ śakyatvāt /",
    "GSP33nysu__2u:5398": "anaṃśatvasyābhyupagamena hi na niravayavatvaśabdakoṣaḥ /",
    "GSP33nysu__2u:5399": "anaṃśasyāpi parameśvarācintyaśaktivaśena kāryānurūpasāmarthyaprayogasambhavānna kṛtsnaprasaktiriti",
    "GSP33nysu__2u:5400": "etacacānupadaṃ sphuṭībhaviṣyati /",
    "GSP33nysu__2u:5401": "evamupodghātaprakriyayā viparyayaparyavasānopapattimuktvedānīṃ vivakṣitārthe sūtraṃ yojayati- yadīti //",
    "GSP33nysu__2u:5402": "yadi bhāgena kāryeṣu jīvaśaktiṃ na yojayet /",
    "GSP33nysu__2u:5403": "haristadā hi sarvatra kṛtsnayatnoṃ'śitāpi vā // MAnuv_2,1.95 //",
    "GSP33nysu__2u:5404": "bhāgena kāryānuguṇāṃśena /",
    "GSP33nysu__2u:5405": "atra yadīśvarādhīnatayā kartā na syāditi vaktavye yadi bhāgenetyādivacanaṃ prasaṅgasphuṭīkaraṇārtham",
    "GSP33nysu__2u:5406": "īśvarādhīnatvaprakāraprapañcanārthaṃ ca /",
    "GSP33nysu__2u:5407": "sarvatra tṛṇādānādāvapi kṛtsnayatnoṃ'śitāpi vā prasajyeta /",
    "GSP33nysu__2u:5408": "tathā cānubhavaśrutivirodhaḥ /",
    "GSP33nysu__2u:5409": "tasmātparameśvarādhīna eva jīvaḥ karteti śeṣaḥ /",
    "GSP33nysu__2u:5410": "na copādhikṛtāṃśakalpanayā kartṛtvasyāvidyakatvena (vo)copapattiḥ /",
    "GSP33nysu__2u:5411": "anaṃśasyāpītyādipramāṇasiddhopapannopapādakaparityāgenāprāmāṇikānupapannasvīkārasyāyuktatvāt",
    "GSP33nysu__2u:5412": "nanu jīvaśaktyaivedaṃ ghaṭatām /",
    "GSP33nysu__2u:5413": "maivam /",
    "GSP33nysu__2u:5414": "tasyāghaṭitaghaṭakācintyaśaktyabhāvāt /",
    "GSP33nysu__2u:5415": "bhāve vā hitākaraṇādidoṣaprasaktiḥ /",
    "GSP33nysu__2u:5416": "na hyatrādhikaraṇe pūrvapakṣiṇā mahadādisakalakāryakartṛtvaṃ jīvasyāśaṅkitam /",
    "GSP33nysu__2u:5417": "kintu ghaṭādikartṛtvam /",
    "GSP33nysu__2u:5418": "tattāvadanubhavasiddhatvātkulālādīnāṃ na tyaktuṃ śakyam /",
    "GSP33nysu__2u:5419": "tatreśvarasyāpi kartṛtvāṅgīkāre kalpāgauravaṃ syādityato neśvarasya sarvakartṛtvamiti /",
    "GSP33nysu__2u:5420": "tathāca kathamacintyaśaktiprasaktiḥ /",
    "GSP33nysu__2u:5421": "nanu ca vyatireko gandhavaditi jīvānāmanekarūpatāṃ sūtrakāra eva vakṣyati /",
    "GSP33nysu__2u:5422": "utkrāntigatyāgatīnāmityaṇutvaṃ ca /",
    "GSP33nysu__2u:5423": "na cāṇoryugapadanekarūpatvaṃ vinā sāṃśatayopapadyata iti sāṃśatāpi tata eva siddhā /",
    "GSP33nysu__2u:5424": "tatkathamatra niravayavatvaśabdakopo vetyavādīditi gūḍhābhisandherāśaṅkāmaviditābhiprāyaiva pariharati- aṃśino hītyādinā //",
    "GSP33nysu__2u:5425": "sārdhena ślokadvayena /",
    "GSP33nysu__2u:5426": "aṃśino hi paṭādyā ye bhinnaireva parasparam /",
    "GSP33nysu__2u:5427": "aṃśairaṃśina ucyante naivameva hi cetanāḥ // MAnuv_2,1.96 //",
    "GSP33nysu__2u:5428": "ato 'naṃśina ityeva śrutireteṣu vartate /",
    "GSP33nysu__2u:5429": "apyanekasvarūpeṣu viśeṣādeva kevalam // MAnuv_2,1.97 //",
    "GSP33nysu__2u:5430": "bahusvarūpatākhyā tu teṣvastyeva hi sāṃśatā // MAnuv_2,1.98ab //",
    "GSP33nysu__2u:5431": "tatra bahusvarūpatākhyetyanena vakṣyamāṇamabhyupaiti /",
    "GSP33nysu__2u:5432": "bahvityanekatvopalakṣaṇam /",
    "GSP33nysu__2u:5433": "bahusvarūpatayā khyāyata iti bahusvarūpatākhyā /",
    "GSP33nysu__2u:5434": "tuśabdaḥ śrutiniṣedhyāyā vaiśiṣyayadyotakaḥ /",
    "GSP33nysu__2u:5435": "teṣu cetaneṣu /",
    "GSP33nysu__2u:5436": "hiśabdaḥ pramāṇaprasiddhiṃ dyotayati /",
    "GSP33nysu__2u:5437": "ata evāstyevetyavadhāraṇam /",
    "GSP33nysu__2u:5438": "tataścāyamarthaḥ /",
    "GSP33nysu__2u:5439": "astyeva vakṣyamāṇānekasvarūpatāṇutvaṃ ca tadanyathānupapattisiddhā sāṃśatā ca /",
    "GSP33nysu__2u:5440": "prāmāṇikasya tyaktumaśakyatvāditi /",
    "GSP33nysu__2u:5441": "tarhi kathamatra tadviruddhamuktamityata uktam- aṃśina ityādi //",
    "GSP33nysu__2u:5442": "ādyo hiśabdaḥ pramāṇaprasiddhau dvitīyo yasmādityarthe /",
    "GSP33nysu__2u:5443": "ye paṭādyā aṃśinaḥ prasiddhāste parasparaṃ bhinnairevāṃśairaṃśinā ca vakṣyamāṇaprakāreṇa bhinnābhinnaireva na tvatyantābhinnaiḥ tantvādibhiraṃśairaṃśina ucyante /",
    "GSP33nysu__2u:5444": "cetanāstvevameva paṭādivaduktarūpairaṃśairaṃśino na bhavanti /",
    "GSP33nysu__2u:5445": "kintu parasparamaṃśinā cātyantābhinnaiḥ /",
    "GSP33nysu__2u:5446": "yasmādevamataḥ prasiddhāṃśivaidharmyādevānekasvarūpeṣu tata eva sāṃśeṣvapyeteṣu cetaneṣvanaṃśina iti śrutirvartate /",
    "GSP33nysu__2u:5447": "natu sarvathāṃśarāhityābhiprāyeṇa /",
    "GSP33nysu__2u:5448": "ato na virodha iti /",
    "GSP33nysu__2u:5449": "nanu yadi bhedo nāsti kathaṃ tarhyanekatvaṃ tasyābhedavyāptatvāt /",
    "GSP33nysu__2u:5450": "kathaṃ cāṃśitvam /",
    "GSP33nysu__2u:5451": "matvarthasya bhedena vinānupapatterityata uktaṃ viśeṣādeveti /",
    "GSP33nysu__2u:5452": "bhedābhāve 'pi kevalaṃ tatpratinidherviśeṣādevānekasvarūpeṣviti yojanā /",
    "GSP33nysu__2u:5453": "yadvā”apyanekasvarūpeṣu'; ityanenaiva vakṣyamāṇamaṅgīkṛtyāṃśina ityādinā",
    "GSP33nysu__2u:5454": "virodhaḥ parihṛtaḥ /",
    "GSP33nysu__2u:5455": "tatra bhedābhāve kathamanekatvamaṃśitvaṃ cetyāśaṅkāṃ viśeṣādevetyādipādatrayeṇa pariharati",
    "GSP33nysu__2u:5456": "kevalameva bhedena vinaiva teṣu bahusvarūpatā tayā khyāyamānā sāṃśatā cāsti /",
    "GSP33nysu__2u:5457": "katham /",
    "GSP33nysu__2u:5458": "viśeṣādeveti /",
    "GSP33nysu__2u:5459": "kuta etatkalpyate /",
    "GSP33nysu__2u:5460": "śrutidvayavirodhādeveti hiśabdenāha /",
    "GSP33nysu__2u:5461": "atra jīvasyeti prakṛte 'pi yaccetanā iti sāmānyenoktam /",
    "GSP33nysu__2u:5462": "tena cetanamātre 'pyayaṃ nyāya iti sūcayati /",
    "GSP33nysu__2u:5463": "athavā yadyaṃśino jīvāstarhi paṭādivadeva syurityasyācetanatvamupādhimanena dyotayati /",
    "GSP33nysu__2u:5464": "nanvevaṃ tarhi kiṃ jīvakartṛtvasyeśvarādhīnatvakalpanayā /",
    "GSP33nysu__2u:5465": "tadabhāve 'pi svato bahurūpatvasadbhāvenaikadeśataḥ kriyopapattau",
    "GSP33nysu__2u:5466": "kṛtsnaprasakterabhāvāt /",
    "GSP33nysu__2u:5467": "vibhinnāṃśābhāvena niravayavatvaśabdakopasyāpi parihārāt /",
    "GSP33nysu__2u:5468": "etadatiriktasya ceśvarakṛtyasyādarśanāditi pūrvapakṣiṇā svābhisandhāvudghāṭite satyāha- bahutveneti",
    "GSP33nysu__2u:5469": "bahutvenāvinābhāvād bhinnatā niyamād bhavet // MAnuv_2,1.98cd //",
    "GSP33nysu__2u:5470": "yadi naivaṃ niyamakṛd bhagavān puruṣottamaḥ // MAnuv_2,1.99ab //",
    "GSP33nysu__2u:5471": "yadi bhagavānpuruṣottama evaṃ na niyamakṛdbahutve 'pi bhedo jīveṣu mā",
    "GSP33nysu__2u:5472": "bhūditi vyavasthāyāḥ kartā na syāt /",
    "GSP33nysu__2u:5473": "tadā bahutvena hetunā jīveṣvapi bhinnatā bhavet /",
    "GSP33nysu__2u:5474": "bahutvasaṅkhayāyā bhinnatvenāvinābhāvalakṣaṇānniyamāt /",
    "GSP33nysu__2u:5475": "yathoktam- tadanuvidhānātpṛthaktvam'; iti /",
    "GSP33nysu__2u:5476": "etaduktaṃ bhavati /",
    "GSP33nysu__2u:5477": "parameśvarānapekṣasya jīvasya kartṛtvāṅgīkāre na sarvathoktaprasaṅgadvayaparihāraḥ /",
    "GSP33nysu__2u:5478": "tathāhi /",
    "GSP33nysu__2u:5479": "kṛtsnaprasaktistāvatkathaṃ pariharaṇīyā /",
    "GSP33nysu__2u:5480": "bahutvasadbhāveneti cet /",
    "GSP33nysu__2u:5481": "tarhi bahutvasya loke bhedāvinābhūtatvena jīvasya bahutve bhinnatvamapyāpadyeta /",
    "GSP33nysu__2u:5482": "tathāca durātmā niravayavatvaśabdakopo duṣparihāraḥ /",
    "GSP33nysu__2u:5483": "atha tatparihārārthaṃ bhedo neṣyate /",
    "GSP33nysu__2u:5484": "tadā vyāpakanivṛttyā vyāpyanivṛtterāvaśyakatvādbahutvasaṅkhayāpi tyājyā syāt /",
    "GSP33nysu__2u:5485": "tathā ca punaḥ saiva kṛtyā kṛtsnaprasaktirāskandeta /",
    "GSP33nysu__2u:5486": "atha jaḍeṣveva yatra bahutvaṃ tatra bheda iti niyamo na cetaneṣviti cet /",
    "GSP33nysu__2u:5487": "kuta etat /",
    "GSP33nysu__2u:5488": "tatha darśanāditi cenna /",
    "GSP33nysu__2u:5489": "yataḥ kārakapraśno 'yaṃ na pramāṇapraśnaḥ /",
    "GSP33nysu__2u:5490": "svabhāvo 'yaṃ padārthānāmiti cenna /",
    "GSP33nysu__2u:5491": "anīśvaravādapādaprasārikāpātāt /",
    "GSP33nysu__2u:5492": "kiñca viruddhaśca svabhāvaśceti katham /",
    "GSP33nysu__2u:5493": "nahi svayameva svena sadvitīya iti yuktam /",
    "GSP33nysu__2u:5494": "pramitatvānna virodha iti tu pratyuktam /",
    "GSP33nysu__2u:5495": "caitanyasāmarthyādidaṃ ghaṭata iti cet /",
    "GSP33nysu__2u:5496": "dhūmavānapi kaścinniragniko ghaṭatām /",
    "GSP33nysu__2u:5497": "atha viśeṣaśaktyedamupapadyata iti cet /",
    "GSP33nysu__2u:5498": "ghaṭe 'pyupapadyatām /",
    "GSP33nysu__2u:5499": "nahi tatra viśeṣo nāsti /",
    "GSP33nysu__2u:5500": "viśeṣavaicitryānneti cet /",
    "GSP33nysu__2u:5501": "tadeva kutaḥ /",
    "GSP33nysu__2u:5502_0": "tasmādbhagavāneva svarūpasvabhāvaviśeṣāṇāṃ niyāmakaścaitanyamavacchedakaṃ vidhāya viśeṣaṃ nimittīkṛtya viruddhe apyabhedabahutve",
    "GSP33nysu__2u:5502_1": "samāveśyābhedena niravayavatvaśabdakopamapāsya bahutvena kṛtsnaprasaktiṃ nyakkṛtya kāryānurūpaṃ sāmarthyāviśeṣaṃ (ni)yojayañjīvena",
    "GSP33nysu__2u:5502_2": "kārayatītyaṅgīkartavyamiti",
    "GSP33nysu__2u:5503": "nanvetatsarvaṃ jīvasāmarthyādināśakyasampādanaṃ kathaṃ bhagavānapi sampādayedityata āha- tasya tviti //",
    "GSP33nysu__2u:5504": "tasya tvaśeṣaśaktitvād yujyate savarmeva ca // MAnuv_2,1.99cd //",
    "GSP33nysu__2u:5505": "tadevamasya sūtrasyaivaṃ tātparyavyākhyāne na kaścidvirodha iti sthitam //",
    "GSP33nysu__2u:5506": "// iti śrīmannyāyasudhāyāṃ itaravyapadeśādhikaraṇam //",
    "GSP33nysu__2u:5507": "[======= JNys_2,1.VIII: śabdamūlatvādhikaraṇam =======]",
    "GSP33nysu__2u:5508": "// atha śrīmannyāyasudhāyāṃ śabdamūlatvādhikaraṇam //",
    "GSP33nysu__2u:5509": "// oṃ śrutestu śabdamūlatvāt oṃ //",
    "GSP33nysu__2u:5510": "nanvīśvarasyāpi kartṛtvaṃ na yujyate /",
    "GSP33nysu__2u:5511": "jīvavatkṛtsnaprasakteḥ /",
    "GSP33nysu__2u:5512": "nahi brahmāṇḍapipīlikā(ṇḍa)nirmāṇe samaṃ sāmarthyaṃ prayuñjānaḥ",
    "GSP33nysu__2u:5513": "prekṣāvānbhavati /",
    "GSP33nysu__2u:5514": "gatyantarābhāvānna doṣa iti cenna /",
    "GSP33nysu__2u:5515": "īśvaratvavyāghātāt /",
    "GSP33nysu__2u:5516": "athaitatparihārātharmekadeśena pravṛttiraṅgīkriyate tadā”neha nānā';",
    "GSP33nysu__2u:5517": "ityādiniravayavatvaśabdakāṣaḥ syāt /",
    "GSP33nysu__2u:5518": "śarīrendriyādivikalatvācca na kartṛtvam /",
    "GSP33nysu__2u:5519": "nahi kaściccharīrādivikalaḥ kartopalabdhaḥ /",
    "GSP33nysu__2u:5520": "bhūmyādyādhāravidhuratvācca /",
    "GSP33nysu__2u:5521": "evaṃ daurghaṭye 'pi yadi kartṛtvamīśvarasya syāttadā jīvasyāpi kinna syāt",
    "GSP33nysu__2u:5522": "viśeṣādarśanāt /",
    "GSP33nysu__2u:5523": "evañca sarvakartṛtvaṃ dūranirastamityayaṃ pūrvapakṣo 'trādhikaraṇe",
    "GSP33nysu__2u:5524": "nirasyate /",
    "GSP33nysu__2u:5525": "tasya tātparyamāha- tasya tviti //",
    "GSP33nysu__2u:5526": "śrutes tu śabdamūlatvāt |",
    "GSP33nysu__2u:5527": "tasya tvaśeṣaśaktitvād yujyate savarmeva ca // MAnuv_2,1.99cd //",
    "GSP33nysu__2u:5528": "tuśabdo jīvādviśeṣaṃ dyotayati /",
    "GSP33nysu__2u:5529": "caśabdo hetusamuccaye /",
    "GSP33nysu__2u:5530": "īśvarasyalaukikatvaśruterāgamaikāgamyatvena yuktivirodhānavakāśāt /",
    "GSP33nysu__2u:5531": "vicitraśaktiḥ puruṣaḥ',”sarvairyuktā śaktibhirdevatā sā';",
    "GSP33nysu__2u:5532": "ityādiśrutibhirvicitrāśeṣaśaktitvāvagamācca /",
    "GSP33nysu__2u:5533": "sarvaṃ bhinnāṃśarahitasyāpi kāryeṣu kṛtsnaprasaktyabhāvaḥ,",
    "GSP33nysu__2u:5534": "svarūpāṃśabāhulye 'pi bhedābhāvaḥ, aṃśataḥ kāryakaraṇe 'pi",
    "GSP33nysu__2u:5535": "niravayavatvaśabdakopābhāvaḥ, dehādirahitasyāpi kartṛtvanirvāha ityādi",
    "GSP33nysu__2u:5536": "yujyata iti /",
    "GSP33nysu__2u:5537": "nanu durghaṭamapi jīvakartṛtvamīśvaraśaktyā ghaṭata ityatītādhikaraṇe 'bhihitam /",
    "GSP33nysu__2u:5538": "tathāca kathamatra pūrvapakṣāvakāśaḥ /",
    "GSP33nysu__2u:5539": "yo hi paratra pramitaṃ ghaṭayitumīṣye saḥ svasminna īṣye ityasambhāvitam /",
    "GSP33nysu__2u:5540": "ucyate /",
    "GSP33nysu__2u:5541": "naiṣorthaḥ sūtrakṛtātītādhikaraṇe 'bhihitaḥ /",
    "GSP33nysu__2u:5542": "kintvāgāminamarthaṃ manasi nidhāya jīvakartṛtvavādanirāsa eva vihitaḥ /",
    "GSP33nysu__2u:5543": "bhāṣyakāreṇa tu śiṣyahitaiṣiṇā vakṣyamāṇamapyarthamākṛṣṭa pūrvottaravirodhaḥ parihṛta iti",
    "GSP33nysu__2u:5544": "pariṇāmavādino vivartavādinaśca brahmaṇo jagadupādānatvaṃ kṛtsnaprasaktirityanenākṣipya śrutestvityādinā samādhīyata iti vyācakṣate",
    "GSP33nysu__2u:5545": "tathāhi /",
    "GSP33nysu__2u:5546": "na brahma jagadupādānam /",
    "GSP33nysu__2u:5547": "yatastathātve kṛtsnasyāpi brahmaṇaḥ kāryākāratāprasaktiḥ syāt /",
    "GSP33nysu__2u:5548": "sthitau ca brahmābhāve taddarśanopadeśānarthakyādi syāt /",
    "GSP33nysu__2u:5549": "athaitaddoṣaparijihīrṣayā brahma ekadeśena pariṇamate ekadeśena cāvatiṣṭhata ityucyate tadā”niṣkalaṃ",
    "GSP33nysu__2u:5550": "ityādiniravayavatvaśabdakopaḥ syāditi /",
    "GSP33nysu__2u:5551": "atrocyate /",
    "GSP33nysu__2u:5552": "nāyaṃ doṣaḥ /",
    "GSP33nysu__2u:5553": "“tadātmānaṃ svayamakuruta'; ityādiśruterbrahmaṇo jagadupādānatvasya kṛtsnapariṇāmābhāvasya cāvagamāt /",
    "GSP33nysu__2u:5554": "śabdamūlatvena yuktivirodhānavakāśācca /",
    "GSP33nysu__2u:5555": "api ca sarvaśaktyupetā ca paradevatā śrūyate /",
    "GSP33nysu__2u:5556": "“sarvakarmā sarvakāmaḥ'; ityādi /",
    "GSP33nysu__2u:5557": "tato niravayavasyāpi brahmaṇaḥ kṛtsnaprasaktyabhāvenaiva jagadupādānatvamupapannamityādi /",
    "GSP33nysu__2u:5558": "tadetadvayākhyānamanupapannam /",
    "GSP33nysu__2u:5559": "evaṃ sati eṣāṃ sūtrāṇāmetadadhyāyāntarbhāvalakṣaṇasaṅgatyabhāvaprasaṅgāt /",
    "GSP33nysu__2u:5560": "tatkathamityata āha- virodha iti //",
    "GSP33nysu__2u:5561": "virodhaḥ sarvavaiśiṣṭaye yo dvitīye nirasyate /",
    "GSP33nysu__2u:5562": "nārāyaṇasya tvadhyāye ... // MAnuv_2,1.100a-c //",
    "GSP33nysu__2u:5563": "tuśabdo 'vadhāraṇe /",
    "GSP33nysu__2u:5564": "parabrahmaṇā nārāyaṇasya sarvasmāccetanādacetanācca vaiśiṣyaye vailakṣaṇye paramotkṛṣṭatve 'tyantavyāvṛttatve ca yo yuktyādivirodhaḥ sa evātra dvitīye 'dhyāye nirasyate /",
    "GSP33nysu__2u:5565": "sakalajagadupādanatvena sarvātmakatvaṃ tu na sarvavaiśiṣyayam /",
    "GSP33nysu__2u:5566": "nāpi tadupayuktam /",
    "GSP33nysu__2u:5567": "pratyuta viruddhameva /",
    "GSP33nysu__2u:5568": "tatkathaṃ tatra virodhaparihāro 'trāntarbhāvamāsādayet /",
    "GSP33nysu__2u:5569": "nanu jagadupādānatvādeva sarvavaiśiṣyayaṃ brahmaṇaḥ /",
    "GSP33nysu__2u:5570": "nahi jagajjagadupādānamiti cet /",
    "GSP33nysu__2u:5571": "tatkimupādānopādeyayorbhedaṃ manyase /",
    "GSP33nysu__2u:5572": "tathāca tadananyatvamityuktavirodhaḥ /",
    "GSP33nysu__2u:5573": "jagat brahmaṇo na bhidyate brahma tu jagato bhidyata iti cet /",
    "GSP33nysu__2u:5574": "na /",
    "GSP33nysu__2u:5575": "uktottaratvāt /",
    "GSP33nysu__2u:5576": "prāgbrahmopādānatvasyānuktatvātkṛtsnaprasaktyādiparicodanaivānavakāśā /",
    "GSP33nysu__2u:5577": "pariṇāmapratipādakaśruterabhāvena gaganādiprapañcātmakasya tadasambhaviśabdamūlatvasarvaśaktitvādyasambhavena ca samādhānamapyayuktam",
    "GSP33nysu__2u:5578": "vivartavāde tu sarvathāpi naiṣā śaṅkāvakāśamaśnute /",
    "GSP33nysu__2u:5579": "śuktyādikamiva rajatādyāropasya brahmāvidyakaprapañcāropasyādhiṣṭhānamiti spaṣṭamārambhaṇādhikaraṇe 'bhihitam /",
    "GSP33nysu__2u:5580": "tatra kathaṃ kṛtsnaikadeśavicāraḥ /",
    "GSP33nysu__2u:5581": "uktānavachānācchaṅgeti cet /",
    "GSP33nysu__2u:5582": "tarhyuktaṃ smareti vaktavyam /",
    "GSP33nysu__2u:5583": "spaṣṭaṃ cāropitatvaṃ prapañcasya brahmaṇyupapādanīyam /",
    "GSP33nysu__2u:5584": "śrutestvityādestu kā saṅgatiḥ /",
    "GSP33nysu__2u:5585": "kaścitparihārādarśanasambhrāntacitta āha /",
    "GSP33nysu__2u:5586": "avidyāsaṃvalitaṃ khalu brahma jagadupādānam /",
    "GSP33nysu__2u:5587": "tatrāvidyopādānatvasyāyamākṣepaḥ parihāraśceti /",
    "GSP33nysu__2u:5588": "tadatīva mandam /",
    "GSP33nysu__2u:5589": "na hyavidyāyā upādānatvamapi vāstavam /",
    "GSP33nysu__2u:5590": "tasyāvicāritaramaṇīyatayaiva śaṅkāviṣayatvāt /",
    "GSP33nysu__2u:5591": "kiñca kṛtsnaprasaktiḥ sāvayavatvaṃ cāvidyāyāṃ kiṃ kariṣyati /",
    "GSP33nysu__2u:5592": "samādhānaṃ tu sarvathāpyasaṅgatameva /",
    "GSP33nysu__2u:5593": "etena vikaraṇatvādityākṣepaparihārāvapyasaṅgatau veditavyau /",
    "GSP33nysu__2u:5594": "nahi bhramādhiṣṭhānatā śarīrādikamapekṣate /",
    "GSP33nysu__2u:5595": "īśvaraviṣayaṃ taditi cenna /",
    "GSP33nysu__2u:5596": "tasya kiraṇatvābhāvenākṣepānudayādityādikaṃ svayameva śiṣyairavagantavyamityasaṅgatirevācāryeṇoktā",
    "GSP33nysu__2u:5597": "syādevamasaṅgatiryadi brahmaṇaḥ sarvavaiśiṣyaye virodhaparihāro",
    "GSP33nysu__2u:5598": "'dhyāhāyarḥ syāttadeva kuta ityata āha- tadanya iti /",
    "GSP33nysu__2u:5599": "... tadanye tatratatragāḥ // MAnuv_2,1.100c //",
    "GSP33nysu__2u:5600": "tasmātsarvavaiśiṣyayaviṣayādanye virodhāstatra tatraivādhikaraṇeṣu gatāḥ parihṛtāḥ /",
    "GSP33nysu__2u:5601": "etaduktaṃ bhavati /",
    "GSP33nysu__2u:5602": "avirodhalakṣaṇo dvitīyo 'dhyāya iti tāvatsammatam /",
    "GSP33nysu__2u:5603": "na cānukte 'rthe virodhaparihāraḥ saṅgata iti prathamādhyāyārthe 'virodho",
    "GSP33nysu__2u:5604": "dvitīyasyārthaḥ /",
    "GSP33nysu__2u:5605": "prathame cādisūtreṇa śāstrīyaviṣayaprayojanapradarśanamukhena brahmajijñāsāyāḥ katarvyatvamuktam",
    "GSP33nysu__2u:5606": "taccaturadhyāyīparisamāpyaṃ naikatra paryavasyati /",
    "GSP33nysu__2u:5607": "tataḥ kiṃ tadbrahma /",
    "GSP33nysu__2u:5608": "kiṃ jīvo 'tha jaḍamiti svarūpajijñāsāyāṃ śṛṅgagrāhikayā",
    "GSP33nysu__2u:5609": "pradarśayitumaśakyatvāt /",
    "GSP33nysu__2u:5610": "dvitīyasūtre sarvato vailakṣaṇyapradarśanena sarvotkṛṣṭaṃ sarvasmādvayāvṛttaṃ ceti pratipāditam",
    "GSP33nysu__2u:5611": "sajātīyavijātīyāsambhāvitadharmasya lakṣaṇatvāt /",
    "GSP33nysu__2u:5612": "sakaletaravyāvṛtteśca tatprayojanatvāt /",
    "GSP33nysu__2u:5613": "tṛtīyasūtre śāstraṃ tatra pramāṇamabhidhāya tasyottaraprabandhena sāmānyato viśeṣataśca sakalajīvajaḍavyāvṛttavastuviṣayatā samarthitā /",
    "GSP33nysu__2u:5614": "evaṃca dvaye virodhaḥ pariharaṇīyā bhavanti /",
    "GSP33nysu__2u:5615": "dvitīyasūtrasiddhasarvavaiśiṣyayaviṣayāḥ śāstrasamanvayaviṣayāśca /",
    "GSP33nysu__2u:5616": "tatra dvitīyā vikāraśabdādityādinā tatra tatraivādhikaraṇe parihṛtā iti pariśeṣātsarvavaiśiṣyayaviṣayavirodhaparihāra eva dvitīyārtha iti jñāyata iti /",
    "GSP33nysu__2u:5617": "nanu ca śrutīnāṃ parasparavirodho 'pi dvitīye 'dhyāye na viyadaśruterityādinā parihṛtaḥ /",
    "GSP33nysu__2u:5618": "tatkathamucyate brahmaṇaḥ sarvavaiśiṣyaye virodho dvitīye nirasyata iti",
    "GSP33nysu__2u:5619": "tatrāha- sṛṣṭīti //",
    "GSP33nysu__2u:5620": "sṛṣṭisaṃhāravākyānāṃ jīvarūpābhidhāyinām /",
    "GSP33nysu__2u:5621": "apyanyonyāvirodhastu dvitīyādhyāyagocaraḥ // MAnuv_2,1.101 //",
    "GSP33nysu__2u:5622": "jīvarūpābhidhāyināṃ vākyānām /",
    "GSP33nysu__2u:5623": "upalakṣaṇametat /",
    "GSP33nysu__2u:5624": "prāṇādiviṣayāṇāṃ cetyapi draṣṭavyam /",
    "GSP33nysu__2u:5625": "sṛṣṭayādiviśeṣaṇamupapattisūcanārtham /",
    "GSP33nysu__2u:5626": "tuśabdo viśeṣārthaḥ /",
    "GSP33nysu__2u:5627": "yo dvitīyādhyāyagocaro vākyānāmanyonyavirodhaḥ so 'pi",
    "GSP33nysu__2u:5628": "pārameśvarasarvavaiśiṣyayavirodhaparihāra eva /",
    "GSP33nysu__2u:5629": "kintu prathamadvitīyapādayoḥ sākṣattṛtīyacaturthayostu vyavadhāneneti viśeṣaḥ /",
    "GSP33nysu__2u:5630": "tathāhi /",
    "GSP33nysu__2u:5631": "śrutīnāṃ parasparavirodhaparihāraḥ kiṃ tatprāmāṇyanirṇayamātraphalaḥ kiṃ vā prameyanirṇayaphalaḥ",
    "GSP33nysu__2u:5632": "nādyaḥ /",
    "GSP33nysu__2u:5633": "mīmāṃsāyā nyāyaśāstratvāpatteḥ /",
    "GSP33nysu__2u:5634": "kiñcaivaṃ sati viyadādisṛṣṭayādiviṣayavākyavirodhaparihāra eva kasmātkriyate /",
    "GSP33nysu__2u:5635": "uditahomādivākyānāmapi nyāyadarśana ivopādānopapatteḥ /",
    "GSP33nysu__2u:5636": "ākāśavāyvādikramaścātra nātyantamupayujyate /",
    "GSP33nysu__2u:5637": "dvitīye 'pi kiṃ sṛṣṭayādikameva prameyamuta tadaṅgibhūtamanyat /",
    "GSP33nysu__2u:5638": "nādyaḥ /",
    "GSP33nysu__2u:5639": "tasya svarūpato 'prayojanatvāt /",
    "GSP33nysu__2u:5640": "prathamāpratipādyatvam /",
    "GSP33nysu__2u:5641": "anyathā punaruditahomādivākyavirodhaparihāro 'pi kāryaḥ syāt /",
    "GSP33nysu__2u:5642": "sṛṣṭayādiviṣayaniṣkarṣo 'pi nirhetukaḥ /",
    "GSP33nysu__2u:5643": "ato dvitīya eva pariśiṣyate /",
    "GSP33nysu__2u:5644": "nacānyadasti sṛṣṭayādiprameyasyāṅgi prathamoktaṃ dvitīyasūtrābhihitādbrahmaṇaḥ sarvavaiśiṣyayāt",
    "GSP33nysu__2u:5645": "ato yuktamuktam /",
    "GSP33nysu__2u:5646": "tadevaṃ paroktasūtrārthasya dvitīyādhyāyāntarbhāvalakṣaṇasaṅgatyabhāvādvirodhāccokta eva sūtrārtha iti siddham /",
    "GSP33nysu__2u:5647": "atreśvarasya śarīrendriyādikaraṇarahitatvātkartṛtvaṃ nopapadyate ityākṣepasamādhānārthaṃ sūtram",
    "GSP33nysu__2u:5648": "oṃ vikaraṇatvānneti cettaduktam oṃ // iti /",
    "GSP33nysu__2u:5650": "etadanārambhaṇīyam /",
    "GSP33nysu__2u:5651": "punaruktatvāt /",
    "GSP33nysu__2u:5652_0": "śrutestu śabdamūlatvāt, tātmani caivaṃ vicitrāśca hi, sarvopetā ca taddarśanāditi sūtrairevālaukikatvaśabdaikasamadhigamyatvavicitrānantaśaktitvādiyuktibhiḥ",
    "GSP33nysu__2u:5652_1": "sarvasyāpi daurghaṭyasya parihṛtatvāt /",
    "GSP33nysu__2u:5653": "yo hi sākṣātkārakādhiṣṭhānasya neṣye sa śarīravyavadhānamapekṣate /",
    "GSP33nysu__2u:5654": "yasya cāgantukaṃ jñānaṃ sa tadarthamindriyāṇi /",
    "GSP33nysu__2u:5655": "yaśca guruśarīro nāvasthātuṃ śaknoti sa kṣityādikamādhāram /",
    "GSP33nysu__2u:5656": "bhagavāṃstu sarvaśaktiḥ sarvajñaḥ kimarthapapekṣateti /",
    "GSP33nysu__2u:5657": "naca kācidabhyadhikā śaṅkāsti yena punarārambhaḥ syādityata āha- māneti //",
    "GSP33nysu__2u:5658": "vikaraṇatvān neti cet tad uktam |",
    "GSP33nysu__2u:5659": "mānameyaviśeṣeṇa punaruktirna jāyate // MAnuv_2,1.102ab //",
    "GSP33nysu__2u:5660": "yathā ata eva prāṇa ityādau mānaikye 'pi meyaviśeṣaṇa na punaruktidoṣastathātra meyaikye 'pi mānaviśeṣaṇa na punaruktidoṣaḥ /",
    "GSP33nysu__2u:5661": "etaduktaṃ bhavati /",
    "GSP33nysu__2u:5662": "kimuktārthoktimātraṃ doṣaḥ /",
    "GSP33nysu__2u:5663": "kiṃ voktānatiriktoktiḥ /",
    "GSP33nysu__2u:5664": "nādyaḥ /",
    "GSP33nysu__2u:5665": "uktaparihārātideśokterapi doṣatvānuṣaṅgāt /",
    "GSP33nysu__2u:5666": "dvitīyastu prakṛte na siddhaḥ /",
    "GSP33nysu__2u:5667": "prameyaikye 'pi pramāṇabhedasya sattvāt /",
    "GSP33nysu__2u:5668": "iha hi cidānandādyātmakadivyamaṅgalavigrahavato mahāpuruṣasya prākṛtaśarīrādyabhāve 'pi sakalakāryakartṛtvamapāṇipāda ityādiśrutimāśrityoktamiti /",
    "GSP33nysu__2u:5669": "yadvā mānameyayorviśeṣeṇeti yojyam /",
    "GSP33nysu__2u:5670": "tathā cāyamatharḥ /",
    "GSP33nysu__2u:5671": "pūrvasūtraiḥ sāmānyaviṣayapramāṇānyāśritya sāmānyata eva sarvānupapattiparihāro vihitaḥ /",
    "GSP33nysu__2u:5672": "iha tu viśeṣaviṣayeṇaiva pramāṇena viśeṣānupapattiparihāraḥ kriyata iti kathaṃ punaruktidoṣāvakāśa iti /",
    "GSP33nysu__2u:5673": "tathāpyākṣepo nopapadyata iti cenna /",
    "GSP33nysu__2u:5674": "viśeṣajijñāsayopapatteriti /",
    "GSP33nysu__2u:5675": "// iti śrīmannyāyasudhāyāṃ śabdamūlatvādhikaraṇam //",
    "GSP33nysu__2u:5676": "[======= JNys_2,1.IX: naprayojanādhikaraṇam =======]",
    "GSP33nysu__2u:5677": "// atha śrīmannyāyasudhāyāṃ naprayojanādhikaraṇam //",
    "GSP33nysu__2u:5678": "// oṃ na prayojanavattvāt oṃ //",
    "GSP33nysu__2u:5679": "oṃ lokavattu līlākaivalyam oṃ /",
    "GSP33nysu__2u:5680": "yatprayojanārthaṃ sṛṣṭayādistadūnatvādapūrṇatetyākṣepaparihārāyedamadhikaraṇamārabhyate /",
    "GSP33nysu__2u:5681": "tadetadanupapannamityābhāti /",
    "GSP33nysu__2u:5682": "tathāhi /",
    "GSP33nysu__2u:5683": "yadyatra kartṛtvena prayojanavattvaṃ prasādhyāpūrṇatvasādhanaṃ pūrvapakṣiṇo vivakṣitaṃ syāttadā prathamasūtramayuktaṃ syāt /",
    "GSP33nysu__2u:5684": "apūrṇatāsādhakaṃ prati prayojanavattvahetorasiddhatvāt /",
    "GSP33nysu__2u:5685": "atha kartā cetprayojanavānsyāt tathā cāpūrṇaḥ syādityāpādanaṃ vivakṣitam /",
    "GSP33nysu__2u:5686": "tadā vyarthamevedaṃ sūtram /",
    "GSP33nysu__2u:5687": "na cāpūrṇastato na prayojanavāniti pareṇaivāṅgīkṛtatvāt /",
    "GSP33nysu__2u:5688": "anyathā viparyayāparyavasānāt /",
    "GSP33nysu__2u:5689": "lokavattu līlākaivalyamiti dvitīyasūtraṃ tu pakṣadvaye 'pyayuktam /",
    "GSP33nysu__2u:5690": "sādhanāpādanadūṣaṇasyānudbhāvanāditi /",
    "GSP33nysu__2u:5691": "maivam /",
    "GSP33nysu__2u:5692": "īśvarasya sṛṣṭayādinā prayojanamasti na vā /",
    "GSP33nysu__2u:5693": "ādye 'pūrṇatvaṃ prasajyeta /",
    "GSP33nysu__2u:5694": "dvitīye tu kartṛtvānupapattiḥ tasya prayojanavyāptatvādityubhayathāpīśvarasya jagatsṛṣṭayādikartṛtvānupapattirityatra pūrvapakṣiṇo vivakṣitam /",
    "GSP33nysu__2u:5695": "tatra prathamasūtreṇa prayojanābhāvapakṣaṃ sayuktikamupādatte /",
    "GSP33nysu__2u:5696": "tatroktadoṣaparihārārthaṃ dvitīyaṃ sūtram /",
    "GSP33nysu__2u:5697": "yadvā kartṛtvena prayojanasya tena cāpūrṇatvasya idaṃ sa dhanaṃ vivakṣitamutāpādanamiti siddhāntī vikalpyādyamādyena nirācaṣṭe /",
    "GSP33nysu__2u:5698": "na kartṛtvena prayojanavattvaṃ sādhyam /",
    "GSP33nysu__2u:5699": "kṛtakṛtyatvena prayojanābhāvasyaiva niścitatvāt /",
    "GSP33nysu__2u:5700": "nacāsiddho hetuḥ /",
    "GSP33nysu__2u:5701": "athaiṣa eva parama ānando niraniṣyo niravadya iti śruteḥ /",
    "GSP33nysu__2u:5702": "prayojanavattvenāpūrṇatānumānaṃ tu garbhasrāveṇaiva ga(li)tamiti /",
    "GSP33nysu__2u:5703": "ādyasya dūṣaṇāntaraṃ vadandvitīyaṃ dvitīyena nirākarotīti /",
    "GSP33nysu__2u:5704": "nanūktamatra lokavaditi sūtreṇa sādhanasyāpādanasya vā na kiñciddūṣaṇamudbhāvyata iti /",
    "GSP33nysu__2u:5705": "maivam /",
    "GSP33nysu__2u:5706": "bādhāderudbhāvanādityāśayavāndvitīyasūtrasya tātparyamāha- sadeti //",
    "GSP33nysu__2u:5707": "na prayojanavattvāt |",
    "GSP33nysu__2u:5708": "lokavat tu līlākaivalyam |",
    "GSP33nysu__2u:5709": "sadā pravṛttirīśasya svabhāvādeva kevalam // MAnuv_2,1.102cd //",
    "GSP33nysu__2u:5710": "yathā loke jvalanapavanādīnāṃ tatheśasyāpi sadā sṛṣṭayādau kevalaṃ prayojanena vinā svabhāvādeva pravṛttiḥ pramiteti śeṣaḥ /",
    "GSP33nysu__2u:5711": "tadaneneśvarasya pravṛttyā prayojanasādhanamanaikāntikaṃ bādhitaviṣayaṃ ca /",
    "GSP33nysu__2u:5712": "prasaṅgastu vyaptivikalo viparyayāparyavasāyī cetyuktaṃ bhavati /",
    "GSP33nysu__2u:5713": "atha manyeta /",
    "GSP33nysu__2u:5714": "cetanapravṛttiḥ na prayojanena vinā dṛṣṭā /",
    "GSP33nysu__2u:5715": "ato nānaikāntyādīti /",
    "GSP33nysu__2u:5716": "tadapi nāsti /",
    "GSP33nysu__2u:5717": "mattasya sukhodrekādeva nṛttagānādipravṛttidarśanāt /",
    "GSP33nysu__2u:5718": "nanu ca prekṣāvatpravṛttirna prayojanoddeśena vinopalabdhā iyaṃ ca prekṣāvatpravṛttiḥ /",
    "GSP33nysu__2u:5719": "ataḥ prayojanoddeśavatī syāditi sādhyamāpādyaṃ cetyata āha- aṅgeti //",
    "GSP33nysu__2u:5720": "aṅgaceṣyā yathā puṃsaḥ kāściduddeśavarjitāḥ // MAnuv_2,1.103ab //",
    "GSP33nysu__2u:5721": "kāścidvayākhyānādāvaṅgulicālanādikāḥ /",
    "GSP33nysu__2u:5722": "uddeśavarjitāḥ prayojanoddeśavarjitāḥ /",
    "GSP33nysu__2u:5723": "tathā īśasyāpi pravṛttiriti pūrveṇānvayaḥ /",
    "GSP33nysu__2u:5724": "tathāpyanaikāntyādyanistāra iti bhāvaḥ /",
    "GSP33nysu__2u:5725": "yaduktamīśvarasya pravṛttiḥ prayojanena vinā svabhāvādeva pramiteti /",
    "GSP33nysu__2u:5726": "tatpramāṇamidānīmāha- devasyeti //",
    "GSP33nysu__2u:5727": "devasyaiṣa svabhāvo 'yamityāha śrutirañjasā // MAnuv_2,1.103cd //",
    "GSP33nysu__2u:5728": "“devasyaiṣa svabhāvo 'yamāptakāmasya kā spṛhā'; iti śrutirañjasā sphuṭamuktamarthamāha",
    "GSP33nysu__2u:5729": "devasyāyaṃ sṛṣṭayādiviṣaya eṣaḥ icchā /",
    "GSP33nysu__2u:5730": "tatpūrvikā pravṛttiriti yāvat /",
    "GSP33nysu__2u:5731": "svabhāva eva /",
    "GSP33nysu__2u:5732": "na prayojanāya /",
    "GSP33nysu__2u:5733": "kutaḥ āptakāmasya prayojanaspṛhāsambhavādityarthaḥ /",
    "GSP33nysu__2u:5734": "kecididaṃ sūtramanyathā vyācakṣate /",
    "GSP33nysu__2u:5735": "yathā loke saptadvīpāṃ medinīmadhitiṣṭhataḥ sampūṇarśauryavīryaparākramasyāpi mahārājasya kevalalīlaikaprayojanāḥ kandukādyārambhā dṛśyante /",
    "GSP33nysu__2u:5736": "tathaiva parasyāpi brahmaṇaḥ svasaṅkalpamātrāvakḷptajagajjanmasthitidhvaṃsāderlīlaiva prayojanamiti tadetannirākaroti- krīḍāmiti //",
    "GSP33nysu__2u:5737": "krīḍāṃ prayojanaṃ kṛtvā sṛṣṭiḥ śrutivirodhinī // MAnuv_2,1.104ab //",
    "GSP33nysu__2u:5738": "“bhogārthaṃ sṛṣṭirityanye krīḍātharmiti cāpare'; iti krīḍāprayojanāṃ bhagavataḥ sṛṣṭayādipravṛttiṃ vadataḥ pūrvapakṣīkṛtya devasyaiva svabhāvo",
    "GSP33nysu__2u:5739": "'yamiti sayuktikaṃ prayojanaleśābhāvaḥ śrutyā siddhāntitaḥ /",
    "GSP33nysu__2u:5740": "ataḥ śrutiviruddhatvādapavyākhyānamevaitat /",
    "GSP33nysu__2u:5741": "sūtrākṣarānanuguṇaṃ caitadvayākhyānamityāha- itīti //",
    "GSP33nysu__2u:5742": "iti kevalalīlaiva nirṇītā prabhuṇā svayam // MAnuv_2,1.104cd //",
    "GSP33nysu__2u:5743": "yata evaṃ”krīḍāṃ prayojanaṃ kṛtvā sṛṣṭiḥ śrutivirodhinī'; iti tasmāt śrutyanusāriṇā prabhuṇā svayaṃ sākṣātsṛṣṭaṃ kevalalīlaiva sṛṣṭayādipravṛttirnirṇītā līlākaivalyamiti /",
    "GSP33nysu__2u:5744": "natu līlārtheti tato 'pyayuktamidaṃ vyākhyānamiti /",
    "GSP33nysu__2u:5745": "yadvā pūrvavākyokto hetuḥ, ayaṃ sādhyanirdeśaḥ /",
    "GSP33nysu__2u:5746": "yasmāllīlāṃ prayojanaṃ kṛtvā sṛṣṭiḥ śrutivirodhinī tasmādetatsūtre kevalalīlaiva sūtrakṛtā nirṇītā vyākhyātā na punarlīlārtheti /",
    "GSP33nysu__2u:5747": "kiñca kartṛtvena prayojanavattāṃ sādhayannāpādayanvā praṣṭavyaḥ /",
    "GSP33nysu__2u:5748": "kiṃ prayojanaṃ svasambandhi vivakṣitam, uta parasambandhi, atha sādhāraṇam /",
    "GSP33nysu__2u:5749": "ādye sādhane 'naikāntyam /",
    "GSP33nysu__2u:5750": "āpādane vyāptyabhāvaḥ /",
    "GSP33nysu__2u:5751": "viparyayaparyavasāne vyabhicāra eva /",
    "GSP33nysu__2u:5752": "dṛśyante hi kṛpālavaḥ svaprayojanamanuddiśya paraprayojanārthameva pravartamānāḥ /",
    "GSP33nysu__2u:5753": "nacādṛṣṭārthamiti vācyam /",
    "GSP33nysu__2u:5754": "paśūnāṃ paśuprāyāṇāṃ cāpatyapālanādau pravṛttidarśanāt /",
    "GSP33nysu__2u:5755": "naca prayojanoddeśitā kṛpālutā ceti sambhavati /",
    "GSP33nysu__2u:5756": "dvitīye 'pyanaikāntyādikameva /",
    "GSP33nysu__2u:5757": "svaprayojanārthaṃ pravṛtterbahulamupalambhāt /",
    "GSP33nysu__2u:5758": "bhagavato 'pi svaprayojanābhāve 'pi paraprayojanoddeśitāṅgīkāreṇa krameṇa siddhasādhaneṣyāpādanāsiddhatvaprasaṅga(ṅgā)śca",
    "GSP33nysu__2u:5759": "ata eva na tṛtīyo 'pi /",
    "GSP33nysu__2u:5760": "ata eva (yena) kenacitkartṛtva(tve)viśeṣaṇaṃ, pravṛttisvabhāvatve sadā pravartetetyatiprasañjanaṃ ca pratyuktam /",
    "GSP33nysu__2u:5761": "syādetadevam /",
    "GSP33nysu__2u:5762": "yadīśvarapravṛttau paraprayojanoddeśaḥ syānna cāsāvaṅgīkartumucitaḥ /",
    "GSP33nysu__2u:5763": "kā spṛhā na kāpīti śrutyā neti sūtrakāreṇa ca sarvathā prayojanoddeśasya nivāritatvādityata āha- ātmeti //",
    "GSP33nysu__2u:5764": "ātmaprayojanārthāya spṛhāṃ śrutiravārayat // MAnuv_2,1.105ab //",
    "GSP33nysu__2u:5765": "śrutiriti sūtrakṛto 'pyupalakṣaṇam /",
    "GSP33nysu__2u:5766": "paraprayojanārthatāṃ tvaṅgīkuruta eveti śeṣaḥ /",
    "GSP33nysu__2u:5767": "kuta etadavagamyata ityata āha- neti //",
    "GSP33nysu__2u:5768": "na prayojanavattvenetyata āha jagadguruḥ // MAnuv_2,1.105cd //",
    "GSP33nysu__2u:5769": "yataḥ paraprayojanamaṅgīkṛtyātmaprayojanārthatāmeva neti nyavārayat /",
    "GSP33nysu__2u:5770": "ata eva hi prayojanavattvāditi tatra hetumāha- anyathā naitaṃ brūyāt /",
    "GSP33nysu__2u:5771": "etaduktaṃ bhavati /",
    "GSP33nysu__2u:5772": "yadi neti sautrīpratijñā svaparaprayojanaviṣayā syāt tadā prayojanavattvāditi heturanaikāntikaḥ syāt /",
    "GSP33nysu__2u:5773": "svayaṃ vyāpārasādhyaprayojanavato 'pi paraprayojanoddeśena vyāpāradarśanāt /",
    "GSP33nysu__2u:5774": "svaprayojanamātraviṣayatve tu nāyaṃ doṣaḥ /",
    "GSP33nysu__2u:5775": "yo 'vāptayatprayojanaḥ sa svārthaṃ na taduddiśatīti vyāpteranavadyatvāt /",
    "GSP33nysu__2u:5776": "ataḥ prayojanavattvāditi hetuṃ brahmaṇaḥ sūtrakṛdātmaprayojanoddeśameva neti nivāritavān /",
    "GSP33nysu__2u:5777": "na paraprayojanoddeśamapi /",
    "GSP33nysu__2u:5778": "tathātve tadvayāptameva kamapi hetuṃ brūyāt /",
    "GSP33nysu__2u:5779": "svaprayojananiṣedhaṃ kurvāṇo viśeṣaniṣedhasya śeṣābhyanujñājñāpakatvātparaprayojanaspṛhāmabhyupaitīti",
    "GSP33nysu__2u:5780": "jñāyata iti /",
    "GSP33nysu__2u:5781": "upalakṣaṇametat /",
    "GSP33nysu__2u:5782": "śrutirapyāptakāmasyeti hetugarbhaviśeṣaṇaṃ prayuñjānā'tmaprayojanaspṛhāmevākṣipati paraprayojanaspṛhāmabhyupaitīti jñāyata ityapi draṣṭavyam /",
    "GSP33nysu__2u:5783": "iha hi buddhireveśvarasyāvyāhatā kriyāśaktiḥ, tathaiva sarvasyopapattau kimicchāprayatnakalpanayā",
    "GSP33nysu__2u:5784": "yadvā prayatnaḥ kartatvam /",
    "GSP33nysu__2u:5785": "tasyaivākhyātārthatayā nirṇītatvāt /",
    "GSP33nysu__2u:5786": "sa ca dvedhā buddhimapekṣate /",
    "GSP33nysu__2u:5787": "utpattyarthaṃ viṣayaniyamārthaṃ ca /",
    "GSP33nysu__2u:5788": "tatreśvaraprayatno yadyapi nityatvānnotpattāvapekṣate buddhim /",
    "GSP33nysu__2u:5789": "tathāpi viṣayaniyamārthaṃ tāmapekṣata eva /",
    "GSP33nysu__2u:5790": "na hi nirviṣaya evāsau /",
    "GSP33nysu__2u:5791": "vyarthatvaprasaṅgāt /",
    "GSP33nysu__2u:5792": "naca svabhāvata evārthapravaṇaḥ /",
    "GSP33nysu__2u:5793": "buddhitvaprasaṅgāt /",
    "GSP33nysu__2u:5794": "buddhireva hi svabhāvato 'rthapravaṇā /",
    "GSP33nysu__2u:5795": "ato jñānaprayatnābhyāmeva sarvanirvāhānneśvarasyecchāsti /",
    "GSP33nysu__2u:5796": "na cecchayā prayatnasya viṣayaniyamaḥ /",
    "GSP33nysu__2u:5797": "tasyā api svato viṣayapravaṇatābhāvāt /",
    "GSP33nysu__2u:5798_0": "tadarthaṃ buddhayaṅgīkāre tayaiva prayatnasya viṣayaniyamopapatteḥ kimantargaḍunecchayeti manvā(nyamā)nāḥ kecit,”kā spṛhā';",
    "GSP33nysu__2u:5798_1": "itrata śrutirneśvarasya prayojanecchāmātraniṣedhaparā, kintvicchālakṣaṇaṃ guṇameva niṣedhatīti vyācakṣate /",
    "GSP33nysu__2u:5799": "tannirākaroti- icchāmātramiti //",
    "GSP33nysu__2u:5800": "icchāmātraṃ prabhoḥ sṛṣṭiriti sṛṣṭau viniścitāḥ /",
    "GSP33nysu__2u:5801": "iti praśaṃsayā ... // MAnuv_2,1.106a-c //",
    "GSP33nysu__2u:5802": "kā spṛheti śrutyā neśvarasyecchāmātraṃ niṣi(ṣe)dhyate /",
    "GSP33nysu__2u:5803": "kutaḥ /",
    "GSP33nysu__2u:5804": "icchāvattvasya pramāṇataḥ siddhatvāt /",
    "GSP33nysu__2u:5805": "tathāhi /",
    "GSP33nysu__2u:5806": "“vibhūtiṃ prasavaṃ tvanye manyante sṛṣṭicintakāḥ /",
    "GSP33nysu__2u:5807": "svapnamāyāsarūpeti sṛṣṭiranyairvikalpitā /",
    "GSP33nysu__2u:5808": "kālātprasūtiṃ bhūtānāṃ manyante kālacintakāḥ'; iti pariṇāmavādaṃ vivartavādaṃ kālādinimittavādaṃ cānyamatatvenoktvecchāmātramiti śrutyā svamatamucyate /",
    "GSP33nysu__2u:5809": "ye sṛṣṭiviṣaye viśiṣṭaniścayavantaste, prabhoricchāmātrādhīnā sṛṣṭirna brahmapariṇāmo naca tadvivarto nāpi kālādinimitteti manyanta iti /",
    "GSP33nysu__2u:5810": "anayā prabhoricchāmātrāyattatāṃ sṛṣṭermanyamānānāṃ viniścitā iti praśaṃsayā tasyecchāvattvamavagamyate",
    "GSP33nysu__2u:5811": "yadīśvarasyecchā na syāt tadā tadāyattatāṃ sṛṣṭermanyamānā vipayarstāḥ syuḥ /",
    "GSP33nysu__2u:5812": "viśiṣṭaniścayavanta ityeṣā praśaṃsānupapannā syāt /",
    "GSP33nysu__2u:5813": "naca praśaṃsātvādevārthāsiddhiḥ /",
    "GSP33nysu__2u:5814": "pūrvottarapakṣāvadhāraṇaprasaṅge praśaṃsānupapannā syāt /",
    "GSP33nysu__2u:5815": "naca praśaṃsātvādevārthāsiddhiḥ /",
    "GSP33nysu__2u:5816": "pūrvottarapakṣāvadhāraṇaprasaṅge praśaṃsāyā api yāthārthyāvaśyambhāvāt /",
    "GSP33nysu__2u:5817": "anyathā pariṇāmādivādā api praśaṃsyeran /",
    "GSP33nysu__2u:5818": "... kāmaśrutibhyaścaiva ... // MAnuv_2,1.106cd //",
    "GSP33nysu__2u:5819": "na kevalaṃ śrutārthānupapattyā /",
    "GSP33nysu__2u:5820": "api tarhi”kāmastadagre samarvatādhi',”so 'kāmayata'; ityādibhyo bhagavataḥ kāmapratipādakaśrutibhyaścecchāvagamyate",
    "GSP33nysu__2u:5821": "evaśabdaḥ śrutīnāmarthāpattitaḥ prābalyasūcakaḥ /",
    "GSP33nysu__2u:5822": "icchākāmaśabdayorjñānaprayatnopalakṣaṇatvasya sambhavānnārthāpattiśrutibhyāmicchāsiddhiriti cenna /",
    "GSP33nysu__2u:5823": "mukhye bādhakābhāvāt /",
    "GSP33nysu__2u:5824": "... yuktitaḥ // MAnuv_2,1.106d //",
    "GSP33nysu__2u:5825": "mā vā saitsīdicchā 'rthāpattiśrutibhyāṃ yuktitastāvatsetsyati /",
    "GSP33nysu__2u:5826": "tathāhi /",
    "GSP33nysu__2u:5827": "īśvara icchāvān ātmatvāt yajñadattavat /",
    "GSP33nysu__2u:5828": "naca muktādau vyabhicāraḥ /",
    "GSP33nysu__2u:5829": "tatrāpi tasyāḥ sādhayiṣyamāṇatvāt /",
    "GSP33nysu__2u:5830": "jñānavattvāt, prayatnavattvāt, kartṛtvādvā /",
    "GSP33nysu__2u:5831": "īśvarajñānaṃ vecchāsamānāśrayaṃ jñānatvādasmadādijñānavat /",
    "GSP33nysu__2u:5832": "evaṃ tatprayatnamapi pakṣīkṛtya prayoktavyam /",
    "GSP33nysu__2u:5833": "yadvā kṣityādikamicchāvajjanyaṃ kāryatvādghaṭavat /",
    "GSP33nysu__2u:5834": "nanvevaṃ duḥkhādikamapi sādhayituṃ śakyamiti cettatkimatiprasaṅgabhīruṇā kṣityāderbuddhimatkāraṇakatvānumānamapi tyakṣyate /",
    "GSP33nysu__2u:5835": "duḥkhādisādhane bādho 'sti na buddhisādhana iti cet /",
    "GSP33nysu__2u:5836": "samaṃ prakṛte 'pi /",
    "GSP33nysu__2u:5837": "mahātātparyayukteśca ... // MAnuv_2,1.106c //",
    "GSP33nysu__2u:5838": "nanvīśvarasya icchābhāve bādhakābhāvādaprayojakatvamanumānānāmiti /",
    "GSP33nysu__2u:5839": "maivam /",
    "GSP33nysu__2u:5840": "mahātātparyayukteśca /",
    "GSP33nysu__2u:5841": "yadīśvarasya icchā na syāt tadā tasminsarvavedānāṃ (vedāntānāṃ)",
    "GSP33nysu__2u:5842": "mahātātparyaṃ na syāditi bādhakasadbhāvāt /",
    "GSP33nysu__2u:5843": "icchā niṣprayojaneti cet /",
    "GSP33nysu__2u:5844": "syādevaṃ yadi prayojanamanurudhya kalpyate /",
    "GSP33nysu__2u:5845": "anyataḥ siddhe 'rthe kiṃ prayojanagaveṣaṇayā /",
    "GSP33nysu__2u:5846": "... necchāmātraṃ niṣiddhayate // MAnuv_2,1.106d //",
    "GSP33nysu__2u:5847": "kiñcaivaṃ sati buddhirapi nāṅgīkaraṇīyā /",
    "GSP33nysu__2u:5848": "svarūpasāmarthyenaiveśvarasya kartṛtvopapatteḥ /",
    "GSP33nysu__2u:5849": "lokavairūpyamiti cet /",
    "GSP33nysu__2u:5850": "tatkimudāsīnasya boddhuḥ kartṛtvamupalabdhaṃ loke, yenānicchato 'pi",
    "GSP33nysu__2u:5851": "tadīśvarasyāṅgīkriyate /",
    "GSP33nysu__2u:5852": "prayatnavata eva vā kartṛtvaṃ bhaviṣyati /",
    "GSP33nysu__2u:5853": "tasya viṣayaniyamārthaṃ buddhireṣyavyeti cenna /",
    "GSP33nysu__2u:5854": "buddhivatsvato viṣayapravaṇatopapatteḥ /",
    "GSP33nysu__2u:5855": "tathātve buddhito bhedo na syāditi cenna buddhitvādinaiva tadupapatteḥ /",
    "GSP33nysu__2u:5856": "anyathā paropādhikaviṣayapravaṇatvayoricchāprayatnayorapi bhedā na syāt /",
    "GSP33nysu__2u:5857": "viṣayaniyamārthamiti ca ko 'rthaḥ /",
    "GSP33nysu__2u:5858": "kiṃ viṣayaviśeṣasambaddhatayotpādā(nār)tham, utotpannasya sthitasyaiva vā",
    "GSP33nysu__2u:5859": "tatsambandhārtham, atha tajjñānārtham /",
    "GSP33nysu__2u:5860": "nādyaḥ /",
    "GSP33nysu__2u:5861": "anāditvāt /",
    "GSP33nysu__2u:5862": "sāditve 'pi ka(kā)raṇasāpekṣa(ta)yā buddherapi parato viṣayapravaṇatāpatteḥ /",
    "GSP33nysu__2u:5863": "na dvitīyaḥ /",
    "GSP33nysu__2u:5864": "paurvāparyobhāvāt /",
    "GSP33nysu__2u:5865": "nahi prayatnaḥ utpādya sthitvā vā paścādviṣayeṇa sambaddhayate /",
    "GSP33nysu__2u:5866": "na tṛtīyaḥ /",
    "GSP33nysu__2u:5867": "svarūpagrāhakapramāṇenaikatadgrahaṇāt /",
    "GSP33nysu__2u:5868": "buddherapi parāpekṣāprasaṅgācceti /",
    "GSP33nysu__2u:5869": "mahātātparyayukteśceti yaduktaṃ tadasat /",
    "GSP33nysu__2u:5870": "yadīśvaro necchāvānsyāttadā śrutimahātātparyaviṣayo na syādityatra vyāptyabhāvāt /",
    "GSP33nysu__2u:5871": "icchārahitasyāpi dharmādestattacchāstramahātātparyaviṣayatvadarśanāt /",
    "GSP33nysu__2u:5872": "āpādyasyāniṣṭatvābhāvāccetyata uktaṃ vivṛṇoti- mokṣārthā iti //",
    "GSP33nysu__2u:5873": "mokṣārthāḥ śrutayo yasmāt sa ca tasya prasādataḥ /",
    "GSP33nysu__2u:5874": "unninīṣativākyācca lokadṛṣṭānusārataḥ // MAnuv_2,1.107 //",
    "GSP33nysu__2u:5875": "icchāṃnimittako yasmāt tadabhāve kutaḥ śrutiḥ /",
    "GSP33nysu__2u:5876": "mahātātparyarahitā pramāṇatvaṃ gamiṣyati // MAnuv_2,1.108 //",
    "GSP33nysu__2u:5877": "yasmātkāraṇātsarvā api śrutayo mokṣārthāḥ mokṣaprayojanāstasmāttadabhāve parameśvarasyecchābhāve tata eva mokṣārthatābhāve śrutistatra mahātātparyarahitā syāt /",
    "GSP33nysu__2u:5878": "tathāca kathaṃ pramāṇatvaṃ gamiṣyatīti yojanā /",
    "GSP33nysu__2u:5879": "mokṣārthatve kimīśvarasyecchayetyata uktam- sa ceti //",
    "GSP33nysu__2u:5880": "sa ca mokṣastasya īśvarasya prasādato yasmāttasmāttadabhāva iti sambandhaḥ /",
    "GSP33nysu__2u:5881": "tathāpīśvarasya prasādena bhāvyaṃ kimicchayetyata prasādata ityetadvayākhyātam- icchānimittaka iti //",
    "GSP33nysu__2u:5882": "īśvarajñānādeva mokṣasiddheḥ kiṃ tatprasādenetyata uktam- loketi //",
    "GSP33nysu__2u:5883": "vimato bandhamokṣaḥ prabhuprasādasādhyo mokṣatvāt śṛṅkhalāmokṣavat ityādilokadṛṣṭavyāptyupetānumānānusārataḥ ityatharḥ /",
    "GSP33nysu__2u:5884": "na kevalamanumānātkintvāgamādapītyuktaṃ- unninīṣatīti //",
    "GSP33nysu__2u:5885": "“eṣa hyeṣa sādhukarma kārayati taṃ, yamebhyo lokebhya unninīṣate'; iti vākyācca /",
    "GSP33nysu__2u:5886": "atra karmetyupalakṣaṇam /",
    "GSP33nysu__2u:5887": "unninīṣate ūrdhvaṃ netumicchati /",
    "GSP33nysu__2u:5888": "yadvā prasādaśabdenecchocyate ityata idaṃ vākyaṃ (vākyametat) jñāpakam /",
    "GSP33nysu__2u:5889": "lokadṛṣṭā(dṛṣṭa)nusārata ityetadapyasyaiva arthasya jñāpakamuktam /",
    "GSP33nysu__2u:5890": "śrutaya ityupakramya śrutirityekavacanaṃ kaimutyārtham /",
    "GSP33nysu__2u:5891": "ekamapi vākyaṃ na tatra mahātātparyavatsyāt /",
    "GSP33nysu__2u:5892": "kimuta sarvāḥ śrutaya iti /",
    "GSP33nysu__2u:5893": "etaduktaṃ bhavati /",
    "GSP33nysu__2u:5894": "śāstraṃ hi sādhyasādhanabhāvavadviṣayaprayojanavattayā vyāptam /",
    "GSP33nysu__2u:5895": "tatra śrutīnāṃ mokṣa eva prayojanam /",
    "GSP33nysu__2u:5896": "“teṣāṃ duḥkhaprahāṇāya śrutireṣā pravartate'; iti vacanāt /",
    "GSP33nysu__2u:5897": "mokṣādanyatrātyantikaduḥkhaprahāṇāyogāt /",
    "GSP33nysu__2u:5898": "svargādiprayojanaṃ bhavadapyavāntarameva na pradhānam /",
    "GSP33nysu__2u:5899": "viṣayastu parameśvara eva /",
    "GSP33nysu__2u:5900": "“sarve vedā yatpadamāmananti'; ityādivacanāt /",
    "GSP33nysu__2u:5901": "dharmādikaṃ tvavāntarapratipādyam /",
    "GSP33nysu__2u:5902": "abhipretaprayojanasādhanaṃ ca viṣayatāmaśnute /",
    "GSP33nysu__2u:5903": "naca dharmādikaṃ mokṣasādhanam /",
    "GSP33nysu__2u:5904": "“puṇyacito lokaḥ kṣīyate'; iti śruteḥ /",
    "GSP33nysu__2u:5905": "ato bhagavatyeva mokṣasādhanatvātsavarśrutīnāṃ mahātātparyam /",
    "GSP33nysu__2u:5906": "nacāvyāpṛtātsādhanātphalasiddhiḥ /",
    "GSP33nysu__2u:5907": "vyāpāraśca prasāda eva /",
    "GSP33nysu__2u:5908": "natu śrutijanitaṃ tajjñāna sākṣātkāro vā /",
    "GSP33nysu__2u:5909": "“yasya prasādāt'; ityādivākyāduktānumānācca /",
    "GSP33nysu__2u:5910": "jñānaṃ tu prasādasādhanamiti na sambandhānupapattiḥ /",
    "GSP33nysu__2u:5911": "prasādo nāmecchāviśeṣaḥ /",
    "GSP33nysu__2u:5912": "tathā sati”unninīṣate'”tadicchayā yato hyasya bandhamokṣau pratiṣṭhitau';",
    "GSP33nysu__2u:5913": "ityādiśrutibhiḥ”yasya prasādāt'; iti śruteraikārthyalābhāt /",
    "GSP33nysu__2u:5914": "prasanno 'smīti pratītau paropacikīrṣāyā eva sphuraṇāt /",
    "GSP33nysu__2u:5915": "tathāca yadīśvaro necchāvāṃstadā na prasidedghaṭavat /",
    "GSP33nysu__2u:5916": "sāmānyābhāve viśeṣābhāvaniyamāt /",
    "GSP33nysu__2u:5917": "prasādarahitaśca na mokṣasādhanaṃ syāt /",
    "GSP33nysu__2u:5918": "yadyatra vivakṣitāvāntaravyāpārarahitaṃ na tattatra sādhanamiti vyāpteḥ /",
    "GSP33nysu__2u:5919": "mokṣaṃ pratyasādhanaṃ ca na mokṣaśāstramahātātparyaviṣayaḥ syāt /",
    "GSP33nysu__2u:5920": "tathāca mokṣaprayojanatā śrutīnāṃ hīyeta /",
    "GSP33nysu__2u:5921": "naca viṣayāntaraṃ prayojanāntaraṃ cāstīti viṣayaprayojanaśūnyatvādaprāmāṇyamevāpadyeta /",
    "GSP33nysu__2u:5922": "naca tadapauruṣeyatāyānāśaṅkitadoṣasya vākyasyopapadyate /",
    "GSP33nysu__2u:5923": "ato 'vaśyamuktena krameṇecchāvattvaṃ bhagavato 'ṅgīkaraṇīyamiti /",
    "GSP33nysu__2u:5924": "nanu viṣayābhāve syādaprāmāṇyam /",
    "GSP33nysu__2u:5925": "phalābhāve tu kathamaprāmāṇyāpādanam /",
    "GSP33nysu__2u:5926": "nahi phalavattvaṃ prāmāṇyam /",
    "GSP33nysu__2u:5927": "kintu yāthārthyamevetyuktam /",
    "GSP33nysu__2u:5928": "nāpi prāmāṇyasya vyāpakam /",
    "GSP33nysu__2u:5929": "tṛṇādidarśanasya prayojanābhāve 'pi prāmāṇyābhyupagamādityata āha-",
    "GSP33nysu__2u:5930": "yāthārthyameveti //",
    "GSP33nysu__2u:5931": "yāthārthyameva mānatvamapi vākyaṃ prayojakam /",
    "GSP33nysu__2u:5932": "mānatvameti ... // MAnuv_2,1.109a-c //",
    "GSP33nysu__2u:5933": "yadyapi yāthārthyameva mānatvaṃ na phalavattvam /",
    "GSP33nysu__2u:5934": "nāpi tena vyāptam /",
    "GSP33nysu__2u:5935": "tathāpi vākyaṃ prayojakameva mānatvametīti yuktamāpādanam /",
    "GSP33nysu__2u:5936": "etaduktaṃ bhavati /",
    "GSP33nysu__2u:5937": "prāmāṇyamātrasya prayojanavattvena vyāptyabhāve 'pi tadviśeṣasya vākyaprāmāṇyasyāstyeva /",
    "GSP33nysu__2u:5938": "padānāmiṣyasādhana eva gṛhītasaṅgatikatvāt /",
    "GSP33nysu__2u:5939": "padasaṅgatigrahaṇasavyapekṣasyaiva vākyasya bodhakatvāt /",
    "GSP33nysu__2u:5940": "phalasya viṣayaviśeṣe vākyaprāmāṇyanirṇayahetutvācca /",
    "GSP33nysu__2u:5941": "ato vyāpakābhāve vyāpyavākyaprāmāṇyābhāvāpādanamupapannameveti /",
    "GSP33nysu__2u:5942": "nanu ca mahātātparyagocarasya viṣayasya paramaprayojanasya cābhāve",
    "GSP33nysu__2u:5943": "'pyavāntaraviṣayeṇa dharmādināpradhānaprayojanena ca svargādinā",
    "GSP33nysu__2u:5944": "viṣayaprayojanavatī śrutiḥ pramāṇaṃ bhaviṣyati ityata āha- tatrāpīti //",
    "GSP33nysu__2u:5945": "... tatrāpi yat sampūrṇaprayojanam // MAnuv_2,1.109cd //",
    "GSP33nysu__2u:5946": "vākye 'pi nirdhāraṇe saptamī /",
    "GSP33nysu__2u:5947": "prayojanavattve 'pīti vā /",
    "GSP33nysu__2u:5948": "yat vākyaṃ sampūrṇaprayojanaṃ mahāprayojanam /",
    "GSP33nysu__2u:5949": "upalakṣaṇaṃ caitat /",
    "GSP33nysu__2u:5950": "pradhānaviṣayaṃ cetyapi draṣṭavyam /",
    "GSP33nysu__2u:5951": "yaditi śravaṇāttaditi labhyate /",
    "GSP33nysu__2u:5952": "sampūrṇaprayojanamiti cāvartanīyam /",
    "GSP33nysu__2u:5953": "mānatvametītyanuvartanīyam /",
    "GSP33nysu__2u:5954": "tathā cāyamarthaḥ /",
    "GSP33nysu__2u:5955": "nāvāntaraviṣayaprayojanābhyāṃ vākyasya prāmāṇyaṃ sambhavati /",
    "GSP33nysu__2u:5956": "kinnāma yadvākyaṃ yanma(hā)hatprayojanamuddiśya yaṃ pradhānaṃ viṣayaṃ",
    "GSP33nysu__2u:5957": "pratipādayituṃ pravṛttaṃ tattābhyāṃ(eva) prayojanaviṣaṭābhyāmupetaṃ prāmāṇyamaśnute /",
    "GSP33nysu__2u:5958": "tadabhāve 'vāntaraprayojanāderapyasiddheḥ /",
    "GSP33nysu__2u:5959": "siddhau vā vā tasyaiva prādhānyaprāpteḥ /",
    "GSP33nysu__2u:5960": "vedavākyaṃ ca mokṣoddeśena mahātatparyopetamityuktam /",
    "GSP33nysu__2u:5961": "tattayoreva viṣayaprayojanayorupapattau pramāṇaṃ syānnānyatheti /",
    "GSP33nysu__2u:5962": "// iti śrīmannyāyasudhāyāṃ na prayojanādhikaraṇam //",
    "GSP33nysu__2u:5963": "[======= JNys_2,1.X: vaiṣamyanairghṛṇyādhikaraṇam =======]",
    "GSP33nysu__2u:5964": "// atha śrīmannyāyasudhāyāṃ vaiṣamyanairghṛṇyādhikaraṇam //",
    "GSP33nysu__2u:5965": "// oṃ vaiṣamyanairghṛṇye na sāpekṣatvāttathā hi darśayati oṃ //",
    "GSP33nysu__2u:5966": "prāṇināṃ vividhāndehendriya(yādi)viṣayāṃstatphalaṃ ca sukhaduḥkhalakṣaṇamutpādayannīśvaraḥ kiṃ tadīyaṃ dharmādharmarūpaṃ karmāpekṣate na vā /",
    "GSP33nysu__2u:5967": "ādye tasya svātantryapracyutiḥ /",
    "GSP33nysu__2u:5968": "dvitīye nirnimittaṃ kāṃścitsukhayanviṣamaḥ syāt /",
    "GSP33nysu__2u:5969": "kāṃścidduḥkhayannirghṛṇaḥ syāt /",
    "GSP33nysu__2u:5970": "ityubhayathā na tasya sarvakartṛtvamityeṣa(va) pūrvapakṣo 'trādhikaraṇe",
    "GSP33nysu__2u:5971": "nirākriyate /",
    "GSP33nysu__2u:5972": "tatra tāvadādyena sūtreṇa karmādisāpekṣasya kartṛtvamabhyupetya vaiṣamyanairghaṇye parihṛte",
    "GSP33nysu__2u:5973": "apekṣaṇīyaṃ karmādi īśvarāyattaṃ na vā /",
    "GSP33nysu__2u:5974": "neti pakṣe sarvakāraṇatvahāniḥ /",
    "GSP33nysu__2u:5975": "ādye nirnimittaṃ viṣamāṇāṃ karmaṇāṃ kārayiturvaiṣamyanairghṛṇye syātāmityākṣipya karmādīnāmanāditā(tvā)bhyupagamena",
    "GSP33nysu__2u:5976": "karmāvibhāgāditi cennānāditvāt'; iti sūtreṇa /",
    "GSP33nysu__2u:5977": "evaṃ tarhi karmādisāpekṣasya svātantryaṃ na syādityāśaṅkayoktamupapadyate ceti /",
    "GSP33nysu__2u:5978": "karmādyapekṣasyāpi tasya svātantryamupapadyate /",
    "GSP33nysu__2u:5979": "karmādisattāderapi tadadhīnatvasyārambhaṇādhikaraṇe samarthitatvāt /",
    "GSP33nysu__2u:5980": "nahi svādhīnasattādikamapekṣamāṇasya svātantryapracyutiryukteti /",
    "GSP33nysu__2u:5981": "evaṃ(ca) tarhi tadapekṣā nāmānapekṣaiva /",
    "GSP33nysu__2u:5982": "tathāca punarvaiṣamyādyāpattirityāśaṅkayoktam- upalabhyate ceti //",
    "GSP33nysu__2u:5983": "upalabhyate hī(ce)śvarasyedṛśaṃ vaiṣamyaṃ nirghṛṇatvaṃ ca pramāṇaiḥ /",
    "GSP33nysu__2u:5984": "ato nedamaniṣyamiti /",
    "GSP33nysu__2u:5985": "tadidamayuktam /",
    "GSP33nysu__2u:5986": "vaiṣamyanairghṛṇye hi vastuto dūṣaṇe na vā /",
    "GSP33nysu__2u:5987": "ādye kathamantato 'pyaṅgīkriyete /",
    "GSP33nysu__2u:5988": "dvitīye prathamamevāṅgīkārye /",
    "GSP33nysu__2u:5989": "kiṃ sāpekṣatāpakṣaṃ kakṣīkṛtya tatra dūṣaṇaparihārakleśena /",
    "GSP33nysu__2u:5990": "tathāca bakabandha(ka)rītirityato 'bhiprāyamāha- vaiṣamyamiti /",
    "GSP33nysu__2u:5991": "vaiṣamyanairghṛṇye na sāpekṣatvāt tathā hi darśayati |",
    "GSP33nysu__2u:5992": "vaiṣamyaṃ caiva nairghṛṇyaṃ vedāprāmāṇyakāraṇam /",
    "GSP33nysu__2u:5993": "nāṅgīkāryamato 'nyattu na vaiṣamyādināmakam // MAnuv_2,1.110 //",
    "GSP33nysu__2u:5994": "dvividhaṃ khalvidaṃ vaiṣamyaṃ nirghṛṇatvaṃ ca /",
    "GSP33nysu__2u:5995": "ekaṃ (dha)karmādyanapekṣatāprayuktam /",
    "GSP33nysu__2u:5996": "aparaṃ tu sāpekṣatve 'pi karmādisattāderapīśvarādhīnatvaprayuktam /",
    "GSP33nysu__2u:5997": "tatrādyaṃ vedāprāmāṇyakāraṇatvena dūṣaṇatvāt neśvarasyāṅgīkartumucitam /",
    "GSP33nysu__2u:5998": "vedo hi dharmaṃ sukhasādhanamadharmaṃ ca duḥkhasādhanamāha /",
    "GSP33nysu__2u:5999": "tatra yadīśvaro dharmādharmānapekṣya viṣamo nirghṛṇaśca syāt tadā vedoditaṃ dharmādharmayoḥ sukhaduḥkhasādhanatvamasatsyāt /",
    "GSP33nysu__2u:6000": "tathāca tasya kathaṃ prāmāṇyaṃ syāt /",
    "GSP33nysu__2u:6001": "ataḥ sūtrakāreṇa karmādisāpekṣatāpakṣamurarīkṛtya tatparihṛtam /",
    "GSP33nysu__2u:6002": "ato 'nyattu dvitīyaṃ vaiṣamyaṃ nairghṛṇyaṃ ca na vaiṣamyādināmakaṃ",
    "GSP33nysu__2u:6003": "dūṣaṇarūpaṃ na bhavatīti yāvat /",
    "GSP33nysu__2u:6004": "tathāhi vaiṣamyādikaṃ tāvanna svarūpeṇa doṣaḥ kintu doṣahetutayā /",
    "GSP33nysu__2u:6005": "na cedaṃ vedāprāmāṇyakāraṇam /",
    "GSP33nysu__2u:6006": "karmādisāpekṣatvāṅgīkārāt /",
    "GSP33nysu__2u:6007": "nāpi jīvānāmiveśvarasya pratyavāyahetuḥ /",
    "GSP33nysu__2u:6008": "tadabhāvāt /",
    "GSP33nysu__2u:6009": "ato 'dūṣaṇatvādaṅgīkṛtaṃ sūtrakṛteti na kaściddoṣaḥ /",
    "GSP33nysu__2u:6010": "tathāca bhāgyam /",
    "GSP33nysu__2u:6011": "“naca punarvaiṣamyādyāpātena doṣaḥ'; iti /",
    "GSP33nysu__2u:6012": "// iti śrīmannyāyasudhāyāṃ vaiṣamyanairghṛṇyādhikaraṇam //",
    "GSP33nysu__2u:6013": "[======= JNys_2,1.XI: sarvadharmopapattyadhikaraṇam =======]",
    "GSP33nysu__2u:6014": "// atha śrīmannyāyasudhāyāṃ sarvadharmopapattyadhikaraṇam //",
    "GSP33nysu__2u:6015": "// oṃ sarvadharmopapatteśca oṃ //",
    "GSP33nysu__2u:6016": "sarve cetanā apūrṇaguṇā doṣiṇaśca dṛṣṭāstaddṛṣṭāntena cetanatvādīśvarasyāpi samāsavyāsābhyāmaparipūṇarguṇatvaṃ doṣitvaṃ ca syāditi pūrvapakṣo 'trādhikaraṇe nirasyate /",
    "GSP33nysu__2u:6017": "tadidamaspaṣṭaṃ bhāṣye /",
    "GSP33nysu__2u:6018": "caśabdasamuccitāyāḥ śruterevodāhṛtatvāt /",
    "GSP33nysu__2u:6019": "yukteravyutpādanāt /",
    "GSP33nysu__2u:6020": "tataḥ spaṣṭaṃ yadadhīnā iti //",
    "GSP33nysu__2u:6021": "sarvadharmopapatteś ca |",
    "GSP33nysu__2u:6022": "yadadhīnā guṇāścaiva doṣā api hi sarvaśaḥ /",
    "GSP33nysu__2u:6023": "guṇāstasya kathaṃ na syuḥ syurdeṣāśca kathaṃ punaḥ // MAnuv_2,1.111 //",
    "GSP33nysu__2u:6024": "cāpiśabdāvanyonyasamuccaye /",
    "GSP33nysu__2u:6025": "evaśabdasya yadadhīnā evetyanvayaḥ /",
    "GSP33nysu__2u:6026": "hiśabdaḥ sarvasya bhagavadadhīnatāyāṃ śrutyādiprasiddhiṃ dyotayati /",
    "GSP33nysu__2u:6027": "kathamityākṣepe /",
    "GSP33nysu__2u:6028": "dvedhā hi vastu na prāpyate /",
    "GSP33nysu__2u:6029": "tatra svātantryābhāvādvā prepsābhāvādvā /",
    "GSP33nysu__2u:6030": "dvedhā ca na hīyate /",
    "GSP33nysu__2u:6031": "svātantryābhāvādvā jihāsābhāvādvā /",
    "GSP33nysu__2u:6032": "asti tāvadīśvarasya sarvatra svātantryam /",
    "GSP33nysu__2u:6033": "asti ca mayā sarvadā'nandādiguṇavatā duḥkhādidoṣavarjitena bhāvyamitīcchā,",
    "GSP33nysu__2u:6034": "prekṣāvattvāt /",
    "GSP33nysu__2u:6035": "ataḥ kathaṃ tasyānandādiguṇapūrṇatvaṃ duḥkhādisarvadoṣadūratvaṃ na bhavati",
    "GSP33nysu__2u:6036": "atraite prayogāḥ /",
    "GSP33nysu__2u:6037": "īśvaraḥ sakalaguṇapūrṇaḥ sarvadoṣadūraśca, svatantratvāt /",
    "GSP33nysu__2u:6038": "vyatirekeṇa yajñadattavat /",
    "GSP33nysu__2u:6039": "īśvaro vipratipannaguṇavān, tatra prepsāvattve sati svatantratvāt /",
    "GSP33nysu__2u:6040": "yo yatra prepsāvatve sati svatantraḥ sa tadvān yathā sampratipannaḥ /",
    "GSP33nysu__2u:6041": "īśvaro na vimatadoṣavān, tajjihāsutve sati svatantratvāt /",
    "GSP33nysu__2u:6042": "yo yatra jihāsāvattve sati svatantraḥ sa tadabhāvavān /",
    "GSP33nysu__2u:6043": "yathā sammata iti /",
    "GSP33nysu__2u:6044": "sarvadharmāpapattestad vākyairapi hi tādṛśaiḥ /",
    "GSP33nysu__2u:6045": "nirdoṣāśeṣaguṇako nirṇīto bhagavān hariḥ // MAnuv_2,1.112 //",
    "GSP33nysu__2u:6046": "|| iti śrīmadānandatīrthabhagavatpādācāryaviracite śrībrahmasūtrānuvyākhyāne dvitīyādhyāyasya prathamaḥ pādaḥ ||",
    "GSP33nysu__2u:6047": "tat evamuktaprakāreṇa sarveṣāṃ dharmāṇāṃ guṇānāṃ doṣābhāvānāṃ ca sambandhinyāstatpratipādikayā upapatteḥ tādṛśaiḥ sarvaguṇapūrtyāderupapādakaiḥ /",
    "GSP33nysu__2u:6048": "hiśabdasteṣāṃ”guṇāḥ śrutāḥ'; ityādīnāṃ prasiddhānāṃ sūcayati /",
    "GSP33nysu__2u:6049": "tadanena svapakṣe pramāṇamabhidadhataiva parakīyayuktīnāṃ kālātyayāpadiṣṭatvaṃ svātantryābhāvopādhiduṣṭatvaṃ coktaṃ bhavatīti /",
    "GSP33nysu__2u:6050": "// iti śrīmatpūrṇapramatibhagavatpādasukṛteranuvyākhyānasya praguṇajayatīrthākhyayatinā",
    "GSP33nysu__2u:6051": "kṛtāyāṃ ṭīkāyāṃ viṣamapadavākyātharvivṛtau dvitīyādhyāyasya prathamacaraṇaḥ paryavasitaḥ //",
    "GSP33nysu__2u:6052": "// iti śrīmannyāyasudhāyāṃ dvitīyādhyāyasya prathamacaraṇaḥ samāptaḥ //",
    "GSP33nysu__2u:6053": "Adhyaya 2, Pada 2",
    "GSP33nysu__2u:6054": "[======= JNys_2,2.I: racanānupapattyadhikaraṇa =======]",
    "GSP33nysu__2u:6055": "// atha śrīmannyāyasudhāyāṃ racanānupapattyadhikaraṇam //",
    "GSP33nysu__2u:6056": "sakalajagajjanmādikāraṇe sakalaguṇaparipūrṇe samastāvadyagandhavidhure pare brahmaṇi viṣṇau samastaśrutisamanvayo yaḥ prathamādhyāye 'bhihitaḥ,",
    "GSP33nysu__2u:6057": "tasya sāṅkhayādisamayavirodhenānyathātvaśa(ṅkāyāṃ",
    "GSP33nysu__2u:6058": "tannirākaraṇārthamayaṃ)ṅkāṃ nivārayituṃ dvitīyapāda ārabhyate /",
    "GSP33nysu__2u:6059": "nanvanārambhaṇīya evāyaṃ pādaḥ /",
    "GSP33nysu__2u:6060": "tathāhi sāṅkhayādimatāni kiṃ smṛtitvenoktārthamanyathamantīti śaṅkayate,",
    "GSP33nysu__2u:6061": "kiṃvā yuktyupetatayā, athavā śrutyupetatayā, yadvā pratyakṣopetatayā /",
    "GSP33nysu__2u:6062": "nādyaḥ, pratismṛtiparāhatatvenāptiniścāyakābhāvena ca teṣāmapasmṛtitvasya",
    "GSP33nysu__2u:6063": "prathamapāde samarthitatvāt /",
    "GSP33nysu__2u:6064": "ata eva na caturthaḥ /",
    "GSP33nysu__2u:6065": "na dvitīyaḥ /",
    "GSP33nysu__2u:6066": "uktārthaviruddhānāṃ sakalayuktīnāmābhāsatvasya tatraiva vyutpāditatvāt /",
    "GSP33nysu__2u:6067": "prabalayuktivirodho 'tra nirasyata iti cenna /",
    "GSP33nysu__2u:6068": "prābalyaṃ hi yuktīnāṃ śrutyādipramāṇamūlatvena, tatsaṃvāditvena (vā),",
    "GSP33nysu__2u:6069": "bahutvena vā syāt /",
    "GSP33nysu__2u:6070": "sarvathāpi nādhikāśaṅkāvakāśaḥ /",
    "GSP33nysu__2u:6071": "śrutyādisaṃvādinīnāṃ tanmūlānāṃ bahvīnāṃ ca yuktīnāṃ tatraiva nirākṛtatvāt",
    "GSP33nysu__2u:6072": "kāścideva tatra nirastā na samastā iti cenna /",
    "GSP33nysu__2u:6073": "sūtrāṇāmupalakṣaṇārthatvāt /",
    "GSP33nysu__2u:6074": "anyathā yuktyābhāsānāmanantatvena aparyavasānaṃ syāt /",
    "GSP33nysu__2u:6075": "pādabhedaścaivaṃ sati na syāt /",
    "GSP33nysu__2u:6076": "na tṛtīyaḥ, samastaśrutīnāṃ brahmaṇi samanvayasyoktatvāt /",
    "GSP33nysu__2u:6077": "atra kaścidāha /",
    "GSP33nysu__2u:6078": "svapakṣasādanaparapakṣapratikṣepābhyāmeva nirṇayo bhavati /",
    "GSP33nysu__2u:6079": "tatra prathamādhyāye svapakṣe pramāṇamuktam /",
    "GSP33nysu__2u:6080": "tasya yuktivirodho dvitīyasya ādyapādena nirastaḥ /",
    "GSP33nysu__2u:6081": "evaṃ svapakṣasthāpane jāte parapakṣapratikṣepātharmayaṃ vāda ārabhyata iti",
    "GSP33nysu__2u:6082": "tadayuktam /",
    "GSP33nysu__2u:6083": "parapakṣapratikṣepo hi tadīyasādhananirāsādanyo nāsti /",
    "GSP33nysu__2u:6084": "sādhanāni ca smṛtyādīnyeva /",
    "GSP33nysu__2u:6085": "nirastāni ca samastāni tāni prathamapāda iti kimasya kṛtyam /",
    "GSP33nysu__2u:6086": "kiñcaivaṃ sati virodhaparihāro 'dhyāyārtho na syāditi /",
    "GSP33nysu__2u:6087": "apara āha /",
    "GSP33nysu__2u:6088": "uktārthe smṛtinyāyavirodho nāstīti sthāpite 'pyasti brahmaṇi samanvayābhāvaśaṅkā /",
    "GSP33nysu__2u:6089": "katham /",
    "GSP33nysu__2u:6090": "yadyapyanumānaṃ brahmaṇo jagatkāraṇatvamapabādhituṃ nālam, tathāpi kāraṇāntaraṃ jagato 'vagamayitumalam",
    "GSP33nysu__2u:6091_0": "tataśca vastuvikalpānupapatteranyataraparigrahe hetvabhāvāt brahmaiva jagatkāraṇamiti na niścetuṃ śakyate, pratyuta sarvajñapraṇetṛkatvenānumānasyopabṛṃhitatvāt",
    "GSP33nysu__2u:6091_1": "pradhānādyeva jagatkāraṇaṃ na brahmeti buddhiḥ syāt /",
    "GSP33nysu__2u:6092": "ato na kevalaṃ brahmaṇo jagatkāraṇatvamapabādhitumanumānaṃ notsahate /",
    "GSP33nysu__2u:6093": "kintu kāraṇāntaramapyavagamayituṃ nālamiti pradarśanārthaṃ dvitīyaḥ pāda ārabhyata iti /",
    "GSP33nysu__2u:6094": "etadapyuktam /",
    "GSP33nysu__2u:6095": "tathāhi /",
    "GSP33nysu__2u:6096": "kimanenoktaṃ syāt /",
    "GSP33nysu__2u:6097": "yadi, prāk svābhimatārthe yuktivirodhaparihāreṇa svapakṣasthapānā vihitā,",
    "GSP33nysu__2u:6098": "idānīṃ parapakṣapratikṣepo vidhīyata iti /",
    "GSP33nysu__2u:6099": "tadoktamevottaram /",
    "GSP33nysu__2u:6100": "atha yuktivirodhaparihāra eva pādadvayārthaḥ, kintu svapakṣavirodhiyuktinirākaraṇaṃ prathame, dvitīye tu parapakṣasādhakayuktinirākaraṇamiti, tanna /",
    "GSP33nysu__2u:6101": "nyāyasāmyena tāsāmapi śakyanirākaraṇatvāt (sārvajñaṃ) sarvajñatvaṃ ca praṇetṝṇāṃ prāgeva nirastam /",
    "GSP33nysu__2u:6102": "ato nāyaṃ pāda ārambhaṇīya ityata āha- smṛtīti //",
    "GSP33nysu__2u:6103": "smṛtiyuktiśrutiguṇayuktayo bahuyuktayaḥ /",
    "GSP33nysu__2u:6104": "evaṃ caturvidhā naiva viruddhayante 'nvayaṃ prati // MAnuv_2,2.1 //",
    "GSP33nysu__2u:6105": "iti prathamapādena nirṇīte 'pyabhiyogataḥ /",
    "GSP33nysu__2u:6106": "darśanānāṃ pravṛttatvānmanda āśaṅkate punaḥ // MAnuv_2,2.2 //",
    "GSP33nysu__2u:6107": "śrutayo gurā upasarjanā(ni) yāsāṃ tāstathoktāḥ /",
    "GSP33nysu__2u:6108": "caturvidhā virodhipratītayaḥ /",
    "GSP33nysu__2u:6109": "anvayaṃ prati na viruddhayante iti śrutisamanvayasiddhamarthaṃ nānyathayituṃ śaknuvantītyarthaḥ",
    "GSP33nysu__2u:6110": "abhiyoga āgrahaḥ /",
    "GSP33nysu__2u:6111": "dṛśyate prameyamebhiriti darśanāni sāṅkhayādiśāstrāṇi /",
    "GSP33nysu__2u:6112": "etaduktaṃ bhavati /",
    "GSP33nysu__2u:6113": "yadyapi paramatasādhakānāmasmanmatabādhakānāṃ ca smṛtyādīnāmābhāsatvavyutpādanena spaparapakṣasādhanopālambhau kṛtāveveti paramārthaḥ /",
    "GSP33nysu__2u:6114": "tathāpyukte 'rthe punaḥ puruṣasya āśaṅkā bhavatyeva, kimetadevamanyathā veti /",
    "GSP33nysu__2u:6115": "kasmāt /",
    "GSP33nysu__2u:6116": "abhiyogato (darśanānāṃ) matānāṃ pravṛttatvāt tadupalambhāditi /",
    "GSP33nysu__2u:6117": "nanu ca śrutayastāvadapauruṣeyatayānāśaṅkitadoṣāḥ",
    "GSP33nysu__2u:6118": "bahula(prabala)yuktibhiścānusaṃhitārthā nirastasamastapratipakṣāśca /",
    "GSP33nysu__2u:6119": "tatkathaṃ tatsamanvayasiddhe 'rthe",
    "GSP33nysu__2u:6120": "'bhiyogapravṛttadarśanopalambhamātreṇānyathātvaśaṅkā syāt /",
    "GSP33nysu__2u:6121": "atiprasaṅgāt /",
    "GSP33nysu__2u:6122": "nanvata evoktaṃ manda iti /",
    "GSP33nysu__2u:6123": "maivam /",
    "GSP33nysu__2u:6124": "prāptimanālocya śaṅkamānasyāvicikitsitaśaṅkasya śāstre 'nadhikārādityato",
    "GSP33nysu__2u:6125": "'bhiyogato darśanānāṃ pravṛttatvādityuktaśaṅkākāraṇaṃ vivṛṇoti- anādīti //",
    "GSP33nysu__2u:6126": "anādikālato vṛttāḥ samayā hi pravāhataḥ /",
    "GSP33nysu__2u:6127": "nacocchedo 'sti kasyāpi samayasyet ... // MAnuv_2,2.3 //",
    "GSP33nysu__2u:6128": "kapilakaṇādādīnāṃ praṇetṝṇāṃ smaraṇātkathamanāditvamityata uktam-",
    "GSP33nysu__2u:6129": "pravāhata iti //",
    "GSP33nysu__2u:6130": "kapilādayo hi pūrvaiḥ praṇītānyeva śāstrāṇi kālabalādutsannāni",
    "GSP33nysu__2u:6131": "sva(tapaḥ)prabhāvādināvagamya prabandhāntararacanayā pravartayanti /",
    "GSP33nysu__2u:6132": "evaṃ pūrve 'pi pūrvatarairityevaṃ pravāhato 'nāditvādadoṣaḥ /",
    "GSP33nysu__2u:6133": "tathaiva ca smaraṇānīti /",
    "GSP33nysu__2u:6134": "iti hetorāśaṅkita iti pūrveṇa sambandhaḥ /",
    "GSP33nysu__2u:6135": "idamuktaṃ bhavati /",
    "GSP33nysu__2u:6136": "karaṇadoṣabādhakapratyayavaśādeva hyaprāmāṇyaṃ kalpanīyam /",
    "GSP33nysu__2u:6137": "anyathā atiprasaṅgāt /",
    "GSP33nysu__2u:6138": "tatra yatā śrutīnāmanāditvātkaraṇadoṣābhāvaḥ, tathā samayānāmapi /",
    "GSP33nysu__2u:6139": "svarūpānāditvaṃ pravāhānāditvamiti tu vaiṣamyamātram /",
    "GSP33nysu__2u:6140": "puruṣadoṣasañcārābhāvasyobhayatrāpi sāmyāt /",
    "GSP33nysu__2u:6141": "yathā cānucchedenānuvṛtteḥ śrutīnāṃ bādhakābhāvaḥ, evaṃ samayānāmapi /",
    "GSP33nysu__2u:6142": "yadi karaṇadoṣabādakapratyayopetāḥ syuḥ tadonmattavākyavadidaṃprathamāḥ samucchedavantaśca syuḥ /",
    "GSP33nysu__2u:6143": "nacaivam /",
    "GSP33nysu__2u:6144": "ataḥ kathamaprāmāṇyamaśnuvate /",
    "GSP33nysu__2u:6145": "yathā ca śrutayo balavadyuktyanusaṃhitārthā evaṃ samayā api /",
    "GSP33nysu__2u:6146": "naca tāsāmābhāsatvamuktamiti vācyam /",
    "GSP33nysu__2u:6147": "sarveṣāṃ tadanuvartināmasmābhiranavagatatvena tatparihārasambhāvanāt /",
    "GSP33nysu__2u:6148": "evamevāpratipakṣatvaṃ śrutīnāmiva samayānāṃ sambhāvitam /",
    "GSP33nysu__2u:6149": "kathamanyathā sūtrakṛdekadhurīṇāḥ śauddhodaniprabhṛtayo",
    "GSP33nysu__2u:6150": "'bhiyogatastānpravartayeyuḥ, kathaṃ ca prekṣāvanto 'neke",
    "GSP33nysu__2u:6151": "'bhiyogenaivopādadīran /",
    "GSP33nysu__2u:6152": "tadevaṃ śrutitulya(samāna)yogakṣematāṃ samayānāṃ manyamānasya syādevoktārthe sandeha iti",
    "GSP33nysu__2u:6153": "nanvevaṃ sati parasparaviruddhānāmanekeṣāṃ prāmāṇyaṃ tāvanna sambhavati,",
    "GSP33nysu__2u:6154": "vastuvikalpāpatteḥ /",
    "GSP33nysu__2u:6155": "tathācāvaśyāśrayaṇīye kasyacideva prāmāṇye anādikālato 'nuvṛttatvādeḥ",
    "GSP33nysu__2u:6156": "anyeṣvanyathāsiddhau sarvathā kalpanīyāyām”itareṣāṃ cānupalabdheḥ';",
    "GSP33nysu__2u:6157": "ityuktadiśā sāṅkhayādisamayānām aprāmāṇyaṃ kalpayituṃ śakyata eva,",
    "GSP33nysu__2u:6158": "tatkathaṃ śrutisamanvayasiddhe 'rthe punaḥ śaṅketi /",
    "GSP33nysu__2u:6159": "ucyate /",
    "GSP33nysu__2u:6160": "yo hi itareṣāṃ cānupalabdheḥ'; iti saṅkṣepeṇoditaṃ nyāyaṃ",
    "GSP33nysu__2u:6161": "para(pari)kalpiteṣu prameyaviśeṣeṣūtprekṣituṃ kṣamate, taṃ pratyevametat /",
    "GSP33nysu__2u:6162": "yastvevaṃ na kṣamaḥ sa yāvadayaṃ saṅkṣepo na prapañcyate tāvadanyaparityāgenaikagrahaṇasyānīśānaḥ śaṅketaiva /",
    "GSP33nysu__2u:6163": "nacaivaṃ śāstre nādhikriyeta /",
    "GSP33nysu__2u:6164": "saṅgrahaprapañcocchedaprasaṅgāt /",
    "GSP33nysu__2u:6165": "tadidamuktaṃ manda āśaṅkata iti /",
    "GSP33nysu__2u:6166": "kimato yadyevamityata āha- ata iti //",
    "GSP33nysu__2u:6167": "ato vibhuḥ // MAnuv_2,2.3d //",
    "GSP33nysu__2u:6168": "bhrāntimūlatvameteṣāṃ pṛthag darśayati sphuṭam // MAnuv_2,2.4ab //",
    "GSP33nysu__2u:6169": "bhrāntipadaṃ vipralambhasyāpyupalakṣaṇam /",
    "GSP33nysu__2u:6170": "pṛthak vistareṇa /",
    "GSP33nysu__2u:6171": "sphuṭam subodham /",
    "GSP33nysu__2u:6172": "tattatsamayoktārthānāmaprāmāṇikatvaṃ pramāṇaviruddhatvaṃ (ca) prāk saṅkṣepeṇāsphuṭaṃ coktaṃ, atra vistareṇa sphuṭaṃ darśayaṃsteṣāṃ bhrāntyādimūlatvaṃ jñāpayatītyarthaḥ /",
    "GSP33nysu__2u:6173": "etena pūrvapādenāsya pādasya prapañcyaprapañcakabhāvalakṣaṇā saṅgatiḥ,",
    "GSP33nysu__2u:6174": "prapañcane prayojanaṃ coktaṃ bhavati /",
    "GSP33nysu__2u:6175": "tadidamuktamitareṣāmityādi bhāṣyeṇa /",
    "GSP33nysu__2u:6176": "nanvetadaśakyaṃ taiḥ svaprameyāṇāṃ dṛḍhatarkāgamasādhitatvāt parakīyatarkādenirastatvādityata āha- tarkairiti //",
    "GSP33nysu__2u:6177": "tarkairdṛḍhatamaireva vākyaiścāgamavādinām // MAnuv_2,2.4cd //",
    "GSP33nysu__2u:6178": "tarkaśabdaḥ sopaska(skā)rānumānārthaḥ /",
    "GSP33nysu__2u:6179": "dṛḍhatamaiḥ parakīyatarkabādhakaiḥ tadabādhyaiḥ (ca) vākyaiśca",
    "GSP33nysu__2u:6180": "dṛḍhatarai(mai)riti sambaddhayate /",
    "GSP33nysu__2u:6181": "pūrveṇa sambandhaḥ (anvayaḥ) /",
    "GSP33nysu__2u:6182": "vedādivākyānāṃ prāmāṇyamanabhyupagacchantaṃ prati kathaṃ tadupanyāsa ityata uktam- āgamavādināmiti",
    "GSP33nysu__2u:6183": "āgamasya vedādeḥ prāmāṇyamabhyupagacchatāṃ puṃsāṃ samayānāmiti sambandhaḥ",
    "GSP33nysu__2u:6184": "yadvā svāgamaprāmāṇyavādināmityarthaḥ /",
    "GSP33nysu__2u:6185": "tataśca svāgamaprāmāṇyābhyupagamanyāyena vedāderapi prāmāṇyaṃ",
    "GSP33nysu__2u:6186": "tairaṅgīkāryamiti(rayitvetir (yeti) bhāvaḥ /",
    "GSP33nysu__2u:6187": "athavā'gamasya vedādeḥ prāmāṇyavādināṃ śiṣyāṇāṃ vyapekṣayeti śeṣaḥ /",
    "GSP33nysu__2u:6188": "tathāca bauddhādhikaraṇāntena na virodhaḥ /",
    "GSP33nysu__2u:6189": "yadyapyetadanupadameva pradarśayiṣyate, tathāpi śrotṛmanaḥsamādhānārthamuktamiti /",
    "GSP33nysu__2u:6190": "nanu cānādyanantakāle 'nucchedena pravartamānānāṃ samayānāṃ na",
    "GSP33nysu__2u:6191": "bhrāntyādimūlatvamucitam /",
    "GSP33nysu__2u:6192": "nahi tathāvidhasyonmattavākyāderanādyantakāle 'nuvṛttirasti /",
    "GSP33nysu__2u:6193": "tadayaṃ prayogaḥ /",
    "GSP33nysu__2u:6194": "sāṅkhayādisamayāḥ pramāṇabhūtā, na bhrāntyādi(nti)mūlā vā,",
    "GSP33nysu__2u:6195": "sarvadānuvartamānatvāt, mahājanaparigṛhītatvāt(vā), vedavaditi /",
    "GSP33nysu__2u:6196": "tathāca vakṣyamāṇasya tarkāderbādhitaviṣayatvamiti /",
    "GSP33nysu__2u:6197": "maivam /",
    "GSP33nysu__2u:6198": "kimatra sarveṣāmapi samayānāṃ prāmāṇyādikaṃ sādhyamutaikasya /",
    "GSP33nysu__2u:6199": "nādyaḥ /",
    "GSP33nysu__2u:6200": "parasparaviruddhānāṃ prāmāṇyādisādhane vastuvikalpāpattyā bādhitaviṣayatvāt /",
    "GSP33nysu__2u:6201": "parasparapratikṣeparūpatvena satpratipakṣatvācca /",
    "GSP33nysu__2u:6202": "na dvitīyaḥ /",
    "GSP33nysu__2u:6203": "pakṣīkṛtādanyasya prāmāṇyādyabhyupagame praguktadoṣānuṣaṅgāt /",
    "GSP33nysu__2u:6204": "anabhyupagame tatraiva vyabhicārāt /",
    "GSP33nysu__2u:6205": "vedaprāmāṇyādyabhyupagame pratijñātārthānupapattiḥ /",
    "GSP33nysu__2u:6206": "anabhyupagame ca dṛṣṭāntadoṣaḥ /",
    "GSP33nysu__2u:6207": "bhavedevam /",
    "GSP33nysu__2u:6208": "bhrāntyādimūlatve samāne satyunmattavākye 'vidyamānāṃ",
    "GSP33nysu__2u:6209": "anādyanantakālānuvṛttireteṣāmeva tarhi kinnimitteti suhṛdbhāvena pṛcchantaṃ pratyāha- daurlabhyāditi",
    "GSP33nysu__2u:6210": "daurlabhyācchuddhabuddhīnāṃ bāhulyādalpavedinām /",
    "GSP33nysu__2u:6211": "tāmasatvācca lokasya mithyājñānaprasaktitaḥ // MAnuv_2,2.5a-d //",
    "GSP33nysu__2u:6212": "samayapravartakānāṃ puṃsāṃ durāgrahagṛhītatvādvartante samayāḥ sadā /",
    "GSP33nysu__2u:6213": "naikyamunmattavākye vidyate /",
    "GSP33nysu__2u:6214": "nanvāgrahe 'pi kiṃ kāraṇamityata uktam- vidveṣāditi //",
    "GSP33nysu__2u:6215": "vidveṣāt parame tattve tattvavediṣu cāniśam // MAnuv_2,2.5ef //",
    "GSP33nysu__2u:6216": "tarhi dveṣotpattyanantaraṃ pravartatām /",
    "GSP33nysu__2u:6217": "kathaṃ sadā ityata uktam- aniśamiti //",
    "GSP33nysu__2u:6218": "nanu puruṣārthakāmāḥ kathaṃ (vi)dveṣanimittādāgrahādanyāyaṃ",
    "GSP33nysu__2u:6219": "pravartayantītyata uktam- anādīti //",
    "GSP33nysu__2u:6220": "anādivāsanāyogādasurāṇāṃ bahutvataḥ /",
    "GSP33nysu__2u:6221": "durāgrahagṛhītatvād vartante samayāḥ sadā // MAnuv_2,2.6 //",
    "GSP33nysu__2u:6222": "vāsanāvaśāttebhyastadeva rocayata iti bhāvaḥ /",
    "GSP33nysu__2u:6223": "nanvanādivāsanāpi balavatprayatnena kuto na nivartata ityata uktam-",
    "GSP33nysu__2u:6224": "asurāṇāmiti //",
    "GSP33nysu__2u:6225": "viparītaprayatnādiprerakāṇāṃ buddhayādyabhimānināmiti śeṣaḥ /",
    "GSP33nysu__2u:6226": "nanu sādhūnāṃ viduṣāṃ nivāraṇātkuto na nivartanta ityata uktam-",
    "GSP33nysu__2u:6227": "daurlabhyāditi //",
    "GSP33nysu__2u:6228": "alpavedināṃ bhramādhiṣṭhānasvarūpamātravidāṃ samayapravartakānām /",
    "GSP33nysu__2u:6229": "tarhi rājādirloko nivārayiṣyati ityata uktam- tāmasatvāditi //",
    "GSP33nysu__2u:6230": "tata eva kupaṇḍitanimittamithyājñānaprasaktiśca /",
    "GSP33nysu__2u:6231": "na caitāni kāraṇāni svarūpato 'pyanādau vede sambhavantīti /",
    "GSP33nysu__2u:6232": "yadyapyetatpādānte vaktavyam, tathāpyatra prasaṅgā(dā)gataṃ",
    "GSP33nysu__2u:6233": "buddhisamādhānāyoktamiti /",
    "GSP33nysu__2u:6234": "yadyevaṃ tarhyeteṣāṃ sudṛḍhanirūḍhānāṃ samayānāṃ sarvathotsādanasyāśakyatvādvayartheyaṃ nirākṛtirityata āha- tathāpīti //",
    "GSP33nysu__2u:6235": "tathāpi śuddhabuddhīnāmīśānugrahayoginām /",
    "GSP33nysu__2u:6236": "yuyuktayastamo hanyurāgamānugatāḥ sadā // MAnuv_2,2.7 //",
    "GSP33nysu__2u:6237": "iti vidyāpatiḥ samyak samayānāṃ nirākṛtim /",
    "GSP33nysu__2u:6238": "cakāra ... // MAnuv_2,2.8a-c //",
    "GSP33nysu__2u:6239": "yadyapi kusumayā na sarvathā samucchedyāḥ tathāpi /",
    "GSP33nysu__2u:6240": "tamaḥ ajñānam /",
    "GSP33nysu__2u:6241": "suyuktitvasya vivaraṇaṃ sadā'gamānugatā iti /",
    "GSP33nysu__2u:6242": "pramāṇagṛhītavyāptyādiyuktāḥ tatsaṃvādayuktāśca /",
    "GSP33nysu__2u:6243": "iti ityevamartham /",
    "GSP33nysu__2u:6244": "etaduktaṃ bhavati /",
    "GSP33nysu__2u:6245": "na sāṅkhayādisamayasamucchedārtho 'yaṃ prayatnaḥ, yenoktadoṣaḥ syāt /",
    "GSP33nysu__2u:6246": "kinnāma keṣāñcitpuṃsāṃ taistaiḥ samayairāhitā(na)jñānasaṃśayaviparyayān",
    "GSP33nysu__2u:6247": "āgamasahitābhiryuktibhiḥ tattvajñānamutpādya apanetumiti /",
    "GSP33nysu__2u:6248": "nanvetadapyayuktam /",
    "GSP33nysu__2u:6249": "atinirūḍhanibiḍavāsanānubaddhamanādyajñānam idānīmevotpannena tattvajñānenāpanīyata iti /",
    "GSP33nysu__2u:6250": "kintu tattvajñānaṃ paribhūya svavāsanāvaśātpunarudbhavati /",
    "GSP33nysu__2u:6251": "pravartayati ca svocitaṃ kāryamityata uktam- śuddhabuddhīnāmiti //",
    "GSP33nysu__2u:6252": "yathārthajñānasvabhāvānāṃ mokṣayogyānām /",
    "GSP33nysu__2u:6253": "ayaṃ bhāvaḥ /",
    "GSP33nysu__2u:6254": "vakṣyate hi kecana cetanā mokṣayogyāḥ kecana neti /",
    "GSP33nysu__2u:6255": "tatra nāyogyānāmajñānamapanetumaya--rambhaḥ, kintu yogyānāmeva /",
    "GSP33nysu__2u:6256": "teca viśuddhavijñānasvabhāvāḥ /",
    "GSP33nysu__2u:6257": "tathāca pramāṇairidānīmevotpannamapīdaṃ manovṛttitvaṃ tattvajñānamantaraṅgabhūtena viśuddhasvarūpajñānenopodbalitaṃ sat bahiraṅgamanādyapi savāsanamajñānaṃ samūlaghātaṃ hanti /",
    "GSP33nysu__2u:6258": "svabhāvasya sarvato 'pi balavattvāt /",
    "GSP33nysu__2u:6259": "nacaivaṃ pramāṇavaiyarthyam /",
    "GSP33nysu__2u:6260": "svabhāvasya bāhyaprayatnasacivasyaiva kāryakāritvāt /",
    "GSP33nysu__2u:6261": "yathoktam”vinā yatnaṃ na haṭho nāpi karma'; iti /",
    "GSP33nysu__2u:6262": "kiñca sarvato 'pi balīyānīśvarānugraha iti tāvatsuprasiddham /",
    "GSP33nysu__2u:6263": "asti cāsau mokṣayogyeṣu (jīveṣu) anādita iti vakṣyate /",
    "GSP33nysu__2u:6264": "tathāca tatsacivamidaṃ vṛttijñānamajñānamatinirūḍhanibiḍavāsanānubaddhamanādyapi samūlakāṣaṃ kaṣatyeva /",
    "GSP33nysu__2u:6265": "ato na vyartheyaṃ samayānāṃ nirākriyeti bhāvenoktam- īśānugrahayogināmiti",
    "GSP33nysu__2u:6266": "nacaivaṃ tata evāvidyānivṛttirbhaviṣyati kiṃ tattvajñāneneti vācyam /",
    "GSP33nysu__2u:6267": "īśvarānugrahasya puruṣaprayatnānusāreṇaiva phalajananasvābhāvyāt /",
    "GSP33nysu__2u:6268": "tathācoktam”phalaprado vāsudevaḥ akhilasya'; iti /",
    "GSP33nysu__2u:6269": "akhilasya yogyatākamarprayatnasākalyasya na punarekaikasyetyarthaḥ /",
    "GSP33nysu__2u:6270": "yadyevaṃ sādhūnāṃ kusumayāhitamajñānamapanetuṃ bhagavānsamayānāṃ nirākṛtiṃ cakāra, tadeyaṃ brahmādibhiranādartavyā syāt /",
    "GSP33nysu__2u:6271": "teṣu kusumayairajñānasyānāhitatvena prayojanābhāvāt /",
    "GSP33nysu__2u:6272": "tathāca”evaṃvidhāni sūtrāṇi kṛtvā'; ityāgamavirodha ityata āha- nijeti //",
    "GSP33nysu__2u:6273": "... nijabhaktānāṃ buddhiśāṇatvasiddhaye // MAnuv_2,2.8cd //",
    "GSP33nysu__2u:6274": "kusumayairanāhitājñānānāṃ brahmādīnāṃ buddhiṃ yuktīnāṃ śāṇatvasiddhaye yuktiśāṇena jñānāseḥ atinaiśityasiddhayarthamiti yāvat /",
    "GSP33nysu__2u:6275": "pūrveṇaiva sambandhaḥ /",
    "GSP33nysu__2u:6276": "kusumayā(hitā)jñānanirasanaprayojanābhāve 'pi jñānavaiśadyaprayojanasya vidyamānatvāttairidamādaraṇīyamiti bhāvaḥ /",
    "GSP33nysu__2u:6277": "// oṃ racanānupapatteśca nānumānam oṃ //",
    "GSP33nysu__2u:6278": "tadevaṃ samarthitaḥ pādārambhaḥ /",
    "GSP33nysu__2u:6279": "tatrādyādhikaraṇe nirīśvarasāṅkhayānāṃ nirākriyate /",
    "GSP33nysu__2u:6280": "naca tatsvarūpājñāne dūṣaṇaṃ subodhaṃ bhavati ityataḥ tanmatasthitiṃ",
    "GSP33nysu__2u:6281": "tāvaddarśayati- cetaneti //",
    "GSP33nysu__2u:6282": "racanānupapatteś ca nānumānaṃ |",
    "GSP33nysu__2u:6283": "cetanācetanaṃ tattvadvayameva nirīśvarāḥ /",
    "GSP33nysu__2u:6284": "āhus ... // MAnuv_2,2.9a-c //",
    "GSP33nysu__2u:6285": "cetanamacetanaṃ ceti dvandvaikavadbhāvaḥ /",
    "GSP33nysu__2u:6286": "āhuḥ saṅkhayā iti śeṣaḥ /",
    "GSP33nysu__2u:6287": "nanu ca vidhāntarāsambhavātprāmāṇikaistattvadvayameva vaktavyam, tatkiṃ teṣāṃ vaiṣamyamucyata ityata uktam- nirīśvara iti //",
    "GSP33nysu__2u:6288": "īśvaramanabhyupagamya jīvajaḍātmakaṃ tattvadvayamevāhurityarthaḥ /",
    "GSP33nysu__2u:6289": "nanu sāṅkhayā manyante /",
    "GSP33nysu__2u:6290": "saṅkṣepatastattvasya catasro vidhāḥ /",
    "GSP33nysu__2u:6291": "kaścidarthaḥ prakṛtireva /",
    "GSP33nysu__2u:6292": "kaścidartho vikṛtireva /",
    "GSP33nysu__2u:6293": "kaścitprakṛtivikṛtiḥ /",
    "GSP33nysu__2u:6294": "kaścitanubhayaḥ /",
    "GSP33nysu__2u:6295": "tatra sattvarajastamasāṃ sāmyāvasthā pradhānaṃ prakṛtireva /",
    "GSP33nysu__2u:6296": "sā hi viśvasya kāryasya mūlam /",
    "GSP33nysu__2u:6297": "na tvasyā mūlāntaramasti /",
    "GSP33nysu__2u:6298": "mahadahaṅkāratanmātrāḥ sapta prakṛtivikṛtayaḥ /",
    "GSP33nysu__2u:6299": "prakṛtayo vikṛtayaśceti /",
    "GSP33nysu__2u:6300": "tathāhi /",
    "GSP33nysu__2u:6301": "mahattattvamahaṅkārasya prakṛtiḥ vikṛtiśca mūlaprakṛteḥ /",
    "GSP33nysu__2u:6302": "evamahaṅkāratattvaṃ tanmātrāṇāmindriyāṇāṃ ca prakṛtiḥ vikṛtiśca mahataḥ /",
    "GSP33nysu__2u:6303": "evaṃ pañca tanmātrāṇi (tattvāni) bhūtānāmākāśādīnāṃ prakṛtayo, vikṛtayaśca ahaṅkārasyeti /",
    "GSP33nysu__2u:6304": "pañca bhūtānyekādaśendriyāṇīti ṣoḍaśako gaṇo vikṛtireva /",
    "GSP33nysu__2u:6305": "yadyapi pṛthivyādīnāmapi goghaṭavṛkṣādayo vikārāḥ, evaṃ tadvikārabhedāḥ payobījādayaḥ, teṣāṃ dadhyaṅkurādayaḥ /",
    "GSP33nysu__2u:6306": "tathāpi gavādayo bījādayo vā na pṛthivyādibhyastattvāntaram /",
    "GSP33nysu__2u:6307": "sthūlatendriyagrāhyatāsāmyāt /",
    "GSP33nysu__2u:6308": "tattvopādānatvaṃ ca prakṛtitvamiha vivakṣitamiti /",
    "GSP33nysu__2u:6309": "puruṣastvanubhayo na prakṛtirnāpi vikṛtiḥ /",
    "GSP33nysu__2u:6310": "tadevaṃ vistarataḥ pañcaviṃśati tattvāni /",
    "GSP33nysu__2u:6311": "yathoktam /",
    "GSP33nysu__2u:6312": "“mūlaprakṛtivikṛtirmahadādyāḥ prakṛtivikṛtayaḥ sapta /",
    "GSP33nysu__2u:6313": "ṣoḍaśakastu vikāro na pṛkṛtirna vikṛtiḥ puruṣaḥ'; iti /",
    "GSP33nysu__2u:6314": "tatkathamucyate tattvadvayamevāhuriti, āha- taditi //",
    "GSP33nysu__2u:6315": "... tat pañcapañcatvavibhāgasthamacetanam /",
    "GSP33nysu__2u:6316": "cetanaṃ ... // MAnuv_2,2.9c-e //",
    "GSP33nysu__2u:6317": "pañca ca te pañcataśca (pañcapañcataḥ) teṣāṃ bhāvaḥ pañcapañcatvam /",
    "GSP33nysu__2u:6318": "sa cāsau vibhāgaśca /",
    "GSP33nysu__2u:6319": "tenopalakṣitaṃ tiṣṭhatīti pañcapañcatvavibhāgastham /",
    "GSP33nysu__2u:6320": "tat cetanamacetanaṃ ca tattvadvayameva, saṅkṣepataḥ caturvidham,",
    "GSP33nysu__2u:6321": "vistarataḥ pañcaviṃśatiprabhedamāhurityato na virodhaḥ /",
    "GSP33nysu__2u:6322": "nanu cetanamacetanaṃ cāsaṅkhayātaṃ pratyakṣādipramāṇairupalabhamānāḥ kathamevamāhurityata āha- taditi //",
    "GSP33nysu__2u:6323": "... tadasaṅkhayātaṃ ... // MAnuv_2,2.9e //",
    "GSP33nysu__2u:6324": "tadityubhayaparāmarśaḥ /",
    "GSP33nysu__2u:6325": "upādhikroḍīkāreṇa pañcaviṃśatiprabhedaṃ vadanto 'pyavāntarabhedena",
    "GSP33nysu__2u:6326": "tattvadvayamasaṅkhayātamāhurityarthaḥ /",
    "GSP33nysu__2u:6327": "cetanānāmacetanānāṃ ca pratyekamasaṅkhayātatvasāmye 'pi",
    "GSP33nysu__2u:6328": "nobhayorbhinnatvena sāmyam /",
    "GSP33nysu__2u:6329": "kiṃ tarhītyata āha- bhinnamiti //",
    "GSP33nysu__2u:6330": "... bhinnamanyad layaṃ bhavet // MAnuv_2,2.9f //",
    "GSP33nysu__2u:6331": "cetanamiti śeṣaḥ /",
    "GSP33nysu__2u:6332": "cetanaṃ parasparato bhinnamāhuḥ /",
    "GSP33nysu__2u:6333": "yathoktam /",
    "GSP33nysu__2u:6334": "“jananamaraṇakāraṇānāṃ pratiniyamādayugapatpravṛtteśca /",
    "GSP33nysu__2u:6335": "puruṣabahutvaṃ siddhaṃ traiguṇyaviparyayācca'; iti /",
    "GSP33nysu__2u:6336": "anyat cetanāt, acetanaṃ bhidojkhitamāhuḥ /",
    "GSP33nysu__2u:6337": "nanvīśvarānabhyupagame kasyāpi pravṛttyanupapatteḥ,",
    "GSP33nysu__2u:6338": "sargādyasambhavādīśvarākhyaṃ tṛtīyaṃ tattvamaṅgīkaraṇīyam /",
    "GSP33nysu__2u:6339": "tatkathaṃ nāṅgīkurvantītyata āha- acetanasyeti //",
    "GSP33nysu__2u:6340": "acetanasya kartṛtvaṃ svātantryeṇa nigadyate // MAnuv_2,2.10ab //",
    "GSP33nysu__2u:6341": "nigadyate sāṅkhayairiti śeṣaḥ /",
    "GSP33nysu__2u:6342": "tathāhi /",
    "GSP33nysu__2u:6343": "cetanaḥ saṅghātaparārthatvādihesiddhaḥ /",
    "GSP33nysu__2u:6344": "acetanaṃ ca vyaktaṃ pratyakṣādisiddham avyaktaṃ ca kāraṇakāryavibhāgādihetusiddham /",
    "GSP33nysu__2u:6345": "nacaivamananyathāsiddhamīśvare pramāṇamasti /",
    "GSP33nysu__2u:6346": "acetanasyaiva pradhānasya kartṛtvena sargādyupapatteradṛṣṭeśvarakalpanānupapatteriti manyanta iti /",
    "GSP33nysu__2u:6347": "nanvacetanaṃ cetanānadhiṣṭhitaṃ kvapi na pravṛttimadupalabdham /",
    "GSP33nysu__2u:6348": "tataḥ pradhānasyādhiṣṭhātreśvareṇa bhāvyamityata uktam- svātantryeṇeti //",
    "GSP33nysu__2u:6349": "cetanādhiṣṭhānena vinetyarthaḥ /",
    "GSP33nysu__2u:6350": "ta(ya)thoktam /",
    "GSP33nysu__2u:6351": "“vatsavivṛddhinimittaṃ kṣīrasya yathā pravṛttirajñasya /",
    "GSP33nysu__2u:6352": "puruṣasya vimokṣanimittaṃ yathā pravṛttiḥ pradhānasya'; iti /",
    "GSP33nysu__2u:6353": "anyadbhidojkhitamityuktam /",
    "GSP33nysu__2u:6354": "tadasat /",
    "GSP33nysu__2u:6355": "acetanānāmapi cetanavatparasparato bhedasya pratyakṣādisiddhatvādityata",
    "GSP33nysu__2u:6356": "āha- paraspareti //",
    "GSP33nysu__2u:6357": "parasparavibhedaśca kāryāṇāmālayaṃ bhavet // MAnuv_2,2.10cd //",
    "GSP33nysu__2u:6358": "ālayaṃ pralayaparyantam /",
    "GSP33nysu__2u:6359": "kāryāṇāṃ parasparavibhedaśca bhavediti nigadyate taiḥ /",
    "GSP33nysu__2u:6360": "etaduktaṃ bhavati /",
    "GSP33nysu__2u:6361": "kāryaṃ tāvatkāraṇavyāpārātprāgapi sat /",
    "GSP33nysu__2u:6362": "asadakaraṇāt /",
    "GSP33nysu__2u:6363": "asaccet kāraṇavyāpārātpūrvaṃ nāsya sattvaṃ kartuṃ śakyam /",
    "GSP33nysu__2u:6364": "nahi nīlaṃ śilpisahasreṇāpi pītaṃ śakyaṃ kartum /",
    "GSP33nysu__2u:6365": "kiñca kāryeṇa sambaddhaṃ kāraṇaṃ kāryasya janakam, asambaddhaṃ vā /",
    "GSP33nysu__2u:6366": "ādye tvasatā sambandhānupapatteḥ sattvamaṅgīkāryam /",
    "GSP33nysu__2u:6367": "na dvitīyaḥ /",
    "GSP33nysu__2u:6368": "asambaddhatvāviśeṣeṇa sarvasmātsarvasambhavāpatteḥ /",
    "GSP33nysu__2u:6369": "asambaddhatve 'pi kāraṇaṃ tadevaṃ karoti yatra śaktamato nātiprasaṅga iti cet /",
    "GSP33nysu__2u:6370": "sā śaktiḥ śakyaviṣayā vā syātsavartra vā /",
    "GSP33nysu__2u:6371": "sarvatra cetsaivāvyavasthā /",
    "GSP33nysu__2u:6372": "ādye tvasati śakye kathaṃ tadviṣayā syāditi sadeva kāryam /",
    "GSP33nysu__2u:6373": "naca kāraṇādanyatkāryaṃ sadupalabhyata iti kāryakāraṇayorabhedo 'ṅgīkaraṇīyaḥ /",
    "GSP33nysu__2u:6374": "kiñca na paṭastantubhyo bhidyate tantudharmatvāt, yadyato bhidyate tattasya dharmo na bhavati, yathā gauraśvasya /",
    "GSP33nysu__2u:6375": "upādānopādeyabhāvācca /",
    "GSP33nysu__2u:6376": "yayorarthāntaratvaṃ na tayorupādānopādeyabhāvo, yathā ghaṭapaṭayoḥ /",
    "GSP33nysu__2u:6377": "saṃyogāprāptyabhāvācca /",
    "GSP33nysu__2u:6378": "arthāntaratve hi saṃyogo dṛṣṭo yathā kuṇḍabadarayoḥ /",
    "GSP33nysu__2u:6379": "aprāptirvā yathā himavadvindhyayoḥ /",
    "GSP33nysu__2u:6380": "naceha saṃyogāprāptī /",
    "GSP33nysu__2u:6381": "tasmānnārthāntatvam /",
    "GSP33nysu__2u:6382": "gurutvāntarakāryasyāvanatibhedasyāgrahaṇācca /",
    "GSP33nysu__2u:6383": "evañca kāryāṇāṃ parasparaṃ bhede 'pi svasvakāraṇairabhedātkrameṇa mahāpralaye mūlakāraṇabhāvaṃ gatānāmabheda eva,",
    "GSP33nysu__2u:6384": "ityenenābhiprāyeṇānyadbhidojkhitamityuktamiti /",
    "GSP33nysu__2u:6385": "taccoktam”asadakaraṇādupādānagrahaṇātsarvasambhavābhāvāt /",
    "GSP33nysu__2u:6386": "śaktasya śakyakaraṇātkāraṇābhāvācca satkāryam'; iti /",
    "GSP33nysu__2u:6387": "teṣvapi matabhedamāha- bhoktṛtāmiti //",
    "GSP33nysu__2u:6388": "bhoktṛṇāṃ cetanasyāhuḥ kecit tāmapi nāpare // MAnuv_2,2.11ab //",
    "GSP33nysu__2u:6389": "sarve 'pi sāṅkhayāḥ puruṣasya kartṛtvaṃ nānumanyante /",
    "GSP33nysu__2u:6390": "kriyāveśo hi kartṛtvam /",
    "GSP33nysu__2u:6391": "na cātmanaḥ parispandalakṣaṇā kriyopapadyate /",
    "GSP33nysu__2u:6392": "sarvagatatvāt /",
    "GSP33nysu__2u:6393": "nāpi prayatnalakṣaṇā /",
    "GSP33nysu__2u:6394": "tasyāḥ antaḥkaraṇavṛttitvāt /",
    "GSP33nysu__2u:6395": "naca vikriyālakṣaṇā /",
    "GSP33nysu__2u:6396": "nirvikāratvāt /",
    "GSP33nysu__2u:6397": "yathoktam /",
    "GSP33nysu__2u:6398": "“tasmācca viparyāsātsiddhaṃ sākṣitvamasya puruṣasya /",
    "GSP33nysu__2u:6399": "kaivalyaṃ mādhyasthyaṃ draṣṭṛtvamakartṛbhāvaśca'; iti /",
    "GSP33nysu__2u:6400": "tatra keciccetanasya bhoktṛtāmāhuḥ /",
    "GSP33nysu__2u:6401": "yathā bhoktṛbhāvāditi /",
    "GSP33nysu__2u:6402": "apare tāmapi nāhuḥ /",
    "GSP33nysu__2u:6403": "yathā”tasmānna badhyate na mucyate nāpi saṃsarati kaścit /",
    "GSP33nysu__2u:6404": "badhyate saṃsarati mucyate ca nānāśrayā prakṛtiḥ'; iti /",
    "GSP33nysu__2u:6405": "nanu kartṛtābhāve bhoktṛtvamapi katham /",
    "GSP33nysu__2u:6406": "tasyāpi kriyāveśātmakatvādityata āha- svarūpeti //",
    "GSP33nysu__2u:6407": "svarūpacaitanyabalāt svaprakāśācca bhogitām // MAnuv_2,2.11cd //",
    "GSP33nysu__2u:6408": "sukhaduḥkhādyanubhavitṛtvaṃ hi bhoktṛtvamāhurityata uktam- svaprakāśāditi",
    "GSP33nysu__2u:6409": "sukhādyanubhavitṛtvasya svapratītisiddhatvādityarthaḥ /",
    "GSP33nysu__2u:6410": "yathā'ha /",
    "GSP33nysu__2u:6411": "bhoktṛtvayogyatā ca puruṣasya caitanyamiti /",
    "GSP33nysu__2u:6412": "nacaivaṃ kartṛtvamapyaṅgīkartumucitam /",
    "GSP33nysu__2u:6413": "upapattibādhitatvena kartṛtvapratīteradhyāsarūpatvāt /",
    "GSP33nysu__2u:6414": "nanvevaṃ tarhi pratītisiddhaṃ bhoktṛtvamapare kathaṃ nābhyupayantītyata",
    "GSP33nysu__2u:6415": "āha- prakṛteśceti //",
    "GSP33nysu__2u:6416": "prakṛteśca svarūpasya vivekāgrahameva tu /",
    "GSP33nysu__2u:6417": "abhogavādino bhogamāhur ... // MAnuv_2,2.12a-c //",
    "GSP33nysu__2u:6418": "bhogaṃ bhogavyavahārakāraṇam /",
    "GSP33nysu__2u:6419": "ayaṃ teṣāmāśayaḥ /",
    "GSP33nysu__2u:6420": "bhoktṛtvaṃ hi na puruṣasya svabhāvaḥ /",
    "GSP33nysu__2u:6421": "apavargābhāvaprasaṅgāt /",
    "GSP33nysu__2u:6422": "āgantukaṃ tu nopapadyate /",
    "GSP33nysu__2u:6423": "apariṇāmitvāt /",
    "GSP33nysu__2u:6424": "ataḥ kartṛtvamiva bhoktṛtvamapyātmano na śakyamaṅgīkartum /",
    "GSP33nysu__2u:6425": "naca pratītivirodhaḥ /",
    "GSP33nysu__2u:6426": "pratīterabhāvāt /",
    "GSP33nysu__2u:6427": "vyavahāra eva hi kevalaṃ bhoktā'tmeti /",
    "GSP33nysu__2u:6428": "sa ca kartṛtvavyavahāravatprakṛtipuruṣavivekāgrahamātranibandhana iti /",
    "GSP33nysu__2u:6429": "syādetat /",
    "GSP33nysu__2u:6430": "yeṣāṃ puruṣo bhoktā teṣāṃ mokṣābhāvaḥ syāt /",
    "GSP33nysu__2u:6431": "prakṛtisaṃyoganimitto hi puruṣasya bhogastairaṅgīkriyate /",
    "GSP33nysu__2u:6432": "“puruṣasya darśanārthaṃ kaivalyārthaṃ tathā pradhānasya /",
    "GSP33nysu__2u:6433": "paṅgvandhavadubhayorapi saṃyogastatkṛtaḥ sargaḥ'; iti vacanāt /",
    "GSP33nysu__2u:6434": "naca prakṛtipuruṣasaṃyogaḥ kadāpyapaiti yena puruṣasya mokṣaḥ syādityata",
    "GSP33nysu__2u:6435": "āha- bhedagrahāditi //",
    "GSP33nysu__2u:6436": "... bhedagrahāt tayoḥ // MAnuv_2,2.12d //",
    "GSP33nysu__2u:6437": "bhogināṃ muktiruddiṣṭā ... // MAnuv_2,2.13a //",
    "GSP33nysu__2u:6438": "tayoḥ prakṛtipuruṣayoḥ bhogināṃ puruṣasya bhogamabhyupagacchatāṃ mate /",
    "GSP33nysu__2u:6439": "ayamabhisandhisteṣām /",
    "GSP33nysu__2u:6440": "prakṛtisaṃyogo hi puruṣasya na kevalaṃ bhogārthaḥ /",
    "GSP33nysu__2u:6441": "kinnāmāpavargārthaśca /",
    "GSP33nysu__2u:6442": "tatra vivekāgrahasacivo bhogāya bhavati /",
    "GSP33nysu__2u:6443": "vivekagrahe cāpavargāya /",
    "GSP33nysu__2u:6444": "karotu nāma paunaḥpunyena śabdādyupabhogaṃ prakṛtiḥ /",
    "GSP33nysu__2u:6445": "anayā vivekakhyātirakṛteti /",
    "GSP33nysu__2u:6446": "kṛtavivekakhyātistu na śabdādyupabhojayati /",
    "GSP33nysu__2u:6447": "avivekakhyātinibandhano hi tadupabhogo, nibandhanābhāve na bhavitumarhati",
    "GSP33nysu__2u:6448": "taccoktam”dṛṣṭā mayetyupekṣaka eko, dṛṣṭāhamityuparamatyantā /",
    "GSP33nysu__2u:6449": "sati saṃyogo 'pi tayoḥ prayojanaṃ nāsti sargasya iti /",
    "GSP33nysu__2u:6450": "tathā”raṅgasya darśayitvā nivartate nartakī yathā nṛttāt /",
    "GSP33nysu__2u:6451": "puruṣasya tathā'tmānaṃ prakāśya vinivartate prakṛtiḥ'; iti /",
    "GSP33nysu__2u:6452": "naca nivṛttāpi punaḥ pravatsyartīti śaṅkanīyam /",
    "GSP33nysu__2u:6453": "prayojanābhāvāt /",
    "GSP33nysu__2u:6454": "uktaṃ ca”prakṛteḥ sukumārataraṃ na kiñcidastīti me matirbhavati /",
    "GSP33nysu__2u:6455": "tasyāpi svenaiva nivṛtteḥ /",
    "GSP33nysu__2u:6456": "nanu ca yeṣāṃ mate puruṣasya bhoga eva nāsti teṣāṃ kathaṃ mokṣaḥ /",
    "GSP33nysu__2u:6457": "bandhābhāvāt /",
    "GSP33nysu__2u:6458": "tathāca yogānuśāsanavaiyarthyamityata āha- sa eveti //",
    "GSP33nysu__2u:6459": "... sa evābhogavādinām // MAnuv_2,2.13b //",
    "GSP33nysu__2u:6460": "sa bhedagraha eva muktiruddhiṣyā /",
    "GSP33nysu__2u:6461": "bhedāgrahanibandhano bhrama eva hi bandhaḥ /",
    "GSP33nysu__2u:6462": "sa ca bhedagrahe sati nivartate saiva muktiḥ /",
    "GSP33nysu__2u:6463": "na tvaparāstītyataḥ sa evetyuktam /",
    "GSP33nysu__2u:6464": "na punarbhedagraha eva muktiḥ /",
    "GSP33nysu__2u:6465": "tasyāpi nivartanīyatvāt /",
    "GSP33nysu__2u:6466": "nāpi vivekakhyātimityuktatvāditi /",
    "GSP33nysu__2u:6467": "evamupanyastaṃ matamadhunā nirasanīyam /",
    "GSP33nysu__2u:6468": "tatra sūtrakṛtā kramavivakṣitvā”racanānupapatteśca nānumānam'; iti prathamaṃ parapakṣopālambhaṃ vidhāyānantaraṃ”pravṛtteśca'; iti svapakṣasādhanaṃ vihitam /",
    "GSP33nysu__2u:6469_0": "bhāṣyakārastu sādhakapramāṇasya tattvapratipattyantaraṅgatvena tadupanyāsasya prāthamyaṃ parapakṣanirāsāya tasthaiyarhetorbahiraṅgatvena",
    "GSP33nysu__2u:6469_1": "tadupanyāsyānantaryamiti kramamapi grāhayiṣyan vyatyayena vyācakṣāṇaḥ pravṛtteśceti sūtrasya pātanikārthamāha- īśasyeti //",
    "GSP33nysu__2u:6470": "īśasyāsaṅgrahādeva na yuktau tāvubhāvapi // MAnuv_2,2.13cd //",
    "GSP33nysu__2u:6471": "asaṅgrahāt anabhyupagamāt /",
    "GSP33nysu__2u:6472": "evetyasya doṣasyolbaṇatvaṃ sūcayati /",
    "GSP33nysu__2u:6473": "tāvubhāpi puruṣasya bhoktṛtvābhoktṛtvapakṣau /",
    "GSP33nysu__2u:6474": "nanvaprāmāṇikasyeśvarasyānabhyupagame kathamayuktatvamityataḥ pravṛtteśceti sūtrārthatayeśvare pramāṇamāha- cetaneti //",
    "GSP33nysu__2u:6475": "cetanecchānusāreṇa yadā dṛṣṭaḥ paṭodbhavaḥ /",
    "GSP33nysu__2u:6476": "etādṛśatvamanyasya vastutvāt kena vāryate // MAnuv_2,2.14 //",
    "GSP33nysu__2u:6477": "yadā yasmāt /",
    "GSP33nysu__2u:6478": "tasmāditi labhyate /",
    "GSP33nysu__2u:6479": "etādṛśatvaṃ paṭavaccetanecchānusāreṇodbhūtatvam /",
    "GSP33nysu__2u:6480": "anyasya mahadādeḥ, vastutvāt kāryatvādanumīyamānamiti śeṣaḥ /",
    "GSP33nysu__2u:6481": "kena ityākṣepe /",
    "GSP33nysu__2u:6482": "ayamatra prayogaḥ /",
    "GSP33nysu__2u:6483": "mahadādikaṃ cetanecchādhīnotpattikaṃ kāryatvātpaṭavaditi /",
    "GSP33nysu__2u:6484": "yadvā mahadādyudbhavaḥ cetanecchādhīna udbhavatvātpaṭodbhavavaditi prayoktavyam /",
    "GSP33nysu__2u:6485": "prayogadvayasūcanāya paṭodbhava dṛṣṭāntamuktvā vastutvāditi hetumāha /",
    "GSP33nysu__2u:6486": "evamuktāvupalakṣaṇatvaṃ hi ubhayatra jñāyeta /",
    "GSP33nysu__2u:6487": "upalakṣaṇaṃ caitat /",
    "GSP33nysu__2u:6488": "mahadādyupādānaṃ cetanamadhiṣṭhitaṃ upādānatvāttantuvadityādyapi draṣṭavyam /",
    "GSP33nysu__2u:6489": "nacānyaścetanastathā bhavitumarhatīti sarvātiśayī puruṣa īśvara eva siddhayatīti /",
    "GSP33nysu__2u:6490": "syādetat /",
    "GSP33nysu__2u:6491": "mahadādikaṃ na tāvatpratyakṣasiddham /",
    "GSP33nysu__2u:6492": "avyaktatvāt /",
    "GSP33nysu__2u:6493": "ataḥ sāṅkhayācāryavacanāt tatprayuktānumānādvā tadavagamo 'bhyupagantavyaḥ",
    "GSP33nysu__2u:6494": "taiścānevaṃvidhameva taduktamanumitaṃ ceti bādhaḥ /",
    "GSP33nysu__2u:6495": "anyathā'śrayāsiddhiriti /",
    "GSP33nysu__2u:6496": "maivam /",
    "GSP33nysu__2u:6497": "vedatastadavagamāt /",
    "GSP33nysu__2u:6498": "uktaṃ hīdam”ajāmekām'; ityādiśrutiḥ pradhānamapi pratipādayatīti /",
    "GSP33nysu__2u:6499": "nanu puruṣaścetano nāntaḥkaraṇam /",
    "GSP33nysu__2u:6500": "icchā cāntaḥkaraṇadharmo na cetanasyāvikārasya /",
    "GSP33nysu__2u:6501": "ataḥ aprasiddhaviśeṣaṇatā bādho vā /",
    "GSP33nysu__2u:6502": "paṭāderapyevambhāvābhāvāddṛṣṭāntasya sādhyavaikalyaṃ ceti cenna /",
    "GSP33nysu__2u:6503": "ātmana evecchāvattvasya vakṣyamāṇatvāt /",
    "GSP33nysu__2u:6504": "tathāpyudbhavo nāmotpattirabhivyaktirvā /",
    "GSP33nysu__2u:6505": "nādyaḥ /",
    "GSP33nysu__2u:6506": "prathamaprayoge 'prasiddhaviśeṣaṇatvāt /",
    "GSP33nysu__2u:6507": "dṛṣṭāntasya sādhyavikalatvācca /",
    "GSP33nysu__2u:6508": "dvitīye cāśrayāsiddheḥ /",
    "GSP33nysu__2u:6509": "mayā satkāryavādasya abhyupagatatvāt /",
    "GSP33nysu__2u:6510": "dvitīye 'pyeta eva doṣāḥ /",
    "GSP33nysu__2u:6511": "tvayā vyaktyanabhyupagamāditi cenna /",
    "GSP33nysu__2u:6512": "asatkāryavādasya sādhitatvāt /",
    "GSP33nysu__2u:6513": "satkāryavāde pramāṇābhāvācca /",
    "GSP33nysu__2u:6514": "asadakaraṇādityādibhiśca kiṃ kāryasya prākkaraṇavyāpārātsattvamātraṃ sādhyam utātyantasattvam",
    "GSP33nysu__2u:6515": "ādye siddhasādhanam /",
    "GSP33nysu__2u:6516": "sadasattvābhyupagamāt /",
    "GSP33nysu__2u:6517": "dvitīye tvasadakaraṇāditivatsadakaraṇādityapi samānam /",
    "GSP33nysu__2u:6518": "nahi sannātmā kenacitkriyate /",
    "GSP33nysu__2u:6519": "nanvasataḥ kathaṃ karmatvam /",
    "GSP33nysu__2u:6520": "sataḥ kathaṃ kāryatvamityapi samānam /",
    "GSP33nysu__2u:6521": "anena ghaṭo jāyata ityapi pratyuktam /",
    "GSP33nysu__2u:6522": "tarhi ghaṭaṃ karotītyādeḥ ko 'rthaḥ /",
    "GSP33nysu__2u:6523": "mṛttikāṃ ghaṭīkarotīti /",
    "GSP33nysu__2u:6524": "mṛttikā ghaṭībhavatīti /",
    "GSP33nysu__2u:6525": "asadutpattau kharaviṣāṇamapi kuto notpadyata iti cet /",
    "GSP33nysu__2u:6526": "tadātmakasyopādānasyābhāvāditi brūmaḥ /",
    "GSP33nysu__2u:6527": "anyathā sata utpattāvātmāpi kuto notpadyata iti samānam /",
    "GSP33nysu__2u:6528": "ya(da)dyapi kāryeṇa kāraṇaṃ sambaddhaṃ tadupajanayati utāsambaddhameveti pṛṣṭam /",
    "GSP33nysu__2u:6529": "tatra kāraṇaśabdenopādānaṃ vā vivakṣitaṃ nimittaṃ vā /",
    "GSP33nysu__2u:6530": "ādye janayatītyeva neṣyate /",
    "GSP33nysu__2u:6531": "kintu nimittakāraṇāni tat kāryatāṃ nayanti /",
    "GSP33nysu__2u:6532": "dvitīye tu kāryākāreṇāsambaddhaṃ kāraṇākāreṇa sambaddhamityuttaram /",
    "GSP33nysu__2u:6533": "ata eva nātiprasaṅgaḥ /",
    "GSP33nysu__2u:6534": "śaktiśca kāraṇānāṃ sadasadviṣayā /",
    "GSP33nysu__2u:6535": "anyathā nirviṣayatvāpātāt /",
    "GSP33nysu__2u:6536": "nahi sat kartuṃ śakyaṃ bhavati /",
    "GSP33nysu__2u:6537": "yacca tantupaṭayorabhedānumānaṃ tatrābhedamātrasādhane",
    "GSP33nysu__2u:6538": "siddhasādha(nam)natvam /",
    "GSP33nysu__2u:6539": "bhedābhedāṅgīkārāt /",
    "GSP33nysu__2u:6540": "atyantābhedasādhane tantudharmatvaṃ tāvadasiddham /",
    "GSP33nysu__2u:6541": "nahi svayameva svasya dharmo bhavati /",
    "GSP33nysu__2u:6542": "nahi upacāro 'numānapravṛtteraṅgam /",
    "GSP33nysu__2u:6543": "atiprasaṅgāt /",
    "GSP33nysu__2u:6544": "kathaṃ ca tantudharmatvaṃ paṭasya /",
    "GSP33nysu__2u:6545": "tantuviśeṣaṇatvamiti cenna /",
    "GSP33nysu__2u:6546": "puruṣādiviśeṣaṇe daṇḍādau vyabhicārāt /",
    "GSP33nysu__2u:6547": "tadāśritatvamiti cenna /",
    "GSP33nysu__2u:6548": "abhedenāsiddhiprasaṅgāt /",
    "GSP33nysu__2u:6549": "kuṇḍabadarādau vyabhicārācca /",
    "GSP33nysu__2u:6550": "tadātmakatvamiti cenna /",
    "GSP33nysu__2u:6551": "sādhyaviśiṣṭatvāpatteḥ /",
    "GSP33nysu__2u:6552": "abhedena bhedābhāvaḥ sādhyata iti cenna /",
    "GSP33nysu__2u:6553": "bhedābhāvātiriktasyābhedasya anabhyupagamāt /",
    "GSP33nysu__2u:6554": "abhyupagamo 'pi bādhāt /",
    "GSP33nysu__2u:6555": "evamupādānopādeyabhāvo 'pyasiddha eva /",
    "GSP33nysu__2u:6556": "nahi svayamevopādanamupādeyaṃ ceti yuktam /",
    "GSP33nysu__2u:6557": "karaṇatvakarmatvayorbhedaniyatatvāt /",
    "GSP33nysu__2u:6558": "saṃyogāprāptyabhāvaścātyantabhedābhāvādupapatsyate /",
    "GSP33nysu__2u:6559": "gurutvāntarakāryādarśanaṃ cābhedāṅgīkāreṇa bhaviṣyati /",
    "GSP33nysu__2u:6560": "etena kāryatvamabhūtvābhāvitvaṃ cedasiddhamasmākam /",
    "GSP33nysu__2u:6561": "abhivyaktidharmakatvaṃ cedyuṣmākamiti ca nirastam /",
    "GSP33nysu__2u:6562": "tadidamuktam- kena vāryata iti //",
    "GSP33nysu__2u:6563_0": "tadevaṃ paṭādyutpattau cetanasya kuvindādeḥ pravṛtterupalambhāttaddṛṣṭāntena mahadādyutpatterapi cetanecchādhīnatvamityevaṃ",
    "GSP33nysu__2u:6563_1": "svapakṣaṃ prasādhya parapakṣanirāsārthaṃ racanānupapatteśca nānumānamiti sūtraṃ vyākhyātuṃ pīṭhamāracayati- naceti",
    "GSP33nysu__2u:6564": "naca kācit pramoktārthe ... // MAnuv_2,2.15a //",
    "GSP33nysu__2u:6565": "na kevalamasmanmate pramāṇasadbhāvaḥ /",
    "GSP33nysu__2u:6566": "kintu sāṅkhayoktārthe pradhānasya svātantryeṇa jagatkāraṇatve kimapi pramāṇaṃ nāsti /",
    "GSP33nysu__2u:6567": "tathāhi /",
    "GSP33nysu__2u:6568": "kimatra pratyakṣaṃ pramāṇaṃ syāduta āgamo 'thavānumānaṃ vā /",
    "GSP33nysu__2u:6569": "nādyaḥ /",
    "GSP33nysu__2u:6570": "taddhayasmadādīnāṃ vā yogināṃ vā /",
    "GSP33nysu__2u:6571": "na prathamaḥ /",
    "GSP33nysu__2u:6572": "asyārthasyātīndriyatvāt /",
    "GSP33nysu__2u:6573": "na dvitīyaḥ /",
    "GSP33nysu__2u:6574": "asiddheḥ /",
    "GSP33nysu__2u:6575": "nahi evaṃ yoginaḥ paśyantītyasmākaṃ pramāṇamasti /",
    "GSP33nysu__2u:6576": "nāpyāgamaḥ /",
    "GSP33nysu__2u:6577": "sa hyapauruṣeyaḥ pauruṣeyo vā syāt /",
    "GSP33nysu__2u:6578": "nādya ityāha- śrutireveti //",
    "GSP33nysu__2u:6579": "... śrutireva pramā hi naḥ // MAnuv_2,2.15b //",
    "GSP33nysu__2u:6580": "śrutirno 'smākameva mate pramā hi /",
    "GSP33nysu__2u:6581": "sarvā'pi hi śrutirīśvarameva svātantryeṇa sakalajagatkāraṇaṃ sarvajñaṃ sarvaśaktiṃ pratipādayati",
    "GSP33nysu__2u:6582": "pradhānaṃ ca tadāyattasattāpratītipravṛttimattadadhiṣṭhitaṃ jagadupādānamātramiti /",
    "GSP33nysu__2u:6583": "tathāhi /",
    "GSP33nysu__2u:6584": "“yaḥ sarvajñaḥ sarvavit'; /",
    "GSP33nysu__2u:6585": "“yo yonimadhitiṣṭhatyekaḥ'; ityādi /",
    "GSP33nysu__2u:6586": "tathāca śrutiḥ parasya pratipakṣabhūtaiva /",
    "GSP33nysu__2u:6587": "pauruṣeyo 'pi kiṃ smṛtītihāsapurāṇalakṣaṇaḥ /",
    "GSP33nysu__2u:6588": "uta sāṅkhayācāryapraṇītaḥ /",
    "GSP33nysu__2u:6589": "nādyaḥ /",
    "GSP33nysu__2u:6590": "tasyāpyasmanmatānusāritvāt /",
    "GSP33nysu__2u:6591": "“prakṛtiṃ puruṣaṃ caiva praviśya puruṣottamaḥ /",
    "GSP33nysu__2u:6592": "kṣobhayāmāsa bhagavānsṛṣṭayarthaṃ jagato vibhuḥ'; ityādivacanāt /",
    "GSP33nysu__2u:6593": "na dvitīyaḥ /",
    "GSP33nysu__2u:6594": "tatprāṇyasyāsammateḥ /",
    "GSP33nysu__2u:6595": "āptoktatvena tatprāmāṇyasiddhiriti cettatrāha- āptatvamiti //",
    "GSP33nysu__2u:6596": "āptatvamuktamārgeṇa vakturnaivopapadyate // MAnuv_2,2.15cd //",
    "GSP33nysu__2u:6597": "uktamārgeṇa śrutireva pramā hi na ityuktarītyā śrutiviruddhabhāṣitvādityarthaḥ /",
    "GSP33nysu__2u:6598": "vaktuḥ sāṅkhayapraṇetuḥ /",
    "GSP33nysu__2u:6599": "yadvā itareṣāṃ cānupalabdherityuktamārgeṇa /",
    "GSP33nysu__2u:6600": "sāṅkhayaśāstre 'pi hyākhyāyikāsu yogyānupalabdhibādhitā bahavo 'rthāḥ",
    "GSP33nysu__2u:6601": "pratipādyante /",
    "GSP33nysu__2u:6602": "athavā”avipralambhastajjñānam';",
    "GSP33nysu__2u:6603": "ityādyuktamārgeṇāptatvaniścāyakapramāṇābhāvādityarthaḥ /",
    "GSP33nysu__2u:6604": "“kapilo vāsudevākhyastantraṃ sāṅkhayaṃ jagāda ha /",
    "GSP33nysu__2u:6605": "brahmādibhyaśca devebhyo bhṛgvādibhyastathaiva ca /",
    "GSP33nysu__2u:6606": "tathaivāsuraye sarvavedārthaparibṛṃhitam /",
    "GSP33nysu__2u:6607": "sarvavedaviruddhaṃ ca kapilo 'nyo jagāda ha /",
    "GSP33nysu__2u:6608": "sāṅkhayamāsuraye 'nyasmai kutarkaparibṛṃhitam'; iti purāṇoktamārgeṇeti vā",
    "GSP33nysu__2u:6609": "“ṛṣiṃ prasūtaṃ kapilam'; ityādiśrutyudāharaṇamapyanenaiva nirastam /",
    "GSP33nysu__2u:6610": "etenaiva”āgamādyogipratyakṣāvagame'; ityapākṛtam /",
    "GSP33nysu__2u:6611": "na kevalamuktamārgeṇāptatvānupapattiḥ /",
    "GSP33nysu__2u:6612": "kinnāmānupapannabhāṣitvādapītyāha- aprāmāṇyeti //",
    "GSP33nysu__2u:6613": "aprāmāṇyasvatastvasya svīkārādapi ... // MAnuv_2,2.16ab //",
    "GSP33nysu__2u:6614": "apiśabdena prāmāṇyasvatastvamapi samuccinoti /",
    "GSP33nysu__2u:6615": "jñānānāṃ prāmāṇyamaprāmāṇyaṃ jñānakāraṇamātrādhīnotpattikamiti svīkaroti sāṅkhayaḥ /",
    "GSP33nysu__2u:6616": "taccānupapannamityato 'pyasau nāptaḥ /",
    "GSP33nysu__2u:6617": "kathaṃ prāmāṇyāprāmāṇyayoḥ svatastvamanupapannamityata āha- māyivaditi //",
    "GSP33nysu__2u:6618": "... māyivat /",
    "GSP33nysu__2u:6619": "svoktākhilaniṣedhī syān ... // MAnuv_2,2.16bc //",
    "GSP33nysu__2u:6620": "prāmāṇyāprāmāṇyayorjñānakāraṇamātrajanyatve sāṅkhayasya vacanenotpannaṃ jñānaṃ pramāṇamapramāṇaṃ cetyubhayātmakaṃ vā syāt /",
    "GSP33nysu__2u:6621": "parasparavirādhenobhayavikalaṃ vā jñānamātramutpa(dyeta)dyate /",
    "GSP33nysu__2u:6622": "niḥsvabhāvasya jñānasyānupapattyā notpa(dyate)dyeta vā /",
    "GSP33nysu__2u:6623": "ādye sadasadvilakṣaṇaṃ viśvaṃ manyamāno māyāvādī yathā svoktaniṣedhī sadvilakṣaṇamityuktyā prāptasyāsattvasya, svayameva asadvilakṣaṇamiti niṣedhāt /",
    "GSP33nysu__2u:6624": "asadvilakṣaṇamityuktyā ca prāptasya sattvasya svayameva sadvilakṣaṇamiti niṣedhāt /",
    "GSP33nysu__2u:6625": "tathā sāṅkhayo 'pi svoktākhilaniṣedhī syāt /",
    "GSP33nysu__2u:6626": "tadvākyajanitajñānasya yāthārthye hi prakṛtirjagatkāraṇamityādiko 'rtho yo",
    "GSP33nysu__2u:6627": "labdhaḥ, sa evārthastasyāyāthārthye niṣiddhaḥ syāt /",
    "GSP33nysu__2u:6628": "ayāthāthyarsya viṣayaviparyāsānatirekāt /",
    "GSP33nysu__2u:6629": "ubhayasvatastve vastuno viruddhākāradvayāliṅgitatvaṃ prasajyeteti bhāvaḥ /",
    "GSP33nysu__2u:6630": "māyāśabdasya vrīhyāditvānmāyīti sādhu /",
    "GSP33nysu__2u:6631": "nanvevamapi yāthārthyena prakṛtirjagatkāraṇamityādiko",
    "GSP33nysu__2u:6632": "'rthastāvatsiddhayatītyata āha- naceti //",
    "GSP33nysu__2u:6633": "... na ca kiñcit prasiddhayati // MAnuv_2,2.16d //",
    "GSP33nysu__2u:6634": "nahi parasparavirodhe kimapi siddhayatīti bhāvaḥ /",
    "GSP33nysu__2u:6635": "tarhi prāmāṇyasya kā gatiriti cet /",
    "GSP33nysu__2u:6636": "aprāmāṇye 'pi dīyatāṃ dṛṣṭiḥ /",
    "GSP33nysu__2u:6637": "dvitīye doṣamāha- naceti //",
    "GSP33nysu__2u:6638": "jñānaṃ hi yathāvasthitamayathāvasthitaṃ vār'thaṃ viṣayīkuryāt /",
    "GSP33nysu__2u:6639": "tṛtīyaprakārānirūpaṇāt /",
    "GSP33nysu__2u:6640": "tathāca prāmāṇyāprāmāṇyavikalaṃ jñānam ayaḥśalākāvadaviṣayameva syāt /",
    "GSP33nysu__2u:6641": "evaṃca na sāṅkhayavacanātkiñcitprasiddhayatīti /",
    "GSP33nysu__2u:6642": "tṛtīye tu jagadāndhyameva syādityāha- naceti //",
    "GSP33nysu__2u:6643": "syādetat yadā jñānakāraṇaṃ guṇopetaṃ tadā tadīyāyāmaprāmāṇyajananaśaktau guṇena pratibaddhāyāṃ pramāṇajñānamevotpadyate /",
    "GSP33nysu__2u:6644": "yadā tu doṣopetaṃ tadā doṣeṇa prāmāṇyajananaśaktau pratibaddhāyāṃ apramāṇajñānamevotpadyate",
    "GSP33nysu__2u:6645": "nahi kimapi karaṇaṃ yugapadubhayopetamubhayavikalaṃ vā sambhavati /",
    "GSP33nysu__2u:6646": "yenoktadoṣaḥ syāditi /",
    "GSP33nysu__2u:6647": "ucyate /",
    "GSP33nysu__2u:6648": "kimarthamitthaṃ kalpyate /",
    "GSP33nysu__2u:6649": "jñānasyobhayākāratvaprasakteriti cet /",
    "GSP33nysu__2u:6650": "tatprasaktirapi kuto nābhyupagantavyā /",
    "GSP33nysu__2u:6651": "virodhabhayāditi cet /",
    "GSP33nysu__2u:6652": "karaṇe 'pyubhayaśaktivirodhātkuto na bibheṣi /",
    "GSP33nysu__2u:6653": "yadapi viruddhakāryadvayajanakaṃ karaṇaṃ tatsahakārisāhityāhitaśaktikameva",
    "GSP33nysu__2u:6654": "prakṛte ca tathābhyupagame dvayorapi paratastvāpattiḥ /",
    "GSP33nysu__2u:6655": "kiñca vacane kau guṇadoṣau /",
    "GSP33nysu__2u:6656": "āptānāptatvapraṇītatve iti cet /",
    "GSP33nysu__2u:6657": "tarhyubhayābhāvādvedavākyenobhayātmakamanubhayātmakaṃ vā jñānamutpadyeta /",
    "GSP33nysu__2u:6658": "notpadyeta vā /",
    "GSP33nysu__2u:6659": "anāptapraṇītatvaṃ guṇa iti cet /",
    "GSP33nysu__2u:6660": "tarhyāptāpraṇītatvaṃ doṣo 'pi kinna syāditi sa eva prasaṅgaḥ /",
    "GSP33nysu__2u:6661": "etena sāṅkhayācāryavacanaṃ svata eva pramāṇaṃ kimāptiniścayenetyapi nirastam /",
    "GSP33nysu__2u:6662": "aprāmāṇyasyāpi svatastvenoktasakaladoṣāpatteḥ /",
    "GSP33nysu__2u:6663": "atha mahājanaparigrahāttatprāmāṇyaniścaya iti cenna /",
    "GSP33nysu__2u:6664": "pūjyārthatve 'siddheḥ /",
    "GSP33nysu__2u:6665": "bahvarthatve savyabhicāratvātsandigdhāsiddheśceti /",
    "GSP33nysu__2u:6666": "mā bhūtprakṛtikāraṇatve prapañcasya pratyakṣaṃ pramāṇam /",
    "GSP33nysu__2u:6667": "mā ca bhūdāgamaḥ /",
    "GSP33nysu__2u:6668": "anumānaṃ tu bhaviṣyati /",
    "GSP33nysu__2u:6669": "yathoktam /",
    "GSP33nysu__2u:6670": "“bhedānāṃ parimāṇātsamanvayācchaktitaḥ pravṛtteśca /",
    "GSP33nysu__2u:6671": "kāraṇakāryāvibhāgādavibhāgādvaiśvarūpasya'; iti /",
    "GSP33nysu__2u:6672": "ayamarthaḥ /",
    "GSP33nysu__2u:6673": "kāraṇakāryavibhāgādavibhāgādvaiśvarūpyasya mūlakāraṇamastyavyaktam /",
    "GSP33nysu__2u:6674": "yathā kūrmaśarīre santyevāṅgāni tato vibhajyante /",
    "GSP33nysu__2u:6675": "tasminnevāvyaktībhavanti /",
    "GSP33nysu__2u:6676": "evaṃ kāraṇānmṛtpiṇḍāddhemapiṇḍādvā kāryāṇi ghaṭamukuṭādīni vibhajyante /",
    "GSP33nysu__2u:6677": "santyeva ca pṛthivyādīni kāraṇāttanmātrāt /",
    "GSP33nysu__2u:6678": "santyeva ca tanmātrāṇyahaṅkārāt /",
    "GSP33nysu__2u:6679": "sanneva cāhaṅkāro mahataḥ /",
    "GSP33nysu__2u:6680": "sadeva ca mahatparamāvyaktāditi /",
    "GSP33nysu__2u:6681": "so 'yaṃ kāraṇātparamāvyaktātpāramparyeṇa viśvasya kāryasya vibhāgaḥ pratisarge /",
    "GSP33nysu__2u:6682": "mṛtpiṇḍaṃ hemapiṇḍaṃ vā ghaṭamukuṭādayo viśanto 'vyaktībhavantīti",
    "GSP33nysu__2u:6683": "tatkāraṇarūpamevānabhivyaktaghaṭamukuṭādikāryamapekṣyāvyaktaṃ bhavati /",
    "GSP33nysu__2u:6684": "evaṃ pṛthivyādayastanmātrāṇi viśantaḥ svāpekṣayā tanmātramavyaktayanti /",
    "GSP33nysu__2u:6685": "evaṃ tanmātrāṇyahaṅkāraṃ viśantyahaṅkāramavyaktayanti /",
    "GSP33nysu__2u:6686": "evamahaṅkāro mahāntamāviśanmahāntamavyaktayati /",
    "GSP33nysu__2u:6687": "mahānprakṛtiṃ svakāraṇaṃ viśati /",
    "GSP33nysu__2u:6688": "prakṛtestu na kvacinniveśa iti sā sarvakāryāṇāmavyaktameva /",
    "GSP33nysu__2u:6689": "so 'yamavibhāgaḥ prakṛtau vaiśvarūpyasya nānārūpasya kāryasya /",
    "GSP33nysu__2u:6690": "tasmātkāraṇe kāryasya sata eva vibhāgāvibhāgābhyāmavyaktaṃ kāraṇamastīti /",
    "GSP33nysu__2u:6691": "itaśca, śaktitaḥ pravṛtteḥ /",
    "GSP33nysu__2u:6692": "kāraṇaśaktito hi kāryaṃ pravartate /",
    "GSP33nysu__2u:6693": "aśaktātkāraṇātkāryasyānutpatteḥ /",
    "GSP33nysu__2u:6694": "śaktiśca kāraṇagatā na kāryasyāvyaktatvādanyā /",
    "GSP33nysu__2u:6695": "astu tarhi mahata eva paramāvyaktatvamityata uktaṃ bhedānāṃ parimāṇāditi /",
    "GSP33nysu__2u:6696": "mahadādīnāmavyāpakatvādavyaktakāraṇakatvaṃ ghaṭādivadityarthaḥ /",
    "GSP33nysu__2u:6697": "itaśca, samanvayāt /",
    "GSP33nysu__2u:6698": "sukhaduḥkhabhogasamanvitāni hi kāryāṇi /",
    "GSP33nysu__2u:6699": "yāni ca yadūpamanugatāni tāni tatsvabhāvāvyaktakāni /",
    "GSP33nysu__2u:6700": "yathā mṛddhemarūpamanugatā ghaṭamukuṭādayo mṛddhemapiṇḍāvyaktakāḥ /",
    "GSP33nysu__2u:6701": "tasmādasti sukhaduḥkhamahohātmakānāṃ sattvarajastamasāṃ sāmyāvasthāvyaktaṃ bhedānāmiti /",
    "GSP33nysu__2u:6702": "yadyapyetānyanumānānyavyaktasvarūpaṃ sādhayanti /",
    "GSP33nysu__2u:6703": "tathāpi mahadādikāraṇatayaiva tadetaiḥ siddhayatīti /",
    "GSP33nysu__2u:6704": "atra vaktavyam /",
    "GSP33nysu__2u:6705": "kimetairanumānairjagadupādānatāmātreṇāvyaktaṃ siddhayati, uta",
    "GSP33nysu__2u:6706": "svātantryeṇā(pīti)pi /",
    "GSP33nysu__2u:6707": "ādye siddhasādhanam /",
    "GSP33nysu__2u:6708": "asmābhirapi viśvopādānasya pradhānasyābhyupagatatvāt /",
    "GSP33nysu__2u:6709": "“śarīrarūpakaḥ'; iti hyuktam /",
    "GSP33nysu__2u:6710": "dvitīyaṃ nirākartuṃ sūtram /",
    "GSP33nysu__2u:6711": "racanānupapatteśca nānumānamiti /",
    "GSP33nysu__2u:6712": "tadvayācaṣṭe- idamiti //",
    "GSP33nysu__2u:6713": "idaṃ nācetanavaśaṃ vastutvāt pratipannavat /",
    "GSP33nysu__2u:6714": "ityeva pratiṣiddhasya kena mūlānumā bhavet // MAnuv_2,2.17 //",
    "GSP33nysu__2u:6715": "mahādādikāryamityarthaḥ /",
    "GSP33nysu__2u:6716": "acetanavaśaṃ svatantrācetanādhīnotpattikam /",
    "GSP33nysu__2u:6717": "pratipannavat /",
    "GSP33nysu__2u:6718": "pradhānavat /",
    "GSP33nysu__2u:6719": "āstāṃ tāvaddūṣaṇāntaram iti pratyanumānenaiva pratiṣiddhasya pradhānasvātantryasya mūlānumā sādhikānumā kena sāmarthyena bhavet pramāṇamiti śeṣaḥ /",
    "GSP33nysu__2u:6720": "mūlānumeti vā'vartanīyam /",
    "GSP33nysu__2u:6721": "kim ākṣepe /",
    "GSP33nysu__2u:6722": "akāryatvamatropādhiriti cenna /",
    "GSP33nysu__2u:6723": "paṭādau sādhyāvyāpteḥ /",
    "GSP33nysu__2u:6724": "paṭādeḥ kuvindādyadhiṣṭhitatantvādikāyartvasyānvayavyatirekābhyāmupalambhāt /",
    "GSP33nysu__2u:6725": "evaṃ pradhānasya racanāyāḥ svatantrapravṛtteranumānavirodhenānupapatternānumānaṃ tatra pramāṇamiti sūtrākṣarayojanāṃ manasi nidhāya sūtratātparyamuktam /",
    "GSP33nysu__2u:6726": "idānīṃ tāmeva vivṛṇvanpratipakṣāntaramāha- svatantreti //",
    "GSP33nysu__2u:6727": "svatantravṛttī racanā sā caivācetane kutaḥ // MAnuv_2,2.18ab //",
    "GSP33nysu__2u:6728": "caśabdo 'numānāntarasamuccaye /",
    "GSP33nysu__2u:6729": "kuta evetyanvayaḥ /",
    "GSP33nysu__2u:6730": "ayamatra prayogaḥ /",
    "GSP33nysu__2u:6731": "pradhānaṃ svatantrapravṛttirahitam acetanatvāt /",
    "GSP33nysu__2u:6732": "tantvādivaditi /",
    "GSP33nysu__2u:6733": "nanvacetanatve 'pi pradhānasya svātantryeṇa pravṛttirastu ko virodhaḥ /",
    "GSP33nysu__2u:6734": "tathāca vipakṣe bādhakābhāvādaprayojako 'yaṃ heturityata āha-",
    "GSP33nysu__2u:6735": "acetanatvamiti //",
    "GSP33nysu__2u:6736": "acetanatvaṃ svātantryamiti cātmapramāhatam // MAnuv_2,2.18cd //",
    "GSP33nysu__2u:6737": "tāvadeva hyanenāśaṅkanīyaṃ yasminnāśaṅkayamāne svavacanasvakriyāsvanyāyapramāṇāntaravirodho na prāduṣyāt /",
    "GSP33nysu__2u:6738": "nahi kaścidevaṃ śaṅkate /",
    "GSP33nysu__2u:6739": "mūko 'pi vaktā kinna syāt /",
    "GSP33nysu__2u:6740": "śabdo 'pratipādakaḥ kinna bhavet /",
    "GSP33nysu__2u:6741": "anumānatvāt anumānamātramapramāṇaṃ kuto na syāt /",
    "GSP33nysu__2u:6742": "agniranuṣṇaḥ kuto na bhavediti /",
    "GSP33nysu__2u:6743": "na hyeṣā śaṅkāpiśācī kadācicchāntimupāgacchati /",
    "GSP33nysu__2u:6744": "tasmādevāmāśaṅkamāno na laukiko nāpi parīkṣaka ityunmattavadupekṣaṇīyaḥ /",
    "GSP33nysu__2u:6745": "prakṛte cācetanatvaṃ svātantryaṃ cātmapramāhatam /",
    "GSP33nysu__2u:6746": "svavyāhataṃ pramāṇaviruddhaṃ ca /",
    "GSP33nysu__2u:6747": "tasmādacetanatve 'pi svatantrapravṛttirastu pradhānasyeti śaṅkaiva",
    "GSP33nysu__2u:6748": "notpattumarhatīti kimatra bādhakopanyāseneti /",
    "GSP33nysu__2u:6749": "nanvacetanasya svātantryaśaṅkāyāṃ kathaṃ svavyāhatiḥ /",
    "GSP33nysu__2u:6750": "nahi svātantryaṃ nāma caitanyam /",
    "GSP33nysu__2u:6751": "nāpyacetanatvaṃ nāmāsvātantryam /",
    "GSP33nysu__2u:6752": "kathaṃca pramāṇavirodhaḥ, ityata svavyāghātaṃ tāvadupapādayituṃ",
    "GSP33nysu__2u:6753": "svātantryaṃ vyākhyāti- sveccheti //",
    "GSP33nysu__2u:6754": "svecchānusāritāmeva svātantryaṃ hi vido viduḥ // MAnuv_2,2.19ab //",
    "GSP33nysu__2u:6755": "pravṛttāviti śeṣaḥ /",
    "GSP33nysu__2u:6756": "vido vidurityanena sakalavidvatsammatametadityāha /",
    "GSP33nysu__2u:6757": "ata eva hi svātantryābhāvādvṛkṣastiṣṭhatītyādikartṛtvavyavahāro gauṇa iti sarve pratipannāḥ",
    "GSP33nysu__2u:6758": "tathāpi kathaṃ svavyāhatiḥ /",
    "GSP33nysu__2u:6759": "nahyacetanatvaṃ nāmecchāvirahaḥ /",
    "GSP33nysu__2u:6760": "kinnāma caitanyaviraha ityata āha- kuta iti //",
    "GSP33nysu__2u:6761": "kuta icchācetanasya ... // MAnuv_2,2.19c //",
    "GSP33nysu__2u:6762": "acetanasyecchā kutaḥ kāraṇājjāyate /",
    "GSP33nysu__2u:6763": "na kutaścit /",
    "GSP33nysu__2u:6764": "jñānameva hīcchāyā janakamityarthaḥ /",
    "GSP33nysu__2u:6765": "tathāpi kimityata āha- secchaṃ cediti //",
    "GSP33nysu__2u:6766": "... secchaṃ cet kimacetanam // MAnuv_2,2.19cd //",
    "GSP33nysu__2u:6767": "secchaṃ cedaṅgīkṛtaṃ tadā tadacetanaṃ kiṃ cetanamevetyarthaḥ /",
    "GSP33nysu__2u:6768": "etaduktaṃ bhavati /",
    "GSP33nysu__2u:6769": "acetanamapi pradhānaṃ svātantryeṇa pravṛttimadastviti vadatācetanamicchāvadastvityuktaṃ syāt",
    "GSP33nysu__2u:6770": "svecchānusāritvasya svātantryaśabdārthatayā sarvasammatatvāt /",
    "GSP33nysu__2u:6771": "acetanasyecchāvattvamaṅgīkurvāṇena cetanatvamapyaṅgīkartavyaṃ syāt /",
    "GSP33nysu__2u:6772": "anvayavyatirekābhyāmicchāyāḥ svasamānāśrayacaitanyakāryatvāvadhāraṇāt /",
    "GSP33nysu__2u:6773": "kāryāṅgīkāre kāraṇānaṅgīkārasyānucitatvāt /",
    "GSP33nysu__2u:6774": "acetanaṃ cetanamiti ca sphuṭā vyāhatiriti /",
    "GSP33nysu__2u:6775": "etenaitadapi nirastam /",
    "GSP33nysu__2u:6776": "acetanatvaṃ svātantryaṃ ca yadi parasparavyāhataṃ tarhyacetanatvena svatantrapravṛttirāhityasādhane sādhyāviśiṣṭatādoṣaḥ syāditi /",
    "GSP33nysu__2u:6777": "nahyasmābhiracetanatvasvātantryayoḥ vandhyā apatyavatītivatsākṣādvirodho",
    "GSP33nysu__2u:6778": "'bhihitaḥ /",
    "GSP33nysu__2u:6779": "kintu svātantryabalena caitanyaṃ pareṇāṅgī(kārya)kārayitvā anenaiva svātantryāṅgīkāre 'cetanatvānupapattiriti bādhakaṃ coktaṃ bhavati /",
    "GSP33nysu__2u:6780": "evamacetanasya svātantryāṅgīkāre svavyāhatimupapādya",
    "GSP33nysu__2u:6781": "pramāṇavirodhamapyupapādayati- icchāmīti //",
    "GSP33nysu__2u:6782": "icchāmyahamiti hyeva nijānubhavarodhataḥ /",
    "GSP33nysu__2u:6783": "acetanecchāpagatā ... // MAnuv_2,2.20 //",
    "GSP33nysu__2u:6784": "hiśabdenāsyānumānasya viśvajanaprasiddhatvaṃ sūcayati /",
    "GSP33nysu__2u:6785": "evaśabdasyāpagataivaityanvayaḥ /",
    "GSP33nysu__2u:6786": "nijānubhavaḥ sākṣyanubhavaḥ /",
    "GSP33nysu__2u:6787": "ahamicchāmīti tāvadicchā ātmasambandhinī sākṣiṇānubhūyate /",
    "GSP33nysu__2u:6788": "naca sā dvikartṛkā sambhavati /",
    "GSP33nysu__2u:6789": "kvāpyekasya vyāpārasya dvikartṛkatvānupalambhāt /",
    "GSP33nysu__2u:6790": "tataścācetanasyecchāṅgīkṛtā(vaitada)ce(tta)danubhavavirodhādacetanasyecchāpagatā",
    "GSP33nysu__2u:6791": "nāstīti yāvat /",
    "GSP33nysu__2u:6792": "icchābhāve ca svecchānusāritvalakṣaṇaṃ svātantryaṃ dūrotsāritamiti bhāvaḥ",
    "GSP33nysu__2u:6793": "nanu navamastyanubhavaḥ kintvahamicchā(mīcchā)mīti vyavahāramātram /",
    "GSP33nysu__2u:6794": "tasyāpi nimittaṃ bhedāgrahaḥ /",
    "GSP33nysu__2u:6795": "ātmā hi nityo nirvikāraścaitanyamātravapurna tasyecchādikartṛtvamāgantukaṃ sambhavati /",
    "GSP33nysu__2u:6796": "kintvantaḥkaraṇasyaiva prasavadharmatvāt /",
    "GSP33nysu__2u:6797": "tayoścātmāntaḥkaraṇayorbhedāgrahāditaretaradharmavyavahāraḥ pravartate /",
    "GSP33nysu__2u:6798": "bhedāgrahe ca nimittaṃ sannidhānam /",
    "GSP33nysu__2u:6799": "yathoktam /",
    "GSP33nysu__2u:6800": "“tasmāttatsaṃyogādacetanaṃ cetanāvadiva liṅgam /",
    "GSP33nysu__2u:6801": "guṇakartṛtve ca tathā karteva bhavatyudāsīnaḥ'; iti /",
    "GSP33nysu__2u:6802": "ato 'nubhavabalāccetanasyaivecchāvattvaṃ nācetanasyetyayuktamityata āha-",
    "GSP33nysu__2u:6803": "yadīti //",
    "GSP33nysu__2u:6804": "... yadi bhedāgraho 'tra ca // MAnuv_2,2.20d //",
    "GSP33nysu__2u:6805": "kathaṃ na sa ghaṭasya syān ... // MAnuv_2,2.21a //",
    "GSP33nysu__2u:6806": "yadi evamanubhava eva nāsti kintu vyavahāramātram, atra ca vyavahāre",
    "GSP33nysu__2u:6807": "bhedāgraha eva nimittamucyate, tadā sa bhedāgraho ghaṭasya kiṃ (kathaṃ) na syāt /",
    "GSP33nysu__2u:6808": "vyavahāraheturiti śeṣaḥ /",
    "GSP33nysu__2u:6809": "idamuktaṃ bhavati /",
    "GSP33nysu__2u:6810": "svaprakāśānubhavāpalāpadoṣastāvat /",
    "GSP33nysu__2u:6811": "vyavahāre ca nimittaṃ nāsti /",
    "GSP33nysu__2u:6812": "naca bhedāgrahaḥ /",
    "GSP33nysu__2u:6813": "viśiṣṭavyavahārasya tādṛśajñānakāryatāniyamāt /",
    "GSP33nysu__2u:6814": "anyathā ghaṭapaṭāvapītaretarabhedaṃ na gṛhṇīta itītaretaradharmasaṃsargavyavahāraḥ syāditi",
    "GSP33nysu__2u:6815": "nanu gṛhyamāṇayorbhedagraho vyavahāraheturna tu bhedāgrahamātram /",
    "GSP33nysu__2u:6816": "naca ghaṭapaṭau svarūpaṃ gṛhṇītastatkathamatiprasaṅga iti cet /",
    "GSP33nysu__2u:6817": "kimayaṃ viśiṣṭo bhedāgraho 'ntaḥkaraṇasya, utātmanaḥ /",
    "GSP33nysu__2u:6818": "nādyaḥ /",
    "GSP33nysu__2u:6819": "tasyācetanatvena svarūpagrahānupapatteḥ /",
    "GSP33nysu__2u:6820": "upapattau vā sa kathaṃ viśiṣṭo bhedāgraho ghaṭasya na syāt /",
    "GSP33nysu__2u:6821": "tathāca vyavahāro 'pi syāt /",
    "GSP33nysu__2u:6822": "nanvantaḥkaraṇe 'sti caitanyāropo na ghaṭe, ato nātiprasaṅga iti cet /",
    "GSP33nysu__2u:6823": "kiṃ tasya nimittam /",
    "GSP33nysu__2u:6824": "sannidhānamiti cet /",
    "GSP33nysu__2u:6825": "tarhi sarvagatātmasannidhānaṃ ghaṭe 'pyastīti kathaṃ sa na ghaṭasya syāt /",
    "GSP33nysu__2u:6826": "nanu na saṃyogamātraṃ nimittam /",
    "GSP33nysu__2u:6827": "kintūpakāryopakārakabhāve sati /",
    "GSP33nysu__2u:6828": "sa cāstyātmāntaḥkaraṇayoḥ /",
    "GSP33nysu__2u:6829": "puruṣasya darśanārthamityuktatvāt iti cet /",
    "GSP33nysu__2u:6830": "tarhi ghaṭo 'pi puruṣasyopakāraka iti kathaṃ sa na ghaṭasya syāt /",
    "GSP33nysu__2u:6831": "dvitīye vyavahāro 'pi kimātmana utāntaḥkaraṇasya /",
    "GSP33nysu__2u:6832": "nādyaḥ /",
    "GSP33nysu__2u:6833": "tasya nirvikārasya vyavahārakriyānupapatteḥ /",
    "GSP33nysu__2u:6834": "upapattau vā kimicchayāparāddham /",
    "GSP33nysu__2u:6835": "dvitīye 'nyagatena bhedāgraheṇānya(tra)sya vyavahāraścetkathaṃ sa na",
    "GSP33nysu__2u:6836": "ghaṭasya syāt /",
    "GSP33nysu__2u:6837_0": "kiñca yadi bhedāgrahādantaḥkaraṇadharma evecchā'tmani vyavahriyata ityaṅgīkriyate tadā ghaṭasyāpyātmanā bhedāgrahātpṛthubudhnodarākāro",
    "GSP33nysu__2u:6837_1": "'hamiti vyavahāraḥ kathaṃ na syāditi gūḍhābhisandheruttaram yadvātra cātmāntaḥkaraṇayośca sphuṭaṃ pratibhāsamānabhedayorapīti",
    "GSP33nysu__2u:6837_2": "hṛdayam /",
    "GSP33nysu__2u:6838": "yadi bhedāgrahaḥ syāttadā kathaṃ sa bhedāgraho ghaṭasyātmanaśca na syāditi yojanā /",
    "GSP33nysu__2u:6839": "athavaivaṃ vadanpraṣṭavyaḥ /",
    "GSP33nysu__2u:6840": "bhedāgrahaḥ kiṃ bhedagrahasya virodhī na veti /",
    "GSP33nysu__2u:6841": "neti pakṣe kathaṃ sa ghaṭasyātmanā paṭādinā vā na syādityuttaram /",
    "GSP33nysu__2u:6842": "nanu bhedagraho bhedāgrahavirodhī /",
    "GSP33nysu__2u:6843": "sa cāsti ghaṭa iti kutastatra bhedāgrahastatprayukto vyavahāro veti gūḍhābhisandhimajānato dvitīyapakṣamāśaṅkayāha- mana iti //",
    "GSP33nysu__2u:6844": "... mano ma iti bhedataḥ /",
    "GSP33nysu__2u:6845": "manaso 'pi gṛhītatvād ... // MAnuv_2,2.21bc //",
    "GSP33nysu__2u:6846": "bhedata iti tṛtīyārtho tasiḥ /",
    "GSP33nysu__2u:6847": "yadi bhedagraho bhedāgrahavirodhīti bhedena gṛhyamāṇe ghaṭe na bhedāgraha ityucyate, tadā me mana iti manaso 'pi bhedena gṛhītatvānnātmanā bhedāgrahaḥ syāt /",
    "GSP33nysu__2u:6848": "tathāca bhedāgrahanimitto 'hamicchāmīti vyavahāra ityasat /",
    "GSP33nysu__2u:6849": "kintvanubhavanimitta eva /",
    "GSP33nysu__2u:6850": "ata eva nāntaḥkaraṇadharmasyātmanyāropa ityapi yuktam /",
    "GSP33nysu__2u:6851": "bhedagrahasadbhāvena āropahetorbhedāgrahasyāyogāt /",
    "GSP33nysu__2u:6852": "nahyaviditabhedaṃ sambandhitayā gṛhyate /",
    "GSP33nysu__2u:6853": "ātmanyapi prasaṅgāt /",
    "GSP33nysu__2u:6854": "kena punaḥ pramāṇena mano gṛhyate /",
    "GSP33nysu__2u:6855": "sākṣiṇeti vadāmaḥ /",
    "GSP33nysu__2u:6856": "tathāhi /",
    "GSP33nysu__2u:6857": "natāvaccakṣurādinā tadavagamaḥ /",
    "GSP33nysu__2u:6858": "arūpidravyatvāt /",
    "GSP33nysu__2u:6859": "cakṣurādyavyāpāre 'pyupalabdheḥ /",
    "GSP33nysu__2u:6860": "nacānumānena /",
    "GSP33nysu__2u:6861": "liṅgābhāvāt /",
    "GSP33nysu__2u:6862": "nanvasti yugapajjñānānutpattirmanaso liṅgam /",
    "GSP33nysu__2u:6863": "tathāhi /",
    "GSP33nysu__2u:6864": "bāhyendriyeṣu svaiḥ svairviṣayairyugapatsannikṛṣṭeṣvātmanādhiṣṭhiteṣvapi na yugapajjñānāni jāyante /",
    "GSP33nysu__2u:6865": "tena jñāyate 'styetebhyo 'nyatsahakāri /",
    "GSP33nysu__2u:6866": "yatsaṃyogakramavaśājjñānakramaḥ prakramata iti //",
    "GSP33nysu__2u:6867": "atra kaścidāha /",
    "GSP33nysu__2u:6868": "ātmana evaivaṃvidhasāmarthyakalpanopapattāvanyathāsiddhamanumānam /",
    "GSP33nysu__2u:6869": "manasaḥ pratīndriyasaṃyogavyavahāre kramavati kāraṇāntaraśūnye",
    "GSP33nysu__2u:6870": "'naikāntikaṃ ca /",
    "GSP33nysu__2u:6871": "phalasya ca vṛkṣaśatpatataḥ kramavartinyākāśasaṃyoge kuṭhārādivyāpāre ca /",
    "GSP33nysu__2u:6872": "indriyāṇāṃ prativiṣayasaṃyogavyāpāre ceti /",
    "GSP33nysu__2u:6873": "tadayuktam /",
    "GSP33nysu__2u:6874": "dṛṣṭānusāriṇī hi kalpanā /",
    "GSP33nysu__2u:6875": "kartā hyanekakaraṇādhiṣṭhānena yugapannānākāryāṇi kurvāṇo dṛṣṭaḥ /",
    "GSP33nysu__2u:6876": "tathāhi /",
    "GSP33nysu__2u:6877": "yugapanmāṇavako gacchati paṭhati panthānamīkṣate vahati ca kamaṇḍalum /",
    "GSP33nysu__2u:6878": "tasmānnaiva kartṛdharmo yuktaḥ kalpayitum /",
    "GSP33nysu__2u:6879": "kintu dṛṣṭatvād dravyāntaramevāvyāpakam /",
    "GSP33nysu__2u:6880": "anaikāntyaṃ tu nāstyeva /",
    "GSP33nysu__2u:6881": "tatrāpi kriyākramādernimittasya vidyamānatvāditi /",
    "GSP33nysu__2u:6882": "atrocyate /",
    "GSP33nysu__2u:6883": "asti tāvadavivekināmapi manaḥpratītiḥ /",
    "GSP33nysu__2u:6884": "mama mano 'nyatra gatamityādivyavahārāt /",
    "GSP33nysu__2u:6885": "naca te yugapajjñānānutpattiṃ jānanti /",
    "GSP33nysu__2u:6886": "pratyuta yugapadeva jñānotpattiṃ manyante /",
    "GSP33nysu__2u:6887": "anyathā vyāsaṅge kramadarśanenānyatrāpi kramānumānaṃ parasya vyarthaṃ syāt",
    "GSP33nysu__2u:6888": "tasmālliṅgadarśanātprāgeva bhavadidaṃ manojñānaṃ na tannimittakamiti /",
    "GSP33nysu__2u:6889": "astu tarhi buddhayādīnāmasamavāyikāraṇasya saṃyogasyāśrayatayā manaḥsiddhiḥ /",
    "GSP33nysu__2u:6890": "maivam /",
    "GSP33nysu__2u:6891": "pratyakṣajñāne tāvadindriyātmasaṃyogasyaivāsamavāyikāraṇatvasyopapatteḥ /",
    "GSP33nysu__2u:6892": "anumityādau liṅgajñānādeḥ /",
    "GSP33nysu__2u:6893": "smṛtau bhāvanāyāḥ, sukhādāviṣyārthopalabdhāderiti /",
    "GSP33nysu__2u:6894": "nityaviśeṣaguṇānāṃ saṃyogāsamavāyikāraṇatvaniyamānnaivamiti cenna /",
    "GSP33nysu__2u:6895": "vibhāga(ja)śabdajaśabde vyabhicārāt /",
    "GSP33nysu__2u:6896": "aśrāvaṇattvena hetuviśeṣaṇānneti cet /",
    "GSP33nysu__2u:6897": "yathā tarhi vibhāgādiśabde kāraṇāntaradarśanāttannirāsārthaṃ vyāptigrahaṇavelāyāṃ prayatyate tathā sukhādinirāsāya prayatanīyam /",
    "GSP33nysu__2u:6898": "asamavāyikāraṇāntaradarśanasya tulyatvāt /",
    "GSP33nysu__2u:6899": "nimittaṃ taditi cenna /",
    "GSP33nysu__2u:6900": "asamavāyikāraṇalakṣaṇasyātivyāptiprāpteriti /",
    "GSP33nysu__2u:6901": "naca sukhādyupalabdhikaraṇatvena manassiddhiḥ /",
    "GSP33nysu__2u:6902": "sākṣisiddhatayānyathāsiddheḥ /",
    "GSP33nysu__2u:6903": "evamanumānāntaramapi nirasanīyam /",
    "GSP33nysu__2u:6904": "nacāgamo manasi pramāṇam /",
    "GSP33nysu__2u:6905": "jātibadhirāṇāmapi tatpratyayāt /",
    "GSP33nysu__2u:6906": "tasmātsiddhaṃ sākṣigrāhyatvaṃ manasaḥ /",
    "GSP33nysu__2u:6907": "tasya ca tenaivātmano bhinnatayā grahaṇādbhedāgrahāsambhavenecchāmyahamīti na bhedāgrahanibandhano vyavahāra iti /",
    "GSP33nysu__2u:6908": "nanu ca “kāmaḥsaṅkalpo vicikitsā śraddhāśraddhā dhṛtiradhṛtirbhīrhīrityetatsarvaṃ mana eva'; iti śrutau kāmasyāntaḥkaraṇarūpatvaṃ tāvatpratīyate /",
    "GSP33nysu__2u:6909": "naca śrautenārthenānyathā bhavituṃ yuktam /",
    "GSP33nysu__2u:6910": "ato balavadbādhakopanipātādicchāmyahamiti bhedāgrahanimittaṃ vyavahāramātrametaṅgīkaraṇīyam",
    "GSP33nysu__2u:6911": "na tvātmana icchāsambandhānubhavaḥ /",
    "GSP33nysu__2u:6912": "naca me mana iti bhedagrahāttadagrahāsambhavaḥ /",
    "GSP33nysu__2u:6913": "me caitanyamitivadvayavahāramātratvāt /",
    "GSP33nysu__2u:6914": "nacoktānupapattiḥ /",
    "GSP33nysu__2u:6915": "sattvarajastamasāmādikāryaṃ hi buddhirityucyate /",
    "GSP33nysu__2u:6916": "sā cāṃśatrayavatī /",
    "GSP33nysu__2u:6917": "puruṣoparāgo viṣayoparāgo vyāpārāveśaścetyaṃśāḥ /",
    "GSP33nysu__2u:6918": "bhavati hyahamidaṃ karomīti /",
    "GSP33nysu__2u:6919": "tatrāhamiti cetanoparāgo darpaṇasyaiva mukhoparāgo bhedāgrahādatāttvikaḥ /",
    "GSP33nysu__2u:6920": "idamiti viṣayoparāga indriyapranāḍikayā pariṇatibhedo darparasyeva malasambandhaḥ pāramārthikaḥ, tathobhayāyatto vyāpārāveśaḥ /",
    "GSP33nysu__2u:6921": "eṣaiva digahamicchāmītyatrāpītyata āha- ubhayeti //",
    "GSP33nysu__2u:6922": "... ubhayātmakatā yataḥ // MAnuv_2,2.21d //",
    "GSP33nysu__2u:6923": "kāmasya tu manaḥ kāmaḥ ... // MAnuv_2,2.22a //",
    "GSP33nysu__2u:6924": "tuśabdo 'vadhāraṇe /",
    "GSP33nysu__2u:6925": "tata ityupaskartavyam /",
    "GSP33nysu__2u:6926": "yataḥ kāraṇātkāmasyobhayātmakatāsti /",
    "GSP33nysu__2u:6927": "ātmadharmatā manodharmatā ca /",
    "GSP33nysu__2u:6928": "tata eva manaḥ kāma iti śrutirupapadyate /",
    "GSP33nysu__2u:6929": "idamuktaṃ bhavati /",
    "GSP33nysu__2u:6930": "bhavedidaṃ bhedāgrahakalpanam /",
    "GSP33nysu__2u:6931": "yadyātmanaḥ kāmavattvaṃ pāramārthikaṃ na syāt /",
    "GSP33nysu__2u:6932": "nacaitadasti /",
    "GSP33nysu__2u:6933": "bādhakābhāvāt /",
    "GSP33nysu__2u:6934": "dvividho hi kāmo 'sti /",
    "GSP33nysu__2u:6935": "eka ātmadharmo 'paro 'ntaḥkaraṇadharmaḥ /",
    "GSP33nysu__2u:6936": "tatrāntaḥkaraṇadharmaṃ kāmamabhipretya śrutiḥ pravṛttā, nātmanaḥ kāmavattvaṃ bādhate /",
    "GSP33nysu__2u:6937": "nahi devadatto gomāniti vākyaṃ yajñadattasya gosambandhaṃ bādhituṃ śaknotīti /",
    "GSP33nysu__2u:6938": "syādetadevam /",
    "GSP33nysu__2u:6939": "yadi kāmadvaividhyaṃ pramitaṃ syāt, etadeva kuta iti cet /",
    "GSP33nysu__2u:6940": "śrutyanubhavabalāttāvat /",
    "GSP33nysu__2u:6941": "prakārasahasrānusaraṇe 'pyaghaṭanāyāṃ khalvanubhavāpalāpasāhasamabhyupeyam",
    "GSP33nysu__2u:6942": "pramāṇāntaraṃ cāha- priyeti //",
    "GSP33nysu__2u:6943": "... priyāpriyavibhedataḥ /",
    "GSP33nysu__2u:6944": "dvaividhyaṃ dṛśyate cāsya ... // MAnuv_2,2.22bc //",
    "GSP33nysu__2u:6945": "priyamityātyantikeṣyamucyate 'priyamiti ca tātkālikeṣyam /",
    "GSP33nysu__2u:6946": "viṣayeṇa viṣayiṇa upalakṣaṇam /",
    "GSP33nysu__2u:6947": "asya kāmasya /",
    "GSP33nysu__2u:6948": "ayamarthaḥ /",
    "GSP33nysu__2u:6949": "asti tāvadāstikakāmukasya puruṣasya srakcandavanitādau idaṃ me syādityekataḥ kāmaḥ /",
    "GSP33nysu__2u:6950": "anyatastyajeyamiti /",
    "GSP33nysu__2u:6951": "nacaika evāyam /",
    "GSP33nysu__2u:6952": "viruddharūpatvāt /",
    "GSP33nysu__2u:6953": "naca dvāvapi manodharmau, yaugapadyāt /",
    "GSP33nysu__2u:6954": "yugapatsajātīyadharmajananāyogāt /",
    "GSP33nysu__2u:6955": "naca yaugapadyaṃ nāsti /",
    "GSP33nysu__2u:6956": "anubhavasiddhatvāt /",
    "GSP33nysu__2u:6957": "bādhakābhāvācca /",
    "GSP33nysu__2u:6958": "tatra yo 'priyaviṣayaḥ saḥ antaḥkaraṇadharmaḥ yastu priyaviṣayaḥ sa ātmadharma iti /",
    "GSP33nysu__2u:6959": "yadvā priyāpriyaśabdābhyāṃ muktisaṃsārāvucyete /",
    "GSP33nysu__2u:6960": "tatsambandhivibhedena kāmadvaividhyaṃ dṛśyata iti /",
    "GSP33nysu__2u:6961": "asti tāvatsaṃsāre pracuro 'yamantaḥkaraṇavṛttirūpaḥ kāmaḥ /",
    "GSP33nysu__2u:6962": "asti cāsau muktau /",
    "GSP33nysu__2u:6963": "“sa yadi pitṛlokakāmo bhavati'; ityādiśruteḥ /",
    "GSP33nysu__2u:6964": "nacaika evāyam /",
    "GSP33nysu__2u:6965": "muktāvantaḥkaraṇavilayāt /",
    "GSP33nysu__2u:6966": "tathācāsāvātmadharmo 'bhyupeyaḥ /",
    "GSP33nysu__2u:6967": "nacāgantukadharmasambandho muktāviti prāgapi kāmadvaividhyaṃ siddhayatīti /",
    "GSP33nysu__2u:6968": "śrutibādhaparihārasya prayojanamāha- tasmāditi //",
    "GSP33nysu__2u:6969": "... tasmād bhedāgrahaḥ kutaḥ // MAnuv_2,2.22d //",
    "GSP33nysu__2u:6970": "śrutivirodhasya parihṛtatvādbhedāgrahaḥ kutaḥ pramāṇātkalpanīyaḥ /",
    "GSP33nysu__2u:6971": "kutaścānubhavāpalāpena vyavahārasya tannimittatvam /",
    "GSP33nysu__2u:6972": "na kuto 'pītyarthaḥ /",
    "GSP33nysu__2u:6973": "anenācetanasya pradhānasya svātantryeṇa jagatkāraṇatvaṃ sādhayatāmanumānamapi svavacanavirodhaḥ pramāṇavirodhaścoktau bhavataḥ /",
    "GSP33nysu__2u:6974": "dṛṣṭāntaśca sādhyavikalaḥ /",
    "GSP33nysu__2u:6975": "acetanasvātantryasya kvāpyasammateriti /",
    "GSP33nysu__2u:6976": "sūtrārthamupasaṃharannānumānamityetatprakārāntareṇa vyācaṣṭe- racaneti //",
    "GSP33nysu__2u:6977": "racanānupapattestanna sarvajñānumāgatam /",
    "GSP33nysu__2u:6978": "acetanaṃ jagatkartṛ ... // MAnuv_2,2.23a-c //",
    "GSP33nysu__2u:6979": "tattasmāt /",
    "GSP33nysu__2u:6980": "sarvajñānumāgatamanumānaṃ prakṛtyādikaṃ, kasyacitpratyakṣaṃ,",
    "GSP33nysu__2u:6981": "prameyatvāditi sarvamasādhakānumayāvagatam /",
    "GSP33nysu__2u:6982": "etadanumānasiddhasarvajñavākyāvagatamiti yāvat /",
    "GSP33nysu__2u:6983": "yadvānumānasiddhaprāmāṇyakatvenānumānapradhānatvena ca sarvajñābhimatasya vākyameva sarvajñānumocyate",
    "GSP33nysu__2u:6984": "vyākhyānāntarasya cedaṃ prayojanam /",
    "GSP33nysu__2u:6985": "yatprāguktaṃ na yogipratyakṣeṇa sāṅkhayācāryavacanena vāyamarthaḥ siddhayatīti tadapi sūtrasūcitameveti jñāpanam /",
    "GSP33nysu__2u:6986": "yadā tu sarvajñābhimatotprekṣitayā bhedānāṃ parimāṇādityādikayānumayāvagatamānumānamiti yojanā",
    "GSP33nysu__2u:6987": "tadā vaici(trya)trīpradarśanaṃ vyākhyānāntaraprayojanam /",
    "GSP33nysu__2u:6988": "jagatkartṛ svātantryeṇa jagatkāraṇam /",
    "GSP33nysu__2u:6989": "syādetat /",
    "GSP33nysu__2u:6990": "parimāṇādihetubhistāvanmahadādikāryāṇāṃ kimapi mūlakāraṇamastītyavagamyate",
    "GSP33nysu__2u:6991": "tasyāpi kāraṇāntarakalpane pramāṇābhāvādanavasthānācca /",
    "GSP33nysu__2u:6992": "tasya ca svātantryaṃ kārakāntarāprayojyatvameva natu svecchānusāritvam /",
    "GSP33nysu__2u:6993": "yenoktadoṣaḥ syāt /",
    "GSP33nysu__2u:6994": "tacca tatprayoktuḥ kārakāntarasyāprāmāṇikatvādeva siddham /",
    "GSP33nysu__2u:6995": "nacācetanasya tadasambhāvitam /",
    "GSP33nysu__2u:6996": "acetaneṣvapi payo 'mbuprabhṛtiṣu darśanāt /",
    "GSP33nysu__2u:6997": "acetanameva hi payo 'nyānadhiṣṭhitamapi vatsavivṛddhayarthaṃ pravartate /",
    "GSP33nysu__2u:6998": "dadhibhāvaṃ cāpadyate /",
    "GSP33nysu__2u:6999": "ghanavinirmuktaṃ cāmbu jambīranārikelādiṣvanekavidhaṃ vikāraṃ prāpnoti /",
    "GSP33nysu__2u:7000": "nādeyaṃ cāpasarpati /",
    "GSP33nysu__2u:7001": "tṛṇaṃ ca gavā jagdhaṃ kṣīrībhavati /",
    "GSP33nysu__2u:7002": "ayaścāyaskāntamabhisarpati /",
    "GSP33nysu__2u:7003": "naca”idaṃ nācetanavaśam'; ityādipramāṇavirodhaḥ /",
    "GSP33nysu__2u:7004": "tasyoktasthāneṣvevānaikāntyam /",
    "GSP33nysu__2u:7005": "nacedaṃ brahmavādināṃ sammatam /",
    "GSP33nysu__2u:7006": "yena siddhasādhanaṃ syādityāśaṅkāparihārārthaṃ sūtram- //",
    "GSP33nysu__2u:7007": "oṃ payo 'mbuvaccettatrāpi oṃ // iti /",
    "GSP33nysu__2u:7009": "tadvayācaṣṭe- payo 'mbvādi ceti //",
    "GSP33nysu__2u:7010": "payo 'mbuvac cet tatrāpi |",
    "GSP33nysu__2u:7011": "... payo 'mbvādi ca nopamā // MAnuv_2,2.23d //",
    "GSP33nysu__2u:7012": "etatpraśāstivacanāccetanācetanasya ca // MAnuv_2,2.24ab //",
    "GSP33nysu__2u:7013": "upamā svārthasambhāvanāyāmasmadīyahetuvyabhicāre ceti śeṣaḥ /",
    "GSP33nysu__2u:7014": "yathātra sādhyaṃ vyabhicarati tathā pakṣe 'pi vyabhicaratu heturityevamarthaṃ hi vyabhicārodbhāvanam",
    "GSP33nysu__2u:7015": "tadatra na yujyate /",
    "GSP33nysu__2u:7016": "cetanācetanasyaitatpraśāstivacanāt /",
    "GSP33nysu__2u:7017": "pārameśvarapreraṇāpratipādakaśruteḥ /",
    "GSP33nysu__2u:7018": "ādyaścaśabdo laukikānāṃ svatantratayā pratīyamānamapītyarthe /",
    "GSP33nysu__2u:7019": "dvitīyastu na kevalamacetanasya /",
    "GSP33nysu__2u:7020": "kintūbhayasyāpīti /",
    "GSP33nysu__2u:7021": "etaduktaṃ bhavati /",
    "GSP33nysu__2u:7022": "kārakāntarāprayojyatvalakṣaṇamapi svātantryaṃ na pradhānasyopapadyate /",
    "GSP33nysu__2u:7023": "asambhāvitatvāt /",
    "GSP33nysu__2u:7024": "uktānumānaviruddhatvācca /",
    "GSP33nysu__2u:7025": "yaduktamatra payombvādivaditi /",
    "GSP33nysu__2u:7026": "tadasat /",
    "GSP33nysu__2u:7027": "tatrāpīśvarapreraṇayā”etasya vā akṣarasya'; ityadiśrutisiddhatvāt /",
    "GSP33nysu__2u:7028": "ata eva pradhānasya paraprayojyatve pramāṇābhāvo 'pi parāsta iti /",
    "GSP33nysu__2u:7029": "sūtre payo 'mbuvadityukte 'pi nodāharaṇamādaraṇīyam /",
    "GSP33nysu__2u:7030": "sthalāntare sambhāvanā vyabhicāraśca bhaviṣyata",
    "GSP33nysu__2u:7031": "ityāśaṅkāparihārārthasya”vyatirekānavasthiteścānapekṣatvāt'; iti uttarasūtrasyāpi vyākhyānāyādipadaprayogaḥ",
    "GSP33nysu__2u:7032": "yadvā payo 'mbugrahaṇamupalakṣaṇamityabhipretyādipadaṃ pratyuktam /",
    "GSP33nysu__2u:7033": "uttarasūtraṃ tu kaimutyārtham /",
    "GSP33nysu__2u:7034": "cetanapravṛtterapīśvaravyatirekeṇānavasthiteracetanapravṛttestadadhīnatvaṃ kimu vācyamiti",
    "GSP33nysu__2u:7035": "tadvayākhyānāya cetanācetanasya cetyuktam /",
    "GSP33nysu__2u:7036": "kiñca parimāṇāditi hetustāvadanaikāntikaḥ /",
    "GSP33nysu__2u:7037": "sattvarajastamasāṃ sāmyāvasthā hi prakṛtirucyate /",
    "GSP33nysu__2u:7038": "sattvādayaśca parimitā eva /",
    "GSP33nysu__2u:7039": "yathoktam /",
    "GSP33nysu__2u:7040": "abagnīranabho 'haṅkṛnmahattattvaguṇatrayaiḥ /",
    "GSP33nysu__2u:7041": "kramāddaśottaraiḥ'; (ādi pu.veṃ.māhā.2-46) iti /",
    "GSP33nysu__2u:7042": "naca prakṛtiravyaktāntaravatīti kathaṃ nānaikāntyam /",
    "GSP33nysu__2u:7043": "naca parimitasyāpi mūlaprakṛtitve bādhakamasti /",
    "GSP33nysu__2u:7044": "sārvatrikakāryānutpattiparimitānāmeva kāraṇatvam /",
    "GSP33nysu__2u:7045": "tantvādiṣu darśanāt /",
    "GSP33nysu__2u:7046": "aparimitasya kṛtsnaikadeśavikalpānupapatteśca /",
    "GSP33nysu__2u:7047": "asmākaṃ tvīśvaraśaktyaivopapadyate /",
    "GSP33nysu__2u:7048": "samanvayādityapyasat /",
    "GSP33nysu__2u:7049": "yatkāryaṃ yadanugatimattattādṛkkāraṇopetamityasyā vyāpteravyaktādvayaktajanmāṅgīkāreṇaiva bhagnatvāt /",
    "GSP33nysu__2u:7050": "śaktitaḥ pravṛtteścetyetadapi na vivakṣitārthasādhakam /",
    "GSP33nysu__2u:7051": "antarbhāvitakāryatvameva kāraṇasya śaktirityasya siddhau hi tathā syāt /",
    "GSP33nysu__2u:7052": "tacca satkāryavādanirvāhyamiti /",
    "GSP33nysu__2u:7053": "ata eva vibhāgāvibhāgāvapi nirastau /",
    "GSP33nysu__2u:7054": "vibhāgāvibhāgayoreva satkāryavādasiddhayadhīnayorasattvāt /",
    "GSP33nysu__2u:7055": "svaprakriyāmātreṇārthasiddhau”sthūlakāyarsya loṣṭhādeḥ'; ityādinā tārkikaparikalpitābhyāṃ vibhāgāvibhāgābhyāṃ paramāṇukāraṇatvamapi syādityāstāṃ prapañcaḥ /",
    "GSP33nysu__2u:7056": "nanvidaṃ ghaṭṭakuṭṭīprabhātanyāyamanusarati /",
    "GSP33nysu__2u:7057": "icchāvattvamātmana eva na tu jaḍasyetyatra hi prathamamanubhavaḥ pramāṇīkṛtaḥ /",
    "GSP33nysu__2u:7058": "tatra ca śrutivirodhe codite 'ntaḥkaraṇadharma ātmadharmaśceti kāmasya dvaividhyānna virodha ityuktam /",
    "GSP33nysu__2u:7059": "evañcātmana evecchāvattvaṃ na tvacetanasyeti tyaktamevetyāśaṅkāṃ siṃhāvalokananyāyena pariharati- dvaividhye 'pīti //",
    "GSP33nysu__2u:7060": "dvaividhye 'pitu kāmādeḥ kutaḥ svāmitvamātmanaḥ // MAnuv_2,2.24cd //",
    "GSP33nysu__2u:7061": "sākṣādanubhavārūḍhaṃ śakyate 'podituṃ kvacit // MAnuv_2,2.25ab //",
    "GSP33nysu__2u:7062": "kāmāderdvaividhye 'pi sākṣādanubhavārūḍhamātmanaḥ kāmādeḥ svāmitvaṃ tu kutaḥ pramāṇādapodituṃ śakyate na kuto 'pīti yojanā /",
    "GSP33nysu__2u:7063": "śrutyapekṣayā'dipadagrahaṇam /",
    "GSP33nysu__2u:7064": "apoditumiti samprasāraṇaṃ chāndasam /",
    "GSP33nysu__2u:7065": "ayamatrottarakramaḥ /",
    "GSP33nysu__2u:7066": "satyaṃ kāmo dvividha ātmadharmo manovṛttiśceti /",
    "GSP33nysu__2u:7067": "tatra manovṛttimapi kāmaṃ pratyātmana eva svāmitvaṃ na manasaḥ /",
    "GSP33nysu__2u:7068": "ahaṃ kāmaya iti sākṣyanubhavasiddhatvāt /",
    "GSP33nysu__2u:7069": "manasastu kāmaṃ pratyupādānatvameva /",
    "GSP33nysu__2u:7070": "yathā hi /",
    "GSP33nysu__2u:7071": "kṣetropādānakānāmapi sasyānāṃ kṛṣīvala eva svāmī na kṣetraṃ tathaiva /",
    "GSP33nysu__2u:7072": "naca vācyaṃ manasa eva kāmasvāmitvamahaṃ kāmaya ityanubhavastu bhrāntirvyavahāramātraṃ veti",
    "GSP33nysu__2u:7073": "bādhakapramāṇābhāvāt /",
    "GSP33nysu__2u:7074": "naca kauṭasthyaṃ bādhakam /",
    "GSP33nysu__2u:7075": "antaḥkaraṇasyaiva kāmopādānatvenāṅgīkṛtatvāt /",
    "GSP33nysu__2u:7076": "svāmitvamātreṇa ca kauṭasthyāvighātāt /",
    "GSP33nysu__2u:7077": "anyathā kṛpaṇadhanasyevātmano vaiyarthyāpatteriti /",
    "GSP33nysu__2u:7078": "tadidamuktaṃ kvaciditi /",
    "GSP33nysu__2u:7079": "nanvastu kāmasvāmitvamātmana eva mā bhūcca manasaḥ /",
    "GSP33nysu__2u:7080": "tathāpi pūrvottaravirodhastadavastha eva /",
    "GSP33nysu__2u:7081": "icchāsvāmitvābhāve 'pi yādṛśatādṛśasyecchāvattvasya manasyaṅgīkṛtattvādityata āha- iccheti",
    "GSP33nysu__2u:7082": "icchāsvāmitvamevoktamicchāvattvaṃ nacāparam // MAnuv_2,2.25cd //",
    "GSP33nysu__2u:7083": "acetanecchāpagatetyādāvicchāsvāmitvamevecchāvattvamuktam /",
    "GSP33nysu__2u:7084": "nacāparamicchopādānatvalakṣaṇam /",
    "GSP33nysu__2u:7085": "etaduktaṃ bhavati /",
    "GSP33nysu__2u:7086": "syādatra pūrvāparavirodhaḥ /",
    "GSP33nysu__2u:7087": "yadi yadevecchāvattvaṃ prāṅmanaso niṣiddhaṃ tadevātra punaraṅgīkriyeta /",
    "GSP33nysu__2u:7088": "na caitadasti /",
    "GSP33nysu__2u:7089": "pūrvaṃ hīcchāsvāmitvalakṣaṇamicchāvattvamātmana eva na tvacetanasyetyuktam /",
    "GSP33nysu__2u:7090": "tasyaiva kartṛtvopayogāt /",
    "GSP33nysu__2u:7091": "śrutyarthatayā tvicchopādānatvalakṣaṇamicchāvatvamidānīṃ manaso",
    "GSP33nysu__2u:7092": "'bhyupagamyata iti kuto virodha iti /",
    "GSP33nysu__2u:7093": "yadvā kāmasya dvaividhyena manaso 'pi kāmavattvātkartṛtvamupapatsyata ityata āha- dvaividhye 'pīti //",
    "GSP33nysu__2u:7094": "dvayoḥ kāmavattve 'pi kāmasvāmitvamātmana eva na tu manasaḥ /",
    "GSP33nysu__2u:7095": "nirapavādasākṣyanubhavasiddhatvāt /",
    "GSP33nysu__2u:7096": "manasastu kāmopādānatvameveti /",
    "GSP33nysu__2u:7097": "tataḥ kimityata āha- iccheti //",
    "GSP33nysu__2u:7098": "icchāsvāmitvalakṣaṇamevecchāvattvaṃ prāk kartṛtvopayuktamuktam /",
    "GSP33nysu__2u:7099": "na punaricchopādānatvalakṣaṇam /",
    "GSP33nysu__2u:7100": "yo hīcchati sa prayatate na tu yadicchā bhavati taditi /",
    "GSP33nysu__2u:7101": "tasmādicchāsvāmitvāccetanasyaiva kartṛtvaṃ nācetanasya /",
    "GSP33nysu__2u:7102": "tasyecchopādānatve 'pīcchāsvāmitvābhāvāditi /",
    "GSP33nysu__2u:7103": "syādetat /",
    "GSP33nysu__2u:7104": "svaṃ nāma tadbhavati, yadyatheṣyaviniyogayogyam /",
    "GSP33nysu__2u:7105": "yathā gavādi /",
    "GSP33nysu__2u:7106": "svāmī ca sa ucyate yo yatheṣyaviniyoktā /",
    "GSP33nysu__2u:7107": "nacecchātmanoretadasti /",
    "GSP33nysu__2u:7108": "yasmādāstikakāmukasya niṣiddhecchāṃ niyacchato 'pi (icchā)sā'virbhavati /",
    "GSP33nysu__2u:7109": "prayatamānasyāpi vihitecchā nodeti /",
    "GSP33nysu__2u:7110": "tatkathamicchāsvāmitvamātmanaḥ syāditi cet /",
    "GSP33nysu__2u:7111": "kimicchā'tmanaḥ sarvathāpi vaśā na bhavati ityucyate /",
    "GSP33nysu__2u:7112": "uta kiñcidvaśatvamaṅgīkriyate /",
    "GSP33nysu__2u:7113": "nādyaḥ /",
    "GSP33nysu__2u:7114": "anubhavavirodhāt /",
    "GSP33nysu__2u:7115": "icchati devadatta ityādivyavahāravirahaprasaṅgācca /",
    "GSP33nysu__2u:7116": "dvitīye tu siddhaṃ svāmitvamityāha- kiñciditi //",
    "GSP33nysu__2u:7117": "kiñcit tadvaśagatve 'pi svāmitvaṃ lokavad bhavet // MAnuv_2,2.26ab //",
    "GSP33nysu__2u:7118": "prabalavirodhivaśādatyantavaśatvābhāve 'pīcchāyāḥ",
    "GSP33nysu__2u:7119": "kiñcidātmavaśatvamātreṇāpi tāṃ pratyātmanaḥ svāmitvaṃ bhavede(vatye)va /",
    "GSP33nysu__2u:7120": "katham /",
    "GSP33nysu__2u:7121": "yathātyantamavaśāyāmapi gavi kiñcidvaśatvamātreṇa devadattasvāmitvaṃ loke dṛṣṭaṃ tathaiva",
    "GSP33nysu__2u:7122": "anyathā tadapi na syāditi /",
    "GSP33nysu__2u:7123": "nanvevaṃ satyekaṃ sandhi(di)tsato (paraṃ pracya)nyaccyavata ityāpannam /",
    "GSP33nysu__2u:7124": "acetanasya kartṛtvaṃ nirākartumātmana evecchāsvāmitvaṃ natu manasa iti samarthitam /",
    "GSP33nysu__2u:7125": "tarhīśvarasyāpi kulālādimanovṛttīcchāṃ prati svāmitvaṃ nāstīti ghaṭādikartṛtvaṃ na syāt /",
    "GSP33nysu__2u:7126": "tathācetaravyapadeśādityadhikaraṇavirodhaityata āha- sarvātmeti //",
    "GSP33nysu__2u:7127": "sarvātmatantrakāmādeḥ kimutaiva pareśituḥ // MAnuv_2,2.26cd //",
    "GSP33nysu__2u:7128": "yadā jīvasyāpi kāmādisvāmyaṃ tadā sarvātmanā tantramadhīnaṃ kāmādi yasyāsau tathoktaḥ /",
    "GSP33nysu__2u:7129": "sarveṣāmātmanāṃ tantraṃ sādhanaṃ yaḥ kāmastasyādiḥ kāraṇaṃ tasya pareśituḥ kāmasvāmitvaṃ kimutaiva vaktavyam /",
    "GSP33nysu__2u:7130": "etaduktaṃ bhavati /",
    "GSP33nysu__2u:7131": "jīveśvarau dvāvapi śarīramadhitiṣṭhataḥ /",
    "GSP33nysu__2u:7132": "tatreśvaro 'ntaḥkaraṇaṃ spaṣṭaṃ dṛṣṭvā tatra jñānecchāprayatnarūpā vṛttīḥ svecchājñānaprayatnairutpādya bāhyakaraṇāni cādhiṣṭhāya ghaṭādyutpādayati",
    "GSP33nysu__2u:7133": "jīvastu taddattasvāmyo 'vatiṣṭhate /",
    "GSP33nysu__2u:7134": "yathoktaṃ”baddhirjñānam'; ityādi /",
    "GSP33nysu__2u:7135": "tasmādīśvarasyaiva mukhyaṃ svāmyaṃ kartṛtvaṃ ca /",
    "GSP33nysu__2u:7136": "jīvasya tvamukhyameveti /",
    "GSP33nysu__2u:7137": "tathā coktam”svasvāmibhāvo dhruva eṣa yatra tarhyacyute 'sāviti",
    "GSP33nysu__2u:7138": "kṛtyayoge'; iti /",
    "GSP33nysu__2u:7139": "yaduktaṃ nirapavādānubhavabalādātmana evecchāsvāmitvamiti /",
    "GSP33nysu__2u:7140": "tadayuktam /",
    "GSP33nysu__2u:7141": "kāmaḥ saṅkalpa iti manasaḥ kāmasvāmitvābhidhātryāpauruṣeyatvena balavatyā vedavācaivāpoditatvādityata āha- naceti //",
    "GSP33nysu__2u:7142": "na cānubhavagaṃ kāmasvāmitvaṃ vedavāgapi /",
    "GSP33nysu__2u:7143": "śaktāpavadituṃ ... // MAnuv_2,2.27a-c //",
    "GSP33nysu__2u:7144": "kāmasvāmitvamātmana iti śeṣaḥ /",
    "GSP33nysu__2u:7145": "kāmādyanuvādena khalviyaṃ vedavāk ātmopādānatvaṃ vaiśeṣikādimataprāptaṃ vārayituṃ teṣāṃ manorūpatvamācaṣṭe",
    "GSP33nysu__2u:7146": "kāmādisvarūpaṃ ca sākṣyanubhavenaiva siddhamiti tasyopajīvyatvam /",
    "GSP33nysu__2u:7147": "sa ca tānātmasvāmikāneva viṣayīkaroti /",
    "GSP33nysu__2u:7148": "nacopajīvyakamupajīvyamapavadituṃ śaknoti /",
    "GSP33nysu__2u:7149": "vedasyotsargato balavattve 'pyupajīvyāpekṣayā daurbalyameva /",
    "GSP33nysu__2u:7150": "yathā āhuḥ /",
    "GSP33nysu__2u:7151": "“prābalyamāgamasyaiva jātyā teṣu triṣu smṛtam /",
    "GSP33nysu__2u:7152": "upajīvyavirodhe tu na prāmāṇyamamuṣya ca'; iti /",
    "GSP33nysu__2u:7153": "ato na śruteranubhavāpavādakatvaṃ yuktamiti /",
    "GSP33nysu__2u:7154": "tarhi śruteḥ kā gatirityata āha- tasmāditi /",
    "GSP33nysu__2u:7155": "... tasmāt sā tadanyābhidhāyinī // MAnuv_2,2.27cd //",
    "GSP33nysu__2u:7156": "upajīvyatvena balavatānubhavena bādhitatvādityarthaḥ /",
    "GSP33nysu__2u:7157": "tadanyābhidhāyinī svāmitvādanyasyopādānatvasyābhidhāyinī /",
    "GSP33nysu__2u:7158": "na kevalamupajīvyabādhāt /",
    "GSP33nysu__2u:7159": "kintūpapattivirodhāccetyāha- mokṣakāma iti //",
    "GSP33nysu__2u:7160": "mokṣakāmo bhavedanyo yadi muktād bhaviṣyataḥ // MAnuv_2,2.28ab //",
    "GSP33nysu__2u:7161": "yadi kāmo 'ntaḥkaraṇakartṛkaḥ syāttadā mokṣakāmo 'pyantaḥkaraṇasyaiva syāt",
    "GSP33nysu__2u:7162": "mokṣastu ātmana iti ca prasiddham /",
    "GSP33nysu__2u:7163": "tathāca yo mukto bhaviṣyati tasmādanya eva mokṣakāma itayuktaṃ syāt /",
    "GSP33nysu__2u:7164": "kāmasyānyagatatve sādhanānuṣṭhātāpyanya evetyaṅgīkartavyam /",
    "GSP33nysu__2u:7165": "phalakāmanāsādhanānuṣṭhānayorekaniṣṭhatvadṛṣṭeḥ /",
    "GSP33nysu__2u:7166": "tathācākṛtābhyāgamakṛtavipraṇaśaprasaṅgaḥ /",
    "GSP33nysu__2u:7167": "nanu nāyaṃ doṣaḥ /",
    "GSP33nysu__2u:7168": "puruṣavimokṣārthaṃ prakṛtipravṛttyabhyupagamāt /",
    "GSP33nysu__2u:7169": "dṛśyate hi paraprayojanārthaṃ janānāṃ pravṛttiriti /",
    "GSP33nysu__2u:7170": "atredamupatiṣṭhate- mokṣakāmasyeti //",
    "GSP33nysu__2u:7171": "mokṣakāmasya kiṃ tena ... // MAnuv_2,2.28c //",
    "GSP33nysu__2u:7172": "upalakṣaṇametat /",
    "GSP33nysu__2u:7173": "sādhanānuṣṭhātetyapi draṣṭavyam /",
    "GSP33nysu__2u:7174": "paraprayojanārtaṃ pravatarmānāḥ khalu loke dṛṣṭamadṛṣṭaṃ vā kimapi prayojanamanusandadhānāḥ prāyeṇopalabdhāḥ /",
    "GSP33nysu__2u:7175": "tathātrāpi prakṛteḥ prayojanena bhāvyam /",
    "GSP33nysu__2u:7176": "naca tadastītyarthaḥ /",
    "GSP33nysu__2u:7177": "syādetat /",
    "GSP33nysu__2u:7178": "svaprayojanamananusandhāyaiva jīvamokṣārthaṃ prakṛteḥ pravṛttiḥ, yatā kṛpālutvena bhavatāmīśvarasyetyata āha- svanāśārthaṃ ceti //",
    "GSP33nysu__2u:7179": "... svanāśārthaṃ ca ko yatet // MAnuv_2,2.28d //",
    "GSP33nysu__2u:7180": "na kevalaṃ paraprayojanārthā prakṛteḥ pravṛttiryujyate /",
    "GSP33nysu__2u:7181": "prakṛtilayo hi mokṣo nāma /",
    "GSP33nysu__2u:7182": "na hi ko 'pi kṛpālurātmanāśārthaṃ yatamāno dṛṣṭa iti /",
    "GSP33nysu__2u:7183": "yadyapyatrānādheyātiśayasya niṣkriyasyopakāryatvamapi kvacinna dṛṣṭamityeva vaktavyam /",
    "GSP33nysu__2u:7184": "tathāpi tacchiṣyairevohyatāmiti tadabhyupagamena dūṣaṇāntaramidamuktam /",
    "GSP33nysu__2u:7185": "nanvidamayuktam /",
    "GSP33nysu__2u:7186": "cetano hi svaprayojanamanusandadhyāt /",
    "GSP33nysu__2u:7187": "svanāśācca bibhyat parāvarteta /",
    "GSP33nysu__2u:7188": "prakṛtistvacetanā kathamevaṃ paryanuyogamarhatīti /",
    "GSP33nysu__2u:7189": "evaṃ tarhi kathamātmamokṣamapyanusandhāya pravarteta /",
    "GSP33nysu__2u:7190": "svabhāvo 'yaṃ pradhānasyeti cet /",
    "GSP33nysu__2u:7191": "tarhi kadāpi saṃsāro 'sya na syāt /",
    "GSP33nysu__2u:7192": "bhogārthā pravṛttiḥ prakṛteḥ svabhāva iti cet /",
    "GSP33nysu__2u:7193": "tarhi mokṣābhāvaḥ /",
    "GSP33nysu__2u:7194": "ubhayasvabhāvatve tūbhayaṃ na syāt /",
    "GSP33nysu__2u:7195": "virodhāt /",
    "GSP33nysu__2u:7196": "avirodhe vā yugapadubhayaṃ syāt /",
    "GSP33nysu__2u:7197": "vyavasthāpakābhāvāt /",
    "GSP33nysu__2u:7198": "bhogeṣūpabhukteṣu mokṣārtheti cenna /",
    "GSP33nysu__2u:7199": "bhogānāmānantyenāparisamāpteriti /",
    "GSP33nysu__2u:7200": "ayaṃ prasaṅgātharḥ /",
    "GSP33nysu__2u:7201": "yadyātmā na kāmakartā syāttadā mumukṣurapi na syāt /",
    "GSP33nysu__2u:7202": "tataśca na tadarthaṃ prayateta /",
    "GSP33nysu__2u:7203": "tathāca na mucyeta /",
    "GSP33nysu__2u:7204": "parapravṛtteḥ svaprayojanabhāvābhāvayorayuktatvāditi /",
    "GSP33nysu__2u:7205": "bahulametannidarśanamiti smaraṇādyatediti parasmaipadam /",
    "GSP33nysu__2u:7206": "tathācāha”candrādayastu manyante sarvasmādubhayaṃ padam'; iti /",
    "GSP33nysu__2u:7207": "evamanīśvarasāṅkhayamataṃ sādhāraṇadūṣaṇairapākṛtya ye kartṛtvaṃ prakṛtereva bhoktṛtvaṃ tvātmana iti manyante tanmataṃ dūṣayati-",
    "GSP33nysu__2u:7208": "kartṛtvamiti //",
    "GSP33nysu__2u:7209": "kartṛtvaṃ yasya tasyaiva bhoktṛtvamupalabhyate // MAnuv_2,2.29ab //",
    "GSP33nysu__2u:7210": "yadvaivamātmanaḥ kartṛtvamupapādya bhoktṛtvamapyanenaivopapādayati /",
    "GSP33nysu__2u:7211": "yena mayedaṃ kṛtaṃ sa evāhaṃ tatphalaṃ bhuñja iti kartṛtvabhoktṛtvayoḥ sāmānādhikaraṇyānubhavāttayadvaiyadhikaraṇyāṅgīkāre",
    "GSP33nysu__2u:7212": "ityarthaḥ /",
    "GSP33nysu__2u:7213": "bhrānto 'yamanubhava iti cenna /",
    "GSP33nysu__2u:7214": "bādhakābhāvādityāha- vibhāge ceti //",
    "GSP33nysu__2u:7215": "vibhāge ca tayormānaṃ naiva kiñcit kvacid bhavet // MAnuv_2,2.29cd //",
    "GSP33nysu__2u:7216": "tayoḥ kartṛtvabhoktṛtvayoḥ /",
    "GSP33nysu__2u:7217": "vibhāge vyadhikaraṇatve /",
    "GSP33nysu__2u:7218": "akṛtābhyāgamakṛta- vināśau caivaṃ sati syātāmiti /",
    "GSP33nysu__2u:7219": "yaduktamātmano mokṣo na syāditi /",
    "GSP33nysu__2u:7220": "tadiṣyāpādanam /",
    "GSP33nysu__2u:7221": "prakṛtereva mokṣābhyupagamāt /",
    "GSP33nysu__2u:7222": "naca bandhamokṣayorvaiyadhikaraṇyānupapattiḥ /",
    "GSP33nysu__2u:7223": "bandhasyāpi prakṛtigatatvāditi cenna /",
    "GSP33nysu__2u:7224": "sakalaśrutismṛtīhāsapurāṇānubhavairbandhamokṣayerātmagatatvāvagamena",
    "GSP33nysu__2u:7225": "tadvirodhādityāśayavānupasaṃharati- sarveti //",
    "GSP33nysu__2u:7226": "sarvamānavirodhaikadurdīkṣādīkṣitastvayam /",
    "GSP33nysu__2u:7227": "māyāvādyupamāṃ yāyāt ... // MAnuv_2,2.30 //",
    "GSP33nysu__2u:7228": "sarvamānavirodha eva yā pradhānadurdīkṣā duṣyo 'nuṣṭhānasaṅkalpaḥ /",
    "GSP33nysu__2u:7229": "tayā dīkṣito 'yaṃ tu sāṅkhayo māyāvādināmupamātvaṃ prāpnuyāt /",
    "GSP33nysu__2u:7230": "te 'pi hi kartṛtvabhoktṛtvādisakaladharmavikalamasatkalpaṃ caitanyamātramaṅgīkṛtyāvidyāyā evācetanāyāḥ sarvakāraṇatvaṃ",
    "GSP33nysu__2u:7231": "bandhamokṣādhikaraṇatvaṃ cābhyupagacchanti /",
    "GSP33nysu__2u:7232": "tadeteṣāṃ sarvapramāṇaviruddhārthāṅgīkāritve sāṅkhayo 'yaṃ",
    "GSP33nysu__2u:7233": "dṛṣṭāntabhāvamāpadyata iti /",
    "GSP33nysu__2u:7234": "yatpuruṣabahutvaṃ sāṅkhayenāṅgīkṛtaṃ tadapi māyāvādibhirabhyupagatameva /",
    "GSP33nysu__2u:7235": "jananādiprakṛtidharmaireva hi tadbahutvam /",
    "GSP33nysu__2u:7236": "natu svarūpe kaścidasti parasparato viśeṣaḥ /",
    "GSP33nysu__2u:7237": "māyāvādino 'pi upādhinibandhanaṃ bhedamaṅgīkurvantyeva /",
    "GSP33nysu__2u:7238": "naca prapañcasatyatvaṃ viśeṣaḥ /",
    "GSP33nysu__2u:7239": "kāraṇamātratvābhyupagamena kāyarprapañcasya sāṅkhayena nirastatvāditi /",
    "GSP33nysu__2u:7240": "yāpi sāṅkhayaparikalpitā sṛṣṭipralayabandhamokṣatatsādhanaprakriyā sāpi sarvapramāṇaviruddhetyuktaṃ bhavati /",
    "GSP33nysu__2u:7241": "na kevalaṃ sāṅkhayasya māyāvādisadṛśatvamasmābhirevocyate, kintu sūtrakṛtāpi sūcitamityāha- taditi //",
    "GSP33nysu__2u:7242": "... taccaśabdānnirākṛtaḥ // MAnuv_2,2.30d //",
    "GSP33nysu__2u:7243": "tasmānmāyāvādisadṛśatvādeva hi sāṅkhayo bhoktrāpatteravibhāgaścetsyāllokavaditi prāk parākṛtena māyāvādinā racanānupapatteśca nānumānamiti caśabdena samuccitya nirākṛtaḥ /",
    "GSP33nysu__2u:7244": "yadvā pramāṇavirodho 'pi notsūtrita ityanenāha /",
    "GSP33nysu__2u:7245": "tasmātsarvamānavirodhitvādeva /",
    "GSP33nysu__2u:7246": "caśabdātsarvamānavirodhasamuccayārthaṃ caśabdaṃ prakṣipyetyarthaḥ /",
    "GSP33nysu__2u:7247": "// iti śrīmannyāyasudhāyāṃ racanānupapattyadhikaraṇam //",
    "GSP33nysu__2u:7248": "[======= JNys_2,2.II: anyatrābhāvādhikaraṇa =======]",
    "GSP33nysu__2u:7249": "// atha śrīmannyāyasudhāyāṃ anyatrābhāvādhikaraṇam //",
    "GSP33nysu__2u:7250": "anyatrābhāvāc ca na tṛṇādivat |",
    "GSP33nysu__2u:7251": "// oṃ anyatrābhāvācca na tṛṇādivat oṃ //",
    "GSP33nysu__2u:7252": "idaṃ sūtraṃ keciditthaṃ vyācakṣate /",
    "GSP33nysu__2u:7253": "yathā tṛṇapallavādikaṃ gavādinopabhuktaṃ svayameva kṣīrībhavati /",
    "GSP33nysu__2u:7254": "evaṃ pradhānaṃ svayameva mahadādirūpeṇa pariṇamata ityāśaṅkā kilātra nirasyate /",
    "GSP33nysu__2u:7255": "na tṛṇādivatsvayameva pradhānasya pariṇāmo vaktavyaḥ /",
    "GSP33nysu__2u:7256": "yatastṛṇādīnāmapi svayameva pariṇāmo nāsti /",
    "GSP33nysu__2u:7257": "kutaḥ /",
    "GSP33nysu__2u:7258": "anyatrānaḍuhopabhukte tadabhāvāditi /",
    "GSP33nysu__2u:7259": "atrāśaṅkaiva tāvadanupapannā /",
    "GSP33nysu__2u:7260": "payo 'mbuvaccettatrāpītyanenaiva parihṛtatvāt /",
    "GSP33nysu__2u:7261": "pratyudāharaṇaṃ ca sūtrapraṇayanāyogāt /",
    "GSP33nysu__2u:7262": "parihāro 'pyayamanupapannaḥ /",
    "GSP33nysu__2u:7263": "gavādyupabhuktasyaiva kṣīratvaṃ nānyatreti hi vadatā prakṛteḥ sahakārisadbhāvamātramupapāditaṃ syāt /",
    "GSP33nysu__2u:7264": "na punarīśvarāpekṣatvam /",
    "GSP33nysu__2u:7265": "ato nāyaṃ sūtrārthaḥ /",
    "GSP33nysu__2u:7266": "kintu pātañjalamatamatrādhikaraṇe nirākriyata ityāśayavāṃstadupanyasyati-",
    "GSP33nysu__2u:7267": "sāṅkhayānāmiti //",
    "GSP33nysu__2u:7268": "sāṅkhayastu seśvaro brūte kṣetrānugrahaśaktimān /",
    "GSP33nysu__2u:7269": "astīśvaraḥ svayambhātaḥ kleśakarmādivarjitaḥ // MAnuv_2,2.31 //",
    "GSP33nysu__2u:7270": "sāṅkhayamatasya nirastatvātkiṃ punarupanyāsenetyato 'sya matasya tato viśeṣaṃ tuśabdena sūcayati /",
    "GSP33nysu__2u:7271": "tameva viśeṣaṃ vyanakti- seśvara iti //",
    "GSP33nysu__2u:7272": "seśvaraścenna nirākāryo virodhābhāvādityata uktam- kṣetreti //",
    "GSP33nysu__2u:7273": "tuśabdo 'vadhāraṇārtho 'trāpyanvīyate /",
    "GSP33nysu__2u:7274": "yadyapi seśvara ityanenaiveśvaro 'stīti brūta iti siddham /",
    "GSP33nysu__2u:7275": "tathāpi tadanuvādena viśeṣaṇavidhānamevaitat /",
    "GSP33nysu__2u:7276": "ya īśvaro 'sti sa kṣetrānugrahaśaktimāneveti brūta iti /",
    "GSP33nysu__2u:7277": "kṣiyantyasminkāryāṇyavyaktatayeti kṣetramupādānaṃ prakṛtiḥ /",
    "GSP33nysu__2u:7278": "tadanugrahaśaktireveśvarasya tenābhyupagamyate /",
    "GSP33nysu__2u:7279": "ato nirākaraṇīya evāsāviti /",
    "GSP33nysu__2u:7280": "sarvaśaktitvābhāve kiṃ tasyeśvaratvamityata uktam- svayambhāta iti //",
    "GSP33nysu__2u:7281": "svayamindriyādyanapekṣameva bhātaḥ /",
    "GSP33nysu__2u:7282": "kartari ktaḥ /",
    "GSP33nysu__2u:7283": "tataśca sarvajña iti labhyate /",
    "GSP33nysu__2u:7284": "īśvaratvopapādakaṃ viśeṣaṇāntaramāha- kleśeti //",
    "GSP33nysu__2u:7285": "kleśakarmavipākāśayavarjita ityarthaḥ /",
    "GSP33nysu__2u:7286": "tathācāha patañjaliḥ /",
    "GSP33nysu__2u:7287": "“kleśakarmavipākaśayairaparāmṛṣṭaḥ puruṣaviśeṣa īśvaraḥ'; iti /",
    "GSP33nysu__2u:7288": "tathā”nirmāṇakāyamadhiṣṭhāya sampradāyapravartako 'nugrāhakaśca'; iti /",
    "GSP33nysu__2u:7289": "tatrāvidyāsmitārāgadveṣābhiniveśāḥ pañca kleśāḥ /",
    "GSP33nysu__2u:7290": "anātmanyātmabuddhiravidyā /",
    "GSP33nysu__2u:7291": "idaṃ madīyamityabhimāno 'smitā /",
    "GSP33nysu__2u:7292": "viṣayeṣvāsaktī rāgaḥ /",
    "GSP33nysu__2u:7293": "kopo dveṣaḥ /",
    "GSP33nysu__2u:7294": "bhayamabhiniveśaḥ /",
    "GSP33nysu__2u:7295": "eta eva pañca kleśāstantrāntare tamo moho mahāmohāḥ tāmisro 'ndhatāmisra",
    "GSP33nysu__2u:7296": "iti vyavahriyante /",
    "GSP33nysu__2u:7297": "vārṣagaṇyastvenānavidyetyevāha /",
    "GSP33nysu__2u:7298": "karmeti vidhiniṣedhāvucyete /",
    "GSP33nysu__2u:7299": "āśayaśabdena dharmādharmau /",
    "GSP33nysu__2u:7300": "vipāka iti tatphalaṃ sukhaduḥkhe tadupāyaśceti /",
    "GSP33nysu__2u:7301": "itiśabdasya āgāminaḥ prativākyaṃ sambandhaḥ /",
    "GSP33nysu__2u:7302": "vedavādavirodhaṃ sphuṭīkartumavadhāraṇavyāvartyamāha- kṣetreti //",
    "GSP33nysu__2u:7303": "kṣetraśaktimatī saiva prakṛtir ... // MAnuv_2,2.32ab //",
    "GSP33nysu__2u:7304": "yā jagadupādānaṃ sā prakṛtirevopādānatvaśaktimatī brūte /",
    "GSP33nysu__2u:7305": "na punarvedavādina iva tāmapi śaktimīśvarāyattām /",
    "GSP33nysu__2u:7306": "vyāvartyāntaramāha- bījeti //",
    "GSP33nysu__2u:7307": "... bījaśaktimān /",
    "GSP33nysu__2u:7308": "jīvaḥ parjanyavad ... // MAnuv_2,2.32bc //",
    "GSP33nysu__2u:7309": "atrāpyeveti sambaddhayate /",
    "GSP33nysu__2u:7310": "śarīrendriyādisambandhenotpattau yā śaktiḥ sā bījaśaktiḥ /",
    "GSP33nysu__2u:7311": "jīva eva tadvāniti brūte /",
    "GSP33nysu__2u:7312": "natu tadīyāṃ bījaśaktiṃ tattva(vādina)vida iva bhagavadadhīnām /",
    "GSP33nysu__2u:7313": "yadyupādānatvotpattiśaktimattvaṃ prakṛtipuruṣayoreva tadā kimīśvareṇānugrāhakeṇetyata āha- parjanyavaditi //",
    "GSP33nysu__2u:7314": "yathā hi pṛthivyāḥ kalamādibījānāṃ copādānatvabījatvaśaktī yadyapi svāyatte /",
    "GSP33nysu__2u:7315": "tathāpyaṅkurotpattau parjanyasyāsti pṛthivyanu(grahakāraka)grāhakatvam /",
    "GSP33nysu__2u:7316": "tathā prakṛtipuruṣayoḥ svāyattaśaktitve 'pīśvaraḥ",
    "GSP33nysu__2u:7317": "prakṛtyanugrahaśaktimānaṅgīkaraṇīyaḥ /",
    "GSP33nysu__2u:7318": "tatkiṃ parjanyavadanvayavyatirekābhyāmīśvarasya prakṛtyanugrāhakatvamavaseyaṃ netyāha- daiveti",
    "GSP33nysu__2u:7319": "... daivaśaktimānīśvaraḥ smṛtaḥ // MAnuv_2,2.32cd //",
    "GSP33nysu__2u:7320": "daivaśabdo 'dṛṣṭasvarūpatvamāha /",
    "GSP33nysu__2u:7321": "tenānvayavyatirekāviṣayatvaṃ lakṣayati /",
    "GSP33nysu__2u:7322": "tatkiṃ niṣpramāṇaka eveśvaraḥ prakṛtyanugrāhako 'ṅgīkaraṇīya ityata uktam-",
    "GSP33nysu__2u:7323": "smṛta iti //",
    "GSP33nysu__2u:7324": "“māyādhyakṣeṇa prakṛtiḥ sūyate sacarācaram'; ityādāviti śeṣaḥ /",
    "GSP33nysu__2u:7325": "smṛta ityupalakṣaṇam /",
    "GSP33nysu__2u:7326": "śruta ityapi grāhyam /",
    "GSP33nysu__2u:7327": "prakṛtipuruṣayoḥ svāyattaśaktitvaṃ kuta ityata āha- pṛthivīvaditi //",
    "GSP33nysu__2u:7328": "pṛthivīvat pradhānaṃ taj ... // MAnuv_2,2.33a //",
    "GSP33nysu__2u:7329": "yathā pṛthivyāḥ svāyattopādanatvaśaktiḥ tathā tat tasmādupādānatvātpradhānamapi svāyattopādānatvaśaktimadanumeyamityarthaḥ",
    "GSP33nysu__2u:7330": "upalakṣaṇaṃ caitat /",
    "GSP33nysu__2u:7331": "kalamādibījavadbījatvājjīvo 'pi svāyattabījaśaktimānanumātavya ityapi draṣṭavyam /",
    "GSP33nysu__2u:7332": "nanu yathā loke kalamādibījānāṃ kaścidāvapanakartāsti /",
    "GSP33nysu__2u:7333": "tathātrāpi tatsthānīyena kenāpi bhāvyam /",
    "GSP33nysu__2u:7334": "nacāsāvanyo 'sti parameśvarāt /",
    "GSP33nysu__2u:7335": "tatkathaṃ kṣetrānugrahaśaktimāneveśvara ityata āha- jīva iti //",
    "GSP33nysu__2u:7336": "... jīvaḥ sannidhimātrataḥ /",
    "GSP33nysu__2u:7337": "bījāvapanakartevety ... // MAnuv_2,2.33bc //",
    "GSP33nysu__2u:7338": "dṛśyate khalvapatyajīvo bījabhūtaḥ /",
    "GSP33nysu__2u:7339": "pitṛjīvaścāvapanakartṛsthānīyaḥ /",
    "GSP33nysu__2u:7340": "tasmātkimīśvarasya tacchaktikalpanayā /",
    "GSP33nysu__2u:7341": "viṣayotpattau tu tadapekṣaiva nāstīti bhāvaḥ /",
    "GSP33nysu__2u:7342": "nanvevaṃ pitṛjīvasyāpatyotpādakatvāṅgīkāre 'pasiddhāntaḥ syāt /",
    "GSP33nysu__2u:7343": "sāṅkhayairjīvasya kartṛtvānabhyupagamādityata uktam- sannidhimātrata iti //",
    "GSP33nysu__2u:7344": "śarīrādirūpā prakṛtirevāpatyo(tpatti)tpādakatrī /",
    "GSP33nysu__2u:7345": "tatsannidhinimittādvivekāgrahājjīve tatkartṛtvavyavahāra eveti brūta iti /",
    "GSP33nysu__2u:7346": "evamupyastamatanirāsārthaṃ sūtramavatārayati- atreti //",
    "GSP33nysu__2u:7347": "... atra prāha prabhuḥ svayam // MAnuv_2,2.33d //",
    "GSP33nysu__2u:7348": "atraitanmataviṣaye dūṣaṇaṃ prāhetyatharḥ /",
    "GSP33nysu__2u:7349": "svayaṃ sākṣānnopacāreṇa /",
    "GSP33nysu__2u:7350": "prabhuriti sūtrakṛto dūṣaṇasāmarthyamācaṣṭe /",
    "GSP33nysu__2u:7351": "sūtraṃ vyācaṣṭe- anyatreti //",
    "GSP33nysu__2u:7352": "anyatra kāpi śaktirna svātantryeṇ[a] ... // MAnuv_2,2.34ab //",
    "GSP33nysu__2u:7353": "anyatra prakṛtau puruṣe /",
    "GSP33nysu__2u:7354": "tathā pṛthivyāṃ kalamādibīje ca /",
    "GSP33nysu__2u:7355": "kāpīti kṣetraśaktirbījaśaktirbījāvapanaśaktiścetyarthaḥ /",
    "GSP33nysu__2u:7356": "kathaṃ tarhyupādānatvādikamityata uktam- svātantryeṇeti //",
    "GSP33nysu__2u:7357": "kuto nāstītyata āha- īśeti //",
    "GSP33nysu__2u:7358": "... [ī]śa eva hi /",
    "GSP33nysu__2u:7359": "śaktīstāḥ prerayatyañjas ... // MAnuv_2,2.34bc //",
    "GSP33nysu__2u:7360": "yasmādīśa eva tāḥ pradhānādiśaktīḥ prerayatīti śrutyādiprasiddham /",
    "GSP33nysu__2u:7361": "tasmādanyatra kāpi śaktiḥ svātantryeṇa nāstīti /",
    "GSP33nysu__2u:7362": "naca pradhānādivadīśvarasyāpi preraṇāśaktiḥ parāyattetyuktam- añja iti //",
    "GSP33nysu__2u:7363": "kriyāviśeṣaṇametat /",
    "GSP33nysu__2u:7364": "tadanena parakīyānumānasya bādhitaviṣayatvaṃ dṛṣṭāntasya ca sādhyavikalatvamuktaṃ bhavati",
    "GSP33nysu__2u:7365": "na kevalaṃ prakṛtipuruṣayoḥ svātantryeṇa śaktyabhāvaḥ parameśvarāyattaśaktitvaṃ ca /",
    "GSP33nysu__2u:7366": "kiṃ tarhītyataścaśabdasamuccitamarthamāha- tadadhīnāśceti //",
    "GSP33nysu__2u:7367": "... tadadhīnāśca sarvadā // MAnuv_2,2.34d //",
    "GSP33nysu__2u:7368": "sattāpradhānapuruṣaśaktīnāṃ ca pratītayaḥ /",
    "GSP33nysu__2u:7369": "pravṛttayaśca tāḥ sarvā ... // MAnuv_2,2.35a-c //",
    "GSP33nysu__2u:7370": "ādyaścaśabdaḥ śaktiprerakatvasya sattādipradatvena saha samuccayārthaḥ /",
    "GSP33nysu__2u:7371": "uttarāvanyonyasamuccaye /",
    "GSP33nysu__2u:7372": "pradhānapuruṣayostadīyānāṃ śaktīnāṃ ca, sattā svarūpaṃ, pratītayaśca pramāviṣayatvaṃ ceti yāvat, tāstāḥ sarvāḥ pravṛttayaśca sarvadā tadadhīnā iti yojanā /",
    "GSP33nysu__2u:7373": "kecinmanyante svarūpameva vastunaḥ sattvamiti, apare tu pramāṇayogyatvam,",
    "GSP33nysu__2u:7374": "anye punararthakriyāvattvam /",
    "GSP33nysu__2u:7375": "tadidaṃ trayamapi prakṛtyādīnāṃ bhagavadadhīnameveti /",
    "GSP33nysu__2u:7376": "nanvetadayuktam /",
    "GSP33nysu__2u:7377": "pradhānādisattādenirtyatvāt /",
    "GSP33nysu__2u:7378": "nityasya parādhīnatāsambhavādityata āha- nityamiti //",
    "GSP33nysu__2u:7379": "nityaṃ nityātmanā yataḥ // MAnuv_2,2.35d //",
    "GSP33nysu__2u:7380": "yathā nityatayā nityaṃ nityaśaktayā svayeśvaraḥ /",
    "GSP33nysu__2u:7381": "niyāmayati nityaṃ ca ... // MAnuv_2,2.36a-c //",
    "GSP33nysu__2u:7382": "yathānityaṃ ghaṭādikamanityatayā niyamyate, tathā nityamapi nityātmanā",
    "GSP33nysu__2u:7383": "nityaṃ ca sarvadaiveśvaro niyāmayati /",
    "GSP33nysu__2u:7384": "yata evaṃ tasmāduktamupapannamiti yojanā /",
    "GSP33nysu__2u:7385": "etaduktaṃ bhavati /",
    "GSP33nysu__2u:7386": "yathā hi ghaṭādayo 'nitya(ttva)svabhāvā api nākasmādanityā bhavanti /",
    "GSP33nysu__2u:7387": "ko doṣaḥ /",
    "GSP33nysu__2u:7388": "na cānityatā parādhīneti kadācidghaṭādenirtyatā prāptā /",
    "GSP33nysu__2u:7389": "vināśakāraṇopanipātaghrauvyāt /",
    "GSP33nysu__2u:7390": "tathā nityasya nityatāyāḥ parādhīnatve 'trapa na jātvanityatāprasaktiḥ /",
    "GSP33nysu__2u:7391": "tanniyamananiyamāditi /",
    "GSP33nysu__2u:7392": "tadidamuktam- nityaṃ ceti //",
    "GSP33nysu__2u:7393": "na caitadalaukikam /",
    "GSP33nysu__2u:7394": "nityakarmabhirduritaprāgabhāvānuvṛtteḥ sādhyatvena vādibhirabhyupagatatvāt",
    "GSP33nysu__2u:7395": "anuvṛtternityatāpādanānatirekāt /",
    "GSP33nysu__2u:7396": "bhavedetade(vama)svarasanityasya /",
    "GSP33nysu__2u:7397": "na svarasanityasyeti cenna /",
    "GSP33nysu__2u:7398": "īśvarātiriktasya tadbhāvāsammateḥ /",
    "GSP33nysu__2u:7399": "iyāṃstu viśeṣaḥ /",
    "GSP33nysu__2u:7400": "kiñcidasmadāyattanityatvam /",
    "GSP33nysu__2u:7401": "kiñcicceśvarāyattanityatvamiti /",
    "GSP33nysu__2u:7402": "tadapyasmāsu kasmānnāyatate tathābhūtaṃ ca kathamīśvarādhīnamityata uktam-",
    "GSP33nysu__2u:7403": "nityaśaktyeti //",
    "GSP33nysu__2u:7404": "pradhānādiśakteḥ prakṛtatvāt tadgrahaṇamidamiti mandāśaṅkāṃ vārayituṃ svayetyuktam /",
    "GSP33nysu__2u:7405": "yaduktaṃ pradhānāderupādānatvādiśaktirna svādhīnā kintvīśvarapreritaiveti",
    "GSP33nysu__2u:7406": "tatkuta ityata āha- neti //",
    "GSP33nysu__2u:7407": "“na ṛte tvatkriyate kiñcanāre'; iti śruteḥ /",
    "GSP33nysu__2u:7408": "prāguktaṃ pratipattavyamiti śeṣaḥ /",
    "GSP33nysu__2u:7409": "śaktireva hi kriyocyate /",
    "GSP33nysu__2u:7410": "yatpradhānādisattāderbhagavadadhīnatvamuktaṃ tasya sambhāvanaivoktā /",
    "GSP33nysu__2u:7411": "pramāṇaṃ tu tatra kimityata āha- svabhāveti //",
    "GSP33nysu__2u:7412": "svabhāvajīvakarmāṇi dravyaṃ kālaḥ śrutiḥ kriyāḥ /",
    "GSP33nysu__2u:7413": "yatprasādādime santi na santi yadupekṣayā // MAnuv_2,2.37 //",
    "GSP33nysu__2u:7414": "iti śruterna sattādyā api nārāyaṇaṃ vinā // MAnuv_2,2.38ab //",
    "GSP33nysu__2u:7415": "karmaśabdena dharmādhamarvyaktayo gṛhyante /",
    "GSP33nysu__2u:7416": "kriyāḥ parispandāḥ /",
    "GSP33nysu__2u:7417": "śrutiḥ vedaḥ /",
    "GSP33nysu__2u:7418": "santīti trividhamapi sattvaṃ vivakṣitam /",
    "GSP33nysu__2u:7419": "sattādyāḥ pradhānādeḥ /",
    "GSP33nysu__2u:7420": "nārāyaṇaṃ vinā tatpreraṇāṃ vinā /",
    "GSP33nysu__2u:7421": "tasmādanyatropādānatvādiśakterabhāvāt, tatsattāderapīśvarāyattatvācca, na,",
    "GSP33nysu__2u:7422": "tṛṇādīnāmutpattau parjanyasyeva pṛthivyanugrāhakatvaṃ, īśvarasya mahadādyutpattau kṣetrānugrāhakatvamātram, kintu sarvasvātantryameva, iti,",
    "GSP33nysu__2u:7423": "yadanyadabhyupagataṃ pātañjalairvaidikamataviruddhaṃ, tatsarvaṃ prathamādhikaraṇa eva nirastam",
    "GSP33nysu__2u:7424": "kiṃ punaḥ prayatnenetyāśayavānpūvarmatena sahaitasya hetāmupasaṃharati-",
    "GSP33nysu__2u:7425": "taditi //",
    "GSP33nysu__2u:7426": "tatpatañjalivindhyādimataṃ na puruṣārthadam // MAnuv_2,2.38cd //",
    "GSP33nysu__2u:7427": "vindhyo 'nīśvaraḥ sāṅkhayaḥ /",
    "GSP33nysu__2u:7428": "ādipadena tadekadeśināṃ pañcaśikheśvarakṛṣṇādīnāṃ grahaṇam /",
    "GSP33nysu__2u:7429": "tadavāntaramatayorapi nirastatvāt /",
    "GSP33nysu__2u:7430": "yadvā patañjalivindhyāvādī yasya tattathoktam /",
    "GSP33nysu__2u:7431": "patañjalināṅgīkṛto 'pīśvaro anī(nirī)śvarakalpa eva /",
    "GSP33nysu__2u:7432": "ataḥ pūrvasyāsya ca sāmyābhiprāyeṇa vā sahopasaṃhāra iti /",
    "GSP33nysu__2u:7433": "// iti śrīmannyāyasudhāyāṃ anyatrābhāvādhikaraṇam //",
    "GSP33nysu__2u:7434": "[======= JNys_2,2.III: abhupagamādhikaraṇa =======]",
    "GSP33nysu__2u:7435": "// atha śrīmannyāyasudhāyāṃ abhyupagamādhikaraṇam //",
    "GSP33nysu__2u:7436": "abhyupagame 'py arthābhāvāt |",
    "GSP33nysu__2u:7437": "// oṃ abhyupagame 'pyarthābhāvāt oṃ //",
    "GSP33nysu__2u:7438": "kecididaṃ satramevaṃ vyācakṣate /",
    "GSP33nysu__2u:7439": "prāk pradhānasya pravṛttirnopapadyata ityuktam /",
    "GSP33nysu__2u:7440": "athedānīṃ pravṛtterabhyupagame 'pi tasyāḥ prayejanābhāvāditi /",
    "GSP33nysu__2u:7441": "tadayuktam /",
    "GSP33nysu__2u:7442": "abhyupagame 'pītyetāvato vaiyarthyāt /",
    "GSP33nysu__2u:7443": "arthābhāvāccetyetāvataiva pūrṇatvāt /",
    "GSP33nysu__2u:7444": "kiñca arthābhāvena kiṃ sādhyam /",
    "GSP33nysu__2u:7445": "sāṅkhayamatasyāsāmañjasyaṃ vā prakṛteḥ pravṛttyanupapattirvā /",
    "GSP33nysu__2u:7446": "nādyaḥ /",
    "GSP33nysu__2u:7447": "vyadhikaraṇatvāt /",
    "GSP33nysu__2u:7448": "kathañcidekādhikaraṇatāpādane 'pi svamatenānaikāntyāt /",
    "GSP33nysu__2u:7449": "na dvitīyaḥ /",
    "GSP33nysu__2u:7450": "abhyupagama(vāda)virodhāt /",
    "GSP33nysu__2u:7451": "na hyabhyupagamavāde 'pi yadevābhyupagamyate tadeva nirākriyate /",
    "GSP33nysu__2u:7452": "anāsthāṃ khalu tātkālikīmabhyupagamena dyotayanti /",
    "GSP33nysu__2u:7453": "yathāstu śabdo nityo 'nityo vā, anuśāsanaṃ tāvatkartavyamiti /",
    "GSP33nysu__2u:7454": "tasmānnāyaṃ sūtrārthaḥ /",
    "GSP33nysu__2u:7455": "kinnāma mā bhūdacetanasya kartṛtvaṃ, śarīrasyaiva cetanāvattvena kartṛtvopapatteḥ /",
    "GSP33nysu__2u:7456": "kimīśvarādinetyadhikāśaṅkayā pratyavatiṣṭhamānasya cārvākasya matamatrādhikaraṇe nirasyata iti bhāvena tanmatamupanyasyati- cārvākairiti",
    "GSP33nysu__2u:7457": "cārvākairucyate mānamakṣajaṃ nāparaṃ kvacit // MAnuv_2,2.39ab //",
    "GSP33nysu__2u:7458": "cārvī buddhistatsambandhādācāryo 'pi cārvī /",
    "GSP33nysu__2u:7459": "tasyeme chātrāścārvākāḥ /",
    "GSP33nysu__2u:7460": "tairakṣajaṃ mānamucyate /",
    "GSP33nysu__2u:7461": "nanvetadasmākamapi sammatamityataḥ sāvadhāraṇamidamuktamityāśayenoktaṃ",
    "GSP33nysu__2u:7462": "vivṛṇoti- nāparamiti //",
    "GSP33nysu__2u:7463": "anumānamāgamaśca mānaṃ nocyata ityarthaḥ /",
    "GSP33nysu__2u:7464": "etadapyasmākamanumatameva /",
    "GSP33nysu__2u:7465": "prameyaviśeṣe pratyakṣasyaiva mānatābhyupagamādityata āha- kvaciditi //",
    "GSP33nysu__2u:7466": "etaduktaṃ bhavati /",
    "GSP33nysu__2u:7467": "pramāṇādhīnā hi prameyasiddhiḥ /",
    "GSP33nysu__2u:7468": "pramāṇaṃ ca pratyakṣameva /",
    "GSP33nysu__2u:7469": "nāto 'nyadasti /",
    "GSP33nysu__2u:7470": "naca pratyakṣeṇeśvaraṃ pratīmaḥ /",
    "GSP33nysu__2u:7471": "tasmātpramāṇābhāvānnāstīśvara iti /",
    "GSP33nysu__2u:7472": "nanu yadi pratyakṣātiriktaṃ na pramāṇaṃ tadā dharmamokṣayostatsādhanānāṃ ca pratyakṣāviṣayāṇāmasiddhiḥ syādityata āha- deha iti //",
    "GSP33nysu__2u:7473": "deha ātmā pumarthaśca kāmārthābhyāṃ vinā nahi // MAnuv_2,2.39cd //",
    "GSP33nysu__2u:7474": "jñānavānkhalvātmanā /",
    "GSP33nysu__2u:7475": "jñānaṃ ca dehadharmaḥ /",
    "GSP33nysu__2u:7476": "yathoktam-”pṛthivyāpastejovāyuriti tattvāni /",
    "GSP33nysu__2u:7477": "tatsamudāye śarīrendriyaviṣayasaṃjñā /",
    "GSP33nysu__2u:7478": "tebhyaścaitanyaṃ madaśaktivadvijñānam'; iti /",
    "GSP33nysu__2u:7479": "tasmāddeha evātmā /",
    "GSP33nysu__2u:7480": "sa ca vināśītyataḥ kālāntarabhāvinaḥ puṃsa evābhāvāddharmamokṣākhyapuruṣārthābhāvo nāniṣyaḥ",
    "GSP33nysu__2u:7481": "puruṣārthau tu kāmārthāveva /",
    "GSP33nysu__2u:7482": "puruṣānvayasambhavāditi /",
    "GSP33nysu__2u:7483": "tatrāpi kāma eva mukhyo 'rthastu tatsādhanatayaiva pumartha iti jñāpayituṃ kāmasyādau saṅkīrtanam",
    "GSP33nysu__2u:7484": "iti cocyata iti sambandhaḥ /",
    "GSP33nysu__2u:7485": "etanmatanirāsārthaṃ sūtraṃ vyākhyātumupodghātaṃ tāvadāha- yadevamiti //",
    "GSP33nysu__2u:7486": "yadevaṃ ... // MAnuv_2,2.40a //",
    "GSP33nysu__2u:7487": "yadyevamatīndriyaṃ vastu na syāt tadā tadīyaṃ śāstraṃ viṣayaprayojanaśūnyamāpadyeteti śeṣaḥ",
    "GSP33nysu__2u:7488": "tatkathamiti cet /",
    "GSP33nysu__2u:7489": "kimanena śāstreṇa tatpraṇetā viṣayaṃ pratipadyate prayojanaṃ ca labhate /",
    "GSP33nysu__2u:7490": "uta vineyā narāḥ /",
    "GSP33nysu__2u:7491": "ādyaṃ dūṣayati- darśaneneti //",
    "GSP33nysu__2u:7492": "... darśanenāsya ko 'rthaḥ pratyakṣagocaraḥ /",
    "GSP33nysu__2u:7493": "labdhastenaiva hi ... // MAnuv_2,2.40a-c //",
    "GSP33nysu__2u:7494": "kimākṣepe /",
    "GSP33nysu__2u:7495": "artho viṣayaḥ prayojanaṃ ca /",
    "GSP33nysu__2u:7496": "labdha upalabdhaḥ prāptaśca /",
    "GSP33nysu__2u:7497": "pratyakṣagocaro hīti /",
    "GSP33nysu__2u:7498": "tatra hetuḥ /",
    "GSP33nysu__2u:7499": "tataścāyamarthaḥ /",
    "GSP33nysu__2u:7500": "na tāvadanena śāstreṇa śāstrapraṇetrāstīndriyo 'rthaḥ upalabhyate /",
    "GSP33nysu__2u:7501": "tadabhāvāt /",
    "GSP33nysu__2u:7502": "nāpyaindriyakaḥ /",
    "GSP33nysu__2u:7503": "tasya pratyakṣagocaratvena viṣayatvānupapatteḥ /",
    "GSP33nysu__2u:7504": "“aprāpte hi śāstramarthavat'; /",
    "GSP33nysu__2u:7505": "kiñca pratyakṣeṇa tamarthamupalabhya khalvasau śāstre pravīṇavān /",
    "GSP33nysu__2u:7506": "anyathā (tatpra)praṇayanānupapatteḥ /",
    "GSP33nysu__2u:7507": "tathāca taṃ prati tamevārthamupadarśayatkathaṃ saviṣayaṃ syāt /",
    "GSP33nysu__2u:7508": "evaṃ prayojanamapi na tāvadatīndriyam /",
    "GSP33nysu__2u:7509": "tadabhāvāt /",
    "GSP33nysu__2u:7510": "nāpyaindriyakam /",
    "GSP33nysu__2u:7511": "tasya yogyānupala(bdhi)mbhabādhitatvāt /",
    "GSP33nysu__2u:7512": "nanu hitopadeṣyari jano 'nurajyate /",
    "GSP33nysu__2u:7513": "“janānurāgaprabhavāśca sampadaḥ'; iti cet /",
    "GSP33nysu__2u:7514": "kṛtaghnatānimittapratyavāyānusandhāne satyevametat /",
    "GSP33nysu__2u:7515": "tattu pareṇa tyājitamiti /",
    "GSP33nysu__2u:7516": "dvitīyaṃ dūṣayati- narairiti //",
    "GSP33nysu__2u:7517": "... naraiḥ śāstrāt kiṃ mohanaṃ vinā // MAnuv_2,2.40cd //",
    "GSP33nysu__2u:7518": "labdhamityanuvartate /",
    "GSP33nysu__2u:7519": "atrāpi pūrvavaduttaram /",
    "GSP33nysu__2u:7520": "syādetat /",
    "GSP33nysu__2u:7521": "dharmādyatīndriyābhimatārthābhāvaḥ śāstrasya viṣayaḥ /",
    "GSP33nysu__2u:7522": "tasya pratyakṣatve 'pi vaidikavāsanānimittaśaṅkākalaṅkitatvena viṣayatvamupapadyate /",
    "GSP33nysu__2u:7523": "prayojanaṃ ca dharmādharmaśaṅkoparuddhārthakāmopabhogaḥ /",
    "GSP33nysu__2u:7524": "tatkathaṃ naraiḥ śāstrātkiṃ labdhamityucyate /",
    "GSP33nysu__2u:7525": "maivam /",
    "GSP33nysu__2u:7526": "viṣayapratipattau hi prayojanāvāptiḥ /",
    "GSP33nysu__2u:7527": "viṣayaṃ ca kiṃ śāstramāptavākyatayā pratipādayet utopapattivyutpādanena /",
    "GSP33nysu__2u:7528": "nādyaḥ /",
    "GSP33nysu__2u:7529": "āgamaprāmāṇyābhyupagamaprasaṅgāt /",
    "GSP33nysu__2u:7530": "nāsti atīndriyaṃ kimapītyetāvataiva pūrṇatve(naiva)na",
    "GSP33nysu__2u:7531": "vākyavistaravaiyarthyācca /",
    "GSP33nysu__2u:7532": "na dvitīyaḥ /",
    "GSP33nysu__2u:7533": "upapattiprāmāṇyābhyupagamaprasaṅgāt /",
    "GSP33nysu__2u:7534": "śāstraṃ śaṅkāmeva nivārayati /",
    "GSP33nysu__2u:7535": "viṣayapratipattistu pratyakṣeṇaiveti cenna /",
    "GSP33nysu__2u:7536": "svayaṃ vopapattivyutpādanena vā kamapyarthamanupadarśayataḥ śaṅkānivāraṇāsāmarthyāt /",
    "GSP33nysu__2u:7537": "śaṅkā hi saṃśayo vā syādviparyayo vā /",
    "GSP33nysu__2u:7538": "dvāvapi viparītārthagocarabalavatpratyayanirasanīyau /",
    "GSP33nysu__2u:7539": "nājñāmātreṇa /",
    "GSP33nysu__2u:7540": "tarkavyutpādanaṃ śāstreṇa kriyata iti cet(na) /",
    "GSP33nysu__2u:7541": "tasyāpi pramāṇatvāt /",
    "GSP33nysu__2u:7542": "tadidaṃ”darśanena'; iti prakṛtānuvṛttau satyāṃ”śāstrātkim'; itrata vadatā sūcitam /",
    "GSP33nysu__2u:7543": "anyathā naraiścetyavakṣyat /",
    "GSP33nysu__2u:7544": "mohanaṃ vinetyubhayavākyaśeṣaḥ parihāsaḥ /",
    "GSP33nysu__2u:7545": "śāstrapraṇetrā suraguruṇāyogyajanavyāmohanaṃ prayojanaṃ labdham /",
    "GSP33nysu__2u:7546": "anyaiśca mithyājñānam /",
    "GSP33nysu__2u:7547": "nāto 'dhikamiti /",
    "GSP33nysu__2u:7548": "kimato yadyevamityata āha- sveti //",
    "GSP33nysu__2u:7549": "svaparārthavihīnatvāt ... // MAnuv_2,2.41a //",
    "GSP33nysu__2u:7550": "niṣphalaṃ śāstramiti vakṣyamāṇaṃ siṃhāvalo(kananyāye)kitenānuvartate /",
    "GSP33nysu__2u:7551": "taccopalakṣaṇam /",
    "GSP33nysu__2u:7552": "nirviṣayaṃ cetyapi draṣṭavyam /",
    "GSP33nysu__2u:7553": "viṣayaprayojanavattvaṃ hi svaparaviṣayaprayojanavattayā vyāptam /",
    "GSP33nysu__2u:7554": "tṛtīyaprakārābhāvāt /",
    "GSP33nysu__2u:7555": "sarvaprakāraparityāgena sāmānyānavasthānāt /",
    "GSP33nysu__2u:7556": "tataśca vyāpikāyāḥ svaparaviṣayaprayojanavattāyā abhāvāttadvayāptaṃ viṣayaprayojanavattvamapi nāstītyarthaḥ /",
    "GSP33nysu__2u:7557": "astvevaṃ viṣayaprayojanaśūnyamasmadīyaṃ śāstram /",
    "GSP33nysu__2u:7558": "tataḥ kimityataḥ sūtraṃ vyākhyāti- svamatenaiveti //",
    "GSP33nysu__2u:7559": "... svamatenaiva niṣphalam /",
    "GSP33nysu__2u:7560": "kimityunmattavacchāstraṃ vṛthā pralapati svayam // MAnuv_2,2.41b-d //",
    "GSP33nysu__2u:7561": "yata evaṃ svamatenaiva niṣphalaṃ nirviṣayaṃ ca na kevalaṃ paropapādanameva",
    "GSP33nysu__2u:7562": "tasmād vṛthā viṣayaprayojanaśūnyam /",
    "GSP33nysu__2u:7563": "yasmādvādinā cārvākeṇa prativādibhiśca taditaraiḥ sarvairviṣayaprayojanaśūnyatayābhyupagatam",
    "GSP33nysu__2u:7564": "tasmādviṣayaprayojanaśūnya(meve)tyarthaḥ /",
    "GSP33nysu__2u:7565": "yasmādvṛthā tasmāttacchāstraṃ kimiti svayaṃ prekṣāvānpralapati /",
    "GSP33nysu__2u:7566": "prekṣāvatā nārambhaṇīyamiti yāvat /",
    "GSP33nysu__2u:7567": "viṣayaprayojanaśūnyaṃ cārabhamāṇo na laukiko nāpi parīkṣaka ityunmattavadupekṣaṇīyaḥ syāditi",
    "GSP33nysu__2u:7568": "yadvā niṣphalamiti prayojanābhāvābhidhānam /",
    "GSP33nysu__2u:7569": "vṛtheti viṣayābhāvavacanam /",
    "GSP33nysu__2u:7570": "tathācaivaṃ sūtrayojanā /",
    "GSP33nysu__2u:7571": "na kevalaṃ paropapādanena kintu svābhyupagame 'pyarthābhāvādanārambhaṇīyaṃ",
    "GSP33nysu__2u:7572": "śāstramiti śeṣa iti /",
    "GSP33nysu__2u:7573": "arthābhāvahetorasiddhiparihārāyābhyupagame 'pītyuktam /",
    "GSP33nysu__2u:7574": "nanu ca pramāṇānurodhi prayojanam /",
    "GSP33nysu__2u:7575": "na punaḥ prayojanamanurudhyāprāmāṇiko 'yartho 'ṅgīkartumucitaḥ /",
    "GSP33nysu__2u:7576": "atiprasaṅgāt /",
    "GSP33nysu__2u:7577": "pramāṇaṃ ca pratyakṣameva nānyat /",
    "GSP33nysu__2u:7578": "nacaivaṃ lokavyavahārocchedaḥ /",
    "GSP33nysu__2u:7579": "sambhāvanayaiva tadupapatteḥ /",
    "GSP33nysu__2u:7580": "saṃvādena ca prāmāṇyābhimānāt /",
    "GSP33nysu__2u:7581": "pratyakṣeṇa ca deha evātmopalabhyate /",
    "GSP33nysu__2u:7582": "gauro 'haṃ jānāmīti /",
    "GSP33nysu__2u:7583": "tathāca kālāntarabhāviprayojanānvayinaḥ puruṣasya abhāvātkathaṃ dharmamokṣākhyaṃ prayojanamatīndriyaśca viṣayo 'ṅgīkartuṃ śakyata ityata āha- dehāditi //",
    "GSP33nysu__2u:7584": "dehādanyo 'nubhavata ātmā bhāti śarīriṇām /",
    "GSP33nysu__2u:7585": "mama deha iti vyaktaṃ mamārtha itivat sadā // MAnuv_2,2.42 //",
    "GSP33nysu__2u:7586": "anubhavataḥ parābhyupagataprāmāṇyena pratyakṣeṇaiva /",
    "GSP33nysu__2u:7587": "mama deha iti hyahaṅkārāspadātmasambandhī dehaḥ pratīyate /",
    "GSP33nysu__2u:7588": "nacānyatāpratītau sambandhapratītirupapadyate /",
    "GSP33nysu__2u:7589": "yathā mamārtha iti pratītau bhedapratītipūrvaka eva sambandhābhāsa iti /",
    "GSP33nysu__2u:7590": "nanvevaṃ pratibhāsa eva nāsti /",
    "GSP33nysu__2u:7591": "api tarhi ghaṭasya svarūpamitivadvayavahāramātramiti cenna kalpakābhāvāt /",
    "GSP33nysu__2u:7592": "viparītapratī(mi)tau khalvevaṃ kalpyate /",
    "GSP33nysu__2u:7593": "nacaivaṃ prakṛte /",
    "GSP33nysu__2u:7594": "kasyacitkadācidapi deho 'hamiti pramābhāvāt /",
    "GSP33nysu__2u:7595": "tadidamuktam- śarīriṇāṃ sadeti //",
    "GSP33nysu__2u:7596": "ata eva pratibhāso 'pi bhramo 'stviti nirastam /",
    "GSP33nysu__2u:7597": "asti gauro 'hamiti prameti cenna /",
    "GSP33nysu__2u:7598": "pratipakṣatayā bādhakatvānupapatteḥ /",
    "GSP33nysu__2u:7599": "kiñca nāyaṃ dehātmatāvabhāsaḥ /",
    "GSP33nysu__2u:7600": "kintu dehadharmasyātmadharmatāvabhāsaḥ /",
    "GSP33nysu__2u:7601": "naca vyadhikaraṇayorvirodho 'sti /",
    "GSP33nysu__2u:7602": "tadabhāve kathamasāviti cet /",
    "GSP33nysu__2u:7603": "kimetadanumānamarthāpattirvā praśnamātraṃ vā /",
    "GSP33nysu__2u:7604": "na prathamadvitīyau /",
    "GSP33nysu__2u:7605": "apasiddhāntāt /",
    "GSP33nysu__2u:7606": "sphaṭikajapākusumayorabhedāpratibhāse 'pi taddharmasya tatra pratītidarśanācca /",
    "GSP33nysu__2u:7607": "tṛtīye tu vakṣyate /",
    "GSP33nysu__2u:7608": "astu pratītiḥ /",
    "GSP33nysu__2u:7609": "pratyakṣamiti tu kutaḥ /",
    "GSP33nysu__2u:7610": "abādhapratibhāsasya pratyakṣādanyasya pareṇānabhyupagamāt /",
    "GSP33nysu__2u:7611": "abhyupagame vā prāmāṇyāparihārāt /",
    "GSP33nysu__2u:7612": "aparokṣatayānubhavācca /",
    "GSP33nysu__2u:7613": "tadidamuktam- vyaktamiti //",
    "GSP33nysu__2u:7614": "naca tadevāsiddham /",
    "GSP33nysu__2u:7615": "liṅgādyanusandhānābhāve 'pi bhāvāt /",
    "GSP33nysu__2u:7616": "anyathā dehapratibhāsasyāpi tanna syāt /",
    "GSP33nysu__2u:7617": "etadapyuktam- sadeti //",
    "GSP33nysu__2u:7618": "kecidāhuḥ /",
    "GSP33nysu__2u:7619": "dehātmabhedajñānaṃ samādhiparipākavatāmeveti /",
    "GSP33nysu__2u:7620": "tadasat /",
    "GSP33nysu__2u:7621": "āvipālagopālaṃ mama deha itrata pratibhāsasyānapalapanīyatvāt /",
    "GSP33nysu__2u:7622": "ata evāha- śarīriṇāṃ a(śarīrā)bhimānināmiti //",
    "GSP33nysu__2u:7623": "nanvastvātmā dehātiriktastathāpyarthakāmātirikte puruṣārthe tatsādhanādau ca kiṃ mānam /",
    "GSP33nysu__2u:7624": "vedādirāgamo 'numānaṃ ceti vadāmaḥ /",
    "GSP33nysu__2u:7625": "tasya prāmāṇyameva kuta iti cet /",
    "GSP33nysu__2u:7626": "tatrāha- pratyakṣasyaiveti //",
    "GSP33nysu__2u:7627": "pratyakṣasyaiva mānatvamiti kenāvasīyate // MAnuv_2,2.43ab //",
    "GSP33nysu__2u:7628": "yatpareṇābhyupagatamarthādi tatkutaḥ siddhamiti vaktavyam /",
    "GSP33nysu__2u:7629": "pratyakṣeṇeti cet /",
    "GSP33nysu__2u:7630": "pratyakṣasya mānatvamityeva kenāvasīyate /",
    "GSP33nysu__2u:7631": "tathāca puruṣārthatatsādhanamātrāsiddhau jagadanīhamāpadyeteti /",
    "GSP33nysu__2u:7632": "pratyakṣajñānaṃ tāvatpratīyate /",
    "GSP33nysu__2u:7633": "prāmāṇyaṃ ca jñānagrāhakamātragrāhyam /",
    "GSP33nysu__2u:7634": "ataḥ kathamukto doṣaḥ /",
    "GSP33nysu__2u:7635": "prāmāṇyaparatastvāvāde 'pi bādhakābhāvādinā pratyakṣaprāmāṇyasiddhirityata āha- yadīti",
    "GSP33nysu__2u:7636": "yadi tatsādhakaṃ vedaprāmāṇye na kathaṃ bhavet // MAnuv_2,2.43cd //",
    "GSP33nysu__2u:7637": "yadi pratyakṣajñānaprāmāṇyasya jñānagrāhakaṃ vā bādhakābhāvādikaṃ vā sādhakamucyate /",
    "GSP33nysu__2u:7638": "tarhi tadeva vedaprāmāṇyaviṣaye kathaṃ sādhakaṃ na bhavet /",
    "GSP33nysu__2u:7639": "nahi vedavākyājjñānaṃ notpadyate /",
    "GSP33nysu__2u:7640": "naca na pratīyate /",
    "GSP33nysu__2u:7641": "atra vedagrahaṇamupalakṣaṇam /",
    "GSP33nysu__2u:7642": "ata evānyeti sāmānyena vakṣyati /",
    "GSP33nysu__2u:7643": "nanu jñānagrāhakasya prāmāṇyagrāhakatvamityutsargaḥ /",
    "GSP33nysu__2u:7644": "apavāde(na tva)satyaprāmāṇyamapi gṛhyate /",
    "GSP33nysu__2u:7645": "tatkathaṃ vedādiprāmāṇyasiddhiḥ /",
    "GSP33nysu__2u:7646": "paratastve 'pi bādhakābhāvaḥ kuta iti cet /",
    "GSP33nysu__2u:7647": "samametatpratyakṣe 'pi /",
    "GSP33nysu__2u:7648": "anupalambhādapavādādyabhāvaḥ pratyakṣasiddha iti cet /",
    "GSP33nysu__2u:7649": "tulyametadvedādāvityāha- na ceti //",
    "GSP33nysu__2u:7650": "nacānyāmānatā kvāpi pramāṇenāvasīyate // MAnuv_2,2.44ab //",
    "GSP33nysu__2u:7651": "pratyakṣādanyayoranumānāgamayoramānatā /",
    "GSP33nysu__2u:7652": "kvāpi viṣaye /",
    "GSP33nysu__2u:7653": "yadvā pratyakṣaprāmāṇyamabhyupagacchanpraṣṭavyaḥ /",
    "GSP33nysu__2u:7654": "kiṃ tvayānubhūyamānasyaikasyaiva pratyakṣasya mānatvam uta sarvasyāpi pratyakṣasya /",
    "GSP33nysu__2u:7655": "ādye doṣamāha- pratyakṣasyaiveti //",
    "GSP33nysu__2u:7656": "itareṣāmapi pratyakṣāṇāṃ tattulyasāmagrījanyatve satyekasyaiva pratyakṣasya mānatvamiti kenāvasīyate",
    "GSP33nysu__2u:7657": "dvitīye doṣamāha- pratyakṣasyaiveti //",
    "GSP33nysu__2u:7658": "pratyakṣasya mānatvameva sarvamapi pratyakṣaṃ pramāṇamiti kenāvasīyate /",
    "GSP33nysu__2u:7659": "anubhūyamānapratyakṣādanyasya pratyakṣasya, tatprāmāṇyasya vā cāvasāyakaṃ",
    "GSP33nysu__2u:7660": "na kimapītyarthaḥ /",
    "GSP33nysu__2u:7661": "parakīyavacanena ceṣyayā vā pratyakṣamavagamya pratyakṣatvena tasya prāmāṇyamavagamyata ityata āha- yadīti //",
    "GSP33nysu__2u:7662": "pratyakṣasya tatprāmāṇyasya ca sādhakaṃ vacanamanumānaṃ ca yadi pramāṇamiṣyate tarhi vedādiprāmāṇye kathaṃ na bhavet /",
    "GSP33nysu__2u:7663": "abhyupagama iti śeṣaḥ /",
    "GSP33nysu__2u:7664": "evamanumānāgamaprāmāṇyaṃ pratyapi vikalpaḥ /",
    "GSP33nysu__2u:7665": "ādyastu pūrvavannirastaḥ /",
    "GSP33nysu__2u:7666": "apasiddhāntaśca adhikaḥ /",
    "GSP33nysu__2u:7667": "dvitīyaṃ dūṣayati- naceti //",
    "GSP33nysu__2u:7668": "anyayoḥ parapuruṣādivartinoranumānāgamayoramānatā /",
    "GSP33nysu__2u:7669": "pūrvavadāśrayādyasiddheḥ /",
    "GSP33nysu__2u:7670": "tatsādhakāṅgīkāre ca vyāghātāditi bhāvaḥ /",
    "GSP33nysu__2u:7671": "nanvarthasannikṛṣṭakaraṇajanyatvātpratyakṣaṃ pramāṇam /",
    "GSP33nysu__2u:7672": "anumānāgamayoratītādikamapi viṣayīkurvatostadabhāvātkathaṃ prāmāṇyamiti /",
    "GSP33nysu__2u:7673": "kiṃ yāthārthyameva prāmāṇyaṃ tanniyāmakaśca sannikarṣaḥ anyathātiprasaṅgādityabhiprāyaḥ uta viṣayasannikṛṣṭakaraṇajanyatvaṃ prāmāṇyamiti /",
    "GSP33nysu__2u:7674": "ādye 'pi kiṃ yathākathañcitsannikarṣo niyāmakaḥ uta saṃyoga eva /",
    "GSP33nysu__2u:7675": "ādyaṃ dūṣayati- naceti //",
    "GSP33nysu__2u:7676": "evaṃ tarhyanyayoranumānāgamayoramānatā nāsti /",
    "GSP33nysu__2u:7677": "avinābhāvādisannikarṣasya tatrāpi sattvāditi bhāvaḥ /",
    "GSP33nysu__2u:7678": "dvitīye doṣamāha- kvāpīti //",
    "GSP33nysu__2u:7679": "kvāpi pramāṇe cākṣuṣe śrāvaṇe ca /",
    "GSP33nysu__2u:7680": "nāvasīyate nābhyupagamyate 'rthasaṃyuktakaraṇajanyatā /",
    "GSP33nysu__2u:7681": "pareṇa golakā(dya)tiriktasya cakṣurāderanabhyupagamāt /",
    "GSP33nysu__2u:7682": "tadātmakasya cārthasaṃyogābhāvāt /",
    "GSP33nysu__2u:7683": "tataḥ pratyakṣasyāpi kasyacitprāmāṇyaṃ na syāditi /",
    "GSP33nysu__2u:7684": "dvitīyaṃ dūṣayati- naceti //",
    "GSP33nysu__2u:7685": "yāthārthyādanyā arthasannikṛṣṭakaraṇajanyatālakṣaṇā mānatā na vaktavyā /",
    "GSP33nysu__2u:7686": "kuta ityata āha- kvāpīti //",
    "GSP33nysu__2u:7687": "pūrvavaccākṣuṣādāvavyāpteriti bhāvaḥ /",
    "GSP33nysu__2u:7688": "upalakṣaṇaṃ caitat /",
    "GSP33nysu__2u:7689": "viparyayādāvativyāptiścetyapi draṣṭavyam /",
    "GSP33nysu__2u:7690": "yāthārthye satīdaṃ lakṣaṇamiti cet /",
    "GSP33nysu__2u:7691": "tarhi tadevāstu kiṃ viśeṣyeṇa /",
    "GSP33nysu__2u:7692": "anumānādivyāvṛttyarthamiti cenna /",
    "GSP33nysu__2u:7693": "tadaprāmāṇyasyādyāpyasiddherityāha- naceti //",
    "GSP33nysu__2u:7694": "nanu vedādyarthasyānupambhabādhitatvātkathaṃ tatprāmāṇyamiti cenna /",
    "GSP33nysu__2u:7695": "vedādinaivopalabdheḥ /",
    "GSP33nysu__2u:7696": "tadanyena nopalabhyata iti cet /",
    "GSP33nysu__2u:7697": "tatkiṃ pramāṇāntarasaṃvāditvaṃ prāmāṇyam /",
    "GSP33nysu__2u:7698": "addheti cettatrāha- naceti //",
    "GSP33nysu__2u:7699": "pramāṇāntarasaṃvādalakṣaṇā mānatā netyarthaḥ /",
    "GSP33nysu__2u:7700": "kuto netyata āha- kvāpīti //",
    "GSP33nysu__2u:7701": "anavasthāprasaṅgāt kvāpi pramāṇe nāvasīyate /",
    "GSP33nysu__2u:7702": "yataḥ yadvā kvāpi svasukhādijñāne pramā(ṇa)ṇe saṃvāda eva nāvasīyate iti yojyamityalam /",
    "GSP33nysu__2u:7703": "sūtrārthamupasaṃharati svamateneti /",
    "GSP33nysu__2u:7704": "svamatenārtharahita upekṣyaḥ pakṣa īdṛśaḥ // MAnuv_2,2.44cd //",
    "GSP33nysu__2u:7705": "svasammatyaiva artharahito viṣayaprayojanarahitaḥ /",
    "GSP33nysu__2u:7706": "īdṛśaḥ īśvarādyatīndriyānabhyupagamalakṣṇaḥ /",
    "GSP33nysu__2u:7707": "// iti śrīmannyāyasudhāyāṃ abhyupagamādhikaraṇam //",
    "GSP33nysu__2u:7708": "[======= JNys_2,2.IV: puruṣāśmādhikaraṇa =======]",
    "GSP33nysu__2u:7709": "// atha śrīmannyāyasudhāyāṃ puruṣāśmādhikaraṇam //",
    "GSP33nysu__2u:7710": "puruṣāśmavad iti cet tathāpi |",
    "GSP33nysu__2u:7711": "// oṃ puruṣāśmavaditi cettathāpi oṃ //",
    "GSP33nysu__2u:7712": "a(trānīśva)tra nirīśvarasāṅkhayaikadeśināṃ puruṣopasarjanaprakṛtikartṛkatvavādināṃ matamapākriyate",
    "GSP33nysu__2u:7713": "nanvevaṃ tarhi tadanantaramevedamārambhaṇīyam /",
    "GSP33nysu__2u:7714": "satyam /",
    "GSP33nysu__2u:7715": "tathāpyabhyadhikāśaṅkānusāreṇeyamuktiḥ /",
    "GSP33nysu__2u:7716": "tathāhi /",
    "GSP33nysu__2u:7717": "paramacetanasya bhagavata eva sarvakartṛtvaṃ prāguktam /",
    "GSP33nysu__2u:7718": "tasya kevalaprakṛtikartṛkatvavādaḥ sākṣādvirodhīti prathamamapākṛtaḥ /",
    "GSP33nysu__2u:7719": "tatra mā bhūtkevalasyācetanasya pradhānasya jagatkartṛtvam /",
    "GSP33nysu__2u:7720": "īśvarānugṛhītasya tu bhaviṣyatītyāśaṅkā dvitīyādhikaraṇe (nirastā)nirākṛtā",
    "GSP33nysu__2u:7721": "mā bhūdacetanasya kartṛtvaṃ kintu śarīrasyaiva caitanyāśrayasya kartṛtvamastvityāśaṅkaya śarīrasya caitanyāśrayatāyogāt punastadavasthaḥ kartṛtvāyoga iti tṛtīye 'bhihitam /",
    "GSP33nysu__2u:7722": "idānīṃ tu kevalasyācetanasya kartṛtvāyoge 'pi cetanasannidhānena tadupapatteḥ kimīśvare(ṇetyā)ṇetyeṣā śaṅkā nirākriyate /",
    "GSP33nysu__2u:7723": "tanmatarītiḥ sūtra evokteti tadeva vyācaṣṭe- sannidhānāditi //",
    "GSP33nysu__2u:7724": "sannidhānāccetanasya vartate yadyacetanam /",
    "GSP33nysu__2u:7725": "tathāpyabuddhipūrvatvāduktadoṣaḥ samo bhavet // MAnuv_2,2.45 //",
    "GSP33nysu__2u:7726": "yathā khalvacetanameva śarīraṃ cetanasyātmanaḥ sannidhānamātreṇa aśmānayanādikaṃ karoti /",
    "GSP33nysu__2u:7727": "evamacetanāpi prakṛtiḥ puruṣasannidhānānmahadādikāryaṃ kariṣyati /",
    "GSP33nysu__2u:7728": "tathāca prayogaḥ /",
    "GSP33nysu__2u:7729": "mahadādikaṃ puruṣopasarjanaprakṛtikartṛkam kāryatvādaśmānayanādivaditi /",
    "GSP33nysu__2u:7730": "evaṃca kimīśvareṇeti śaṅkārthaḥ /",
    "GSP33nysu__2u:7731": "yadyapyevamabhyadhikamāśaṅkitaṃ tathāpi racanānupapatterityuktadoṣaḥ samo bhavet /",
    "GSP33nysu__2u:7732": "na parihṛto bhavet /",
    "GSP33nysu__2u:7733": "kutaḥ /",
    "GSP33nysu__2u:7734": "abuddhipūrvatvāt /",
    "GSP33nysu__2u:7735": "prakṛteriti śeṣaḥ /",
    "GSP33nysu__2u:7736": "buddhiḥ pūrvā yasya tat buddhipūrvam /",
    "GSP33nysu__2u:7737": "jñānecchāprayatnā ityarthaḥ /",
    "GSP33nysu__2u:7738": "na vidyate buddhipūrvaṃ yasya tattathoktaṃ tasya bhāvastattvam /",
    "GSP33nysu__2u:7739": "tasmāt /",
    "GSP33nysu__2u:7740": "etaduktaṃ bhavati /",
    "GSP33nysu__2u:7741": "jñānecchāprayatnavattvaṃ hi kartṛtvam /",
    "GSP33nysu__2u:7742": "naca puruṣasannidhāne('pi) na prakṛterbuddhimattvaṃ sambhavati /",
    "GSP33nysu__2u:7743": "acetanatvāṅgīkāravirodhāt /",
    "GSP33nysu__2u:7744": "naca buddhayabhāve tatkāryayoricchāprayatnayorapi sambhavaḥ /",
    "GSP33nysu__2u:7745": "tathā cācetanasya kartṛtvapratijñā vyāhataiveti /",
    "GSP33nysu__2u:7746": "nanvātmopasajarnasya śarīrasyāśmānayanādikartṛtvaṃ nidarśitam /",
    "GSP33nysu__2u:7747": "tatkatha(metadi)miti cenna /",
    "GSP33nysu__2u:7748": "śarīrasyāpyuktarītyā kartṛtvāsammateḥ /",
    "GSP33nysu__2u:7749": "dūṣaṇāntaraṃ ca dṛṣṭānte darśayituṃ sūtram- //",
    "GSP33nysu__2u:7750": "oṃ aṅgitvānupapatteḥ oṃ // iti /",
    "GSP33nysu__2u:7752": "tadvayācaṣṭe- aṅgitvāditi //",
    "GSP33nysu__2u:7753": "aṅgitvānupapatteś ca |",
    "GSP33nysu__2u:7754": "aṅgitvaṃ puruṣasyaiva sarvairapyanubhūyate /",
    "GSP33nysu__2u:7755": "tadaṅgatvoktitaścaiva syāt sarvasyāpalāpakaḥ // MAnuv_2,2.46a-d //",
    "GSP33nysu__2u:7756": "caśabdo dūṣaṇāntarasamuccayārthaḥ /",
    "GSP33nysu__2u:7757": "evaśabdo vakṣyamāṇakaimutyasphuṭīkaraṇārthaḥ /",
    "GSP33nysu__2u:7758": "aṅgitvaṃ pradhānatvaṃ śarīraṃ pratīti śeṣaḥ /",
    "GSP33nysu__2u:7759": "tadaṅgatvoktitaḥ tasyopasarjanatvāṅgīkārāt /",
    "GSP33nysu__2u:7760": "syāt sāṅkhaya iti śeṣaḥ /",
    "GSP33nysu__2u:7761": "nanvetatprakṛtaviruddham /",
    "GSP33nysu__2u:7762": "parameśvarasya hi sarvakartṛtvamupapādayitumayamārambhaḥ /",
    "GSP33nysu__2u:7763": "tathāca aśmānayanādikārye jīvasya prādhānyopapādanaṃ kathaṃ na prakaraṇaviruddhamiti cenna",
    "GSP33nysu__2u:7764_0": "jīvagatasya amukhyasya kartṛtvasya nirāsa eva yadā pramāṇavirodhaḥ tadā kimu vaktavyaṃ sarvakarturīśvarasyāpalāpa ityetatpradarśanāyaiva",
    "GSP33nysu__2u:7764_1": "sūtrakṛtā jīvasyāṅgitvopapādanādityāśayavānāha- kimviti //",
    "GSP33nysu__2u:7765": "kimu sarveśvarasyāsya hyapalāṣād yato 'khilam // MAnuv_2,2.46ef //",
    "GSP33nysu__2u:7766": "asya sarvakartṛtvena pratipipādayiṣitasya /",
    "GSP33nysu__2u:7767": "uttarasūtre cāsyāṅgīkāravādatvaṃ sphuṭībhaviṣyatīti hiśabdena sūcayati /",
    "GSP33nysu__2u:7768": "kathaṃ jīvasya prādhānyanirāsādapyatiśayeneśvaranirāsaḥ pramāṇaviruddha ityata āha- yata iti",
    "GSP33nysu__2u:7769": "yataḥ kāraṇādakhilaṃ pramāṇaṃ yogipratyakṣānumānāgamātmakaṃ sarvakartāramīśvaraṃ pratipādayati tasmāditi pūrveṇa sambandhaḥ /",
    "GSP33nysu__2u:7770": "// iti śrīmannyāyasudhāyāṃ puruṣāśmādhikaraṇam //",
    "GSP33nysu__2u:7771": "[======= JNys_2,2.V: anyatānumityadhikaraṇa =======]",
    "GSP33nysu__2u:7772": "// atha śrīmannyāyasudhāyāṃ anyathānumityadhikaraṇam //",
    "GSP33nysu__2u:7773": "anyathānumitau ca jñaśaktiviyogāt |",
    "GSP33nysu__2u:7774": "// oṃ anyathānumitau ca jñaśaktiviyogāt oṃ //",
    "GSP33nysu__2u:7775": "prakṛtyupasarjanapuruṣakartṛtvavādināṃ nirīśvarasāṅkhayaikadeśināṃ matamatra nirākriyate /",
    "GSP33nysu__2u:7776": "tathāhi aśmānaya(napra)nādipravṛttau tāvatpuruṣasya prādhānyaṃ śarīrasya",
    "GSP33nysu__2u:7777": "copasarjanatvamanubhavasiddhamityuktam /",
    "GSP33nysu__2u:7778": "tathāca taddṛṣṭāntena mahadādikāryamapi prakṛtyupasarjanapuruṣakartṛkamanumīyate /",
    "GSP33nysu__2u:7779": "puruṣasya ca cetanatvena na kartṛtvānupapattiḥ /",
    "GSP33nysu__2u:7780": "suṣuptyādau ca kartṛtvānupalambhātprakṛtirupasarjanabhūtāṅgīkaraṇīyā /",
    "GSP33nysu__2u:7781": "evaṃca kimīśvareṇeti /",
    "GSP33nysu__2u:7782": "atra vaktavyaṃ kiṃ puruṣasyaikākinaḥ kutrāpi svātantryaṃ nāsti uta astīti",
    "GSP33nysu__2u:7783": "ādyaṃ dūṣayituṃ sūtraṃ vyācaṣṭe- aṅgitvamiti //",
    "GSP33nysu__2u:7784": "aṅgitvaṃ yadi tasyaiva svātantryaṃ cennacākhilam /",
    "GSP33nysu__2u:7785": "tatpreraṇe 'pyaśaktatvāt svatantro 'nyo hyapekṣitaḥ // MAnuv_2,2.47 //",
    "GSP33nysu__2u:7786": "yadi puruṣa(syaivāṅgi)syāṅgitvaṃ prādhānyaṃ kartṛtvamiti yāvat /",
    "GSP33nysu__2u:7787": "prakṛtestūpasarjanatvameveti pūrvamatādanyathānumīyate /",
    "GSP33nysu__2u:7788": "tatrāpi ca puruṣasyākhilaṃ svātantryaṃ nāstīti pakṣo yadyaṅgīkriyate tadā svatantro 'nyaḥ parameśvaro 'ṅgīkaraṇīya eva syāt /",
    "GSP33nysu__2u:7789": "kutaḥ /",
    "GSP33nysu__2u:7790": "prakṛtipreraṇe puruṣasyāśaktatvāt /",
    "GSP33nysu__2u:7791": "mā bhūttāvatkāryāntarārthamīśvarāpekṣā /",
    "GSP33nysu__2u:7792": "tathāpi prakṛtipreraṇārthamapekṣaṇīya evāsāvityaperarthaḥ /",
    "GSP33nysu__2u:7793": "etaduktaṃ bhavati /",
    "GSP33nysu__2u:7794": "na tāvatsattāmātreṇa saṃyogamātreṇa vā pradhānasya kartāraṃ puruṣaṃ pratyupasarjanatvam /",
    "GSP33nysu__2u:7795": "suptipralayādāvapi prasaṅgāt /",
    "GSP33nysu__2u:7796": "kintu karaṇatvādinā /",
    "GSP33nysu__2u:7797": "naca kartrāprayujyamānasya karaṇatvādikaṃ dṛṣṭam /",
    "GSP33nysu__2u:7798": "naca tadeva tatpreraṇe karaṇādi /",
    "GSP33nysu__2u:7799": "svavṛttivirodhāt /",
    "GSP33nysu__2u:7800": "tathāca prakṛtinirapekṣasya puruṣasya kvāpi vyāpārāsāmarthye 'vaśyamanyena",
    "GSP33nysu__2u:7801": "sahakāriṇā bhāvyam /",
    "GSP33nysu__2u:7802": "nacāsāvapyevaṃvidha eva /",
    "GSP33nysu__2u:7803": "tasyāpi sahakāryantarāpekṣāyāmanavasthāprasaṅgāt /",
    "GSP33nysu__2u:7804": "ataḥ svatantra evāsāvaṅgīkaraṇīyaḥ /",
    "GSP33nysu__2u:7805": "sa eva ceśvara iti kathamasau nābhyupagamyata iti /",
    "GSP33nysu__2u:7806": "dvitīyaṃ niṣedhati- naceti //",
    "GSP33nysu__2u:7807": "na ca svātantryamasyaiva ... // MAnuv_2,2.48a //",
    "GSP33nysu__2u:7808": "tathā sati prakṛtyanapekṣatvaprasaṅgena (asya)",
    "GSP33nysu__2u:7809": "svasiddhāntavirodhāpatteriti bhāvaḥ /",
    "GSP33nysu__2u:7810": "anena vipratiṣedhācceti sūtraṃ vyākhyātaṃ bhavati /",
    "GSP33nysu__2u:7811": "[vipratiṣedhāc cāsamañjasam |",
    "GSP33nysu__2u:7812": "sūtrasyārthāntaramāha- pratyakṣādīti //",
    "GSP33nysu__2u:7813": "... pratyakṣādivirodhataḥ // MAnuv_2,2.48b //",
    "GSP33nysu__2u:7814": "pratyakṣādipramāṇairhi puruṣasyāsvātantryaṃ sarvadā u(sarvatro)palabhyate",
    "GSP33nysu__2u:7815": "prakārāntareṇa vyācaṣṭe- hiteti //",
    "GSP33nysu__2u:7816": "hitākṛtyādidoṣācca ... // MAnuv_2,2.48c //",
    "GSP33nysu__2u:7817": "ādipadenāhitakriyopādīyate /",
    "GSP33nysu__2u:7818": "evaṃ pañcamatāni nirākṛtyopasaṃharati- bhadramiti //",
    "GSP33nysu__2u:7819": "... bhadraṃ nānīśvaraṃ matam // MAnuv_2,2.48d //",
    "GSP33nysu__2u:7820": "pātañjalābhimatasyeśvarasyeśvaralakṣaṇābhāvāttadapyanīśvarameva matamiti /",
    "GSP33nysu__2u:7821": "nanvanyānyapi bhinnakasaṃsāramocakādīnyanīśvarāṇi matāni santi tāni kuto na nirākriyante /",
    "GSP33nysu__2u:7822": "uktadoṣaireva nirastatvāt abhyadhikāśaṅkābhāvāccetyāha- saṃsāriṇa iti //",
    "GSP33nysu__2u:7823": "saṃsāriṇo 'nyaṃ sarveśaṃ sarvaśaktimanaupamam /",
    "GSP33nysu__2u:7824": "cetanācetanasyāsya sattvādestadadhīnatām /",
    "GSP33nysu__2u:7825": "nāṅgīkurvanti ye teṣāṃ sarveṣāṃ ca samā ime // MAnuv_2,2.49 //",
    "GSP33nysu__2u:7826": "saṃsāripadamīśvarātiriktopalakṣaṇam /",
    "GSP33nysu__2u:7827": "sarveśamiti viśeṣyapadam /",
    "GSP33nysu__2u:7828": "tena na paunaruktayam /",
    "GSP33nysu__2u:7829": "upamaivopamam /",
    "GSP33nysu__2u:7830": "svārthiko 'ṇ /",
    "GSP33nysu__2u:7831": "nāstyaupamaṃ yasyāsāvanaupamaḥ /",
    "GSP33nysu__2u:7832": "yadvopamāyā ayamaupamaḥ /",
    "GSP33nysu__2u:7833": "sopama iti yāvat /",
    "GSP33nysu__2u:7834": "tato nañsamāsaḥ /",
    "GSP33nysu__2u:7835": "asya prapañcasya /",
    "GSP33nysu__2u:7836": "ime kathitā doṣā iti śeṣaḥ /",
    "GSP33nysu__2u:7837": "na kevalaṃ sarveśaṃ svarūpeṇānaṅgīrkurvatāmime doṣāḥ /",
    "GSP33nysu__2u:7838": "kintu tamaṅgīkṛtyāpi jīvā(dya)nyatvādiviśeṣaṇāni tasyānaṅgīkurvatāmapi /",
    "GSP33nysu__2u:7839": "tathātve phalatastasyānīśvaratvāditi /",
    "GSP33nysu__2u:7840": "kimato yadyevamanīśvaramatamasamañjasamityata āha- tasmāditi //",
    "GSP33nysu__2u:7841": "tasmācchrutipramāṇena yuktibhiśca paro hariḥ /",
    "GSP33nysu__2u:7842": "aṅgīkāyartamo nityaḥ sarvairapi suniścitam // MAnuv_2,2.50 //",
    "GSP33nysu__2u:7843": "na parapakṣanirāsamātreṇa svapakṣasiddhirityataḥ śrutipramāṇenetyādyuktam",
    "GSP33nysu__2u:7844": "para utkṛṣṭa uktaviśeṣaṇopapannaḥ /",
    "GSP33nysu__2u:7845": "nitya iti sāmarthyādaṅgīkārasya viśeṣaṇam /",
    "GSP33nysu__2u:7846": "sarvadeti yāvat /",
    "GSP33nysu__2u:7847": "niścayasya svaparapakṣasādhanopālambhātiriktānapekṣatvātprāmāṇikaniścayasya cāsamīcīnatvāyogātsuniścitamityuktam",
    "GSP33nysu__2u:7848": "prathamādhyāyavyutpāditena parapakṣopālambhena ca yathālakṣitaṃ brahma siddhamityāśayaḥ /",
    "GSP33nysu__2u:7849": "nanvevaṃ tarhi uttarādhikaraṇānāmānarambha eva /",
    "GSP33nysu__2u:7850": "nirākariṣyamāṇai(ru)rapyuktaviśeṣaṇasyeśvarasyānabhyupagatatvāditi cet /",
    "GSP33nysu__2u:7851": "satyam /",
    "GSP33nysu__2u:7852": "tathāpi tanmatānāmatyantaheyatāpradarśanāya dūṣaṇāntarāṇi vyutpādanayitumuttaro granthaḥ /",
    "GSP33nysu__2u:7853": "// iti śrīmannyāyasudhāyāṃ anyathānumityadhikaraṇam //",
    "GSP33nysu__2u:7854": "[======= JNys_2,2.VI: vaiśeṣikādhikaraṇam =======]",
    "GSP33nysu__2u:7855": "// atha śrīmannyāyasudhāyāṃ vaiśeṣikādhikaraṇam //",
    "GSP33nysu__2u:7856": "mahaddīrghavad vā hrasvaparimaṇḍalābhyām |",
    "GSP33nysu__2u:7857": "// oṃ mahaddīrghavadvā hrasvaparimaṇḍalābhyām oṃ //",
    "GSP33nysu__2u:7858": "nityajñānaprayatnecchaṃ saṅkhayadyairapi pañcabhiḥ /",
    "GSP33nysu__2u:7859": "yuktamīśaṃ vadantyanye ... // MAnuv_2,2.51a-c //",
    "GSP33nysu__2u:7860": "atra paramāṇvārambhavādināṃ vaiśeṣikādīnāṃ matamapākriyate /",
    "GSP33nysu__2u:7861": "nanu vaiśeṣikādayaḥ parameśvaramaṅgīkurvantyeva /",
    "GSP33nysu__2u:7862": "tatkathaṃ tannirāsāyādhikaraṇārambha ityāśaṅkaya yadyapīśvaraṃ svarūpeṇāṅgīkuvarnti tathāpi taddharmeṣu sukhādiṣu vipratipadyanta eva /",
    "GSP33nysu__2u:7863": "tathā sṛṣṭipralayādividhiṃ cānyathā manyanta ityato yuktastannirāsāyādhikaraṇārambha ityāśayavāṃstanmatamupanyasyati-",
    "GSP33nysu__2u:7864": "īśaṃ vadanto 'nye ityāhuriti vakṣyamāṇenānvayaḥ /",
    "GSP33nysu__2u:7865": "nityā jñānaprayatnecchā yasyāsau tathoktaḥ /",
    "GSP33nysu__2u:7866": "saṅkhayādyaiḥ saṅkhayāparimāṇapṛthaktavasaṃyogavibhāgaiḥ /",
    "GSP33nysu__2u:7867": "sāvadhāraṇaṃ caitat /",
    "GSP33nysu__2u:7868": "evamaṣṭaguṇakameva vadanta iti /",
    "GSP33nysu__2u:7869_0": "nityadravyāśritānyekatvaikapṛthaktavaparimāṇāni nityānyeva dvitvadvipṛthaktavādīni saṃyogavibhāgau ca savartrānityā eveti",
    "GSP33nysu__2u:7869_1": "siddhatvātsaṅkhayādau vidyamāno 'pi nityānityavibhāgo nābhihitaḥ jñānādīnāṃ tu jīvāśritānāmanityatvādatra nityatvasaṅkīrtanam /",
    "GSP33nysu__2u:7870": "yadyapi kecidīśvaraṃ ṣaḍguṇamācakṣate /",
    "GSP33nysu__2u:7871": "tathāpi na tatparamaṃ matamityaṣṭaguṇatvamevopanyastam /",
    "GSP33nysu__2u:7872": "evamātreyasya jñānānityatvamapi nopanyastam /",
    "GSP33nysu__2u:7873": "yadvā nityatvasaṅkīrtanaṃ guṇāntarābhāve yuktitvena kṛtam /",
    "GSP33nysu__2u:7874": "tathāhi /",
    "GSP33nysu__2u:7875": "jīvātmāno buddhisukhaduḥkhecchādveṣaprayatnadharmādharmabhāvanābhirnavabhirviśeṣaguṇairyuktāḥ tatra nityayathārthajñānasya mohābhāvāttatprabhavasya dveṣasyābhāvaḥ /",
    "GSP33nysu__2u:7876": "tadabhāve tanmūlayordharmādyayorabhāvaḥ /",
    "GSP33nysu__2u:7877": "icchāyā api mohābhāvenārāgarūpatvānna dharmādikāraṇatvam /",
    "GSP33nysu__2u:7878": "dharmādyabhāve ca tatkāryayoḥ sukhaduḥkhayorabhāva eva /",
    "GSP33nysu__2u:7879": "nityajñānatvādeva smṛtyasambhavena kalpakābhāvādbhāvanāyā apyabhāva iti /",
    "GSP33nysu__2u:7880": "athavā nityatvena jñānādīnāmakhaṇḍatvaṃ sūcayati /",
    "GSP33nysu__2u:7881": "evamapīśvaraviṣayāṃ vipratipattimupanyasya sṛṣṭiviṣayāmupanyasyati-",
    "GSP33nysu__2u:7882": "tadiccheti //",
    "GSP33nysu__2u:7883": "... tadicchādṛṣṭacoditāḥ /",
    "GSP33nysu__2u:7884": "paramāṇavaścaturvargāḥ saṃyujyante dviśo 'khilāḥ // MAnuv_2,2.51d-f //",
    "GSP33nysu__2u:7885": "mahāpralaye hi vakṣyamāṇo nityavargo 'nityāśca dharmādharmasaṃskārādayo",
    "GSP33nysu__2u:7886": "'vatiṣṭhante /",
    "GSP33nysu__2u:7887": "tato brahmavarṣaśatānte prāṇināṃ bhogabhūtaye maheśvarasya sisṛkṣā sañjāyate /",
    "GSP33nysu__2u:7888": "tayā ca sarvātmagatā dharmādharmalakṣaṇādṛṣṭādayo labdhavṛttayo bhavanti /",
    "GSP33nysu__2u:7889": "tatastadicchayā sisṛkṣālakṣaṇeśvarecchayādṛṣṭairadṛṣṭavadātmasaṃyogaiśceti yāvat /",
    "GSP33nysu__2u:7890": "coditāḥ preritāḥ /",
    "GSP33nysu__2u:7891": "kriyāvanta iti yāvat /",
    "GSP33nysu__2u:7892": "prāk pravibhaktatayāvasthitāḥ paramāṇavaścaturguṇāḥ pāthirvāḥ pāthasīyāstaijasā vāyavīyāśca dviśaḥ saṃyujyante /",
    "GSP33nysu__2u:7893": "atra paramāṇava ityevokte manasāmapi grahaṇaṃ syāt /",
    "GSP33nysu__2u:7894": "teṣāṃ saṃyogasadbhāve 'pi vakṣyamāṇaṃ dravyārambhakatvaṃ gaganavadasparśavattvādayuktam",
    "GSP33nysu__2u:7895": "atastadvayāvṛttaye caturvargā ityuktam /",
    "GSP33nysu__2u:7896": "yadvā sajātīyasaṃyoga eva dravyārambhako na tvanya iti anena sūcayati /",
    "GSP33nysu__2u:7897": "akhilā iti /",
    "GSP33nysu__2u:7898": "dviśaḥ saṃyoge niyamavacanāt /",
    "GSP33nysu__2u:7899": "ye paramāṇavo dravyārambhāya saṃyujyante te 'khilā dviśo dvau dvāveveti /",
    "GSP33nysu__2u:7900": "tataḥ kimityata āha- paramāṇviti //",
    "GSP33nysu__2u:7901": "paramāṇudvayenaiva dvayaṇukaṃ nāma jāyate /",
    "GSP33nysu__2u:7902": "dvayaṇukatrayeṇa tryaṇukaṃ taiścaturbhistadātmakam // MAnuv_2,2.52 //",
    "GSP33nysu__2u:7903": "tatastvaniyamenaiva khaṇḍāvayavināṃ bhavaḥ /",
    "GSP33nysu__2u:7904": "tataścāniyamenaiva sarvāvayavisambhavaḥ // MAnuv_2,2.53 //",
    "GSP33nysu__2u:7905": "paramāṇupuñjavādaṃ pariṇāmavādamaniyamavādaṃ caivaśabdena vyāvartayati /",
    "GSP33nysu__2u:7906": "paramāṇudvayenaiva, natu nirantaratayotpannaparamāṇudvayaṃ, nāpi paramāṇudvayameva saṃyuktamāsāditapariṇāmaviśeṣaṃ, naca trayādineti /",
    "GSP33nysu__2u:7907": "jāyate ityasatkāryavādaṃ sūcayati /",
    "GSP33nysu__2u:7908": "jātyapekṣayaikavacanam /",
    "GSP33nysu__2u:7909": "tataśca saṃyuktasajātīyaparamāṇudvayaistato 'tyantabhinnāni tatsamavetāni prāgasantyeva dvayaṇukanāmakāni dravyāṇyutpadyanta ityarthaḥ /",
    "GSP33nysu__2u:7910": "dvayaṇukatrayeṇa tryaṇukaṃ jāyate ityanurvate /",
    "GSP33nysu__2u:7911": "eveti ca /",
    "GSP33nysu__2u:7912": "atrāpi pūrvavadvayākhyānam /",
    "GSP33nysu__2u:7913": "aṇutvaparimāṇasya paramāṇau dvayaṇuke ca sāmyāddvayaṇukasaṃjñāvattryaṇukasaṃjñāpyupapadyata eva /",
    "GSP33nysu__2u:7914": "taiḥ sajātīyaiḥ saṃyuktaiścaturbhistryaṇukaiḥ tadātmakaṃ dravyaṃ jāyate /",
    "GSP33nysu__2u:7915": "tryaṇukeṣvaṇusaṃjñopacārāt /",
    "GSP33nysu__2u:7916": "kecit dvayaṇukaireva caturaṇukārambhamabhyupayanti /",
    "GSP33nysu__2u:7917": "tanmatānusāreṇa taidvaryaṇukairiti vyākhyeyam /",
    "GSP33nysu__2u:7918": "dvayaṇukāni trīṇi (dravyaṃ) yatkāyarmārabhante tattryaṇukam /",
    "GSP33nysu__2u:7919": "caturbhirārabdhaṃ caturaṇukamiti /",
    "GSP33nysu__2u:7920": "atra ca saṃjñā mukhyaiva /",
    "GSP33nysu__2u:7921": "tataḥ tryaṇukebhyaścaturaṇekebhyo vā /",
    "GSP33nysu__2u:7922": "tuśabdo viśeṣārthaḥ /",
    "GSP33nysu__2u:7923": "tamevāha /",
    "GSP33nysu__2u:7924": "aniyamenaivaitāvadbhireveti saṅkhayāniyamaṃ vinetyarthaḥ /",
    "GSP33nysu__2u:7925": "dravyasamavāyikāraṇāni kāyardravyāṇi khaṇḍāvayavinaḥ /",
    "GSP33nysu__2u:7926": "tryaṇukāderantyāvayavinaśca madhye naikameva khaṇḍāvayavi kintu aniyamenānekānyapi bhavantīti sūcayituṃ bahuvacanam /",
    "GSP33nysu__2u:7927": "tataḥ taiḥ khaṇḍāvayavibhiścāniyamenaiva saṅkhayāniyamaṃ vinaiva sarvāvayavināmantyāvayavināṃ śarīrendriyaviṣayāṇāṃ sambhavaḥ /",
    "GSP33nysu__2u:7928": "tadanena dravyotpattirabhihitā /",
    "GSP33nysu__2u:7929": "guṇānāṃ karmaṇāṃ ca svāśrayadravyeṣūtpādo draṣṭavyaḥ /",
    "GSP33nysu__2u:7930": "sarvamapi kāryaṃ bhāvarūpaṃ kāraṇatritayajanyam /",
    "GSP33nysu__2u:7931": "kāraṇāni ca samavāyyasamavāyinimittānāmāni /",
    "GSP33nysu__2u:7932": "tatra ya(tsama)tra samavetaṃ kāyarmutpadyate tatsamavāyikāraṇam /",
    "GSP33nysu__2u:7933": "tatsvarūpeṇa darśayati- kāraṇamiti //",
    "GSP33nysu__2u:7934": "kāraṇaṃ samavāyyākhyaṃ paramāṇvādi tatra hi // MAnuv_2,2.54ab //",
    "GSP33nysu__2u:7935": "atra dvayaṇukādikāryotpattau paramāṇvādidravyapadārthaḥ samavāyikāraṇam /",
    "GSP33nysu__2u:7936": "kutaḥ /",
    "GSP33nysu__2u:7937": "atra paramāṇvādau dravye hi yasmātsarvakāryaṃ samavetamutpadyate tasmāditi śeṣaḥ /",
    "GSP33nysu__2u:7938": "samavāyyasamavāyivyatiriktaṃ kāraṇaṃ nimittam /",
    "GSP33nysu__2u:7939": "tadudāharati- īśeti //",
    "GSP33nysu__2u:7940": "īśecchādṛṣṭakālāstu nimittaṃ kāraṇaṃ matam // MAnuv_2,2.54cd //",
    "GSP33nysu__2u:7941": "nimittaṃ tvityanvayaḥ /",
    "GSP33nysu__2u:7942": "idaṃ ca sarvakāryasādhāraṇaṃ nimittaṃ darśitam /",
    "GSP33nysu__2u:7943": "evamanyadapi draṣṭavyam /",
    "GSP33nysu__2u:7944": "yathā turīvemādikaṃ paṭasyetyādi /",
    "GSP33nysu__2u:7945": "samavāyikāraṇapratyāsannamavadhṛtasāmarthyamasamavāyikāraṇam /",
    "GSP33nysu__2u:7946": "samavāyikāraṇatatsamavāyikāraṇayoranyatarasamavetatvaṃ samavāyikāraṇapratyāsannatvam /",
    "GSP33nysu__2u:7947": "sāmarthyāvadhāraṇaṃ cānanyathāsiddhaniyatapūrvabhāvitvena bhavati /",
    "GSP33nysu__2u:7948": "taccāsamavāyikāraṇaṃ dravyaṃ samavāyikāraṇamitivannaikoktayā vaktuṃ śakyam /",
    "GSP33nysu__2u:7949": "pratikāryaṃ pṛthaktavāt /",
    "GSP33nysu__2u:7950": "atastadvivekena darśayituṃ tajjñānasya kāyarjñānasāpekṣatvātkāryākāryavibhāgaṃ tāvadāha- sāmānyeti",
    "GSP33nysu__2u:7951": "sāmānyāntyaviśeṣau ca samavāyaśca tattrayam /",
    "GSP33nysu__2u:7952": "nityaṃ kriyā anityāstu guṇadravye dvirūpake // MAnuv_2,2.55 //",
    "GSP33nysu__2u:7953": "kāryatvānityatvayoḥ samaniyamānnityānityavibhāgoktayā kāryākāryavibhāga eva siddhayati /",
    "GSP33nysu__2u:7954": "ṣaḍime dravyaguṇakarmasāmānyaviśeṣasamavāyāḥ bhāvarūpāḥ padārthāḥ /",
    "GSP33nysu__2u:7955": "abhāvaḥ saptamaḥ /",
    "GSP33nysu__2u:7956": "vidhirūpo bhāvaḥ /",
    "GSP33nysu__2u:7957": "niṣedharūpo abhāvaḥ /",
    "GSP33nysu__2u:7958": "guṇāśrayo dravyam /",
    "GSP33nysu__2u:7959": "samavāyikāraṇaṃ vā /",
    "GSP33nysu__2u:7960": "sāmānyavānasamavāyikāraṇamaspandātmā guṇaḥ /",
    "GSP33nysu__2u:7961": "calanātmakaṃ karma /",
    "GSP33nysu__2u:7962": "nityamekamane(kānugataṃ)kasamavetaṃ sāmānyam /",
    "GSP33nysu__2u:7963": "nityeṣveva dravyeṣveva vartanta eva ye te (antya)viśeṣāḥ /",
    "GSP33nysu__2u:7964": "atyantavyāvṛttihetavo vā /",
    "GSP33nysu__2u:7965": "ayutasiddhayoḥ sambandhaḥ samavāyaḥ /",
    "GSP33nysu__2u:7966": "avaśyamāśrayāśrayibhāvenāvasthitāvayutasiddhau /",
    "GSP33nysu__2u:7967": "nityaḥ sambandho vā /",
    "GSP33nysu__2u:7968": "tatra sāmānyamantyaviśeṣaśca samavāyaścetyetattrayaṃ nityamakāryaṃ ca /",
    "GSP33nysu__2u:7969": "viśeṣa ityevokte dravyaguṇakarmasāmānyānāmapi grahaṇaṃ syāt /",
    "GSP33nysu__2u:7970": "viśiṣṭate 'neneti hi viśeṣaḥ /",
    "GSP33nysu__2u:7971": "dravyaṃ ca daṇḍādikamadaṇḍyādibhyo devadattādikaṃ vyāvartayati /",
    "GSP33nysu__2u:7972": "guṇaśca nirguṇāddravyam /",
    "GSP33nysu__2u:7973": "karmāpi niṣkriyānmūrtam /",
    "GSP33nysu__2u:7974": "sāmānyaṃ dvividhaṃ paramaparaṃ ca /",
    "GSP33nysu__2u:7975": "paraṃ sattā pracurāśrayatvāt /",
    "GSP33nysu__2u:7976": "aparaṃ dravyatvādi alpāśrayatvāt /",
    "GSP33nysu__2u:7977": "tatra parasāmānyasyānuvṛttimātrahetutvena sāmānyamātratve 'pyaparasāmānyaṃ",
    "GSP33nysu__2u:7978": "vyāvṛtterapi hetutvādviśeṣo 'pi ye vyāvartakā bhavanti te 'ntyāḥ /",
    "GSP33nysu__2u:7979": "atyantavyāvṛttihetava iti yāvat /",
    "GSP33nysu__2u:7980": "nahi daṇḍādikaṃ tathā /",
    "GSP33nysu__2u:7981": "daṇḍyantarādibhyo 'vyāvartakatvāt /",
    "GSP33nysu__2u:7982": "kriyā utkṣepaṇāpakṣepaṇākuñcanaprasaraṇagamanarūpā anityāśca /",
    "GSP33nysu__2u:7983": "caśabdo 'vadhāraṇe /",
    "GSP33nysu__2u:7984": "na dravyādivadubhayarūpā ityarthaḥ /",
    "GSP33nysu__2u:7985": "guṇā dravyāṇi ca nityānityabhedena dvividhānīti /",
    "GSP33nysu__2u:7986": "tathāhi /",
    "GSP33nysu__2u:7987": "dravyāṇi pṛthivyaptejovāyvākāśakālādigātmamanāṃsi /",
    "GSP33nysu__2u:7988": "tatra paramāṇurūpāṇi pṛthivyādīni catvāri, gaganādīni pañca nityāni /",
    "GSP33nysu__2u:7989": "dvayaṇukādirūpāṇi pṛthivyādīni catvāryanityānīti /",
    "GSP33nysu__2u:7990": "guṇāścānityadravyagatā anityā eva /",
    "GSP33nysu__2u:7991": "pārthivaparamāṇāvaikatvaikapṛthaktavaparimāṇagurutvāni nityāni /",
    "GSP33nysu__2u:7992": "rūparasagandhasparśānekatvānekapṛthaktavasaṃyogavibhāgaparatvāparatvasaṃskārā anityāḥ /",
    "GSP33nysu__2u:7993": "(āpye ca) pāthasīye ca rūparasasparśaikatvaikapṛthaktavaparimāṇagurutvadravyatvasnehā nityāḥ",
    "GSP33nysu__2u:7994": "anekatvānekapṛthaktavasaṃyogavibhāgaparatvāparatvasaṃskārā anityāḥ /",
    "GSP33nysu__2u:7995": "taijase ca rūpasparśaikatvaikapṛthaktavaparimāṇāni nityāni /",
    "GSP33nysu__2u:7996": "anekatvānekapṛthaktvasaṃyogavibhāgaparatvadravyatvasaṃskārā anityāḥ /",
    "GSP33nysu__2u:7997": "vāyavīye ca sparśaikatvaikapṛthaktavaparimāṇāni nityāni /",
    "GSP33nysu__2u:7998": "anekatvānekapṛthaktavasaṃyogavibhāgaparatvāparatvasaṃskārā anityāḥ /",
    "GSP33nysu__2u:7999": "ākāśe caikatvaikapṛthaktavaparimāṇāni nityāni /",
    "GSP33nysu__2u:8000": "aketvānekapṛthaktavasaṃyogavibhāgaśabdā anityāḥ /",
    "GSP33nysu__2u:8001": "kāle diśi caikatvaikapṛthaktavaparimāṇāni nityāni /",
    "GSP33nysu__2u:8002": "anekatvānekapṛthaktavasaṃyogavibhāgā anityāḥ /",
    "GSP33nysu__2u:8003": "ātmani caikatvaikapṛthaktavaparimāṇāni nityāni /",
    "GSP33nysu__2u:8004": "anekatvānekapṛthaktavasaṃyogavibhāgā buddhayādayaśca nava anityāḥ /",
    "GSP33nysu__2u:8005": "īśvarasyāpi viśeṣo 'bhihitaḥ /",
    "GSP33nysu__2u:8006": "manasi caikatvaikapṛthaktavaparimāṇāni nityāni /",
    "GSP33nysu__2u:8007": "anekatvānekapṛthaktavasaṃyogavibhāgaparatvāparatvasaṃskārā anityāḥ /",
    "GSP33nysu__2u:8008": "iti vivekaḥ /",
    "GSP33nysu__2u:8009": "evaṃ kāryākāryavibhāgamuktavā yasya yadasamavāyikāraṇaṃ tadāha- kārya iti //",
    "GSP33nysu__2u:8010": "kārye guṇakriyāṇāṃ tu samavāyyanyakāraṇam /",
    "GSP33nysu__2u:8011": "kāraṇasthā guṇādyāstu saṃyogo dravyakāraṇam // MAnuv_2,2.56 //",
    "GSP33nysu__2u:8012": "kāryakāraṇagrahaṇamupalakṣaṇam /",
    "GSP33nysu__2u:8013": "tataśca kārye 'kārye ca dravye jāyamānānāṃ guṇānāṃ samavāyikāraṇasamavāyikāraṇasthāḥ samavāyikāraṇasthāśca guṇāḥ samavāyikāraṇasthaṃ karma ca samavāyyanyakāraṇaṃ asamavāyikāraṇam /",
    "GSP33nysu__2u:8014": "karmaṇaśca asamavāyikāraṇasthā guṇā evāsamavāyikāraṇamiti yojyam /",
    "GSP33nysu__2u:8015": "ādyastuśabdo dravyādviśeṣaṃ dyotayati /",
    "GSP33nysu__2u:8016": "dvitīyasya dravyakāraṇaṃ tvityanvayaḥ /",
    "GSP33nysu__2u:8017": "yadvā dvāvapyanuktasamuccayārthau /",
    "GSP33nysu__2u:8018": "taccoktam /",
    "GSP33nysu__2u:8019": "tathāhi /",
    "GSP33nysu__2u:8020": "kāryagatānāṃ rūparasagandhasparśaparimāṇaikatvaikapṛthaktavottarasaṃyogavibhāgagurutvadravatvasnehavegānāṃ kāraṇagatā rūpādayo 'samavāyikāraṇam /",
    "GSP33nysu__2u:8021": "pārthivaparamāṇugatānāṃ rūparasagandhasparśānāṃ pārthivataijasaparamāṇugatadravyasya tadgata eva tejaḥ saṃyogaḥ /",
    "GSP33nysu__2u:8022": "sarvatrānekatvānekapṛthaktavayorāśrayagataikatvaikapṛthaktavāni /",
    "GSP33nysu__2u:8023": "saṃyogavibhāgavegānāmāśrayagataṃ karma /",
    "GSP33nysu__2u:8024": "paratvāparatvayorāśrayagatau dikkālasaṃyogau /",
    "GSP33nysu__2u:8025": "ātmaviśeṣaguṇānāmātmagato manaḥ saṃyogaḥ /",
    "GSP33nysu__2u:8026": "śabdasyākāśagatāḥ saṃyogavibhāgaśabdāḥ /",
    "GSP33nysu__2u:8027": "karmaṇaścāśrayagatā gurutvadravatvavegasaṃyogā iti /",
    "GSP33nysu__2u:8028": "dravyasya tu samavāyikāraṇānāmavayavānāṃ saṃyogo 'samavāyikāraṇamiti /",
    "GSP33nysu__2u:8029": "uktasya kvacidapavādamāha- evamiti //",
    "GSP33nysu__2u:8030": "evaṃ sthite 'pi siddhānte viśeṣastatra kalpitaḥ // MAnuv_2,2.57ab //",
    "GSP33nysu__2u:8031": "kāraṇagataṃ parimāṇaṃ kāryagatasya parimāṇasyāsamavāyikāraṇamityevaṃ sāmānyataḥ siddhānte sthite 'pi, tatra parimāṇaviśeṣe viśeṣo 'nyathābhāvaḥ",
    "GSP33nysu__2u:8032": "kalpito vaiśeṣikaiḥ /",
    "GSP33nysu__2u:8033": "kathamityata āha- dvayaṇuka iti //",
    "GSP33nysu__2u:8034": "dvayaṇuke paramāṇau ca hrasvatvaṃ parimaṇḍalam // MAnuv_2,2.57cd //",
    "GSP33nysu__2u:8035": "na kāraṇaṃ kāryaguṇe ... // MAnuv_2,2.58a //",
    "GSP33nysu__2u:8036": "caturvidhaṃ parimāṇam /",
    "GSP33nysu__2u:8037": "aṇutvaṃ mahattvaṃ hrasvatvaṃ dīrghatvaṃ ca /",
    "GSP33nysu__2u:8038": "tatrāṇutvaṃ dvividhaṃ, nityamanityaṃ ca /",
    "GSP33nysu__2u:8039": "nityaṃ caturvidhaparamāṇau manasi ca /",
    "GSP33nysu__2u:8040": "pārimāṇḍalyamiti cocyate /",
    "GSP33nysu__2u:8041": "anityaṃ dvayaṇuka eva /",
    "GSP33nysu__2u:8042": "mahattvamapi dvividhaṃ nityānityabhedāt /",
    "GSP33nysu__2u:8043": "nityamākāśakāladigātmasu paramamahattvam /",
    "GSP33nysu__2u:8044": "anityaṃ tryaṇukādau kāyardravye /",
    "GSP33nysu__2u:8045": "hrasvatvaṃ dvayaṇuka eva /",
    "GSP33nysu__2u:8046": "dīrghatvaṃ tryaṇukādikāryadravya eva /",
    "GSP33nysu__2u:8047": "kecitparamāṇāvapi hrasvatvaṃ gaganādāvapi dīrghatvamabhyupayanti /",
    "GSP33nysu__2u:8048": "tatra dvayaṇuke vartamānaṃ hrasvatvam /",
    "GSP33nysu__2u:8049": "upalakṣaṇametat /",
    "GSP33nysu__2u:8050": "aṇutvaṃ ca kāryaguṇe dvayaṇukakāryatryaṇukaparimāṇe /",
    "GSP33nysu__2u:8051": "viṣayasaptamīyam /",
    "GSP33nysu__2u:8052": "tryaṇukamahaddīrghatvayorasamavāyikāraṇaṃ na bhavati /",
    "GSP33nysu__2u:8053": "tathā paramāṇau vartamānaṃ parimaṇḍalaṃ pārimāṇḍalyaṃ paramāṇukāryadvayaṇukaguṇasya hrasvatvasyāṇutvasya cāsamavāyikāraṇaṃ na bhavati /",
    "GSP33nysu__2u:8054": "tryaṇukādigataṃ tu mahattvaṃ dīrghatvaṃ ca caturaṇukādiparimāṇaṃ pratyasamavāyikāraṇaṃ bhavatyeveti",
    "GSP33nysu__2u:8055": "kasmādevaṃ kalpitamityata āha- vairūpyamiti //",
    "GSP33nysu__2u:8056": "... vairūpyaṃ tatra kāraṇam /",
    "GSP33nysu__2u:8057": "ityāhus ... // MAnuv_2,2.58bc //",
    "GSP33nysu__2u:8058": "tatra dvayaṇukaparamāṇuparimāṇānāṃ tryaṇukadvayaṇukaparimāṇāni prati kāraṇatvābhāve vairūpyaṃ vijātīyatvaṃ kāraṇam /",
    "GSP33nysu__2u:8059": "sajātīyayoreva hi tantupaṭaparimāṇayoḥ kāryakāraṇabhāvo dṛṣṭaḥ /",
    "GSP33nysu__2u:8060": "tathāca prayogaḥ /",
    "GSP33nysu__2u:8061": "dvayaṇukatryaṇukaparimāṇe na kāryakāraṇabhāvavatī vijātīyaparimāṇatvāt /",
    "GSP33nysu__2u:8062": "vyatirekeṇa tantupaṭaparimāṇavat /",
    "GSP33nysu__2u:8063": "evaṃ paramāṇudvayaṇukaparimāṇayorapi draṣṭavyam /",
    "GSP33nysu__2u:8064": "paramāṇoraṇutvaṃ dvayaṇukāṇutvasya kāraṇamastviti cenna /",
    "GSP33nysu__2u:8065": "tatrāpi nityaparimāṇatvasya paramāṇutvasya ca vairūpyasya sattvāt /",
    "GSP33nysu__2u:8066": "evañcedvayaṇukatryaṇukaparimāṇānāṃ kimasamavāyikāraṇamityata āha-",
    "GSP33nysu__2u:8067": "vairūpyamiti //",
    "GSP33nysu__2u:8068": "anekatvamityarthaḥ /",
    "GSP33nysu__2u:8069": "īśvarabuddhimapekṣyotpannā paramāṇvordvitvasaṅkhayā dvayaṇuke 'ṇutvaṃ",
    "GSP33nysu__2u:8070": "hrasvatvaṃ ca karoti /",
    "GSP33nysu__2u:8071": "dvayaṇukeṣu cotpannā tritvasaṅkhayā tryaṇuke mahattvaṃ dīrghatvaṃ ca karotīti /",
    "GSP33nysu__2u:8072": "evamupanyastaṃ matamapākartumadhikaraṇa(sūtra)mavatārayati- tāniti //",
    "GSP33nysu__2u:8073": "... tānathovāca vidyādhīśaḥ svayaṃ prabhuḥ // MAnuv_2,2.58cd //",
    "GSP33nysu__2u:8074": "uvāca mahaddīrghavadvetyādīti śeṣaḥ /",
    "GSP33nysu__2u:8075": "prabalatarkopabṛṃhitamatanirāse sāmarthyaṃ sūtrakṛtaḥ kathamityata uktam-",
    "GSP33nysu__2u:8076": "svayaṃ sākṣātsarvavidyānāmadhīśastasmātprabhuriti /",
    "GSP33nysu__2u:8077": "na vaiśeṣikādimatavirodhenoktārthasyānyathātvaṃ śaṅkanīyam /",
    "GSP33nysu__2u:8078": "tasyopapattiviruddhatvāt /",
    "GSP33nysu__2u:8079": "tathāhi /",
    "GSP33nysu__2u:8080": "yattāvaduktaṃ dvayaṇukādiparimāṇaṃ na",
    "GSP33nysu__2u:8081": "tryaṇukādiparimāṇasyāsamavāyikāraṇamiti, tadupapattiviruddhamiti",
    "GSP33nysu__2u:8082": "darśayan”mahaddīrghavadvā hrasvaparimaṇḍalābhyām'; iti sūtraṃ vyācaṣṭe-",
    "GSP33nysu__2u:8083": "mahattvaṃ ceti //",
    "GSP33nysu__2u:8084": "mahattvaṃ caiva dīrghatvaṃ tryaṇukādyeṣu kalpitam /",
    "GSP33nysu__2u:8085": "tasmācca sadṛśaṃ kāryaṃ tatkāryeṣūpajāyate // MAnuv_2,2.59 //",
    "GSP33nysu__2u:8086": "yathā tathaiva hrasvatvāt pārimāṇḍalyato 'pi hi /",
    "GSP33nysu__2u:8087": "jāyeta sadṛśaṃ kārye parimāṇaṃ samatvataḥ // MAnuv_2,2.60 //",
    "GSP33nysu__2u:8088": "evaśabdasya tryaṇukādyeṣveveti kalpitameveti vā sambandhaḥ /",
    "GSP33nysu__2u:8089": "tryaṇukādyeṣu dravyeṣu /",
    "GSP33nysu__2u:8090": "tasmāt tryaṇukādau kārye 'ntyāvayavivyatirikte",
    "GSP33nysu__2u:8091": "vartamānānmahattvāddīrghatvāt /",
    "GSP33nysu__2u:8092": "caśabdo vākyārthasamuccaye /",
    "GSP33nysu__2u:8093": "kāryaṃ parimāṇam /",
    "GSP33nysu__2u:8094": "tatkāryeṣu tryaṇukādikāryeṣu caturaṇukādiṣu /",
    "GSP33nysu__2u:8095": "tathaivetyevaśabdena dṛṣṭāntadārṣyāntikavaiṣamyaśaṅkāmapākaroti /",
    "GSP33nysu__2u:8096": "kārye tryaṇuke dvayaṇuke ca samatvataḥ kāryaparimāṇatvādisāmyāditi hetuvacanam /",
    "GSP33nysu__2u:8097": "hiśabdo vyāptidyotakaḥ /",
    "GSP33nysu__2u:8098": "yadyapi mahadādiśabdā dravyavacanāstathāpi",
    "GSP33nysu__2u:8099": "bhāvapradhānatvātparimāṇavācino(pi) bhavantītyāyena mahattvamityādyuktam /",
    "GSP33nysu__2u:8100": "sūtrakṛtasya bhāvaprādhānyenoktiḥ kaṇādasūtrānusāreṇa /",
    "GSP33nysu__2u:8101": "“kāraṇabahutvātkāraṇamahattvātpracayaviśeṣācca mahat'; ityādi hi tat /",
    "GSP33nysu__2u:8102": "mahaddīrghavaditi ṣaṣṭhayarthe vatiḥ /",
    "GSP33nysu__2u:8103": "vibhaktivipariṇāmena vā sakāśādityadhyāhāreṇa vā tasmādityuktam /",
    "GSP33nysu__2u:8104": "atraitāvadādau vaktavyam /",
    "GSP33nysu__2u:8105": "yathā tasmātkāryeṣu kāyarmupajāyate tathaiva hrasvatvātpārimāṇḍalyato 'pi",
    "GSP33nysu__2u:8106": "kārye parimāṇaṃ jāyeta samatvato hīti /",
    "GSP33nysu__2u:8107": "etaduktaṃ bhavati /",
    "GSP33nysu__2u:8108_0": "tryaṇukādvayaṇukaparimāṇaṃ svāśrayāśrayasamavāyikāraṇaparimāṇajam kāryaparimāṇattvāccaturaṇukādiparimāṇavat, dvayaṇukaparamāṇuparimāṇaṃ",
    "GSP33nysu__2u:8108_1": "parimāṇārambhakaṃ dravyasamavāyikāraṇaparimāṇatvāt, tryaṇukaparimāṇavat tryaṇukadvayaṇuke vā parimāṇārabhyaparimāṇavatī",
    "GSP33nysu__2u:8109": "kāryadravyatvāccaturaṇukādivat, dvayaṇukaparamāṇū parimāṇāsamavāyikāraṇaparimāṇavantau dravyasamavāyikāraṇatvāt",
    "GSP33nysu__2u:8110": "tryaṇukavaditi /",
    "GSP33nysu__2u:8111": "naca vivakṣitārthāsiddhiḥ, anyathānupapattyā tatsiddheḥ /",
    "GSP33nysu__2u:8112": "naca yatra kevalena pracayena parimāṇamārabhyate tatra vyabhicāra iti vācyam, tasyāpi pakṣatulyatvāt",
    "GSP33nysu__2u:8113": "nacaivaṃ sati bādhaḥ, pracayakāraṇatāyā anivāraṇāt /",
    "GSP33nysu__2u:8114": "nacobhayakāraṇatvakalpane gauravadoṣaḥ, dvayorapi kḷptaśaktitvāt /",
    "GSP33nysu__2u:8115_0": "dvayaṇukaparimāṇaṃ tryaṇukaparimāṇājanakam, paramāṇuparimāṇaṃ ca dvayaṇukaparimāṇājanakam, parimāṇatvāt paṭaparimāṇavat,",
    "GSP33nysu__2u:8115_1": "ityādinā satpratipakṣateti cenna, tatsamavāyikāṇaparimāṇatvābhāvasyopādhitvāt,",
    "GSP33nysu__2u:8116": "tryaṇukaparimāṇaṃ caturaṇukaparimāṇājanakam parimāṇatvātpaṭaparimāṇavat,",
    "GSP33nysu__2u:8117": "ityādyābhāsasamānayogakṣematvācca /",
    "GSP33nysu__2u:8118": "paramāṇuparimāṇaṃ parimāṇānārambhakaṃ nityaparimāṇatvāt gaganaparimāṇavadityapi na,",
    "GSP33nysu__2u:8119": "dravyasamavāyikāraṇaparimāṇatvābhāvasyopādhitvāt /",
    "GSP33nysu__2u:8120": "apyaparamāṇurūpaṃ rūpānārambhakaṃ nityatvāt gaganaparimāṇavat, paramāṇavo dravyānārambhakā nityatvādgaganavat, ityādyābhāsatulyatvācca /",
    "GSP33nysu__2u:8121": "etena paramāṇudvayaṇukaparimāṇe parimāṇānārambhake aṇutvānmanaḥparimāṇavadityapi parāstam",
    "GSP33nysu__2u:8122": "na cānaṇutvamupādhiḥ /",
    "GSP33nysu__2u:8123": "vakṣyamāṇanyāyena parimāṇāvāntarajāterapākaraṇāt /",
    "GSP33nysu__2u:8124": "pakṣīkṛtādghrasvatvādavyāvṛtteśca /",
    "GSP33nysu__2u:8125": "nanu ca tryaṇukādiparimāṇaṃ caturaṇukādiparimāṇaṃ ca sajātīyamiti yuktastatra kāryakaraṇabhāvaḥ",
    "GSP33nysu__2u:8126": "dvayaṇukatryaṇukaparimāṇayostu vijātīyatvātkathaṃ tathātvamityato dṛṣṭāntadārṣyāntikayoḥ sadṛśamityuktam",
    "GSP33nysu__2u:8127": "yathā tryaṇukādiparimāṇāccaturaṇukādau sajātīyaṃ parimāṇamutpadyate /",
    "GSP33nysu__2u:8128": "tathā dvayaṇukaparamāṇuparimāṇādapi tryaṇukādau sajātīyaparimāṇotpādasyaiva sisādhayiṣitatvānna doṣa ityarthaḥ /",
    "GSP33nysu__2u:8129": "nanu ca tryaṇukādau mahattvadīrghatve dvayaṇukādau tvaṇutvahrasvatve pramāṇasiddhe /",
    "GSP33nysu__2u:8130": "tatkathaṃ sājātyasādhane bādho na bhavedityata uktam- mahattvaṃ ceti //",
    "GSP33nysu__2u:8131": "kalpanaivaiṣā vaiśeṣikāṇāṃ natu parimāṇāvāntarajātibhede pramāṇamasti /",
    "GSP33nysu__2u:8132": "kinnāma parimāṇamekajātīyamevotkarṣāpakaṣarvaditi bhāvaḥ /",
    "GSP33nysu__2u:8133": "anena vairūpyasyāsiddhiruktā veditavyā /",
    "GSP33nysu__2u:8134": "nanu ca dvayaṇukādiparimāṇasya paramāṇvādiparimāṇājanyatve bādhakābhāvādaprayojakatvamanumānānām",
    "GSP33nysu__2u:8135": "dvayaṇukādiparimāṇasya saṅkhayaiva janmasambhavādityāśaṅkāṃ pariharan vāśabdaṃ vyākhyāti- nacediti //",
    "GSP33nysu__2u:8136": "na cenmahattvataścaiva dīghartvādapi no bhavet // MAnuv_2,2.61ab //",
    "GSP33nysu__2u:8137": "cāpiśabdāvitaretarayoge /",
    "GSP33nysu__2u:8138": "evaśabdo no bhavedeveti sambaddhayate /",
    "GSP33nysu__2u:8139": "idamiha vaktavyam /",
    "GSP33nysu__2u:8140": "dvayaṇukādiparimāṇe 'samavāyikāraṇalakṣaṇamasti na veti /",
    "GSP33nysu__2u:8141_0": "ādye 'samavāyikāraṇalakṣaṇasadbhāve 'pi tryaṇukādiparimāṇaṃ dvayaṇukādiparimāṇajaṃ ca cedbhavettadā tryaṇukādigatānmahattvato",
    "GSP33nysu__2u:8141_1": "dīrghatvācca no bhavedeva, caturaṇukādiparimāṇamiti śeṣaḥ /",
    "GSP33nysu__2u:8142": "idamuktaṃ bhavati /",
    "GSP33nysu__2u:8143": "yadi samavāyikāraṇapratyāsannatvādisadbhāve 'pi nāsamavāyikāraṇatvaṃ tadedamativyāpakatvādalakṣaṇaṃ syāt /",
    "GSP33nysu__2u:8144": "tathāca na tathābhūtasyāpi mahattvāderasamavāyikāraṇatvaṃ syāditi /",
    "GSP33nysu__2u:8145": "dvitīye kiṃ samavāyikāraṇapratyāsattirnāsti uta sāmarthyāvadhāraṇam /",
    "GSP33nysu__2u:8146": "nādyaḥ /",
    "GSP33nysu__2u:8147": "dvayaṇukādiparimāṇasya tryaṇukādiparimāṇasamavāyikāraṇasamavāyikāraṇe dvayaṇukādau samavetatvasya pramitatvāt /",
    "GSP33nysu__2u:8148_0": "samavāyikāraṇasamavetatvābhāvānna cet dvayaṇukādiparimāṇāttryaṇukādiparimāṇasyotpādastadā tryaṇukādigatābhyāṃ mahattvadīrghatvābhyāṃ",
    "GSP33nysu__2u:8148_1": "caturaṇukādiparimāṇamapi no bhavet tasyāpi samavāyikāraṇasamavetatvābhāvāt /",
    "GSP33nysu__2u:8149": "na dvitīyaḥ /",
    "GSP33nysu__2u:8150": "ananyathāsiddhiniyatapūrvabhāvitvena hi sāmarthyamavadhāraṇīyam /",
    "GSP33nysu__2u:8151": "taccāsti dvayaṇukādiparimāṇe /",
    "GSP33nysu__2u:8152": "evamapi na cettatastryaṇukādiparimāṇādijanma, tadoktaprasaṅga eva /",
    "GSP33nysu__2u:8153": "sadṛśaparimāṇasyaiva kāraṇatvāvadhāraṇādvisadṛśametadakāraṇamavarjanīyasannidhīti cet /",
    "GSP33nysu__2u:8154": "kimidaṃ visadṛśatvam /",
    "GSP33nysu__2u:8155": "kiṃ jātibhedaḥ /",
    "GSP33nysu__2u:8156": "uta vailakṣaṇyamātram /",
    "GSP33nysu__2u:8157": "nādyaḥ /",
    "GSP33nysu__2u:8158": "paramāṇudvayaṇukādiparimāṇānāmanumānenaikajātīyatvasyāpi sādhitatvāt /",
    "GSP33nysu__2u:8159": "dvitīye vailakṣaṇyamātreṇa na cetkāraṇatvaṃ tadā mahattvāderapi na syāt /",
    "GSP33nysu__2u:8160": "nahi tryaṇukacaturaṇukamahattve na vilakṣaṇe /",
    "GSP33nysu__2u:8161": "sotkarṣatvasyānubhavasiddhatvāt /",
    "GSP33nysu__2u:8162": "atha saṅkhayāta eva janmasambhave parimāṇasyāpi kāraṇatvaṃ na kalpanīyamiti cet /",
    "GSP33nysu__2u:8163": "tathāpyukta evātiprasaṅgaḥ /",
    "GSP33nysu__2u:8164": "caturaṇukādiparimāṇasyāpi saṅkhayāta eva jananopapatteḥ /",
    "GSP33nysu__2u:8165": "yatra tu niyāmakaviśeṣastatra parimāṇamapyādriyatāmiti /",
    "GSP33nysu__2u:8166": "yadyapi pariṇāmavādināṃ nāyaṃ panthāḥ /",
    "GSP33nysu__2u:8167": "kintūpādānāni svaguṇayuktāni tathāvidhakāryatāmāpadyanta iti /",
    "GSP33nysu__2u:8168": "tathāpi paramatamāśritya pa(reṣāmevedaṃ)rasyedaṃ dūṣaṇābhidhānamiti na kācitkṣatiḥ /",
    "GSP33nysu__2u:8169": "evaṃ paramāṇuparimāṇāddvayaṇukaparimāṇasyotpādaḥ tatastryaṇukaparimāṇasya janma teṣāṃ caikajātīyatvamityanumānena sādhitam /",
    "GSP33nysu__2u:8170": "tadasat /",
    "GSP33nysu__2u:8171": "pratitarkaparāhatatvāt /",
    "GSP33nysu__2u:8172": "tathāhi /",
    "GSP33nysu__2u:8173": "kiṃ paramāṇuparimāṇādvayaṇuke dvayaṇukaparimāṇācca tryaṇuke sajātīyaparimāṇasyāṇutvasyotpattiḥ sādhyate uta mahattvasya atha hrasvatvasya yadvā dīrghatvasya /",
    "GSP33nysu__2u:8174": "sarveṣāmapi pakṣāṇāṃ duṣṭatvaṃ pratijānīte- sadṛśasya hīti //",
    "GSP33nysu__2u:8175": "sadṛśasya hi kāryasya naiva yogaḥ kathañcana // MAnuv_2,2.61cd //",
    "GSP33nysu__2u:8176": "yogo ghaṭanā /",
    "GSP33nysu__2u:8177": "kathañcana uktaprakāreṣu kenāpi prakāreṇa /",
    "GSP33nysu__2u:8178": "kuta ityataḥ prathamapakṣe 'niṣyamāha- apratyakṣatvamiti //",
    "GSP33nysu__2u:8179": "apratyakṣatvamevaṃ syād yataḥ kāryeṣvaṇutvataḥ /",
    "GSP33nysu__2u:8180": "iti cen ... // MAnuv_2,2.62a-c //",
    "GSP33nysu__2u:8181": "yadi paramāṇuparimāṇādaṇutvena sajātīyaṃ dvayaṇuke, dvayaṇukaparimāṇācca tryaṇuke parimāṇamutpadyate",
    "GSP33nysu__2u:8182": "tadā sarvakāryeṣvaṇutvaprasaṅgenāsmadādyapratyakṣatvameva syādyatastasmānneti /",
    "GSP33nysu__2u:8183": "dvyaṇukasyāpratyakṣatvamiṣyamevetyato 'vadhāraṇam /",
    "GSP33nysu__2u:8184": "sarveṣāmapi kāryāṇāmapratyakṣatvameva syāt /",
    "GSP33nysu__2u:8185": "natu (yasya) kasyacitpratyakṣatvamiti /",
    "GSP33nysu__2u:8186": "dravyasya hyasmadādipratyakṣatvaṃ mahattve satyudbhūtarūpasparśavattvena vyāptam /",
    "GSP33nysu__2u:8187": "tathāca tryaṇukādīnāmaṇutve mahattvābhāvādapratyakṣatvaṃ syāt /",
    "GSP33nysu__2u:8188": "etena tṛtīyo 'pi parāstaḥ /",
    "GSP33nysu__2u:8189": "tryaṇukāderapi hrasvatve mahatvābhāvenāpratyakṣatvaprasaṅgasya durnivāratvāt /",
    "GSP33nysu__2u:8190": "dvitīye tu paramāṇudvayaṇukayorapi mahattve pratyakṣatvāpattiḥ /",
    "GSP33nysu__2u:8191": "na codbhūtarūpasparśayoranyatarābhāvena tadabhāvaḥ /",
    "GSP33nysu__2u:8192": "tryaṇukādāvapi tadā(dabhāvā)patteḥ /",
    "GSP33nysu__2u:8193": "ata eva caturtho 'pi parāstaḥ /",
    "GSP33nysu__2u:8194": "dīrghatve mahatvasyāvarjanīyatvāditi pakṣadvayadūṣaṇaṃ spaṣṭatvānnoktam /",
    "GSP33nysu__2u:8195": "yadyapīdaṃ parimāṇāvāntarajātīnāmaṇutvādīnāmaprāmāṇikatvoktayā parihṛtameva /",
    "GSP33nysu__2u:8196": "tathāpi tasyaivārthasya sphuṭīkaraṇārthaṃ punarāśaṅkitamityadoṣaḥ /",
    "GSP33nysu__2u:8197": "atra tāvadvikalpiteṣu mahattvapakṣaṃ gṛhṇāti- na mahattvaṃ ceti //",
    "GSP33nysu__2u:8198": "... na mahattvaṃ ca paramāṇāvaṇāvapi // MAnuv_2,2.62cd //",
    "GSP33nysu__2u:8199": "caśabdo dīrghatvasamuccayārthaḥ /",
    "GSP33nysu__2u:8200": "aṇau dvayaṇuke /",
    "GSP33nysu__2u:8201": "kathaṃ na kathyata iti vakṣyamāṇamatrāpa sambadhyate /",
    "GSP33nysu__2u:8202": "yaduktaṃ kimaṇutvasyotpattiḥ sādhyata ityādi, tatra paramāṇumahattvāddvayaṇuke mahattvam /",
    "GSP33nysu__2u:8203": "dvayaṇukamahattvāttryaṇukamahattvamutpadyate ityeṣa pakṣastāvatparigṛhyata ityarthaḥ /",
    "GSP33nysu__2u:8204": "yadyapyatra parimāṇāvāntarajātyabhāvānnaivaṃ vikalpa eva yujyata iti",
    "GSP33nysu__2u:8205": "vaktavyam, tathāpi tadabhāvamevopapādayituṃ gūḍhābhisandhinā",
    "GSP33nysu__2u:8206": "pakṣaparigrahaḥ kṛta iti jñātavyam /",
    "GSP33nysu__2u:8207": "ata eva pakṣāntaramapi gṛhṇāti- kathameveti //",
    "GSP33nysu__2u:8208": "kathaṃ tṛyaṇukapūrveṣu nāṇutvamapi kathyate // MAnuv_2,2.62ef //",
    "GSP33nysu__2u:8209": "paramāṇoraṇutvāddvayaṇuke 'ṇutvaṃ dvayaṇukāṇutvāttryaṇuke 'ṇutvaṃ tataśca caturaṇuke 'ṇutvamiti vā pakṣaḥ parigṛhyata iti bhāvaḥ /",
    "GSP33nysu__2u:8210": "nanvevaṃ sati pakṣadvayoktadoṣāpattirvyāghātaścādhikaḥ /",
    "GSP33nysu__2u:8211": "tathā hi /",
    "GSP33nysu__2u:8212": "paramāṇumārabhyāntyāvayaviparyantasyodbhūta(rūpa)sparśavato mahattve sarvasyāpi pratyakṣatvaṃ syāt /",
    "GSP33nysu__2u:8213": "aṇutve cāpratyakṣatvaṃ syāt /",
    "GSP33nysu__2u:8214": "naca paramāṇvādeḥ pratyakṣatvaṃ tryaṇukāderapratyakṣatvaṃ yuktam /",
    "GSP33nysu__2u:8215": "pratyakṣatvāpratyakṣatve ca parasparavyāhate /",
    "GSP33nysu__2u:8216": "yatpratyakṣaṃ ghaṭādi na tadapratyakṣam /",
    "GSP33nysu__2u:8217": "yaccāpratyakṣaṃ gaganādi na tatpratyakṣamiti tayoḥ parasparaparihāreṇaiva vṛtteḥ /",
    "GSP33nysu__2u:8218": "kiñca mahattvāṇutve parasparaviruddhe kathamekaikatrāṅgīkartumucite /",
    "GSP33nysu__2u:8219": "(tadāha) yathā āha sūtrakāraḥ”dṛṣṭāntācca'; iti /",
    "GSP33nysu__2u:8220": "naca kālabhedena virodhaparihāraḥ, parimāṇasya yāvaddravyabhāvitvādityāśaṅkaya pratyakṣatvāpratyakṣatvaprasaṅgayostāvadiṣyāpādanatvaṃ vadanvyāhatiṃ pariharati- pratyakṣatveti //",
    "GSP33nysu__2u:8221": "pratyakṣatvatadanyatve puruṣāpekṣayākhile // MAnuv_2,2.63ab //",
    "GSP33nysu__2u:8222": "paramāṇvādāvakhile 'pi dravye pratyakṣatvāpratyakṣatve sta eveti naitau prasaṅgau yuktau",
    "GSP33nysu__2u:8223": "naca vyāhatiḥ /",
    "GSP33nysu__2u:8224": "puruṣabhedāpekṣayā vyavasthopapatteriti /",
    "GSP33nysu__2u:8225": "etaccottaratra sphuṭībhaviṣyati /",
    "GSP33nysu__2u:8226": "idānīmaṇutvamahattvavyāghātaṃ pariharati- aṇutvaṃ ceti //",
    "GSP33nysu__2u:8227": "aṇutvaṃ ca mahattvaṃ ca yato vastuvyapekṣayā // MAnuv_2,2.63cd //",
    "GSP33nysu__2u:8228": "akhiletyanuvartate /",
    "GSP33nysu__2u:8229": "aṇutvaṃ ca mahattvaṃ cākhile vastuni vidyete /",
    "GSP33nysu__2u:8230": "natu viruddhe /",
    "GSP33nysu__2u:8231": "katham /",
    "GSP33nysu__2u:8232": "yato vastuvyapekṣayāṇutvaṃ ca mahattvaṃ ca tadevocyata iti yojanā /",
    "GSP33nysu__2u:8233": "etaduktaṃ bhavati /",
    "GSP33nysu__2u:8234": "syādayaṃ paramāṇvādiṣvakhiladravyeṣvaṇutvamahattvāṅgīkāre virodho yadi rūpe nīlatvapītatvavatparimāṇe 'ṇutvamahattvādijātiyogaḥ syāt /",
    "GSP33nysu__2u:8235": "nacaivam /",
    "GSP33nysu__2u:8236": "pramāṇābhāvāt /",
    "GSP33nysu__2u:8237": "kintu yathā tryaṇukādiṣu mahattvamekajātīyameva,",
    "GSP33nysu__2u:8238": "utkarṣāpakarṣavatpareṇāṅgīkṛtam /",
    "GSP33nysu__2u:8239": "yathācāṇutvaṃ paramāṇudvayaṇukayoḥ /",
    "GSP33nysu__2u:8240": "evaṃ parimāṇamavāntarajātirahitameva sarvadravyeṣūtkarṣāpakarṣavadvartate",
    "GSP33nysu__2u:8241": "tathā caikatra dravye vartamānaṃ parimāṇaṃ dravyāntaravartyutkṛṣṭaparimāṇāpekṣayāṇutvamityucyate",
    "GSP33nysu__2u:8242": "tadeva dravyāntavartino 'pakṛṣṭaparimāṇasyāpekṣayā mahattvamityucyate /",
    "GSP33nysu__2u:8243": "evañca kuto virodhaḥ /",
    "GSP33nysu__2u:8244": "yathā khalvekameva dravyaṃ dravyabhedāpekṣayā sannikṛṣṭaṃ viprakṛṣṭaṃ cocyamānaṃ na virodhāspadam",
    "GSP33nysu__2u:8245": "ata eva pratyakṣatvāpratyakṣatvavirodho 'pyapāstaḥ /",
    "GSP33nysu__2u:8246": "tayormahattvādimātranimittatve hi sa syāt /",
    "GSP33nysu__2u:8247": "na caivam /",
    "GSP33nysu__2u:8248": "kintu puruṣāṇāmindriyapāṭavanimittatvameva /",
    "GSP33nysu__2u:8249": "anyathā mandavilocanenāpi tryaṇukamupalabhyeta /",
    "GSP33nysu__2u:8250": "tarhi gaganāderapi kadācitpratyakṣatvaṃ syāditi cenna /",
    "GSP33nysu__2u:8251": "udbhūtarūpābhāvāt /",
    "GSP33nysu__2u:8252": "dvayaṇukānupalambho guṇaviśeṣaviparyayādhīnaḥ ālokendriyasannikṛṣṭacākṣuṣadravyānupalambhatvāt",
    "GSP33nysu__2u:8253": "pavanānupalambhavadityādikaṃ tvapakṛṣṭamahattvādinaivānyathāsiddham /",
    "GSP33nysu__2u:8254": "tarhi parvatāderapratyakṣatā syāt iti cenna /",
    "GSP33nysu__2u:8255": "apakarṣaviśeṣasya vivakṣitatvāt /",
    "GSP33nysu__2u:8256": "nāsau vyavasthito 'stīti cet /",
    "GSP33nysu__2u:8257": "satyam /",
    "GSP33nysu__2u:8258": "ata eva puruṣāpekṣayetyuktamiti /",
    "GSP33nysu__2u:8259": "astvevaṃ parimāṇe 'vāntarajātyabhāvastathāpi na sarvatra mahattvāṇutvabhyupagamo yujyate",
    "GSP33nysu__2u:8260": "utkṛṣṭāpakṛṣṭaparimāṇāpekṣayā hi madhyavarti parimāṇamaṇutvaṃ mahattvaṃ cocyata ityuktam /",
    "GSP33nysu__2u:8261": "tacca dvayaṇukādiparimāṇe sambhavati /",
    "GSP33nysu__2u:8262": "naca paramāṇuparimāṇe /",
    "GSP33nysu__2u:8263": "nahi paramāṇuparimāṇādapakṛṣṭaṃ parimāṇamasti /",
    "GSP33nysu__2u:8264": "yadapekṣayā tanmahattvaṃ syāt /",
    "GSP33nysu__2u:8265": "ataḥ paramāṇoraṇutvameva /",
    "GSP33nysu__2u:8266": "tathāca na mahattvaṃ cetyasadityata āha- tāratamyeti //",
    "GSP33nysu__2u:8267": "tāratamyasthitā yasmāt padārthāḥ sarva eva ca // MAnuv_2,2.64ab //",
    "GSP33nysu__2u:8268": "yasmātsarve 'pi padārthāḥ parimāṇatāratamyenaiva sthitāḥ /",
    "GSP33nysu__2u:8269": "svaparimāṇāpekṣayotkṛṣṭāpakṛṣṭaparimāṇavantaḥ /",
    "GSP33nysu__2u:8270": "sarvāṇyapi dravyāṇi kutaścitparimāṇādutkṛṣṭena parimāṇena upetānīti vā /",
    "GSP33nysu__2u:8271": "tasmātparamāṇorapi mahattvaṃ yujyate iti sambandhaḥ /",
    "GSP33nysu__2u:8272": "ayamatra prayogaḥ /",
    "GSP33nysu__2u:8273": "paramāṇuḥ kutaścidutkṛṣṭena parimāṇena yuktaḥ,",
    "GSP33nysu__2u:8274": "svaparimāṇāpekṣayāpakṛṣṭaparimāṇavāniti vā, dravyatvāttantuvaditi /",
    "GSP33nysu__2u:8275": "naca paramāṇorapakṛṣṭadravyābhāvādbādhitaviṣayatvam /",
    "GSP33nysu__2u:8276": "tadbhāgānāṃ vakṣyamāṇatvāt /",
    "GSP33nysu__2u:8277": "naca teṣveva vyabhicāraḥ /",
    "GSP33nysu__2u:8278": "teṣāmapi bhāgavattvāt /",
    "GSP33nysu__2u:8279": "tadevaṃ paramāṇudvayaṇukādiparimāṇānāṃ vaijātyasyābhāvādyuktaṃ sautramanumānamiti siddham",
    "GSP33nysu__2u:8280": "yadyapi vaijātyamaṅgīkṛtyāpi kāryakāraṇabhāvaḥ śakyopapādanaḥ /",
    "GSP33nysu__2u:8281": "anyathā saṅkhayāyā apyakāraṇatvāpatteḥ /",
    "GSP33nysu__2u:8282": "parimāṇasyaivamiti niyamasya nirmūlatvāt /",
    "GSP33nysu__2u:8283": "tathāpi vastusthitireva vaktavyeti /",
    "GSP33nysu__2u:8284": "parimāṇatvāvāntarajātyapākaraṇena sajātīyatāmupapādyānumānaṃ samāhitamiti jñātavyam /",
    "GSP33nysu__2u:8285": "paramāṇorapyutkṛṣṭaparimāṇāśrayatvamuktaṃ tadākṣipati- yatheti //",
    "GSP33nysu__2u:8286": "yathā mahattvaviśrāntistathāṇutvasya ceṣyate // MAnuv_2,2.64cd //",
    "GSP33nysu__2u:8287": "parimāṇatvataścen ... // MAnuv_2,2.65a //",
    "GSP33nysu__2u:8288": "yathā mahattvasya viśrāntistathā parimāṇatva(to)hetoraṇutvasya ca viśrāntiriṣyate cediti yojanā",
    "GSP33nysu__2u:8289": "atra mahattvāṇutvaśabdābhyāṃ parimāṇotkarṣāpakarṣāvucyete /",
    "GSP33nysu__2u:8290": "tābhyāṃ ca tattāratamyamupalakṣyate /",
    "GSP33nysu__2u:8291": "parimāṇatvata iti //",
    "GSP33nysu__2u:8292": "parimāratāratamyatvādityarthaḥ /",
    "GSP33nysu__2u:8293": "tatācāṇau siddhe 'ṇutvasiddhistatsiddhau ca tat(aṇutva)siddhiriti",
    "GSP33nysu__2u:8294": "parasparāśrayadoṣaḥ parāstaḥ /",
    "GSP33nysu__2u:8295": "tadayamarthaḥ /",
    "GSP33nysu__2u:8296_0": "parimāṇāpakarṣatāratamyaṃ kvacidviśrāntaṃ parimāṇatāratamyatvāt parimāṇotkarṣatāratamyavadityanumānena parimāṇāpakarṣatāratamyasya",
    "GSP33nysu__2u:8296_1": "kvacidviśrāntisiddhau yatredaṃ viśrāntaṃ yataḥ paramāṇurnāsti sa paramāṇuriti parimāṇāpakarṣakāṣṭhāśrayatayā siddhasya paramāṇoḥ",
    "GSP33nysu__2u:8296_2": "kathamutkṛṣṭaparimāṇākhyamapi mahattvaṃ sādhayituṃ śakyam /",
    "GSP33nysu__2u:8297": "dharmigrāhakapramāṇena svavacanena (ca) vyāghātāditi /",
    "GSP33nysu__2u:8298": "atra vaktavyam /",
    "GSP33nysu__2u:8299": "keyaṃ kvacidviśrāntirnāma /",
    "GSP33nysu__2u:8300": "kimiyattāparicchedaḥ, tryaṇukaparimāṇāt ṣaṣṭhabhāga eva parimāṇaṃ, na tato 'pakṛṣṭamastīti, kiṃvā kvaciddravye vṛttiḥ,",
    "GSP33nysu__2u:8301": "apakarṣatāratamyamiyattāvacchedarahitameva kintvanantāṃśopetamapi tatsarvaṃ kvacidāśritameveti",
    "GSP33nysu__2u:8302": "tatrādye sādhye dṛṣṭāntaḥ sādhyavikala ityāha- neti //",
    "GSP33nysu__2u:8303": "... na mahattvasyāpi viśramaḥ // MAnuv_2,2.65ab //",
    "GSP33nysu__2u:8304": "dṛṣṭāntīkṛtasya mahattvasya parimāṇotkarṣatāratamyasyāpi viśramaḥ uktarūpo nāsti /",
    "GSP33nysu__2u:8305": "na kevalaṃ pakṣasyetyaperarthaḥ /",
    "GSP33nysu__2u:8306": "kuto nāstītyata āha- dṛśyata iti //",
    "GSP33nysu__2u:8307": "dṛśyate 'nanta ityeva ... // MAnuv_2,2.65c //",
    "GSP33nysu__2u:8308": "parimāṇotkarṣataratamabhāvo 'nanto 'navadhika ityeva dṛśyate /",
    "GSP33nysu__2u:8309": "na tviyattāparicchedavāniti /",
    "GSP33nysu__2u:8310": "bādhakapramāṇasadbhāvātsādhakābhāvāccetyarthaḥ /",
    "GSP33nysu__2u:8311": "kālātyayāpadiṣyaṃ cāsminpakṣe 'numānamityāha- tatheti //",
    "GSP33nysu__2u:8312": "... tathānantyamaṇāvapi // MAnuv_2,2.65d //",
    "GSP33nysu__2u:8313": "tathāśabdo dūṣaṇasamuccaye /",
    "GSP33nysu__2u:8314": "na kevalaṃ parimāṇotkarṣataratamabhāvo 'nanta iti dṛśyate /",
    "GSP33nysu__2u:8315": "kintvasāvaṇau parimāṇāpakarṣatāratamye 'pyānantyamanavadhikatvaṃ dṛśyata ityarthaḥ /",
    "GSP33nysu__2u:8316": "dṛśyate 'nanta ityeva'; itīyattāparicchedo na dṛṣṭānte dṛśyata iti evaśabdena uktam /",
    "GSP33nysu__2u:8317": "tadviśadayati- neti //",
    "GSP33nysu__2u:8318": "na mahattatvaguṇata etāvāniti hīśvaraḥ /",
    "GSP33nysu__2u:8319": "paricchinnas ... // MAnuv_2,2.66a-c //",
    "GSP33nysu__2u:8320": "mahattvamiti dravyaviśeṣasyevaṃ (syaiva) saṃjñā /",
    "GSP33nysu__2u:8321": "tena ānmahata ityeṣa vidhirna bhavati /",
    "GSP33nysu__2u:8322": "“dṛṣṭānugatirhi saṃjñāchandasoḥ'; iṣyate /",
    "GSP33nysu__2u:8323": "yathā'ha”bahulaṃ taṇi'; iti /",
    "GSP33nysu__2u:8324": "guṇaśabdo 'tra tantreṇa dviḥ upāttaḥ /",
    "GSP33nysu__2u:8325": "tatrādyasya parimāṇākhyo guṇaviśeṣo 'rthaḥ /",
    "GSP33nysu__2u:8326": "dvitīyasya guṇanam īśvara iti paramamahattvāśrayadravyopalakṣaṇam /",
    "GSP33nysu__2u:8327": "parimāṇotkarṣatāratamyasyeyattāparicchedo hi tathā sati dṛṣṭaḥ syāt /",
    "GSP33nysu__2u:8328": "yadi mahattattvādiparimāṇagaṇanayeśvarādiḥ etāvānpañcaguṇaparimāṇavān ṣaḍguṇaparimāṇavānveti paricchinnaḥ syāt /",
    "GSP33nysu__2u:8329": "nacaivam /",
    "GSP33nysu__2u:8330": "tathā sati paramamahattvānupapatteriti hiśabdārthaḥ /",
    "GSP33nysu__2u:8331": "atra mahattattvagrahaṇenedaṃ sūcayati /",
    "GSP33nysu__2u:8332": "yaduktaṃ vaiśeṣikādibhiḥ pṛthivyādīni navaiva dravyāṇi iti tadasat /",
    "GSP33nysu__2u:8333": "mahadahaṅkārādīnāmapi sattvāt /",
    "GSP33nysu__2u:8334": "naca tatra pramāṇābhāvaḥ /",
    "GSP33nysu__2u:8335": "śrutyādeḥ pramāṇasya vidyamānatvāt /",
    "GSP33nysu__2u:8336": "naca tryaṇukādikameva tathocyate /",
    "GSP33nysu__2u:8337": "avyaktatvādiśravaṇāt /",
    "GSP33nysu__2u:8338": "naca bādhakaṃ kiñcit vidyate /",
    "GSP33nysu__2u:8339": "yenopacārakalpaneti /",
    "GSP33nysu__2u:8340": "īśvaragrahaṇena jīvātmanāmapi yatparaiṣaḥ paramamahattvamuktaṃ tadasaditi sūcayati /",
    "GSP33nysu__2u:8341": "upapādayiṣyate khalvaṇutvaṃ jīvasyeti /",
    "GSP33nysu__2u:8342": "dṛṣṭānte viśramābhāvopapādanasya prayojanamāha- tatheti //",
    "GSP33nysu__2u:8343": "... tathāṇośca naitāvadbhāgatā kvacit // MAnuv_2,2.66cd //",
    "GSP33nysu__2u:8344": "yato dṛṣṭānta etāvadguṇameva parimāṇamutkṛṣṭate nāto 'dhikamiti vākyaṃ nāsti /",
    "GSP33nysu__2u:8345": "atastathā taddṛṣṭāntena aṇoḥ aṇutvasya parimāṇāpakarṣasya caitāvadbhāgatā tryaṇukaparimāṇāt ṣaṣṭhabhāga eva parimāṇamapakṛṣṭate nāto 'dhikamitīyattā",
    "GSP33nysu__2u:8346": "kvaciddravye na siddhayati /",
    "GSP33nysu__2u:8347": "nahi mahāhradaṃ sapakṣīkṛtya parvate 'gnimatvaṃ śakyasādhanam /",
    "GSP33nysu__2u:8348": "tadasiddhau ca na vivakṣitārthalābhaḥ /",
    "GSP33nysu__2u:8349": "asmādetāvadbhāgameva parimāṇamapākṛṣṭate nāto 'dhikamityasyārthasya hi siddhāvapakarṣakāṣṭhāśrayabhūtaṃ kutaścidapyanutkṛṣṭamāṇaṃ dravyaṃ siddhayatīti /",
    "GSP33nysu__2u:8350": "yadvānena vākyena pratipakṣamāha /",
    "GSP33nysu__2u:8351": "tathāhi /",
    "GSP33nysu__2u:8352": "samarthitaṃ tāvatparimāṇotkarṣatāratamyaṃ na kvacidviśrāntamasmādetāvadguṇameva parimāṇamutkṛṣṭata itīyattābhāvāditi /",
    "GSP33nysu__2u:8353": "tathā taddṛṣṭāntenāṇoścaitāvadbhāgatā kvacinnāstīti sādhyata iti /",
    "GSP33nysu__2u:8354": "atrāyaṃ prayogaḥ /",
    "GSP33nysu__2u:8355": "parimāṇāpakarṣatāratamyaṃ kvacinna viśrāntam parimāṇatāratamyatvāt parimāṇotkarṣatāratamyavaditi",
    "GSP33nysu__2u:8356": "dvitīyaṃ śaṅkate- viśrānta iti //",
    "GSP33nysu__2u:8357": "viśrānto yadyanantāṃśaḥ kaścidastīti gamyate // MAnuv_2,2.67ab //",
    "GSP33nysu__2u:8358": "viśrānta ityasya tryaṇukādyapekṣayā parimāṇato 'nantāṃśo dravyaviśeṣaḥ kaścidastītyartha iti dvitīyapakṣo gamyate 'bhyupagamyate yadītyarthaḥ /",
    "GSP33nysu__2u:8359": "idamu(etadu)ktaṃ bhavati /",
    "GSP33nysu__2u:8360": "parimāṇāpakarṣatāratamyamiyattānavacchinnameva /",
    "GSP33nysu__2u:8361": "kintvanantāṃśarūpamapi tatkvacidāśritamiti /",
    "GSP33nysu__2u:8362": "nirākaroti- neti //",
    "GSP33nysu__2u:8363": "nāvasāyayituṃ śakyo virodhādeva kevalam // MAnuv_2,2.67cd //",
    "GSP33nysu__2u:8364": "tarhīti śeṣaḥ /",
    "GSP33nysu__2u:8365": "kaściditi vartate /",
    "GSP33nysu__2u:8366": "evaṃ sādhane kaścidapi dravyaviśeṣo nāvasāyayituṃ śakyaḥ /",
    "GSP33nysu__2u:8367": "ayameva sarvato 'pakṛṣṭaparimāṇavānnāto 'pakṛṣṭaparimāṇo 'stīti",
    "GSP33nysu__2u:8368": "sarvāntimatayā na pratipattuṃ kaścicchakyate /",
    "GSP33nysu__2u:8369": "kutaḥ kevalaṃ sākṣādvirodhāt /",
    "GSP33nysu__2u:8370": "parimāṇāpakarṣo 'nantaśca paryavasitaśceti hi vipratiṣiddhametat /",
    "GSP33nysu__2u:8371": "bhavitavyaṃ cāvasānena /",
    "GSP33nysu__2u:8372": "anyathā sarvasyāpyutkṛṣṭāpakṛṣṭaparimāṇasambhavena paramāṇormahattvanirākaraṇāsambhavāt /",
    "GSP33nysu__2u:8373": "evaśabdena virodhasyāparihāryatvaṃ sūcayati /",
    "GSP33nysu__2u:8374": "tadanenāpasiddhānto 'bhihito bhavati /",
    "GSP33nysu__2u:8375": "yadi cānantyamavadhīrya parimāṇāpakarṣatāratamyaṃ kvacidāśritamityeva pratijñārthaḥ syāt /",
    "GSP33nysu__2u:8376": "tathāpi na sisā(ṣā)dhayiṣitamavasānaṃ labhyata ityarthāntaratā syāt /",
    "GSP33nysu__2u:8377": "yathā'kāśāderutkṛṣṭaparimāṇaṃ dravyaṃ nāsti tathā",
    "GSP33nysu__2u:8378": "paramāṇorapakṛṣṭaparimāṇaṃ dravyaṃ nāstīti tātparyārthaṃ iti cet /",
    "GSP33nysu__2u:8379": "satyam /",
    "GSP33nysu__2u:8380": "nāyamito labhyata iti ucyate /",
    "GSP33nysu__2u:8381": "parimāṇāpakaṣartāratamyaṃ kvacinniratiśayam parimāṇatāratamyatvātparimāṇotkaṣartāratamyavaditi vivakṣitamiti cet /",
    "GSP33nysu__2u:8382": "ko 'yamatiśayo nāma /",
    "GSP33nysu__2u:8383": "kimādhikyamuta nyūnatā /",
    "GSP33nysu__2u:8384": "atha sādhāraṇaṃ kiñcit /",
    "GSP33nysu__2u:8385": "ādye bādhaḥ /",
    "GSP33nysu__2u:8386": "dvitīye dṛṣṭāntasya sādhyavikalatā /",
    "GSP33nysu__2u:8387": "na tṛtīyaḥ /",
    "GSP33nysu__2u:8388": "tadabhāvāt /",
    "GSP33nysu__2u:8389": "śabdasāmyamātreṇānumānāpravṛtteḥ /",
    "GSP33nysu__2u:8390": "yathā'kāśādiparimāṇamubhayāvadhimanna bhavati /",
    "GSP33nysu__2u:8391": "tathā tryaṇukāvayavāvayavaparimāṇamapi sādhyamiti cenna /",
    "GSP33nysu__2u:8392": "hetvabhāvāt /",
    "GSP33nysu__2u:8393": "parimāṇatvasya ghaṭādiparimāṇe vyabhicārāt /",
    "GSP33nysu__2u:8394": "nityaparimāṇatvasyāśrayānityatāyā vakṣyamāṇatvenāsiddheḥ /",
    "GSP33nysu__2u:8395": "parimāṇakāṣṭhatvasya ca sādhyatvāt /",
    "GSP33nysu__2u:8396": "evaṃ tātparyāntarāṇyapi nirākāryāṇīti /",
    "GSP33nysu__2u:8397": "parimāṇotkarṣatāratamyasyānantatvaṃ dṛśyata ityuktam /",
    "GSP33nysu__2u:8398": "tatkena pramāṇenetyāśaṅkaya kālākāśeśvarādīni hi dravyāṇi paramamahattvayantīṣyante /",
    "GSP33nysu__2u:8399": "tatra kālākāśayostāvatparimāṇotkarṣasyānantyaṃ sākṣisiddhamityāha-",
    "GSP33nysu__2u:8400": "kevalamiti //",
    "GSP33nysu__2u:8401": "kevalaṃ sākṣimānena kālo deśo 'pi nāntavān // MAnuv_2,2.68ab //",
    "GSP33nysu__2u:8402": "kevalaśabdena pramāṇāntarābhāvaṃ pratijānīte /",
    "GSP33nysu__2u:8403": "deśa ityākāśa ucyate /",
    "GSP33nysu__2u:8404": "nāntavānityanavadhikaparimāṇotkarṣavān /",
    "GSP33nysu__2u:8405": "dṛśyata iti vakṣyamāṇamatrāpi sambaddhayate /",
    "GSP33nysu__2u:8406": "kālākāśau hi kevalaṃ sākṣi(vedya)siddhāvityupapāditaṃ prathamādhyāye /",
    "GSP33nysu__2u:8407": "atastatparimāṇotkaṣarsyānavadhikatvamapi tenaiva gamyata iti /",
    "GSP33nysu__2u:8408": "parimāṇāpakarṣatāratamyasyāpyānantyaṃ dṛśyata ityuktam /",
    "GSP33nysu__2u:8409": "tatkena pramāṇenetyāśaṅkaya kālākāśayostāvatsākṣiṇaivetyāha-",
    "GSP33nysu__2u:8410": "aparyavasitaśceti //",
    "GSP33nysu__2u:8411": "aparyavasitiścāṇordṛśyate sakṣiṇā dvayoḥ // MAnuv_2,2.68cd //",
    "GSP33nysu__2u:8412": "dvayoḥ kāle gagane ca /",
    "GSP33nysu__2u:8413": "aṇośca parimāṇāpakarṣatāratamyasya cetyarthaḥ /",
    "GSP33nysu__2u:8414": "aparyavasitiḥ ānantyam /",
    "GSP33nysu__2u:8415": "nanvetadanupayuktam /",
    "GSP33nysu__2u:8416": "paramāṇuparimāṇato 'pakṛṣṭaparimāṇasadbhāve pramāṇopanyāsasya kāryatve kālāvakāśayoḥ parimāṇotkarṣānantye pramāṇopanyāsasya prayojanābhāvāditi /",
    "GSP33nysu__2u:8417": "maivam /",
    "GSP33nysu__2u:8418": "nahi pareṇa sākṣādevamuktam /",
    "GSP33nysu__2u:8419": "kintu parimāṇotkarṣaparamparāvattadapakaṣarparamparāpi paryavasānavatīti /",
    "GSP33nysu__2u:8420": "tathāca kālākāśayoḥ parimāṇotkarṣāpakarṣaparamparāyāḥ paryavasānābhāve sākṣipramāṇopanyāsaḥ kathamasaṅgataḥ /",
    "GSP33nysu__2u:8421": "nanvastu kālākāśayoḥ parimāṇaprakarṣo 'navadhikaḥ /",
    "GSP33nysu__2u:8422": "tadapakarṣānantyaṃ tu katham /",
    "GSP33nysu__2u:8423": "vyāhatatvāt /",
    "GSP33nysu__2u:8424": "maivam /",
    "GSP33nysu__2u:8425": "sākṣisiddhatvāt /",
    "GSP33nysu__2u:8426": "pramite 'rthe virodhānavakāśāt /",
    "GSP33nysu__2u:8427": "kālādāvanavadhikaḥ parimāṇāpakarṣaḥ sākṣisiddha ityeva neṣyata iti cet /",
    "GSP33nysu__2u:8428": "kiṃ sākṣiṇā nāvagamyate, utāvagato 'pi na satyaḥ, athavā sākṣī nāma",
    "GSP33nysu__2u:8429": "pramāṇaṃ nāsti /",
    "GSP33nysu__2u:8430": "ādyaṃ śaṅkate- yadīti //",
    "GSP33nysu__2u:8431": "yadi no sākṣigamyaṃ tan ... // MAnuv_2,2.69a //",
    "GSP33nysu__2u:8432": "taditi kālādeḥ parimāṇāpakarṣasyānantyaṃ sāmānyena parāmṛśati /",
    "GSP33nysu__2u:8433": "dūṣayati- mahattvamiti //",
    "GSP33nysu__2u:8434": "... mahattvaṃ kena gamyate // MAnuv_2,2.69b //",
    "GSP33nysu__2u:8435": "kālākāśayoriti vartate /",
    "GSP33nysu__2u:8436": "mahattvam anavadhikaḥ parimāṇotkaṣarḥ /",
    "GSP33nysu__2u:8437": "tarhīti śeṣaḥ /",
    "GSP33nysu__2u:8438": "ayamabhisandhiḥ /",
    "GSP33nysu__2u:8439": "kālādau parimāṇotkaṣarsyānantyamupetya hi pareṇa tadapakarṣānantyaṃ neṣyate /",
    "GSP33nysu__2u:8440": "tatra vaktavyam /",
    "GSP33nysu__2u:8441": "prakarṣānantyaṃ kena pramāṇenāvagamyata iti /",
    "GSP33nysu__2u:8442": "sākṣiṇeti cet /",
    "GSP33nysu__2u:8443": "apakarṣānantyamapi tadbalena kuto nāṅgīkṛtam /",
    "GSP33nysu__2u:8444": "tattena nāvagamyata iti /",
    "GSP33nysu__2u:8445": "sākṣiṇeti cet /",
    "GSP33nysu__2u:8446": "apakarṣānantyamapi tadbalena kuto nāṅgīkāryam /",
    "GSP33nysu__2u:8447": "tattena nāvagamyata ityuktamiti cet /",
    "GSP33nysu__2u:8448": "idamapi (tadapi)tena nāvagamyata iti vadantaṃ prati kimuttaram /",
    "GSP33nysu__2u:8449": "anubhavāpalāpo na yukta iti cet /",
    "GSP33nysu__2u:8450": "samaṃ prakṛte 'pi /",
    "GSP33nysu__2u:8451": "yathā hi kālāderutkarṣānavadhikatvamanubhave cakāsti /",
    "GSP33nysu__2u:8452": "tathāpakarṣānantyamapīti kimekatra pakṣapātena /",
    "GSP33nysu__2u:8453": "anyathaikāpalāpe dvitīyasyāpyapalāpo duruttaraḥ syāditi /",
    "GSP33nysu__2u:8454": "syādetat /",
    "GSP33nysu__2u:8455": "na kālādeḥ parimāṇotkarṣānantyaṃ sākṣisiddhamiti brūmaḥ /",
    "GSP33nysu__2u:8456": "kintu anumānagamyam /",
    "GSP33nysu__2u:8457": "tathāca na pratibandīgraha ityata āha- viśrāntiriti //",
    "GSP33nysu__2u:8458": "viśrāntistāratamyena dṛśyate hyanumānataḥ // MAnuv_2,2.69cd //",
    "GSP33nysu__2u:8459": "parimāṇotkarṣaparamparayā iti śeṣaḥ /",
    "GSP33nysu__2u:8460": "anumānata iti tṛtīyārthe tasiḥ /",
    "GSP33nysu__2u:8461": "nānumānena kālādāvanavadhikaparimārotkaṣarsiddhiḥ /",
    "GSP33nysu__2u:8462": "hi yasmāttāratamyenānumānena tadviśrāntirdṛśyate /",
    "GSP33nysu__2u:8463": "parimāṇotkarṣatāratamyaṃ iyattāvatparimāṇatāratamyatvāttadapakaṣartāratamyavaditi pratyanumānapratiruddhatvāditi yāvat /",
    "GSP33nysu__2u:8464": "naca dṛṣṭānto 'smākaṃ sādhyavikala iti vācyam /",
    "GSP33nysu__2u:8465": "apakarṣatāratamyasya antavattvamupetyotkarṣatāratamyasyānantyamanumimānasya parasyaivaṃ pratipakṣotprekṣā syādityucyamānatvāt /",
    "GSP33nysu__2u:8466": "tathāca sākṣiviruddhaṃ pratyanumānamiti vaktavyam /",
    "GSP33nysu__2u:8467": "kathaṃ tarhi sa eva kālādāvanavadhikaprakṛṣṭaparimāṇaṃ na sādhayediti /",
    "GSP33nysu__2u:8468": "astu tarhyāgamātkālādāvanavadhikotkṛṣṭaparimāṇasiddhiritayāśaṅkayāha-",
    "GSP33nysu__2u:8469": "yadīti //",
    "GSP33nysu__2u:8470": "yadyāgamādanantaṃ tanmahattvamavagamyate /",
    "GSP33nysu__2u:8471": "anantameva cāṇutvaṃ kuto naivāvasīyate // MAnuv_2,2.70 //",
    "GSP33nysu__2u:8472": "āgamāt sa eṣo 'nanta ityādeḥ /",
    "GSP33nysu__2u:8473": "tanmahatvaṃ kālādiparimāṇotkarṣaḥ /",
    "GSP33nysu__2u:8474": "aṇutvaṃ parimāṇāpakarṣaḥ /",
    "GSP33nysu__2u:8475": "etadu(idamu)ktaṃ bhavati /",
    "GSP33nysu__2u:8476": "nāgamaḥ kālādyanantānāṃ svayaṃ pratipādayati /",
    "GSP33nysu__2u:8477": "tatpravṛtteḥ prāgeva sākṣiṇā tatpratibhāsāt /",
    "GSP33nysu__2u:8478": "kintvanuvāda evāyam /",
    "GSP33nysu__2u:8479": "pratipādakatve vā nāsmatprayojanaparikṣayaḥ /",
    "GSP33nysu__2u:8480": "yasmādāgamātkālādyutkarṣo 'navadhikaḥ pratīyate tasmādevāparṣānantyapratīteḥ /",
    "GSP33nysu__2u:8481": "anantaśabdo hyanavacchedamātramācaṣṭe /",
    "GSP33nysu__2u:8482": "sa ca yathā parimāṇotkarṣaviṣayo vyākhyāyate /",
    "GSP33nysu__2u:8483": "tathā tadapakarṣaviṣayo 'pi śakyate vyākhyātumiti /",
    "GSP33nysu__2u:8484": "parimāṇotkarṣavattadapakarṣasyāpi kālādāvānantyaṃ sākṣiṇā'gamena vā pratīyata eva /",
    "GSP33nysu__2u:8485": "tathāpi na tatsatyam /",
    "GSP33nysu__2u:8486": "nahi pratītatva(ti)mātreṇa satyatāniścayo 'tiprasaṅgāditi dvitīyaṃ",
    "GSP33nysu__2u:8487": "nirākaroti- mahattveti //",
    "GSP33nysu__2u:8488": "mahattvāṇutvayornaiva viśrāntirupalabhyate // MAnuv_2,2.71ab //",
    "GSP33nysu__2u:8489": "kālādau parimāṇotkarṣāpakarṣayorviśrāntiriyattāvacchedo balavatpramāṇena naivopalabhyate /",
    "GSP33nysu__2u:8490": "atra mahattvagrahaṇaṃ dṛṣṭāntātharm /",
    "GSP33nysu__2u:8491": "idamuktaṃ bhavati /",
    "GSP33nysu__2u:8492": "yathā kālādau parimāṇotkarṣasyānantyaṃ sākṣyādyavagataṃ viparītagrāhakapramāṇābhāvātsatyameva",
    "GSP33nysu__2u:8493": "tathā tadapakarṣasyāpi /",
    "GSP33nysu__2u:8494": "vinā bādhakena sākṣyādisiddhaṃ parimāṇāpakarṣānantya kālādāvasatyaṃ cettadutkarṣānantyamapya(kālādāva)satyaṃ syāt /",
    "GSP33nysu__2u:8495": "aviśeṣāt /",
    "GSP33nysu__2u:8496": "tataścāparicchinnaparimāṇatāṅgīkāro (bhajyeta) naṅkṣayeta /",
    "GSP33nysu__2u:8497": "atiprasaṅgastu bādhakābhāvenāpāsta iti /",
    "GSP33nysu__2u:8498": "nanvastyeva parimāṇāpakarṣasyānantyābhyupagame bādhakam /",
    "GSP33nysu__2u:8499": "tathāhi /",
    "GSP33nysu__2u:8500": "apakarṣo nāmālpatā /",
    "GSP33nysu__2u:8501": "ānantyaṃ cānalpatā /",
    "GSP33nysu__2u:8502": "naca viruddhayorviśeṣyabhāvaḥ sambhavati /",
    "GSP33nysu__2u:8503": "na hi bhavati pīto 'pīta iti /",
    "GSP33nysu__2u:8504": "ato bādhakasadbhāvātpratītamapyapakarṣānantyaṃ tyajyata ityata āha-",
    "GSP33nysu__2u:8505": "anyadeveti //",
    "GSP33nysu__2u:8506": "anyadeva hyanantatvaṃ mahattvāṇutvayoḥ samam // MAnuv_2,2.71cd //",
    "GSP33nysu__2u:8507": "nānantatvaṃ nāmānalpatvam /",
    "GSP33nysu__2u:8508": "kintvanyadeva paricchedābhāvarūpam /",
    "GSP33nysu__2u:8509": "tasmātparimāṇotkarṣāpakarṣayoḥ samāno dharma iti yujyate /",
    "GSP33nysu__2u:8510": "atrāpi mahattvagrahaṇaṃ dṛṣṭāntameva /",
    "GSP33nysu__2u:8511": "yathā mahattvasya viśeṣaṇaṃ tathāṇutvasyāpīti /",
    "GSP33nysu__2u:8512": "yadyanantatvaṃ nāmānalpatvaṃ syāttadotkarṣasyāpi viśeṣaṇaṃ na syāt /",
    "GSP33nysu__2u:8513": "nahi tadeva tasya viśeṣaṇaṃ bhavati /",
    "GSP33nysu__2u:8514": "pītaḥ pīta ityadarśanāt /",
    "GSP33nysu__2u:8515": "atastatrānantyaṃ nāma paricchedābhāva iti svīkṛtya viśeṣaṇaviśeṣyabhāvaḥ samarthanīyaḥ /",
    "GSP33nysu__2u:8516": "tathā prakṛte 'pīti /",
    "GSP33nysu__2u:8517": "yathā hi parimāṇotkarṣo gaganādāvanadhikastathā tadapakarṣo 'pyanavadhika",
    "GSP33nysu__2u:8518": "eveti viśeṣaṇaviśeṣyabhāvābhyupagame na ko 'pi doṣa iti /",
    "GSP33nysu__2u:8519": "ānantyaṃ nāmānalpatvādanyadityetatpratyayayituṃ dṛṣṭāntāntaramāha-",
    "GSP33nysu__2u:8520": "bahutveti //",
    "GSP33nysu__2u:8521": "bahutvālpatvayoryadvat sāṅkhayāyāmupalabhyate /",
    "GSP33nysu__2u:8522": "ānantyam ... // MAnuv_2,2.72a-c //",
    "GSP33nysu__2u:8523": "yadvat yathā saṅkhayāyāṃ bahutvālpatvayorviśeṣaṇatayā'nantyamupalabhyate /",
    "GSP33nysu__2u:8524": "bahutvamanantamalpatvaṃ cānantamiti /",
    "GSP33nysu__2u:8525": "tathā prakṛte 'pīti /",
    "GSP33nysu__2u:8526": "yadyanantvaṃ nāmānalpatvaṃ syāt tadā na bahutvasya viśeṣaṇaṃ syāt /",
    "GSP33nysu__2u:8527": "tasyaiva tadviśeṣaṇatvāyogāt /",
    "GSP33nysu__2u:8528": "nāpyalpatvasya, virodhāt /",
    "GSP33nysu__2u:8529": "ataḥ avacchedābhāva evānantatvamityaṅgīkṛtya",
    "GSP33nysu__2u:8530": "bahutvamalpatva(cānanta)cāparyavasitamiti viśeṣaṇaviśeṣyabhāvo boddhavyaḥ /",
    "GSP33nysu__2u:8531": "tathā parimāṇotkarṣāpakarṣayorapīti /",
    "GSP33nysu__2u:8532": "nanu ca nāstyeva saṅkhayāyāṃ bahutvālpatvayorānantyam /",
    "GSP33nysu__2u:8533": "bahutvasya parārdha eva paryavasitatvāt /",
    "GSP33nysu__2u:8534": "alpatvasya caika(ā)tvāvadhitvam /",
    "GSP33nysu__2u:8535": "yathoktam /",
    "GSP33nysu__2u:8536": "“sā caikatvādiparārdhaparyantā'; iti /",
    "GSP33nysu__2u:8537": "ataḥ kathamayaṃ dṛṣṭānta ityata āha- eketi //",
    "GSP33nysu__2u:8538": "... ekabhāgānāṃ tāvattvaṃ hyeva gaṇyate // MAnuv_2,2.72cd //",
    "GSP33nysu__2u:8539": "saṅkhayāmadhikṛtya hi gaṇitaśāstraṃ pravṛttam /",
    "GSP33nysu__2u:8540_0": "tatra ca kalāsavaṇarnaprabhāgabhāgānubandhabhāgāpavāhabhāgabhāgādiprakaraṇeṣvekabhāgānāṃ tāvattvamanavadhikatvaṃ gamyate",
    "GSP33nysu__2u:8540_1": "hi yasmāttasmādavagamyate astyekatvādapyapakṛṣṭānavadhikā saṅkhayeti /",
    "GSP33nysu__2u:8541": "parārdhātparato 'pi saṅkhayāsadbhāvaḥ sphuṭa eveti nopapāditaḥ /",
    "GSP33nysu__2u:8542": "sambhavati hi pareṣāmapīśvarāpekṣābuddhayā paramāṇvādau parārdhātparato 'pi saṅkhayotpattiḥ",
    "GSP33nysu__2u:8543": "tataḥ paraṃ saṃjñākaraṇaṃ tu gaṇakānāṃ prayojanābhāvāt /",
    "GSP33nysu__2u:8544": "etāmeva vipratipattimapanetaṃ saṅkhayādṛṣṭāntopādānaṃ kṛtamiti /",
    "GSP33nysu__2u:8545": "evaṃ kālākāśayoḥ parimāṇotkarṣāpakarṣānantyaṃ sākṣiṇā prasādhyeśvare tadāgamena sādhayati- aṇīyāṃśceti //",
    "GSP33nysu__2u:8546": "aṇīyāṃśca mahīyāṃśca bhagavānāgamoditaḥ // MAnuv_2,2.73ab //",
    "GSP33nysu__2u:8547": "“aṇoraṇīyānmahato mahīyānātmā'; ityāgamena bhagavānīśvaro 'ṇorapyaṇīyānmahato 'pi mahīyānuditaḥ",
    "GSP33nysu__2u:8548": "naca tatrāṇumahacchabdābhyāṃ kiñcidvayavasthitamucyate /",
    "GSP33nysu__2u:8549": "viśeṣaṇābhāvāt /",
    "GSP33nysu__2u:8550": "tato yadyapakṛṣṭaparimāṇaṃ tatastato 'pyapakṛṣṭaparimāṇo",
    "GSP33nysu__2u:8551": "yadyaccotkṛṣṭaparimāṇaṃ tatastato 'pyutkṛṣṭaparimāṇa ityuktaṃ syāt /",
    "GSP33nysu__2u:8552": "tathā ceśvaragatayo parimāṇotkarṣāpakarṣayoranavadhikatvameva labhyate /",
    "GSP33nysu__2u:8553": "nanvaṇīyānmahīyānityukta eva bhagavati parimāṇotkarṣāpakarṣayoḥ paryavasānātkathaṃ tayoḥ anavadhikatvamityata āha- aṇīyāniti //",
    "GSP33nysu__2u:8554": "aṇīyānmahīyānityuktayorapyaṇormahataśceti śabdaviṣayatvāditi /",
    "GSP33nysu__2u:8555": "nanvevaṃ sati svasmādapi svayamapakṛṣṭa utkṛṣṭaścetyāgatam /",
    "GSP33nysu__2u:8556": "ko netyāha /",
    "GSP33nysu__2u:8557": "yathā caitattathā vakṣyate /",
    "GSP33nysu__2u:8558": "śrutyantaraṃ ceśvare parimāṇotkarṣāpakarṣayorānantyaṃ",
    "GSP33nysu__2u:8559": "pratipādayadastītyāha- ānantyeti //",
    "GSP33nysu__2u:8560": "ānantyavācakaḥ śabdo dvidhānantye 'pi mānatām // MAnuv_2,2.73cd //",
    "GSP33nysu__2u:8561": "yāti ... // MAnuv_2,2.74a //",
    "GSP33nysu__2u:8562": "“satyaṃ jñānamanantaṃ brahma'; iti brahmaṇa ānantyasya vācako",
    "GSP33nysu__2u:8563": "'nantaśabdastāvaddeśataḥ kālato vastutaścānantyamāha /",
    "GSP33nysu__2u:8564": "tatra deśānantyaṃ nāmānavadhikaparimāṇavattvam /",
    "GSP33nysu__2u:8565": "kālānantyaṃ nāmānavacchinnasattākatvam /",
    "GSP33nysu__2u:8566": "vastvānantyaṃ nāmāparicchinnasaṅkhayāguṇakarmavigrahavattvam /",
    "GSP33nysu__2u:8567": "tatra yadā parimāṇānantyasya vācakastadā dvidhānantye 'pi",
    "GSP33nysu__2u:8568": "utkarṣāpakarṣābhyāmanantye 'pi mānatāṃ yāti /",
    "GSP33nysu__2u:8569": "na tūtkarṣānantyamātre viśeṣābhāvāditi /",
    "GSP33nysu__2u:8570": "nanvanekārthatvamanyāyaḥ /",
    "GSP33nysu__2u:8571": "ko 'tra nyāyavirodhaḥ /",
    "GSP33nysu__2u:8572": "nirarthakaśabdaprayogāyogāttāvadeko 'rtho 'ṅgīkāryaḥ /",
    "GSP33nysu__2u:8573": "dvitīyāṅgīkāre tu na kiñcidbījamiti kalpanāgauravam /",
    "GSP33nysu__2u:8574": "ucyate /",
    "GSP33nysu__2u:8575": "yatra hyekasminnarthe vyavasthite sati vṛthaivārthāntarāṅgīkārastatraivametat /",
    "GSP33nysu__2u:8576": "nacaivaṃ prakṛte /",
    "GSP33nysu__2u:8577": "anantaśabdo hi paricchedābhāvamāha /",
    "GSP33nysu__2u:8578": "paricche(daśca)do hi deśataḥ kālato vastutaśca bhavanyupagapadeva prāpnoti",
    "GSP33nysu__2u:8579": "naca tatra kasyacinprāthamyamasti /",
    "GSP33nysu__2u:8580": "nāpyanyatamaparityāge kāraṇam /",
    "GSP33nysu__2u:8581": "evaṃ parimāṇāntye 'pyutkarṣaparigraho draṣṭavya iti /",
    "GSP33nysu__2u:8582": "nanvevaṃ kālato guṇataścānantyavācakasyānantaśabdasyālpakālatvamalpaguṇatvaṃ cārthaḥ syāt",
    "GSP33nysu__2u:8583": "anyathālpaparimāṇavattvamapi na syāt /",
    "GSP33nysu__2u:8584": "aviśeṣāditi cet /",
    "GSP33nysu__2u:8585": "kimidaṃ kālato guṇataścālpatvamāpādyaṃ kimalpā eva guṇāḥ santi brahmaṇo na bahutarāḥ /",
    "GSP33nysu__2u:8586": "tathā alpakālīnaiva sattā na pracurakālīneti /",
    "GSP33nysu__2u:8587": "kiṃvā sarvakālagatasyālpakāle 'pyavasthitiḥ syāt /",
    "GSP33nysu__2u:8588": "mahāguṇasya cālpo 'pi guṇaḥ syāditi /",
    "GSP33nysu__2u:8589": "ādyaṃ dūṣayati- naiveti //",
    "GSP33nysu__2u:8590": "... naiva guṇālpatvaṃ kālātpatvaṃ ca mānagam // MAnuv_2,2.74ab //",
    "GSP33nysu__2u:8591": "guṇālpatvaṃ kālālpatvaṃ ca mānagam /",
    "GSP33nysu__2u:8592": "anantaṃ brahmeti śrutipratipādyaṃ naiva bhavediti gūḍhābhisandheḥ pratijñā",
    "GSP33nysu__2u:8593": "hetumuttaratra vakṣyati /",
    "GSP33nysu__2u:8594": "dvitīyamāśaṅkayāṅgīkaroti- sarveti //",
    "GSP33nysu__2u:8595": "sarvakālagatasyālpakāle 'pi syādavasthitiḥ // MAnuv_2,2.74cd //",
    "GSP33nysu__2u:8596": "mahāguṇasya cālpo 'pi guṇaḥ syāditi ced bhavet // MAnuv_2,2.75ab //",
    "GSP33nysu__2u:8597": "iticedāpādyate /",
    "GSP33nysu__2u:8598": "tadbhavedetyarthaḥ /",
    "GSP33nysu__2u:8599": "atra guṇagrahaṇaṃ kriyāderapyupalakṣaṇam /",
    "GSP33nysu__2u:8600": "guṇakālayoryatheṣyamupādānaṃ prāthamyanirāsātharm /",
    "GSP33nysu__2u:8601": "tenoktakalpanāgauravaparihāraṃ sūcayati /",
    "GSP33nysu__2u:8602": "nanu yadi kālālpatvaṃ guṇālpatvaṃ cāṅgīkriyate /",
    "GSP33nysu__2u:8603": "kathaṃ tarhi naiva guṇālpatvamiti nirākaraṇamityato 'bhisandhimudghāṭayati- tāvattvameveti",
    "GSP33nysu__2u:8604": "tāvattvameva naiva syād ... // MAnuv_2,2.75c //",
    "GSP33nysu__2u:8605": "alpatvamevetyarthaḥ /",
    "GSP33nysu__2u:8606": "ityuktaṃ prāgiti śeṣaḥ /",
    "GSP33nysu__2u:8607": "kuto na syāditi cet /",
    "GSP33nysu__2u:8608": "āpādakābhāvādityāha- deśe 'pīti //",
    "GSP33nysu__2u:8609": "... deśe 'pyetanna no matam // MAnuv_2,2.75c //",
    "GSP33nysu__2u:8610": "parimāṇe 'pītyarthaḥ /",
    "GSP33nysu__2u:8611": "etat tāvattvameva /",
    "GSP33nysu__2u:8612": "naḥ asmākam /",
    "GSP33nysu__2u:8613": "etaduktaṃ bhavati /",
    "GSP33nysu__2u:8614": "parimāṇaviṣaye 'smadīyaṃ śrutivyākhyānamupalabhya hi guṇakālayorapyetadāpādyate /",
    "GSP33nysu__2u:8615": "āpādakāntarābhāvāt /",
    "GSP33nysu__2u:8616": "naca parimāṇe 'smābhirevaṃ vyākhyāyate /",
    "GSP33nysu__2u:8617": "apakṛṣṭameva parimāṇamanavadhikamasti notkṛṣṭamiti /",
    "GSP33nysu__2u:8618": "dvidhānantye 'pītyuktatvāt /",
    "GSP33nysu__2u:8619": "ato nirmūlametadāpādanamiti /",
    "GSP33nysu__2u:8620": "nanvetadīśvarāderanavadhikotkṛṣṭāpakṛṣṭaparimāṇasamarthanamayuktam /",
    "GSP33nysu__2u:8621": "sūtrakāreṇa kvāpyanuktatvāt /",
    "GSP33nysu__2u:8622_0": "mahaddīrghavadveti sūtrasya vijātīyayorapi kāryakāraṇabhāvopapādanena vyadhikaraṇayorapyaparicchinnaparimāṇotkarṣāpakarṣayorupapādanena",
    "GSP33nysu__2u:8622_1": "vā samarthayituṃ śakyatvādityata āha- mahata iti //",
    "GSP33nysu__2u:8623": "mahato 'lpatvamapi hi vyomavat prāha vedavit // MAnuv_2,2.76ab //",
    "GSP33nysu__2u:8624": "niravadhikaparimāṇotkarṣavato('pi) brahmaṇo 'lpaparimāravattvaṃ ca vyomaṃ dṛṣṭāntīkṛtya vyomavacceti sūtrakhaṇḍena prāha- sūtrakāraḥ /",
    "GSP33nysu__2u:8625": "ato brahmaṇo gaganasya vānavadhikaparimāṇarotkarṣāpakarṣasadbhāvastatsiddhānto bhavatyeveti",
    "GSP33nysu__2u:8626": "kiñca yo 'rtho niravakāśapramāṇasiddho yadviparyaye cāniṣyaṃ sa sarvo 'pi",
    "GSP33nysu__2u:8627": "siddhānta eva /",
    "GSP33nysu__2u:8628": "tatra kālākāśayorī(rapī)śvare cānavadhikaparimāṇotkarṣāpakarṣasadbhāvaḥ",
    "GSP33nysu__2u:8629": "sākṣiṇā'gamena ca siddha ityuktam /",
    "GSP33nysu__2u:8630": "tadviparyaye bādhakamāha- yadīti //",
    "GSP33nysu__2u:8631": "yadyalpadeśasaṃsthānaṃ na sarvatrāpi no bhavet // MAnuv_2,2.76cd //",
    "GSP33nysu__2u:8632": "kālāderiti vartate /",
    "GSP33nysu__2u:8633": "sarvatrāpi saṃsthānamiti ca /",
    "GSP33nysu__2u:8634": "kālādīnāṃ sarvagatatvaṃ pareṇāpyaṅgīkṛtam /",
    "GSP33nysu__2u:8635": "sarvagatatvaṃ ca sarva(tra)deśe saṃsthānam /",
    "GSP33nysu__2u:8636": "tathāca yadi kālāderalpālpataradeśeṣu saṃsthānaṃ na syāt /",
    "GSP33nysu__2u:8637": "tadā sarvatrāvasthānamapi no bhavet /",
    "GSP33nysu__2u:8638": "kuta ityata āha- sthitasya hīti //",
    "GSP33nysu__2u:8639": "sthitasya hyalpadeśeṣu sarvagatvaṃ bhaved dhruvam /",
    "GSP33nysu__2u:8640": "ekatrāpyanavasthasya kuta evākhilasthatā // MAnuv_2,2.77 //",
    "GSP33nysu__2u:8641": "dhruvamityavadhāraṇe /",
    "GSP33nysu__2u:8642": "alpadeśeṣu sthitasyaiveti /",
    "GSP33nysu__2u:8643": "yathā khalvekaikaṃ varṇamuccārayata eva savardevoccāraṇam /",
    "GSP33nysu__2u:8644": "natvekamapi varṇamanuccārayataḥ, tathālpālpataradeśeṣu sthitasyaiva hi",
    "GSP33nysu__2u:8645": "sarvadeśagatatvaṃ bhavet /",
    "GSP33nysu__2u:8646": "ekaikatrāpi deśe 'navasthitasyākhiladeśasthatā kuta eva bhavet /",
    "GSP33nysu__2u:8647": "anena yo yatsamudāyaṃ vyāpnoti sa tadekadeśānapi vyāpnoti(tyeva),",
    "GSP33nysu__2u:8648": "yaścaikadeśānna vyāpnoti nāsau tatsamudāyamityanvayavyatirekau darśitau /",
    "GSP33nysu__2u:8649": "na kevalamalpālpataradeśasthatvābhāve sarvagatvābhāvaprasaṅgaḥ /",
    "GSP33nysu__2u:8650": "kintu śaśaviṣāṇādivatsattāpi na syādityāha- śūnyatvameveti //",
    "GSP33nysu__2u:8651": "śūnyatvameva tasya syād yasyaikatrāpi na sthitiḥ // MAnuv_2,2.78ab //",
    "GSP33nysu__2u:8652": "evaṃca kālādīnāmalpālpataradeśāvasthāne 'lpālpataraparimāṇavattvamapyavarjanīyamityanavadhikaparimāṇāpakarṣasiddhiḥ",
    "GSP33nysu__2u:8653": "anavadhikotkarṣastu pareṇāpyaṅgīkṛta eveti na tadviparyaye bādhakamuktam /",
    "GSP33nysu__2u:8654": "sarvatrāpi no bhavedityeva vā draṣṭavyam /",
    "GSP33nysu__2u:8655": "nahi paramamahattvābhāve sarvagatatvaṃ sambhavati /",
    "GSP33nysu__2u:8656": "tathācāha-”vibhutvānmahānākāśaḥ'; ityādi /",
    "GSP33nysu__2u:8657": "alpālpataradeśaparyavasitasyālpālpataraparimāṇatvam /",
    "GSP33nysu__2u:8658": "na caivamākāśādīti cet /",
    "GSP33nysu__2u:8659": "tatkimākāśādi samuditarūpaṃ yena paryavasānāparyavasānaviṣayatvamaśnuvīta",
    "GSP33nysu__2u:8660": "kintvekameva /",
    "GSP33nysu__2u:8661": "tacca yadyalpālpataradeśeṣu tiṣṭhettadā tattatparimāṇaṃ bhavatyeva (bhavedeva) /",
    "GSP33nysu__2u:8662": "yadi tava tatra sthitasya tattatparimāṇatvaṃ tadā ghaṭādāvapi tatprasaṅga iti cenna /",
    "GSP33nysu__2u:8663": "tasya sāṃśatvenānyathāsiddhatvāt /",
    "GSP33nysu__2u:8664": "nanu ca sarvamūrta(dravya)saṃyogitvameva sarvagatatvaṃ, na sarvatra saṃsthānam /",
    "GSP33nysu__2u:8665": "ākāśāderanāśritatvāt /",
    "GSP33nysu__2u:8666": "saṃyogaśca tattatparimāṇābhāve('pi bhavedeva /",
    "GSP33nysu__2u:8667": "nahi ghaṭo gaganena saṃyujyamāno bhavati paramamahānnāpi paramāṇunā saṃyujyamānaḥ paramāṇuḥ",
    "GSP33nysu__2u:8668": "tatkasya hetoḥ /",
    "GSP33nysu__2u:8669": "saṃyogasya pradeśavṛttitvāditi /",
    "GSP33nysu__2u:8670": "maivam /",
    "GSP33nysu__2u:8671": "sarvaparimāṇānāmapyākāśe sattvātparamāṇunā ca ghaṭāṃśasyaiva saṃyogāt /",
    "GSP33nysu__2u:8672": "tathāhi /",
    "GSP33nysu__2u:8673": "viśeṣaśaktayā, nirbhedamapyākāśamanantāṃśopetam /",
    "GSP33nysu__2u:8674": "tatra anavadhikau parimāṇotkarṣāpakarṣau vyavasthayā vartete /",
    "GSP33nysu__2u:8675": "tataśca ghaṭo vitastiparimāṇenaivākāśena saṃyujyate /",
    "GSP33nysu__2u:8676": "svayaṃ ca tatparimāṇa iti ko doṣaḥ /",
    "GSP33nysu__2u:8677": "ghaṭāṃśa eva paramāṇusaṃyogo vartate, na ghaṭa iti kathaṃ ghaṭasya paramāṇutā /",
    "GSP33nysu__2u:8678": "tarhyākāśapradeśā evālpālpatarapradeśasaṃyogina iti, ta eva tattatparimāṇāḥ syurnākāśamiti cenna /",
    "GSP33nysu__2u:8679": "teṣāmapyākāśātmakatvāt /",
    "GSP33nysu__2u:8680": "anyathā saṃyogasya pradeśavṛttitvaṃ na syādvayāghātāditi /",
    "GSP33nysu__2u:8681": "kālādau parimāṇotkarṣāpakarṣayorānantyamupapādyopasaṃharati- ata iti //",
    "GSP33nysu__2u:8682": "ato nāṇutvaviśrāntirna mahattvasya ca kvacit // MAnuv_2,2.78cd //",
    "GSP33nysu__2u:8683": "kvacit kālādau traye /",
    "GSP33nysu__2u:8684": "yadvānumānadūṣaṇopasaṃhāro 'yam /",
    "GSP33nysu__2u:8685": "tataśca kālātītatvadṛṣṭāntadoṣāvaparihāryāviti /",
    "GSP33nysu__2u:8686": "kālākāśeśvareṣu parimāṇotkarṣāpakarṣayorānantyamastītyuktam /",
    "GSP33nysu__2u:8687": "na kevalaṃ teṣveva /",
    "GSP33nysu__2u:8688": "kintu prakṛtyādau sarvagate paramamahati dravyāntare 'pītyāha- ubhayeti //",
    "GSP33nysu__2u:8689": "ubhayānantyayuk tasmād yadi mukhyamahad bhavet // MAnuv_2,2.79ab //",
    "GSP33nysu__2u:8690": "tasmādiṣūktanyāyāt /",
    "GSP33nysu__2u:8691": "mukhyaṃ mahat paramamahat /",
    "GSP33nysu__2u:8692": "yadi kālāderapyānantyaṃ syāt /",
    "GSP33nysu__2u:8693": "kathaṃ tarhi satyaṃ jñānamanantaṃ brahmetyānantyaṃ brahmaṇo lakṣaṇatvenocyate /",
    "GSP33nysu__2u:8694": "na hyativyāptaṃ lakṣaṇaṃ bhavatītyata āha- tacceti //",
    "GSP33nysu__2u:8695": "tacca brahma paraṃ sākṣāt sarvānantyayutaṃ sadā // MAnuv_2,2.79c //",
    "GSP33nysu__2u:8696": "paramiti kevalārthe /",
    "GSP33nysu__2u:8697": "yadyapi kālādikamapyanantaṃ, tathāpi brahmaiva tadanantamityucyate /",
    "GSP33nysu__2u:8698": "kutaḥ /",
    "GSP33nysu__2u:8699": "sākṣāt parānapekṣayānantatvāt /",
    "GSP33nysu__2u:8700": "aparādhīnatvāpekṣayeti yāvat /",
    "GSP33nysu__2u:8701": "pakṣāntaramāha- sarveti //",
    "GSP33nysu__2u:8702": "... sarvānantyayutaṃ sadā // MAnuv_2,2.79d //",
    "GSP33nysu__2u:8703": "nāsyāṃ śrutāvānantyamātraṃ lakṣaṇatvenocyate /",
    "GSP33nysu__2u:8704": "kintu deśataḥ kālato guṇāditaśca /",
    "GSP33nysu__2u:8705": "tādṛśaṃ ca brahmaiveti na doṣaḥ /",
    "GSP33nysu__2u:8706": "yathoktam”deśataḥ kālataścaiva guṇataśca tridhā tatiḥ /",
    "GSP33nysu__2u:8707": "sā samastā harereva na hyanye pūrṇasadguṇāḥ'; iti /",
    "GSP33nysu__2u:8708": "pakṣāntaramanvācinoti- sadeti //",
    "GSP33nysu__2u:8709": "pūrveṇaiva sambandhaḥ /",
    "GSP33nysu__2u:8710": "tathāca kālakṣaṇeṣu deśato 'nanteṣvapi nātivyāptiriti /",
    "GSP33nysu__2u:8711": "paramāṇāvapi parimāṇāpakarṣatāratamyaviśrāntirnāstītyuktam /",
    "GSP33nysu__2u:8712": "tadasat /",
    "GSP33nysu__2u:8713": "parimāṇasya dravyāśrayatvāt /",
    "GSP33nysu__2u:8714": "paramāṇuto 'pyapakṛṣṭaparimāṇāśrayasya dravyasyābhāvāt /",
    "GSP33nysu__2u:8715": "maivam /",
    "GSP33nysu__2u:8716": "paramāṇubhāgānāṃ sattvāt /",
    "GSP33nysu__2u:8717": "naca teṣu viśrāntiḥ /",
    "GSP33nysu__2u:8718": "teṣāmapi (bhāgasattvāt) sabhāgatvāt /",
    "GSP33nysu__2u:8719": "aviśrāntabhāgaparamparā kutaḥ siddhetyataḥ sākṣiṇeti vaktuṃ sākṣī nāma pramāṇameva nāstīti vadato bādhakaṃ tāvadāha- yadīti //",
    "GSP33nysu__2u:8720": "yadi sākṣī svayambhāto na mānaṃ kena gamyate /",
    "GSP33nysu__2u:8721": "akṣajādeśca mānatvam ... // MAnuv_2,2.80a-c //",
    "GSP33nysu__2u:8722": "sākṣī nāma mānaṃ yadi neṣyate tadākṣajāderjñānasya mānatvam /",
    "GSP33nysu__2u:8723": "caśabdādbahiḥ kālākāśādikamantaḥsukhādikaṃ ca kena pramāṇena gamyate /",
    "GSP33nysu__2u:8724": "na kenāpi /",
    "GSP33nysu__2u:8725": "tadgrāhakasya pramāṇāntarasya abhāvāt /",
    "GSP33nysu__2u:8726": "naca tanmā bhūditi vācyam /",
    "GSP33nysu__2u:8727": "tadvayavahāravilayaprasaṅgāditi /",
    "GSP33nysu__2u:8728": "nanvastu sākṣiṇamanaṅgīkurvāṇasyedaṃ bādhakam /",
    "GSP33nysu__2u:8729": "sādhakaṃ (tu) kimityata āha- svayambhāta iti //",
    "GSP33nysu__2u:8730": "yastu svayaṃ prakāśamāne 'pi sākṣiṇi vipratipadyate so 'kṣajādermānatvaṃ",
    "GSP33nysu__2u:8731": "sapramāṇakaṃ vastutvādghaṭavaditi prasaṅgasūcitenānumānena bodhanīyaḥ /",
    "GSP33nysu__2u:8732": "prasaktapratiṣedhaśca vakṣyamāṇanyāyena bhaviṣyati /",
    "GSP33nysu__2u:8733": "dhamirgrāhakapramāṇenaiva siddherna tatprāmāṇye pṛthak pramāṇaṃ vaktavyam",
    "GSP33nysu__2u:8734": "ata eva mānamityuktam /",
    "GSP33nysu__2u:8735": "na sākṣiṇo 'nabhyupagame 'pyakṣajādijñānaprāmāṇyamaprāmāṇikaṃ prasajyate /",
    "GSP33nysu__2u:8736": "pravṛttisāmarthyena tajjātīyatvena vānumānena tatsiddherityata āha-",
    "GSP33nysu__2u:8737": "anavastheti //",
    "GSP33nysu__2u:8738": "... anavasthāthavā bhavet // MAnuv_2,2.80d //",
    "GSP33nysu__2u:8739": "anyathā sākṣītarapramāṇavedyatvāṅgīkāre /",
    "GSP33nysu__2u:8740": "tarhi sākṣiprāmāṇyamapyanyena grāhyamityanavasthaiveti cenna /",
    "GSP33nysu__2u:8741": "tasya svaprakāśatvāditi /",
    "GSP33nysu__2u:8742": "tadidamuktaṃ svayambhāta iti /",
    "GSP33nysu__2u:8743": "kimato yadyevaṃ sākṣī nāma pramāṇamastītyata āha- ata iti //",
    "GSP33nysu__2u:8744": "ataḥ sarvapadārthānāṃ bhāgāḥ santyeva sarvadā /",
    "GSP33nysu__2u:8745": "sarvadikṣvapi sambandhād ... // MAnuv_2,2.81a-c //",
    "GSP33nysu__2u:8746": "sākṣita ityarthaḥ /",
    "GSP33nysu__2u:8747": "sarvapadārthānāṃ paramāṇostadbhāgānāṃ cetyarthaḥ /",
    "GSP33nysu__2u:8748": "santyeva iti siddhamiti śeṣaḥ /",
    "GSP33nysu__2u:8749": "yadvā sarvapadārthānāmityanenānumānamapi sūcayati /",
    "GSP33nysu__2u:8750": "paramāṇuḥ sabhāgaḥ padārthatvādghaṭavat iti /",
    "GSP33nysu__2u:8751": "nacāśrayāsiddhirdharmigrāhakavirodho vā /",
    "GSP33nysu__2u:8752": "sākṣiṇā paramāṇusiddheruktatvāt /",
    "GSP33nysu__2u:8753": "tena ca sabhāgatayaiva siddheḥ /",
    "GSP33nysu__2u:8754": "na caivamanumānavaiyarthyam /",
    "GSP33nysu__2u:8755": "pramāṇasamplavāṅgīkārāt /",
    "GSP33nysu__2u:8756": "sabhāgatvamātre vipratipannaṃ prati sārthakyācca /",
    "GSP33nysu__2u:8757": "anumānāntaramāha- sarvadeti //",
    "GSP33nysu__2u:8758": "yugapadityarthaḥ /",
    "GSP33nysu__2u:8759": "sarvadikṣu sthitairdravyaiḥ sambandhātsaṃyogādapi bhāgāḥ santītyavagamyate /",
    "GSP33nysu__2u:8760": "yadyapi sabhāgatvamātrasādhane saṃyogitvamātraṃ prayojakam /",
    "GSP33nysu__2u:8761": "gaganādīnāmapi bhāgāṅgīkāreṇa vyabhicārābhavāt /",
    "GSP33nysu__2u:8762": "tathāpi bahubhāgasādhanāya viśeṣaṇopādānam /",
    "GSP33nysu__2u:8763": "tathāhi /",
    "GSP33nysu__2u:8764": "paramāṇurdaśabhāgavānyugapaddaśamūrtasaṃyogitvāt (pa)ghaṭavaditi /",
    "GSP33nysu__2u:8765": "nanu dravyatvenaivālaṃ kiṃ saṃyogitvena /",
    "GSP33nysu__2u:8766": "(hetūcchittirūpa) vipakṣe bādhakasūcanārthamiti brūmaḥ /",
    "GSP33nysu__2u:8767": "tathāhi /",
    "GSP33nysu__2u:8768": "asti tāvatparamāṇoḥ paramāṇvantarasaṃyogaḥ /",
    "GSP33nysu__2u:8769": "anyathā dvayaṇukādyārambhānupapatteḥ /",
    "GSP33nysu__2u:8770": "na caikenaiveti niyamaḥ /",
    "GSP33nysu__2u:8771": "kāraṇākāraṇasaṃyogajasaṃyogaprakriyāyāmekaikasya paramāṇoḥ sajātīyavijātīyaparamāṇudvayena yugapatsaṃyogasyorarīkṛtatvāt /",
    "GSP33nysu__2u:8772": "pāṣāṇādimadhyavartinaḥ paramāṇoḥ parito 'sthitaiḥ paramāṇubhiḥ saṃyogābhāvādyanupapatteśca",
    "GSP33nysu__2u:8773": "naca mūrtānāṃ yugapadekadeśāvasthānaṃ sambhavati /",
    "GSP33nysu__2u:8774": "pradeśavartinaśca saṃyogāḥ /",
    "GSP33nysu__2u:8775": "sākṣisiddhatvāt /",
    "GSP33nysu__2u:8776": "ghaṭādau taddarśanena ca paramāṇau(ṇāvapya0tadanumānācca /",
    "GSP33nysu__2u:8777": "tathāca yadi paramāṇuranekāṃśo na syāt, tadā yugapadanekairna saṃyujyateti",
    "GSP33nysu__2u:8778": "nanu saṃyogasya pradeśavṛttitvaṃ nāma svātyantābhāvasamānadeśatvameva /",
    "GSP33nysu__2u:8779": "natu ghaṭasaṃyogo ghaṭāvayave vartata iti /",
    "GSP33nysu__2u:8780": "tatkathaṃ bhāgābhāve saṃyogānupapattiriti /",
    "GSP33nysu__2u:8781": "maivam /",
    "GSP33nysu__2u:8782": "pratyakṣādisiddhasya avayavṛttitvasya parityāgenāprāmāṇikavyāhatāṅgīkārasyānucitatvāt /",
    "GSP33nysu__2u:8783": "vakṣyate caitat /",
    "GSP33nysu__2u:8784": "nanu paramāṇuḥ sāvayava iti svavyāghātasya mukhyamudāharaṇam /",
    "GSP33nysu__2u:8785": "yo hi sarvataḥ apakṛṣṭo yataḥ paramāṇurnāsti taṃ paramāṇumācate /",
    "GSP33nysu__2u:8786": "tasya sāvayavatve 'vayavino",
    "GSP33nysu__2u:8787": "'vayavānāmapakṛṣṭaparimāṇatvāvaśyambhāvātkathaṃ na vyāhatirityata āha-",
    "GSP33nysu__2u:8788": "avibhāga iti //",
    "GSP33nysu__2u:8789": "... avibhāgaḥ parāṇutā // MAnuv_2,2.81d //",
    "GSP33nysu__2u:8790": "syādayaṃ virodho yadīdaṃ paramāṇupadapravṛttinimittaṃ syāt /",
    "GSP33nysu__2u:8791": "nacaivam /",
    "GSP33nysu__2u:8792": "sāvayavatayā sākṣisiddhe tadasambhavāt /",
    "GSP33nysu__2u:8793": "kintu avibhāgaḥ parāṇutā paramāṇuśabdapravṛttinimittam /",
    "GSP33nysu__2u:8794": "tathāca kuto vyāghāta iti /",
    "GSP33nysu__2u:8795": "nanvavibhāga iti kathamidaṃ vijñāyate /",
    "GSP33nysu__2u:8796": "sarvathā vibhāgalakṣaṇaguṇābhāva iti cenna /",
    "GSP33nysu__2u:8797": "guṇāderapi paramāṇutvaprasaṅgāt /",
    "GSP33nysu__2u:8798": "dravyatve satīti viśeṣaṇādadoṣa iti cenna /",
    "GSP33nysu__2u:8799": "asambhavāt /",
    "GSP33nysu__2u:8800": "yatkiñcidvibhāgābhāvābhiprāye merumandarayorapyaṇutvaprasaṅgāt /",
    "GSP33nysu__2u:8801": "avayavavibhāgābhāvo 'bhimata iti cenna /",
    "GSP33nysu__2u:8802": "maivam /",
    "GSP33nysu__2u:8803": "yasya vibhinnāvayaveṣu satsvapi teṣāṃ vibhāgo na kadāpi bhavitumarhati sa paramāṇuriti vyākhyānāt",
    "GSP33nysu__2u:8804": "etenāvayavaparamparāvi(śrāntyabhā)śramābhāve 'navasthetyapi parāstam /",
    "GSP33nysu__2u:8805": "mūlakṣayābhāvasya sūcitatvāt /",
    "GSP33nysu__2u:8806": "yadvā vibhidyate vibhajyate iti vibhāgaḥ /",
    "GSP33nysu__2u:8807": "tadabhāvaḥ paramāṇuteti /",
    "GSP33nysu__2u:8808": "yataḥ svāvayavaṃ vinā svatantramanavayavarūpamapakṛṣṭaparimāṇaṃ",
    "GSP33nysu__2u:8809": "(vastu)nāsti sa paramāṇuriti yāvat /",
    "GSP33nysu__2u:8810": "nanvevamavayavaparamparāviśrāntyabhāve",
    "GSP33nysu__2u:8811": "'nantāvayavārabdhatvāviśeṣātsarṣapamahīdharayoḥ parimāṇāviśeṣaḥ syāt /",
    "GSP33nysu__2u:8812": "naca kāraṇasaṅkhayāviśeṣe 'pi tatparimāṇapracayaviśeṣātsarṣapamahīdharayoḥ parimāṇaviśeṣa iti vācyam /",
    "GSP33nysu__2u:8813": "avayavānantyasāmye tayorapyanupapatteriti /",
    "GSP33nysu__2u:8814": "ucyate /",
    "GSP33nysu__2u:8815": "kimayaṃ prasaṅgaḥ, utānumānam /",
    "GSP33nysu__2u:8816": "ādye hyayamarthaḥ /",
    "GSP33nysu__2u:8817": "yadi sarṣapamahīdharāvaviśrāntāvayavaparasparau syātāṃ tadā anantāvayavārabdhau prasajyeyātāt",
    "GSP33nysu__2u:8818": "tathāca samaparimāṇau bhavetāmiti /",
    "GSP33nysu__2u:8819": "tatrobhayatrāpi vyāptyabhāvaḥ /",
    "GSP33nysu__2u:8820": "yadaviśrāntāvayavaparasparaṃ tadanantāvayavārabdham /",
    "GSP33nysu__2u:8821": "yaccaivaṃ tattulyaparimāṇamiti /",
    "GSP33nysu__2u:8822": "kinnāma bhavatopalabdham /",
    "GSP33nysu__2u:8823": "kiñcāvayavaparamparāviśrāntyabhāva te sarve 'pi sambhūyānantāḥ syuḥ /",
    "GSP33nysu__2u:8824": "saṣarpamahīdharārambhakāṇāmānantyaṃ tu kutaḥ /",
    "GSP33nysu__2u:8825": "ata eva dvitīyaprasaṅgasyāpādakāsiddhiḥ /",
    "GSP33nysu__2u:8826": "etenāvayavaparamparāviśrāntyabhāve samasaṅkhayāvayavārabdhatvaṃ tataścāvayavaparimāṇādiviśeṣābhāve parimāṇāviśeṣaḥ syāditītyapi parāstam /",
    "GSP33nysu__2u:8827": "vyāptyasiddheḥ /",
    "GSP33nysu__2u:8828": "samasaṅkhayāvayavārabdhatvāsiddheśca /",
    "GSP33nysu__2u:8829": "dvitīye tvidamuktaṃ syāt /",
    "GSP33nysu__2u:8830": "sarṣapamahīdharau nānantāvayavārabdhau visadṛśaparimāṇatvāt /",
    "GSP33nysu__2u:8831": "vimatau nāviśrāntāvayavaparamparau anantāvayavānārabdhatvāditi /",
    "GSP33nysu__2u:8832": "ādye siddhasādhanam /",
    "GSP33nysu__2u:8833": "nahi sarṣapāderavayavaparamparāviśrāntyabhāvādinānantāvayavārabdhatvamaṅgīkṛtam /",
    "GSP33nysu__2u:8834": "kintu sambhūtānāmanantatvam /",
    "GSP33nysu__2u:8835": "tadabhāvasādhane māṃ prati dṛṣṭāntābhāvaḥ /",
    "GSP33nysu__2u:8836": "guṇādau sādhanābhāvāt /",
    "GSP33nysu__2u:8837": "dvitīyasya tvaprayojakateti /",
    "GSP33nysu__2u:8838": "syādetat /",
    "GSP33nysu__2u:8839": "sarṣapāvayavaparamparāyā niravadhikatve mūrtānāṃ samānadeśatvānupapattau sarṣapāvayavairjagati vyāpte viśvavyāpī sarṣapaḥ syāditi mahīdharasyānavakāśa evetyāpādanārthaṃ iti cenna /",
    "GSP33nysu__2u:8840": "pārthivaparamāṇūnāmanantatve 'pisa mūrtāntarāvakāśadarśanāt /",
    "GSP33nysu__2u:8841": "sarṣapo yāvantaṃ deśamavaṣṭabhya vartamāno dṛśyate tāvatyevānavadhikāyā api tadavayavaparamparāyā avasthānācca /",
    "GSP33nysu__2u:8842": "ata eva hi ākāśādīnāmapyanavadhikamaṃśaparamparāmupetya tatra parimāṇāpakarṣānantyamupapāditam",
    "GSP33nysu__2u:8843": "nanu mā bhūtsākṣātsarṣapamahīdharārambhakāṇāṃ samasaṅkhayatvam ,",
    "GSP33nysu__2u:8844": "tathāpyavayavaparamparāyā viśrāntyabhāve sambhūtāvayavānāṃ samasaṅkhayatvātparimāṇabhedo na syādi(tyucyata iti)ti cenna /",
    "GSP33nysu__2u:8845": "ānantye 'pi tāratamyasambhavāt /",
    "GSP33nysu__2u:8846": "anantā hi pārthivaparamāṇavo 'nantāścāntyaviśeṣāḥ /",
    "GSP33nysu__2u:8847": "naca te samasaṅkhayāḥ /",
    "GSP33nysu__2u:8848": "tathā satyāpyaparamāṇuṣu tadabhāvāpātāt /",
    "GSP33nysu__2u:8849": "tathā sarvakalpeṣu saṃsāriṇo 'nantāḥ /",
    "GSP33nysu__2u:8850": "tathāpyapavargavaśāttāratamyamupeyameva /",
    "GSP33nysu__2u:8851": "evamanekamudāharaṇamiti /",
    "GSP33nysu__2u:8852": "yadetatsūtrakṛtā parimāṇāsamavāyikāraṇaviṣaye dūṣaṇamuktam /",
    "GSP33nysu__2u:8853": "tadupalakṣaṇamātram /",
    "GSP33nysu__2u:8854": "anyatrāpyasamavāyikāraṇe svayaṃ dūṣaṇānyūhanīyānītyāśayavāndravyāsamavāyikāraṇasaṃyogaviṣaye anyathāpratipattiṃ nirākaroti- tatsaṃyogāditi //",
    "GSP33nysu__2u:8855": "tatsaṃyogādaniyatāt padārthānāṃ janirbhavet // MAnuv_2,2.82ab //",
    "GSP33nysu__2u:8856": "avayavasaṃyogo dravyāsamavāyikāraṇamiti vadanto 'pi vaiśeṣikādayaḥ paramāṇukāryotpattau dvayoreva sajātīyayoreva paramāṇvoreva saṃyoga(syāsamavāyikā)sya kāraṇatvamityādyacakṣate /",
    "GSP33nysu__2u:8857": "tadaśraddheyam kinnāma teṣāṃ kāraṇānāmaniyatāduktaniyamarahitātsaṃyogātpadārthānāṃ dravyāṇāṃ janirbhavet /",
    "GSP33nysu__2u:8858": "kiñcitkāryaṃ dvayoḥ paramāṇvoḥ saṃyogādupajāyate /",
    "GSP33nysu__2u:8859": "taddvayaṇukamucyate /",
    "GSP33nysu__2u:8860": "kadācit trayāṇāṃ tattryaṇukaṃ caturbhiḥ paramāṇubhirārabdhaṃ ca(tacca)turuṇukam /",
    "GSP33nysu__2u:8861": "evamanyadapi /",
    "GSP33nysu__2u:8862": "tathā kiñcitsajātīyayoḥ paramāṇvoḥ saṃyogātkiñcidvijātīyayoḥ /",
    "GSP33nysu__2u:8863": "evaṃ kiñcitparamāṇvoreva saṃyogātkiñcitparamāṇudvayaṇukayorityādi /",
    "GSP33nysu__2u:8864": "evaṃ dvayaṇukakāryotpattaśavapyaniyamo draṣṭavyaḥ /",
    "GSP33nysu__2u:8865": "kuta iti cet uktaniyame pramāṇābhāvādityāha- dvayoreveti //",
    "GSP33nysu__2u:8866": "dvayoreva tu saṃyoga iti kenāvasīyate // MAnuv_2,2.82cd //",
    "GSP33nysu__2u:8867": "tuśabdo viśeṣārthaḥ /",
    "GSP33nysu__2u:8868": "tena sajātīyayoḥ paramāṇvoriti niyamo labhyate /",
    "GSP33nysu__2u:8869": "saṃyogaḥ ādikāryasyāsamavāyikāraṇamiti śeṣaḥ /",
    "GSP33nysu__2u:8870": "kena pramāṇenetyākṣepe /",
    "GSP33nysu__2u:8871": "upalakṣaṇametat /",
    "GSP33nysu__2u:8872": "trayāṇāmeva dvayaṇukānāmityapi draṣṭavyam /",
    "GSP33nysu__2u:8873": "nanu sāvayavasyānekasaṃyogaḥ sambhavati /",
    "GSP33nysu__2u:8874": "paramāṇustu niravayava iti dvayoreveti niyamasiddhirityuktottaram /",
    "GSP33nysu__2u:8875": "niravayavatve dvayorapi saṃyogo na sambhavati /",
    "GSP33nysu__2u:8876": "saṃyogasyāṃśavṛttitvāt /",
    "GSP33nysu__2u:8877": "nanu sajātīyasaṃyoga evārambhaka iti niyamo na niṣpramāṇakaḥ /",
    "GSP33nysu__2u:8878": "paramāṇukārye gandhādyutpattereva tatra pramāṇatvāt /",
    "GSP33nysu__2u:8879": "tathā hi /",
    "GSP33nysu__2u:8880": "pārthivāpyaparamāṇubhyāṃ yadyekaṃ kāryamutpadyate tadā tadagandhamasnehamāpadyeta /",
    "GSP33nysu__2u:8881": "pārthivataijasābhyāmutpannamagandharūpamutpadyeta /",
    "GSP33nysu__2u:8882": "ekasya gandhāderanārambhakatvāt /",
    "GSP33nysu__2u:8883": "ato gandhādyutpattyaiva sajātīyasaṃyogasyārambhakatvasiddhirityata āha-",
    "GSP33nysu__2u:8884": "kāraṇasyeti //",
    "GSP33nysu__2u:8885": "kāraṇasya guṇāstena bhaveyuḥ kāryagā api // MAnuv_2,2.83ab //",
    "GSP33nysu__2u:8886": "teneti //",
    "GSP33nysu__2u:8887": "dvayoreveti niyamābhāvenetyarthaḥ /",
    "GSP33nysu__2u:8888": "syādetadvijātīyārambhakatve bādhakam /",
    "GSP33nysu__2u:8889": "yadi dvayoreva paramāṇvoḥ saṃyogaḥ kāryārambhaka iti niyamaḥ pramāṇavānsyāt /",
    "GSP33nysu__2u:8890": "na caivam /",
    "GSP33nysu__2u:8891": "tathāca bahūnāṃ paramāṇūnāṃ vijātīyānāṃ saṃyogātakāryārambhe kāraṇagatā gandhādayo guṇāḥ (sadvitīyāḥ) sajātīyāḥ santaḥ (kāryagāḥ)",
    "GSP33nysu__2u:8892": "kāryagatagandhādyārambhakā api bhaveyuḥ, ko doṣaḥ /",
    "GSP33nysu__2u:8893": "nanvaniyamavādinā dvayasaṃyogasyārambhakatvaṃ tāvadiṣyate /",
    "GSP33nysu__2u:8894": "tatra vijātīyayorārambhakatve kārye gandhādyanutpattiḥ prasajyata iti cenna /",
    "GSP33nysu__2u:8895": "ekaikasyāpi gandhāderārambhakatve bādhakābhāvāt /",
    "GSP33nysu__2u:8896": "apekṣaṇīyāntarābhāvātsantotpattiprasaṅgo bādhaka iti cenna /",
    "GSP33nysu__2u:8897": "kāryadravyotpatterapekṣaṇīyatvāt /",
    "GSP33nysu__2u:8898": "samavāyikāraṇābhāve kāryānutpādāt /",
    "GSP33nysu__2u:8899": "anyathānekagandhādyabhyupagame 'pi samāno doṣaḥ /",
    "GSP33nysu__2u:8900": "etacca paramatarītyoktam /",
    "GSP33nysu__2u:8901": "vastutastu yataḥ kāraṇānyeva kāryākāreṇotpadyante tena kāraṇaguṇā eva kāryagā bhaveyuḥ /",
    "GSP33nysu__2u:8902": "tataśca vijātīyārambhakatve ko doṣaḥ /",
    "GSP33nysu__2u:8903": "evaṃ tarhi pṛthivītvādijātisaṅkaraḥ syāditi cet /",
    "GSP33nysu__2u:8904": "tataḥ kim /",
    "GSP33nysu__2u:8905": "vyavahāravilopaḥ syāditi cenna /",
    "GSP33nysu__2u:8906": "“vaiśeṣyāttu tadvāde'; iti parihariṣyamāṇatvāt /",
    "GSP33nysu__2u:8907": "tathāpi sampratipannasajātīyārabdha(kārya)dṛṣṭāntena vipratipannānāmapi sajātīyārabdhatvamanumāsyata iti cenna /",
    "GSP33nysu__2u:8908": "vijātīyārambhakatvasya sākṣyādipramāṇasiddhatvena bādhāt /",
    "GSP33nysu__2u:8909": "syādetat /",
    "GSP33nysu__2u:8910": "yadi bahūnāṃ paramāṇūnāṃ saṃyogasyārambhakatvaṃ syāt /",
    "GSP33nysu__2u:8911": "nacaivam /",
    "GSP33nysu__2u:8912": "ārambhakasaṅkhayāpakarṣatāratamyaṃ kvacidviśrāntam /",
    "GSP33nysu__2u:8913_0": "tāratamyatvāt parimāṇatāratamyādityanumānenārambhakasaṅkhayāpakarṣasya kvacidviśrāntisiddhāvekasyārambhakatve santatotpattyādiprasaṅgāttryādikalpane",
    "GSP33nysu__2u:8913_1": "gauravād dvayoreva paramāṇvoḥ saṃyogo dravyārambhaka iti niyamasiddherityata āha- tāratamyeti //",
    "GSP33nysu__2u:8914": "tāratamyena sarve 'pi mahāntaścāṇavo yataḥ // MAnuv_2,2.83cd //",
    "GSP33nysu__2u:8915": "yataḥ kāraṇāttāratamyena sarve 'pyarthā mahāntaścāṇavaśca samathirtāḥ tataḥ parimāṇatāratamyavaditi dṛṣṭāntasya sādhyavikalatvāt dvayoreva tu",
    "GSP33nysu__2u:8916": "saṃyoga itrata kenāvasīyata iti sambandhaḥ /",
    "GSP33nysu__2u:8917": "kiñcānenaiva nyāyena dvayaṇukadvayasaṃyogasyāpyārambhakatvaṃ kiṃ neṣyate /",
    "GSP33nysu__2u:8918": "bahutvābhāve kāryamahattvānupapattiprasaṅgāditi cenna /",
    "GSP33nysu__2u:8919": "yatastāratamyena sarve 'pi mahāntaścāṇavaśca samarthitāḥ tena",
    "GSP33nysu__2u:8920": "dvayaṇukamahattvāttadutpattyupapatteḥ /",
    "GSP33nysu__2u:8921": "paramāṇudvayārabdhakāryadṛṣṭāntena sarvatrānumāne tvatiprasaṅga iti /",
    "GSP33nysu__2u:8922": "astvevamuktaniyameṣu pramāṇābhāvastathāpyaniyamasṛṣṭau kiṃ mānamiti cet /",
    "GSP33nysu__2u:8923": "sākṣī tāvat /",
    "GSP33nysu__2u:8924": "loṣṭhādikāryāṇāmaniyatasaṅkhayairvijātīyaivirsadṛśaiścārambhadarśanenānumānaṃ ca /",
    "GSP33nysu__2u:8925": "āgamāścātra bahulaṃ bhavanti /",
    "GSP33nysu__2u:8926": "taddarśanaṃ bhrāntiriti cet /",
    "GSP33nysu__2u:8927": "kiṃ niyamagrāhakapramāṇavirodhādevamucyate /",
    "GSP33nysu__2u:8928": "uta kevalayā vaiśeṣikādikalpanayā virodhāt /",
    "GSP33nysu__2u:8929": "ādyaṃ dūṣayati- naceti //",
    "GSP33nysu__2u:8930": "naca tatproktasṛṣṭau tu mānaṃ ... // MAnuv_2,2.84ab //",
    "GSP33nysu__2u:8931": "sajātīyābhyāmeva dvābhyāmeva paramāṇubhyāmevetyādiniyamavatyāṃ tatproktasṛṣṭau tu mānaṃ nāsti tat sākṣyādisiddhasyāsmadabhimatasṛṣṭiprakārasya bādhakaṃ syāt /",
    "GSP33nysu__2u:8932": "tathācoktam (prāk) /",
    "GSP33nysu__2u:8933": "dvitīyaṃ dūṣayati- kevaleti //",
    "GSP33nysu__2u:8934": "... kevalakalpanā /",
    "GSP33nysu__2u:8935": "kathaṃ sākṣimitasyāsya śaknuyād vāraṇe kvacit // MAnuv_2,2.84b-d //",
    "GSP33nysu__2u:8936": "nirmūletyarthaḥ /",
    "GSP33nysu__2u:8937": "sākṣītyupalakṣaṇam /",
    "GSP33nysu__2u:8938": "asya aniyamārambhasya /",
    "GSP33nysu__2u:8939": "kalpanāmātrasya prāmāṇikanivārakatve 'tiprasa(ṅga iti)ṅgāditi bhāvaḥ /",
    "GSP33nysu__2u:8940": "atra tatproktasṛṣṭāviti sāmānyato vadatānyadapi tatkalpitamaprāmāṇikamiti sūcitam /",
    "GSP33nysu__2u:8941": "tathāhi”prakṛtemarhānmahato 'haṅkāro 'haṅkārātkrameṇākāśādīni",
    "GSP33nysu__2u:8942": "mahābhūtāni'; ityetāṃ śrutyādiprasiddhāṃ prakriyāmapahāya vāyvādīnāṃ caturṇāmanyonyānapekṣaiva sṛṣṭirvyutkrameṇa cābhihitā /",
    "GSP33nysu__2u:8943": "vinaiva bādhakena”ākāśādvāyurvāyoragniḥ'; ityādipañcamī bhāktī svīkṛtā /",
    "GSP33nysu__2u:8944": "atyantāsata eva ca janiraṅgīkṛtā /",
    "GSP33nysu__2u:8945": "sarvāpi sṛṣṭiḥ samavāyyādikāraṇatrayādhīnābhyupagatā /",
    "GSP33nysu__2u:8946": "tatra samavāyikāraṇaṃ samavāyāprāmāṇikatvasya vakṣyamāṇatvādayuktam /",
    "GSP33nysu__2u:8947": "ata evāsamavāyikāraṇamapi /",
    "GSP33nysu__2u:8948": "tadadhīnanirūpaṇatvācca tallakṣaṇasya /",
    "GSP33nysu__2u:8949": "samavāyinimittayorativyāpteśca /",
    "GSP33nysu__2u:8950": "tathāhi /",
    "GSP33nysu__2u:8951": "tantupaṭayoḥ utpannasya dvitvasya paṭaḥ samavāyikāraṇam /",
    "GSP33nysu__2u:8952": "sa ca dvitvasamavāyikāraṇe tantau samavetatvāt samavāyikāraṇapratyāsannaḥ",
    "GSP33nysu__2u:8953": "samavāyikāraṇatayāvadhṛtasāmarthyaśca /",
    "GSP33nysu__2u:8954": "śarīrātmanorutpannasya dvitvasyāpekṣābuddhirnimittam /",
    "GSP33nysu__2u:8955": "sā ca dvitvasamavāyikāraṇātsamavetatvānnimittatvāccoktalakṣaṇasampannā /",
    "GSP33nysu__2u:8956": "samavāyikāraṇapratyāsannatayā sāmarthyāvadhāraṇamabhi(hi)matam /",
    "GSP33nysu__2u:8957": "naca tathā prakṛta iti cet /",
    "GSP33nysu__2u:8958": "tathāpi vyāpyabuddhervyāpakabuddhiṃ prati viṣayabuddherdharmādharmayośca sukhaduḥkhe pratyasamavāyikāraṇatvāpatteḥ",
    "GSP33nysu__2u:8959": "nahyanyagataṃ vyāpyabuddhayādyanyagatasya vyāpakabuddhayādernimittaṃ bhavati /",
    "GSP33nysu__2u:8960": "ātmani pradeśabhedānneti cenna /",
    "GSP33nysu__2u:8961": "ādyādiśabdānāṃ dvitīyādiśabdasamavāyikāraṇatvābhāvāpatteḥ /",
    "GSP33nysu__2u:8962": "ekākāśagatatvena tatsambhave prakṛte 'pi samānam /",
    "GSP33nysu__2u:8963": "evamanyatrāpyativyāptirūhanīyā /",
    "GSP33nysu__2u:8964": "saṅketo 'yamācāryasya /",
    "GSP33nysu__2u:8965": "ato nātīvātra nirbandhaḥ karaṇīya iti cet /",
    "GSP33nysu__2u:8966": "evaṃ tarhi nimūlaiveyaṃ prakriyeti siddhameva /",
    "GSP33nysu__2u:8967": "pākajaprakriyāṃ cāprāmāṇikamaṅgīkurvanti /",
    "GSP33nysu__2u:8968": "ta(tra)cca vakṣyata ityalam /",
    "GSP33nysu__2u:8969": "nanu paramāṇudvayaṇuke eva tāvanna sākṣisiddhe kutastadīyārambhaprakāraḥ /",
    "GSP33nysu__2u:8970": "tatkathamuktaṃ sākṣimitasyeti /",
    "GSP33nysu__2u:8971": "tatrāha- yadīti //",
    "GSP33nysu__2u:8972": "yadi sākṣimitaṃ naitan ... // MAnuv_2,2.85a //",
    "GSP33nysu__2u:8973": "etaditi //",
    "GSP33nysu__2u:8974": "paramāṇvādikam /",
    "GSP33nysu__2u:8975": "tarhi tadaprāmāṇikamevāpadyata iti śeṣaḥ /",
    "GSP33nysu__2u:8976": "syādetat /",
    "GSP33nysu__2u:8977": "yadyapi mahattvābhāvānna paramāṇvādikaṃ cakṣurādergocaraḥ /",
    "GSP33nysu__2u:8978": "bahissvātantryānmanaso 'pi /",
    "GSP33nysu__2u:8979": "āgamādi tu nānumānādbhidyate /",
    "GSP33nysu__2u:8980": "bhede 'pyatīndriye saṅketānupapatternāgamasya viṣayaḥ /",
    "GSP33nysu__2u:8981": "tathāpyanumānaṃ tatra (pramāṇaṃ) bhaviṣyati /",
    "GSP33nysu__2u:8982": "tatkathaṃ paramāṇvādeḥ sākṣivedyatvābhāve 'prāmāṇikatvāpattirityata āha-",
    "GSP33nysu__2u:8983": "neti //",
    "GSP33nysu__2u:8984": "... nānumā tatra vartate // MAnuv_2,2.85b //",
    "GSP33nysu__2u:8985": "kathamiti cet /",
    "GSP33nysu__2u:8986": "kiṃ paramāṇvādikameva pakṣīkṛtya tatsādhyate /",
    "GSP33nysu__2u:8987": "utānyat /",
    "GSP33nysu__2u:8988": "ādye tatpramāṇāntarataḥ siddhaṃ na vā /",
    "GSP33nysu__2u:8989": "pakṣadvaye doṣamāha- pakṣīkartumiti //",
    "GSP33nysu__2u:8990": "pakṣīkartumaśakyatvāt kuta evānumā bhavet // MAnuv_2,2.85cd //",
    "GSP33nysu__2u:8991": "siddhatve pakṣalakṣaṇābhāvādasiddhatve nyāyāviṣayatvātparamāṇvādeḥ pakṣīkartumaśakyatvāt tatpakṣīkāreṇānumā dūranirasteti /",
    "GSP33nysu__2u:8992": "nanu pakṣīkaraṇāsambhave kathamanumānānupapattirityata āha- yatreti //",
    "GSP33nysu__2u:8993": "yatra nāsti padanyāsaḥ kastaṃ viṣayamāpnuyāt // MAnuv_2,2.86ab //",
    "GSP33nysu__2u:8994": "yathā tathetyadhyāhartavyam /",
    "GSP33nysu__2u:8995": "yatra yadviṣaye /",
    "GSP33nysu__2u:8996": "viṣayaṃ deśam /",
    "GSP33nysu__2u:8997": "yathā hi viṣayaprāpteḥ padanyāsaḥ kāraṇam /",
    "GSP33nysu__2u:8998": "sthāṇvasthāṇusaṃyogasyāsthāṇukriyāhetu(ka)tvāt /",
    "GSP33nysu__2u:8999": "ataḥ padanyāsābhāve viṣayaprāptirapi nāsti /",
    "GSP33nysu__2u:9000": "tathānumotpattau pakṣīkaraṇaṃ kāraṇam /",
    "GSP33nysu__2u:9001": "nahi parvatādirvā vahnayādirvā anumānasya viṣayaḥ /",
    "GSP33nysu__2u:9002": "kintu tatsambandhaḥ /",
    "GSP33nysu__2u:9003": "naca sambandhijñānena vinā sambandhajñānaṃ sambhavati /",
    "GSP33nysu__2u:9004": "ataḥ pakṣīkaraṇābhāve nānumānotpattiḥ sambhavatīti /",
    "GSP33nysu__2u:9005": "dvitīyamapi nirākaroti- pakṣīkartumiti //",
    "GSP33nysu__2u:9006": "dvayaṇukaṃ hi pakṣīkṛtya paramāṇuranumātavyaḥ /",
    "GSP33nysu__2u:9007": "kāryamevātra pramāṇamityuktatvāt /",
    "GSP33nysu__2u:9008": "taccedānīmapyasiddhamiti pakṣīkartumaśakyatvātkuta eva tatkāraṇaparamāṇvanumā bhavet /",
    "GSP33nysu__2u:9009": "anumitaṃ dvayaṇukaṃ pakṣīkṛtya paramāṇuranumāsyata iti cenna /",
    "GSP33nysu__2u:9010": "tadapi hi paramāṇuṃ pakṣīkṛtya yadi sādhyate tadokta eva doṣa ityāha-",
    "GSP33nysu__2u:9011": "pakṣīkartumiti //",
    "GSP33nysu__2u:9012": "adyāpyasiddhasya paramāṇoḥ pakṣīkartumaśakyatvātkuta eva tatkāyardvayaṇukānumā bhavet /",
    "GSP33nysu__2u:9013": "nanvaṇuparimāṇatāratamyaṃ kvacidviśrāntaṃ parimāṇatāratamyatvānmahatparimāṇatāratamyavadityanumānena paramāṇusiddhirbhaviṣyatīti cenna /",
    "GSP33nysu__2u:9014": "vikalpānupapatteḥ /",
    "GSP33nysu__2u:9015": "aṇuparimāṇaśabdena kiṃ parimāṇāpakarṣo 'bhidhīyate, kiṃvā",
    "GSP33nysu__2u:9016": "paramāṇuparimāṇam, yadvā dvayaṇukaparimāṇam, yadi vobhayaparimāṇam /",
    "GSP33nysu__2u:9017": "nādyaḥ /",
    "GSP33nysu__2u:9018": "dūṣitatvāt /",
    "GSP33nysu__2u:9019": "uttarapakṣatrayaṃ dūṣayati- pakṣīkartumiti //",
    "GSP33nysu__2u:9020": "paramāṇudvayaṇukayorasiddhau tatparimāṇasyāpyasiddheḥ /",
    "GSP33nysu__2u:9021": "ekaikatra tāratamyasyābhāvācceti bhāvaḥ /",
    "GSP33nysu__2u:9022": "yadidaṃ jālasūryamarīcisthaṃ sarvataḥ sūkṣmatamaṃ raja upalabhyate tattryaṇukamityucyate /",
    "GSP33nysu__2u:9023": "tadidaṃ mahat, cākṣuṣadravyatvāt, ghaṭavat /",
    "GSP33nysu__2u:9024": "kāryaṃ ca mahattve sati cākṣuṣatvāt mahatve sati kriyāvatvādvā /",
    "GSP33nysu__2u:9025": "sāvayavaṃ ca kāryadravyatvāt /",
    "GSP33nysu__2u:9026": "tadavayavāśca dvayaṇukanāmānaḥ /",
    "GSP33nysu__2u:9027": "te 'pi kāryāḥ sāvayavāśca, mahaddravyārambhakatvāt tantuvat /",
    "GSP33nysu__2u:9028": "yaśca tadavayavaḥ sa eva paramāṇuḥ tadavayavakalpanāyāṃ pramāṇābhāvādbādhakasadbhāvācca /",
    "GSP33nysu__2u:9029": "ato 'numānenaiva paramāṇudvayaṇukasiddhirityata āha- pakṣīkartumiti //",
    "GSP33nysu__2u:9030": "pratyakṣasya tryaṇukasyaiva paramāṇutvasambhavena tatkāryatvasāvayavatvasādhānāya pakṣīkartumaśakyatvātkuta eva dvayaṇukaparamāṇvoranumā bhavet /",
    "GSP33nysu__2u:9031": "mahattvātkathamasau paramāṇuriti cenna /",
    "GSP33nysu__2u:9032": "mahattvāsiddheḥ /",
    "GSP33nysu__2u:9033": "cākṣuṣadravyatvāttatsiddhiriti cenna /",
    "GSP33nysu__2u:9034": "kasyacidamahato 'pi cākṣuṣatve bādhakābhāvāt /",
    "GSP33nysu__2u:9035": "mahattvaṃ ca dravyacākṣuṣatāyāṃ kāraṇamiti cet /",
    "GSP33nysu__2u:9036": "satyam /",
    "GSP33nysu__2u:9037": "kvacidanyadapi kāraṇaṃ kalpayiṣyate /",
    "GSP33nysu__2u:9038": "gauravaṃ tathā sati syāditi cenna /",
    "GSP33nysu__2u:9039": "dharmikalpanāto dharmamātrakalpanāyāḥ laghutvāt /",
    "GSP33nysu__2u:9040": "astu vā mahattvam /",
    "GSP33nysu__2u:9041": "tathāpyaṇutvena tasya samāveśe ko virodhaḥ /",
    "GSP33nysu__2u:9042": "kāryatvasādhanaṃ cāprayojakam /",
    "GSP33nysu__2u:9043": "mahato 'pyātmanaḥ pratyakṣavaccākṣuṣatvopapatteḥ /",
    "GSP33nysu__2u:9044": "paramamahattvābhāvena kriyāsambhavācca /",
    "GSP33nysu__2u:9045": "mahattvasya kāraṇabahutvaṃ kāraṇamiti cenna /",
    "GSP33nysu__2u:9046": "nityatvopapatteḥ /",
    "GSP33nysu__2u:9047": "cākṣuṣamahattvānneti cenna /",
    "GSP33nysu__2u:9048": "bādhakābhāvāt /",
    "GSP33nysu__2u:9049": "ata eva kāryadravyatvamasiddham /",
    "GSP33nysu__2u:9050": "santu vā tadavayavāsta eva paramāṇava iti teṣāṃ punaravayavasādhanāya pakṣīkartumaśakyatvātkuta evānumā bhavet /",
    "GSP33nysu__2u:9051": "nanu mahaddravyārambhakatvātte 'pi sāvayavā eveti cenna /",
    "GSP33nysu__2u:9052": "niravayavasya ma(hā)haddravyārambhakatve bādhakābhāvāt /",
    "GSP33nysu__2u:9053": "bahutvenaiva mahattvārambhopapatteḥ /",
    "GSP33nysu__2u:9054": "dravyārambhe sāvayavatsyānupayogāt /",
    "GSP33nysu__2u:9055": "santu vā dvayaṇukāvayavāste 'pi kutaḥ paramāṇavaḥ /",
    "GSP33nysu__2u:9056": "mahaddravyārambhakatvena teṣāmapi sāvayavatvānumānāt /",
    "GSP33nysu__2u:9057": "anavasthā bādhiketi cenna /",
    "GSP33nysu__2u:9058": "tadavayavānāṃ tadavayavāvayavānāṃ vā niravayavatvena tadviśrānteḥ /",
    "GSP33nysu__2u:9059": "kathaṃ ceyamanavasthā dūṣaṇam /",
    "GSP33nysu__2u:9060": "merusarṣapādīnāṃ samaparimāṇatvāpattistu dūṣitā /",
    "GSP33nysu__2u:9061": "ghaṭādikāryānutpattiriti cenna /",
    "GSP33nysu__2u:9062": "sāvayavasyaiva nityatvopapatteḥ /",
    "GSP33nysu__2u:9063": "yathoktam /",
    "GSP33nysu__2u:9064": "avibhāgaḥ pa(raṇu)ramāṇuteti /",
    "GSP33nysu__2u:9065": "evaṃ paramāṇudvayaṇukayoranumānataḥ siddhimapākṛtya prasaṅgādākāśādiparimāṇotkarṣānantyasyānumānikatvaṃ na yujyata iti yaduktaṃ tatprapañcayati- deśāntareti //",
    "GSP33nysu__2u:9066": "deśāntarādiśabdaśca śaśaśṛṅgādiśabdavat // MAnuv_2,2.86cd //",
    "GSP33nysu__2u:9067": "yo 'yaṃ yojanādiparicchinno deśaḥ sampratipannaḥ, sa svataḥ sthūlena",
    "GSP33nysu__2u:9068": "deśāntareṇa yukto deśatvāddhastādideśavadityādyanumānaiḥ khalvākāśādiparimāṇotkarṣānantyaṃ sādhanīyam /",
    "GSP33nysu__2u:9069": "ta ete deśāntarādiśabdāḥ /",
    "GSP33nysu__2u:9070": "deśāntarādisādhakānumānaprayogāḥ /",
    "GSP33nysu__2u:9071": "śaśaśṛṅgādiśabdavat śaśaśṛṅgādisādhakānumānaprayogaistulyaṃ vartante /",
    "GSP33nysu__2u:9072": "anenaiva prakāreṇa śaśaśṛṅgādikamapyanumātuṃ śakyata iti yāvat /",
    "GSP33nysu__2u:9073": "śabdamātramevaitat /",
    "GSP33nysu__2u:9074": "na tvanumānamiti sūcayituṃ śabdā ityuktam /",
    "GSP33nysu__2u:9075": "na kevalamākāśādīnāṃ parimāṇotkarṣānantyānumānaṃ pratipakṣaparāhatam /",
    "GSP33nysu__2u:9076": "api tu sampratipannāni sarvaśṛṅgviśṛṅgāntaravanti śṛṅgatvādgośṛṅgavat /",
    "GSP33nysu__2u:9077": "vimatāḥ sarve putrāḥ putrāntaropetāḥ putratvāddevadattaputravaditi śaśaśṛṅgādisādhakānumānābhāsasamānayogakṣemaṃ cetyarthaḥ /",
    "GSP33nysu__2u:9078": "na vayamevamākāśādiparimāṇotkarṣānantyamanumimīmahe /",
    "GSP33nysu__2u:9079": "yenātiprasaṅgaḥ syāt /",
    "GSP33nysu__2u:9080": "kintu vipratipanno deśaḥ svataḥ sthūlena sadṛśena sajātīyena vā dravyāntareṇa yukto deśatvāddhastādideśavat",
    "GSP33nysu__2u:9081": "so 'pyevaṃ so 'pyevam /",
    "GSP33nysu__2u:9082": "evaṃ kāle 'pyanumātavyam /",
    "GSP33nysu__2u:9083": "nacaivaṃ śaśaśṛṅgānumānaṃ śakyam /",
    "GSP33nysu__2u:9084": "tasyātyantāsato 'nupalabhyamānasya gavādiśṛṅgeḥ sādṛśyasājātyayorabhāvāt /",
    "GSP33nysu__2u:9085": "naca ākāśāderapyekaikatvātsādṛśyādyabhāvaḥ /",
    "GSP33nysu__2u:9086": "aupādhikabhedena tadupapatterityata āha- sadṛśaṃ ceti //",
    "GSP33nysu__2u:9087": "sadṛśaṃ ca sajātīyaṃ nāsmatpakṣe kimeva hi // MAnuv_2,2.87ab //",
    "GSP33nysu__2u:9088": "sampratipannadeśādinā sadṛśaṃ sajātīyaṃ (cā)vāsmatpakṣe",
    "GSP33nysu__2u:9089": "gaganādiparimāṇotkarṣānantyamanabhyupagacchatāṃ pakṣe kimeva na bhavati /",
    "GSP33nysu__2u:9090": "kintu bhavatyeveti /",
    "GSP33nysu__2u:9091": "tathāca sampratipannadeśasya tataḥ sthūlenātmanā sadṛśena sajātīyena vopetatvasya siddhatvātsiddhasādhanatā syāt /",
    "GSP33nysu__2u:9092": "ākāśādiparimāṇotkarṣānantyāsiddherarthāntaratā ceti /",
    "GSP33nysu__2u:9093": "sampratipannadeśasyeśvarādimattvaṃ bādhitaṃ sambandhābhāvāditi cenna /",
    "GSP33nysu__2u:9094": "deśāntareṇāpi sambandhābhāvāt /",
    "GSP33nysu__2u:9095": "etena śaśaviṣāṇādisādhakānumāne 'pi bādhābhidhānaṃ parāstam /",
    "GSP33nysu__2u:9096": "deśāntarānumāne 'pi sāmyāt /",
    "GSP33nysu__2u:9097": "tadevaṃ paramāṇudvayaṇukayorākāśādiparimāṇotkarṣāntyasya ca sākṣisiddhatāmanaṅgīkṛtya kevalānumānavedyatvasvīkaraṇamanupapannamityuktam",
    "GSP33nysu__2u:9098": "evamāgamamanādṛtyeśvaradharmādyanumānamapyayuktamiti prasaṅgādāha-",
    "GSP33nysu__2u:9099": "yenaiveti //",
    "GSP33nysu__2u:9100": "yenaiva ca prakāreṇātyasiddhamanumīyate /",
    "GSP33nysu__2u:9101": "tenaiva śaśaśṛṅgādeḥ śakyamastitvakalpanam // MAnuv_2,2.87c-f //",
    "GSP33nysu__2u:9102": "atyasiddhamityanenāgamānādaraṃ darśayati /",
    "GSP33nysu__2u:9103": "śaśaśṛṅgāderityaprāmāṇikasyopalakṣaṇam /",
    "GSP33nysu__2u:9104": "etacca tatra tatra leśato darśitam /",
    "GSP33nysu__2u:9105": "na(ca)",
    "GSP33nysu__2u:9106": "śaśaśṛṅgādyanumānapratibandīgrastatvamātreṇaiteṣāmanumānānāmaprāmāṇyaṃ yuktam /",
    "GSP33nysu__2u:9107": "tathā sati dhūmānumānasyāpyaprāmāṇyaprasaṅgāt /",
    "GSP33nysu__2u:9108": "tatrāpi hi śakyate vaktuṃ yadi dhūmavattvātpavarto 'gnimāṃstadā",
    "GSP33nysu__2u:9109": "paśutvācchaśo 'pi viṣāṇavānyasyāditi /",
    "GSP33nysu__2u:9110": "athocyeta /",
    "GSP33nysu__2u:9111": "tulyayogakṣematve hi pratibandīgrahaḥ /",
    "GSP33nysu__2u:9112": "anyathātiprasaṅgāt /",
    "GSP33nysu__2u:9113": "nacātra tulyayogakṣematā dhūmānumānasya vyāptyādisāmarthyasahitatvāt /",
    "GSP33nysu__2u:9114": "śaśaśṛṅgādyanumānasya tadabhāvāditi /",
    "GSP33nysu__2u:9115": "samametatprakṛte 'pi /",
    "GSP33nysu__2u:9116": "prastutānumānānāmapi vyāptyādimattvādityata āha- pratyakṣamiti //",
    "GSP33nysu__2u:9117": "pratyakṣamāgamo vāpi bhaved yatra niyāmakaḥ /",
    "GSP33nysu__2u:9118": "saiva vyāptirbhavenmānaṃ nānyā sandigdhamūlataḥ // MAnuv_2,2.88 //",
    "GSP33nysu__2u:9119": "vāśabdaḥ samuccaye /",
    "GSP33nysu__2u:9120": "apiranumānasya samuccayārthaḥ /",
    "GSP33nysu__2u:9121": "niyāmako grāhakaḥ /",
    "GSP33nysu__2u:9122": "mānam anumānamānatvopayoginī /",
    "GSP33nysu__2u:9123": "anyā pratyakṣādyagṛhītā /",
    "GSP33nysu__2u:9124": "sandigdhamūlataḥ sandigdha(gdhā)vyabhicāratvataḥ /",
    "GSP33nysu__2u:9125": "avyabhicāro hi sāhityasya vyāptitve mūlam /",
    "GSP33nysu__2u:9126": "tatra pratyakṣagṛhītā vyāptiryathā dhūmasyāgninā /",
    "GSP33nysu__2u:9127": "āgamagṛhītā yathā /",
    "GSP33nysu__2u:9128": "brāhmaṇo na hantavya iti /",
    "GSP33nysu__2u:9129": "anumānagṛhītā yathā /",
    "GSP33nysu__2u:9130": "vyatirekiprayoge /",
    "GSP33nysu__2u:9131": "etaduktaṃ bhavati /",
    "GSP33nysu__2u:9132": "pratyakṣādyavadhṛtaṃ hi vyāptyādi anumānamānā(natā)ṅgam /",
    "GSP33nysu__2u:9133": "na svayamātrasiddham /",
    "GSP33nysu__2u:9134": "sandigdha(gdhā)vyabhicā(ra)ritvāt /",
    "GSP33nysu__2u:9135": "samayānāṃ sandigdhamūlatvācca /",
    "GSP33nysu__2u:9136": "vidyate ca dhūmādyanumānānāṃ pramāṇāvadhṛtaṃ vyāptyādīti na pratibandīgrahamātreṇa tadbhaṅgaḥ",
    "GSP33nysu__2u:9137": "na paramāṇvādyanumānānāmiti pratibandīgrastatvādaprāmāṇyameva /",
    "GSP33nysu__2u:9138": "nanu vyāptyādyabhāve kiṃ pratibandīgraheṇa /",
    "GSP33nysu__2u:9139": "tata evāprāmāṇyasiddheriti /",
    "GSP33nysu__2u:9140": "satyam /",
    "GSP33nysu__2u:9141": "pratyakṣādyanavadhṛtavyāptyāderapi prāmāṇye 'tiprasaṅgo vā tadaprāmāṇye dṛṣṭānto vā pratibandīgraheṇa dyotyata ityadoṣa iti /",
    "GSP33nysu__2u:9142": "satyametatpratyakṣādyavadhṛtaiva vyāptiranumānaprāmāṇyopayoginīti /",
    "GSP33nysu__2u:9143": "sā ca dhūmānumāvatparamāṇvādyanumāneṣvapyastyeva /",
    "GSP33nysu__2u:9144": "dhūmasyāgnineva mahadārambhakatvādīnāmapi sāvayavatvādinā sāhityadarśanādityata āha- saheti",
    "GSP33nysu__2u:9145": "sahadarśanamātreṇa na vyāptiravasīyate // MAnuv_2,2.89ab //",
    "GSP33nysu__2u:9146": "na dhūmādīmāpyagnyādibhiḥ sahadarśanamātreṇa vyāptiravasīyate /",
    "GSP33nysu__2u:9147": "yena mahadārambhakatvādīnāmapi sāvayavatvādibhistato 'vasīyeta /",
    "GSP33nysu__2u:9148": "tathā satyagnyādīnāṃ dhūmādibhirapi vyāptyadhyavasāyaprasaṅgāt /",
    "GSP33nysu__2u:9149": "sahadarśanamātrasya tatrāpi sattvāt /",
    "GSP33nysu__2u:9150": "vyabhicārānupalambhe sati sāhityadarśanaṃ vyāptyadhyavasāyaheturiti cet /",
    "GSP33nysu__2u:9151": "kiṃ sakaladeśakālaniṣṭho 'nupalambhaḥ, kiṃ vā tadviśeṣaniṣṭhaḥ /",
    "GSP33nysu__2u:9152": "nādyaḥ /",
    "GSP33nysu__2u:9153": "asmadādyaśakyatvāt /",
    "GSP33nysu__2u:9154": "na dvitīyaḥ /",
    "GSP33nysu__2u:9155": "atiprasaṅgāditi /",
    "GSP33nysu__2u:9156": "kathaṃ tarhi vyāptyadhyavasāyaḥ syādityata āha- yadaiveti //",
    "GSP33nysu__2u:9157": "yadaivāvyatirekasya hyakṣajaṃ vāgamo bhavet /",
    "GSP33nysu__2u:9158": "tannirdhāritayuktirvā vyāptiḥ saivāparā nahi // MAnuv_2,2.89c-f //",
    "GSP33nysu__2u:9159": "avyatireke sādhyābhimatavyatirekeṇāsattve /",
    "GSP33nysu__2u:9160": "asya sādhanābhimatasya dharmasya yuktervyāptiniścayahetutve 'navasthā",
    "GSP33nysu__2u:9161": "(syā)nāt /",
    "GSP33nysu__2u:9162": "tadvayāpterapi yuktyantareṇa niścetavyatvādityata uktam-",
    "GSP33nysu__2u:9163": "tannirdhāriteti //",
    "GSP33nysu__2u:9164": "vyāptiśabdo 'dhyāhāryaḥ /",
    "GSP33nysu__2u:9165": "tena pratyakṣeṇāgamena vā nirdhāritavyāptiketyarthaḥ /",
    "GSP33nysu__2u:9166": "aparā sāhityadarśanamātranibandhanā na hi /",
    "GSP33nysu__2u:9167": "ayamarthaḥ /",
    "GSP33nysu__2u:9168": "niyataḥ sambandho hi vyāptirna sambandhamātram /",
    "GSP33nysu__2u:9169": "niyamaśca vyabhicārābhāvaḥ /",
    "GSP33nysu__2u:9170": "ataḥ sāhitya iva vyabhicārābhāve 'pi pramāṇapravṛttau vyāptisiddhiḥ /",
    "GSP33nysu__2u:9171": "nacaitadaśakyam /",
    "GSP33nysu__2u:9172": "anumityanudaye sarvavyavahāravilopaprasaṅgena kāryadarśanādeva tatsiddheḥ",
    "GSP33nysu__2u:9173": "prakārastu cintyate /",
    "GSP33nysu__2u:9174": "tatra dhūmasyāgninā sambandhastāvatpratyakṣeṇāvagamyate /",
    "GSP33nysu__2u:9175": "paricitadeśakālayorvyabhicāraśca nāvagamyate /",
    "GSP33nysu__2u:9176": "deśāntarādigate tu vyabhicāre sandeho 'vaśiṣyate /",
    "GSP33nysu__2u:9177": "sa ca na tāvadvayabhicāracihnadarśanajanyaḥ /",
    "GSP33nysu__2u:9178": "kintu bhūyaḥsahacaritatayā dṛṣṭā adṛṣṭavyabhicārā api dharmā vyabhicāriṇo dṛṣṭāḥ /",
    "GSP33nysu__2u:9179": "dharmaścāyamityevamutpadyate /",
    "GSP33nysu__2u:9180": "tatra yadyayametatsahavṛttisvabhāvastadānyatrāpi sahaiva varteta /",
    "GSP33nysu__2u:9181": "svabhāvasyānapāyāt /",
    "GSP33nysu__2u:9182": "yadi cāsahavṛttisvabhāvastadātrāpi na saha varteta /",
    "GSP33nysu__2u:9183": "asahavṛttisvabhāvasyāpi sahavṛttirnimittāntarāyattā cedatropalabhyeta /",
    "GSP33nysu__2u:9184": "sahavṛttisvabhāvasyāpi nimittāntarādvayabhicāro bhaviṣyatīti tu nirbījā śaṅkāṃ nodetyeva /",
    "GSP33nysu__2u:9185": "sarvavyavahārābhāvaprasaṅgāt /",
    "GSP33nysu__2u:9186": "tadevaṃ mīmāṃsāsahakṛtaṃ pratyakṣaṃ dhūmasyāgnisambandhaṃ gṛhṇadvayabhicārābhāvamapyākalayatīti vyāptimavadhārayatyeva /",
    "GSP33nysu__2u:9187": "anumānāgamābhyāṃ tu vyāptigrahaprakāraḥ su(gama)graha eveti /",
    "GSP33nysu__2u:9188": "nanvanenaiva nyāyena mahadārambhakatvādīnāmapi vyāptiniścayasambhavātkathaṃ paramāṇvādāvanumānāpravṛttiriti cenna /",
    "GSP33nysu__2u:9189": "pakṣetaratvasyopādhitvasambhavena vyabhicārābhāvāniścayāt /",
    "GSP33nysu__2u:9190": "atha tasyopādhitvaṃ nāstītyucyeta dāta bādhakamāha-",
    "GSP33nysu__2u:9191": "anyatheti //",
    "GSP33nysu__2u:9192": "anyathā saptamarasabhavo 'pyanumayā'patet /",
    "GSP33nysu__2u:9193": "aniṣṭāni ca sarvāṇi hyanumā kāmacāriṇī // MAnuv_2,2.90 //",
    "GSP33nysu__2u:9194": "pakṣetaratvasyopādhitāmanādṛtya pramāṇāntarāsahakṛtenaivānumānena paramāṇvādisiddhayabhyupagama ityarthaḥ /",
    "GSP33nysu__2u:9195": "madhuro raso lavaṇādirasapañcakavyatiriktarasānyonyābhāvavān rasatvāllavaṇādityādyanumayā",
    "GSP33nysu__2u:9196": "aniṣyāni ca sarvāṇi dahanaśaityādīnyāpateyuḥ /",
    "GSP33nysu__2u:9197": "kutaḥ /",
    "GSP33nysu__2u:9198": "yasmādevaṃvidhānumā kāmacāriṇī /",
    "GSP33nysu__2u:9199": "nanu ca saptamarasāderanupalambhādibādhitatvātpakṣetaratvopādhiduṣṭatvamanumānānāmiti cetsamaṃ prakṛte 'pi /",
    "GSP33nysu__2u:9200": "paramāṇvāderapyanupalambhabādhitatvāt /",
    "GSP33nysu__2u:9201": "ayogyaṃ taditi cet /",
    "GSP33nysu__2u:9202": "tulyaṃ saptamarasādāvapi /",
    "GSP33nysu__2u:9203": "anumānaprāmāṇye saptamarasādisiddhāvayogyatvaṃ kalpyam /",
    "GSP33nysu__2u:9204": "kalpite ca tasminnanumānaprāmāṇyasiddhirityanyonyāśrayatvamiti cet /",
    "GSP33nysu__2u:9205": "etadapi tādṛgeva /",
    "GSP33nysu__2u:9206": "anupabhogyasya saptamarasādeḥ kalpane gauravamiti cet /",
    "GSP33nysu__2u:9207": "samādhisāmyam /",
    "GSP33nysu__2u:9208": "pramite na gauravaṃ doṣa ityetadapi samānam /",
    "GSP33nysu__2u:9209": "tasmātparamāṇvādeḥ sākṣivedyatvamaṅgīkṛtya pratibandī mocanīyeti kathaṃ na tasya sākṣivedyatvamiti",
    "GSP33nysu__2u:9210": "samavāyābhyupagamāc ca sāmyād anavasthiteḥ |",
    "GSP33nysu__2u:9211": "// oṃ samavāyābhyupagamācca sāmyādanavasthiteḥ oṃ //",
    "GSP33nysu__2u:9212": "oṃ ubhayathāpi na karmātastadabhāvaḥ oṃ //",
    "GSP33nysu__2u:9213": "iti sūtram /",
    "GSP33nysu__2u:9214": "tat”nityameva ca bhāvāt'; ityāgāmisūtravyākhyānenaiva vyākhyātaṃ bhaviṣyatīti manvānastadapahāya",
    "GSP33nysu__2u:9215": "vaiśeṣikādisamayamapākurvan(t)”samavāyābhyupagamācca sāmyādanavasthiteḥ';",
    "GSP33nysu__2u:9216": "ityetatsūtraṃ vyācaṣṭe- kāryeti //",
    "GSP33nysu__2u:9217": "kāryakāraṇayoścaiva ... // MAnuv_2,2.91a //",
    "GSP33nysu__2u:9218": "samavāya īryata iti vakṣyamāṇamatrāpi sambaddhayate /",
    "GSP33nysu__2u:9219": "anena samavāyapratipādakaṃ pareṣāṃ”iheti yataḥ kāryakāraṇayoḥ sa",
    "GSP33nysu__2u:9220": "samavāyaḥ'; iti sūtramarthato 'nuvadati /",
    "GSP33nysu__2u:9221": "atra kāryakāraṇaśabdāvayavāvayavivācakau /",
    "GSP33nysu__2u:9222": "tau copalakṣaṇaparāviti sūcanārthaścaśabdaḥ /",
    "GSP33nysu__2u:9223": "evaśabdaḥ samavāyasyehapratyasiddhatvaṃ sūcayati /",
    "GSP33nysu__2u:9224": "tadetatsvayameva vivṛṇoti- guṇāderiti //",
    "GSP33nysu__2u:9225": "... guṇādeḥ pañcakasya ca /",
    "GSP33nysu__2u:9226": "bhinnasyaiva tu sambandhaḥ samavāyo 'nya īryate // MAnuv_2,2.91b-d //",
    "GSP33nysu__2u:9227": "guṇādeḥ pañcakasyeti guṇāvayavikriyāsāmānyaviśeṣaṇāmityarthaḥ /",
    "GSP33nysu__2u:9228": "caśabdena guṇyādipañcakasya ceti samuccinoti /",
    "GSP33nysu__2u:9229": "nanu guṇaguṇyādikamabhinnaṃ bhinnābhinnaṃ vā tatkiṃ samavāyenetyata uktam-",
    "GSP33nysu__2u:9230": "bhinnasyaiveti //",
    "GSP33nysu__2u:9231": "tuśabdo viśeṣārthaḥ /",
    "GSP33nysu__2u:9232": "na yayoḥ kayościdguṇaguṇinoḥ samavāyaḥ kintvayutasiddhayoreveti /",
    "GSP33nysu__2u:9233": "sa guṇaguṇyādisvabhāva eva cenna padārthāntarasiddhirityata uktam- anya iti //",
    "GSP33nysu__2u:9234": "īryate vaiśeṣikādibhiḥ, ato 'pi taddarśanamayuktamiti śeṣaḥ /",
    "GSP33nysu__2u:9235": "ayamarthaḥ /",
    "GSP33nysu__2u:9236": "vaiśeṣikādayo 'vayavāvayavinorguṇaguṇinoḥ kriyākriyāvatorjātivyaktayoḥ viśeṣanityadravyayoratyantabhedamabhyupagamyātyantabhinnameva samavāyākhyaṃ sambandhamabhyupagacchanti /",
    "GSP33nysu__2u:9237": "tato 'pyanupapannabhāṣiṇa iti /",
    "GSP33nysu__2u:9238": "nanu ca guṇaguṇyādīnāmatyantabhedastāvadvayapadeśabhedādipramāṇasiddhaḥ /",
    "GSP33nysu__2u:9239": "anyathā stambhakumbhādīnāmapyatyantabhedo na syāt /",
    "GSP33nysu__2u:9240": "asti ceha tantuṣu paṭaḥ, iha paṭe rūpamiha mūrte karmeha gavi gotvamiha nityadravye viśeṣa ityabādhitaḥ pratyayaḥ /",
    "GSP33nysu__2u:9241": "na cehedamiti pratyayo vinātiriktena sambandhenopapadyate /",
    "GSP33nysu__2u:9242": "iha kuṇḍe badarāṇīti pratyayasya saṃyogapūrvakatvadarśanāt /",
    "GSP33nysu__2u:9243": "sa cāyamayutasiddhayoḥ sambandha iti saṃyogādbhidyate /",
    "GSP33nysu__2u:9244": "yutasiddhayorhi sambandhaḥ saṃyogaḥ /",
    "GSP33nysu__2u:9245": "dravyamātravṛttiśca /",
    "GSP33nysu__2u:9246": "tadevaṃ pramitasya samavāyasyābhyupagame kathamayuktavāditvaṃ vaiśeṣikādīnāmityata āha- bhinnatveti",
    "GSP33nysu__2u:9247": "bhinnatvasāmyatastasya tābhyāṃ yogo bhaved dhruvam // MAnuv_2,2.92ab //",
    "GSP33nysu__2u:9248": "bhinnatvasāmyata ityupalakṣaṇam /",
    "GSP33nysu__2u:9249": "ihapratyayasāmyataścetyapi draṣṭavyam /",
    "GSP33nysu__2u:9250": "tasya samavāyasya /",
    "GSP33nysu__2u:9251": "tābhyām avayavāvayavyādisambandhibhyāṃ saha /",
    "GSP33nysu__2u:9252": "yogaḥ sambandhaḥ /",
    "GSP33nysu__2u:9253": "etaduktaṃ bhavati /",
    "GSP33nysu__2u:9254": "iha tantuṣu paṭa ityādipratyayaḥ sambandhapūrvako 'bādhitehapratyayatvādiha kuṇḍe badarāṇīti",
    "GSP33nysu__2u:9255": "samavāyamanumimānena yo 'bādhitehapratyayaḥ sa sambandhapūrvaka iti",
    "GSP33nysu__2u:9256": "vyāptiravaśyamaṅgīkaraṇīyā /",
    "GSP33nysu__2u:9257": "vidyate ceha tantupaṭayoḥ samavāya ityabādhitehapratyayaḥ /",
    "GSP33nysu__2u:9258": "tena samavāyasyāpi tantupaṭābhyāṃ samavāyo 'bhyupagantavya eva syāt /",
    "GSP33nysu__2u:9259": "na cābhyupagamyate /",
    "GSP33nysu__2u:9260": "atastatra anaikāntikamanumānamiti /",
    "GSP33nysu__2u:9261": "nanu tantupaṭayoḥ samavāyaḥ siddho na vā /",
    "GSP33nysu__2u:9262": "siddhaścetkimuttarakālabhāvinānaikāntyena /",
    "GSP33nysu__2u:9263": "nacetkvanaikāntyam /",
    "GSP33nysu__2u:9264": "maivam /",
    "GSP33nysu__2u:9265": "āpātataḥ pratīte sambandhe vyabhicāraṃ dṛṣṭvā parāvṛtterāvaśyakatvasya vivakṣitatvāt /",
    "GSP33nysu__2u:9266": "nanvatra bhinnatvasāmyaṃ kimarthamupanyastam /",
    "GSP33nysu__2u:9267": "nahi bhinnatvaṃ hetūkṛtamiti /",
    "GSP33nysu__2u:9268": "satyam /",
    "GSP33nysu__2u:9269": "abādhitatvadyotanārthaṃ bhinnatvagrahaṇam /",
    "GSP33nysu__2u:9270": "vibhinnavastvabhāve khalviha pratyayo bādhitaḥ syāt /",
    "GSP33nysu__2u:9271": "iha tantupaṭayoḥ samavāya iti pratyayo 'pi sambandhapūrvaka eva tantupaṭasamavāyasyaitatkāraṇatvāditi cenna /",
    "GSP33nysu__2u:9272": "ādhārādheyatayā pratīyamānayoḥ sambandhasya pareṇa sisādhayiṣitatvāt /",
    "GSP33nysu__2u:9273": "anyathā sthāṇuśyenayoḥ saṃyoga ityatra samavāyāsiddhiprasaṅgāt /",
    "GSP33nysu__2u:9274": "indriyārthasannikarṣādinā siddhasādhanatāpatteśca /",
    "GSP33nysu__2u:9275": "nanvanavasthiteriti sūtraṃ katham /",
    "GSP33nysu__2u:9276": "ittham /",
    "GSP33nysu__2u:9277": "yadi vyabhicāraparihārāya samavāyasyāpi samavāyāntaramupeyate /",
    "GSP33nysu__2u:9278": "tadānavasthitiriti /",
    "GSP33nysu__2u:9279": "iha kecitsamavāyaṃ pratyakṣamācakṣāṇāḥ, yata iti ca viṣayasaptamīṃ vyācakṣāṇāḥ tatsthemne anumānamācakṣate /",
    "GSP33nysu__2u:9280": "teṣāmihapratyayasya sambandhapūrvakatvaṃ nāma tatpratītipūrvakatvameva /",
    "GSP33nysu__2u:9281": "tanmate sphuṭaivānavasthā /",
    "GSP33nysu__2u:9282": "ye tu pratyakṣatāṃ nābhyupagacchanti /",
    "GSP33nysu__2u:9283": "sambandhasya sattāmātreṇehapratyayakāraṇavatvamāhusteṣām, avasthitiḥ siddhāntaḥ tadvirodho 'navasthitiḥ ityanavasthitiśabdo 'pasiddhāntavācī",
    "GSP33nysu__2u:9284": "vyākhyāyate /",
    "GSP33nysu__2u:9285": "yadveha kuṇḍe badarāṇītivatsambandhasya pratītyaivehapratyayakāraṇatvādatrāpi pratītimāpādyānavasthaiva vaktavyā /",
    "GSP33nysu__2u:9286": "kuṇḍabadarasaṃyogasya yogyatayā avarjanīyatayā pratītirnehapratyayakāraṇamiti kuta eṣā kalpanā",
    "GSP33nysu__2u:9287": "sattāmātreṇehapratyayakāraṇatvopapattau pratīterapi kāraṇatvakalpakābhāvāditi cenna /",
    "GSP33nysu__2u:9288": "satyapi saṃyoge kutaścidvayavadhānādapratīyamāne nehabuddhirbhavati /",
    "GSP33nysu__2u:9289": "bhavati cāsatyapi saṃyoge tadviparyayādityanvayavyatirekayoḥ kalpakābhāvāt /",
    "GSP33nysu__2u:9290": "svasvāmibhāvādayo 'pi hi jñātā eva sambandhanimittavyavahārahetavo dṛṣṭā nānyathā /",
    "GSP33nysu__2u:9291": "na te sambandhā adviṣṭhatvāditi cenna /",
    "GSP33nysu__2u:9292": "saṃyogasyāpyadviṣṭhatāyā vakṣyamāṇatvāt /",
    "GSP33nysu__2u:9293": "kiñcaivaṃ samavāyo 'pi na sambandhaḥ syāt /",
    "GSP33nysu__2u:9294": "tasyānāśritatvābhyupagamāt /",
    "GSP33nysu__2u:9295": "nanvevaṃ tarhi nānaikāntyāt anavasthaiva bādhitatvenābādhitehapratyayatvasya tatrāvṛtteriti cenna /",
    "GSP33nysu__2u:9296": "anavasthāyāḥ sādhyabādhakatvena sādhanābādhakatvāt /",
    "GSP33nysu__2u:9297": "sādhyabādhenaiva sādhanabādhanābhyupagamasya vyāptiniścayottarakālīnatvāt",
    "GSP33nysu__2u:9298": "tantupaṭayoḥ samavāya iti pratītirapi sambandhapūrvikaiva /",
    "GSP33nysu__2u:9299": "kintvaropita evāsau sambandha iti cenna /",
    "GSP33nysu__2u:9300": "anavasthānistārāt /",
    "GSP33nysu__2u:9301": "āropitasambandhapūrvakatvaṃ hi sambandhāropapūrvakatvameva, pratītau ceyamanavasthokteti kathaṃ (tannirastā)nistāraḥ /",
    "GSP33nysu__2u:9302": "kiñcaivaṃ vadatā sattayaiva sambandhasya kāraṇatvamiti mataṃ tyaktaṃ syāt /",
    "GSP33nysu__2u:9303": "api cābādhito 'pīhapratyayo yadi sambandhāropamātreṇa bhavettadā",
    "GSP33nysu__2u:9304": "tantupaṭādāvapi kinna bhavediti samavāyāsiddhiḥ /",
    "GSP33nysu__2u:9305": "kvacitsiddhasya kvacidāropaḥ kutrāpyabhāve tadasiddhiriti cenna /",
    "GSP33nysu__2u:9306": "sthāṇuśyenayoḥ sambandhasya sattvāt /",
    "GSP33nysu__2u:9307": "anyathā samavāye 'pi samavāyāntarārope na syātsamavāyāntarasya",
    "GSP33nysu__2u:9308": "kvāpya(sattvāt)sambhavāt /",
    "GSP33nysu__2u:9309": "samavāye bheda evāropyate na samavāyāntaramiti cenna /",
    "GSP33nysu__2u:9310": "tāvanmātreṇehapratyayāyogāt /",
    "GSP33nysu__2u:9311": "sambandhisambandhabhāvo 'pyāropyata iti cenna /",
    "GSP33nysu__2u:9312": "tarhi tantupaṭādāvapi tadāropamātreṇehapratyayopapattau kiṃ samavāyeneti /",
    "GSP33nysu__2u:9313": "nanu samavāye 'pīhedamiti pratyayaḥ samavāyādhīna eva /",
    "GSP33nysu__2u:9314": "nacāpasiddhānto 'navasthā vā /",
    "GSP33nysu__2u:9315": "tasyaiva samavāyasya svanirvāhakatvāt /",
    "GSP33nysu__2u:9316": "ya eva hi samavāyo 'vayavādiṣvavayavyādīnāṃ sambandhaḥ, sa evāvayavāvavyādiṣvātmanā sambandha ityāśaṅkate- sa iti //",
    "GSP33nysu__2u:9317": "sa svanirvāhakaścet syād ... // MAnuv_2,2.92c //",
    "GSP33nysu__2u:9318": "saḥ avayavāvayavyādisamavāyaḥ /",
    "GSP33nysu__2u:9319": "evaṃ tarhi kiṃ samavāyena, dravyasyaiva svanirvāhakatvopapatteriti pariharati- dravyameveti",
    "GSP33nysu__2u:9320": "... dravyameva tathā na kim // MAnuv_2,2.92d //",
    "GSP33nysu__2u:9321": "tarhīti śeṣaḥ /",
    "GSP33nysu__2u:9322": "tathā svanirvāhakatvāt /",
    "GSP33nysu__2u:9323": "kiṃ kasmāt /",
    "GSP33nysu__2u:9324": "ayamāśayaḥ /",
    "GSP33nysu__2u:9325": "yadīhedamiti buddhirnāvaśyaṃ svātiriktasambandhasāpekṣā /",
    "GSP33nysu__2u:9326": "kvacitsvanirvāhakatvāt /",
    "GSP33nysu__2u:9327": "tarhi dravyaguṇādīnāmihedamiti pratyayo 'pi nātiriktasambandhādhīno",
    "GSP33nysu__2u:9328": "'ṅgīkāryaḥ /",
    "GSP33nysu__2u:9329": "dravyasyaiva svanirvāhakatayāpi tadupapatteriti /",
    "GSP33nysu__2u:9330": "samavāyaḥ sambandhātmakatvāt svanirvāhakaḥ, na dravyamiti cenna /",
    "GSP33nysu__2u:9331": "tadasiddhau sambandhatvasyāpyasiddheḥ /",
    "GSP33nysu__2u:9332": "saṃyogasyāpi svanirvāhakatāpatteśca /",
    "GSP33nysu__2u:9333": "tasyānityatvānneti cenna /",
    "GSP33nysu__2u:9334": "samavāyanityatvasyāsiddheriti /",
    "GSP33nysu__2u:9335": "evaṃ dravyādguṇādīnāmatyantabhede 'pi na tatsambandhaḥ samavāyalakṣaṇo",
    "GSP33nysu__2u:9336": "'paraḥ siddhayati /",
    "GSP33nysu__2u:9337": "samavāyavaddravyasyaiva svanirvāhakatvopapatteḥ kalpanālāghavā(tva)ccetyuktam /",
    "GSP33nysu__2u:9338": "idānīṃ guṇādīnāṃ dravyādatyantabhedābhāvācca na samavāyasiddhirityāśayavāṃstadatyantabhede",
    "GSP33nysu__2u:9339": "tāvadupodghātamāha- viśeṣa iti //",
    "GSP33nysu__2u:9340": "viśeṣastadgatatvādiryadyabhinne 'vasīyate /",
    "GSP33nysu__2u:9341": "guṇakriyādirūpasya niṣedhaḥ kena hetunā // MAnuv_2,2.93 //",
    "GSP33nysu__2u:9342": "abhinne samavāya iti śeṣaḥ /",
    "GSP33nysu__2u:9343": "avasīyate aṅgīkriyata iti yāvat /",
    "GSP33nysu__2u:9344": "guṇakriyādirūpasya viśeṣasyeti śeṣaḥ /",
    "GSP33nysu__2u:9345": "kena hetunā na kenāpi /",
    "GSP33nysu__2u:9346": "idamuktaṃ bhavati /",
    "GSP33nysu__2u:9347": "samavāye tāvadavayavāvayavyādigatatvamaṅgīkṛtam /",
    "GSP33nysu__2u:9348": "“āśritatvaṃ cānyatra nityadravyebhyaḥ'; iti vacanāt /",
    "GSP33nysu__2u:9349": "nacānityadravyagurakarmasāmānyaviśeṣaṇāmiva samavāyasya tadgatatvaṃ nāma samavāyalakṣaṇavṛttiḥ sambhavati /",
    "GSP33nysu__2u:9350": "tasyābhinnatvāt /",
    "GSP33nysu__2u:9351": "atastadgatatvaṃ (nāma) samavāyasvarūpamevetyaṅgīkartavyam /",
    "GSP33nysu__2u:9352": "paratantratayopalabdhistadgatatvamiti cenna /",
    "GSP33nysu__2u:9353": "tasyāḥ samavāyadharmatvānupapatteḥ /",
    "GSP33nysu__2u:9354": "tadviṣayatvāttaddharmatvamiti cenna /",
    "GSP33nysu__2u:9355": "viṣayatvasyāpi samavāyasvarūpā(tva)natirekāt /",
    "GSP33nysu__2u:9356": "evamastitvābhidheyatvajñeyatvasambandhatvādayo 'pi samavāye 'bhyupagatāḥ,",
    "GSP33nysu__2u:9357": "na samavāyasvarūpādbhidyante /",
    "GSP33nysu__2u:9358": "bhedaṃ hi teṣāṃ samavāyena sambandho vaktavyaḥ /",
    "GSP33nysu__2u:9359": "anyathā kathamete tatra syuḥ /",
    "GSP33nysu__2u:9360": "naca sambandho yuktaḥ, saṃyogasya guṇatvena dravyamātravṛtteḥ, samavāyasya cābhinnatvāt /",
    "GSP33nysu__2u:9361": "tatra pṛcchāmaḥ /",
    "GSP33nysu__2u:9362": "samavāyasya tadgatatvādidharmāṇāṃ cābhede kathamaparyāyaśabdavācyatvaṃ,",
    "GSP33nysu__2u:9363": "dharmadharmibhāvaḥ, ṣaṣṭhīprayogo, jñātatvājñātatvam, ekatvānekatvamityādi yujyata iti /",
    "GSP33nysu__2u:9364": "nahya(cā)tropacārādikalpanā yuktā /",
    "GSP33nysu__2u:9365": "mukhyaprayogāderadarśanāt /",
    "GSP33nysu__2u:9366": "na tadgatatvādi samavāyatanmātraṃ, yenānupapāttaḥ syāt /",
    "GSP33nysu__2u:9367": "kintu samavāyābhinnamapi tadviśeṣātmakatmakam /",
    "GSP33nysu__2u:9368": "ato vyapadeśabhedādi yujyate /",
    "GSP33nysu__2u:9369": "viśeṣasya bhedapratinidhitvādityevāgatikataya tatra samādhirabhidhānīyaḥ /",
    "GSP33nysu__2u:9370": "tathāca yadyabhinne 'pi samavāye tadgatatvādiviśeṣo 'ṅgīkriyate tadā guṇakriyādikamapi dravyasvarūpameva sadviśeṣātmakaṃ bhavatu na tu tanmātram /",
    "GSP33nysu__2u:9371": "samavāyadharmāstaviśeṣāḥ, guṇādayastu na dravyaviśeṣā ityatra viśeṣahetvabhāvād iti /",
    "GSP33nysu__2u:9372": "kimato yadyevamityata āha- dravyameveti //",
    "GSP33nysu__2u:9373": "dravyameva tato 'nantaviśeṣātmatayā sadā /",
    "GSP33nysu__2u:9374": "nānāvyavahṛterhetur ... // MAnuv_2,2.94a-c //",
    "GSP33nysu__2u:9375": "samavāyadharmavadguṇādīnāṃ dravyaviśeṣatvādityarthaḥ /",
    "GSP33nysu__2u:9376": "anantaśabdo yatra yāvanto vyavahārāḥ tāvatāmupalakṣakaḥ /",
    "GSP33nysu__2u:9377": "nānāvyavahṛteḥ vyapadeśabhedādirityarthaḥ /",
    "GSP33nysu__2u:9378": "etaduktaṃ bhavati /",
    "GSP33nysu__2u:9379": "guṇaguṇyādeḥ atyantabhede siddhe hi tatsambandhaḥ samavāyaḥ siddhayati /",
    "GSP33nysu__2u:9380": "guṇaguṇyādyatyantabhedastu na prāmāṇikaḥ /",
    "GSP33nysu__2u:9381": "tathāhi na tāvattatra pratyakṣaṃ pramāṇaṃ, gavāśvādivadanupalambhāt /",
    "GSP33nysu__2u:9382": "ato guṇaguṇināvatyantabhinnāvaparyāyaśabdavācyatvāt /",
    "GSP33nysu__2u:9383": "ghaṭapaṭavadityādyanumānameva vaktavyam /",
    "GSP33nysu__2u:9384": "taccānaikāntikam /",
    "GSP33nysu__2u:9385": "samavāyasya taddharmāṇāṃ (ca) bhedābhāve",
    "GSP33nysu__2u:9386": "'pyaparyāyaśabdavācyatvādanyathāsiddhaṃ ca /",
    "GSP33nysu__2u:9387": "yathā samavāye tadgatatvādidharmāṇāṃ bhedabhāve 'pi",
    "GSP33nysu__2u:9388": "viśeṣaparanāmakātsvabhāvaviśeṣādevāparyāyaśabdavācyatvādikamupapādanīyam /",
    "GSP33nysu__2u:9389": "gatyantarābhāvāt /",
    "GSP33nysu__2u:9390": "tathā guṇaguṇyādīnāma(tyantā)bhede 'pi guṇādīnāṃ dravyaviśeṣatve(na",
    "GSP33nysu__2u:9391": "dra)taddravyameva /",
    "GSP33nysu__2u:9392": "viśeṣaśaktayaivāparyāyaśabdavācyatvādivyavahāraheturbhaviṣyati /",
    "GSP33nysu__2u:9393": "tathāca vipakṣe bādhakābhāvādaprayojakatvaṃ hetūnāmiti /",
    "GSP33nysu__2u:9394": "yadvā viśeṣastadgatatvādirityanenaiva guṇaguṇyādyatyantabhedasādhakānāṃ hetūnāmanaikāntyāprayojakatve varṇite /",
    "GSP33nysu__2u:9395": "yadi tadgatatvādidharmābhinne samavāye tadgatatvādiviśeṣo 'bhyupeyate /",
    "GSP33nysu__2u:9396": "viśeṣaṇaiva ca vyavahārā nirvahiṣyante /",
    "GSP33nysu__2u:9397": "tadā vyapadeśabhedādihetūnāṃ vyabhicārānyathāsiddhibhyāṃ ābhāsatvātkena hetunā dravyasya guṇakriyādirūpasya guṇakriyādisvarūpatvasya niṣedhaḥ",
    "GSP33nysu__2u:9398": "(kariṣyate) kriyate /",
    "GSP33nysu__2u:9399": "guṇaguṇyādyatyantabhedaḥ kena hetunā sādhayiṣyata iti yāvat /",
    "GSP33nysu__2u:9400": "anyathāsiddhimeva prakaṭayannupasaṃharati- dravyameveti //",
    "GSP33nysu__2u:9401": "samavāyavaditi vakṣyamāṇamatrāpi sambaddhayate /",
    "GSP33nysu__2u:9402": "yathā samavāyasya tadgatatvādiviśeṣātmatayā vyapadeśabhedādivyavahārahetutvam /",
    "GSP33nysu__2u:9403": "tathā dravyameva ghaṭādikaṃ guṇakriyādyanantaviśeṣātmatayā nānāvyavahṛterheturbhavatīti /",
    "GSP33nysu__2u:9404": "nanvaupacārikatvaṃ vā bhrāntimūlatvaṃ vā vyavahārāṇāmaṅgīkṛtya hetūnāṃ dūṣaṇaṃ śakyam /",
    "GSP33nysu__2u:9405": "tatkiṃ viśeṣāṅgīkāreṇa /",
    "GSP33nysu__2u:9406": "naivaṃ śakyam /",
    "GSP33nysu__2u:9407": "aupacārikatvādau hi kadācinmuktau vyavahāraḥ syāt /",
    "GSP33nysu__2u:9408": "na hi tīrādau sadā gaṅgādivyavahāro 'sti /",
    "GSP33nysu__2u:9409": "nacaivaṃ prakṛte sadaivāparyāyaśabdavācyatvādeḥ sattvāt /",
    "GSP33nysu__2u:9410": "yadāpyabhedabodhāya rūpameva ghaṭa iti vā vijñānaṃ brahmeti vā vyavahriyate tadāpi na paryāyatāmupetya, tathānanubhavāt /",
    "GSP33nysu__2u:9411": "ato vaktavyamevātra nimittam /",
    "GSP33nysu__2u:9412": "tadidamuktam- sadeti //",
    "GSP33nysu__2u:9413": "nanvanantaviśeṣātmakamekameva dravyamiti vyāhatamiti cet /",
    "GSP33nysu__2u:9414": "kiṃ mātā vandhyetivatsākṣādvirodhaḥ, kiṃvā kṛtakaṃ nityamitivadvayāptyā /",
    "GSP33nysu__2u:9415": "nādyaḥ /",
    "GSP33nysu__2u:9416": "yato 'nantatvaṃ saṅkhayāviśeṣaḥ, ekatvaṃ cābhedaḥ /",
    "GSP33nysu__2u:9417": "na dvitīyaḥ /",
    "GSP33nysu__2u:9418": "yatrānekatvaṃ tatrāvaśyaṃ bheda iti vyāptau hi sa syāt /",
    "GSP33nysu__2u:9419": "na caivam /",
    "GSP33nysu__2u:9420": "bhedapratinidhinā viśeṣeṇaiva anekatvasaṅkhayānirvāhādityāha-",
    "GSP33nysu__2u:9421": "anantatvamiti //",
    "GSP33nysu__2u:9422": "... anantatvaṃ viśeṣataḥ // MAnuv_2,2.94d //",
    "GSP33nysu__2u:9423": "īśvarākhyadravyaviśeṣaṇāmanantatvamanyatrānekatvamiti draṣṭavyam /",
    "GSP33nysu__2u:9424": "atrāpi samavāyavaditi sambaddhayate /",
    "GSP33nysu__2u:9425": "eka eva hi samavāyo 'nekadharmātmako 'ṅgīkriyate /",
    "GSP33nysu__2u:9426": "nanvayaṃ nānāvyavahāranirvāhaheturviśeṣo yadi dravyātmaiva kathaṃ tarhi",
    "GSP33nysu__2u:9427": "(taddravya)dravyasya viśeṣaḥ syāt /",
    "GSP33nysu__2u:9428": "tadīyatāyā bhedavyāptatvāt /",
    "GSP33nysu__2u:9429": "maivam /",
    "GSP33nysu__2u:9430": "vināpi bhedena tatpratinidhinā viśeṣaṇaiva viśeṣasya tadīyatopapatteḥ /",
    "GSP33nysu__2u:9431": "evaṃ tarhi tasyāpi viśeṣasya viśeṣatvasiddhaye viśeṣāntaramaṅgīkartavyamityanavasthetyata āha- viśeṣaśceti //",
    "GSP33nysu__2u:9432": "viśeṣaśca viśeṣī saḥ svenaiva samavāyavat // MAnuv_2,2.95ab //",
    "GSP33nysu__2u:9433": "yathā samavāyaḥ svenaiva samavāyī, na sambandhāntareṇetyabhyupagamyānavasthā pareṇa parākriyate",
    "GSP33nysu__2u:9434": "tathā sa dravye 'nekavyavahāranirvāheturviśeṣaśca svenaiva viśeṣī na",
    "GSP33nysu__2u:9435": "punarviśeṣāntareṇa /",
    "GSP33nysu__2u:9436": "ato na kaściddoṣa iti /",
    "GSP33nysu__2u:9437": "samavāyavadityupalakṣaṇam /",
    "GSP33nysu__2u:9438": "sattāntyaviśeṣavaccetyapi draṣṭavyam /",
    "GSP33nysu__2u:9439": "yathā dravyaguṇakarmasu sadvayavahārahetuḥ sattā svenaiva satī svīkṛtā /",
    "GSP33nysu__2u:9440": "yathā ca nityadravyeṣvatyantavyāvṛttipratyaye heturantyo viśeṣaḥ svenaivātyantavyāvṛttastathaiveti",
    "GSP33nysu__2u:9441": "athāpi syāt /",
    "GSP33nysu__2u:9442": "guṇaguṇyādibhedamabhyupagacchatā mayā ihedamiti vyavahāranirvāhāya samavāyo 'ṅgīkriyate, tasya cānavasthāparihārāya svanirvāhakatvam /",
    "GSP33nysu__2u:9443_0": "abhedaṃ(abhyu)cābhyupagacchatā tvayāparyāyaśabdavācyatādisiddhaye viśeṣo 'ṅgīkriyate, tasya cānavasthānirāsāya svanirvāhakatvamiti",
    "GSP33nysu__2u:9443_1": "pakṣadvaye samāne ko viśeṣo 'bhedapakṣe, yena sa parigṛhyate samavāyasyāprāmāṇikatvamiti cet /",
    "GSP33nysu__2u:9444": "samaṃ viśeṣe 'pi /",
    "GSP33nysu__2u:9445": "aparyāyavyavahārādinā sa siddha iti cet /",
    "GSP33nysu__2u:9446": "tarhi samavāyo 'pīhedamityādinā siddha iti tulyam /",
    "GSP33nysu__2u:9447": "tadanaikāntikamityuktamiti cet /",
    "GSP33nysu__2u:9448": "aparyāyavyavahārādikamapi ghaṭapaṭāvanaikāntikamiti samānam /",
    "GSP33nysu__2u:9449": "astu tarhi guṇaguṇyādibhede vyavahārādisakamapi ghaṭapaṭādavanaikāntikamiti samānam /",
    "GSP33nysu__2u:9450": "astu tarhi guṇaguṇyādibhede pramāṇābhāvo viśeṣa iti cenna /",
    "GSP33nysu__2u:9451": "abhede 'pi pramāṇābhāvāt /",
    "GSP33nysu__2u:9452": "gavāścādivadvivekenānupalambho abhede pramāṇamiti cet /",
    "GSP33nysu__2u:9453": "tarhi vyapadeśabhedādi bhede pramāṇamastīti samādhisāmyam /",
    "GSP33nysu__2u:9454": "tadvayabhicārānyathāsiddhibhyāṃ nirastamiti cet /",
    "GSP33nysu__2u:9455": "abhedapramāṇamapi tādṛgeva /",
    "GSP33nysu__2u:9456": "tasyāpi kṣīranīrādau vyabhicārāt /",
    "GSP33nysu__2u:9457": "ayutasiddhatvenānyathāsiddheśca /",
    "GSP33nysu__2u:9458": "tasmānnimitto 'yamabhedapakṣapāta ityata āha- kalpaneti //",
    "GSP33nysu__2u:9459": "kalpanāgurutādoṣāt padārthāntaratā nahi // MAnuv_2,2.95cd //",
    "GSP33nysu__2u:9460": "padārthāntarā guṇaguṇyādīnāmiti śeṣaḥ /",
    "GSP33nysu__2u:9461": "yadyapi bhedābhedapakṣayoḥ svanirvāhakasamavāyaviśeṣāṅgīkāreṇa sāmyaṃ,",
    "GSP33nysu__2u:9462": "tathāpi bhedapakṣe kalpanāgurutādoṣāt guṇaguṇyādīnāṃ padārthāntaratā nāṅgīkriyate /",
    "GSP33nysu__2u:9463": "kalpanālāghavādabheda evopeyata iti /",
    "GSP33nysu__2u:9464": "kathaṃ bhedavāde kalpanāgauravamityata āha- kalpayitveti //",
    "GSP33nysu__2u:9465": "kalpayitvā ṣaṭ padārthān sābhāvānapi kevalam /",
    "GSP33nysu__2u:9466": "ekasmin sa viśeṣaścet kiṃ pūrvaṃ tasya vismṛtiḥ // MAnuv_2,2.96 //",
    "GSP33nysu__2u:9467": "kevalamityetat ṣaḍityanenaikasminnityanena ca sambaddhayate /",
    "GSP33nysu__2u:9468": "ekasmin samavāye, saḥ vicitravyavahārahetuścedaṅgīkriyata iti śeṣaḥ /",
    "GSP33nysu__2u:9469": "kiṃ kasmāt /",
    "GSP33nysu__2u:9470": "pūrvaṃ dravya ityarthaḥ /",
    "GSP33nysu__2u:9471": "tasya viśeṣasya /",
    "GSP33nysu__2u:9472": "ayamabhisandhiḥ /",
    "GSP33nysu__2u:9473": "vyapadeśabhedādipramāṇabalamavambya vaiśeṣikādibhirdravyādayo bhāvapadārthāḥ ṣaḍeva /",
    "GSP33nysu__2u:9474": "abhāvo 'pi saptama iti kalpitam /",
    "GSP33nysu__2u:9475": "samavāye pratītaṃ tadgatatvādikaṃ tu na samavāyātiriktam /",
    "GSP33nysu__2u:9476": "kintu svabhāvabhedāparanāmnā viśeṣeṇaiva tatra vyapadeśabhedādyutpattiriti ca /",
    "GSP33nysu__2u:9477": "tatrāntato 'pyaṅgīkatarvyena vyapadeśabhedādinirvāhakeṇa viśeṣeṇaiva dravye 'pi tannirvāho vaktavyaḥ /",
    "GSP33nysu__2u:9478": "saptapadārthīnirūpaṇaṃ na kartavyam /",
    "GSP33nysu__2u:9479": "yadvā dravyavatsamavāye 'pi tadgatatvādīnāṃ bheda eva svīkāryaḥ /",
    "GSP33nysu__2u:9480": "teṣāṃ ca dravyādiṣvantarbhāvāsambhave saptapadārthaniyamastyājyaḥ /",
    "GSP33nysu__2u:9481": "viśeṣakāraṇena vinā kvacidbhedasya kvacidviśeṣasyābhyupagame kathaṃ kalpanāgauravaṃ na syāt",
    "GSP33nysu__2u:9482": "tadabhāve vābhedavāde kathaṃ kalpanālāghavaṃ na bhavediti /",
    "GSP33nysu__2u:9483": "bhedapratītyapratītibhyāṃ viśeṣa ityādi tu nirākariṣyate /",
    "GSP33nysu__2u:9484": "atra dvidhākalpanapradarśanārthenaiva pūrvārdhena samavāye viśeṣasyāṅgīkartavyatāpi samathirtā veditavyā /",
    "GSP33nysu__2u:9485": "ata eva kevalaśabdasambandhaḥ /",
    "GSP33nysu__2u:9486": "saptaiva hi padārthāḥ /",
    "GSP33nysu__2u:9487": "naca teṣu samavāyadharmāṇāmantarbhāvaḥ sambhavatīti viśeṣā eva taira(te",
    "GSP33nysu__2u:9488": "')ṅgīkartavyā iti /",
    "GSP33nysu__2u:9489": "na kevalaṃ sarvathāṅgīkāryeṇa viśeṣeṇaiva guṇaguṇyādivyapadeśabhedādyupapattau dravyabhedamaṅgīkṛtya",
    "GSP33nysu__2u:9490": "ekasminviśeṣābhyupagame kalpanāgauravamiti bhedamatamapahāyābhedapakṣapātaḥ kriyate /",
    "GSP33nysu__2u:9491": "kintu samavāye pramāṇābhāvādapi /",
    "GSP33nysu__2u:9492": "tathā hi /",
    "GSP33nysu__2u:9493": "na tāvattatra pratyakṣaṃ pramāṇam /",
    "GSP33nysu__2u:9494": "kuṇḍadadhnoḥ saṃyoga itivattantupaṭayoḥ samavāya ityapratīteḥ /",
    "GSP33nysu__2u:9495": "sambandhapratītireva tatpratītiriti cenna /",
    "GSP33nysu__2u:9496": "tasyā asammateḥ /",
    "GSP33nysu__2u:9497": "etenāyaṃ tantupaṭasambandhapratyayaścakṣurjanyo 'nanyathāsiddhatadanvayavyatirekānuvidhāyitvātpaṭapratyayavat",
    "GSP33nysu__2u:9498": "ayaṃ tantupaṭayoḥ sambandho yogajadharmājanyajanyasākṣātkāraviṣayastantupaṭasambandhatvādetattantupaṭāntarasaṃyogavaditi samavāyapratyakṣatāsādhanamapyapāstam /",
    "GSP33nysu__2u:9499": "tantupaṭasambandhatatpratyayayoḥ asiddhayā'śrayāsiddheḥ /",
    "GSP33nysu__2u:9500": "sambandhāpratītau śuklaḥ paṭa iti sāmānādhikaraṇyapratītirna syāt /",
    "GSP33nysu__2u:9501": "daṇḍīkuṇḍalītyādau tasya tatpūrvakatvadarśanāditi cenna, samavāyo",
    "GSP33nysu__2u:9502": "'stītyādau vyabhicārāt /",
    "GSP33nysu__2u:9503": "nāpyanumānam /",
    "GSP33nysu__2u:9504": "ihedamiti pratyayasya dūṣitatvāt /",
    "GSP33nysu__2u:9505": "iha bhūtale ghaṭābhāva iti pratyaye vyabhicārācca /",
    "GSP33nysu__2u:9506": "bhāvamātraviṣayatvena viśeṣaṇādadoṣa iti cenna /",
    "GSP33nysu__2u:9507": "abhāvavadbhāve 'pyupapattau anyathāsiddheḥ /",
    "GSP33nysu__2u:9508": "iha ghaṭe jñānamiti pratyaye vyabhicārāparihārācca /",
    "GSP33nysu__2u:9509": "bādhito 'yamiti cenna /",
    "GSP33nysu__2u:9510": "anyathāpratyayānupalabdheḥ /",
    "GSP33nysu__2u:9511": "etena jātyādigocaro viśiṣṭavyavahāraḥ sambandhiniyato bhāvamātraviṣayābādhitaviśiṣṭavyavahāratvātsaghaṭaṃ bhūtalamiti vyavahāravadityapāstam /",
    "GSP33nysu__2u:9512": "jñāto ghaṭaḥ, asti samavāyaḥ ityādau vyabhicārāt /",
    "GSP33nysu__2u:9513": "ete tantava etatpaṭasambaddhā etadāśrayatvādbhūtalavat, ayaṃ paṭa etattantusambaddha etadāśritatvādetadāśritatṛṇādivadityapyasat",
    "GSP33nysu__2u:9514": "tantupaṭayorāśrayāśrayibhāvāsiddheḥ /",
    "GSP33nysu__2u:9515": "iha tantuṣvayaṃ paṭa iti vyavahārasiddhatatpratyāttatsiddhiriti cenna /",
    "GSP33nysu__2u:9516": "iha samavāye 'stitvamityādau vyabhicārāt /",
    "GSP33nysu__2u:9517": "bhūtalarūpādayo bhūtalasambaddhā bhūtalaviśeṣaṇatvāt ghaṭavadityapi,",
    "GSP33nysu__2u:9518": "bhūtalaviśeṣaṇe jñāne vyabhicārādayuktam /",
    "GSP33nysu__2u:9519": "iha tantuṣa paṭa ityādipratyaya etañjanakasaṃyogatvarahitasambandhajanya ihetipratyayatvādiha kuṇḍe badarāṇīti pratyayavat /",
    "GSP33nysu__2u:9520_0": "naceha bhūtale ghaṭābhāva iti pratyaye vyabhicāraḥ tatrāpi cakṣurbhūtalasaṃyogādijanyatvasya sattvāt, ityapi na yuktam, ayaṃ",
    "GSP33nysu__2u:9520_1": "paṭa etajjanakatanturahitopādānajanyaḥ paṭatvātpaṭāntaravadityābhāsasamānayogakṣematvāt rūpādayaḥ sambandhavantaḥ prameyatvādghaṭavadityapyanupapannam,",
    "GSP33nysu__2u:9521": "samavāyābhāvayorvyabhicārāt /",
    "GSP33nysu__2u:9522": "tatrāpi viśeṣaṇaviśeṣyabhāvābhyupagamānneti cenna, tasya pareṇa sambandhatvānaṅgīkārāt",
    "GSP33nysu__2u:9523": "aṅgīkāre vā tenaivārthāntaratvāt /",
    "GSP33nysu__2u:9524": "matubarthasyābhāvādbādhitaviṣayatvācca /",
    "GSP33nysu__2u:9525": "samavāyaḥ svenaiva sambandhī (ityādi) syāditi nirastam /",
    "GSP33nysu__2u:9526": "idaṃ cakṣuretajjanyasaṃyogajñānatvarahitasambandhajñānajanakaṃ cakṣuṣṭvādanyacakṣurvat,",
    "GSP33nysu__2u:9527": "manniṣṭhasaṃyogajñānatvarahitasambandhajñānavānātmatvādātmāntaravat, ayaṃ kāla idānīntanasaṃyogajñānatvarahitasambandhajñānavānkālatvādanyakālavat",
    "GSP33nysu__2u:9528": "ityādīni, ābhāsasamānayogakṣematvāt,",
    "GSP33nysu__2u:9529": "viśeṣaṇaviśeṣyabhāvādinārthāntaratvāccāpāstāni /",
    "GSP33nysu__2u:9530": "saṃyogatvaṃ sambandhavyāvṛttam jātitvādgotvavaditi siddhasādhanam /",
    "GSP33nysu__2u:9531": "jāteḥ prativyaktiniyatatvasya vakṣyamāṇatvenaikasya saṃyogatvasya",
    "GSP33nysu__2u:9532": "saṃyogāntarādvayāvṛtteḥ, viśeṣaṇaviśeṣyabhāvādito vyāvṛtteśca /",
    "GSP33nysu__2u:9533": "vivādādhyāsitā mṛt ghaṭasambaddhā dravyatvādākāśavaditi ca ghaṭāntarasaṃyogenārthāntaram /",
    "GSP33nysu__2u:9534": "etadghaṭasambaddheti nirdeśe 'pyetadghaṭasambandhamalabdhvā vinaṣṭadravye",
    "GSP33nysu__2u:9535": "'naikāntikam /",
    "GSP33nysu__2u:9536": "tatrāpi paramparāsambandho 'stīti cet /",
    "GSP33nysu__2u:9537": "tarhi siddhasādhanam /",
    "GSP33nysu__2u:9538": "mṛtsaṃyuktabhūtalasya ghaṭasaṃyuktatvāt /",
    "GSP33nysu__2u:9539": "tantupaṭau nityasambaddhau dravyatvādākāśavaditi, dṛṣṭāntasya sādhyavikalatvādapāstam /",
    "GSP33nysu__2u:9540": "saṃyogaḥ svavyatiriktasambandhādbhinnaḥ prameyatvādghaṭavadityatra svavyatiriktapadena svānyonyābhāvavivakṣāyāṃ siddhasādhanatā /",
    "GSP33nysu__2u:9541": "ekasya saṃyogasya saṃyogāntarādbhinnatvāt /",
    "GSP33nysu__2u:9542": "saṃyogatvarahitatvavivakṣāyāmaprasiddhaviśeṣaṇatvam /",
    "GSP33nysu__2u:9543": "viśeṣaṇaviśeṣyabhāvādinā tatsamādhāne tenaiva siddhasādhanam /",
    "GSP33nysu__2u:9544": "ayaṃ saṃyoga etadanyasaṃyogatvarahitasambandhānyo meyatvādghaṭavat",
    "GSP33nysu__2u:9545": "ityādyāśca, ābhāsasamānayogakṣematvādupekṣaṇīyāḥ /",
    "GSP33nysu__2u:9546": "tadevaṃ samavāye pramāṇābhāvānna bhedapakṣo 'ṅgīkriyate /",
    "GSP33nysu__2u:9547": "nanūktamatrābhedapakṣo 'pi tarhi nāṅgīkāryo viśeṣe pramāṇābhāvāditi",
    "GSP33nysu__2u:9548": "tatrāha- yeneti //",
    "GSP33nysu__2u:9549": "yena pratyakṣasiddhena vyavahāro 'khilo bhavet /",
    "GSP33nysu__2u:9550": "bhāvābhāvavibhāgena yaṃ vinā na kathañcana /",
    "GSP33nysu__2u:9551": "etaddṛśe viśeṣe 'smin ko dveṣo vādināṃ bhavet // MAnuv_2,2.97 //",
    "GSP33nysu__2u:9552": "pratyakṣasiddhenetyanena pratyakṣasiddha iti labhyate /",
    "GSP33nysu__2u:9553": "yenākhilo vyavahāro bhavet /",
    "GSP33nysu__2u:9554_0": "yaṃ vinā na bhavedityanvayavyatirekābhyāṃ viśeṣakāryatvaṃ vyavahārasya darśayatā vyavahārānyathānupapattiśca viśeṣe pramāṇaṃ",
    "GSP33nysu__2u:9554_1": "tadanaṅgīkāre vyavahārocchedaprasaṅgaścetyuktaṃ bhavati /",
    "GSP33nysu__2u:9555": "akhila ityasyaiva vivaraṇaṃ bhāvābhāvavibhāgena vidhiniṣedhabhedena(iti) /",
    "GSP33nysu__2u:9556": "dvividhastāvaditi śeṣaḥ /",
    "GSP33nysu__2u:9557": "nanu bhedapakṣe 'pi samavāyabhyupagamenākhilo 'pi vyavahāro ghaṭiṣyate /",
    "GSP33nysu__2u:9558": "atyantābhede 'pi vyāvṛttisvīkāreṇa bhedābhedābhyāṃ tu sutarām /",
    "GSP33nysu__2u:9559": "tatkiṃ viśeṣeṇetyata uktam- kathañcaneti //",
    "GSP33nysu__2u:9560": "etādṛśe sarvavyavahāranirvāhahetau ko dveṣaḥ kinnimittānupāditā /",
    "GSP33nysu__2u:9561": "pramāṇābhāvo hyanupādānanimittam /",
    "GSP33nysu__2u:9562": "sati pramāṇe nānupādānanimittamastītyarthaḥ /",
    "GSP33nysu__2u:9563": "mā bhūdvayavahāra ityata uktam- vādināmiti //",
    "GSP33nysu__2u:9564": "upalakṣaṇaṃ caitat /",
    "GSP33nysu__2u:9565": "jñātṛṇāṃ cetyapi draṣṭavyam /",
    "GSP33nysu__2u:9566": "viśiṣṭaviṣayābhijñābhivadanalakṣaṇo hyatra vyavahāraḥ prakṛtaḥ /",
    "GSP33nysu__2u:9567": "kiñcāvayavāvayavyādibhede pramāṇābhāvācca taṃ parityajyābhedapakṣo",
    "GSP33nysu__2u:9568": "'ṅgīkriyate /",
    "GSP33nysu__2u:9569": "nanūktamatrābhede 'pi pramāṇaṃ nāstīti /",
    "GSP33nysu__2u:9570": "tatrāha- abhedeneti //",
    "GSP33nysu__2u:9571": "abhedena pratītiśca kāryakāraṇapūrvake /",
    "GSP33nysu__2u:9572": "abhāvānte padārthe 'smin saviśeṣāvasīyate // MAnuv_2,2.98 //",
    "GSP33nysu__2u:9573": "ihāpi kāryakāraṇagrahaṇenāvayavyavayavāvucyete /",
    "GSP33nysu__2u:9574": "pūrvaśabdena guṇaguṇyādikam /",
    "GSP33nysu__2u:9575": "abhāvaśabdenānyonyābhāvo gṛhyate /",
    "GSP33nysu__2u:9576": "tasyaiva dharmyabhinnatvāt /",
    "GSP33nysu__2u:9577": "yadvābhāvataddharmāvanenopalakṣyete /",
    "GSP33nysu__2u:9578": "avasīyate sākṣiṇā /",
    "GSP33nysu__2u:9579": "tathāhi /",
    "GSP33nysu__2u:9580": "tantupaṭādiviṣayā buddhiratyantabhinnaghaṭapaṭādiviṣayabuddhito vilakṣaṇānuvyavasīyate utāvilakṣaṇā",
    "GSP33nysu__2u:9581": "na tāvaddvitīyaḥ /",
    "GSP33nysu__2u:9582": "pratītyapalāpānupapatteḥ /",
    "GSP33nysu__2u:9583": "ādye kathamabhedapratītirnāstīti śakyaṃ vaktum /",
    "GSP33nysu__2u:9584": "sambandhena vi(śe)śiṣyata iti cenna /",
    "GSP33nysu__2u:9585": "kuṇḍabadarapratītito 'pi vailakṣaṇyānubhavāt /",
    "GSP33nysu__2u:9586": "sambandhinorayutasiddhatvāttatheti cenna /",
    "GSP33nysu__2u:9587": "ādhārādheyabhāvenāvasthānasamaye tasyākiñcitkaratvāt /",
    "GSP33nysu__2u:9588_0": "atastantupaṭayoḥ kuṇḍabadarayośca bhede sambandhe ca samāne kālāntarabhāvinaḥ sambandhavināśādeḥ sambandhivibhāgādervā pratyakṣapratītiṃ",
    "GSP33nysu__2u:9588_1": "pratyupayogā(yogā)bhāvādvailakṣaṇyaṃ nānubhūyeta /",
    "GSP33nysu__2u:9589": "anubhūyate ca tantupaṭādibuddhiḥ kuṇḍabadarādibuddhevirlakṣaṇetyabhedaviṣayaiva sāvasīyate",
    "GSP33nysu__2u:9590": "kiñca paṭotpatteḥ prāgyāvantaṃ deśamavaṣṭabhya tantavastiṣṭhanti paṭo 'pi",
    "GSP33nysu__2u:9591": "tāvantameva /",
    "GSP33nysu__2u:9592": "naca mūrtayoḥ samānadeśatvaṃ yujyate /",
    "GSP33nysu__2u:9593": "tena jñāyate tantvabhinnaḥ paṭa iti /",
    "GSP33nysu__2u:9594": "nacāvayavāvayavino rūparasādi(vat)dvaitamanubhūyata ityādyabhedapramāṇaṃ svayamūhanīyam /",
    "GSP33nysu__2u:9595": "nanvabhedaścetpratyakṣeṇaivekṣyate /",
    "GSP33nysu__2u:9596": "tadā kathaṃ śuklaḥ paṭaścalati(paṭa) ityādisāmānādhikaraṇyādivyavahāraḥ /",
    "GSP33nysu__2u:9597": "tasya daṇḍī kuṇḍalītivadbhedaviṣayatvāt /",
    "GSP33nysu__2u:9598": "nahi pratītivirodhī vyavahāro bhavatītyata uktam- saviśeṣeti //",
    "GSP33nysu__2u:9599": "viśeṣeṇa viṣayeṇa upetā /",
    "GSP33nysu__2u:9600": "ayamarthaḥ /",
    "GSP33nysu__2u:9601": "yatra kevalamabhedaḥ pratīyate na tatra sāmānādhikaraṇyavyavahāro bhavati",
    "GSP33nysu__2u:9602": "yathā ghaṭaḥ kalaśa iti /",
    "GSP33nysu__2u:9603": "atra tvabhedaḥ pratīyamāno viśeṣeṇa sahita eva pratīyate /",
    "GSP33nysu__2u:9604": "viśeṣaśca bhedapratinidhiḥ sāmānādhikaraṇyavyavahāraṃ prasūta iti /",
    "GSP33nysu__2u:9605": "nanvabhedapratītimabhibhūya viśeṣapratītiḥ svakāryaṃ kathaṃ kuryāt, karoti cedabhedapratītirapi viśeṣapratītimabhibhūya svakāryaṃ kathaṃ na syāt /",
    "GSP33nysu__2u:9606": "maivam /",
    "GSP33nysu__2u:9607": "nahi pratītirastītyeva vyavahāraḥ kintu prayojane 'pi sati /",
    "GSP33nysu__2u:9608": "prayojanaṃ ca sāmānādhikaraṇyavyavahāreṇaiva bahulaṃ lokavedayoḥ /",
    "GSP33nysu__2u:9609": "yadā tvabhedavyavahāraḥ prayojanavāṃstadā so 'pi dṛśyata eva yathā",
    "GSP33nysu__2u:9610": "vijñānamānandaṃ brahmetyādi /",
    "GSP33nysu__2u:9611": "yadvā viśeṣaḥ pratyakṣārthāpattisiddha ityuktam /",
    "GSP33nysu__2u:9612": "tatkathamityataḥ pratyakṣasiddhatāṃ tāvadupapādayati- abhedeneti //",
    "GSP33nysu__2u:9613": "anuktasamuccayārthaścaśabdaḥ /",
    "GSP33nysu__2u:9614": "padārtha ityekavacanaṃ jātiviṣayam asti yatastasmātsā saviśeṣāvasīyata iti yojanā /",
    "GSP33nysu__2u:9615": "tataścāyamarthaḥ /",
    "GSP33nysu__2u:9616": "asti tāvadavayavāvayavyādipadārthasārthe 'bhedena pratītiḥ /",
    "GSP33nysu__2u:9617": "kuṇḍabadarādipratītito 'syā vyāvṛttatayādhyavasāyāt /",
    "GSP33nysu__2u:9618": "naca abhedamantareṇa vyāvṛttiheturasti /",
    "GSP33nysu__2u:9619": "ato 'sati nimittāntare sammatabhedavastvantarapratītito vyāvṛtteyamabheda",
    "GSP33nysu__2u:9620": "eva viśrāmyatīti /",
    "GSP33nysu__2u:9621": "asti ca tathāpi sāmānādhikaraṇyādivyavahāraḥ /",
    "GSP33nysu__2u:9622": "tatra yadīyamabhedamātraviṣayā syāttadā na sāmānādhikaraṇyādivyavahāraṃ kuryāt /",
    "GSP33nysu__2u:9623": "ghaṭaḥ kalaśa iti vyavahārādarśanāt /",
    "GSP33nysu__2u:9624": "tato jñāyate 'dhiko 'pi viṣayo 'syā vidyata iti /",
    "GSP33nysu__2u:9625": "naca bhedo 'sāviti vācyam /",
    "GSP33nysu__2u:9626": "bhedābhedavāde 'pyanto viśeṣasyāṅgīkāryatvāt /",
    "GSP33nysu__2u:9627": "tathā ceyamabhedapratītirindriyajā saviśeṣāvasīyata iti /",
    "GSP33nysu__2u:9628": "prāguktaṃ samavāye viśeṣo 'ṅgī(kartavya)kriyata iti tanna tāvadeva /",
    "GSP33nysu__2u:9629": "kintu sarveṣvapi padārtheṣviti darśayanviśeṣasya vyavahārānyathānupapattisiddhatāṃ copapādayati- sāmānyādīti //",
    "GSP33nysu__2u:9630": "sāmānyādipadārtheṣu tanniṣṭhatvādayo 'khilāḥ /",
    "GSP33nysu__2u:9631": "kathaṃ dharmā nivāryante vastvaikye 'pi hi vādibhiḥ // MAnuv_2,2.99 //",
    "GSP33nysu__2u:9632": "tanniṣṭhatvādayo vyaktiniṣṭhatvādayaḥ /",
    "GSP33nysu__2u:9633": "kathamityākṣepe /",
    "GSP33nysu__2u:9634": "vastvaikye 'pi dharmaikye 'pi /",
    "GSP33nysu__2u:9635": "kuto na nivāryata ityata uktam- vādibhiriti //",
    "GSP33nysu__2u:9636": "avisaṃvādivyavahārasiddhatvāditi yāvat /",
    "GSP33nysu__2u:9637": "etadeva prapañcayati- kāryasyeti //",
    "GSP33nysu__2u:9638": "kāryasya tattanniṣṭhatvaṃ guṇādervyāpitādikaḥ /",
    "GSP33nysu__2u:9639": "kathaṃ viśeṣo naivāsti ... // MAnuv_2,2.100a-c //",
    "GSP33nysu__2u:9640": "asti tāvadavayavino 'vayavaniṣṭhatvaṃ nāma dharmaḥ /",
    "GSP33nysu__2u:9641": "guṇānāṃ keṣāñcidrūpādīnāmāśrayavyāpitvam keṣāñcitsaṃyogādīnāṃ",
    "GSP33nysu__2u:9642": "pradeśavṛttitvam, rūpādīnāmudbhūtatvam, sarveṣāṃ caturviṃśatitvam karmaṇaśca āśrayavyāpitvamanityatvaṃ pañcatvaṃ mūrtaniṣṭhatvam,",
    "GSP33nysu__2u:9643": "sāmānyasyāpi dravyaguṇakarmaniṣṭhatvam, nityatvamanugatatvam,",
    "GSP33nysu__2u:9644": "dvividhatvamityatibahulo 'yaṃ padārthadharmasamūhaḥ /",
    "GSP33nysu__2u:9645": "na cāyamāśrayato bhinna eveti yuktam /",
    "GSP33nysu__2u:9646": "asti ca dharmadharmyādivyavahāraḥ /",
    "GSP33nysu__2u:9647": "tantuṣu paṭaḥ, pa(gha)ṭo na bhavati gha(pa)ṭa ityādiḥ /",
    "GSP33nysu__2u:9648": "sa cāyamatyantābhede 'nupapadyamānaḥ svopapādakaṃ viśeṣamavagamayatīti sarvapadārtheṣu kathaṃ viśeṣo naivāsti /",
    "GSP33nysu__2u:9649": "satyam /",
    "GSP33nysu__2u:9650": "santyeva dravyādiṣu saptasvapi padārtheṣu te te dharmāḥ /",
    "GSP33nysu__2u:9651": "kinnāmāśrayato bhinnā eva /",
    "GSP33nysu__2u:9652": "tathāca tatsambandhanibandhanatayaivopapadyamāno vyavahāraḥ sarvapadārtheṣu na viśeṣamākṣeptumalamityāśayena śaṅkate- sa ceti //",
    "GSP33nysu__2u:9653": "... sa ca dharmo 'paro yadi // MAnuv_2,2.100d //",
    "GSP33nysu__2u:9654": "na kevalaṃ guṇādi dravyādito bhinnam /",
    "GSP33nysu__2u:9655": "kintu saḥ tattanniṣṭhatvādidharmaśca aparaḥ svāśrayādbhinno yadyaṅgīkriyata ityarthaḥ /",
    "GSP33nysu__2u:9656": "nirākaroti- ṣaḍiti //",
    "GSP33nysu__2u:9657": "ṣaṭpadārthātirekaḥ syāt ... // MAnuv_2,2.101a //",
    "GSP33nysu__2u:9658": "tarhi dharmāṇāṃ ṣaḍbhyaḥ padārthebhyo 'tirekaḥ syāt /",
    "GSP33nysu__2u:9659": "tathāca ṣaḍeva padārthā sati niyamo bhajyeteti /",
    "GSP33nysu__2u:9660": "nanu svāśrayato vibhinnā api dharmā na ṣa(ḍbhyaḥ)ṭpadārthebhyo 'tiricyante",
    "GSP33nysu__2u:9661": "kintu ta evānyonyaviśeṣaṇībhūtā dharmā ityucyante /",
    "GSP33nysu__2u:9662": "yathā'ha”yadyapi dharmāḥ ṣaṭpadārthebhyo na vyatiricyante /",
    "GSP33nysu__2u:9663": "kintu ta evānyonyāpekṣayā dharmadharmiṇaśca bhavanti'; itrata /",
    "GSP33nysu__2u:9664": "anyatrāpi”teṣāṃ dharmāsta eva parasparaṃ viśeṣaṇībhūtāḥ'; iti /",
    "GSP33nysu__2u:9665": "tatkathaṃ niyamabhaṅga iti /",
    "GSP33nysu__2u:9666": "maivam /",
    "GSP33nysu__2u:9667": "tanniṣṭhatvādīnāṃ ṣaṭsu padārtheṣvantarbhāvayitumaśakyatvāt /",
    "GSP33nysu__2u:9668": "tathāhi /",
    "GSP33nysu__2u:9669": "“āśritatvaṃ cānyatra nityadravyebhyaḥ'; ityabhyupagataṃ kāryadravyaguṇakarmasāmānyaviśeṣasamavāyānāmavayavādiniṣṭhatvaṃ",
    "GSP33nysu__2u:9670": "tāvaddravyādikam /",
    "GSP33nysu__2u:9671": "guṇādivṛttyanupapatteḥ /",
    "GSP33nysu__2u:9672": "nāpi samavāyaḥ tasya svavṛttyanupapatteḥ /",
    "GSP33nysu__2u:9673": "kiñcādhāryādhārabhūtayoḥ sambandhaḥ samavāya iṣyate /",
    "GSP33nysu__2u:9674": "tathāca kathaṃ sa evādhāritvamādhāratvaṃ ca syāt /",
    "GSP33nysu__2u:9675": "tathā rūpādīnāmāśrayavyāpitvaṃ na dravyādiṣvantarbhavati /",
    "GSP33nysu__2u:9676": "teṣāṃ guṇavṛtttivāsambhavāt /",
    "GSP33nysu__2u:9677": "samavāyastūktarītyā nirastaḥ /",
    "GSP33nysu__2u:9678": "api ca vṛttitvamātraṃ samavāyaḥ /",
    "GSP33nysu__2u:9679": "vyāpyavṛttitvaṃ tvatiriktaṃ nirvaktavyar(vācya)m /",
    "GSP33nysu__2u:9680": "kṛtsne svāśraye samavāyastaditi cenna /",
    "GSP33nysu__2u:9681": "dravyasyāsamuditatvena kṛtsnatvādyanavakāśāt /",
    "GSP33nysu__2u:9682": "svabhāvena sahānavasthānaṃ vyāpyavṛttitvamiti cenna /",
    "GSP33nysu__2u:9683": "tasyāpyantarbhāvyatvāt /",
    "GSP33nysu__2u:9684": "abhāvo 'sāviti cenna /",
    "GSP33nysu__2u:9685": "nirākariṣyamāṇatvāt /",
    "GSP33nysu__2u:9686": "evaṃ saṃyogādīnāṃ pradeśavṛttitvaṃ nirastam /",
    "GSP33nysu__2u:9687": "udbhūtatvaṃ ca na jātiviśeṣaḥ /",
    "GSP33nysu__2u:9688": "rūpatvādinā parāparabhāvānupapatteḥ /",
    "GSP33nysu__2u:9689": "yadi hi rūpatvaṃ paraṃ syāttadā sparśasyodbhūtatvaṃ na syāt /",
    "GSP33nysu__2u:9690": "yadi codbhūtatvaṃ paraṃ bhavettadā sarvamapi rūpamudbhūtamiti cakṣurāderapi pratītiḥ syāt",
    "GSP33nysu__2u:9691": "caturviṃśatitvaṃ ca na saṅkhayā, guṇānāṃ nirguṇatvāṅgīkārāt /",
    "GSP33nysu__2u:9692": "upacāro 'yamiti cenna /",
    "GSP33nysu__2u:9693": "nimittābhāvāt /",
    "GSP33nysu__2u:9694": "na tāvadekātharsamavāyo nimittam /",
    "GSP33nysu__2u:9695": "dravye caturviṃśatitvaniyamābhāvāt /",
    "GSP33nysu__2u:9696": "pratyekaṃ rūpādiṣu tatprasaṅgācca /",
    "GSP33nysu__2u:9697": "aparyāyacaturviṃśatiśabdavācyatvamiti cenna /",
    "GSP33nysu__2u:9698": "śabde 'pi caturviṃśatitvābhāvāt /",
    "GSP33nysu__2u:9699": "caturviṃśatipuruṣoccāritāparyāyaśabdavācyatvamiti cenna /",
    "GSP33nysu__2u:9700": "badhirādīnāṃ rūpādiṣu saṅkhayāvyavahārābhāvaprasaṅgāt /",
    "GSP33nysu__2u:9701": "evamanyeṣāmapi dharmāṇāmantarbhāvo nirasanīyaḥ /",
    "GSP33nysu__2u:9702": "kaścidāha /",
    "GSP33nysu__2u:9703": "dharmapadārtho 'bhāve 'ntarbhavatīti /",
    "GSP33nysu__2u:9704": "tadasat /",
    "GSP33nysu__2u:9705": "niṣedhabuddhibodhyatvābhāvāt /",
    "GSP33nysu__2u:9706": "abhāve 'bhāvānaṅgīkāreṇa taddharmāṇāmabhāvatvāyogācca /",
    "GSP33nysu__2u:9707": "dravyādiṣaḍlakṣaṇaśanyatamarāhityamabhāvatvam /",
    "GSP33nysu__2u:9708": "natu niṣedhabuddhibodhyatvamiti cenna /",
    "GSP33nysu__2u:9709": "lokapratītimavadhūya svakalpanādaraṇe dravyameva bhāvāstallakṣaṇarahito",
    "GSP33nysu__2u:9710": "'bhāva ityapi kalpanāprasaṅgāt /",
    "GSP33nysu__2u:9711": "atastattanniṣṭhatvādayo dravyādidharmāstadātmāna evāṅgīkāryāḥ /",
    "GSP33nysu__2u:9712": "tathācāha”bhāvasya svarūpamevāvasthābhedenāstitvaṃ jñeyatvamabhidheyatvaṃ cocyate'; iti",
    "GSP33nysu__2u:9713": "naca viśeṣamapahāyāvasthābhedaḥ śakyanirūpaṇaḥ /",
    "GSP33nysu__2u:9714": "nanu dharmā dharmito bhinnā eva /",
    "GSP33nysu__2u:9715": "nacoktadoṣaḥ /",
    "GSP33nysu__2u:9716": "naiyāyikādibhiḥ paramāṇvārambhavādibhiḥ ṣaḍeva padārthā iti niyamasyānaṅgīkṛtatvāt /",
    "GSP33nysu__2u:9717": "dharmapadārthasya pṛthagaṅgīkṛtatvācca /",
    "GSP33nysu__2u:9718": "tathāca bhinnadharmasaṃsargavaśātsarvavyavahāropapattau na tadanyathānupapattyā viśeṣasiddhirityata āha- padārtheti //",
    "GSP33nysu__2u:9719": "... padārthāniyame 'pi hi /",
    "GSP33nysu__2u:9720": "dharmasya dharmasantānādanavasthākaro bhavet // MAnuv_2,2.101b-d //",
    "GSP33nysu__2u:9721": "padārthānāṃ ṣaḍeveti niyamābhāvapakṣe 'pi hi yasmāddharmasya dharmasantānādanavasthāyā ākaro bhavedayaṃ pakṣaḥ,",
    "GSP33nysu__2u:9722": "tasmāddharmadharmāṇāmāśrayābhede 'vaśyamaṅgīkārye tatra dharmadharmyādivyavahārānyathānupapattyā viśeṣo 'ṅgīkaraṇīya iti yojyam /",
    "GSP33nysu__2u:9723": "khaniḥ ākaraḥ /",
    "GSP33nysu__2u:9724": "etaduktaṃ bhavati /",
    "GSP33nysu__2u:9725": "dharmapadārthaṃ dravyādibhyo bhinnamabhyupagacchanpraṣṭavyaḥ /",
    "GSP33nysu__2u:9726": "astitvādidharmeṣvapyastitvādikamasti na vā /",
    "GSP33nysu__2u:9727": "neti pakṣe 'nubhavavirodhaḥ /",
    "GSP33nysu__2u:9728": "astitvaṃ na jñeyaṃ nābhidheyamiti svakriyāvirodhaśca /",
    "GSP33nysu__2u:9729": "anyathā dravyādiṣvapi tadabhāvāpattiḥ /",
    "GSP33nysu__2u:9730": "ādye tadāśrayato bhinnamabhinnaṃ vā /",
    "GSP33nysu__2u:9731": "ādye tatrāpyastitvādyantaramityanavasthā syāt /",
    "GSP33nysu__2u:9732": "dvitīye tvasti tāvattatrāpi dharmadharmyādivyavahāraḥ /",
    "GSP33nysu__2u:9733": "sa cānupapadyamāno viśeṣaṃ gamayatīti /",
    "GSP33nysu__2u:9734": "kiñca dharmagatā dharmā yadi āśrayābhinnāstadā kiṃ dravyādigatāstitvādidharmairaparāddham",
    "GSP33nysu__2u:9735": "yena te dravyādito bhidyeran /",
    "GSP33nysu__2u:9736": "yogakṣemasāmyāt /",
    "GSP33nysu__2u:9737": "tatasteṣāmeva dravyādyabhede sati punarvyavahārānyathānupapattyā dravyādiṣveva viśeṣasiddhiḥ (iti) /",
    "GSP33nysu__2u:9738": "nanvastyeva dravyādidharmeṣvastitvādiṣvapyastitvādikam /",
    "GSP33nysu__2u:9739": "taccāśrayato bhinnameva /",
    "GSP33nysu__2u:9740": "nacaivaṃ dharmasyānavadhikadharmasantānādanavasthādoṣaḥ /",
    "GSP33nysu__2u:9741": "utpattijñaptipratibandhakatvābhāvenādoṣatvāt /",
    "GSP33nysu__2u:9742": "yathā'huḥ”mūlakṣayakarīṃ prāhuranavasthāṃ hi dūṣaṇam'; iti /",
    "GSP33nysu__2u:9743": "yadarthamuttarottarānusaraṇaṃ tanmūlamutpattirjñaptirvā /",
    "GSP33nysu__2u:9744": "tato bhinnanimittatayopapadyamāno vyavahāro na viśeṣamākṣeptumalamityata āha- sāmānyasyāpīti",
    "GSP33nysu__2u:9745": "sāmānyasyāpi sāmānyaṃ guṇasyāpi guṇo hyataḥ /",
    "GSP33nysu__2u:9746": "nāṅgīkṛtaḥ ... // MAnuv_2,2.102ac //",
    "GSP33nysu__2u:9747": "sāmānyasya gotvādeḥ, sāmānyaṃ sattālakṣaṇam /",
    "GSP33nysu__2u:9748": "guṇasya ca rūpādeḥ, saṅkhayāpṛthaktavādiguṇaḥ ata anavasthābhayādeva hi nāṅgīkṛtaḥ /",
    "GSP33nysu__2u:9749": "ayamāśayaḥ /",
    "GSP33nysu__2u:9750": "sāmānyasyāpi sāmānyaṃ tāvatpareṇa nāṅgīkṛtam /",
    "GSP33nysu__2u:9751": "tathā guṇasyāpi guṇo nāṅgīkṛtaḥ /",
    "GSP33nysu__2u:9752": "tatkasmāditi vaktavyam /",
    "GSP33nysu__2u:9753": "na tāvatpratītyabhāvāt /",
    "GSP33nysu__2u:9754": "sadgotvaṃ caturviṃśatiguṇā rūpādrasaḥ pṛthagiti pratibhāsasya durapahnavatvāt /",
    "GSP33nysu__2u:9755": "naca na sadgotvamityādi bādhakamasti yena pratītasyāpi parityāgaḥ /",
    "GSP33nysu__2u:9756": "gotvaṃ na sattāvadaparasāmānyaśūnyatvādviśeṣavat, guṇā na guṇavanto",
    "GSP33nysu__2u:9757": "'dravyatvātkriyāvadityādibādhakamastīti cenna /",
    "GSP33nysu__2u:9758": "vipakṣe bādhakābhāvenāprayojakatvāt /",
    "GSP33nysu__2u:9759": "dṛṣṭāntayoḥ(śca)sādhyavikalatvācca /",
    "GSP33nysu__2u:9760": "yadi gotvādau sattā syāttadā sattāyāmapi syāt /",
    "GSP33nysu__2u:9761": "tathā cātmāśrayatvamiti cenna /",
    "GSP33nysu__2u:9762": "sattāntaratvopapatteḥ /",
    "GSP33nysu__2u:9763": "kiñca pratīteḥ kimātmāśrayatā kariṣyati /",
    "GSP33nysu__2u:9764": "anyathā prameyatvādīnāṃ kevalānvayitvaṃ na syāt /",
    "GSP33nysu__2u:9765": "ātmāśrayabhayādyataḥ prameyatvādivyāvṛttiḥ tasyaiva vipakṣatvāt /",
    "GSP33nysu__2u:9766": "uktaṃ ca”kathaṃ svavṛttiriṣyā cedyathānyatreti gṛhyatām /",
    "GSP33nysu__2u:9767": "pramāṇaṃ śaraṇaṃ vṛttau na bhinnābhinnateyatā'; iti /",
    "GSP33nysu__2u:9768": "guṇānāmapi guṇavattve dravyalakṣaṇayogāddravyatāpattiriti cenna /",
    "GSP33nysu__2u:9769": "pratītimanuruddhaya lakṣaṇāntarasya kartavyatvāt /",
    "GSP33nysu__2u:9770": "tasmātsāmānye sāmānyaṃ guṇe ca guṇaḥ anavasthābhayādeva nāṅgīkriyata ityeva vaktavyam /",
    "GSP33nysu__2u:9771": "yathā'ha”vyakterabhedastulyatvaṃ saṅkaro 'thānavasthitiḥ /",
    "GSP33nysu__2u:9772": "rūpahānirasambandho jātibādhakasaṅgrahaḥ'; iti /",
    "GSP33nysu__2u:9773": "nacānavacchinnā sāmānyaparamparā guṇaparamparā cotpattijñaptipratibandhe hetuḥ /",
    "GSP33nysu__2u:9774": "tathāca yathā sā dūṣaṇaṃ tathā prakṛtāpi dūṣaṇameva /",
    "GSP33nysu__2u:9775": "na cetsāpi na syāditi sāmānyāderapi sāmānyādyaṅgīkāryaṃ syāt /",
    "GSP33nysu__2u:9776": "yadi kathañcijjñaptipratibandhakatvaṃ tatra vyutpadyeta /",
    "GSP33nysu__2u:9777": "tarhi vayamapyatra tadvyutpādayiṣyāma iti /",
    "GSP33nysu__2u:9778": "yadi kaścidvaiyātyādbrūyāt /",
    "GSP33nysu__2u:9779": "astyeva sāmānyasyāpi sāmānyaṃ guṇasyāpi guṇo nirbādhapratītisiddhatvāt /",
    "GSP33nysu__2u:9780": "utpattijñaptyapratibandhahetoranavasthāyā doṣatvāyogāt /",
    "GSP33nysu__2u:9781": "ato naitannyāyena dharmaparamparānavasthābhayānnivāraṇīyeti /",
    "GSP33nysu__2u:9782": "tatrāha- sa ceti //",
    "GSP33nysu__2u:9783": "... sa ca yadi nānavasthā kvacid bhavet // MAnuv_2,2.102cd //",
    "GSP33nysu__2u:9784": "sa ca guṇasyāpi guṇaḥ /",
    "GSP33nysu__2u:9785": "caśabdātsāmānyasyāpi sāmānyaṃ yadyaṅgīkriyate tadā brūmo nānavasthā kvacidbhavediti /",
    "GSP33nysu__2u:9786": "ayamāśayaḥ /",
    "GSP33nysu__2u:9787": "evaṃ vadankvacidanavasthādūṣaṇamaṅgīkaroti na veti vācyam /",
    "GSP33nysu__2u:9788": "nacet dūṣaṇāntaramapi nāṅgīkuryāt /",
    "GSP33nysu__2u:9789": "aviśeṣāt /",
    "GSP33nysu__2u:9790": "tathāca kathāyāṃ nādhikārī syāt /",
    "GSP33nysu__2u:9791": "nādyaḥ /",
    "GSP33nysu__2u:9792": "dharmasāmānyaguṇānavasthāyā adūṣaṇatve vimatāyā api dūṣaṇatvāyogāt /",
    "GSP33nysu__2u:9793": "viśeṣahetorabhāvāt /",
    "GSP33nysu__2u:9794": "nanvaparyavasitaparamparāmātrasāmye 'pi yatrotpattyādipratibandhakatvaṃ tatra dūṣaṇatvam /",
    "GSP33nysu__2u:9795": "yatra yadabhāvastatrādūṣaṇatvamiti cet /",
    "GSP33nysu__2u:9796": "kimarthamutpattyādipratibandhakatvamanusaraṇīyam /",
    "GSP33nysu__2u:9797": "anavasthā hi tarkaviśeṣaḥ /",
    "GSP33nysu__2u:9798": "tarkaścāniṣyaprasañjanam /",
    "GSP33nysu__2u:9799": "utpattyādipratibandhaścāniṣyaḥ /",
    "GSP33nysu__2u:9800": "prāmāṇikaparityāgarūpatvāt /",
    "GSP33nysu__2u:9801": "utpattyādeḥ prāmāṇikatvāt /",
    "GSP33nysu__2u:9802": "atastadapratibandhe tarkatvāyogātkathaṃ dūṣaṇāntaram /",
    "GSP33nysu__2u:9803": "evameva dūṣaṇatve 'tiprasaṅga ita cet /",
    "GSP33nysu__2u:9804": "kiṃ prāmāṇikaparityāga evāniṣya utāprāmāṇikasvīkāro 'pi /",
    "GSP33nysu__2u:9805": "nādyaḥ /",
    "GSP33nysu__2u:9806": "niyāmakābhāvāt /",
    "GSP33nysu__2u:9807": "dvitīye kathaṃ na prakṛtānavasthā dūṣaṇam /",
    "GSP33nysu__2u:9808": "atyantabhinnadharmaparamparāyā apyaprāmāṇikatvāt /",
    "GSP33nysu__2u:9809": "athāprāmāṇikasvīkāro na dūṣaṇam /",
    "GSP33nysu__2u:9810": "tarhi prāmāṇikaparityāgo 'pi na (dūṣaṇaṃ) syāditi nānavasthā kvaciddūṣaṇaṃ",
    "GSP33nysu__2u:9811": "bhavet /",
    "GSP33nysu__2u:9812": "athāniṣyāpattiheturanavasthādūṣaṇam /",
    "GSP33nysu__2u:9813": "na punaraniṣyarūpeti cenna /",
    "GSP33nysu__2u:9814": "aniṣyarūpaivānavasthā dūṣaṇam /",
    "GSP33nysu__2u:9815": "natvaniṣyāpattiheturityapi vaktuṃ śakyatvena kvacidaṅgīkṛtāpyanavasthā na dūṣaṇaṃ bhavet /",
    "GSP33nysu__2u:9816": "tasmātprāmāṇikaparityāgāprāmāṇikaparigraharūpā vā taddheturvānavacchinnaparamparānavastheti vācyam /",
    "GSP33nysu__2u:9817": "ata eva nātiprasaṅgaḥ /",
    "GSP33nysu__2u:9818": "tathāca dharmaparamparāyā apyanavasthātvenābheda evāṅgīkāryaḥ /",
    "GSP33nysu__2u:9819": "evaṃ coktanyāyena vyavahārānyathānupapattyā viśeṣasiddhiriti /",
    "GSP33nysu__2u:9820": "api ca yo dharmadharmiṇorbhedaṃ samavāyaṃ cāṅgīkṛtyābhedaṃ viśeṣaṃ cāvajānāti tenānavasthāto bibhyatā guṇasāmānyayorguṇasāmānyapratītirevāpalapanīyā /",
    "GSP33nysu__2u:9821": "vinaiva bādhakena bhrāntirvā vācyā /",
    "GSP33nysu__2u:9822": "pratītyapalāpādito vā bibhyato 'navasthā syādityekaṃ sandhitsato 'nya(tpra)ccyavate /",
    "GSP33nysu__2u:9823": "abhedaṃ viśeṣaṃ cāṅgīkurvatāṃ tu nedaṃ dūṣaṇadvayamato 'pi tatpakṣapāta",
    "GSP33nysu__2u:9824": "ityāśayavānāha- asmatpakṣa iti //",
    "GSP33nysu__2u:9825": "asmatpakṣe guṇādyāśca tadvanto hi viśeṣataḥ /",
    "GSP33nysu__2u:9826": "ananyatvānnānavasthā ... // MAnuv_2,2.103a-c //",
    "GSP33nysu__2u:9827": "dharmadharmiṇoḥ saviśeṣābhedavādināṃ pakṣa ityarthaḥ /",
    "GSP33nysu__2u:9828": "guṇādyā guṇāḥ sāmānyāni ca /",
    "GSP33nysu__2u:9829": "tadvanto guṇavantaḥ /",
    "GSP33nysu__2u:9830": "sāmānyavanti ca /",
    "GSP33nysu__2u:9831": "tena caturviṃśatiguṇāḥ sadgotvamityādipratītivirodho nāstīti śeṣaḥ /",
    "GSP33nysu__2u:9832": "ananyatvāt dharmadharmiṇoriti śeṣaḥ /",
    "GSP33nysu__2u:9833": "aprāmāṇikāparyavasitaparamparārūpā hyeṣā /",
    "GSP33nysu__2u:9834": "ananyatve kathaṃ tadvṛttamiti tadavasthaḥ pratītivirodha ityata uktam-",
    "GSP33nysu__2u:9835": "viśeṣato hi tadvanta iti //",
    "GSP33nysu__2u:9836": "bhedasambandhakāryakārī hi viśeṣa iti /",
    "GSP33nysu__2u:9837": "evamavayavāvayavyādīnāmabhedo 'tra nirūpitaḥ /",
    "GSP33nysu__2u:9838": "idānīṃ kvacidbhedābhedāvapi bhavata iti tadapavādamāha- bheda iti //",
    "GSP33nysu__2u:9839": "... bhedo nāśe bhavet tathā // MAnuv_2,2.103d //",
    "GSP33nysu__2u:9840": "yadvā yadyavayavyādayo 'vayavādyabhinnāḥ /",
    "GSP33nysu__2u:9841": "kathaṃ tarhi satsvevāvayavādiṣu vinaśyantītyata āha- bheda iti //",
    "GSP33nysu__2u:9842": "tathāśabdaḥ samuccaye /",
    "GSP33nysu__2u:9843": "avayavādiṣu satsvevāvayavyādīnāṃ nāśe bhedo 'bhedaśca bhavedityarthaḥ /",
    "GSP33nysu__2u:9844": "atra nāśa ityupalakṣaṇam /",
    "GSP33nysu__2u:9845": "yatra satsvevāvayaveṣvavayavino 'bhāvaḥ sati guṇini guṇasyābhāvastatra",
    "GSP33nysu__2u:9846": "bhedābhedāvityādi draṣṭavyam /",
    "GSP33nysu__2u:9847": "anyathā yatrāvayavāvayavyādīnāṃ yugapadvināśastatra bhedābhedāvuktau na syātām /",
    "GSP33nysu__2u:9848": "idamuktaṃ bhavati /",
    "GSP33nysu__2u:9849": "satyapi tasminnasattvādityanena hetunāvayavyādīnāmavayavādibhyo bhedamātraṃ vā sādhyate 'tyantabhedo vā /",
    "GSP33nysu__2u:9850": "ādye siddhasādhanatā bhāgāsiddhiśca /",
    "GSP33nysu__2u:9851": "tathāhi /",
    "GSP33nysu__2u:9852": "satyapyu(tyu)pādāne kadācidupādeyamasat /",
    "GSP33nysu__2u:9853": "yathā paṭaḥ /",
    "GSP33nysu__2u:9854": "evaṃ satyapi dravye kecidguṇā asanto yathā pākajādayaḥ /",
    "GSP33nysu__2u:9855": "tathā satyapyā(tyevā)śraye kāścitkriyā asatyo yathā paṭacalanādayaḥ /",
    "GSP33nysu__2u:9856": "jātiśca kācitsati jātimatyasatī /",
    "GSP33nysu__2u:9857": "yathā brāhmaṇam /",
    "GSP33nysu__2u:9858": "tatra bhedābhedayoraṅgīkārādbhedasādhanaṃ siddhaviṣayam /",
    "GSP33nysu__2u:9859": "gaganatadbhāgayorīśvarādyāśritajñānādiguṇakriyājātiṣvabhāvādbhāgāsiddhatvaṃ hetoḥ iti /",
    "GSP33nysu__2u:9860": "na dvitīyaḥ /",
    "GSP33nysu__2u:9861": "kālātyayāpadiṣṭatvāt /",
    "GSP33nysu__2u:9862": "abhedasya prāgupapāditatvādupapādayiṣyamāṇatvācceti /",
    "GSP33nysu__2u:9863": "syādetat /",
    "GSP33nysu__2u:9864": "yathā bhedasādhakānāṃ vyapadeśabhedādīnāṃ viśeṣāśrayeṇaivānyathāsiddhiruktā /",
    "GSP33nysu__2u:9865": "tathā satyapi tasminnasattvasyāpi viśeṣaṇaiva nirvāhaḥ kriyatām /",
    "GSP33nysu__2u:9866": "kiṃ bhedābhedābhyupagamena /",
    "GSP33nysu__2u:9867": "maivam /",
    "GSP33nysu__2u:9868": "viśeṣasya bhedakāryavyavahāramātranirvāhakatvena vināśaṃ pratyanirvāhakatvāt /",
    "GSP33nysu__2u:9869": "sakalabhedakāyarkāritve viśeṣo bheda eva, na tatpratinidhiḥ syāt /",
    "GSP33nysu__2u:9870": "kiñcānekāśritasyāvayavino dvitvādeścāśrayeṇātyāntābhede satyāśrayaṇāmapi parasparamabhedaḥ prasajyate /",
    "GSP33nysu__2u:9871": "tatparihārārthaṃ tāvadavaśyaṃ tatra bhedo 'ṅgīkaraṇīyaḥ /",
    "GSP33nysu__2u:9872": "nacāvacchedakena vinā bhedābhedabhūmeḥ saṅgrahaḥ syādityayāvadāśrayabhāvitvameva grāhyam /",
    "GSP33nysu__2u:9873": "tatrāpi viśeṣa eva saṅkaraṃ vārayiṣyatīti tu nirastam /",
    "GSP33nysu__2u:9874": "kiñca pramāṇānusāriṇakṣa vyavasthā natu svecchānusāriṇī /",
    "GSP33nysu__2u:9875": "pramāṇaṃ tu bhedābhedāvavagāhata iti vakṣyate /",
    "GSP33nysu__2u:9876": "nanu anityadravyāśritā ekatvādayo 'pi guṇāḥ kiṃ bhedavantasteṣāmapi",
    "GSP33nysu__2u:9877": "dravyakāryatayā taduttarakṣaṇabhāvitvāditi /",
    "GSP33nysu__2u:9878": "maivam /",
    "GSP33nysu__2u:9879": "uktottaratvāt /",
    "GSP33nysu__2u:9880": "uktaṃ hyetat /",
    "GSP33nysu__2u:9881": "upādānadravyaṃ guṇavadupādeyatayā pariṇamata iti /",
    "GSP33nysu__2u:9882": "nanu bhedābhedāvekatra viruddhau /",
    "GSP33nysu__2u:9883": "tatkathamayāvadāśrayabhāvināmavayaviguṇakamarsāmānyānāmavayavādibhirbhedārbhedābhyupagama ityata āha- viśeṣameveti //",
    "GSP33nysu__2u:9884": "viśeṣameva saṃśritya ... // MAnuv_2,2.104a //",
    "GSP33nysu__2u:9885": "bhedābhedāvekatra bhavata iti sambandhaḥ /",
    "GSP33nysu__2u:9886": "avadhāraṇaṃ kālādibhedavyāvṛttyartham /",
    "GSP33nysu__2u:9887": "kathaṃ viśeṣāśrayaṇe virodhaśāntirityata āha- virodha iti //",
    "GSP33nysu__2u:9888": "... viśeṣo balavān yataḥ // MAnuv_2,2.104b //",
    "GSP33nysu__2u:9889": "balavānbhedakāryakāraṇa iti śeṣaḥ /",
    "GSP33nysu__2u:9890": "tato viśeṣaṃ samāśrityaikatra bhedābhedau bhavata ityanvayaḥ /",
    "GSP33nysu__2u:9891": "ayamarthaḥ /",
    "GSP33nysu__2u:9892": "bhedo hi virodhaśāntihetuḥ /",
    "GSP33nysu__2u:9893": "tathāhi /",
    "GSP33nysu__2u:9894": "kvacidāśrayabhedo yathā madhurāyāṃ devadattasadbhāvaḥ srughne tadabhāvaḥ /",
    "GSP33nysu__2u:9895": "kvacitkālābhedo yathā madhurāyāmeva devadattasya bhāvābhāvau /",
    "GSP33nysu__2u:9896": "kvacitpratiyogibhedo yathā gavayo goghaṭābhyāṃ sadṛśo visadṛśaśceti /",
    "GSP33nysu__2u:9897": "bhedapratinidhiśca viśeṣa ityuktam /",
    "GSP33nysu__2u:9898": "ataḥ kathamasau bhedābhedāvekadaivaikatraiva nāvasthāpayediti /",
    "GSP33nysu__2u:9899": "evaṃ tarhyatiprasaṅgaḥ /",
    "GSP33nysu__2u:9900": "sarvatra viśeṣamāśritya virodhasyotsādayituṃ śakyatvādityata āha- dṛṣṭīti",
    "GSP33nysu__2u:9901": "dṛṣṭipramāṇataścaiva ... // MAnuv_2,2.104c //",
    "GSP33nysu__2u:9902": "dṛṣṭiśca tatpramāṇaṃ ca /",
    "GSP33nysu__2u:9903": "pramāṇabhūtā dṛṣṭirityarthaḥ /",
    "GSP33nysu__2u:9904": "tato bhedābhedau na viruddhāviti sambandhaḥ /",
    "GSP33nysu__2u:9905": "caśabdo viśeṣeṇa saha dṛṣṭeḥ samuccaye /",
    "GSP33nysu__2u:9906": "na svecchāmātreṇa bhedābhedāvityupetya viśeṣeṇa virodhābhāvo 'bhidhīyate /",
    "GSP33nysu__2u:9907": "yenātiprasaṅgaḥ syādityevaśabdaḥ /",
    "GSP33nysu__2u:9908": "uktaṃ tāvadavayavāvayavyādyabhedagrāhiṇī dṛṣṭirasti /",
    "GSP33nysu__2u:9909": "sambaddhavastubuddhito vilakṣaṇatayānuvyavasāyāt /",
    "GSP33nysu__2u:9910": "asti ca bhedagrāhiṇī satyapi tasminnasattvāditi hetujanitā dṛṣṭiriti /",
    "GSP33nysu__2u:9911": "nacaite bādhyabādhake /",
    "GSP33nysu__2u:9912": "anyatarānanuvṛttiprasaṅgāt /",
    "GSP33nysu__2u:9913": "nāpi pratipakṣabhūte /",
    "GSP33nysu__2u:9914": "pratipattṛṇāmubhayodāsīnatāpatteḥ /",
    "GSP33nysu__2u:9915": "caivam na /",
    "GSP33nysu__2u:9916": "ato dvayorapi prāmāṇyataśca bhedābhedayoravagatayonar virodhaḥ /",
    "GSP33nysu__2u:9917": "tadidamuktam- pramāṇata iti //",
    "GSP33nysu__2u:9918": "nanu bha(va)vetāṃ bhedābhedavekatraivaikadeva pramitau /",
    "GSP33nysu__2u:9919": "tathāpi kathaṃ virodhaśāntirityata āha- virodha iti //",
    "GSP33nysu__2u:9920": "... virodho darśane katham // MAnuv_2,2.104d //",
    "GSP33nysu__2u:9921": "sahadarśane sati kathaṃ virodho vaktuṃ śakyate /",
    "GSP33nysu__2u:9922": "sahadṛṣṭau viruddhau ceti vipratiṣiddhamiti bhāvaḥ /",
    "GSP33nysu__2u:9923": "etadeva vivṛṇoti- virodho hīti //",
    "GSP33nysu__2u:9924": "virodho hyavirodhaśca yato darśanamānagau /",
    "GSP33nysu__2u:9925": "tato dṛṣṭe virodhastu sadbhirāpādyate katham // MAnuv_2,2.105 //",
    "GSP33nysu__2u:9926": "sarvatra parasparaparihāreṇaiva sattvadarśanaṃ mahānavasthānalakṣaṇavirodhe pramāṇam /",
    "GSP33nysu__2u:9927": "kvacitsahadarśanaṃ cāvirodhe /",
    "GSP33nysu__2u:9928": "anyasyānirūpaṇāt /",
    "GSP33nysu__2u:9929": "ataḥ sahadṛṣṭe bhedābhedalakṣaṇe vastudvaye virodhaḥ kathamucyeta /",
    "GSP33nysu__2u:9930": "sahadarśane hyavirodhaḥ syāt /",
    "GSP33nysu__2u:9931": "punarvirodhakathane vyāghātānivāraṇāditi /",
    "GSP33nysu__2u:9932": "hiśabdena śītoṣṇādau rūparasādau ca virodhāvirodhayordarśanaikapramāṇatvaṃ nidarśayati /",
    "GSP33nysu__2u:9933": "tuśabdasya dṛṣṭe tviti sambandhaḥ /",
    "GSP33nysu__2u:9934": "sadbhirvidvadbhirityupahāsaḥ /",
    "GSP33nysu__2u:9935_0": "vaiśeṣikādayo hi saṃyogavibhāgaśabdātmaviśeṣaguṇānāṃ tatraiva tadaiva bhāvābhāvāvupetya sahadarśanādvirodho nāstīti vadantaḥ",
    "GSP33nysu__2u:9935_1": "punaratra sahadarśane 'pi virodhamudbhāvayantaḥ svavyāhatabhāṣiṇaḥ svoktavismaraṇaśīlāḥ svadṛṣṭipakṣapātinaḥ kathaṃ santaḥ",
    "GSP33nysu__2u:9935_2": "syuḥ /",
    "GSP33nysu__2u:9936": "sarvatrāsahadṛṣṭayoryadi kaścidāgrahamātreṇa sahāvasthānaṃ manyate taṃ pratyeva virodhodbhāvanaṃ kriyate- nānyatheti //",
    "GSP33nysu__2u:9937": "dharmadharmiṇorbhedābhedau kvaciditi saṅkṣepeṇoktam /",
    "GSP33nysu__2u:9938": "tatkiṃ sarveṣvapi dravyeṣūta keṣucidevetyapekṣāyāmāha- abhinna iti //",
    "GSP33nysu__2u:9939": "abhinno bhagavān svena tadanyena vibhedavān // MAnuv_2,2.106ab //",
    "GSP33nysu__2u:9940": "bhagavāniti cetanamātropalakṣaṇam /",
    "GSP33nysu__2u:9941": "svena svāvayavaguṇakriyādibhiḥ /",
    "GSP33nysu__2u:9942": "tadanyena prakṛtijīvajaḍātmanā prapañcenetyevaṃ vyavasthitāveva bhedābhedau na tvekaviṣayāvityarthaḥ",
    "GSP33nysu__2u:9943": "ayāvaddravyabhāvidharmairbhedābhedau kuto na syātāmityata āha- nityā iti //",
    "GSP33nysu__2u:9944": "nityā dharmāstadīyāstu sarve 'smānnaiva bhedinaḥ // MAnuv_2,2.106cd //",
    "GSP33nysu__2u:9945": "tuśabdo 'vadhāraṇe /",
    "GSP33nysu__2u:9946": "asmāt kāraṇam /",
    "GSP33nysu__2u:9947": "asmāt bhagavataḥ /",
    "GSP33nysu__2u:9948": "dvitvādisaṅkhayāvyatiriktā iti śeṣaḥ /",
    "GSP33nysu__2u:9949": "kva tarhi bhedābhedāvityata āha- sāmastyeti //",
    "GSP33nysu__2u:9950": "sāmastyocchedino 'nyatra dharmā ubhayarūpakāḥ /",
    "GSP33nysu__2u:9951": "bhāve ... // MAnuv_2,2.107a-c //",
    "GSP33nysu__2u:9952": "anyatra parameśvarāt /",
    "GSP33nysu__2u:9953": "jaḍe vastunīti yāvat /",
    "GSP33nysu__2u:9954": "satyeva dhamirṇi sāmastyenocchedavanto ye dharmāste ubhayarūpiṇo bhinnābhinnā ityarthaḥ /",
    "GSP33nysu__2u:9955": "abhibhavavyāvṛttyarthaṃ sāmastyetyuktam /",
    "GSP33nysu__2u:9956": "yadvā sāmastye dravyasyāvikalatve nāśābhāve 'pi ye ucchedina iti",
    "GSP33nysu__2u:9957": "vyākhyeyam /",
    "GSP33nysu__2u:9958": "kiṃ svasadbhāvavelāyāmabhedino 'sadbhāvavelāyāṃ bhedina ityevaṃ kālabhedena bhedābhedāvityata uktam- bhāva iti //",
    "GSP33nysu__2u:9959": "svasadbhāvadaśāyāmevobhayarūpakā ityarthaḥ /",
    "GSP33nysu__2u:9960": "vinaṣṭasyāsattvena bhedacintānavakāśāt /",
    "GSP33nysu__2u:9961": "prāgatyantābhede vināśāsambhavācca /",
    "GSP33nysu__2u:9962": "kuto bhinnābhinnā ityata āha- ta eveti //",
    "GSP33nysu__2u:9963": "... ta eva cocchedāt tadanye ca samastaśaḥ // MAnuv_2,2.107cd //",
    "GSP33nysu__2u:9964": "pratyakṣabalena ta eva dharmisvarūpabhūtā eva ucchedāt satyeva dharmiṇyasattvāddhetostadanye",
    "GSP33nysu__2u:9965": "caśabdau mithaḥ samuccayārthau /",
    "GSP33nysu__2u:9966": "samastaśa ityayāvaddravyabhāvivivakṣayoktam /",
    "GSP33nysu__2u:9967": "yaduktaṃ yāvadavayavabhāvino 'vayavino 'vayavairatyantābhedo",
    "GSP33nysu__2u:9968": "'yāvadavayavabhāvinastu bhedābhedāviti /",
    "GSP33nysu__2u:9969": "tenānyadapi codyaṃ parihṛtamityāha- aṃśāṃśinoriti //",
    "GSP33nysu__2u:9970": "aṃśāṃśinorabhedena tvaṃśasaṃyoga eva hi /",
    "GSP33nysu__2u:9971": "aṃśino nānavasthāto yadyapyaṃśeṣvaviśramaḥ // MAnuv_2,2.108 //",
    "GSP33nysu__2u:9972": "tathā hi /",
    "GSP33nysu__2u:9973": "sarvadikṣvapi sambandhāditi yadaṃśataḥ saṃyoga ityuktaṃ tadayuktam /",
    "GSP33nysu__2u:9974": "anavasthāpatteḥ /",
    "GSP33nysu__2u:9975": "ghaṭasaṃyogo hi ghaṭāṃśasaṃyogapūrvakaḥ /",
    "GSP33nysu__2u:9976": "so 'pi tadaṃśasaṃyogapūrvakaḥ /",
    "GSP33nysu__2u:9977": "naceyaṃ niraṃśe paramparā viśrāmyatīti vācyam /",
    "GSP33nysu__2u:9978": "aṃśaparamparāyā aviśramasyāpyaṅgīkṛtatvāt /",
    "GSP33nysu__2u:9979": "ataḥ pūrvapūrvasaṃyogānutpattāvuttarottarānutpattiprasaṅgādaṃśataḥ saṃyoga iti niyamo nopapadyata iti /",
    "GSP33nysu__2u:9980": "tadidamasaṅgatam /",
    "GSP33nysu__2u:9981": "yadyapyaṃśata eva saṃyogo yadyapi cāṃśeṣvaṃśaparamparāyā aviśramastathāpyaṃśāṃśinorabhede naivāṃśasaṃyoga eva hi yasmādaṃśinaḥ saṃyogo 'to nānavastheti /",
    "GSP33nysu__2u:9982": "ayamabhisandhiḥ /",
    "GSP33nysu__2u:9983": "syādiyamanavasthā yadi sarvatrāṃśata eva saṃyoga iti vadatāmasmākamaṃśinaḥ",
    "GSP33nysu__2u:9984": "saṃyogoṃ'śasaṃyogenaiva jāyata ityabhiprāyaḥ syāt /",
    "GSP33nysu__2u:9985": "nacaivam /",
    "GSP33nysu__2u:9986": "kintu yo yasya aṃśinaḥ saṃyogaḥ sa tadaṃśe vartate /",
    "GSP33nysu__2u:9987": "niraṃśasya tu saṃyogaḥ kva nāma vartatām /",
    "GSP33nysu__2u:9988": "ataḥ paramāṇvoḥ saṃyoge sati tadvṛttyarthamaṃśo 'ṅgīkaraṇīya iti /",
    "GSP33nysu__2u:9989": "na hyevaṃ sati kācidanavasthāsti /",
    "GSP33nysu__2u:9990": "anavasthitakāryakāraṇabhūtāsiddhasaṃyogaparamparāśrayaṇābhāvāt /",
    "GSP33nysu__2u:9991": "etāvattu bhavet /",
    "GSP33nysu__2u:9992": "ghaṭasaṃyogaḥ syāt /",
    "GSP33nysu__2u:9993": "pramāṇavirodhācca /",
    "GSP33nysu__2u:9994": "ghaṭasaṃyogo ghaṭavṛttirapi ghaṭasaṃyogaḥ syāt /",
    "GSP33nysu__2u:9995": "pramāṇavirodhācca /",
    "GSP33nysu__2u:9996": "ghaṭasaṃyogo ghaṭavṛttistadguṇatvāttadrūpavaditi /",
    "GSP33nysu__2u:9997": "ghaṭāṃśavṛttiḥ saṃyogo na ghaṭasaṃyogaḥ tadanyavṛttitvāt /",
    "GSP33nysu__2u:9998": "paṭasaṃyogavaditi /",
    "GSP33nysu__2u:9999": "etadapyanavakāśam /",
    "GSP33nysu__2u:10000": "aṃśāṃśinorabhedasya sādhitatvāt /",
    "GSP33nysu__2u:10001": "atiprasaṅgo hi tadā syādyadi paṭavadghaṭāṃśo 'pi ghaṭādatyantabhinnaḥ syāt /",
    "GSP33nysu__2u:10002": "abhede tu kvātiprasaṅgaḥ /",
    "GSP33nysu__2u:10003": "anumānasyāpyādyasya siddhasādhanatā /",
    "GSP33nysu__2u:10004": "aṃśavṛttereva ghaṭavṛttitvāt /",
    "GSP33nysu__2u:10005": "aṃśāvṛttitve sati ghaṭavṛttitvasādhane dṛṣṭāntaḥ sādhyavikalaḥ syāt /",
    "GSP33nysu__2u:10006": "dvitīyastu hetuḥ svarūpāsiddho 'nyathāsiddho veti /",
    "GSP33nysu__2u:10007": "yadi ghaṭasaṃyogo ghaṭāṃśe vartate tarhi ghaṭāṃśasaṃyogaḥ kva vartata iti cet /",
    "GSP33nysu__2u:10008": "anena (eva) nyāyena tadaṃśe so 'pi tadaṃśa iti brūmaḥ /",
    "GSP33nysu__2u:10009": "nacaivamanavasthā /",
    "GSP33nysu__2u:10010": "sarve 'pyaṃśisaṃyogāstattadaṃśavṛttaya ityatretarāpekṣāyā abhāvāt /",
    "GSP33nysu__2u:10011": "evaṃ tarhi paramāṇuvṛttirapi saṃyogo ghaṭasaṃyogaḥ syāditi cet /",
    "GSP33nysu__2u:10012": "ko netyāheti /",
    "GSP33nysu__2u:10013": "aṃśasaṃyoga eva hyaṃśinaḥ saṃyogo 'to nānavasthetyuktamanavasthāparihāraṃ",
    "GSP33nysu__2u:10014": "vivṛṇoti- ekasminniti //",
    "GSP33nysu__2u:10015": "ekasmin jāta evānyaḥ saṃyogo jāyate yadi /",
    "GSP33nysu__2u:10016": "anavasthā tadaiva syāt saṃyogaikye bhavet kva sā // MAnuv_2,2.109 //",
    "GSP33nysu__2u:10017": "avayavaparamparāyā aviśramamabhyupagamyaikaikasminnavayavasaṃyoge jāta evānyo 'vayavasaṃyogo jāyata iti yadyaṅgīkurmastadaivānavasthā syāt /",
    "GSP33nysu__2u:10018": "saṃyogaikye avayavisaṃyogaḥ kriyāto jātastadavayave vartate, avayavavṛtteḥ saṃyogādaparo 'vayavinaḥ saṃyogo nāstīti vāde tu, kva sānavastheti /",
    "GSP33nysu__2u:10019": "etenaitadapi nirastam /",
    "GSP33nysu__2u:10020": "yadāhuḥ /",
    "GSP33nysu__2u:10021": "saṃyogastrividho 'nyatarakarmajobhayakarmajasaṃyogajabhedāt /",
    "GSP33nysu__2u:10022": "tatrānyatarakarmajo yaḥ kriyāvatā niṣkriyasya, yathā sthāṇoḥ śyenena /",
    "GSP33nysu__2u:10023": "ubhayakarmajastu viruddhadikkriyayoḥ sannipāto, yathā mallayoḥ /",
    "GSP33nysu__2u:10024": "saṃyogajastu saṃyogaḥ kāraṇākāraṇasaṃyogātkāryākāryasaṃyogo, yathā hastatarusaṃyogātkāyatarusaṃyoga iti /",
    "GSP33nysu__2u:10025": "nahi hastatarusaṃyogātiriktaḥ kāyatarusaṃyogo 'sti /",
    "GSP33nysu__2u:10026": "yenāsau tajjanyaḥ syāt /",
    "GSP33nysu__2u:10027": "pramāṇābhāvāt /",
    "GSP33nysu__2u:10028": "kintu hastakarmaṇā janito hastavṛttiḥ saṃyoga eva hastakāyayorabhedātkāyasaṃyogo bhavati /",
    "GSP33nysu__2u:10029": "ata eva hastasyāśucisaṃyoge kāyakṣālanādividhayo 'pyupapadyate /",
    "GSP33nysu__2u:10030": "ata eva vibhāgajo 'pi vibhāgo nirastaḥ /",
    "GSP33nysu__2u:10031": "dvividhaṃ hi tamācakṣate /",
    "GSP33nysu__2u:10032": "kāraṇākāraṇavibhāgātkāraṇavibhāgācceti /",
    "GSP33nysu__2u:10033": "tatrādyo yathā /",
    "GSP33nysu__2u:10034": "hastataruvibhāgātkāyataruvibhāgaḥ /",
    "GSP33nysu__2u:10035": "dvitīyo yathā /",
    "GSP33nysu__2u:10036": "dvitantukāvayave tantau karmotpannaṃ tasya tantvantarādvibhāgaṃ karoti /",
    "GSP33nysu__2u:10037": "vibhāgāttantvoḥ saṃyogo naśyati /",
    "GSP33nysu__2u:10038": "tato dvitantukavināśaḥ /",
    "GSP33nysu__2u:10039": "tata idānīṃ tantvorvartamāno vibhāgaḥ sakriyasyāvayavasya dvitantukasaṃyuktākāśādideśādvibhāgaṃ karotīti /",
    "GSP33nysu__2u:10040": "tatrādyastāvadanupapannaḥ /",
    "GSP33nysu__2u:10041": "hastataruvibhāgātiriktasya kāyataruvibhāgasyānupalambhāt /",
    "GSP33nysu__2u:10042": "hastakarmaṇā janito hi vibhāgo hastakāyayorabhedāddhastakāyaguṇo bhavati /",
    "GSP33nysu__2u:10043": "ata eva vivādādhyāsito vibhāgo na karmāsamavāyikāraṇakaḥ karmaikārthāsamavetatvāt /",
    "GSP33nysu__2u:10044": "śabdavaditayasiddhatayā nirastam /",
    "GSP33nysu__2u:10045": "dvitīyastvanupapannataraḥ /",
    "GSP33nysu__2u:10046": "tantukarmaṇaiva tantostantvantarādākāśādideśācca vibhāgotpattyupapattau kramakalpanānupapatteḥ",
    "GSP33nysu__2u:10047": "anyathāṅgulikarmaṇāṅguleraṅgulyantarādeva vibhāgo bhavati ākāśādideśāttu vibhāgādeveti syāt",
    "GSP33nysu__2u:10048": "nanvaṅgulikarma aṅgulivibhāgamākāśādivibhāgaṃ ca karoti /",
    "GSP33nysu__2u:10049": "tayorvibhāgayoraviruddhatvāt /",
    "GSP33nysu__2u:10050": "tantukarma tu tantvantaravibhāgamākāśādivibhāgaṃ (ca) na kartumarhati /",
    "GSP33nysu__2u:10051": "tayorvibhāgayoḥ dravyārambhakasaṃyogavirodhitvāvirodhitvarūpavirodhāt /",
    "GSP33nysu__2u:10052": "nahyaviruddhātkāraṇādviruddhakāryotpattiḥ sambhavatīti /",
    "GSP33nysu__2u:10053": "maivam /",
    "GSP33nysu__2u:10054": "ekasmādeva karmaṇaḥ saṃyogavibhāgajananābhyupagamāt /",
    "GSP33nysu__2u:10055": "tantukarmarā dravyārambhakānārambhakatantvantarākāśasaṃyogajanmāṅgīkārācca /",
    "GSP33nysu__2u:10056": "anyathā kāraṇākāraṇasaṃyogajasaṃyogavatkāraṇamātrasaṃyogajo 'pi saṃyogaḥ svīkāryaḥ syāt /",
    "GSP33nysu__2u:10057": "nanu saṃyogasya na svarūpato virodho 'sti /",
    "GSP33nysu__2u:10058": "yato dravyānārambhakadravyasamaveta eva saṃyogo dravyānārambhakaḥ /",
    "GSP33nysu__2u:10059": "dravyānārambhakaṃ ca dravyaṃ saptavidham /",
    "GSP33nysu__2u:10060": "ārabdhadravyamantyāvayavisparśarahitaṃ vinaśyadavasthaṃ vinaśyadavasthasaṃyogaṃ niṣphalārambhaṃ vijātīyaṃ ceti /",
    "GSP33nysu__2u:10061": "tataḥ karmaṇaiva saṃyogadvayajanmopapattiriti /",
    "GSP33nysu__2u:10062": "eyaṃ tarhi vibhāgayorapi ko virodhaḥ /",
    "GSP33nysu__2u:10063": "dravyārambhānārambhaprayuktatvādvirodhapratīteḥ /",
    "GSP33nysu__2u:10064": "tantudvayavibhāgajanakaṃ tantukarma na tantvākāśavibhāgajanakaṃ dravyārambhakasaṃyogavirodhivibhāgajanakakarmatvāt",
    "GSP33nysu__2u:10065": "dravyānrārambhakasaṃyogavirodhivibhāgajanakakarmavat ityābhāsasamānayogakṣematvāt /",
    "GSP33nysu__2u:10066": "tantukarma na tantvantaravibhāgajanakaṃ karmatvāt sampratipannakarmavadityapi prayogasambhavāt tatra pramāṇabādha iti cet /",
    "GSP33nysu__2u:10067": "samamanyatrāpi /",
    "GSP33nysu__2u:10068": "vibhāgadvayayaugapadyānubhavāt /",
    "GSP33nysu__2u:10069": "tantukarma ākāśavibhāgajanakaṃ karmatvāditi pratipakṣaśca /",
    "GSP33nysu__2u:10070": "ākāśavibhāge vibhāgena kartavye karmaṇo nimittatvābhyupagamātsiddhasādhanamiti cenna /",
    "GSP33nysu__2u:10071": "janakaśabdasyāsamavāyyarthatvāt /",
    "GSP33nysu__2u:10072": "etena vimataṃ karma dravyārambhakasaṃyogavirodhitadavirodhivibhāgajanakaṃ na bhavati karmatvāditi nirastam /",
    "GSP33nysu__2u:10073": "vimataṃ karma dravyārambhakānārambhakasaṃyogārambhakaṃ na bhavati karmatvāt /",
    "GSP33nysu__2u:10074": "śyenakarmavadityābhāsatulyatvātsatpratipakṣatvācca /",
    "GSP33nysu__2u:10075_0": "yadākāśavibhāgajanakaṃ karma na taddravyārambhakasaṃyogavirodhivibhāgajanakaṃ yathāṅgulikarmeti vyāptestantukarmaṇo gaganavibhāgajanakatve",
    "GSP33nysu__2u:10075_1": "tantvantaravibhāgajanakatvaṃ na syāditi cennana yadyatpradeśavibhāgajanakaṃ na bhavati na tattatpradeśasthadravyavibhāgajanakamiti",
    "GSP33nysu__2u:10075_2": "vyāpterākāśadeśavibhāgājanakatve tantvantarādapi vibhāgajanakaṃ na syāditi pratiprasaṅgasambhavāt /",
    "GSP33nysu__2u:10076": "kiñca tantorākāśavibhāgo yadi vibhāgajo na tu karmajastadā sakarmakasyevākarmakasyāpi kuto na syāt /",
    "GSP33nysu__2u:10077": "vibhāgasyobhayatrāpi sāmyāt /",
    "GSP33nysu__2u:10078": "uttaravibhāge karma nimittakāraṇamityato neti cenna /",
    "GSP33nysu__2u:10079": "ādyavibhāgajananenaivopakṣīṇasya kāraṇatvānavadhāraṇāt /",
    "GSP33nysu__2u:10080": "avadhāraṇe vāsamavāyitvasya anivāraṇāt /",
    "GSP33nysu__2u:10081": "anyathā tallakṣaṇasyātivyāpterityalaṃ vistareṇa /",
    "GSP33nysu__2u:10082": "evaṃ chalatvenānavasthāprasaṅgaṃ nirākṛtya prakārāntareṇa nirākaroti- aṃśa iti //",
    "GSP33nysu__2u:10083": "aṃśisaṃyogasyāṃśavṛttitvadṛṣṭeśca nānavasthādoṣa ityarthaḥ /",
    "GSP33nysu__2u:10084": "dṛṣṭatve kathamadoṣatvamityata āha- dṛṣṭa iti //",
    "GSP33nysu__2u:10085": "aṃśe saṃyogadṛṣṭeśca ... // MAnuv_2,2.110a //",
    "GSP33nysu__2u:10086": "āpādake 'rthe dṛṣṭe sati sā anavasthitiḥ kā na dūṣaṇamiti yāvat /",
    "GSP33nysu__2u:10087": "etaduktaṃ bhavati /",
    "GSP33nysu__2u:10088": "yadyaṃśataḥ saṃyogaḥ syāttadānavasthā syāttataśca saṃyogābhāva evāpadyeta",
    "GSP33nysu__2u:10089": "nacāsau yuktaḥ /",
    "GSP33nysu__2u:10090": "tasmānnāṃśataḥ saṃyoga iti hi viparyaye paryavasānaṃ kartavyam /",
    "GSP33nysu__2u:10091": "anavasthāyāstarkatvāt /",
    "GSP33nysu__2u:10092": "viparyayāparyavasāyinaśca tarkābhāsatvaniyamāt /",
    "GSP33nysu__2u:10093": "... dṛṣṭe kā sānavasthitiḥ // MAnuv_2,2.110b //",
    "GSP33nysu__2u:10094": "atrāṃśataḥ saṃyoge na bhavatīti ko 'rtho",
    "GSP33nysu__2u:10095": "yadyaṃśisaṃyogasyāṃśasaṃyogapūrvakatāniyamo nāstīti /",
    "GSP33nysu__2u:10096": "tarhyevamiti vadāmaḥ /",
    "GSP33nysu__2u:10097": "yadyaṃśisaṃyogoṃ'śavṛttirna bhavatīti /",
    "GSP33nysu__2u:10098": "tanna /",
    "GSP33nysu__2u:10099": "ghaṭādyaṃśisaṃyogasya tadaṃśavṛttitāyāḥ pratyakṣadṛṣṭatvena viparyayaparyavasānasya bādhitatvāt",
    "GSP33nysu__2u:10100": "ghaṭasaṃyogo ghaṭa eva vartate /",
    "GSP33nysu__2u:10101": "kintvavyāpyavṛttitvāttadaṃśavṛttirivāvabhāsata iti cet /",
    "GSP33nysu__2u:10102": "keyamavyāpyavṛttitā nāma anyā aṃśavṛttitvāt /",
    "GSP33nysu__2u:10103": "svābhāvasamānādhikaraṇatvamiti cenna /",
    "GSP33nysu__2u:10104": "viruddhatvāt /",
    "GSP33nysu__2u:10105": "dṛṣṭatvādavirodha iti cenna /",
    "GSP33nysu__2u:10106": "kimaṃśabhedena bhāvābhāvau dṛśyete uta ghaṭa eveti sandehāt /",
    "GSP33nysu__2u:10107": "na hyaviruddhaviṣayatve sati viruddhaviṣayatāṅgīkartumucitā /",
    "GSP33nysu__2u:10108": "upādhibhedādavirodha iti cet /",
    "GSP33nysu__2u:10109": "ke ta upādhayaḥ /",
    "GSP33nysu__2u:10110": "aṃśā eveti cet /",
    "GSP33nysu__2u:10111": "ta eva santu tarhi saṃyogāvābhāvāśrayāḥ kimaṃ(śi)śavṛttitvena viruddhena aṅgīkṛtena /",
    "GSP33nysu__2u:10112": "aṃśāṃśinorabhedenātiprasaṅgasyāpāstatvāditi /",
    "GSP33nysu__2u:10113": "pratitarkaparāhatatvāccātiprasaṅgo 'yamityāha- yadīti //",
    "GSP33nysu__2u:10114": "yadyaṃśago na saṃyogaḥ kāryeṣu prathimā katham // MAnuv_2,2.110cd //",
    "GSP33nysu__2u:10115": "yadi kāraṇānāṃ saṃyogastadaṃśavṛttirna syāttadā tadārabdheṣu kāryeṣu kāraṇāpekṣayā parimāṇotkarṣo na syādityarthaḥ /",
    "GSP33nysu__2u:10116": "ayamabhisandhiḥ /",
    "GSP33nysu__2u:10117": "kāraṇaparimāṇāpekṣayā kārye parimāṇotkarṣastāvatsarvatra pracayajanyaḥ /",
    "GSP33nysu__2u:10118": "dvitūlake tathā darśanāt /",
    "GSP33nysu__2u:10119": "pracayahīnatūladvayajanyarajjudravye tadabhāvopalambhācca /",
    "GSP33nysu__2u:10120": "pracayaśca kāraṇayoḥ praśithilaḥ saṃyogaḥ /",
    "GSP33nysu__2u:10121": "praśithilatā ca saṃyogasya keṣucidaṃśeṣu vṛttiḥ keṣucidavṛttireva /",
    "GSP33nysu__2u:10122": "nānyā /",
    "GSP33nysu__2u:10123": "anirūpaṇāt /",
    "GSP33nysu__2u:10124": "tataḥ saṃyogasyāṃśavṛttitvābhāve pracayo 'sau na bhavatīti kāraṇābhāvādutkṛṣṭaparimāṇotpādo na syāditi /",
    "GSP33nysu__2u:10125": "astvanyasya saṃyogo yathātathā /",
    "GSP33nysu__2u:10126": "prastute paramāṇau saṃyogasyāṃśavṛttitvābhāve nātiprasaṅga iti cenna /",
    "GSP33nysu__2u:10127_0": "anvayavyatirekābhyāṃ kāraṇaparimāṇotkṛṣṭasya kāryaparimāṇasya pracayākhyāṃśavṛttisaṃyogajatvāvadhāraṇātkāraṇābhāve ca kāryābhāvaniyamātparamāṇusaṃyogasyāṃśavṛttitvābhāve",
    "GSP33nysu__2u:10127_1": "tatkārye dvayaṇuke paramāṇuparimāṇādutkṛṣṭaparimāṇaṃ notpadyetetyasyaiva bādhakasya sattvāt /",
    "GSP33nysu__2u:10128": "nanvidamiṣyāpādanam /",
    "GSP33nysu__2u:10129": "paramāṇuto dvayaṇuke parimāṇotkarṣābhāvādityata āha- paramāṇoriti //",
    "GSP33nysu__2u:10130": "paramāṇoraṇornāsti mahattetyadbhutaṃ vacaḥ // MAnuv_2,2.111ab //",
    "GSP33nysu__2u:10131": "paramāṇuparimāṇādaṇodvaryaṇukasya mahattā parimāṇotkarṣo nāstīti vaco 'dbhutaṃ svavyāhataṃ pramāṇaviruddhaṃ cetyarthaḥ /",
    "GSP33nysu__2u:10132": "ayamāḍhyo 'yaṃ paramāḍhya itivadaṇuparamāṇuśabdābhyāmeva parimāṇatāratamyāvagatestadabhāvavacanaṃ svavyāhataṃ bhavati /",
    "GSP33nysu__2u:10133": "dvitantukaparimāṇavada(saṃmṛdi)samuditāvayavajanyadravyaparimāṇatvena",
    "GSP33nysu__2u:10134": "dvayaṇukaparimāṇasya paramāṇuparimāṇādutkarṣasyānumānāvagatvācceti /",
    "GSP33nysu__2u:10135": "nanu yat kāraṇaparimāṇajanyamutkṛṣṭaparimāṇaṃ tadeva pracayajanmay /",
    "GSP33nysu__2u:10136": "tryaṇukaparimāṇavaddvayaṇukaparimāṇamapi kāraṇaparimāṇajanyaṃ na bhavati /",
    "GSP33nysu__2u:10137": "kintu kāraṇasaṃkhyājanyameva /",
    "GSP33nysu__2u:10138": "tatkathaṃ paramāṇoḥ pracayābhāve dvayaṇuke parimāṇotkarṣānutpādāpādanamityata āha- aṇūnāmiti",
    "GSP33nysu__2u:10139": "aṇūnāṃ prathimāpekṣāṃ vinaiva tṛyaṇuke 'pi saḥ /",
    "GSP33nysu__2u:10140": "paramāṇormahattvaṃ ca vinetyetad vacaḥ katham // MAnuv_2,2.111c-f //",
    "GSP33nysu__2u:10141": "dvayaṇukānāṃ parimāṇotkarṣāpekṣāṃ vinaiva saṃkhyāmātreṇa tryaṇuke sa parimāṇotkarṣo jāyate",
    "GSP33nysu__2u:10142": "tathā paramāṇormahattvaṃ parimāṇotkarṣaṃ vinā kevalasaṃkhyayā dvayaṇuke parimāṇotkarṣo jāyata ityetadvacaḥ kathaṃ ghaṭate /",
    "GSP33nysu__2u:10143": "mahaddīrghavadveti nirastatvāditi bhāvaḥ /",
    "GSP33nysu__2u:10144": "cāpiśabdāvitaretarasamuccaye /",
    "GSP33nysu__2u:10145": "atra parimāṇamātragrahaṇe kartavye prathimeti mahattvamiti coktirvisadṛśaparimāratvasyānapekṣāhetoḥ nirākaraṇaṃ smārayitumiti /",
    "GSP33nysu__2u:10146": "aṃśāṃśinoratyantābhedo bhedābhedau ceti yaduktaṃ tadviśadayati- aṃśina iti //",
    "GSP33nysu__2u:10147": "aṃśino 'ṃśairabhedo 'yamaṃśena tu bhidābhidā // MAnuv_2,2.112ab //",
    "GSP33nysu__2u:10148": "yathā gaganāderyāvadaṃśabhāvinoṃ'śinaḥ svāṃśairatyantābhedastathā paṭāderaṃśino 'pi sarvairaṃśaiḥ atyantābhedaḥ ekaikāṃśena tu bhidābhidā /",
    "GSP33nysu__2u:10149": "ayamityuttaravākyena sambaddhayate /",
    "GSP33nysu__2u:10150": "nanvetadayuktam /",
    "GSP33nysu__2u:10151": "sarvatantubhāve 'pi kadācitpaṭasyābhāvāt /",
    "GSP33nysu__2u:10152": "khaṇḍite bhedābhedasvīkārāt /",
    "GSP33nysu__2u:10153": "ata ekenaiva sarvairapi paṭasya bhedābhedāvevopacitau /",
    "GSP33nysu__2u:10154": "tathācoktaṃ brahmatarke /",
    "GSP33nysu__2u:10155": "“tantubhyo 'nyaḥ paṭaḥ sākṣātkasya dṛṣṭipathaṃ gataḥ /",
    "GSP33nysu__2u:10156": "ananyaścettantubhāve paṭābhāvaḥ kuto bhavet'; iti /",
    "GSP33nysu__2u:10157": "ucyate /",
    "GSP33nysu__2u:10158": "vyatiṣaṅgaviśiṣṭā hi tantavo 'vagamyate /",
    "GSP33nysu__2u:10159": "naca tadbhāve kadāpi paṭābhāvaḥ /",
    "GSP33nysu__2u:10160": "tasmādvayatiṣaṅgaviśeṣaviśiṣṭaiḥ sarvatantubhiḥ paṭasyātyantābheda eva /",
    "GSP33nysu__2u:10161": "avivakṣitavyatiṣaṅgaiḥ sarvatantubhistu bhedābhedāveveti na kaścidvirodhaḥ /",
    "GSP33nysu__2u:10162": "nanvevaṃ tarhi vyatiṣaktatantuvyatirekeṇa paṭābhāve paramāṇupuñjavādāpattiriti /",
    "GSP33nysu__2u:10163": "maivam /",
    "GSP33nysu__2u:10164": "yathā hi guṇānāṃ dravyābhede('pi) na dravyaṃ nirguṇam /",
    "GSP33nysu__2u:10165": "yathā ca pareṣāṃ sāmānyādāvatiriktasattābhāve('pi) nāsattvam /",
    "GSP33nysu__2u:10166": "tathā vyatiṣaktatantava eva paṭastathāpi na paṭābhāvaḥ /",
    "GSP33nysu__2u:10167": "kintu sati vyatiṣaktāstantavaḥ paṭaśca /",
    "GSP33nysu__2u:10168": "sa ca tebhyo na bhidyate iti /",
    "GSP33nysu__2u:10169": "kathametaditi cet /",
    "GSP33nysu__2u:10170": "viśeṣaśaktayaiveti brūmaḥ /",
    "GSP33nysu__2u:10171": "nanu vyatiṣaktasarvatantubhyo 'pi paṭasya bhedo 'ṅgīkāryaḥ /",
    "GSP33nysu__2u:10172": "tantuvyatiṣaṅgānantaraṃ paṭasya jāyamānatvāt /",
    "GSP33nysu__2u:10173": "kathaṃ caikaikatantunābhedaḥ ekaikatra paṭabuddhayabhāvādityata āha-",
    "GSP33nysu__2u:10174": "sarveti //",
    "GSP33nysu__2u:10175": "sarvapratyakṣaviṣayaḥ kathameva hyapohyate // MAnuv_2,2.112cd //",
    "GSP33nysu__2u:10176": "ukto 'yamarthaḥ sarvapratyakṣaviṣayo yasmāttasmātkathamevāpodyate /",
    "GSP33nysu__2u:10177": "etaduktaṃ bhavati /",
    "GSP33nysu__2u:10178": "asti tāvadvayatiṣaktasarvatantūnāṃ paṭasya cābhede pratyakṣam /",
    "GSP33nysu__2u:10179": "tatpratīteḥ sambaddhavastudvayapratītivailakṣaṇyasya sākṣisiddhatvāt /",
    "GSP33nysu__2u:10180": "naca bhede pramāṇamasti /",
    "GSP33nysu__2u:10181": "yena so 'pi svīkariṣyate /",
    "GSP33nysu__2u:10182": "jāyatāṃ nāma tantuvyatiṣaṅgaṃ paṭamācakṣmahe /",
    "GSP33nysu__2u:10183": "kintu vyatiṣaṅge sati yattantūnāṃ viśiṣṭaṃ rūpam /",
    "GSP33nysu__2u:10184": "nacaikaikatantuparityāge sarvatantavo nāma santi /",
    "GSP33nysu__2u:10185": "atastatrāpyastyevābhedapratītiḥ /",
    "GSP33nysu__2u:10186": "ekaikatra paṭabuddhayabhāvastu bhedamākṣipati /",
    "GSP33nysu__2u:10187": "natu pratyakṣasiddhamabhedamapavadatīti /",
    "GSP33nysu__2u:10188": "athāpi syāt /",
    "GSP33nysu__2u:10189": "avayavyādīnāmavayavādibhirabhedo nopapadyate /",
    "GSP33nysu__2u:10190": "eko hyavayavyaneke cāvayavāḥ /",
    "GSP33nysu__2u:10191": "tadabhede 'vayavānāmapyabhedo 'vayavino vā bhedaḥ prasajyeta /",
    "GSP33nysu__2u:10192": "tathā guṇāśca kecidanekāśritāḥ /",
    "GSP33nysu__2u:10193": "ekaiva hi saṃyogvayaktirdvayordvayorvartate /",
    "GSP33nysu__2u:10194": "tathā vibhāgavyaktirapi /",
    "GSP33nysu__2u:10195": "saṅkhayā ca dvividhā /",
    "GSP33nysu__2u:10196": "ekatvānekatvabhedāt /",
    "GSP33nysu__2u:10197": "tatraikatvasyaikadravyagatatve 'pi dvitvādikamenekāśritam /",
    "GSP33nysu__2u:10198": "evaṃ pṛthaktavamapi dvividham /",
    "GSP33nysu__2u:10199": "ekapṛthaktavamanekapṛthaktavaṃ ca /",
    "GSP33nysu__2u:10200": "tatraikapṛthaktavasyaikadravyavṛttitve 'pi",
    "GSP33nysu__2u:10201": "dvipṛthaktavādikamane(kadravyāśri)kāśritameva /",
    "GSP33nysu__2u:10202": "evaṃca guṇānāṃ guṇinaikye saṃyogādyāśrayānekadravyābhedo vā saṃyogādibhedo",
    "GSP33nysu__2u:10203": "vā'padyeta /",
    "GSP33nysu__2u:10204": "sāmānyaṃ caikamanekāśritam /",
    "GSP33nysu__2u:10205": "tasya vyaktayabhede vyaktīnāmapyabhedaḥ sāmānyasya vā bhedaḥ prasajyetetyataḥ saṃyogavibhāgapṛthaktavānāṃ",
    "GSP33nysu__2u:10206": "nāstītyāha- saṃyogaśceti //",
    "GSP33nysu__2u:10207": "saṃyogaśca vibhāgaśca bhedaścaiva pṛthak pṛthak // MAnuv_2,2.113ab //",
    "GSP33nysu__2u:10208": "bheda iti pṛthaktavamucyate /",
    "GSP33nysu__2u:10209": "caśabdā itaretarayoge /",
    "GSP33nysu__2u:10210": "pṛthakpṛthageva ekaikadravyāśritā evetyarthaḥ /",
    "GSP33nysu__2u:10211": "tataścaikena guṇenābhinnatve dravyayorapyabhedaḥ syādityatiprasaṅgasyāpādakāsiddhiḥ /",
    "GSP33nysu__2u:10212": "anekadravyābhinnatve guṇasyāpi bhedaḥ syādityasyeṣyāpattirdūṣaṇamityuktaṃ bhavati /",
    "GSP33nysu__2u:10213": "nanu ghaṭapaṭasaṃyogavibhāgabhedā ghaṭapaṭasambandhitayānubhūyate /",
    "GSP33nysu__2u:10214": "tatkathamekaikāśritāḥ /",
    "GSP33nysu__2u:10215": "tathātve caikaikasminneva saṃyuktādipratyayaprasaṅga ityata āha- anyonyeti",
    "GSP33nysu__2u:10216": "anyonyapratiyogena hyubhayorapi dṛśyate // MAnuv_2,2.113cd //",
    "GSP33nysu__2u:10217": "pratiyogaḥ pratiyogitvam /",
    "GSP33nysu__2u:10218": "anyonyasya pratiyogo 'nyonyapratiyogaḥ /",
    "GSP33nysu__2u:10219": "yatsaṃyogādirubhayorapi dṛśyate tadanyonyapratiyogena hi nimittena /",
    "GSP33nysu__2u:10220": "atrobhayorapītyanekopalakṣaṇam /",
    "GSP33nysu__2u:10221": "bhedasya bahusambandhitayāpi pratīteḥ /",
    "GSP33nysu__2u:10222": "etaduktaṃ bhavati /",
    "GSP33nysu__2u:10223": "ghaṭapratiyogikaḥ saṃyogādiḥ paṭe 'sti /",
    "GSP33nysu__2u:10224": "tathā paṭapratiyogiko ghaṭe 'sti /",
    "GSP33nysu__2u:10225": "tasmādubhayasambandhitayā pratibhāso 'tiprasaṅgābhāvaśca yujyata iti /",
    "GSP33nysu__2u:10226": "syādetadyadi saṃyogādīnāmekaikavṛttitve pramāṇaṃ syāt /",
    "GSP33nysu__2u:10227": "tadeva nāstītyata āha- anyonyeti //",
    "GSP33nysu__2u:10228": "pṛthak pṛthagevetyanuvartate /",
    "GSP33nysu__2u:10229": "anyonyapratiyogena hetunā saṃyogādikamubhayorapi pṛthak pṛthageva hi dṛśyate /",
    "GSP33nysu__2u:10230": "ayamarthaḥ /",
    "GSP33nysu__2u:10231": "paṭo ghaṭena saṃyukto ghaṭādvibhakto ghaṭādbhinna iti paṭadharmaḥ saṃyogādigharṭapratiyogikatayā pratīyate /",
    "GSP33nysu__2u:10232": "yaśca yatpratiyogiko nāsau taddharmaḥ /",
    "GSP33nysu__2u:10233": "yathā sthavirapratiyogikamaparatvaṃ na sthaviradharmaḥ /",
    "GSP33nysu__2u:10234": "tasmānnāyaṃ saṃyogādirghaṭadharmaḥ /",
    "GSP33nysu__2u:10235": "evaṃ ghaṭadharmaḥ saṃyogādiḥ paṭapratiyogitayopalabhyamāno na paṭadharmo bhavitumarhati /",
    "GSP33nysu__2u:10236": "tathāca pṛthak pṛthageva saṃyogādiranekadharmo 'vagamyata iti /",
    "GSP33nysu__2u:10237": "nanvastu saṃyogavibhāgayoriyaṃ gatiḥ /",
    "GSP33nysu__2u:10238": "natu pṛthaktave /",
    "GSP33nysu__2u:10239": "yaddhi ghaṭātpaṭaḥ pṛthak paṭācca ghaṭaḥ pṛthagityanyonyapratiyogikatayā pratīyate tadekapṛthaktavaṃ pṛthak pṛthagevābhyupagamyate /",
    "GSP33nysu__2u:10240": "yattu bhinnāvimau bhinnā ime iti pratīyate tadanekapṛthaktavamanekāśritameva pratiyogyanirūpyasyaikāśrita(śraya)tve",
    "GSP33nysu__2u:10241": "mānābhāvādityata āha- bhinnā iti //",
    "GSP33nysu__2u:10242": "bhinnā iti tu bhedānāṃ samudāyo hi dṛśyate /",
    "GSP33nysu__2u:10243": "yathaiva ca padārthānām ... // MAnuv_2,2.114a-c //",
    "GSP33nysu__2u:10244": "ime bhinnā ityādipratītau bhedānāṃ samudāyo 'nekatvaṃ hi dṛśyate /",
    "GSP33nysu__2u:10245": "katham /",
    "GSP33nysu__2u:10246": "yathaiva ca padārthānām /",
    "GSP33nysu__2u:10247": "etaduktaṃ bhavati /",
    "GSP33nysu__2u:10248": "yathā hi śuklā ime paṭā ityādipratītāvaneke paṭā anekāni ca tadviśeṣaṇāni śauklayānyavabhāsante",
    "GSP33nysu__2u:10249": "tathā bhinnā ima ityādipratītāvapyaneke padārthā aneke ca bhedāḥ prakāśante ityabhyupagantavyam",
    "GSP33nysu__2u:10250": "naca viśeṣapramāṇamasti /",
    "GSP33nysu__2u:10251": "yenātrānyo vidhirbhaviṣyatīti /",
    "GSP33nysu__2u:10252": "etena saṃyuktāvimāvityādipratītirapi vyākhyātā veditavyā /",
    "GSP33nysu__2u:10253": "nanvanayorbhedo 'mīṣāṃ bheda iti pratītāvanekāśritaṃ",
    "GSP33nysu__2u:10254": "pṛthaktavamupalabhyate /",
    "GSP33nysu__2u:10255": "tatkathametaditi cet /",
    "GSP33nysu__2u:10256": "kimatrānekasya dharmitayāvabhāsaṃ pramāṇayasi, uta",
    "GSP33nysu__2u:10257": "dharmasyaikatvāvabhāsam, utobhayāvabhāsam /",
    "GSP33nysu__2u:10258": "pakṣatraye 'pyuttaramāha- anayoriti //",
    "GSP33nysu__2u:10259": "... anayorbheda ityapi // MAnuv_2,2.114d //",
    "GSP33nysu__2u:10260": "ito 'muṣyāmuto 'pyasya bhedo dṛṣṭo dvidharmikaḥ // MAnuv_2,2.115ab //",
    "GSP33nysu__2u:10261": "asyāmapi pratītāvito ghaṭādamuṣya paṭasyāmutaḥ paṭādamuṣya ghaṭasya bheda ityevaṃ dvidharmiko bhedo dṛṣṭaḥ /",
    "GSP33nysu__2u:10262": "tathācānekasya dharmitve 'pi",
    "GSP33nysu__2u:10263": "dharmasyaikatvāvabhāsāsammaternānenābhimatārthasiddhirityuktaṃ bhavati /",
    "GSP33nysu__2u:10264": "anenaivānayoḥ saṃyoga ityādipratītirapi vyākhyātā draṣṭavyā /",
    "GSP33nysu__2u:10265": "nanu vacanaliṅgā hi vakturabhiprāyāḥ /",
    "GSP33nysu__2u:10266": "bheda iti caikavacanaṃ prayujyate /",
    "GSP33nysu__2u:10267": "tena anumīyate 'syāṃ pratītāveka eva bhedo dvidharmiko dṛṣṭa iti /",
    "GSP33nysu__2u:10268": "tasmādanyonyapratiyogikānekadharmikānekabhedaviṣayatvaṃ pratīterna vaktuṃ śakyamityata āha- tatreti //",
    "GSP33nysu__2u:10269": "tatraikavacanaṃ yattad viprāṇāṃ bhojanaṃ yathā // MAnuv_2,2.115cd //",
    "GSP33nysu__2u:10270": "tatra anayorbheda ityādivākye, bhedadvaye vā /",
    "GSP33nysu__2u:10271": "bhojanamityekavacanaṃ yathā tathetyarthaḥ /",
    "GSP33nysu__2u:10272": "etena ekavacanena pratīterekārthaviṣayatvānumāne 'naikāntikatvaṃ",
    "GSP33nysu__2u:10273": "samudāyaviṣayatvenānyathāsiddhiścetyuktaṃ bhavati /",
    "GSP33nysu__2u:10274": "avayavinastvekatve 'pi na kaściddoṣaḥ /",
    "GSP33nysu__2u:10275": "ākāśasya svāvayavairabhedavadavayavānāmapyabhedasya aṅgīkṛtatvāt /",
    "GSP33nysu__2u:10276": "paṭasya ca yādṛśena tantusamudāyenātyantābhedo 'bhihitaḥ sa eka eva /",
    "GSP33nysu__2u:10277": "vyatiṣaktānāṃ tantūnāṃ viśiṣṭākāro hyasau /",
    "GSP33nysu__2u:10278": "sa cāgantukatvāttantubhyo bhinnābhinna eva /",
    "GSP33nysu__2u:10279": "ekaikena tantunā sarvaiścabhede 'pi bhedasyāpi vidyamānatvānnānyonyābhedaprasaktiriti svayamevohyatāmiti noktam /",
    "GSP33nysu__2u:10280": "nanvevaṃ tarhi saṃyogāderapyekaikāśritatvaṃ na vaktavyam /",
    "GSP33nysu__2u:10281": "ayāvaddravyabhāvitvena bhedābhedābhyāmevoktākṣepasamādhānāditi /",
    "GSP33nysu__2u:10282": "satyam /",
    "GSP33nysu__2u:10283": "tathāpi vastusthitiriyamuktetyadoṣaḥ /",
    "GSP33nysu__2u:10284": "api cājasaṃyoge nāyaṃ samādhiḥ sambhavati /",
    "GSP33nysu__2u:10285": "sa eva nāsti pramāṇābhāvāditi cenna /",
    "GSP33nysu__2u:10286": "paramāṇoḥ ākāśādisaṃyogāṅgīkārāt /",
    "GSP33nysu__2u:10287": "so 'pi paramāṇukarmaja iti cenna /",
    "GSP33nysu__2u:10288": "prāgasayogaprasaṅgāt /",
    "GSP33nysu__2u:10289": "aṃśabhedānneti cenna /",
    "GSP33nysu__2u:10290": "svābhāvikasyānabhyupagamāt /",
    "GSP33nysu__2u:10291": "aupādhikasya ca nirākariṣyamāṇatvāt /",
    "GSP33nysu__2u:10292": "kiñcākāśamīśvareṇa saṃyujyate dravyatvādghaṭavat /",
    "GSP33nysu__2u:10293": "naca mūrtatvamupādhirviśeṣaṇavaiyarthyāt /",
    "GSP33nysu__2u:10294": "paricchinnaparimāṇavattvenaivālam /",
    "GSP33nysu__2u:10295": "paricchinnatvaviśeṣaṇaṃ tu vyarthameva /",
    "GSP33nysu__2u:10296": "ākāśamīśvareṇa na saṃyujyate amūrtatvādrūpavaditi cenna /",
    "GSP33nysu__2u:10297": "adravyatvasyopādhitvāditi /",
    "GSP33nysu__2u:10298": "idānīṃ sāmānyasyaikaikāśritatvamāha- nastvādikamiti //",
    "GSP33nysu__2u:10299": "naratvādikamapyevaṃ ... // MAnuv_2,2.116a //",
    "GSP33nysu__2u:10300": "evaṃ saṃyogādivadekaikavṛttītyarthaḥ /",
    "GSP33nysu__2u:10301": "sāmānyamapīti vaktavye brāhmaṇatvāderayāvaddravyabhāvitvenāpi tatra parihāraḥ sambhavatīti jñāpayituṃ naratvādikamityuktam /",
    "GSP33nysu__2u:10302": "upapādanaṃ ca naikaprakāramiti yogavibhāgaḥ /",
    "GSP33nysu__2u:10303": "kuto naratvādikaṃ prativyaktibhinnamityata āha- tattaditi //",
    "GSP33nysu__2u:10304": "... tattaddharmatayeyate // MAnuv_2,2.116b //",
    "GSP33nysu__2u:10305": "yathāhi nareṣūpalabhyamāneṣu tadīyaṃ rūpādikaṃ pratiniyatamupalabhyate /",
    "GSP33nysu__2u:10306": "tathā naratvādikamapi tattanniyatadharmatayaiveyate dṛśyate iti pratyakṣamuktam /",
    "GSP33nysu__2u:10307": "yadvā yo 'nekāśrito dharmo nāsāvekaikapratītau pratīyate, yathā dvitvādi /",
    "GSP33nysu__2u:10308": "pratīyate ca naratvādikamekaikapratītāvato nānugatamityanumānamanena sūcayati /",
    "GSP33nysu__2u:10309": "kiñca naratvādikaṃ nānekānuvṛttaṃ dharmatvādrūpādivat /",
    "GSP33nysu__2u:10310": "asyābhāsoddhāraṃ karoti- neti //",
    "GSP33nysu__2u:10311": "na sarvadharma eko 'sti ... // MAnuv_2,2.116c //",
    "GSP33nysu__2u:10312": "sarvadharmaḥ anekavṛttidharmaḥ /",
    "GSP33nysu__2u:10313": "tena dharmatvaṃ na bhagnavyāptikamiti śeṣaḥ /",
    "GSP33nysu__2u:10314": "pakṣadharmatā tu sphuṭaiveti /",
    "GSP33nysu__2u:10315": "nanvanekatvasaṅkhayā tāvadanekāśritā /",
    "GSP33nysu__2u:10316": "ekaikasmindvitvādeḥ /",
    "GSP33nysu__2u:10317": "śaṅkitumapyaśakyatvāt /",
    "GSP33nysu__2u:10318": "nahi dvitvādikamekaikapratītau pratīyate /",
    "GSP33nysu__2u:10319": "naca pratiyoginirūpyam /",
    "GSP33nysu__2u:10320": "dharmitayaivānekeṣāmanubhavāt /",
    "GSP33nysu__2u:10321": "ato dharmatvahetostatrānaikāntyamityata āha- samudāyastviti //",
    "GSP33nysu__2u:10322": "... samudāyastu bhinnagaḥ // MAnuv_2,2.116d //",
    "GSP33nysu__2u:10323": "samudāyo 'nekatvaṃ bhinnago 'nekāśritaḥ /",
    "GSP33nysu__2u:10324": "satyamanekatvasaṅkhayānekāśritā /",
    "GSP33nysu__2u:10325": "tathāpi tadanyatvena hetuviśeṣaṇādadoṣa iti bhāvaḥ /",
    "GSP33nysu__2u:10326": "sā cāpekṣābuddhijanyatvādayāvaddravyabhāvinī bhinnābhinneti nāśrayayorabhedāpattiḥ /",
    "GSP33nysu__2u:10327": "prābhākarāstvāhuḥ /",
    "GSP33nysu__2u:10328": "sādṛśyaṃ tāvadekamanekānugataṃ, tatra dharmatvahetovyarbhicāraḥ naca",
    "GSP33nysu__2u:10329": "vācyaṃ sāmānyameva sādṛśyamataḥ pakṣe vyabhicāracodaneyamanupapanneti /",
    "GSP33nysu__2u:10330": "jātisaṅkaraprasaṅgāt /",
    "GSP33nysu__2u:10331": "asti hi kayościdaśvarāsabhavaktayoḥ sādṛśyaṃ, tatra yadi sādṛśyamaśvatvātparam tadā sarveṣāmapyaśvānāṃ rāsabhasādṛśyaṃ syāt /",
    "GSP33nysu__2u:10332": "yadi cāparaṃ tadā rāsabhavyaktāvapyaśvatvaṃ syāt /",
    "GSP33nysu__2u:10333": "evaṃ rāsabhatve 'pi vācyam /",
    "GSP33nysu__2u:10334": "na sādṛśyamaśvarāsabhavṛtti brūmaḥ /",
    "GSP33nysu__2u:10335": "kintu tadavayavṛtti /",
    "GSP33nysu__2u:10336": "dravyaguṇāvayavakarmavṛttīni sāmānyādeva hi sādṛśyanāmanyabhyupagacchāmo",
    "GSP33nysu__2u:10337": "'to na jātisaṅkaradoṣa iti cenna /",
    "GSP33nysu__2u:10338": "gaurgavayena sadṛśītyādivyavahārāṇāmamukhyatvaprasaṅgāt /",
    "GSP33nysu__2u:10339": "naca sāmānyaṃ pratiyoginirūpyam /",
    "GSP33nysu__2u:10340": "tannirūpyaṃ ca sādṛśyamiti sphuṭo 'nayorbheda ityata āha- etādṛśaṃ ceti //",
    "GSP33nysu__2u:10341": "etādṛśaṃ ca sādṛśyaṃ padārtheṣu pṛthak pṛthak // MAnuv_2,2.117ab //",
    "GSP33nysu__2u:10342": "bhavatu sādṛśyaṃ sāmānyato bhinnaṃ tathāpi tatpadārtheṣu pṛthak pṛthageveti na tena dharmatvahetorvyabhicāraḥ",
    "GSP33nysu__2u:10343": "etādṛśamiti tatroktahetvatideśaḥ /",
    "GSP33nysu__2u:10344": "nahi sādṛśyasyānekavṛttitve pramāṇasyānena sādṛśyamasyānena śuklāvimāvityādivadupapatteḥ /",
    "GSP33nysu__2u:10345": "anayoḥ sādṛśyamityādeścāsyānena sādṛśyamasyānena sādṛśyamityupapatteḥ /",
    "GSP33nysu__2u:10346": "ekavacanasyā (ca) viprāṇāṃ bhojanamityādivadupapannatvatpratiyogino dharmitvāsambhavācca",
    "GSP33nysu__2u:10347": "ekāśritatve 'pi pratiyoginirūpyatvenaikaikapratītāvapi apratītisambhavācceti /",
    "GSP33nysu__2u:10348": "naratvādisāmānyasya prativyaktibhinnatve 'numānāntaramāha- ekasminniti //",
    "GSP33nysu__2u:10349": "ekasmin sa vinaṣṭe 'pi yato 'nyatraiva dṛśyate // MAnuv_2,2.117cd //",
    "GSP33nysu__2u:10350": "ekasminnare naṣṭe tadāśritaṃ naratvaṃ tāvannaṣṭam /",
    "GSP33nysu__2u:10351": "tathāpi sa naratvalakṣaṇo dharmo 'nyatra narāntare dṛśyata eva yato 'to",
    "GSP33nysu__2u:10352": "'pi naratvādikamityuktena sambandhaḥ /",
    "GSP33nysu__2u:10353": "yadvā vinaṣṭaṃ vināśaḥ saha vinaṣṭena vartata iti savinaṣṭaṃ tasminvināśavatīti yāvat /",
    "GSP33nysu__2u:10354": "athavā'śrayeṇa saha vinaṣṭaṃ savinaṣṭaṃ tasminniti yojanā /",
    "GSP33nysu__2u:10355": "ayamatra prayogaḥ /",
    "GSP33nysu__2u:10356": "naṣṭānaṣṭavarti naratvaṃ bhedavat viruddhadharmāśrayatvācchāyā'tapavat /",
    "GSP33nysu__2u:10357": "nacāsiddho hetuḥ /",
    "GSP33nysu__2u:10358": "naṣṭāśrayasya naratvasya naṣṭatvāt /",
    "GSP33nysu__2u:10359": "anyasya tu dṛśyamānatvena avinaṣṭatvāt /",
    "GSP33nysu__2u:10360": "yadvedaṃ naratvaṃ vinaṣṭānnaratvādbhidyate 'vinaṣṭatvādghaṭavat /",
    "GSP33nysu__2u:10361": "yadi vā tannaratvamavinaṣṭānnaratvādbhidyate vinaṣṭatvādghaṭavaditi /",
    "GSP33nysu__2u:10362": "bhavedetadyadi vinaṣṭanarāśritamapi naratvaṃ vinaśyet /",
    "GSP33nysu__2u:10363": "nacaitadasti tasya nityatvādityata āha- kuta iti //",
    "GSP33nysu__2u:10364": "kuto bhasmatvamāptasya naratvaṃ punariṣyate // MAnuv_2,2.118ab //",
    "GSP33nysu__2u:10365": "naṣṭanarāśritasyāpi naratvasya punaḥ sattvaṃ na niṣpramāṇakaṃ pratyakṣasiddhatvāt /",
    "GSP33nysu__2u:10366": "naṣṭānaṣṭanarāśritaṃ naratvaṃ tāvadekam /",
    "GSP33nysu__2u:10367": "taccāvinaṣṭe nare punarupalabhyate /",
    "GSP33nysu__2u:10368": "ata evānumānamapi bādhitaviṣayamityata āha- ekatva iti //",
    "GSP33nysu__2u:10369": "ekatve nāsti mānaṃ ca ... // MAnuv_2,2.118c //",
    "GSP33nysu__2u:10370": "syātedadyadyetayorekatve mānaṃ syāt /",
    "GSP33nysu__2u:10371": "naca tadastītyarthaḥ /",
    "GSP33nysu__2u:10372": "naca pratyabhijñānaṃ pramāṇam /",
    "GSP33nysu__2u:10373": "tasya svarūpataḥ pramāṇatvena sandigdhatvāt /",
    "GSP33nysu__2u:10374": "caśabdenānyonyāśrayatvaṃ samuccinoti /",
    "GSP33nysu__2u:10375": "ekatve hi punaḥ (tasya) sattvasiddhistatsiddhau caikatvasiddhiriti /",
    "GSP33nysu__2u:10376": "evaṃ sāmānyādīnāṃ pratyāśrayaṃ bhede pratyakṣānumānānyuktavā śrutimapyāha-",
    "GSP33nysu__2u:10377": "śrutirapīti //",
    "GSP33nysu__2u:10378": "... śrutirapyāha sādaram // MAnuv_2,2.118d //",
    "GSP33nysu__2u:10379": "bhinnāśca bhinnadharmāśca padārthā akhilā api /",
    "GSP33nysu__2u:10380": "svaiḥ svairdharmairabhinnāśca svarūpairapi sarvaśaḥ // MAnuv_2,2.119 //",
    "GSP33nysu__2u:10381": "anivṛttavināśāstu dharmā ubhayarūpakāḥ /",
    "GSP33nysu__2u:10382": "na kenacidabhinno 'to bhagavān svaguṇairvinā // MAnuv_2,2.120 //",
    "GSP33nysu__2u:10383": "iti ... // MAnuv_2,2.121a //",
    "GSP33nysu__2u:10384": "āha sāmānyādīnāṃ pratyāśrayaṃ bhedamiti śeṣaḥ /",
    "GSP33nysu__2u:10385": "bhinnāḥ parasparato bhedavantaḥ /",
    "GSP33nysu__2u:10386": "anyonyaṃ bhinnā dharmā yeṣāṃ te bhinnadharmāḥ /",
    "GSP33nysu__2u:10387": "bhinnadharmā ityanenāśrayato 'pi bhedo 'bhihita iti śaṅkānirāsārthamuktam-",
    "GSP33nysu__2u:10388": "svairiti //",
    "GSP33nysu__2u:10389": "svarūpairapi yathā bhagavānmatsyādibhiḥ /",
    "GSP33nysu__2u:10390": "svaiḥ svairdharmairabhinnāścetyasyāpavādo 'nivṛtteti /",
    "GSP33nysu__2u:10391": "anivṛtte 'pyāśraye vināśo yeṣāṃ te tathoktāḥ /",
    "GSP33nysu__2u:10392": "yathā'maghaṭaśyāmatādayaḥ /",
    "GSP33nysu__2u:10393": "ubhayarūpakā bhinnābhinnāḥ /",
    "GSP33nysu__2u:10394": "na kenaciditi śrutiḥ svaprakṛtamupasaṃharati /",
    "GSP33nysu__2u:10395": "atra sarvaśa ityādivacanāduktavivaraṇāccādaraḥ pratīyate /",
    "GSP33nysu__2u:10396": "nanu ghaṭāderāmadravyasyāgninā sambaddhasya, agnyabhighātānnodanādvā tadārambhakeṣu paramāṇuṣu, karmāṇyutpadyante /",
    "GSP33nysu__2u:10397": "tebhyo vibhāgāḥ, vibhāgebhyassaṃyogavināśāḥ /",
    "GSP33nysu__2u:10398": "saṃyogavināśebhyaḥ kāryadravyaṃ vinaśyati /",
    "GSP33nysu__2u:10399": "tasminvicaṣṭe paramāṇuṣvagnisaṃyogādauṣṇyāpekṣācchyāmādīnāṃ vināśaḥ /",
    "GSP33nysu__2u:10400": "punaranyasmādagnisaṃyogādauṣṇyāpekṣātpākajā jāyante /",
    "GSP33nysu__2u:10401": "tadanantaraṃ bhogināmadṛṣṭāpekṣādātmāṇusaṃyogādutpannapākajeṣvaṇuṣu karmotpattau teṣāṃ parasparasaṃyogāddvayaṇukādikrameṇa kāryadravyamutpadyate /",
    "GSP33nysu__2u:10402": "tatra ca kāraṇaguṇaprakrameṇa rūpādyutpattirbhavati /",
    "GSP33nysu__2u:10403": "tatkathamāmaghaṭaśyāmatvādīnāmayāvaddravyabhāvitvamucyate /",
    "GSP33nysu__2u:10404": "maivam /",
    "GSP33nysu__2u:10405": "atra pramāṇābhāvāt /",
    "GSP33nysu__2u:10406": "nodanādyutpattau karmotpattiḥ pramāṇam, karmasu vibhāgāḥ, teṣu",
    "GSP33nysu__2u:10407": "pūrvasaṃyoganivṛttiḥ, tatra kāryadravyavināśaḥ, tatra ca pūrvarūpādiparāvṛttiḥ, tathā rūpādyantarotpattiḥ",
    "GSP33nysu__2u:10408": "pramāṇam, sā tadavayavaparamparāyām, sā dvayaṇuke, tadutpattiḥ",
    "GSP33nysu__2u:10409": "paramāṇusaṃyoge, sa ca tatkriyāyam, sā tadavayavaparamparāyām, sā",
    "GSP33nysu__2u:10410": "tadavayavaparamparāyām, sā dvayaṇuke, tadutpattiḥ paramāṇusaṃyoge, sa ca tatkriyāyām, sādṛṣṭavadātmasaṃyoga iti cenna /",
    "GSP33nysu__2u:10411": "paramāṇuṣviva kāryadravyeṣu pūrvarūpādinivṛtterapūrvarūpādyutpatterupapatteḥ /",
    "GSP33nysu__2u:10412": "pārthivāvayavirūpādayaḥ svāśrayavināśādeva vinaśyanti avayavirūpāditvāt dagdhapaṭarūpādivat",
    "GSP33nysu__2u:10413": "kāraṇaguṇebhya evotpadyante tata eva tadvadeveti cenna /",
    "GSP33nysu__2u:10414": "kvacitsatyāśraye 'pi rūpā(dīnāṃ vi)divināśe 'gnisaṃyogajatve ca virodhābhāvāt /",
    "GSP33nysu__2u:10415": "anyathā kāryadravyaṃ saṃyogavināśādeva vinaśyati kāryadravyatvāt dvayaṇukavadityādikamapi syāt /",
    "GSP33nysu__2u:10416": "nanvagnisaṃyogaḥ sarvāvayaveṣvasti na vā /",
    "GSP33nysu__2u:10417": "nacettatra rūpādivināśotpādāsambhavaḥ /",
    "GSP33nysu__2u:10418": "tathā cāvayavāvayavinorvilakṣaṇarūpādimattvaṃ syāt /",
    "GSP33nysu__2u:10419": "ādye 'gnyavayavānāṃ sarvatra praveśena avayavināśasyāvarjanīyatvamiti cet",
    "GSP33nysu__2u:10420": "avayavidravyāṇāṃ sacchidratvena praveśopapatteḥ /",
    "GSP33nysu__2u:10421": "saṃsthānāpagamābhāvenāvayavivināśāyogāt /",
    "GSP33nysu__2u:10422": "tathāvidhasyaivodāhṛtatvādityalam /",
    "GSP33nysu__2u:10423": "evaṃ sāmānyasyānekavṛttitvaṃ pramāṇairapākṛtam /",
    "GSP33nysu__2u:10424": "tadayuktam /",
    "GSP33nysu__2u:10425": "tasyānekavṛttitvābhāve bādhakasadbhāvāt /",
    "GSP33nysu__2u:10426": "tathāhi /",
    "GSP33nysu__2u:10427": "sarveṣu gopiṇḍeṣu yadyanugatamekaṃ gotvasāmānyaṃ na syāt tadā tatra gośabdasaṅgatigrahaṇalakṣaṇā vyutpattirna syāt /",
    "GSP33nysu__2u:10428": "vṛddhavyavahāropadeśādinā hi vyutpattirbhavati /",
    "GSP33nysu__2u:10429": "naca pratipiṇḍaṃ vyavahārādikamasti /",
    "GSP33nysu__2u:10430": "teṣāmānantyena vyutpattāveva puruṣāyuṣaparyavasānaprasaṅgāt /",
    "GSP33nysu__2u:10431": "ato yatropadeśādikaṃ tatraiva vyutpattirvyavahāraśceti syāt /",
    "GSP33nysu__2u:10432": "atha vinaivaikena nimittenopadeśādyabhāve 'pi gopiṇḍāntare",
    "GSP33nysu__2u:10433": "gośabda(saṅgatiṃ)saṅketaṃ gṛhṇīyāt /",
    "GSP33nysu__2u:10434": "tadāśvapiṇḍe 'pi kinna gṛhṇīyāt /",
    "GSP33nysu__2u:10435": "aviśeṣāt /",
    "GSP33nysu__2u:10436": "anugatagotve tu gośabdavṛttinimittatayopadeśādināvagate nāyaṃ doṣaḥ prāduṣyāt /",
    "GSP33nysu__2u:10437": "tasmādanekeṣvekaśabdasaṅgatigrahaṇānyathānupapattyānugatamekamabhyupagantavyameva",
    "GSP33nysu__2u:10438": "nanu kathaṃ tarhi sāmānyarahiteṣu pṛthivyādiṣu bhūtamūrtādiśabdasaṅgatigrahaṇam /",
    "GSP33nysu__2u:10439": "ucyate /",
    "GSP33nysu__2u:10440": "tatrāpi bāhyaikendriyagrāhyaguṇāśrayatveyattāvacchinnaparimāṇatvādyupādhinibandhanaiva vyutpattiḥ",
    "GSP33nysu__2u:10441": "upādhīnāṃ vyāvṛttatve 'pyanugatasāmānyāśrayatvena doṣābhāvāt /",
    "GSP33nysu__2u:10442": "kiñcānugatatantutvapaṭatvādisāmānyābhāve kāryakāraṇabhāvāvadhāraṇaṃ na syāt /",
    "GSP33nysu__2u:10443": "tataśca kāryārthinaḥ kāraṇe pravṛttirna syāt /",
    "GSP33nysu__2u:10444": "kāyarkāraṇabhāve hyanvayavyatirekau vopadeśo vā pramāṇam /",
    "GSP33nysu__2u:10445": "naca vyāvṛtteṣu vastuṣvanvayavyatirekagrahaṇamupapadyate /",
    "GSP33nysu__2u:10446": "niyamavyabhicārayodurjñānatvāt /",
    "GSP33nysu__2u:10447": "upadeśaścānanteṣu na sambhavatyevetyuktam /",
    "GSP33nysu__2u:10448": "api ca vyāptijñānamapyanugatasāmānyābhāve 'nupapannaṃ syāt /",
    "GSP33nysu__2u:10449": "vyāvṛttavastūnāmanvayavyatirekāvagamānupapatteḥ /",
    "GSP33nysu__2u:10450": "sāmānyāpavādanyāyaścānugatasāmānyābhāve na bhavet /",
    "GSP33nysu__2u:10451": "dvayoḥ pramāṇayorekasvarūpaviṣayatve (hya)tvanyatarasyāprāmāṇyameva syāt /",
    "GSP33nysu__2u:10452": "bhinnaviṣayatve nāpavādaviṣayo 'sti /",
    "GSP33nysu__2u:10453": "asti ca tāvadgaurayamityanugatākārapratyayaḥ /",
    "GSP33nysu__2u:10454": "nacāsau vyāvṛtteṣu sambhavati /",
    "GSP33nysu__2u:10455": "bhrāntatvaprasaṅgāt /",
    "GSP33nysu__2u:10456": "nacaitatsavarmanyāpohanibandhanam /",
    "GSP33nysu__2u:10457": "tasyāpi pratipiṇḍaṃ vyāvṛttatvāt /",
    "GSP33nysu__2u:10458": "anugatatve vā kimaparāddhaṃ sāmānyena /",
    "GSP33nysu__2u:10459": "tathāca vidhirūpaḥ pratyayo 'pi samāhitaḥ syāt /",
    "GSP33nysu__2u:10460": "evaṃcāṅgīkārye gotvāderanugame nityatvamapyanivāryamityata āha-",
    "GSP33nysu__2u:10461": "vyutpattirapīti //",
    "GSP33nysu__2u:10462": "... vyutpattirapi hi sādṛśyenaiva gamyate // MAnuv_2,2.121ab //",
    "GSP33nysu__2u:10463": "apipadaṃ kāryakāraṇabhāvāvadhāraṇādisamuccayārtham /",
    "GSP33nysu__2u:10464": "hiśabdo yasmādityarthe /",
    "GSP33nysu__2u:10465": "gamyate abhyupagamyate 'vagamyata iti /",
    "GSP33nysu__2u:10466": "asti tāvatsādṛśyaṃ nāma padārthāntaram /",
    "GSP33nysu__2u:10467": "gosadṛśo gavaya ityādyadhyakṣasiddhatvāt /",
    "GSP33nysu__2u:10468": "tenaiva copapadyate vyutpattyādikam /",
    "GSP33nysu__2u:10469": "tasmānna tadarthaṃ gotvāderanugatatvaṃ kalpanīyam /",
    "GSP33nysu__2u:10470": "sādṛśyena tāvat śabdavyutpattiprakāraṃ darśayitumupakramate- sarveṣviti //",
    "GSP33nysu__2u:10471": "sarveṣu yugapacchabdaḥ sadṛśeṣu pravartate // MAnuv_2,2.121cd //",
    "GSP33nysu__2u:10472": "bahavo hi śabdasaṅgatigrahaṇopāyāḥ /",
    "GSP33nysu__2u:10473": "tatra yadopadeśato vyutpadyate tadāyaṃ gaurityupadeśavākyaṃ vyāptigrāhakatayopayujyate /",
    "GSP33nysu__2u:10474": "katham /",
    "GSP33nysu__2u:10475": "sādṛśyopadhānena sarveṣu gopiṇḍeṣu yugapadekakālamayamityādiśabdaḥ pravartate /",
    "GSP33nysu__2u:10476": "ayaṃ gaurityasyāyametatsadṛśāḥ sarve 'pi gośabdavācya ityartho vaktrā",
    "GSP33nysu__2u:10477": "abhipreyate /",
    "GSP33nysu__2u:10478": "śrotrā cāvadhāryata iti yāvat /",
    "GSP33nysu__2u:10479": "dvayorapi sārvatrikavyutpattikāmatvena vākyasyaikapiṇḍaviṣaya(ka)tvakalpanānupapatteriti bhāvaḥ /",
    "GSP33nysu__2u:10480": "yadyayaṃ gaurityādivākyaṃ naikapiṇḍamātraviṣayam /",
    "GSP33nysu__2u:10481": "kintvayaṃ caitatsadṛśāśca sarve gośabdavācyā iti vyāptiparaṃ tadā saṅgatigrahaṇottarakālaṃ gāmānayetyukte gośabdātsarvagopratipattiḥ syāt /",
    "GSP33nysu__2u:10482": "abhīṣyagopratipattistu jāyate sā kathamiti taṭasthasya codyaṃ pariharati-",
    "GSP33nysu__2u:10483": "tathāpīti //",
    "GSP33nysu__2u:10484": "tathāpi prāptitastvekavacanācca viśeṣataḥ /",
    "GSP33nysu__2u:10485": "abhīṣyāvagatiśca syāc ... // MAnuv_2,2.122a-c //",
    "GSP33nysu__2u:10486": "yadyapyupadeśo naikapiṇḍaviśeṣagocarastathāpi gāmānayetyukte",
    "GSP33nysu__2u:10487": "'bhīṣyagopiṇḍāvagatiḥ syādeva /",
    "GSP33nysu__2u:10488": "katham /",
    "GSP33nysu__2u:10489": "prāptito yogyatvāt /",
    "GSP33nysu__2u:10490": "atītānāgatānāmatyantaviprakṛṣṭadeśasthānāṃ gavāmānayanayogyatābhāvamālocya tatparityāga ityarthaḥ",
    "GSP33nysu__2u:10491": "tarhi sannihitasarvagopratipattiḥ kuto na bhavati iti cenna /",
    "GSP33nysu__2u:10492": "gāmityekavacanāt /",
    "GSP33nysu__2u:10493": "tathāpi yasya kasyacidekasya gopiṇḍasya pratipattiḥ syāt /",
    "GSP33nysu__2u:10494": "nābhīṣyasyaiveti cenna /",
    "GSP33nysu__2u:10495": "śabalaṃ bahulāṃ kālākṣīmityādiviśeṣaṇāt /",
    "GSP33nysu__2u:10496": "etaduktaṃ bhavati /",
    "GSP33nysu__2u:10497": "gośabdādbhavatyeva sarvagopratipattiḥ /",
    "GSP33nysu__2u:10498": "kintu liṅgaprakaraṇādibalātpiṇḍaviśeṣe kāryapratipattiriti /",
    "GSP33nysu__2u:10499": "astvayaṃ gaurityādivākyaṃ vyāptiparam /",
    "GSP33nysu__2u:10500": "tataḥ kimityata āha- śaktiriti //",
    "GSP33nysu__2u:10501": "... chaktiḥ sādṛśyagā yataḥ // MAnuv_2,2.122d //",
    "GSP33nysu__2u:10502": "tādṛśo 'yaṃ ca tacchabda iti jñāpayati sphuṭam // MAnuv_2,2.123ab //",
    "GSP33nysu__2u:10503": "yato vācakatvaśaktiḥ śabdasya sādṛśyagā sādṛśyasambandhinī sādṛśya(sya)",
    "GSP33nysu__2u:10504": "vyāpiketi yāvat /",
    "GSP33nysu__2u:10505": "asmādvākyādavadhāriteti śeṣaḥ /",
    "GSP33nysu__2u:10506": "atastāṃ śaktiṃ tattadviṣayatayā sādṛśyaṃ sphuṭaṃ jñāpayati /",
    "GSP33nysu__2u:10507": "kathamityataḥ prayogaprakāraṃ darśayati- tādṛśa iti //",
    "GSP33nysu__2u:10508": "co yasmādityarthe /",
    "GSP33nysu__2u:10509": "ayaṃ paridṛśyamāno yasmāttādṛśa upadeśakāle sannihitena piṇḍena sadṛśastasmāt /",
    "GSP33nysu__2u:10510": "tacchabdaḥ sa śabdo yasya vācako 'sau tathoktaḥ /",
    "GSP33nysu__2u:10511": "itiśabdaḥ prakāravācī /",
    "GSP33nysu__2u:10512": "ayamatra samudāyārthaḥ /",
    "GSP33nysu__2u:10513": "vyutpattyarthaṃ tāvannānugataṃ kimapyaṅgīkaraṇīyam /",
    "GSP33nysu__2u:10514": "sādṛśyenaiva tadupapatteḥ /",
    "GSP33nysu__2u:10515": "naca vācyaṃ sādṛśyamapyanugataṃ cetkiṃ sāmānyenāparāddham /",
    "GSP33nysu__2u:10516": "vyāvṛttatve kathaṃ sārvatrikavyutpattyaṅgamiti /",
    "GSP33nysu__2u:10517": "nahi sādṛśyaṃ śabdaśaktiviṣayatayā pravṛttinimittatayā vā abhyupagamyate /",
    "GSP33nysu__2u:10518": "kinnāma liṅgatayā /",
    "GSP33nysu__2u:10519": "yathā hi gandhavattvaṃ na pṛthivīśabdavācyam, nāpi tatpravṛttinimittam,",
    "GSP33nysu__2u:10520": "kintu pṛthivītvavatyā vyakteḥ pṛthivīśabdavācyatve liṅgameva /",
    "GSP33nysu__2u:10521": "tathā tete vyāvṛttāmapi tadavabodhe liṅgatayopayujyate /",
    "GSP33nysu__2u:10522": "tathā hi /",
    "GSP33nysu__2u:10523": "yadāyaṃ gaurityupadeśapūrvikā vyutpattistadā tadvākyaṃ vyāptigrāhakam /",
    "GSP33nysu__2u:10524": "ayaṃ caitanyasadṛśāśca sarve gośabdavācyā ityevamparatvāt /",
    "GSP33nysu__2u:10525": "vyavahārādipūrvikāyāṃ tu vyutpattau bhūyovyavahārādidaśarne sādṛśyavyāpyatāvagamo bhavati",
    "GSP33nysu__2u:10526": "tataścaitadvākyādināvagatavyāptirityanumīyate”ayaṃ gośabdavācyo bhavitumarhati tatsadṛśatvāt yastatsadṛśassa gośabdavācyastathā cāyaṃ",
    "GSP33nysu__2u:10527": "tatsadṛśastasmādgośabdavācyaḥ'; iti /",
    "GSP33nysu__2u:10528": "nanvatra ko dṛṣṭāntaḥ /",
    "GSP33nysu__2u:10529": "upadeśakāle sannihito gopiṇḍa iti cenna /",
    "GSP33nysu__2u:10530": "tasya tatsadṛśatvābhāvāt /",
    "GSP33nysu__2u:10531": "maivam /",
    "GSP33nysu__2u:10532": "dṛṣṭāntaniyamasya nirastatvāt /",
    "GSP33nysu__2u:10533": "naca sāsnādimattvameva liṅgamastu kiṃ sādṛśyeneti vācyam /",
    "GSP33nysu__2u:10534": "tasya gotvavatprativyaktivyāvṛttatvāt /",
    "GSP33nysu__2u:10535": "sādṛśyasya tu vyāvṛttatve 'pi",
    "GSP33nysu__2u:10536": "pratiyoginirūpyatvenānugataphalasādhakatvānubhavāt /",
    "GSP33nysu__2u:10537": "sāsnādimattvasyāpi sādṛśyopahitasya liṅgatvamabhyupagacchāmaḥ /",
    "GSP33nysu__2u:10538": "naca vācyaṃ gosādṛśyamaśve 'pyastīti tatrāpi gośabdavācyatānumānaprasaṅga iti /",
    "GSP33nysu__2u:10539": "jātinimittatve 'pyevaṃ prasaṅgasya samānatvāt /",
    "GSP33nysu__2u:10540": "jātiviśeṣo nimittatayāṅgīkriyate yo 'vyabhicārīti cet /",
    "GSP33nysu__2u:10541": "tarhi sādṛśyaviśeṣa eva liṅgaṃ yo lakṣaṇabhūta iti vadāmaḥ /",
    "GSP33nysu__2u:10542": "etena kāryakāraṇabhāvāvadhāraṇādikamapi samāhitaṃ veditavyam /",
    "GSP33nysu__2u:10543": "sādṛśyenaiva tadupapatteḥ /",
    "GSP33nysu__2u:10544": "antyaviśeṣe hi na kiñcidanugatamasti, nāpyanugatāśraya upādhiḥ /",
    "GSP33nysu__2u:10545": "tadbhāve dravyaguṇakarmavadatyantavyāvartakatvasvarūpahāniprasaṅgāt /",
    "GSP33nysu__2u:10546": "tathāpyasti tatra viśeṣaśabdavyutpattiḥ atyantavyāvṛ(tti)ttabuddhiṃ prati kāraṇatvāvadhāraṇamityādi",
    "GSP33nysu__2u:10547": "tatra pareṇāpi lakṣaṇarūpaṃ sādṛśyamevādaraṇīyamiti /",
    "GSP33nysu__2u:10548": "evamanugatasāmānyānabhyupagamenaiva vyutpattyādikaṃ samarthitam /",
    "GSP33nysu__2u:10549": "yastu manyate anugatasāmanyenaiva vyutpattyādikaṃ nānyatheti tasya",
    "GSP33nysu__2u:10550": "bādhakamāha- jātitaścediti //",
    "GSP33nysu__2u:10551": "jātitaścet kathaṃ tāsu ... // MAnuv_2,2.123c //",
    "GSP33nysu__2u:10552": "yadyanugatajātinimittaiva sarvatra vyutpattiḥ kāryakāraṇabhāvāvadhāraṇādikaṃ ca syāt /",
    "GSP33nysu__2u:10553": "tadā tāsu jātiṣu kathaṃ",
    "GSP33nysu__2u:10554": "jātyādiśabdavyutpattiranugatabuddhikāraṇatvāvadhāraṇaṃ, gotvaṃ nityaṃ jātitvādityādivyāptijñānamityādikaṃ syāt /",
    "GSP33nysu__2u:10555": "jātiṣu jātyabhāvena tatra vyutpattyādikaṃ na syādityarthaḥ /",
    "GSP33nysu__2u:10556": "yadi vaiyātyātkaścidbrūyāt”asti jātiṣvapi jātitvaṃ nāma jātistadvaśāttatra",
    "GSP33nysu__2u:10557": "savarmupapadyate'; iti, taṃ pratyāha- tatra cediti //",
    "GSP33nysu__2u:10558": "... tatra cedanavasthitiḥ // MAnuv_2,2.123d //",
    "GSP33nysu__2u:10559": "yadi tatra jātiṣvapi jātitvaṃ nāma jātiraṅgīkriyate tadānavasthitiḥ syāt /",
    "GSP33nysu__2u:10560": "tathāhi gotvādijātiṣu jātiśabdapravṛttinimittaṃ yā jātitvaṃ nāma jātiḥ sā na tāvatsvarūpe vartate /",
    "GSP33nysu__2u:10561": "svavṛtteraprāmāṇikatvāt /",
    "GSP33nysu__2u:10562": "ataḥ svavyatiriktāsveva jātiṣu vartata iti vācyam /",
    "GSP33nysu__2u:10563": "tathāca svavyatiriktajātiṣu jātiśabdapravṛttāviyaṃ nimittaṃ syānna tu svarūpe 'pi /",
    "GSP33nysu__2u:10564": "atastasyāṃ tadvayatiriktāsu jātiṣvekasya jātiśabdasya pravṛttau nimittaṃ jātyantaramaṅgīkaraṇīyam",
    "GSP33nysu__2u:10565": "tatrāpyevamevetyanavastheti /",
    "GSP33nysu__2u:10566": "nanu gotvādijātiṣu jātitvaprayukto jātiśabdaḥ /",
    "GSP33nysu__2u:10567": "jātitve tūpadeśādhīno bhavatu /",
    "GSP33nysu__2u:10568": "tasyā ekatvāditi /",
    "GSP33nysu__2u:10569": "maivam /",
    "GSP33nysu__2u:10570": "na hyasmābhiḥ sādṛśyamiva bhavatā jātiḥ (jāti)śabdapravṛttau",
    "GSP33nysu__2u:10571": "jñāpakatayopeyate /",
    "GSP33nysu__2u:10572": "yena kvacidupadeśo niveśyate /",
    "GSP33nysu__2u:10573": "kintu nimittatayā /",
    "GSP33nysu__2u:10574": "tatropadeśopanyāsasya kvopayogaḥ /",
    "GSP33nysu__2u:10575": "sthānāntare 'pi bādhakamāha- tathaiveti //",
    "GSP33nysu__2u:10576": "tathaiva vyaktivijñānaṃ vyaktitvābhāvadūṣitam // MAnuv_2,2.124ab //",
    "GSP33nysu__2u:10577": "yathā jātivijñānaṃ jātitvābhāvena dūṣitaṃ tathaiva vyaktivijñānaṃ vyaktīnāṃ vyaktiśabdavācyatvavijñānaṃ tannimittavyaktitvajātyabhāvena dūṣitam /",
    "GSP33nysu__2u:10578": "dravyaguṇakarmāṇi khalu vyaktaya ucyante /",
    "GSP33nysu__2u:10579": "naca tatra vyaktitvaṃ nāma sāmānyamasti /",
    "GSP33nysu__2u:10580": "sattayā parāparabhāvābhāvāt /",
    "GSP33nysu__2u:10581": "tasmāttatra vyaktiśabdavācyatvajñānaṃ na syāt /",
    "GSP33nysu__2u:10582": "mā bhūdvayatiriktaṃ vyaktitvaṃ sattaiva vyaktiśabdapravṛttau nimittaṃ bhaviṣyatīti cenna /",
    "GSP33nysu__2u:10583": "sāmānyasya paryāyapravṛttau nimittatvāt /",
    "GSP33nysu__2u:10584": "sadvayaktiśabdayoraparyāyatvāt /",
    "GSP33nysu__2u:10585": "anyathā saṃyogyādiśabdānāmapi dravyādiśabdaparyāyatvaṃ syāt /",
    "GSP33nysu__2u:10586": "nanu śabdamātrasya jātinimittatvātsattayā parāparabhāvaśūnyamapi dravyaguṇakarmasu vyaktitvamastyevetyato noktadoṣa ityata āha- yadīti //",
    "GSP33nysu__2u:10587": "yadi taccāsti tasyāpi viśeṣeṣvanavasthitiḥ // MAnuv_2,2.124cd //",
    "GSP33nysu__2u:10588": "tarhi tasya vyaktitvasyāpi viśeṣeṣu vyaktiṣu praveśaḥ syāt /",
    "GSP33nysu__2u:10589": "tathā cānavasthitiriti yojanā /",
    "GSP33nysu__2u:10590": "tathā hi /",
    "GSP33nysu__2u:10591": "yaḥ śabdo 'nekavācakaḥ sa sarvo jātinimittaka iti svīkṛtya dravyaguṇakarmasu vyaktitvaṃ nāma jātiryadyaṅgīkriyate /",
    "GSP33nysu__2u:10592": "tarhi tasyāmanyāsu ca jātiṣu jātiśabdapravṛttaye jātitvaṃ jātiraṅgīkartavyā syāt /",
    "GSP33nysu__2u:10593": "omiti cet /",
    "GSP33nysu__2u:10594": "tarhi sā vyaktitvajātirapi jātitvajātiṃ prati vyaktiḥ syāt /",
    "GSP33nysu__2u:10595": "naca sā svarūpe vartate tato dravyāditraye tasyāṃ ca vyaktiśabdapravṛttyarthamaparaṃ vyaktitvamaṅgīkaraṇīyam",
    "GSP33nysu__2u:10596": "tatra punarjātiśabdapravṛttaye jātitvamabhyupagantavyamiti sāpi tadāśrayatayā vyaktiḥ syāt",
    "GSP33nysu__2u:10597": "tasyāṃ punarvyaktitvāntaramityevamanavastheti /",
    "GSP33nysu__2u:10598": "sthalāntare bādhakamāha- kathamiti //",
    "GSP33nysu__2u:10599": "kathaṃ svarūpatvamapi jñāyate 'nugataṃ yadi /",
    "GSP33nysu__2u:10600": "ekavyutpattiparyantamanavasthādidūṣitam // MAnuv_2,2.125a-d //",
    "GSP33nysu__2u:10601": "atra svarūpamityadhyāhartavyam /",
    "GSP33nysu__2u:10602": "tataścāyamarthaḥ /",
    "GSP33nysu__2u:10603": "yadyanugatasāmānyanibandhanaiva sarvatra vyutpattistadā sakalapadārthasvarūpaṃ svarūpaśabdavācyatayā kathaṃ jñāyate /",
    "GSP33nysu__2u:10604": "anugatasya svarūpatvasāmānyasyābhāvāt /",
    "GSP33nysu__2u:10605": "svarūpeṣu svarūpaśabdavyutpattirna syāditi /",
    "GSP33nysu__2u:10606": "nanu ca sarvasvarūpeṣvanugataṃ svarūpatvamaṅgīkriyate mayāto noktadoṣa ityata uktam”svarūpatvamapi yadyanugatamaṅgīkriyate tadā anavasthādidūṣitaṃ bhavati'; iti /",
    "GSP33nysu__2u:10607": "tathāhi /",
    "GSP33nysu__2u:10608": "sarveṣu svarūpeṣu yatsvarūpaśabdapravṛttinimittaṃ svarūpatvaṃ nāma sāmānyamabhyupagamyate, tadapi tāvatsvarūpeṇa /",
    "GSP33nysu__2u:10609": "naca tatra svayameva vartate /",
    "GSP33nysu__2u:10610": "ātmāśrayatvasyālaukikatvāt /",
    "GSP33nysu__2u:10611": "atastasminnanyeṣu ca svarūpeṣu svarūpaśabdapravṛttaye 'nyatsvarūpatvaṃ",
    "GSP33nysu__2u:10612": "nāma sāmānyamaṅgīkāryam /",
    "GSP33nysu__2u:10613": "tadapi svarūpamevetyanavasthā /",
    "GSP33nysu__2u:10614": "ādipadenāntyaviśeṣasvarūpeṣu svarūpatvasāmānyamaṅgīkāryam /",
    "GSP33nysu__2u:10615": "tadapi svarūpamevetyanavasthā /",
    "GSP33nysu__2u:10616": "ādipadenāntyaviśeṣasvarūpeṣu svarūpatvasāmānyāṅgīkāre 'tyantavyāvṛttidhīhetutvaṃ na syāt",
    "GSP33nysu__2u:10617": "samavāyābhāvasvarūpe ca sambandhābhāva iti jñātavyam /",
    "GSP33nysu__2u:10618": "anavasthādyaniṣyaprasaṅgasya viparyaye paryavasānaṃ sūcayati-",
    "GSP33nysu__2u:10619": "ekavyutpattiparyantamiti //",
    "GSP33nysu__2u:10620": "ekaṃ kevalanugatasāmānyahīnamiti yāvat /",
    "GSP33nysu__2u:10621": "tasminvyutpattirekavyutpattistatparyantaṃ tāvadidaṃ dūṣaṇamupaplavata eva",
    "GSP33nysu__2u:10622": "yāvadanugatasāmānyanibandhanaiva sarvatra vyutpattiriti pakṣaṃ parityajya sāmānyahīne 'pi vyutpattimaṅgīkuryādityarthaḥ /",
    "GSP33nysu__2u:10623": "anavasthādiparihārāyānugatasāmānyena vināpi vyutpattiraṅgīkaraṇīyeti bhāvaḥ /",
    "GSP33nysu__2u:10624": "nanvidaṃ sakalamapyasaṅgatam /",
    "GSP33nysu__2u:10625": "tathāhi /",
    "GSP33nysu__2u:10626": "yaduktaṃ”jātitaścetyuktaṃ tāsu'; iti, tattāvadasat /",
    "GSP33nysu__2u:10627": "jātiṣu jātyantarābhāve 'pi nityatve satyanekānugatatvenopādhinā jātiśabdavyutpattyupapatteḥ",
    "GSP33nysu__2u:10628": "astu vā jātiṣu jātitvaṃ nāma jātiḥ /",
    "GSP33nysu__2u:10629": "na cānavasthā /",
    "GSP33nysu__2u:10630": "jātitve jātiśabdasya svarūpanibandhanatvopapatteḥ /",
    "GSP33nysu__2u:10631": "“tathaiva vyaktivijñānam'; ityetadapyasat /",
    "GSP33nysu__2u:10632": "vyaktitvābhāve 'pi jātivyañjakatvopādhinā dravyādiṣu vyaktiśabdapravṛttyupapatteḥ /",
    "GSP33nysu__2u:10633": "vyaktitvajātyaṅgīkāre 'pi nānavasthā /",
    "GSP33nysu__2u:10634": "vyaktitve vyaktiśabdasya svarūpanimittatvasambhavāt /",
    "GSP33nysu__2u:10635": "yadapi”katham'; ityādi tadayuktam /",
    "GSP33nysu__2u:10636": "pramāṇagamyatvopādhinaiva svarūpaśabdavyutpattyupapatteḥ /",
    "GSP33nysu__2u:10637": "svarūpatvābhyupagame 'pi nānavasthā /",
    "GSP33nysu__2u:10638": "tatra svarūpaśabdasya svarūpamātranibandhanatvāt /",
    "GSP33nysu__2u:10639": "antyaviśeṣeṣūpādhinibandhana eveti na rūpahāniḥ /",
    "GSP33nysu__2u:10640": "samavāyādau svarūpameva sambandha ityato na kaściddoṣa ityāśaṅkāṃ",
    "GSP33nysu__2u:10641": "pariharannanugatasamānyadūṣaṇamupasaṃharati- kalpaneti //",
    "GSP33nysu__2u:10642": "kalpanāgauravāt tena yuktā nānugakalpanā // MAnuv_2,2.125ef //",
    "GSP33nysu__2u:10643": "sarvatra vyāvṛttameva vācyaṃ śabdapravṛttau nimittaṃ ca /",
    "GSP33nysu__2u:10644": "vyutpattistu sādṛśyanibandhanetyekarūpakalpanena sarvasāmañjasye kvacidanugataṃ sāmānyaṃ nimittaṃ kvacidupādhiḥ kvacitsvarūpamevetyanekakalpane kalpanāgauravaṃ syādityarthaḥ /",
    "GSP33nysu__2u:10645": "tena bādhakasadbhāvena sādhakābhāvena ca /",
    "GSP33nysu__2u:10646": "nanvanugatatvābhāve kathaṃ gotvādikaṃ sāmānyam /",
    "GSP33nysu__2u:10647": "ananugatatve 'pi guṇakarmavadavāntarabhedasya kalpanīyatvāditi /",
    "GSP33nysu__2u:10648_0": "evaṃ samavāyaṃ svarūpato nirākṛtyedānīṃ yatsamavāyasya sarvatraikatvaṃ nityatvaṃ ca”tattvaṃ bhāvena'; iti sūtreṇoktam, tattvaṃ,",
    "GSP33nysu__2u:10648_1": "samavāyasya sarvatraikatvaṃ nityatvaṃ ca, bhāvena, sattayā vyākhyātamiti /",
    "GSP33nysu__2u:10649": "tadapi nirāgikīṣurādau tāvadekatvaṃ nirākartuṃ pīṭhamāracayati-",
    "GSP33nysu__2u:10650": "aupādhiketi //",
    "GSP33nysu__2u:10651": "aupādhikaviśiṣṭādyamapi tadvastu kiṃ tataḥ /",
    "GSP33nysu__2u:10652": "anyat ... // MAnuv_2,2.126a-c //",
    "GSP33nysu__2u:10653": "aupādhikaḥ pācakayājakādiḥ viśiṣṭo nīlāgnimadādiḥ /",
    "GSP33nysu__2u:10654": "ādyagrahaṇādupalakṣitagrahaṇam /",
    "GSP33nysu__2u:10655": "apiśabdo dūṣaṇāntarasamuccayārthaḥ /",
    "GSP33nysu__2u:10656": "tadvastūpādhyāditrayam /",
    "GSP33nysu__2u:10657": "kiṃśabdasyobhayataḥ sambandhaḥ /",
    "GSP33nysu__2u:10658": "tata upādhyāditrayāt /",
    "GSP33nysu__2u:10659": "vastvityetadaupādhikaviśiṣṭādyamityanenāpi sambaddhayate /",
    "GSP33nysu__2u:10660": "ayamarthaḥ /",
    "GSP33nysu__2u:10661": "samavāyasya sarvatraikatvaṃ vadatedaṃ tāvadvivicyatām /",
    "GSP33nysu__2u:10662_0": "eka eva puruṣaḥ pacanayajanādibhirupādhibhiravacchedakairdharmaiḥ pācako yājakaścetyādyabhidhīyate, sa pācakayājakādiraupādhiko",
    "GSP33nysu__2u:10662_1": "'rthaḥ kiṃ pacanādyupādhipuruṣatatsambandhebhyo 'nanya utānya iti /",
    "GSP33nysu__2u:10663": "tathā samānādhikaraṇaṃ vyāvartakaṃ viśeṣaṇam /",
    "GSP33nysu__2u:10664": "yathotpalasya nīlaṃ rūpaṃ parvatasya cāgniḥ /",
    "GSP33nysu__2u:10665": "vyadhikaraṇaṃ tu vyāvartakamupalakṣaṇam /",
    "GSP33nysu__2u:10666": "yathā nīlarūpagataṃ nīlatvamutpalasya /",
    "GSP33nysu__2u:10667": "anye tu kāyarpraveśāpraveśābhyāṃ viśeṣaṇopalakṣaṇayorbhedamācakṣate /",
    "GSP33nysu__2u:10668": "yathā lambakarṇa ānīyatāṃ citragurānīyatāmiti /",
    "GSP33nysu__2u:10669": "apare tu śābdasāmānādhikaraṇyābhyām /",
    "GSP33nysu__2u:10670": "yathā daṇḍī devadatto jaṭābhistāpasa iti /",
    "GSP33nysu__2u:10671": "kecitpunarvyavacchittisamaye sattvāsattvābhyām /",
    "GSP33nysu__2u:10672": "tatra viśiṣṭaṃ nīlamagnimānvā viśeṣaṇaviśeṣyatatsambandhebhyo 'nanyat",
    "GSP33nysu__2u:10673": "anyadvā /",
    "GSP33nysu__2u:10674": "upalakṣitaṃ copalakṣaṇopalakṣyatatsambandhebhyo 'nanyat anyadveti /",
    "GSP33nysu__2u:10675": "tatrānyatvapakṣastāvadanubhavābhyupagamopapattiviruddhatvādasambhāvita eva /",
    "GSP33nysu__2u:10676": "nahi pācakādiḥ pacanāditrayātirikto 'nubhūyate /",
    "GSP33nysu__2u:10677": "naca yogyasyānanubhave sattvaṃ siddhayati /",
    "GSP33nysu__2u:10678": "nāpyagnimadādiḥ parvatādyatirikto 'nubhūyate /",
    "GSP33nysu__2u:10679": "atiriktatve caupādhikaviśiṣṭāderdravyādyantarbhāvāsambhavāt /",
    "GSP33nysu__2u:10680": "ṣaṭpadārthātirekaprasaṅgenābhyupagamavirodhaḥ syāt /",
    "GSP33nysu__2u:10681": "yadi caupādhikaviśiṣṭādyamatiriktaṃ syāt tadā pācakamānayetyukte puruṣādyānayanaṃ na kriyetetyādyupapattivirodhaḥ",
    "GSP33nysu__2u:10682": "nanvavacchittiraupādhikatvaṃ, vyavacchittiśca vaiśiṣyayaṃ tritayādbhinnameveti cenna /",
    "GSP33nysu__2u:10683": "avacchitteranirūpaṇāt /",
    "GSP33nysu__2u:10684": "sā kimupādhisambandho vā puruṣasyaikatvaṃ vā svagato bhedo vā /",
    "GSP33nysu__2u:10685": "ādye na trayātirekaḥ /",
    "GSP33nysu__2u:10686": "dvitīye tvanaupādhikādaviśeṣaḥ /",
    "GSP33nysu__2u:10687": "tṛtīye tvasattvaprasaṅgaḥ /",
    "GSP33nysu__2u:10688": "vyavacchittirvaiśiṣyamiti cāyuktam /",
    "GSP33nysu__2u:10689": "tasyā nīlādipadārthatvābhāvāt /",
    "GSP33nysu__2u:10690": "sā hi vaiśiṣyayapratītiphalaviṣayatayā anubhūyate /",
    "GSP33nysu__2u:10691": "viśeṣaṇaviśeṣyasambandhāvagāhyekaṃ vā vijñānamaviralamanekaṃ vā viśiṣṭamiti kaścit /",
    "GSP33nysu__2u:10692": "yathā'ha”viśeṣaṇaṃ",
    "GSP33nysu__2u:10693": "viśeṣyaṃ ca tatsambandhaphalārpakam /",
    "GSP33nysu__2u:10694": "jñānarūpaṃ svasāmarthyādviśiṣṭamiti kīrtitam'; iti /",
    "GSP33nysu__2u:10695": "tanna /",
    "GSP33nysu__2u:10696": "viśiṣṭasya bāhyārthatayānubhavāt /",
    "GSP33nysu__2u:10697": "anyathā sādhyadharmaviśiṣṭaḥ pakṣaḥ /",
    "GSP33nysu__2u:10698": "so 'numānena prajñāpanīya ityādyayuktaṃ syāt /",
    "GSP33nysu__2u:10699": "tasmādatirekapakṣo 'nupapanna eva /",
    "GSP33nysu__2u:10700": "astu tarhyaipādhikaviśiṣṭādyaṃ tritayānanyadityata āha- tadeveti //",
    "GSP33nysu__2u:10701": "... tadeva cedagnimattvaṃ kiṃ tatra bhaṇyate // MAnuv_2,2.126cd //",
    "GSP33nysu__2u:10702": "pratidattisaukaryāyodāharaṇaniṣṭhatayā matupā praśnaḥ kṛto 'gnimattvamiti",
    "GSP33nysu__2u:10703": "dhūmādyanumānasādhyaṃ viśiṣṭamityarthaḥ /",
    "GSP33nysu__2u:10704": "aupādhikāderapyupalakṣaṇametat /",
    "GSP33nysu__2u:10705": "ayamarthaḥ /",
    "GSP33nysu__2u:10706": "agnimadādiviśiṣṭaṃ ca yadi viśeṣaṇaviśeṣyatatsambandhebhyo",
    "GSP33nysu__2u:10707": "'nanyadaṅgīkriyate /",
    "GSP33nysu__2u:10708": "tadāpi vaktavyam /",
    "GSP33nysu__2u:10709": "kiṃ tattritayamapi pratyekaṃ viśiṣṭamutā(tatra)nyatamam /",
    "GSP33nysu__2u:10710": "dvitīye 'pi kiṃ viśeṣaṇabhūto 'gnirevāgnimacchabdārthaḥ, uta viśeṣyarūpaḥ parvataḥ, atha sambandhaḥ saṃyogalakṣaṇaḥ /",
    "GSP33nysu__2u:10711": "saṃyogapakṣe 'pi kiṃ nirviśeṣaṇasaṃyogaḥ kiṃvāgninā saṃyogaḥ /",
    "GSP33nysu__2u:10712": "uttaratrāpi kimagnisaṃyogamātram /",
    "GSP33nysu__2u:10713": "uta parvatasyāgnisaṃyoga iti /",
    "GSP33nysu__2u:10714": "evaṃ pācakāderapi pacanāditrayānanyatve vikalpo draṣṭavyaḥ /",
    "GSP33nysu__2u:10715": "antyapakṣātiriktānsarvapakṣānapākaroti- agnīti //",
    "GSP33nysu__2u:10716": "agnisaṃyogamātraṃ ced bhavet tat siddhasādhanam // MAnuv_2,2.127ab //",
    "GSP33nysu__2u:10717": "agnisaṃyogamātramiti sarvapakṣopalakṣaṇam /",
    "GSP33nysu__2u:10718": "cet agnimacchabdārtha iti śeṣaḥ /",
    "GSP33nysu__2u:10719": "tat dhūmavattvādyanumānamagniparvatasaṃyogānāṃ samastānāṃ vyastānāmagninā saṃyogasya cāgnimacchabdavācyaviśiṣṭatve dhūmānumānaṃ siddhasādhanaṃ syāt",
    "GSP33nysu__2u:10720": "viśiṣṭasyānumānasādhyatvāt /",
    "GSP33nysu__2u:10721": "agnyāderviśiṣṭasya mānāntarata eva siddhatvāditi /",
    "GSP33nysu__2u:10722": "astu tarhi parvatasyāgninā saṃyogo viśiṣṭarūpo 'gnimacchabdārtho",
    "GSP33nysu__2u:10723": "'numānasādhya ityantimaḥ pakṣaḥ /",
    "GSP33nysu__2u:10724": "tatroktadoṣābhāvāt /",
    "GSP33nysu__2u:10725": "parvatamagnisaṃyogānāṃ samastānāṃ vyastānāmagnisaṃyogasya ca siddhatve 'pi",
    "GSP33nysu__2u:10726": "parvatasyāgninā yaḥ saṃyogastasyānumānataḥ prāgasiddheriti śaṅkate-",
    "GSP33nysu__2u:10727": "bhūdharasyeti //",
    "GSP33nysu__2u:10728": "bhūdharasyāgnisaṃyogo yadi ṣaṣṭhayartha eva kaḥ // MAnuv_2,2.127cd //",
    "GSP33nysu__2u:10729": "agnimacchabdārtho viśiṣṭo 'numānasādhya iti śeṣaḥ /",
    "GSP33nysu__2u:10730": "dūṣayituṃ pṛcchati- ṣaṣṭhayartha iti //",
    "GSP33nysu__2u:10731_0": "parvatasyāgnisaṃyogasya ca siddhatve 'pi pavartasya yo 'gnisaṃyogaḥ sa na siddha ityataḥ sa eva viśiṣṭo 'gnimacchabdārtho",
    "GSP33nysu__2u:10731_1": "'numānavedya iti vadatā parvatasyeti ṣaṣṭhayā nirdiṣyaḥ sambandha eva viśiṣṭo 'gnimacchabdārtho",
    "GSP33nysu__2u:10732": "'numānavedya ityuktaṃ bhavati /",
    "GSP33nysu__2u:10733": "anyasya sarvasya siddhatvāt /",
    "GSP33nysu__2u:10734": "ṣaṣṭhayarthāśca sambandhā vaiyākaraṇairaneke gaṇitāḥ /",
    "GSP33nysu__2u:10735": "ataḥ ko 'tra sambandho vivakṣita iti praśnārthaḥ /",
    "GSP33nysu__2u:10736": "evaśabdaḥ tasyaiva prādhānyadyotanārthaḥ /",
    "GSP33nysu__2u:10737": "uttaraṃ śaṅkate samavāya iti /",
    "GSP33nysu__2u:10738": "samavāyo yadi hy ... // MAnuv_2,2.128a //",
    "GSP33nysu__2u:10739": "saṃyogo hi guṇaḥ parvataśca guṇī guṇaguṇinośca samavāyaḥ sambandha iti prasiddhamiti hiśabdārthaḥ",
    "GSP33nysu__2u:10740": "ṣaṣṭhayartha iti vartate /",
    "GSP33nysu__2u:10741": "nirākaroti- asya ceti //",
    "GSP33nysu__2u:10742": "... asya caikatvāt siddhasādhanam // MAnuv_2,2.128ab //",
    "GSP33nysu__2u:10743": "parvatāderivāsya samavāyasya ca siddhatvāditi śeṣaḥ /",
    "GSP33nysu__2u:10744": "siddhasādhanaṃ dhūmādyanumānamiti śeṣaḥ /",
    "GSP33nysu__2u:10745": "kathaṃ samavāyasya siddhatvamityata uktam- ekatvāditi //",
    "GSP33nysu__2u:10746": "yastantupaṭayoḥ samavāyaḥ sa eva hi parvatāgnisaṃyogayoḥ samavāyaḥ pareṇāṅgīkṛtaḥ /",
    "GSP33nysu__2u:10747": "tantupaṭayoḥ samavāyaśca pratyakṣeṇa vānumānena vā siddha eveti /",
    "GSP33nysu__2u:10748": "ayamatra samudāyārthaḥ /",
    "GSP33nysu__2u:10749": "yadyeka eva sarvatra samavāyaḥ syāttadā sarvānumānānāṃ siddhasādhanatā syāt /",
    "GSP33nysu__2u:10750": "yadyapi yāthārthyameva prāmāṇyaṃ tathāpi śabdavatparārthānumānasya parāpekṣayā pravṛttatvātsiddhasādhanatā doṣa eva /",
    "GSP33nysu__2u:10751": "tathā hi /",
    "GSP33nysu__2u:10752": "sarvamapyanumānaṃ na vastusvarūpamātraparam /",
    "GSP33nysu__2u:10753": "tasyāsiddhāvāśrayāsiddheḥ /",
    "GSP33nysu__2u:10754": "siddhau ca siddhasādhanatvāt /",
    "GSP33nysu__2u:10755": "kintu kenacidupahitaṃ vā viśiṣṭaṃ vopalakṣitaṃ veti vaktavyam /",
    "GSP33nysu__2u:10756": "tacca viśiṣṭādikaṃ na viśeṣaṇāditrayādanyadeveti yuktam /",
    "GSP33nysu__2u:10757": "anupalambhādibādhāt /",
    "GSP33nysu__2u:10758": "trayānanyatve 'pi na viśeṣaṇamātram /",
    "GSP33nysu__2u:10759": "tasya anumānātprāk siddhatvāt /",
    "GSP33nysu__2u:10760": "asiddhau cāprasiddhaviśeṣaṇatvāpatteḥ /",
    "GSP33nysu__2u:10761": "agnerevāgnimacchabdārthatve matupo vaiyarthyāpatteśca /",
    "GSP33nysu__2u:10762": "nāpi dharmisvarūpamātram /",
    "GSP33nysu__2u:10763": "uktadoṣāt /",
    "GSP33nysu__2u:10764": "parvato 'gnimānityetayerekārthatvāpatteśca /",
    "GSP33nysu__2u:10765": "naca sambandhamātram /",
    "GSP33nysu__2u:10766": "saṃyogo hi kvacitsambandhaḥ syāt yathāgniparvatayoḥ /",
    "GSP33nysu__2u:10767": "kvacitsamavāyaḥ yathā rāsadrūpānumāne /",
    "GSP33nysu__2u:10768": "dvāvapi svarūpataḥ siddhāviti siddhasādhanameva /",
    "GSP33nysu__2u:10769": "saṃyogamātrasya siddhatve 'pyagnyādisaṃyogaḥ sādhya ityapi na vācyam /",
    "GSP33nysu__2u:10770": "tasyāpi mahānasādau siddhatvāt /",
    "GSP33nysu__2u:10771": "atha parvatāderagnyādisaṃyogaḥ sādhyaḥ /",
    "GSP33nysu__2u:10772": "atrāpi vivektavyam /",
    "GSP33nysu__2u:10773": "kasyātrāsiddhayā sādhyatvamiti /",
    "GSP33nysu__2u:10774": "anyasyāsambhavāt /",
    "GSP33nysu__2u:10775": "ṣaṣṭhayarthasya samavāyasyeti vaktavyam /",
    "GSP33nysu__2u:10776": "sa ca sarvatraika eva cetpunaḥ siddhasādhanataiva syāt /",
    "GSP33nysu__2u:10777": "ataḥ sarvānumānocchedaprasaṅgātsarvatra samavāyaikyamayuktamiti /",
    "GSP33nysu__2u:10778": "nanu tantuṣu paṭādisamavāyaḥ parvatāgnisaṃyogādisamavāyaśca yadyapi svarūpeṇaika eva, tathāpi tantupaṭādiparvatāgnisaṃyogādyupādhinimittaḥ samavāyasya bhedo 'pyasti /",
    "GSP33nysu__2u:10779": "tataḥ siddhatve 'pi sādhyatvamupapadyata ityata āha- yadīti //",
    "GSP33nysu__2u:10780": "yadyasyaupādhiko bhedaḥ kuta ekatvamiṣyate // MAnuv_2,2.128cd //",
    "GSP33nysu__2u:10781": "yadi asya samavāyasya sādhyatvasiddhayarthamaupādhiko bheda iṣyate tadaikatvaṃ kuta iṣyate",
    "GSP33nysu__2u:10782": "samavāyasyaikatvaṃ hi na saṅkhayāviśeṣaḥ /",
    "GSP33nysu__2u:10783": "nirguṇatvāt /",
    "GSP33nysu__2u:10784": "kintvabhedaḥ /",
    "GSP33nysu__2u:10785": "naca bhedābhedau kvāpi pareṇāṅgīkṛtau /",
    "GSP33nysu__2u:10786": "tasmātsamavāye bhedasyāṅgīkṛtau tadviruddho 'bhedo nāṅgīkartumucita iti /",
    "GSP33nysu__2u:10787": "nanu svābhāvikamekatvaṃ svābhāvikenaiva bhedena viruddhayate na punaraupādhikena /",
    "GSP33nysu__2u:10788": "svabhāvataḥ abhinne 'pi gaganādāvaupādhikabhedadarśanāt /",
    "GSP33nysu__2u:10789": "samavāye caupādhika eva bhedo 'bhyupagataḥ /",
    "GSP33nysu__2u:10790": "tatkathaṃ svābhāvikaikatvāṅgīkāro 'nucita ityata āha- neti //",
    "GSP33nysu__2u:10791": "nānirvācyaṃ hi teneṣyamata aupādhikānyayoḥ /",
    "GSP33nysu__2u:10792": "satyatvāt ko viśeṣaḥ syān ... // MAnuv_2,2.129a-c //",
    "GSP33nysu__2u:10793": "viruddhābhimatayoravirodho hi kālabhedena bhavati /",
    "GSP33nysu__2u:10794": "yathā tatraiva bhūtale tasyaiva ghaṭasya bhāvābhāvayoḥ /",
    "GSP33nysu__2u:10795": "deśabhedena vā /",
    "GSP33nysu__2u:10796": "yathā tadaiva tasyaiva ghaṭasyāstitvanāstitvayoḥ /",
    "GSP33nysu__2u:10797": "vyaktibhedena vā /",
    "GSP33nysu__2u:10798": "yathā tatraiva bhūtale yadaikasya ghaṭasya bhāvastadaiva ghaṭāntarasyābhāvaḥ /",
    "GSP33nysu__2u:10799": "pāramārthikatvāpāramārthikatvābhyāṃ vā /",
    "GSP33nysu__2u:10800": "yathā gagane rūpatadabhāvayoḥ /",
    "GSP33nysu__2u:10801": "tatra tāvatsamavāye 'bhedabhedayornādyaṃ vidhātrayaṃ sambhavatīti parasyāpi sampratipannam",
    "GSP33nysu__2u:10802": "nāpi caturthī vidhā sambhavati /",
    "GSP33nysu__2u:10803": "samavāyabhedasyāpāramārthikatvamasattvamanirvācyatvaṃ vā /",
    "GSP33nysu__2u:10804": "ādye siddhasādhanatvaṃ tadavasthameva /",
    "GSP33nysu__2u:10805": "dvitīye tvidamupatiṣṭhate /",
    "GSP33nysu__2u:10806": "hi yasmāttena vaiśeṣikādinānirvācyaṃ vastu neṣyamato 'sattvānirvācyatvābhāvādaupādhikasya svābhāvikasya ca satyatvātko viśeṣaḥ syāt /",
    "GSP33nysu__2u:10807": "aupādhikasyāpi svābhāvikavatsatyatvātpāramārthikatvāpāramārthikatvalakṣaṇasya virodhaśāntihetoḥ abhāvavādaupādhikatvādyuktayā na kiñcitkṛtaṃ syāditi bhāvaḥ /",
    "GSP33nysu__2u:10808": "iṣyate samavāyabhedasyānirvācyatvaṃ mayā cettadā ko doṣa iti cedapasiddhānta ityāha- māyeti",
    "GSP33nysu__2u:10809": "... māyāvādyanyathā bhavet // MAnuv_2,2.129d //",
    "GSP33nysu__2u:10810": "anirvācyavastvaṅgīkāre vaiśeṣikādirapi māyāvādī bhavedityarthaḥ /",
    "GSP33nysu__2u:10811": "nanu prakārabhedenāpi virodhaśaśantirbhava(viṣya)ti /",
    "GSP33nysu__2u:10812": "yathā tatraiva tadaiva nīlapaṭasadbhāve 'pi pītapaṭābhāvaḥ /",
    "GSP33nysu__2u:10813": "tathā samavāye 'pyaupādhiko bhedo na svābhāvikamabhedaṃ viruṇaddhītyata",
    "GSP33nysu__2u:10814": "āha- upādhīti //",
    "GSP33nysu__2u:10815": "upādhijanyaṃ tadgamyamiti vaupādhikaṃ bhavet // MAnuv_2,2.130ab //",
    "GSP33nysu__2u:10816": "upādhiśabdāttṛtīyāsamarthājjanyagamyayoḥ śeṣike ṭhaki kṛte sati aupādhikamiti bhavati /",
    "GSP33nysu__2u:10817": "tataḥ kimityata āha-ubhayatreti //",
    "GSP33nysu__2u:10818": "ubhayatrāpyanantāḥ syuḥ samavāyā itastataḥ // MAnuv_2,2.130cd //",
    "GSP33nysu__2u:10819": "evaṃ sati samavāyabhedasyaupādhikatvaṃ nāmopādhijanyatvaṃ vopādhigamyatvaṃ vā vaktavyam /",
    "GSP33nysu__2u:10820": "tathāca pakṣadvaye 'pyanantāḥ samavāyāḥ syuḥ /",
    "GSP33nysu__2u:10821": "tatkathamityata āha- itastata iti //",
    "GSP33nysu__2u:10822": "sarvadeśakālagatānāmavayavāvayavyādyupādhīnāmanantatvāditi śeṣaḥ /",
    "GSP33nysu__2u:10823": "upādhīnāmanantatve 'pi samavāyānantyaṃ kuta ityata āha- bhinnatvamiti //",
    "GSP33nysu__2u:10824": "bhinnatvaṃ caiva teṣvasti ... // MAnuv_2,2.130e //",
    "GSP33nysu__2u:10825": "co yasmādityarthe /",
    "GSP33nysu__2u:10826": "nahyaupādhiko bhedo nāmopādhīnāmeva bhedaḥ /",
    "GSP33nysu__2u:10827": "tathā sati samavāyasyeti na syāt /",
    "GSP33nysu__2u:10828": "uktadoṣaparihāraśca na bhavet /",
    "GSP33nysu__2u:10829": "kintu teṣu samavāyeṣvevopādhijanyaṃ tadavagamyaṃ vā bhinnatvamasti /",
    "GSP33nysu__2u:10830": "bhedahetavaścopādhayo 'nantā iti kathaṃ na samavāyānantyam /",
    "GSP33nysu__2u:10831": "tathāpyaupādhikameva tadānantyamityuktasya kimāyātamityata āha- ka iti //",
    "GSP33nysu__2u:10832": "... ko viśeṣa upādhige // MAnuv_2,2.130f //",
    "GSP33nysu__2u:10833": "upādhigastatsambandhī aupādhika iti yāvat /",
    "GSP33nysu__2u:10834": "aupādhikabhede ko viśeṣo yenāsāvabhedaṃ na viruṇaddhītyarthaḥ /",
    "GSP33nysu__2u:10835": "etaduktaṃ bhavati /",
    "GSP33nysu__2u:10836": "nīlapaṭasadbhāve 'pi pītapaṭābhāva ityatra hi yadi viśiṣṭaviṣayau vidhiniṣedhau, tadā bhinnaviṣayatvena virodhābhāvaḥ /",
    "GSP33nysu__2u:10837": "nīlapītapaṭayorbhinnatvāt /",
    "GSP33nysu__2u:10838": "nacaivaṃ prakṛte /",
    "GSP33nysu__2u:10839": "bhedaviśeṣābhāve 'pi bhedāntarābhyupagamāpatteḥ /",
    "GSP33nysu__2u:10840": "tathā caikatvoktirayuktaiva /",
    "GSP33nysu__2u:10841": "nahi pārthivaparamāṇau rūpādayo 'gnisaṃyogajā na tvāpyaparāmāṇurūpādaya iva svābhāvikā ityetāvatā rūpādirahito 'sau bhavati /",
    "GSP33nysu__2u:10842": "yadi ca viśeṣaṇaviṣayau tadā samavāye bhedo 'styeva /",
    "GSP33nysu__2u:10843": "sa tu sambandhibhirupādhibhiḥ kṛto na tvakṛtrima ityuktaṃ syāt /",
    "GSP33nysu__2u:10844": "tathāca ghaṭādibhedena tulya iti riktaivābhedoktiḥ /",
    "GSP33nysu__2u:10845": "upādhīnāṃ ca sarvadānapāyānna bhedasyāgantukatvaṃ yuktamiti /",
    "GSP33nysu__2u:10846": "upādhigamyamaupādhikamiti pakṣamaṅgīkṛtyoktadoṣābhāvaṃ śaṅkate- avidyamāna eveti //",
    "GSP33nysu__2u:10847": "avidyamāna evānyaḥ samavāyo 'dhigamyate /",
    "GSP33nysu__2u:10848": "upādhinā ... // MAnuv_2,2.131a-c //",
    "GSP33nysu__2u:10849": "satyamupādhigamyatvādaupādhikaḥ samavāyabhedo 'dhigamaśca na pramā /",
    "GSP33nysu__2u:10850": "yenāsau bhedaḥ pāramāthirkaḥ syāt /",
    "GSP33nysu__2u:10851": "kintu vibhrama eva /",
    "GSP33nysu__2u:10852": "nacaivaṃ bhedasyāsttvaprāptyā siddhasādhanatātādavasthyamiti vācyam yato 'vidyamāna evānyaḥ samavāyo 'dhigamyate tattadupādhineti brūmaḥ /",
    "GSP33nysu__2u:10853": "yathā aṅgulyavaṣṭabdhanayanādyupādhivaśādavidyamāna eva dvitīyaścandro",
    "GSP33nysu__2u:10854": "'dhigamyate /",
    "GSP33nysu__2u:10855": "tathā taistaiḥ sambandhilakṣaṇopādhibhiravidyamānā evāneke samavāyāḥ pratīyante /",
    "GSP33nysu__2u:10856": "ta ete samavāyā aupādhikabhedābhinnā ityucyante /",
    "GSP33nysu__2u:10857": "ta eva cāgnimadādiśabdavācyā anumānasādhyā viśiṣṭākārāḥ /",
    "GSP33nysu__2u:10858": "tathā ca na samavāyaikatvahāniḥ /",
    "GSP33nysu__2u:10859": "candravadāropitānāmanekatve 'pyanāropitasyaikatvāvirodhāt /",
    "GSP33nysu__2u:10860": "nāpyanumānānāṃ siddhasādhanatā /",
    "GSP33nysu__2u:10861": "tathāvidhasamavāyānāṃ prāgasiddhatvāditi /",
    "GSP33nysu__2u:10862": "pariharati tadgamakamiti /",
    "GSP33nysu__2u:10863": "... tadgamakamanumānaṃ na mā bhavet // MAnuv_2,2.131cd //",
    "GSP33nysu__2u:10864": "yadyapyasminpakṣe na siddhasādhanaṃ dhūmādyanumānam /",
    "GSP33nysu__2u:10865": "tathāpi tadgamakamavidyamānasamavāyasattāṃ pratipādayadanumānajātaṃ dahanaśaityānumānamiva bādhitaviṣayatayā na pramāṇaṃ bhavet /",
    "GSP33nysu__2u:10866": "upalakṣaṇaṃ caitat /",
    "GSP33nysu__2u:10867": "upādhīnvinā samavāyāvabhāsasya kvāpyabhāvātsarvatrāpi tasyāvidyamānataiva syādityapi draṣṭavyam",
    "GSP33nysu__2u:10868": "tadevaṃ sarvānu(dhūmādyanu)mānānāṃ siddhasādhanatvādiprasaṅgānna samavāyaikyamupapannamiti",
    "GSP33nysu__2u:10869": "etaccopalakṣaṇam /",
    "GSP33nysu__2u:10870": "āgamāpanhavaśca samavāyaikye syāt /",
    "GSP33nysu__2u:10871": "padārthānāṃ tatsaṃsargāṇāṃ ca sikatāvadviśakalitānāṃ siddhatvāt /",
    "GSP33nysu__2u:10872": "idānīṃ samavāyasya nityatvaṃ nirākaroti- evameveti //",
    "GSP33nysu__2u:10873": "evamevāsataḥ sattasamavāyo janirmatā // MAnuv_2,2.132ab //",
    "GSP33nysu__2u:10874": "yathā samavāyasya sarvatraikatvāṅgīkāre sarvānumānānāṃ siddhasādhanatvādiduṣṭatvamuktam /",
    "GSP33nysu__2u:10875": "evameva tannityatvābhyupagame prāgasataḥ sattāsamavāyo janirduṣyā matā /",
    "GSP33nysu__2u:10876": "samavāyanityatve na kasyāpi janiḥ syādityarthaḥ /",
    "GSP33nysu__2u:10877": "tatkathamityata āha- tatrāpīti //",
    "GSP33nysu__2u:10878": "tatrāpi hyuktadoṣāṇāṃ naiva kiñcinnivārakam // MAnuv_2,2.132cd //",
    "GSP33nysu__2u:10879": "uktadoṣāṇāṃ siddhasādhanatvādīnām /",
    "GSP33nysu__2u:10880": "tathāhi /",
    "GSP33nysu__2u:10881": "prāgasataḥ sattāsamavāyo janiriti pareṇa janilakṣaṇamabhihitam /",
    "GSP33nysu__2u:10882": "tatra yadi samavāyo nityaḥ syāttadā tallakṣaṇā ghaṭajaniḥ prākkulālādivyāpārādastīti tadarthasya tasya siddhasādhanatā syāt /",
    "GSP33nysu__2u:10883": "jñaptau hi siddhasyāpi sādhanaṃ ghaṭate /",
    "GSP33nysu__2u:10884": "kintu kvacidanapekṣatvamityeva /",
    "GSP33nysu__2u:10885": "kṛtau tu prāksiddhasya sādhanamevāśakyamiti kulālādivyāpārasya niṣphalatvaṃ syāt /",
    "GSP33nysu__2u:10886": "atha samavāyasya nityatve 'pi prāgasataḥ sattāsamavāyaḥ sādhyaḥ asto ko doṣa iti cenna",
    "GSP33nysu__2u:10887": "samavāyaikyavyāghātāt /",
    "GSP33nysu__2u:10888": "aupādhikaḥ samavāyasya bheda iti cet /",
    "GSP33nysu__2u:10889": "yathāsambhavaṃ sarvamuktamanusandheyam /",
    "GSP33nysu__2u:10890": "nahi prāgasadviṣayo vyāpāraḥ sambhavati /",
    "GSP33nysu__2u:10891": "tasya satkāraṇātiriktakartavyābhāvāt /",
    "GSP33nysu__2u:10892": "satkāraṇasya sattāsamavāyānatirekāt /",
    "GSP33nysu__2u:10893": "svarūpalābhaḥ kulālādivyāpārasādhya iti cet /",
    "GSP33nysu__2u:10894": "evaṃ tarhi kimapareṇa sattāsamavāyena /",
    "GSP33nysu__2u:10895": "tadevaṃ samavāyasyaikatvanityatve sarvathāpyayukte iti /",
    "GSP33nysu__2u:10896": "yadvā samavāyanirākaraṇaprasaṅgātparoktaṃ viśiṣṭāderjaneśca svarūpaṃ tanmatāsāmāñjasyapradarśanāyaupādhiketyādinā nirākṛtaṃ(ca) veditavyam /",
    "GSP33nysu__2u:10897": "nanvetatsarvaṃ vyāhatam /",
    "GSP33nysu__2u:10898": "yuṣmābhirapi lokavedavyavahāraṃ paripālayadbhirviśiṣṭādeḥ aṅgīkaraṇīyatvāt",
    "GSP33nysu__2u:10899": "tatrāpyuktadoṣānuṣaṅgādityato viśiṣṭādinirūpaṇe tāvaddoṣābhāvaṃ svamate",
    "GSP33nysu__2u:10900": "darśayati- asmaditi //",
    "GSP33nysu__2u:10901": "asmatpakṣe viśeṣasya sarvatrāṅgīkṛtatvataḥ /",
    "GSP33nysu__2u:10902": "nāsti doṣaḥ kvacid ... // MAnuv_2,2.133a-c //",
    "GSP33nysu__2u:10903": "viśiṣṭākāro na viśeṣaṇaṃ nāpi sambandhaḥ /",
    "GSP33nysu__2u:10904": "kinnāma viśeṣyam /",
    "GSP33nysu__2u:10905": "naca tanmātram /",
    "GSP33nysu__2u:10906": "dvividho hi viśiṣṭākāraḥ /",
    "GSP33nysu__2u:10907": "yāvadviśeṣyabhāvyayāvadviśeṣyabhāvī ca /",
    "GSP33nysu__2u:10908": "tatrādyo viśeṣyeṇātyantābhinnaḥ /",
    "GSP33nysu__2u:10909": "yatheśvaraḥ svarūpeṇa sarvajñaḥ /",
    "GSP33nysu__2u:10910": "evaṃ yatra yatra viśeṣaṇasambandho yāvadviśeṣyabhāvī tatra tatra viśiṣṭaprakāro 'pi tathābhūto viśeṣyeṇātyantābhinno draṣṭavyaḥ /",
    "GSP33nysu__2u:10911": "tathāpi viśeṣasya bhedapratinidheḥ sarvapadārtheṣvaṅgīkṛtatveneśvaraḥ sarvajña ityaparyāyaśabdapravṛttyādyanupapattidoṣo nāsti /",
    "GSP33nysu__2u:10912": "īśvara eva sarvajña ityabhedastāvatpramitaḥ /",
    "GSP33nysu__2u:10913": "bhede tu na niravakāśaṃ pramāṇamastīti /",
    "GSP33nysu__2u:10914": "dvitīyastu viśeṣyeṇa bhinnābhinnaḥ /",
    "GSP33nysu__2u:10915": "yathā pavartenāgnimān /",
    "GSP33nysu__2u:10916": "yathā hi saṃyogaviśeṣasacivāstantavaḥ paṭākāreṇa pariṇamante /",
    "GSP33nysu__2u:10917": "tathā'gantukaviśeṣaṇasambandhādviśeṣyasvarūpaṃ viśiṣṭākāreṇa pariṇamate /",
    "GSP33nysu__2u:10918": "tatra yadyapi bhedābhedau vastunaḥ svarūpabhūtau tathāpyasmatpakṣe viśeṣasya sarvatrāṅgīkṛtatvato na saṅkaradoṣaḥ /",
    "GSP33nysu__2u:10919": "tadidamuktam- kvaciditi //",
    "GSP33nysu__2u:10920": "atyantābhedasthale bhedābhedasthale cetyarthaḥ /",
    "GSP33nysu__2u:10921": "yadvā kvacidityaupādhikāditraya ityarthaḥ /",
    "GSP33nysu__2u:10922": "tasyāpyuktaprakāratvāt /",
    "GSP33nysu__2u:10923": "etena bhedahīne 'pyākāśādāvaupādhiko bhedo dṛṣṭa itya(pya)pāstam /",
    "GSP33nysu__2u:10924": "viśeṣanibandhanānāmevākāśādyaṃśānāṃ ghaṭādyupādhibhiḥ sphuṭīkaraṇāditi /",
    "GSP33nysu__2u:10925": "janinirūpaṇe doṣābhāvaṃ svamate darśayati- asmaditi //",
    "GSP33nysu__2u:10926": "viśeṣasya pariṇāmasya janitvenāṅgīkṛtatvato na kaściddoṣo 'stīti yojanā /",
    "GSP33nysu__2u:10927": "mṛdādīnāṃ ghaṭādyākārāpattireva ghaṭādijanirna tu samavāya ityarthaḥ /",
    "GSP33nysu__2u:10928": "syādetat /",
    "GSP33nysu__2u:10929": "kvacidbhāvo viśeṣyo viśiṣṭākāraścābhāvo dṛśyate /",
    "GSP33nysu__2u:10930": "yathā ghaṭo na jānāti prakṛtirna kartrīti /",
    "GSP33nysu__2u:10931": "kvaciccābhāvo viśeṣyo viśiṣṭākārāśca bhāvaḥ pratīyate /",
    "GSP33nysu__2u:10932": "abhāvo 'sti /",
    "GSP33nysu__2u:10933": "abhāvaḥ prameya iti /",
    "GSP33nysu__2u:10934": "naca vidhiniṣedhātmanorbhāvābhāvayorabhedo yujyate /",
    "GSP33nysu__2u:10935": "tatkathaṃ viśeṣyābhinnaṃ viśiṣṭamucyata ityata āha- bhāvo hīti //",
    "GSP33nysu__2u:10936": "... bhāvo hyabhāvaśca sa eva hi // MAnuv_2,2.133cd //",
    "GSP33nysu__2u:10937": "kvacidityanuvartate /",
    "GSP33nysu__2u:10938": "yo bhāvaḥ sa eva kvacidabhāvo bhavati /",
    "GSP33nysu__2u:10939": "yaścābhāvaḥ sa eva kvacidbhāvo bhavatītyetadubhayaṃ prasiddhamevetyarthaḥ",
    "GSP33nysu__2u:10940": "vākyārthadvayaprasiddhidyotanārthaṃ hiśabdadvayam /",
    "GSP33nysu__2u:10941": "tatkathamityata āha- abhāvasya ceti //",
    "GSP33nysu__2u:10942": "abhāvasya ca dharmāḥ syurbhāvāsteṣāṃ ca te 'khilāḥ // MAnuv_2,2.134ab //",
    "GSP33nysu__2u:10943": "asti tāvadidaṃ yadabhāvasyāpi bhāvā dharmāḥ syustathā teṣāṃ ca bhāvānāṃ ca te 'bhāvā dharmāḥ syuriti /",
    "GSP33nysu__2u:10944": "akhilā iti bahutvopalakṣaṇam /",
    "GSP33nysu__2u:10945": "etadapi nāṅgīkaromītyata āha- pratyakṣeti //",
    "GSP33nysu__2u:10946": "pratyakṣamānataḥ sarvametanno vāraṇakṣamam // MAnuv_2,2.134cd //",
    "GSP33nysu__2u:10947": "pratyakṣagrahaṇamupalakṣaṇārtham /",
    "GSP33nysu__2u:10948": "yasmādabhāvasyāpi bhāvā dharmāḥ santi bhāvasya cābhāvā ityetatsarvaṃ pratyakṣādipramāṇataḥ siddham /",
    "GSP33nysu__2u:10949": "ato na vārayituṃ śakyam /",
    "GSP33nysu__2u:10950": "astvabhāvabhāvayorbhāvābhāvadharmavattvam /",
    "GSP33nysu__2u:10951": "tathāpi bhāvasyābhāvatvamabhāvasya ca bhāvatvaṃ kvacidastītyatra kimāyātamityata āha- sarva iti //",
    "GSP33nysu__2u:10952": "sarve bhāvā abhāvāśca padārthāstena sarvadā // MAnuv_2,2.134ef //",
    "GSP33nysu__2u:10953": "yato 'bhāvābhāvayorbhāvābhāvadharmavattvaṃ siddham /",
    "GSP33nysu__2u:10954": "siddhaśca dharmadharmiṇorabhedatvena kāraṇatvena sarve bhāvāḥ padārthā abhāvāśca bhavanti",
    "GSP33nysu__2u:10955": "abhāvaśca sarve padārthā bhāvā bhavantītyuktamupapannamityarthaḥ /",
    "GSP33nysu__2u:10956": "yadyevaṃ bhāvasyāpyabhāvatvamabhāvasya ca bhāvatvaṃ tarhi dravyādayo bhāvā eva prāgabhāvādayastvabhāvā eveti sarvatra prasiddho bhāvābhāvavibhāgaḥ kathamityata āha- tathāpīti //",
    "GSP33nysu__2u:10957": "tathāpi prathamaṃ buddheryo niṣedhasya gocara ḥ /",
    "GSP33nysu__2u:10958": "so 'bhāvo vidhibuddhestu gocaraḥ prathamaṃ paraḥ // MAnuv_2,2.135 //",
    "GSP33nysu__2u:10959": "niṣedhasya buddheriti sāmānādhikaraṇyam /",
    "GSP33nysu__2u:10960": "paro bhāvaḥ /",
    "GSP33nysu__2u:10961": "yadyapyeṣo 'rthaḥ prāgevoktastathāpi prasaṅgātpunaḥ smārita ityadoṣaḥ /",
    "GSP33nysu__2u:10962": "abhāvabhāvayorbhāvābhāvadharmavattvaṃ pratyakṣādisiddhamityuktam /",
    "GSP33nysu__2u:10963": "tatkathamityata āha- tasmāditi //",
    "GSP33nysu__2u:10964": "tasmāt pradhvastabhedādi sadityevāvagamyate // MAnuv_2,2.136ab //",
    "GSP33nysu__2u:10965": "pradhvastaṃ pradhvaṃso bhedaḥ pṛthaktvam /",
    "GSP33nysu__2u:10966": "ādipadena prameyatvādigrahaṇam /",
    "GSP33nysu__2u:10967": "yasmādabhāvasya bhāvadharmatvamasti /",
    "GSP33nysu__2u:10968": "tasmādeva hi pradhvaṃsābhāvādeḥ pṛthaktvaprameyatvādibhāvadharmajātamastyevetyavagamyate /",
    "GSP33nysu__2u:10969": "pratyakṣādineti yojanā /",
    "GSP33nysu__2u:10970": "pradhvaṃsaḥ prāgabhāvādvā ghaṭādvā pṛthak prameyo 'bhidheyaścetyavagamyate",
    "GSP33nysu__2u:10971": "abhāvasya (ca)dharmānabhyupagame tadvirodhaḥ syāditi brūmaḥ /",
    "GSP33nysu__2u:10972": "ghaṭaḥ paṭo na bhavatīti bhāvasyānyonyābhāvadharmatvaṃ sphuṭatvānna pradarśitam /",
    "GSP33nysu__2u:10973": "evamabhāvayorbhāvābhāvātmakatvaṃ sāmānyataḥ prasādhya prakṛte yojayati-",
    "GSP33nysu__2u:10974": "astīti //",
    "GSP33nysu__2u:10975": "astyabhāvo 'sti ca dhvaṃso dehābhāvaśca bhasmatā // MAnuv_2,2.136cd //",
    "GSP33nysu__2u:10976": "ityādi yujyate sarvaṃ ... // MAnuv_2,2.137a //",
    "GSP33nysu__2u:10977": "tasmādityanuvartate /",
    "GSP33nysu__2u:10978": "yata evamabhāvasya bhāvatvaṃ bhāvasya cābhāvatvamupapāditam /",
    "GSP33nysu__2u:10979": "tasmādabhāvo 'sti pradhvaṃso 'sti /",
    "GSP33nysu__2u:10980": "dehābhāvo bhasmatetyabhāvasya viśeṣyatvaṃ bhāvasya ca viśiṣṭatvaṃ tayoścābhedastathā ghaṭo na jānātīti bhāvo viśeṣyo 'bhāvaśca",
    "GSP33nysu__2u:10981": "viśiṣṭākārastayoścābheda ityuktaṃ yujyata ityarthaḥ /",
    "GSP33nysu__2u:10982": "yadi bhāvābhāvayorekatvaṃ na viruddhaṃ tadā ghaṭo 'pi svābhāvātmā kinna syādityata āha pratyakṣāditi /",
    "GSP33nysu__2u:10983": "... pratyakṣādipramāṇataḥ // MAnuv_2,2.137b //",
    "GSP33nysu__2u:10984": "siddhamiti śeṣaḥ /",
    "GSP33nysu__2u:10985": "bhāvābhāvayorviśeṣyaviśiṣṭayoraikyaṃ pratyakṣādipramāṇasiddhaṃ natu ghaṭatadabhāvayoḥ /",
    "GSP33nysu__2u:10986": "ato nātiprasaṅga ityarthaḥ /",
    "GSP33nysu__2u:10987": "yadvā bhāvābhāvayordharmadharmibhāvo dharmadharmiṇośca abhedaḥ prāmāṇika ityetatkiṃ bhāvābhāvayorviśeṣyaviśiṣṭayoraikyasyopapādakaṃ kiṃvā sambhāvanāhetuḥ /",
    "GSP33nysu__2u:10988": "ādye tūkto 'tiprasaṅgaḥ /",
    "GSP33nysu__2u:10989": "dvitīye sādhakaṃ vācyamityatredamuktam /",
    "GSP33nysu__2u:10990": "anena kvacidityuktaṃ vivṛtaṃ bhavati /",
    "GSP33nysu__2u:10991": "athavā bhāvo hītyādinā pariṇāmavādaḥ prapañcyate /",
    "GSP33nysu__2u:10992": "tathāhi /",
    "GSP33nysu__2u:10993": "kecitpariṇāmavādinaḥ sata evābhivyaktiṃ janimāhuḥ /",
    "GSP33nysu__2u:10994": "tadvyudāsārthamāha- bhāvo hīti //",
    "GSP33nysu__2u:10995": "atra bhāvābhāvaśabdau sadasatparau /",
    "GSP33nysu__2u:10996": "yaḥ kāraṇatvābhimato mṛtpiṇḍaḥ sa kāryaghaṭātmanābhāvaḥ sa eva tadātmanā bhāvaśca /",
    "GSP33nysu__2u:10997": "yadvā sa ghaṭaḥ prāgutpatterbhāvaḥ san, sa eva tadabhāvo 'saṃśca /",
    "GSP33nysu__2u:10998": "athavā yaḥ kulālādivyāpārātprāgabhāvo ghaṭātmanāsanmṛtpiṇḍaḥ sa eva tadanantaraṃ bhāvo ghaṭātmanā san bhavatīti /",
    "GSP33nysu__2u:10999": "etaduktaṃ bhavati /",
    "GSP33nysu__2u:11000": "kāryaṃ kāraṇena bhinnābhinnam /",
    "GSP33nysu__2u:11001": "tata eva prāgutpatteḥ sadasat /",
    "GSP33nysu__2u:11002": "ataḥ kāraṇaṃ prākkārakavyāpārādakāryātmakaṃ satkāryarūpatāmāpadyate yatsā janiriti /",
    "GSP33nysu__2u:11003": "nanvekasyaiva bhinnatvamabhinnatvaṃ ca sattvamasattvaṃ ca viruddhamityato yathaikasyaiva bhāvatvamabhāvatvaṃ ca na viruddham /",
    "GSP33nysu__2u:11004": "tathaitadapītyādau sambhāvanāṃ tāvadupadarśayannekaikasya bhāvatvamabhāvatvaṃ ca upapādayati- abhāvasyeti sārdhaślokadvayena /",
    "GSP33nysu__2u:11005": "pūrvavadeva vyākhyānam /",
    "GSP33nysu__2u:11006": "astviyaṃ sambhāvanā /",
    "GSP33nysu__2u:11007": "niścāyakaṃ kimityato bhedāsattvayoḥ pareṇāpyaṅgīkṛtatvādabhedasattve pramāṇena sādhayati- tasmāditi //",
    "GSP33nysu__2u:11008": "pradhvastasya ghaṭāderbhedaḥ pradhvastabhedaḥ /",
    "GSP33nysu__2u:11009": "ādipadenānutpannasya kārakatvaṃ gṛhyate /",
    "GSP33nysu__2u:11010": "“naṣṭānāmapi vastūnāṃ bhedo naiva vinaśyati'; iti yatpradhvastabhedasya sattvamavagamyate yacca ghaṭo jāyate ghaṭaṃ janayatītyanutpannasyāpi",
    "GSP33nysu__2u:11011": "kartṛtvaṃ karmatvaṃ(ca) vā /",
    "GSP33nysu__2u:11012": "tattasmātkāryasya kāraṇābhedātprāgutpattervināśottaraṃ ca sattvādeva hi yujyate /",
    "GSP33nysu__2u:11013": "nahyatyantāsattvamāpannasya svarūpabhedaḥ sanniti yujyate /",
    "GSP33nysu__2u:11014": "nāpyatyantāsataḥ kārakatvam /",
    "GSP33nysu__2u:11015": "naca kāryasya pṛthageva sattvamasti /",
    "GSP33nysu__2u:11016": "anupalambhāt /",
    "GSP33nysu__2u:11017": "ataḥ sattvaṃ kāraṇābhedaścāṅgīkaraṇīyaḥ /",
    "GSP33nysu__2u:11018": "naca vinaiva bādhakenopacāratvakalpanā yuktā /",
    "GSP33nysu__2u:11019": "atiprasaṅgāt /",
    "GSP33nysu__2u:11020": "tadidamuktamavagamyata eveti /",
    "GSP33nysu__2u:11021": "na kevalaṃ vyavahriyata ityarthaḥ /",
    "GSP33nysu__2u:11022": "abhāvasya ca bhāvāḥ syurdharmāste ca pratyakṣādipramāṇasiddhatvādyujyanta eva na tu nirākaraṇārhā ityuktam /",
    "GSP33nysu__2u:11023": "tadviśadayati- astīti //",
    "GSP33nysu__2u:11024": "ādipadena ghaṭāderbhāvasya paṭānyonyābhāvadharmatvaṃ gṛhyate /",
    "GSP33nysu__2u:11025": "syādetat /",
    "GSP33nysu__2u:11026": "anyonyābhāvasya bhāvadharmatve 'pi tasya bhāvātpṛthaktvena kathaṃ",
    "GSP33nysu__2u:11027": "bhāvasyāpyabhāvatvamucyate /",
    "GSP33nysu__2u:11028": "anyonyābhāvasya bhedatvādbhedasya ca svarūpatvāṅgīkārāditi cenna /",
    "GSP33nysu__2u:11029": "svarūpabhedasyānyonyābhāvātiriktatvāt /",
    "GSP33nysu__2u:11030": "yaccoktamabhāve 'pi pṛthaktvamastīti tadasat /",
    "GSP33nysu__2u:11031": "pramāṇābhāvāt /",
    "GSP33nysu__2u:11032": "svarūpabhedenaivāsaṅkaropapatteḥ /",
    "GSP33nysu__2u:11033": "pṛthaktvasya ca svarūpabhedātiriktatvādityata āha- anyonyeti //",
    "GSP33nysu__2u:11034": "anyonyābhāvabhedau ca pṛthaktavaṃ ca pṛthak pṛthak // MAnuv_2,2.137cd //",
    "GSP33nysu__2u:11035": "yat kalpayanti taccaiva kalpanāgauravād gatam // MAnuv_2,2.138ab //",
    "GSP33nysu__2u:11036": "pṛthak pṛthagvibhinnānītyarthaḥ /",
    "GSP33nysu__2u:11037": "caśabdo dūṣaṇāntarasuccayārthaḥ /",
    "GSP33nysu__2u:11038": "gataṃ prāgeva nirākṛtam /",
    "GSP33nysu__2u:11039": "anena punaruktidoṣaḥ parihṛto bhavati /",
    "GSP33nysu__2u:11040": "kathaṃ kalpanāgauravādikamityata āha- paryāyatveneti //",
    "GSP33nysu__2u:11041": "paryāyatvena te śabdā jñāyante sarva eva hi // MAnuv_2,2.138cd //",
    "GSP33nysu__2u:11042": "kramaprayojyatvenetyarthaḥ /",
    "GSP33nysu__2u:11043": "sarva eva laukikā vaidikāśca /",
    "GSP33nysu__2u:11044": "atra māyāvādinaścodayanti /",
    "GSP33nysu__2u:11045": "svarūpabhedānatiriktayoranyonyābhāvapṛthaktvayorbhāvābhāvadharmatvopalambhātsarvapadārthānāmapi bhāvābhāvātmatāsiddhiriti yaduktaṃ tadayuktam /",
    "GSP33nysu__2u:11046": "bhedasya vastusvarūpatvānupapatteḥ /",
    "GSP33nysu__2u:11047": "tathāhi /",
    "GSP33nysu__2u:11048": "bhedastāvadvidāraṇātmā /",
    "GSP33nysu__2u:11049": "bhidirvidāraṇa iti vidāraṇārthabhididhāturūpatvādbhedaśabdasya /",
    "GSP33nysu__2u:11050": "tasya ca vidāraṇātmano bhāvasvabhāvatve tasyāpi vidāraṇaṃ syāt /",
    "GSP33nysu__2u:11051": "tathā tadekadeśānāmapi bhedaḥ svabhāva iti tatrāpa vidāraṇaṃ bhavedityanena krameṇa sarvaśūnyatā syāt /",
    "GSP33nysu__2u:11052": "kiñca bhedasya vastusvarūpatve na tatraikatā samaveyāt /",
    "GSP33nysu__2u:11053": "abhedaikārthasamavāyinyā ekatāyā bhedena virodhāt /",
    "GSP33nysu__2u:11054": "ekatvābhāve 'nekatvamapi na syāt /",
    "GSP33nysu__2u:11055": "tatsamāhararūpatvāt tatkāryatvādvā tasya /",
    "GSP33nysu__2u:11056": "ekatvānekatvavikalaṃ ca śūnyamevāpadyate /",
    "GSP33nysu__2u:11057": "api ca yadi bhedo vastusvarūpaṃ syāttadā pratiyogyanapekṣaḥ prasajyeta /",
    "GSP33nysu__2u:11058": "svarūpasyānapekṣatvāt /",
    "GSP33nysu__2u:11059": "nahi ghaṭātpaṭasya bheda itivat ghaṭātpaṭa iti pratītirasti /",
    "GSP33nysu__2u:11060": "ghaṭo bhinno ghaṭasya bheda iti viśeṣaṇaviśeṣyabhāvasambandhapratibhāso",
    "GSP33nysu__2u:11061": "'pi bhedasya vastusvarūpatve dugharṭaḥ syāt /",
    "GSP33nysu__2u:11062": "nahi svayameva svasya viśeṣaṇaṃ sambandhi vā bhavati /",
    "GSP33nysu__2u:11063": "saṃśayaviparyayau caivamucchidyeyātam /",
    "GSP33nysu__2u:11064": "bhedāgrahanimittarau hi tau bhavataḥ /",
    "GSP33nysu__2u:11065": "tatra yadi dharmiṇamavagāhya tau bhavatastadā tatsvabhāvabhūto bhedo 'pi",
    "GSP33nysu__2u:11066": "gṛhīta iti kva tayoravakāśaḥ /",
    "GSP33nysu__2u:11067": "na cennirviṣayatvātsutarām /",
    "GSP33nysu__2u:11068": "yadi cāsmadayaṃ bhinna iti pratiyogighaṭitatayā pratīyamāno bhedo vastunaḥ svarūpaṃ syāt /",
    "GSP33nysu__2u:11069": "tadā tasya saparikarasya bhedasya svarūpe 'ntarbhāvātpratiyogino 'pi",
    "GSP33nysu__2u:11070": "svarūpatayā nimajjanādadvaitamatameva paryavasyediti /",
    "GSP33nysu__2u:11071": "tānapākaroti- bhedasyeti //",
    "GSP33nysu__2u:11072": "bhedasya tu svarūpatve ye vadanti ca śūnyatām /",
    "GSP33nysu__2u:11073": "adbhutatāste yato 'nyasya pratiyogitvamiṣyate // MAnuv_2,2.139 //",
    "GSP33nysu__2u:11074": "tuśabdaḥ prakṛtādvaiśeṣikādervyavacchindanye tviti sambaddhayate /",
    "GSP33nysu__2u:11075": "svarūpatve bhedyavastusvarūpatve /",
    "GSP33nysu__2u:11076": "śūnyatāṃ sarvasyāpīti śeṣaḥ /",
    "GSP33nysu__2u:11077": "caśabdaḥ pūrvoktadūṣaṇasamuccayārthaḥ /",
    "GSP33nysu__2u:11078": "adbhutā āścaryāḥ /",
    "GSP33nysu__2u:11079": "na laukikeṣvevaṃvidhā dṛśyante nāpi parīkṣakeṣviti yāvat /",
    "GSP33nysu__2u:11080": "tatkathamityataḥ śūnyatāpattiṃ tāvannirākaroti- yata iti //",
    "GSP33nysu__2u:11081": "yo bhedo yasya svarūpamiṣyate taṃ bhedaṃ prati tato 'nyasyaiva vastunaḥ pratiyogitvamiṣyate yatastasmādadbhutāsta iti sambandhaḥ /",
    "GSP33nysu__2u:11082": "anyasya pratiyogitve 'pi kathamuktadoṣaparihāra ityata āha- pratiyogino hīti //",
    "GSP33nysu__2u:11083": "pratiyogino hi bhedo 'yaṃ natu svasmāt kathañcana // MAnuv_2,2.140ab //",
    "GSP33nysu__2u:11084": "hiśabdaḥ pūrvavaddhetau /",
    "GSP33nysu__2u:11085": "ayamityevambhāvasya pratyakṣādisiddhatāṃ sūcayati /",
    "GSP33nysu__2u:11086": "svasmāt dharmisvarūpāt /",
    "GSP33nysu__2u:11087": "idamuktaṃ bhavati /",
    "GSP33nysu__2u:11088": "vidāraṇātmā hi bhedo yasya yatastaṃ tato vidārayet /",
    "GSP33nysu__2u:11089": "natu yaṃ kamapi yataḥ kutaścit /",
    "GSP33nysu__2u:11090": "na(hi)ca ghaṭasvarūpasya bhedasya ghaṭa eva pratiyogī yena",
    "GSP33nysu__2u:11091": "svasminvidāraṇaṃ syāt /",
    "GSP33nysu__2u:11092": "kintu ghaṭādaya eva /",
    "GSP33nysu__2u:11093": "tato vidāraṇaṃ tu nāniṣyam /",
    "GSP33nysu__2u:11094": "tasya śūnyatānāpādakatvāditi /",
    "GSP33nysu__2u:11095": "kiñca bhidyate 'neneti yadi bhedaśabdaḥ karaṇasādhano bhavet tadā bhedaḥ",
    "GSP33nysu__2u:11096": "kamapi vidārayet /",
    "GSP33nysu__2u:11097": "bhāvasādhanatvāṅgīkārāt /",
    "GSP33nysu__2u:11098": "ato 'bhyupagamyaiva karaṇasādhanatāmayaṃ parihāraḥ abhihita",
    "GSP33nysu__2u:11099": "ityāśayavānāha- kathañcaneti //",
    "GSP33nysu__2u:11100": "idamuditamiti śeṣaḥ /",
    "GSP33nysu__2u:11101": "kiñca vidāraṇamapi lavitrādi yatsambandhi tadvidārayati /",
    "GSP33nysu__2u:11102": "natu svātmānam /",
    "GSP33nysu__2u:11103": "ato dharmabhedavāde kathañcididaṃ vaktavyam /",
    "GSP33nysu__2u:11104": "svarūpabhedavāde tu kvāsyāvakāśaḥ /",
    "GSP33nysu__2u:11105": "bhedasya vastusvarūpatve na tatraikatā samaveyādityapyanenaiva nirastam /",
    "GSP33nysu__2u:11106": "nahyekatānekate svarūpeṇa viruddhe /",
    "GSP33nysu__2u:11107": "ekasyaiva ghaṭasyānyāpekṣayānekatvadarśanāt /",
    "GSP33nysu__2u:11108": "kintu yadapekṣayānekastadapekṣayaivaika iti viruddham /",
    "GSP33nysu__2u:11109": "tatra ghaṭasya parasmātpratiyogina eva bheda iti /",
    "GSP33nysu__2u:11110": "tadapekṣayaivānekatvaṃ svāpekṣayā tvekatvamiti ko virodhaḥ /",
    "GSP33nysu__2u:11111": "api caikatvānekatvayoḥ sāmānādhikaraṇyaṃ vā viruddhaṃ dharmadharmibhāvo vā",
    "GSP33nysu__2u:11112": "ādye naikatāyā bhedena virodhaḥ /",
    "GSP33nysu__2u:11113": "bhedasya svarūpatvenaikatāsāmānādhikaraṇyābhāvāt /",
    "GSP33nysu__2u:11114": "na dvitīyaḥ /",
    "GSP33nysu__2u:11115": "ekaṃ dvitvamiti darśanāt /",
    "GSP33nysu__2u:11116": "ekatvānekatvābhāve 'pi śūnyatvaṃ kutaḥ /",
    "GSP33nysu__2u:11117": "vaiśeṣikādīnāṃ guṇādivanmāyāvādināṃ brahmavadaguṇasyāpi sattvopapatteriti",
    "GSP33nysu__2u:11118": "nanu bhedo vastusvarūpaṃ cetpratiyoginirūpya eva na syāt /",
    "GSP33nysu__2u:11119": "svarūpasya tadabhāvāt /",
    "GSP33nysu__2u:11120": "ato nāyaṃ parihāro yujyate /",
    "GSP33nysu__2u:11121": "tathāca svasminneva vidāraṇe punaḥ śūnyataiveti cenna /",
    "GSP33nysu__2u:11122": "svataḥ parato 'pi vyāptyasiddheḥ /",
    "GSP33nysu__2u:11123": "yathā(hi) paranirūpyamapi brahmaṇo jīvaikyaṃ brahmasvarūpatvaṃ māyāvādināṅgīkṛtam asmābhiśca paratvādikaṃ dravyasvarūpam /",
    "GSP33nysu__2u:11124": "tathā pratiyoginirūpyasyāpi bhedasya vastusvarūpatve ko virodhaḥ /",
    "GSP33nysu__2u:11125": "kiñca bhedo vastusvarūpamiti bruvāṇo vastusvarūpasyāparanirūpyatvaṃ kathamabhyupeyāt /",
    "GSP33nysu__2u:11126": "etāvattu syāt /",
    "GSP33nysu__2u:11127": "ekasyaiva vastunaḥ pratiyogipratītimapekṣyānapekṣya ca pratītiḥ katham /",
    "GSP33nysu__2u:11128": "tatrāpi na saiva pratītirubhayīṃ gatimaśnute /",
    "GSP33nysu__2u:11129": "kintu pratītidvayametat /",
    "GSP33nysu__2u:11130": "taccaikasminnapi vastuni viśeṣabalamavalambya samañjasaṃ bhaviṣyatīti bhedasya parapratiyogitopapatteḥ kutaḥ svasminvidāraṇāpattiḥ /",
    "GSP33nysu__2u:11131": "astu vā svarūpavidāraṇam /",
    "GSP33nysu__2u:11132": "tathāpi śūnyatāpādanamayuktamevetyāśayavānāha- vibhāgeneti //",
    "GSP33nysu__2u:11133": "vibhāgenālpataiva syāt kuta eva ca śūnyatā // MAnuv_2,2.140cd //",
    "GSP33nysu__2u:11134": "loṣṭhādeḥ khalvavayavibhāgena loṣṭhādivināśe satyalparimāṇāvayavāvaśeṣo",
    "GSP33nysu__2u:11135": "'vagato, natu sarvaśūnyatā /",
    "GSP33nysu__2u:11136": "tathā sarvatrāpi vibhāgenālpatālpāvayavāvaśeṣataiva syācchūnyatā tu kuta eva syāt /",
    "GSP33nysu__2u:11137": "nanu ca pañcaṣeṣu sthaleṣu vidāraṇenālpālpatarālpatamavastvavaśeṣe 'pyantataḥ kasyacidavayavajātasya śūnyatāyāṃ sarvaśūnyatā syādityata āha-",
    "GSP33nysu__2u:11138": "neti //",
    "GSP33nysu__2u:11139": "na śūnyānāṃ hi saṃyogād bhāvo vastuna iṣyate // MAnuv_2,2.141ab //",
    "GSP33nysu__2u:11140": "yatsaṃyogena hi yadvastūtpannaṃ tasminvidāraṇe sati saṃyoganāśādvastunāśānantaraṃ tadavaśeṣo bhavati /",
    "GSP33nysu__2u:11141": "yathā tantusaṃyogenotpanne ghaṭe tantuvidāraṇasaṃyoganāśakrameṇa vinaṣṭe tantvavaśeṣaḥ /",
    "GSP33nysu__2u:11142": "evaṃca yadi keṣāñcitparamālpānāṃ vastūnāṃ śūnyasaṃyogādutpattiḥ syāttadā vidāraṇe sati saṃyoganāśena kāryanāśe śūnyāvaśeṣaḥ syāt /",
    "GSP33nysu__2u:11143": "nacaivaṃ prāmāṇikairiṣyate /",
    "GSP33nysu__2u:11144": "ato 'saṅgataṃ sarvaśūnyatāpādanamiti /",
    "GSP33nysu__2u:11145": "bhāvo janma /",
    "GSP33nysu__2u:11146": "nanu śūnyatvaṃ nāma nātyantāsattvamāpādyatvena vivakṣitam /",
    "GSP33nysu__2u:11147": "kintu sūkṣmatamatvameva /",
    "GSP33nysu__2u:11148": "taccāniṣyamityata āha- vidāraṇeti //",
    "GSP33nysu__2u:11149": "vidāraṇārtho dhātuśca vibhāgaguṇavācakaḥ // MAnuv_2,2.141cd //",
    "GSP33nysu__2u:11150": "syādetadyadi bhedo vidāraṇātmā bhavet /",
    "GSP33nysu__2u:11151": "nacaivam /",
    "GSP33nysu__2u:11152": "pramāṇābhāvāt /",
    "GSP33nysu__2u:11153": "aṅgīkṛtyaiva tu pūrvaḥ parihāro 'bhihitaḥ /",
    "GSP33nysu__2u:11154": "nanūktamatra bhedaśabdādeva bhedasya vidāraṇātmakatvamavagamyate /",
    "GSP33nysu__2u:11155": "sa hi bhiderdhāto rūpam /",
    "GSP33nysu__2u:11156": "sa ca vidāraṇārthatayā vyākhyāta iti /",
    "GSP33nysu__2u:11157": "atrotraram /",
    "GSP33nysu__2u:11158": "yadā bhididhāturvidāraṇārtho vivakṣitastadā bhedaśabdo vibhāgākhyaguṇavācako na tvanyonyābhāvalakṣaṇabhedavācaka iti /",
    "GSP33nysu__2u:11159": "etaduktaṃ bhavati /",
    "GSP33nysu__2u:11160": "“kriyāvācitvamākhyātumekaiko 'rthaḥ pradarśitaḥ /",
    "GSP33nysu__2u:11161": "prayogato 'nugantavyā anekārthā hi dhātavaḥ'; iti vacanādbhidirvibhāgavacano 'nyatvavacanaśca",
    "GSP33nysu__2u:11162": "bhinno ghaṭa ityukte sphuṭita iti gamyate /",
    "GSP33nysu__2u:11163": "bhinnaṃ gaganaṃ ghaṭādityanyaditi vijñāyate /",
    "GSP33nysu__2u:11164": "tatra vibhāgo vidāraṇātmā nānyatvam /",
    "GSP33nysu__2u:11165": "tadeva cātra prakṛtaṃ na vibhāga ityanyatālakṣaṇasya bhedasya vastusvarūpatve vidāraṇaprasaṅgenātyalpatāpādanamapyasaṅgatameva,",
    "GSP33nysu__2u:11166": "chalatvāditi /",
    "GSP33nysu__2u:11167": "nanu vibhāgasyānyatvasya ca ko viśeṣo yenaivamucyata iti cenna /",
    "GSP33nysu__2u:11168": "guṇagrahaṇenaiva parihṛtatvāt /",
    "GSP33nysu__2u:11169": "vibhāgo hi guṇatayā vaiśeṣikādibhirupāttaḥ /",
    "GSP33nysu__2u:11170": "anyatā cānyonyābhāva iti sphuṭo bhedaḥ /",
    "GSP33nysu__2u:11171": "yastu guṇādiprakriyāṃ na māyāvādī manyate /",
    "GSP33nysu__2u:11172": "taṃ bodhayitumāha- avidāraṇe 'pīti //",
    "GSP33nysu__2u:11173": "avidāraṇe 'pi hyāsyasya bhinnāvoṣṭhau tu tasya ca // MAnuv_2,2.142ab //",
    "GSP33nysu__2u:11174": "āsyasyetyāsyasambandhinoroṣṭhayorgrahaṇam /",
    "GSP33nysu__2u:11175": "tasya ca māyāvādina eva /",
    "GSP33nysu__2u:11176": "yadā hi māyāvādī niruttaratayā tūṣṇīmāste tadā tadīyayoroṣṭhayorvidāraṇalakṣaṇavibhāgābhāve",
    "GSP33nysu__2u:11177": "bhinnāvanyonyābhāvalakṣaṇabhedavantau bhavata eva /",
    "GSP33nysu__2u:11178": "yadabhāve ca yadasti tattato 'nyaditi ca prasiddhameva /",
    "GSP33nysu__2u:11179": "ato vibhāgādbhedo 'rthāntarameveti jñāyate /",
    "GSP33nysu__2u:11180": "tasya cetyanena nātaḥ paraṃ svarūpabhede kācidanupapattiḥ sambhāvitāstīti sūcitam /",
    "GSP33nysu__2u:11181": "nanu kathaṃ nāsti /",
    "GSP33nysu__2u:11182": "viśeṣaṇaviśeṣyabhāvānupapattyāderaparihṛtatvāditi cenna /",
    "GSP33nysu__2u:11183": "svarūpatve 'pi viśeṣabalena viśeṣaṇaviśeṣyabhāvasambandhāvabhāsopapatteḥ /",
    "GSP33nysu__2u:11184": "anyathā'nandaṃ brahma ānandaṃ brahmaṇa ityāderanupapattiprasaṅgāt /",
    "GSP33nysu__2u:11185": "saṃśayaviparyayānupapattirapi nāsti /",
    "GSP33nysu__2u:11186": "saviśeṣatvena jñātājñātatvopapatteḥ /",
    "GSP33nysu__2u:11187": "anyathā'tmasvarūpe svayaṃprakāśamāne tatsvarūpamātrāṇāmadvitīyatvānandatvādīnāmapi prakāśanīyamānna jātu kasyacitsaṃśayaviparyayau syātām /",
    "GSP33nysu__2u:11188": "avidyāvaśāttatra tatheti cet /",
    "GSP33nysu__2u:11189": "atrāpi sādṛ(śyādiva)śyavaśāttatheti santoṣyavyam /",
    "GSP33nysu__2u:11190": "yaccādvaitaparyavasānamuktam /",
    "GSP33nysu__2u:11191": "tatkuta iti vaktavyam /",
    "GSP33nysu__2u:11192": "yadi manyeta yathā hi lambakarṇa āgato, nīlamānīyatāmityādau parikaravato yadbhavati tatparikarasyāpi, tathā pratiyogighaṭitasya bhedasya",
    "GSP33nysu__2u:11193": "dharmisvarūpatve pratiyogino 'pi ta(tra nima)nnimajjanaṃ syāditi tatra kiṃ",
    "GSP33nysu__2u:11194": "sambhāvanayedamucyate uta vyāptyā /",
    "GSP33nysu__2u:11195": "nādyaḥ /",
    "GSP33nysu__2u:11196": "praśithilamūlatvāt /",
    "GSP33nysu__2u:11197": "na dvitīyaḥ /",
    "GSP33nysu__2u:11198": "citragurānīyatāṃ kāśīnivāsī samāgata ityādau tadabhāvāt /",
    "GSP33nysu__2u:11199": "pāramārthikīṃ dṛṣṭimavalambamānasya tadapi asiddhamiti cet /",
    "GSP33nysu__2u:11200": "aho pakṣapāto 'sya yatparasyāniṣyaṃ prasañjayanvyāptigrahaṇāya laukikaṃ",
    "GSP33nysu__2u:11201": "dṛṣṭāntaṃ bahumanyate vyabhicāre tu tatrodāste /",
    "GSP33nysu__2u:11202": "parasiddhena parasyaivāniṣyāpādanamiti cet /",
    "GSP33nysu__2u:11203": "tarhi mūlaśaithilyamapi paraḥ svasiddhena pratipatsyate /",
    "GSP33nysu__2u:11204": "vaicitryaṃ kinnimittamiti cet /",
    "GSP33nysu__2u:11205": "vyāvartakatvamātreṇa pratiyogināmupayogāditi brūmaḥ /",
    "GSP33nysu__2u:11206": "tadevaṃ svaparamatāvalokānapekṣayaiva doṣodbhāvanādupekṣaṇamevonmattavākyavanmāyāvādasyocitam",
    "GSP33nysu__2u:11207": "kinnirākaraṇenetyāśayavānupasaṃharati- ata iti //",
    "GSP33nysu__2u:11208": "ata unmattavākyatvānmāyāvādo 'bhyupekṣitaḥ // MAnuv_2,2.142cd //",
    "GSP33nysu__2u:11209": "nanvevaṃvidhaṃ mataṃ siddhāntaviruddhatvātsūtrakṛtā kuto 'tra na nirākṛtamityetadanena parihriyate",
    "GSP33nysu__2u:11210": "upekṣitaḥ sūtrakāreṇeti śeṣaḥ /",
    "GSP33nysu__2u:11211": "evaṃ samavāyaṃ nirākṛtyedānīṃ sambandhaprasaṅgena sambandhināmapi guṇādīnāṃ prasaktatvādīśvaraguṇasaṅkhayāvipratipattiṃ nirākaroti- naceti",
    "GSP33nysu__2u:11212": "na cāmandasadānandasyandyanantaguṇārṇavaḥ /",
    "GSP33nysu__2u:11213": "īśvaro 'ṣṭaguṇatvena prameyo 'pramitatvataḥ // MAnuv_2,2.143 //",
    "GSP33nysu__2u:11214": "īśvaro 'ṣṭaguṇatvena aṣṭāveva guṇā asya santītyevaṃrūpeṇa, na prameyo na",
    "GSP33nysu__2u:11215": "pratipattavyaḥ /",
    "GSP33nysu__2u:11216": "kutaḥ apramitatvataḥ aṣṭaguṇatve pramāṇābhāvāt /",
    "GSP33nysu__2u:11217": "kintvamandasadānandasyandyanantaguṇārṇavaḥ prameyaḥ /",
    "GSP33nysu__2u:11218": "arṇava ivārṇavaḥ, kṣīrārṇavaḥ sudhāsyandī bhavati /",
    "GSP33nysu__2u:11219": "ayañcānalpavidoṣānandasudhāsyandī /",
    "GSP33nysu__2u:11220": "so 'nantā guṇāḥ śubhapadārthāścintāmaṇiprabhṛtayo 'sminnityanantaguṇaḥ /",
    "GSP33nysu__2u:11221": "ayamapyānandādayo 'nantā guṇā asminnityanantaguṇaḥ /",
    "GSP33nysu__2u:11222": "amandasadānandasyandī cāsāvanantaguṇaścāsāvarṇavaśceti vigrahaḥ /",
    "GSP33nysu__2u:11223": "aṣṭaguṇatvavadanantaguṇatve 'pīśvarasya pramāṇaṃ nāstītyata āha- mayīti //",
    "GSP33nysu__2u:11224": "mayyanantaguṇe 'nante guṇato 'nantavigrahe /",
    "GSP33nysu__2u:11225": "anantaguṇamāhātmyaśaktijñānamahārṇavaḥ // MAnuv_2,2.144 //",
    "GSP33nysu__2u:11226": "nārāyaṇaḥ paro 'śeṣacetanebhyaḥ paraṃ padam /",
    "GSP33nysu__2u:11227": "ityādivedatadvākyairanantaiścāvasīyate // MAnuv_2,2.145 //",
    "GSP33nysu__2u:11228": "anantaguṇatā viṣṇoḥ ... // MAnuv_2,2.146a //",
    "GSP33nysu__2u:11229": "anantā asaṅkhayātā guṇā yasyāsāvanantaguṇaḥ /",
    "GSP33nysu__2u:11230": "guṇato 'nanta iti guṇānāṃ pratyekamanavadhikatvamanantāvāntaraviśeṣavattvaṃ cābhipreyate",
    "GSP33nysu__2u:11231": "anantavigraha ityantaṃ bhagavadvākyam /",
    "GSP33nysu__2u:11232": "uttaraṃ vedavākyam /",
    "GSP33nysu__2u:11233": "guṇamāhātmyeti sāmānyaviśeṣābhyāmuktam /",
    "GSP33nysu__2u:11234": "māhātmyaṃ parimāṇātiśayaḥ /",
    "GSP33nysu__2u:11235": "paraṃ padamityuddiśyānyaducyata iti na liṅgavyatyayadoṣaḥ /",
    "GSP33nysu__2u:11236": "nanvetāni vacanānyupacaritārthāni kinna syurityata āha- kathameveti //",
    "GSP33nysu__2u:11237": "... kathameva hyapodyate // MAnuv_2,2.146b //",
    "GSP33nysu__2u:11238": "bādhakavaśāddhi mukhyārtho 'podyate /",
    "GSP33nysu__2u:11239": "nacātra tadastītyato 'nantaguṇatā viṣṇoḥ kathamevāpodyate /",
    "GSP33nysu__2u:11240": "yacca vaiśeṣikādibhirīśvarajñānecchāprayatnānāmakhaṇḍatvamuktaṃ tadapyasat",
    "GSP33nysu__2u:11241": "“anantaṃ guṇataḥ'; iti pratyekaṃ guṇānāmanantaviśeṣavattvasyāgamasiddhatvāt /",
    "GSP33nysu__2u:11242": "tadanaṅgīkāre bādhakaṃ cāha- yadīti //",
    "GSP33nysu__2u:11243": "yadyanantaviśeṣāśca tajjñānādernivāritāḥ // MAnuv_2,2.146cd //",
    "GSP33nysu__2u:11244": "kathaṃ tattadviṣayatā sārvajñyārthaṃ vidhīyate /",
    "GSP33nysu__2u:11245": "aupādhikaviśeṣastu pūrvameva nirākṛtaḥ // MAnuv_2,2.147 //",
    "GSP33nysu__2u:11246": "tattadviṣayatā ghaṭādiviṣayatā, vidhīyate astitvenāṅgīkriyate /",
    "GSP33nysu__2u:11247": "mā bhūttattadviṣayatvamityata uktam- sārvajñārthamiti //",
    "GSP33nysu__2u:11248": "upalakṣaṇaṃ caitat /",
    "GSP33nysu__2u:11249": "sarvakartṛtvādyarthaṃ cetyapi draṣṭavyam /",
    "GSP33nysu__2u:11250": "atrānantaviśeṣā iti yathāgamasiddhoktiḥ /",
    "GSP33nysu__2u:11251": "vastutastu yadi īśvarajñānādi nirviśeṣaṃ syāttadā tattadviṣayatvaṃ na syāt /",
    "GSP33nysu__2u:11252": "tadā ca tasya sārvajñādikaṃ na syāt /",
    "GSP33nysu__2u:11253": "sarvaviṣayajñānavānhi sarvajño nāma /",
    "GSP33nysu__2u:11254": "tathā sarvakāryotpattiviṣayecchāprayatnavānsarvakartā /",
    "GSP33nysu__2u:11255": "sarvakāryavināśaviṣayecchādimāṃśca sarvasaṃhartā /",
    "GSP33nysu__2u:11256": "aṅgīkṛtaṃ ca sārvajñādi pareṇa parameśvarasya /",
    "GSP33nysu__2u:11257": "atastadarthaṃ jñānādestattadviṣayatayā bhāvyam /",
    "GSP33nysu__2u:11258": "kathaṃ ca tathā sati nirviśeṣatvamiti /",
    "GSP33nysu__2u:11259": "etanaidapi nirastam /",
    "GSP33nysu__2u:11260": "yadāhuḥ /",
    "GSP33nysu__2u:11261": "“anityaṃ hi jñānādi karmakārakatayā viṣayasahitatvamapekṣeta /",
    "GSP33nysu__2u:11262": "nityasya tu kiṃ viṣayeṇa'; iti /",
    "GSP33nysu__2u:11263": "viṣayāṇāṃ cānantyādanantaviśeṣatāsiddhiḥ /",
    "GSP33nysu__2u:11264": "syādetat /",
    "GSP33nysu__2u:11265": "nirviśeṣameveśvarajñānaṃ jñaptirūpam /",
    "GSP33nysu__2u:11266": "tattu taistairghaṭādyupādhibhistattadviṣayamiti vyapadiśyate /",
    "GSP33nysu__2u:11267": "evamakhaṇḍaiva tasyecchāstvityevamākārā /",
    "GSP33nysu__2u:11268": "tathāpi taistaiḥ sṛṣṭayādyupādhibhiḥ sisṛkṣā sajjihīrṣetyādyucyate /",
    "GSP33nysu__2u:11269": "tathā prayatno 'pi /",
    "GSP33nysu__2u:11270": "ataḥ svato viśeṣābhāve 'pyaupādhikaviśeṣavaśāttattadviṣayatā sārvajñādikaṃ ca yuktamityata āha- aupādhiketi //",
    "GSP33nysu__2u:11271": "aupādhiko 'pi viśeṣo 'sti na vā /",
    "GSP33nysu__2u:11272": "asti cetkathaṃ nirviśeṣatvam /",
    "GSP33nysu__2u:11273": "na cetpunaḥ sārvajñādyabhāva ityādipūrvoktanyāyenaiva nirastamityarthaḥ /",
    "GSP33nysu__2u:11274": "kiñcopādhirjñānādisambaddho viśeṣamāpādayedasambaddho vā /",
    "GSP33nysu__2u:11275": "ādye sambandho viṣayaviṣayibhāvātirikto nāstīti pūrvameva tadviṣayataiṣyavyā /",
    "GSP33nysu__2u:11276": "dvitīye 'tiprasaṅgaḥ /",
    "GSP33nysu__2u:11277": "api cāstvityevamākāreṇaivecchādinā sṛṣṭayādikaṃ bhavati uta sṛṣṭayādikaṃ bhavatvityevamākāreṇa",
    "GSP33nysu__2u:11278": "nādyaḥ /",
    "GSP33nysu__2u:11279": "atiprasaṅgāt /",
    "GSP33nysu__2u:11280": "dvitīye svataḥ saviśeṣatvamityeṣā dik /",
    "GSP33nysu__2u:11281": "vaiśeṣikādayaḥ kecidīśvarajñānaṃ svaprakāśaṃ na bhavatītyāhuḥ /",
    "GSP33nysu__2u:11282": "tānapākaroti- svaprakāśatvamapīti //",
    "GSP33nysu__2u:11283": "svaprakāśatvamapi tu yairjñānasya nivāritam /",
    "GSP33nysu__2u:11284": "kathaṃ sarvajñatā tasya ... // MAnuv_2,2.148a-c //",
    "GSP33nysu__2u:11285": "yaistviti sambandhaḥ /",
    "GSP33nysu__2u:11286": "kecidvaiśeṣikādayaḥ svaprakāśatāmaṅgīkurvantītyetatsūcayituṃ tuśabdaḥ /",
    "GSP33nysu__2u:11287": "jñānasya īśvarajñānasya /",
    "GSP33nysu__2u:11288": "teṣāṃ pakṣa iti śeṣaḥ /",
    "GSP33nysu__2u:11289": "tasya īśvarasya /",
    "GSP33nysu__2u:11290": "kathaṃ svaprakāśatvābhāve sarvajñatābhāva ityata āha- sveti //",
    "GSP33nysu__2u:11291": "... svajñānādhigamaṃ vinā // MAnuv_2,2.148d //",
    "GSP33nysu__2u:11292": "svajñānādhigamābhāvādityarthaḥ /",
    "GSP33nysu__2u:11293": "ekameva hīśvarajñānaṃ tacca svavyatiriktameva viṣayīkaroti na tu svarūpamiti kathamīśvaraḥ sarvajñaḥ syāditi /",
    "GSP33nysu__2u:11294": "svaprakāśajñānābhāve 'pīśvarasya sārvajñasambhavaṃ śaṅkate- jñānamiti //",
    "GSP33nysu__2u:11295": "jñānaṃ viśvādhigaṃ tvekaṃ tajjñānaviṣayaṃ param /",
    "GSP33nysu__2u:11296": "iti jñānadvayenaiva sarvavit parameśvaraḥ // MAnuv_2,2.149 //",
    "GSP33nysu__2u:11297": "iti ced ... // MAnuv_2,2.150a //",
    "GSP33nysu__2u:11298": "viśvādhigaṃ svavyatiriktasamastaviṣayam /",
    "GSP33nysu__2u:11299": "tajjñānaṃ viṣayo yasya tattathoktam /",
    "GSP33nysu__2u:11300": "syādayaṃ doṣo yadīśvarasyaikameva jñānaṃ syānna caivam /",
    "GSP33nysu__2u:11301": "dve khalvīśvarajñāne /",
    "GSP33nysu__2u:11302": "tatraikaṃ svavyatiriktadvitīyajñānasahitasarvaviṣayam /",
    "GSP33nysu__2u:11303": "dvitīyaṃ tu tajjñānaviṣayīkāri /",
    "GSP33nysu__2u:11304": "evaṃca jñānasya svaviṣayatvābhāve 'pīśvarasyaivaṃvidhajñānadvayenaiva",
    "GSP33nysu__2u:11305": "sarvavittvamupapadyata iti /",
    "GSP33nysu__2u:11306": "tathāpīśvarasyāsārvajñaṃ tajjñānasya vā svaprakāśatvaṃ",
    "GSP33nysu__2u:11307": "duṣpariharamityāśayavānuttaramāha- eṣa eveti //",
    "GSP33nysu__2u:11308": "... eṣa evārthastajjñānāvasito yadi /",
    "GSP33nysu__2u:11309": "svaprakāśatvameva syāj ... // MAnuv_2,2.150a-c //",
    "GSP33nysu__2u:11310": "āstāṃ tāvatsajātīyātmaviśeṣaguṇayaugapadyānupapattiḥ /",
    "GSP33nysu__2u:11311": "jñānadvayavānahaṃ, jñānadvayena sarvajño 'smi, idaṃ me jñānametajjñānaviṣayaṃ etaccaitadviṣayamityādireṣa evārtha īśvareṇa jñāyate na vā /",
    "GSP33nysu__2u:11312": "neti pakṣe tasya sārvajñaṃ na syāt /",
    "GSP33nysu__2u:11313": "ādye kimetayoranyatareṇota jñānāntareṇa /",
    "GSP33nysu__2u:11314": "prathamasyedamuttaram /",
    "GSP33nysu__2u:11315": "eṣa evārthastayoranyatareṇa jñānenāvasito viṣayīkṛto yadi tadā tasya jñānasya svaprakāśatvaṃ syādeveti /",
    "GSP33nysu__2u:11316": "tatkathamityata āha- jñānaṃ hīti //",
    "GSP33nysu__2u:11317": "... jñānaṃ hyetad viśeṣaṇam // MAnuv_2,2.150d //",
    "GSP33nysu__2u:11318": "yadyapyetajjñānaṃ na niṣkṛṣṭaṃ svasya svaviṣayatāmāpadyate /",
    "GSP33nysu__2u:11319": "tathāpi jñānaviṣayasyaitasya jñānadvayānahamityāderarthasya viśeṣaṇaṃ bhavatyeva /",
    "GSP33nysu__2u:11320": "tathāca viśiṣṭārthaviṣayatve viśeṣaṇabhūtasvaviṣayatvamavarjanīyameva /",
    "GSP33nysu__2u:11321": "nahi daṇḍisākṣātkāre daṇḍo na sphuratīti yuktamiti /",
    "GSP33nysu__2u:11322": "dvitīye doṣamāha- jñānāntareṇeti //",
    "GSP33nysu__2u:11323": "jñānāntareṇa cedatra bhavedevānavasthitiḥ // MAnuv_2,2.151ab //",
    "GSP33nysu__2u:11324": "jñānāntareṇa tṛtīyena jñānena /",
    "GSP33nysu__2u:11325": "yadyeṣo 'rtho viṣayīkriyate /",
    "GSP33nysu__2u:11326": "atra asminpakṣe anavasthitiḥ jñānadvayavānīśvara iti niyamābhāvo bhavet /",
    "GSP33nysu__2u:11327": "yastu jñānatrayavāniti niyamaṃ manyate sa praṣṭavyaḥ /",
    "GSP33nysu__2u:11328": "kiṃ jñānatrayavānahamasmītyādikamarthamīśvaro vetti na veti /",
    "GSP33nysu__2u:11329": "dvitīye tu punarasārvajñam /",
    "GSP33nysu__2u:11330": "ādye kimetattrayānyatamena, uta caturthena /",
    "GSP33nysu__2u:11331": "nādyaḥ /",
    "GSP33nysu__2u:11332": "svaprakāśatāpatteḥ /",
    "GSP33nysu__2u:11333": "dvitīye punaranavasthaiva /",
    "GSP33nysu__2u:11334": "evaṃ jñānāntaraparamparābhyupagamavyasanaṃ durvāraṃ syāt /",
    "GSP33nysu__2u:11335": "nanvanantānīśvarajñānānyabhyupagacchāmi ko doṣa iti cenna /",
    "GSP33nysu__2u:11336": "kalpanāgauravādvaramekasyaiva jñānasya svaprakāśatvābhyupagama",
    "GSP33nysu__2u:11337": "ityāśayavānupasaṃharati- svaprakāśatvamiti //",
    "GSP33nysu__2u:11338": "svaprakāśatvametasmād durnivāryaṃ samāpatet // MAnuv_2,2.151cd //",
    "GSP33nysu__2u:11339": "nanu jñānaṃ na svaprakāśaṃ vastutvādityādeḥ viruddhaṃ(di) svaprakāśatvaṃ kathamaṅgīkartumucitamiti cet (na) /",
    "GSP33nysu__2u:11340": "yat vastu, na tatsvaprakāśamiti vyāptijñānaṃ svātmānaṃ na viṣayīkaroti",
    "GSP33nysu__2u:11341": "cenna sarvopasaṃhāravadvayāptisiddhiḥ /",
    "GSP33nysu__2u:11342": "viṣayīkaraṇe tu svaprakāśatvaṃ durnivāramityāśayavato vopasaṃhāraḥ /",
    "GSP33nysu__2u:11343": "yaduktamīśvaro 'nantaguṇa iti tadanupapannam /",
    "GSP33nysu__2u:11344": "caturviṃśateradhikānāṃ guṇānāmabhāvāt /",
    "GSP33nysu__2u:11345": "tatrāpi keṣāñcidīśvare 'nupapatteḥ /",
    "GSP33nysu__2u:11346": "tasmādupapannairaṣṭabhireva guṇairupapanno bhagavāniti /",
    "GSP33nysu__2u:11347": "maivam /",
    "GSP33nysu__2u:11348": "śauryaudāyarprāgalbhyaprabhṛtīnāṃ guṇānāṃ bhāvāt /",
    "GSP33nysu__2u:11349": "pareṇa svīkṛteṣvapi keṣāñcidanupapattyabhāvācca /",
    "GSP33nysu__2u:11350": "tathāhi /",
    "GSP33nysu__2u:11351": "sukhaṃ tāvadīśvarasya kuto nāṅgīkartavyam /",
    "GSP33nysu__2u:11352": "īśvaraḥ sukharahito duḥkharahitatvādghaṭavat /",
    "GSP33nysu__2u:11353": "sukhavāṃścedaduḥkhavānprasajyate devadattavaditi vipakṣe bādhakopapannādanumānāditi cet /",
    "GSP33nysu__2u:11354": "tatrānugrāhakasya tarkasya tāvaddūṣaṇamāha- sukhavāniti //",
    "GSP33nysu__2u:11355": "sukhavān duḥkhavāṃśca syāditi vyāptiśca no bhavet // MAnuv_2,2.152ab //",
    "GSP33nysu__2u:11356": "kathaṃ vyāptyabhāva ityata āha- nirduḥkhatvamiti //",
    "GSP33nysu__2u:11357": "nirduḥkhatvaṃ mahānandaḥ śrutyaiveśasya bhaṇyate // MAnuv_2,2.152cd //",
    "GSP33nysu__2u:11358": "yadyapi sukhitvaṃ duḥkhitvena sahacaritaṃ devadattādāvupalabdham /",
    "GSP33nysu__2u:11359": "tathāpīśvare nirduḥkhe 'pi vācyaṃ prāk prasañjānādvayāptigrahaṇavelāyāmevedaṃ vyāptibhaṅgodbhāvanamiti",
    "GSP33nysu__2u:11360": "sarvatrāpyevaṃ vaktuṃ śakyatvenoktadoṣānistārāditi /",
    "GSP33nysu__2u:11361": "maivam /",
    "GSP33nysu__2u:11362": "svābhyupagamamātreṇāpādanasthale vyāptibhaṅgābhidhāne satyevametat /",
    "GSP33nysu__2u:11363": "nacaivaṃ prakṛte /",
    "GSP33nysu__2u:11364": "śrutibalenaiveśvare sukhitvasya duḥkhitva(sya)vyabhicāropapādanāt /",
    "GSP33nysu__2u:11365": "tadidamuktam- śrutyaiva bhaṇyata iti //",
    "GSP33nysu__2u:11366": "pratyekaṃ sambandhādekavacanam /",
    "GSP33nysu__2u:11367": "kāsau śrutirityato 'rthatastāmudāharati- ya iti //",
    "GSP33nysu__2u:11368": "yo 'śanāyāpipāse ca śokādīṃścātivartate /",
    "GSP33nysu__2u:11369": "ānandaṃ brahmaṇo vidvān vipāpmetyādikā ca sā // MAnuv_2,2.153 //",
    "GSP33nysu__2u:11370": "anena”yo 'śanāyāpipāse śokaṃ mohaṃ jarāṃ mṛtyumatyeti'; iti śrutimupādatte /",
    "GSP33nysu__2u:11371": "vipāpmetyanena”ya ātmāpahatapāpmā'; ityādiśrutim /",
    "GSP33nysu__2u:11372": "sā nirduḥkhatvādyabhidhātrī /",
    "GSP33nysu__2u:11373": "nanvānandaśruterduḥkhābhāvaviṣayatvopapatterna śrutyavaṣṭambhena prasaṅgamūlabhūtavyāptibhaṅgo vaktuṃ śakyata ityato 'ṅgīkṛtya",
    "GSP33nysu__2u:11374": "tāvatsopādhikatvamāha- īśvarasyeti //",
    "GSP33nysu__2u:11375": "īśvarasya tatheṣṭatvaṃ duḥkhitvopādhirityapi /",
    "GSP33nysu__2u:11376": "ukte kimuttaraṃ brūyācchrutyanādaratatparaḥ // MAnuv_2,2.154 //",
    "GSP33nysu__2u:11377": "tatheṣṭatvaṃ duḥkhī bhavatvitīṣṭatvam /",
    "GSP33nysu__2u:11378": "duḥkhitvopādhiḥ duḥkhitvaprayojakam /",
    "GSP33nysu__2u:11379": "apipadenādharmādimattvaṃ samuccinoti /",
    "GSP33nysu__2u:11380": "anādaro vinā bādhakena pratītārthaparityāgaḥ /",
    "GSP33nysu__2u:11381": "mā bhūttāvat śrutyavaṣṭambhena vyāptibhaṅgaḥ, sopādhikatayā tu bhaviṣyati",
    "GSP33nysu__2u:11382": "sopādhikasambandhasya vyabhicāraniyamāditi /",
    "GSP33nysu__2u:11383": "yaḥ sukhī sa duḥkhī bhavatvitīśvarecchāviṣaya eveti niyamānnāyamupādhirityata āha- na ceti",
    "GSP33nysu__2u:11384": "na cātmaduḥkhitecchā syādata etannivāryate // MAnuv_2,2.155ab //",
    "GSP33nysu__2u:11385": "īśvarasya hi”ānandaṃ brahmaṇo vidvān'; ityādiśruteḥ sukhitve 'pi",
    "GSP33nysu__2u:11386": "nopādhimattvam /",
    "GSP33nysu__2u:11387": "kasyāpyātmaduḥkhitecchābhāvādata etadupādhervyāpyābhimatavyāpakatvaṃ nivāyarte /",
    "GSP33nysu__2u:11388": "yadyapyayaṃ niyamo na darśanamātreṇa siddhayati /",
    "GSP33nysu__2u:11389": "atiprasaṅgāt /",
    "GSP33nysu__2u:11390": "niyāmakaṃ tu nāstīti vaktuṃ śakyate /",
    "GSP33nysu__2u:11391": "tathāpi śrutyarthaparityāgaṃ vārayituṃ prasaṅgāpādanāyedamuditamiti draṣṭavyam /",
    "GSP33nysu__2u:11392": "bhavedetadyadyānandaśrutiḥ sukhavādinī syānna caitadasti /",
    "GSP33nysu__2u:11393": "tasyā duḥkhābhāvaparatvāditi cet /",
    "GSP33nysu__2u:11394": "kiṃ bādhakādiyaṃ śrutiḥ svārthātpracyāvyate utaivameva /",
    "GSP33nysu__2u:11395": "na tāvaddvitīyaḥ /",
    "GSP33nysu__2u:11396": "duḥkhābhāvaśruterapyanyathayituṃ śakyatvena tarkasyeṣyāpattitāpatteḥ /",
    "GSP33nysu__2u:11397": "ādye na tāvatpratyakṣamāgamo vā bādhako 'sti /",
    "GSP33nysu__2u:11398": "tataḥ sukhitve duḥkhitvaprasaṅgo vā nirduḥkhatvānumānaṃ vā bādhakamiti vācyam /",
    "GSP33nysu__2u:11399": "tadubhayamapi vyaptibalapravṛttaṃ vā syātsahadarśanamātrabalapravṛttaṃ vā /",
    "GSP33nysu__2u:11400": "nādyaḥ /",
    "GSP33nysu__2u:11401": "itaretarāśrayatvaprasaṅgāt /",
    "GSP33nysu__2u:11402": "siddhe hi śruteḥ svārthapracyāvane tarkānumānayorvyāptisiddhistatsiddhau ca śruteḥ svārthātpracyāvanasiddhiriti",
    "GSP33nysu__2u:11403": "nanvetadbhavatāmapi samānam /",
    "GSP33nysu__2u:11404": "śruteḥ svārthaparatve tarkānumānayorvyāptibhaṅgaḥ, sati ca tasmin śruteḥ svārthaparatvamiti",
    "GSP33nysu__2u:11405": "maivam /",
    "GSP33nysu__2u:11406": "yataḥ pratītārthaparityāga eva bādhakamapekṣate /",
    "GSP33nysu__2u:11407": "na svārthaparatvaṃ, bādhakābhāvam /",
    "GSP33nysu__2u:11408": "tasya pratītyaiva siddhatvāt /",
    "GSP33nysu__2u:11409": "dvitīye tvatiprasaṅgaḥ syādityāha- saheti //",
    "GSP33nysu__2u:11410": "sahadarśanamātreṇa śrutīnāmapalāpakaḥ // MAnuv_2,2.155cd //",
    "GSP33nysu__2u:11411": "yajñāderapi pāpasya hetutvaṃ hiṃsayā yuteḥ /",
    "GSP33nysu__2u:11412": "nānumāti kathaṃ ... // MAnuv_2,2.156a-c //",
    "GSP33nysu__2u:11413": "āpādyena sādhyena vā sahadarśanaṃ yasyāpādakasya sādhanasya vā tatsahadarśanam /",
    "GSP33nysu__2u:11414": "śrutīnām īśvarasyānandavādinīnām apalāpakaḥ svārthapracyāvakaḥ /",
    "GSP33nysu__2u:11415": "yajñāderityādipadena gobhyo yavasadānaṃ gṛhyate /",
    "GSP33nysu__2u:11416": "yuteḥ yogāt /",
    "GSP33nysu__2u:11417": "yadi sahadarśanamātreṇānandaśrutyarthālāpaḥ kriyeta /",
    "GSP33nysu__2u:11418": "tadā yā hiṃsā sā pāpaheturiti sahadarśanena jyotiṣyomādiśrutyarthāpalāpo",
    "GSP33nysu__2u:11419": "'pi kriyatāmaviśeṣāditi bhāvaḥ /",
    "GSP33nysu__2u:11420": "nanvaviśeṣo 'siddhaḥ /",
    "GSP33nysu__2u:11421": "hiṃsātvapāpasādhanatvayoḥ /",
    "GSP33nysu__2u:11422": "sāhacarye niṣiddhatvasyopādheḥ vidyamānatvāt /",
    "GSP33nysu__2u:11423": "naca sukhitvaduḥkhitvasambandhe kaścidupādhirasti /",
    "GSP33nysu__2u:11424": "īśvarasya tatheṣṭatvamupādhistvidānīmapi gaha(naṃ pravi)naniviṣya",
    "GSP33nysu__2u:11425": "ityāśaṅkate- tatreti //",
    "GSP33nysu__2u:11426": "... tatra yadyupādhirniṣiddhatā // MAnuv_2,2.156cd //",
    "GSP33nysu__2u:11427": "astītyucyata iti śeṣaḥ /",
    "GSP33nysu__2u:11428": "keyaṃ niṣiddhatā nāma /",
    "GSP33nysu__2u:11429": "akartavyatayā śrutyuktatvamiti cet /",
    "GSP33nysu__2u:11430": "keyamakartavyatāpi karaṇānarhatā vā karturaniṣyahetutā vā /",
    "GSP33nysu__2u:11431": "nādyaḥ /",
    "GSP33nysu__2u:11432": "brahmahiṃsāyā api kriyamāṇatvāt /",
    "GSP33nysu__2u:11433": "dvitīye 'pi kiṃ sākṣādaniṣyasādhanatvaṃ paramparayā vā /",
    "GSP33nysu__2u:11434": "nādyaḥ /",
    "GSP33nysu__2u:11435": "hiṃsānantarameva duḥkhotpādādarśanāt /",
    "GSP33nysu__2u:11436": "dvitīye tu pāpasādhanatayoktatvamupādhirityuktaṃ syāt /",
    "GSP33nysu__2u:11437": "evaṃcātrāpyupādhisadbhāvādaviśeṣa eveti pariharati- aduḥkhitveneti //",
    "GSP33nysu__2u:11438": "aduḥkhitvena cānuktiḥ kathaṃ nopādhitāṃ vrajet // MAnuv_2,2.157ab //",
    "GSP33nysu__2u:11439": "“aduḥkhitvenānuktiriti'; duḥkhitvenoktirityarthaḥ /",
    "GSP33nysu__2u:11440": "kāsau devadattādīnāṃ śrautī duḥkhitvoktirityata āha- aduḥkhamiti //",
    "GSP33nysu__2u:11441": "aduḥkhamitarat sarvaṃ jīvā eva tu duḥkhinaḥ /",
    "GSP33nysu__2u:11442": "teṣāṃ duḥkhaprahāṇāya śrutireṣā pravartate // MAnuv_2,2.157c-f //",
    "GSP33nysu__2u:11443": "iti śrutir hi paramā ... // MAnuv_2,2.158a //",
    "GSP33nysu__2u:11444": "pravartate duḥkhaprahāṇasādhanaṃ paramātmānaṃ pratipādayatītyarthaḥ /",
    "GSP33nysu__2u:11445": "evamanumānānugrāhakaṃ tarkaṃ nirākṛtyedānīmīśvaro na sukhī nirduḥkhatvādghaṭavadityanumānamapi dūṣayati- śrutyuktiriti //",
    "GSP33nysu__2u:11446": "... śrutyuktir yadi kāraṇam /",
    "GSP33nysu__2u:11447": "kiṃ kāryamanumānena gaḷastanasamena hi // MAnuv_2,2.158b-d //",
    "GSP33nysu__2u:11448": "kāraṇaṃ pramāyāḥ /",
    "GSP33nysu__2u:11449": "“ānandaṃ brahmaṇo vidvān'; ityādiśrutiḥ pramāṇaṃ na vā /",
    "GSP33nysu__2u:11450": "neti pakṣe apasiddhāntaḥ /",
    "GSP33nysu__2u:11451": "ādye tadbādhitatvenājāgalastana iva vivakṣitārthāsādhakamanumānamupekṣaṇīyamiti bhāvaḥ /",
    "GSP33nysu__2u:11452": "nanu śrutiḥ pramāṇameva kintvanumānaviruddhatvātpratītārthaṃ parityajya duḥkhābhāvaparatayā vyākhyātavyetyāśaṅkaya, naivam, anumānasya śrutibādhakatvādarśanāt /",
    "GSP33nysu__2u:11453": "kvacidupajīvyatvādinaiva bādhakatvāt /",
    "GSP33nysu__2u:11454": "evameva bādhakatvābhyupagame tvatiprasaṅgaḥ syādityāha- anumāneneti //",
    "GSP33nysu__2u:11455": "anumānena yadyarthaḥ śrutidṛṣṭo vyapodyate /",
    "GSP33nysu__2u:11456": "pūrvoktena prakāreṇa neśvaro dharma eva ca /",
    "GSP33nysu__2u:11457": "syāt tatphalaṃ ca ... // MAnuv_2,2.159a-e //",
    "GSP33nysu__2u:11458": "pūrvoktena śāstrayonisūtroktena /",
    "GSP33nysu__2u:11459": "neśvaraḥ syāt śrutidṛṣṭo 'pīśvaro 'numānavirodhāttyājyaḥ syāditi bhāvaḥ /",
    "GSP33nysu__2u:11460": "dharmaśca naiva syāttatphalaṃ ca naiva syādityatrāpyevameva tātparyam /",
    "GSP33nysu__2u:11461": "yajñakriyā nādṛṣṭaphalahetuḥ kriyātvānniṣṭhīvanādikriyāvat /",
    "GSP33nysu__2u:11462": "dharmo vā na sukhasādhanamadṛṣṭatvādadharmavadityādyanumānasambhavāt /",
    "GSP33nysu__2u:11463": "atiprasaṅgasya viparyaye paryavasānamāha- teneti //",
    "GSP33nysu__2u:11464": "... tenātra śrutireva pramā bhavet // MAnuv_2,2.159ef //",
    "GSP33nysu__2u:11465": "yasmādupajīvyatvādirahitenānumānenānandaśruterbādhābhyupagame",
    "GSP33nysu__2u:11466": "'niṣyaprasaṅgastena kāraṇenaiṣā śrutiratreśvarasyānandavattva eva pramā pramāṇaṃ bhavenna punaranyathā yojyeti /",
    "GSP33nysu__2u:11467": "mā bhūt śrutirapramāṇaṃ, mā ca bhūdanumānabādhayār'thāntaraparā,",
    "GSP33nysu__2u:11468": "tathāpyanumānasya bādhikā kutaḥ, pratirodhikā tu bhavedityata āha-",
    "GSP33nysu__2u:11469": "īśasyeti //",
    "GSP33nysu__2u:11470": "īśasyānumayā siddheḥ śrutirdhamirpramā bhavet /",
    "GSP33nysu__2u:11471": "tayā sarvaguṇaiḥ pūrṇa ukta īśo yatastataḥ // MAnuv_2,2.160 //",
    "GSP33nysu__2u:11472": "anānandānumā tasya dharmigrāhivirodhataḥ /",
    "GSP33nysu__2u:11473": "na pramāṇaṃ bhavet ... // MAnuv_2,2.161a-c //",
    "GSP33nysu__2u:11474": "anumayeti śrutivyatiriktapramāṇopalakṣaṇam /",
    "GSP33nysu__2u:11475": "dharmipramā dharmigrāhakaṃ pramāṇam /",
    "GSP33nysu__2u:11476": "anumānaṃ hi pramāṇāntareṇa siddhe dharmiṇi pravartate nānyathā /",
    "GSP33nysu__2u:11477": "atra ceśvaro dharmī na cāsāvanumānena siddhayatīti samarthitaṃ prāk /",
    "GSP33nysu__2u:11478": "pratyakṣādyaviṣayatvaṃ tu parasyāpi sammatam /",
    "GSP33nysu__2u:11479": "tataḥ pariśeṣāt śrutireva dharmiṇaḥ parameśvarasya grāhiketyeṣyavyam /",
    "GSP33nysu__2u:11480": "tathācānenānumānena śrutiprāmāṇyamanumatam /",
    "GSP33nysu__2u:11481": "anyathā svasyānutthānaprasaṅgāt /",
    "GSP33nysu__2u:11482": "sā copajīvyā śrutirīśvaramānandavantamācaṣṭe /",
    "GSP33nysu__2u:11483": "tatastadvirodhādanumānamapramāṇameva /",
    "GSP33nysu__2u:11484": "agnisvarūpagrāhakapratyakṣaviruddhatacchaityānumānavaditi /",
    "GSP33nysu__2u:11485": "naca vācyaṃ yaḥ sarvajña ityādivākyamanumānasyopajīvyaṃ nānandavādīti /",
    "GSP33nysu__2u:11486": "sarvasyāpi vedasyaikavākyatvenārdha(ja)caratīyāyogāt /",
    "GSP33nysu__2u:11487": "anyathāgnigrāhakamevopajīvyam /",
    "GSP33nysu__2u:11488": "natu tadauṣṇyagrāhakamityapi syāt /",
    "GSP33nysu__2u:11489": "anenaiva nyāyeneśvarasya vigraharāhityādyanumānamapi sarvaṃ",
    "GSP33nysu__2u:11490": "śrutiviruddhatvādapramāṇamevetyāśayavānupasaṃharati- tasmāditi //",
    "GSP33nysu__2u:11491": "... tasmānnānumātropayoginī // MAnuv_2,2.161d //",
    "GSP33nysu__2u:11492": "atra īśvaravākye /",
    "GSP33nysu__2u:11493": "ata eva sarvaguṇaiḥ pūrṇa ityuktam anyathā'nandavānityavakṣyat /",
    "GSP33nysu__2u:11494": "anupapattyantaraṃ vaiśeṣikādidarśane darśayan”nityameva ca bhāvāt'; iti sūtraṃ vyākhyāti- nityecchatvāditi //",
    "GSP33nysu__2u:11495": "nityecchatvāt pareśasya paramāṇusadātvataḥ /",
    "GSP33nysu__2u:11496": "adṛṣṭakālayoścaiva bhāvāt kāryaṃ sadā bhavet // MAnuv_2,2.162 //",
    "GSP33nysu__2u:11497": "vaiśeṣikādayo hi kālaviśeṣe dvayaṇukādiprakrameṇa mahābhūtasṛṣṭimabhyupagacchanti /",
    "GSP33nysu__2u:11498": "tattadīyaprakriyāparyālocanāyāṃ nopapadyate /",
    "GSP33nysu__2u:11499": "kintu tatpakṣe kāryaṃ sadā bhavet /",
    "GSP33nysu__2u:11500": "yadābhilaṣṭate tataḥ prāgapi bhavet /",
    "GSP33nysu__2u:11501": "kutaḥ /",
    "GSP33nysu__2u:11502": "kāraṇasāmagrīsampattinibandhano hi kāryotpatteḥ kālaniyamaḥ /",
    "GSP33nysu__2u:11503": "tatrādisṛṣṭau paramāṇavaḥ samavāyikāraṇabhūtāstāvatsadā vidyante /",
    "GSP33nysu__2u:11504": "nimittakāraṇaṃ ceśvarecchā nityaiva /",
    "GSP33nysu__2u:11505": "tathā kālo di(kca)k /",
    "GSP33nysu__2u:11506": "yadyapyadṛṣṭaṃ dharmādharmasamākhyātaṃ na nityaṃ tathāpi pralaye",
    "GSP33nysu__2u:11507": "'stītyaṅgīkriyata eva /",
    "GSP33nysu__2u:11508": "vṛttilābhastadā nāstīti cenna /",
    "GSP33nysu__2u:11509": "tasyāpīśvarecchādikāraṇakasya tadbhāve 'bhāvānupapatteḥ /",
    "GSP33nysu__2u:11510": "ata eva paramāṇusaṃyogasyāsamavāyikāraṇasyābhāvānna sadā",
    "GSP33nysu__2u:11511": "sṛ(sadādisṛ)(mahadādisṛ)ṣyiriti nirastam /",
    "GSP33nysu__2u:11512": "saṃyogānutpādasyāpyanupapatteḥ /",
    "GSP33nysu__2u:11513": "tadasamavāyikāraṇakarmābhāvāditi cenna /",
    "GSP33nysu__2u:11514": "tadanutpādasyāpyayogāt /",
    "GSP33nysu__2u:11515": "nacāto 'nyadvayaṇukādeḥ kāraṇamasti /",
    "GSP33nysu__2u:11516": "yadvaikalyādabhilaṣitasamayātprāk kāryābhāvo bhavet /",
    "GSP33nysu__2u:11517": "satyāṃ cābhimatasāmagṣāṃ kāryānudaye paścādapi notpadyeta /",
    "GSP33nysu__2u:11518": "niyāmakābhāvāditi /",
    "GSP33nysu__2u:11519": "sadātvaṃ sadātatvanam /",
    "GSP33nysu__2u:11520": "bhāvāt pralaye 'pīti śeṣaḥ /",
    "GSP33nysu__2u:11521": "evaśabdasya sadaiveti sambandhaḥ /",
    "GSP33nysu__2u:11522": "kāryaṃ bhavediti cābhyupagamyoktam /",
    "GSP33nysu__2u:11523": "vastutastu tatpakṣe kadāpi dvayaṇukādyutpattirna sambhavati /",
    "GSP33nysu__2u:11524": "vināśakāraṇasyeśvarecchādeḥ sadātanatvena satpratipakṣatvāt /",
    "GSP33nysu__2u:11525": "kāryotpattisahakṛtameveśvarecchādikaṃ vināśakāraṇamityaṅgīkāre 'pyutpattyanantarameva vināśaḥ prasajyeteti /",
    "GSP33nysu__2u:11526": "ata eva sṛṣṭayādīti vakṣyati /",
    "GSP33nysu__2u:11527": "syādevaṃ yadi kālamātraṃ sṛṣṭervā saṃhārasya vā kāraṇaṃ syāt /",
    "GSP33nysu__2u:11528": "nacaivam /",
    "GSP33nysu__2u:11529": "kintu kālaviśeṣa evātastadbhāvābhāvābhyāṃ sṛṣṭisaṃhāraniyamo ghaṭate /",
    "GSP33nysu__2u:11530": "tathā neśvarecchāmātraṃ sṛṣṭayādihetuḥ kintu tadviśeṣa eva tatastadbhāvābhāvaprayuktā sṛṣṭayādivyavasthā syāditi cenna /",
    "GSP33nysu__2u:11531": "kiṃ kāladeśāderaupādhiko bhedaḥ, kiṃvā svābhāvikaḥ /",
    "GSP33nysu__2u:11532": "nādyaḥ /",
    "GSP33nysu__2u:11533": "nirastatvāt /",
    "GSP33nysu__2u:11534": "dvitīye tvapasiddhānta ityāha- nahīti //",
    "GSP33nysu__2u:11535": "na hi kālavibhedo 'sti tatpakṣe ... // MAnuv_2,2.163ab //",
    "GSP33nysu__2u:11536": "hiśabdena”ākāśakāladiśāmekaikatvāt'; ityāditadvākyaṃ smārayati /",
    "GSP33nysu__2u:11537": "kāletīśvarecchāyā apyupalakṣaṇam /",
    "GSP33nysu__2u:11538": "nanvidaṃ dūṣaṇaṃ bhavatāmapi samānam /",
    "GSP33nysu__2u:11539": "tathāhi /",
    "GSP33nysu__2u:11540": "mahadādyupādānakāraṇaṃ prakṛtirnityaiva /",
    "GSP33nysu__2u:11541": "tathā nimittakāraṇamīśvarecchākālādikamapi /",
    "GSP33nysu__2u:11542": "tadeva ca pralayakāraṇam /",
    "GSP33nysu__2u:11543": "ataḥ sṛṣṭipralayasamayaniyamo bhavatāmapi durghaṭa ityata āha- asmanmata iti //",
    "GSP33nysu__2u:11544": "... 'smanmate hareḥ /",
    "GSP33nysu__2u:11545": "viśeṣakāla evaitatsṛṣṭayādīcchā sadātanā // MAnuv_2,2.163b-d //",
    "GSP33nysu__2u:11546": "yadyapyasmanmate harericchā sadātanā /",
    "GSP33nysu__2u:11547": "prakṛtyādyupalakṣaṇametat /",
    "GSP33nysu__2u:11548": "tathāpi viśeṣakāla evaitasya mahadādeḥ sṛṣṭayādi bhavatīti yojanā /",
    "GSP33nysu__2u:11549": "asmābhiḥ kāle svabhāvata eva bhedo 'bhyupagamyate /",
    "GSP33nysu__2u:11550": "tathā ca kālaviśeṣasyaiva sṛṣṭiṃ saṃhāraṃ ca kāraṇatvāttadbhāvābhāvābhyāṃ satsvapītarakāraṇeṣu sṛṣṭayādisamayaniyamo yujyata iti bhāvaḥ /",
    "GSP33nysu__2u:11551": "nanu kālaviśeṣa iti vācyam /",
    "GSP33nysu__2u:11552": "maivam /",
    "GSP33nysu__2u:11553": "viśiṣṭata iti viśeṣaḥ, sa cāsau kālaśceti vigrahagrahaṇāt /",
    "GSP33nysu__2u:11554": "nanu sadātanīti bhavitavyam /",
    "GSP33nysu__2u:11555": "maivam /",
    "GSP33nysu__2u:11556": "nāyaṃ ṭyuṭyuloranyarataḥ pratyayaḥ /",
    "GSP33nysu__2u:11557": "kintu bha(bhā)vārthe tanapratyayo 'yam /",
    "GSP33nysu__2u:11558": "athavā taneti tanote rūpametat /",
    "GSP33nysu__2u:11559": "nanu te kālabhedā yadi nityāstadā sa prasaṅgastadavasthaḥ /",
    "GSP33nysu__2u:11560": "vyarthaśca kālabhedābhyupagamaḥ /",
    "GSP33nysu__2u:11561": "anityatve tatkāraṇaṃ vācyamiti cet /",
    "GSP33nysu__2u:11562": "satyam /",
    "GSP33nysu__2u:11563": "upādānaṃ tu prakṛtireva /",
    "GSP33nysu__2u:11564": "nimittamāha- viśeṣāśceti //",
    "GSP33nysu__2u:11565": "viśeṣāścaiva kālasya harericchāvaśāḥ sadā // MAnuv_2,2.164ab //",
    "GSP33nysu__2u:11566": "na kevalaṃ mahadādi kintu kālasya viśeṣāśca kṣaṇalavādayaḥ /",
    "GSP33nysu__2u:11567": "evaśabdasya harereveti sambandhaḥ /",
    "GSP33nysu__2u:11568": "sadetyanena na yugapatsarvakṣaṇasṛṣṭiryena teṣāmapi kṣaṇikatvaṃ syāt /",
    "GSP33nysu__2u:11569": "kintu nirantarapravāhatayetyuktaṃ bhavati /",
    "GSP33nysu__2u:11570": "nanu kālaviśeṣāṇāṃ parameśvarājjanma kutaḥ pramāṇātsiddhamityata āha-",
    "GSP33nysu__2u:11571": "sarva iti //",
    "GSP33nysu__2u:11572": "sarve nimeṣā iti hi śrutirevāha sādaram // MAnuv_2,2.164cd //",
    "GSP33nysu__2u:11573": "“sarve nimeṣā jajñire vidyutaḥ puruṣādadhi'; iti śrutireva kālaviśeṣāṇāmīśvarājjanimāha hi ityarthaḥ /",
    "GSP33nysu__2u:11574": "viśeṣaṇadyotata iti vidyuttasmātparamapuruṣātsarve nimeṣāḥ kālabhedā adhijajñire yatāsvaṃ jāyanta iti /",
    "GSP33nysu__2u:11575": "nanveṣā śrutiḥ kālopādhīnāmīśvarājjananamāha, natu kālasya /",
    "GSP33nysu__2u:11576": "tathā sati kāṣṭhākalāmuhartāścetyuttaravākyasya paunaruktyaprasaṅgāt /",
    "GSP33nysu__2u:11577": "nahi sarvanimeṣātiriktaṃ kāṣṭhākalādikamasti /",
    "GSP33nysu__2u:11578": "upādhayastu nimeṣādirūpāḥ pṛthageveti na tatra punaruktidoṣa ityata uktam-",
    "GSP33nysu__2u:11579": "sādaramiti //",
    "GSP33nysu__2u:11580": "yatsarvanimeṣajanmābhidhāya punaḥ kāṣṭhādijanmābhidhatte tadādarārthamityato na punaruktidoṣaḥ",
    "GSP33nysu__2u:11581": "upādhibhedastu nopapadyata ityuktameveti /",
    "GSP33nysu__2u:11582": "nanu nimeṣādiśabdā akṣipakṣmasaṃyogādivācino na sākṣātkālābhidhāyinaḥ /",
    "GSP33nysu__2u:11583": "ato neyaṃ śrutirvyaktaṃ kālasyaiveśvarājjanma pratipādayitumalamityato 'tra spaṣṭāṃ śrutiṃ cāha- udīrayatīti //",
    "GSP33nysu__2u:11584": "udīrayati kālākhyaśaktimityasya vāgapi // MAnuv_2,2.165ab //",
    "GSP33nysu__2u:11585": "“so 'ntaḥśarīre 'rpitabhūtasūkṣmaḥ kālātmikāṃ śaktimudīrayāṇaḥ'; iti asya īśvarasya vāgapi kālasyeśvarādutpattimāhetyarthaḥ /",
    "GSP33nysu__2u:11586": "kālātmikāṃ kālākhyāṃ sahakāriśaktimudīrayāṇo janayannityarthaḥ /",
    "GSP33nysu__2u:11587": "atra kālaśabdādīśvarasya jagatsṛṣṭau śaktitvābhidhānācca nārthāntarakalpanāvakāśaḥ /",
    "GSP33nysu__2u:11588": "syādetat /",
    "GSP33nysu__2u:11589": "kālastāvatsarvotpattimatāṃ nimittam /",
    "GSP33nysu__2u:11590": "naca kālasyotpattau kālāntaramasti /",
    "GSP33nysu__2u:11591": "tatkathaṃ tasyopapattiḥ /",
    "GSP33nysu__2u:11592": "pūrvakālaḥ parakālasya nimittamiti cenna /",
    "GSP33nysu__2u:11593": "idānīṃ jātastadānīṃ jāta ityadhikaraṇatayā kālasya kāraṇatāvadhāraṇāt /",
    "GSP33nysu__2u:11594": "adhikaraṇasya kāryotpattisamānakālīnatāyā gehe jāto goṣṭhe jāta ityādau niścitatvādityata āha- kālasyeti //",
    "GSP33nysu__2u:11595": "kālasya kālagatvena na virodho 'pi kaścana // MAnuv_2,2.165cd //",
    "GSP33nysu__2u:11596": "kālasyotpattyaṅgīkāre na kevalaṃ sādhakasadbhāvaḥ /",
    "GSP33nysu__2u:11597": "kintu kaścana virodho 'pi nāstīti yojanā /",
    "GSP33nysu__2u:11598": "etacca prapañcayiṣyate /",
    "GSP33nysu__2u:11599": "evaṃ svamate kālaviśeṣabhāvābhāvaprayuktaḥ sṛṣṭayādeḥ samayaniyama iti samarthitam /",
    "GSP33nysu__2u:11600": "prakārāntareṇa taṃ samarthayate- asaṅkhayāteti //",
    "GSP33nysu__2u:11601": "asaṅkhayātaviśeṣatvādicchāyā api sarvadā // MAnuv_2,2.166ab //",
    "GSP33nysu__2u:11602": "sarvadā vidyamānāyā iti śeṣaḥ /",
    "GSP33nysu__2u:11603": "sarvadā vidyamānāyā apīśvarecchayāḥ",
    "GSP33nysu__2u:11604": "śaktivyaktirūpāvasthitasisṛkṣātvādyasaṅkhayātaviśeṣa(vattvā)tvāt",
    "GSP33nysu__2u:11605": "tadvayaktyavyaktiprayuktaḥ sṛṣṭayādeḥ samaniyamo yujyata ityarthaḥ /",
    "GSP33nysu__2u:11606": "yadyapi kālabhedamātreṇa kṛtasamādhānametat /",
    "GSP33nysu__2u:11607": "kālaviśeṣe srakṣyāmītyevaṃrūpatvādbhagavadicchāyā na moghatvamāpadyate /",
    "GSP33nysu__2u:11608": "tathāpi vastusthitiriyaṃ darśitā veditavyā /",
    "GSP33nysu__2u:11609": "kālasya kālagatvenetyuktaṃ, tatra kiṃ kālaḥ svagataḥ kiṃ vā kālāntaragataḥ",
    "GSP33nysu__2u:11610": "nādyaḥ /",
    "GSP33nysu__2u:11611": "svaskandhārohaṇavadviruddhatvāt /",
    "GSP33nysu__2u:11612": "na dvitīyaḥ /",
    "GSP33nysu__2u:11613": "tadabhāvāt /",
    "GSP33nysu__2u:11614": "bhāve vā kālāntarasṛṣṭivaiyarthyāt /",
    "GSP33nysu__2u:11615": "tasyāpyutpattau kālāntarāṅgīkāraprasaṅgādityataḥ sapramāṇakamuktaṃ",
    "GSP33nysu__2u:11616": "vivṛṇoti- īśa iti //",
    "GSP33nysu__2u:11617": "īśo deśaś ca kālaś ca svagatā eva sarvadā // MAnuv_2,2.166cd //",
    "GSP33nysu__2u:11618": "deśa ityavyākṛtākāśābhidhānam /",
    "GSP33nysu__2u:11619": "svagatā ityuktyā prāptāṃ deśakālayoḥ svātantryaśaṅkāṃ vārayati-",
    "GSP33nysu__2u:11620": "īśādhīnāviti //",
    "GSP33nysu__2u:11621": "īśādhīnau ca tau nityaṃ tadādhārau ca tadgatau /",
    "GSP33nysu__2u:11622": "iti śrutirapi prāha kāle svoddiṣṭa eva tu // MAnuv_2,2.167 //",
    "GSP33nysu__2u:11623": "tatkālasṛṣṭimevāto vāñchatīśaḥ sadaiva hi /",
    "GSP33nysu__2u:11624": "syāt kālaḥ sa tadaiveti kālasya svagatatvataḥ // MAnuv_2,2.168 //",
    "GSP33nysu__2u:11625": "viśeṣaṇamātreṇa sattāpratītipravṛttīnāṃ parameśvarāyattatvamucyate /",
    "GSP33nysu__2u:11626": "śrutirapīti sākṣiṇaṃ samuccinoti /",
    "GSP33nysu__2u:11627": "yataḥ kālasya svagatatvaṃ śrutiḥ prāha sākṣiṇā ca siddham /",
    "GSP33nysu__2u:11628": "ataḥ kālasya svagatatvataḥ /",
    "GSP33nysu__2u:11629": "sa kālastadaiva syāditīśaḥ sadaiva svoddiṣya eva kāle /",
    "GSP33nysu__2u:11630": "tattatkālasṛṣṭimeva vāñchatītyanvayaḥ /",
    "GSP33nysu__2u:11631": "etaduktaṃ bhavati /",
    "GSP33nysu__2u:11632": "kālātiriktakāryāṇāmeva kālo 'dhikaraṇatayā kāraṇaṃ na kālasya /",
    "GSP33nysu__2u:11633": "kevalaṃ śvo ghaṭaṃ sraṣṭāsmītivatkālasṛṣṭiṃ vāñchataḥ parameśvarasyādhikaraṇatayoddeśyaḥ kālaḥ ka iti praśno 'vaśiṣyate /",
    "GSP33nysu__2u:11634": "tatra yaḥ sṛjyaḥ sa evetyuttaram /",
    "GSP33nysu__2u:11635": "nahi sṛjyasya prāk sattvamasti /",
    "GSP33nysu__2u:11636": "yenoddeśyatvaṃ sattvamapekṣeta /",
    "GSP33nysu__2u:11637": "adhikaraṇādhikartavyatā caikasyaiva śrutyādisiddhā viśeṣabalāccopapadyate",
    "GSP33nysu__2u:11638": "ato na kālasyotpattau kācidanupapattiriti /",
    "GSP33nysu__2u:11639": "yaduktaṃ yadeśvarecchā sisṛkṣākārā vyajyate tadā mahadādisṛṣṭibharvati /",
    "GSP33nysu__2u:11640": "yadā tu sañjihīrṣārūpā sampadyate tadā saṃhāro bhavatīti /",
    "GSP33nysu__2u:11641": "tatredaṃ vaicitryaṃ kinnimittamiti vācyam /",
    "GSP33nysu__2u:11642": "naca kālaviśeṣo nimittamiti yuktam /",
    "GSP33nysu__2u:11643": "tasyeśvarecchāyattatvāt /",
    "GSP33nysu__2u:11644": "nāpi puruṣārthāyattam /",
    "GSP33nysu__2u:11645": "pāratantryāpatterityata āha- svabhāvādeveti //",
    "GSP33nysu__2u:11646": "svabhāvādeva hīcchaiṣā ... // MAnuv_2,2.169a //",
    "GSP33nysu__2u:11647": "eṣā vicitrā /",
    "GSP33nysu__2u:11648": "tasmātkālaviśeṣāṇāmīśvarādhīnatve netaretarāśrayadoṣāpattiriti hiśabdārthaḥ /",
    "GSP33nysu__2u:11649": "kuta etadityata āha- devasyeti //",
    "GSP33nysu__2u:11650": "... devasyaiva iti śruteḥ // MAnuv_2,2.169b //",
    "GSP33nysu__2u:11651": "etadavagamyata iti śeṣaḥ /",
    "GSP33nysu__2u:11652": "apara āha /",
    "GSP33nysu__2u:11653": "kimanayā kālādivaicitryakalpanayā /",
    "GSP33nysu__2u:11654": "yāvatā kāraṇānāṃ kāryāṇāṃ ca svabhāvādeva samayaniyamopapatteḥ /",
    "GSP33nysu__2u:11655": "antato 'pi hi svabhāvavādo 'bhyupagantavyaḥ /",
    "GSP33nysu__2u:11656": "tato varamādāveva svabhāvavādābhyupagama iti /",
    "GSP33nysu__2u:11657": "ata āha- svabhāvo 'pīti //",
    "GSP33nysu__2u:11658": "svabhāvo 'pi pareśecchāvaśa ityuditaḥ purā // MAnuv_2,2.169cd //",
    "GSP33nysu__2u:11659": "purā”cetanānāṃ viśeṣo yaḥ'; ityādau /",
    "GSP33nysu__2u:11660": "svabhāvavādamabhyupagacchatāpi tanniyāmakatayeśvaro aṅgīkāryaḥ /",
    "GSP33nysu__2u:11661": "tatastatraikatraiva svabhāvānusaraṇe pramāṇāyatte 'ṅgīkārye kimanekatra tadabhyupagameneti bhāvaḥ /",
    "GSP33nysu__2u:11662": "na kevalaṃ pūrvoktameva pramāṇaṃ smartavyam /",
    "GSP33nysu__2u:11663": "kintu pramāṇāntaramapyastītyāha- nityā iti //",
    "GSP33nysu__2u:11664": "nityā anityāśca tatastadadhīnā iti śrutiḥ // MAnuv_2,2.170ab //",
    "GSP33nysu__2u:11665": "tata ityasya śrutāveva parāmarśaviṣayo draṣṭavyaḥ /",
    "GSP33nysu__2u:11666": "śrutiḥ sarvasyeśvarādhīnatāmāheti śeṣaḥ /",
    "GSP33nysu__2u:11667": "anupapattyantaraṃ vaiśeṣikādimate darśayan, //",
    "GSP33nysu__2u:11668": "oṃ rūpādimattvācca viparyayo darśanāt oṃ //",
    "GSP33nysu__2u:11669": "oṃ ubhayathā ca doṣāt oṃ //",
    "GSP33nysu__2u:11670": "iti sūtradvayaṃ vyācaṣṭe- rūpeti //",
    "GSP33nysu__2u:11671": "rūpādimattvāc ca viparyayo darśanāt |",
    "GSP33nysu__2u:11672": "ubhayathā ca doṣāt |",
    "GSP33nysu__2u:11673": "rūpasparśādihetubhyaḥ paramāṇoranityatā // MAnuv_2,2.170cd //",
    "GSP33nysu__2u:11674": "anumeyā ... // MAnuv_2,2.171a //",
    "GSP33nysu__2u:11675": "paramāṇoriti jātyapekṣamekavacanam /",
    "GSP33nysu__2u:11676": "pārthivādīnāṃ caturvidhānāṃ paramāṇūnāṃ nityatāmupayānti vaiśeṣikādayaḥ /",
    "GSP33nysu__2u:11677": "tadanupapannam /",
    "GSP33nysu__2u:11678": "pāthirvāḥ pāthasīyāstaijasāśca paramāṇavo 'nityā rūpavattvātpaṭavat /",
    "GSP33nysu__2u:11679": "yadvā caturvidhā apyanityāḥ sparśavattvātpaṭavat /",
    "GSP33nysu__2u:11680": "evaṃ pārthitavā āpyāścānityā rasavattvātpaṭavat /",
    "GSP33nysu__2u:11681": "pārthivā anityā gandhavattvāttadvadevetyādyanumānaviruddhatvāt /",
    "GSP33nysu__2u:11682": "naca sāvayavatvamupādhiḥ /",
    "GSP33nysu__2u:11683": "guṇādau sādhyāvyāpteḥ /",
    "GSP33nysu__2u:11684": "naca dravyatvāvacchinne sādhye 'syopādhitvam /",
    "GSP33nysu__2u:11685": "yadrūpādimattatsāvayavamiti sādhanavyāpakatvāt /",
    "GSP33nysu__2u:11686": "naca dharmigrāhakavirodhaḥ /",
    "GSP33nysu__2u:11687": "sākṣiṇaiva paramāṇusiddheruktatvāt /",
    "GSP33nysu__2u:11688": "anityatve ca paramāṇūnāṃ na mūlakāraṇatvasiddhiḥ /",
    "GSP33nysu__2u:11689": "yadi ca rūpādimanto 'pi paramāṇavo nānityāstadā ghaṭādayo 'pyanityā na syuraviśeṣāt /",
    "GSP33nysu__2u:11690": "tathā(ca)pi na paramāṇūnāṃ mūlakāraṇatvam /",
    "GSP33nysu__2u:11691": "naceśvare hetūnāṃ vyabhicāraḥ /",
    "GSP33nysu__2u:11692": "bhautikatvena viśeṣaṇāt /",
    "GSP33nysu__2u:11693": "tathāca vakṣyati /",
    "GSP33nysu__2u:11694": "“bhautikaṃ tveva rūpādi vyāptaṃ nāśena no mate'; / iti /",
    "GSP33nysu__2u:11696": "nanvasmābhirbhūtasūkṣmāṇāṃ nityatāṅgīkriyate /",
    "GSP33nysu__2u:11697": "tatkathamevamanumīyate /",
    "GSP33nysu__2u:11698": "maivam /",
    "GSP33nysu__2u:11699": "nahi paramāṇavo bhūtasūkṣmāṇi, kinnāmāhaṃ(kāro)mātropacitāni /",
    "GSP33nysu__2u:11700": "vikṛtākārāśca anityā eveti /",
    "GSP33nysu__2u:11701": "aparigrahāc cātyantam anapekṣā |",
    "GSP33nysu__2u:11702": "// oṃ aparigrahāccātyantamanapekṣā oṃ //",
    "GSP33nysu__2u:11703": "iti sūtraṃ vyācaṣṭe- śrītīnāṃ ceti //",
    "GSP33nysu__2u:11704": "... śrutīnāṃ ca viruddhatvānna tanmatam /",
    "GSP33nysu__2u:11705": "upādeyamataścāyamaviruddhaḥ samanvayaḥ // MAnuv_2,2.171 //",
    "GSP33nysu__2u:11706": "sambandhamātre ṣaṣṭhī /",
    "GSP33nysu__2u:11707": "anyathā tṛtīyā syāt /",
    "GSP33nysu__2u:11708": "śrutayaśca”ātmana ākāśaḥ'; ityādyāstatra tatrodāhṛtā jñātavyāḥ /",
    "GSP33nysu__2u:11709": "vaiśeṣikādimatasyānupādeyatve siddhe kiṃ labdhamityata āha- ataśceti //",
    "GSP33nysu__2u:11710": "ayaṃ sakalaguṇapūrṇaparabrahmaviṣayaḥ /",
    "GSP33nysu__2u:11711": "aviruddha iti na vaiśeṣikāsidamatavirodenāsamañjaso mantavya iti bhāvaḥ /",
    "GSP33nysu__2u:11712": "// iti śrīmannyāyasudhāyāṃ vaiśeṣikādhikaraṇam //",
    "GSP33nysu__2u:11713": "[======= JNys_2,2.VII: samudāyādhikaraṇa =======]",
    "GSP33nysu__2u:11714": "// atha śrīmannyāyasudhāyāṃ samudāyādhikaraṇam //",
    "GSP33nysu__2u:11715": "samudāya ubhayahetuke 'pi tadaprāptiḥ |",
    "GSP33nysu__2u:11716": "// oṃ samudāya ubhayahetuke 'pi tadaprāptiḥ oṃ //",
    "GSP33nysu__2u:11717": "athedānīṃ saugatamatamapākriyate /",
    "GSP33nysu__2u:11718": "te ca caturvidhāḥ /",
    "GSP33nysu__2u:11719": "vaibhāṣikāḥ sautrāntikā mādhyamikā yogācārāśceti /",
    "GSP33nysu__2u:11720": "tatra jagatsatyameva paramāṇumayamācakṣāṇānāṃ vaiśeṣikādīnāṃ nirasanaprasaṅgādanatibhedaṃ vaibhāṣikasautrāntikamatamādau tāvannirākriyate /",
    "GSP33nysu__2u:11721": "vipratipattiṃ darśayaṃstanmatamupanyasyati- vaibhāṣikāśceti //",
    "GSP33nysu__2u:11722": "vaibhāṣikāśca sautrāntāḥ svarasakṣaṇikaṃ jagat // MAnuv_2,2.172ab //",
    "GSP33nysu__2u:11723": "āhuriti vakṣyamāṇena sambandhaḥ /",
    "GSP33nysu__2u:11724": "kṣaṇikaṃ kṣaṇamātrāvasthāyi /",
    "GSP33nysu__2u:11725": "mudgarābhighātādīnāṃ vināśahetūnāṃ pratikṣaṇamanupalambhātkathaṃ kṣaṇabhaṅgitvamityata uktam- svaraseti //",
    "GSP33nysu__2u:11726": "svabhāvenaiva kṣaṇikaṃ svabhāva evāyaṃ vastuno yadvināśitvam /",
    "GSP33nysu__2u:11727": "tatra kā kāraṇāpekṣā /",
    "GSP33nysu__2u:11728": "mudgarādayo 'pi na vastuvināśahetavaḥ /",
    "GSP33nysu__2u:11729": "kinnāma ghaṭāditaḥ kapālādervisadṛśakāryasyotpattau nimittabhūtā eveti /",
    "GSP33nysu__2u:11730": "nanu ca kāraṇānāṃ kriyayā saṃyoge sati tatsamavetatayā tatpariṇāmatayā vā kāryeṇotpattavyam",
    "GSP33nysu__2u:11731": "tatkāryeṇāpyevamiti kathaṃ kṣaṇikatvaṃ jagata ityata āha- aṇūnāmiti //",
    "GSP33nysu__2u:11732": "aṇūnāṃ samudāyaṃ ca ... // MAnuv_2,2.172c //",
    "GSP33nysu__2u:11733": "jagadāhuḥ /",
    "GSP33nysu__2u:11734": "aṇusamudāyā eva goghaṭādibodhabodhyāḥ /",
    "GSP33nysu__2u:11735": "natu tadatirikto 'vayavī nāmāsti /",
    "GSP33nysu__2u:11736": "yena kṣaṇikatā virudhyeta /",
    "GSP33nysu__2u:11737": "aṇumātramiti vaktavye samudāyagrahaṇameko mahāniti pratyakṣapratyayavirodhaparihārārtham /",
    "GSP33nysu__2u:11738": "pratyekamaṇūnāmapratyakṣatve 'nekatve 'mahattve 'pi tatsamudāyasya pratyakṣatvādi yujyata iti bhāvaḥ /",
    "GSP33nysu__2u:11739": "samudāyo hi melakena (kenacit) puṃsā bhavati /",
    "GSP33nysu__2u:11740": "nacāsmadādistathetīśvaro 'bhyupagantavyaḥ syāt /",
    "GSP33nysu__2u:11741": "tathāvayavyanabhyupagame goghaṭādivilakṣaṇākāratā na syādityata āha-",
    "GSP33nysu__2u:11742": "kāleti //",
    "GSP33nysu__2u:11743": "... ca kālakarmanimittataḥ // MAnuv_2,2.172d //",
    "GSP33nysu__2u:11744": "utpattikāle yuktānām ... // MAnuv_2,2.173a //",
    "GSP33nysu__2u:11745": "kālakarmaṇī ca te nimitte ca tataḥ /",
    "GSP33nysu__2u:11746": "utpattikāle ādisṛṣṭau /",
    "GSP33nysu__2u:11747": "anyadā tu nimittāntaramastīti bhāvaḥ /",
    "GSP33nysu__2u:11748": "yuktānāṃ sannikṛṣṭatayotpannānāmaṇūnāṃ samudāyamiti sambandhaḥ /",
    "GSP33nysu__2u:11749": "karmādivaśādeva tathā tathā sannikṛṣṭāḥ paramāṇavo jāyante /",
    "GSP33nysu__2u:11750": "yatā yathā goghaṭādivicitrākārāvabhāsaḥ syāt /",
    "GSP33nysu__2u:11751": "tatra kimīśvareṇa /",
    "GSP33nysu__2u:11752": "kiṃ vāvayavinā /",
    "GSP33nysu__2u:11753": "siddhāntināpi hi karmādikaṃ nimittamaṅgīkartavyam /",
    "GSP33nysu__2u:11754": "saṃyogaścāvayavyutpādānuguṇaḥ /",
    "GSP33nysu__2u:11755": "tāvataiva sarvamupapadyata itrata /",
    "GSP33nysu__2u:11756": "kimanātmaprapañca eva kṣaṇiko netyāha- ātmānamiti //",
    "GSP33nysu__2u:11757": "... ātmānaṃ ca kṣaṇasthitim // MAnuv_2,2.173b //",
    "GSP33nysu__2u:11758": "kṣaṇikatvahetoḥ sattvasya sarvatra sāmyāditi bhāvaḥ /",
    "GSP33nysu__2u:11759": "kṣaṇikatve pratyabhijñāvirodha ityata āha- nityamiti //",
    "GSP33nysu__2u:11760": "nityaṃ santānameteṣāṃ ... // MAnuv_2,2.173c //",
    "GSP33nysu__2u:11761": "eteṣāṃ aṇūnām /",
    "GSP33nysu__2u:11762": "santāviṣayā pratyabhijñeti bhāvaḥ /",
    "GSP33nysu__2u:11763": "nacaivaṃ sattvasyānaikāntyāt /",
    "GSP33nysu__2u:11764": "santānasya sattvābhāvāt /",
    "GSP33nysu__2u:11765": "evaṃ sāmānyato nirūpya vibhāgamāha- pañceti //",
    "GSP33nysu__2u:11766": ".... pañcaskandhātmanā sthitam // MAnuv_2,2.173d //",
    "GSP33nysu__2u:11767": "jagadvṛkṣaṃ pañcaskandhātmanā sthitamāhuḥ /",
    "GSP33nysu__2u:11768": "pañcaskandhānāha- saṃskāreti //",
    "GSP33nysu__2u:11769": "saṃskārarūpavijñānasañjñāduḥkhātmanā sthitiḥ // MAnuv_2,2.174ab //",
    "GSP33nysu__2u:11770": "sthitiḥ skandhānāmiti śeṣaḥ /",
    "GSP33nysu__2u:11771": "samanantarapratyayaḥ saṃskāraskandhaḥ /",
    "GSP33nysu__2u:11772": "rūparasagandhasparśaśabdātmakāḥ paramāṇavo rūpaskandhaḥ /",
    "GSP33nysu__2u:11773": "nirvikalpakaṃ jñānaṃ vijñānaskandhaḥ /",
    "GSP33nysu__2u:11774": "savikalpakaṃ jñānaṃ saṃjñāskandhaḥ /",
    "GSP33nysu__2u:11775": "vedanāparaparyāyaṃ duḥkhaṃ caikaskandhaḥ /",
    "GSP33nysu__2u:11776": "atra rūpaskandho bāhyaḥ /",
    "GSP33nysu__2u:11777": "anye catvāra ābhyantarā ityāhuriti sambandhaḥ /",
    "GSP33nysu__2u:11778": "sukhādīnāṃ padārthāntareṇa vidyamānatvātkathaṃ pañcaiva skandhā ityata",
    "GSP33nysu__2u:11779": "āha- duḥkhābhāvāditi //",
    "GSP33nysu__2u:11780": "duḥkhābhāvaṃ sukhaṃ cāhur ... // MAnuv_2,2.174c //",
    "GSP33nysu__2u:11781": "caśabdena kecitsukhaṃ vedanāskandhe 'ntarbhāvayantīti sūcitaṃ bhavati /",
    "GSP33nysu__2u:11782": "yadvānuktasamuccayārthaścaśabdaḥ /",
    "GSP33nysu__2u:11783": "yathā mūrtābhāva evākāśaṃ, rūpādaya eva pṛthivyādyāḥ, saṅkhayādayastu guṇāḥ pṛthaganupalambhānna santyeva /",
    "GSP33nysu__2u:11784": "deśāntarotpāda eva karmapratyayālambanam /",
    "GSP33nysu__2u:11785": "kṣaṇikasya vāstavakarmāyogāt /",
    "GSP33nysu__2u:11786": "sannikṛṣṭaviprakṛṣṭatayotpāda eva saṃyogādivyavahāragocaraḥ /",
    "GSP33nysu__2u:11787": "atadvayāvṛttireva gotvādisāmānyabuddhibodhyetyādi /",
    "GSP33nysu__2u:11788": "... arūpajñānasantatim // MAnuv_2,2.174d //",
    "GSP33nysu__2u:11789": "mokṣaṃ ... // MAnuv_2,2.175a //",
    "GSP33nysu__2u:11790": "arūpeti /",
    "GSP33nysu__2u:11791": "santanyamānaṃ jñānamevātmā tasya viṣayopaplavaḥ saṃsāraḥ /",
    "GSP33nysu__2u:11792": "arūpā nirviṣayā yā jñānasantatistāmeve mokṣamāhurnānyamityato na pañcaskandhaprakriyābhaṅga iti /",
    "GSP33nysu__2u:11793_0": "evaṃ vaibhāṣikasautrāntikayoḥ sādhāraṇaṃ matamupanyasyāvāntarabhedaṃ tu nirākaraṇaprastāva eva vivakṣuryattāvaduktaṃ paramāṇusamudāya",
    "GSP33nysu__2u:11793_1": "eva goghaṭādiprapañco na tvavayavī kaścidastīti tannirākartuṃ samudāya",
    "GSP33nysu__2u:11794": "ubhayahetuke 'pi tadaprāptiriti sūtraṃ vyācaṣṭe- sa iti //",
    "GSP33nysu__2u:11795": "... sa samudāyo hi naikasmādeva yujyate // MAnuv_2,2.175ab //",
    "GSP33nysu__2u:11796": "yo 'yaṃ goghaṭādibuddhiviṣayatvenābhyupagataḥ samudāyaḥ sa",
    "GSP33nysu__2u:11797": "kimekaparamāṇuhetukaḥ, kiṃvā anekaparamāṇuhetukaḥ /",
    "GSP33nysu__2u:11798": "nādyaḥ /",
    "GSP33nysu__2u:11799": "ekasmātparamāṇoḥ samudāyotpādānupapatteḥ /",
    "GSP33nysu__2u:11800": "na hyekaikasmiṃstarau tarusamudāyabuddhiḥ kasyāpi vidyate /",
    "GSP33nysu__2u:11801": "samudāyakalpanaṃ vānarthakamāpadyeta /",
    "GSP33nysu__2u:11802": "mahattvaindriyakatvayorasamarthitatvāt /",
    "GSP33nysu__2u:11803": "anena apiśabdalabdho 'rtho darśitaḥ /",
    "GSP33nysu__2u:11804": "dvitīyaṃ nirākaroti- neti //",
    "GSP33nysu__2u:11805": "nobhayośco- ... // MAnuv_2,2.175c //",
    "GSP33nysu__2u:11806": "ubhayagrahaṇamanekamātropalakṣaṇam /",
    "GSP33nysu__2u:11807": "sakāśāditi śeṣaḥ /",
    "GSP33nysu__2u:11808": "caśabdena samudāyo yujyata ityanukṛṣṭate /",
    "GSP33nysu__2u:11809": "kuto na yujyata iti cet /",
    "GSP33nysu__2u:11810": "anekahetukatve 'pi kimasamuditānekahetuko 'tha samuditānekahetuka iti vaktavyam /",
    "GSP33nysu__2u:11811": "ādye sarvatra(trāpi)goghaṭādibuddhiprasaktiḥ /",
    "GSP33nysu__2u:11812": "asamuditaparamāṇūnāṃ sarvatra bhāvāt /",
    "GSP33nysu__2u:11813": "samudāyasya ca tanmātrahetukatvāt /",
    "GSP33nysu__2u:11814": "samudāyāṅgīkāravaiyathyarprasaṅgaśca /",
    "GSP33nysu__2u:11815": "dvitīyānupapattau hetumāha- ubhayatvamiti //",
    "GSP33nysu__2u:11816": "... ścobhayatvaṃ yat samudāyavyapekṣayā // MAnuv_2,2.175cd //",
    "GSP33nysu__2u:11817": "yadyasmādubhayatvaṃ samuditānekatvaṃ samudāyasāpekṣam /",
    "GSP33nysu__2u:11818": "jāte hi samudāye 'nekeṣāṃ samuditatvaṃ (saṃ)bhavati /",
    "GSP33nysu__2u:11819": "tasmānneti sambandhaḥ /",
    "GSP33nysu__2u:11820": "samuditānekatvasya samudāyasāpekṣatve 'pi kutastataḥ samudāyotpādo na",
    "GSP33nysu__2u:11821": "yujyata ityāśaṅkāṃ pariharatsūtrārthamupasaṃharati- ata iti //",
    "GSP33nysu__2u:11822": "ato 'nyonyāśrayatvena samudāyo na yujyate // MAnuv_2,2.176ab //",
    "GSP33nysu__2u:11823": "samudāyasya samuditānekeṣāṃ cetaretarāpekṣotpattikatvenetyarthaḥ /",
    "GSP33nysu__2u:11824": "samudāyānu(tpattau) cāṇūnāṃ mahāneka iti",
    "GSP33nysu__2u:11825": "pratyakṣabuddhigocaratāyogādavaśyamaṅgīkaraṇīyo 'vayavīti /",
    "GSP33nysu__2u:11826": "kiñcāyaṃ samudāyaḥ kiṃ paramāṇūnāṃ saṃyogaḥ kiṃvānekatvasaṅkhayā /",
    "GSP33nysu__2u:11827": "uta dravyāntaram /",
    "GSP33nysu__2u:11828": "nādyadvitīyau /",
    "GSP33nysu__2u:11829": "anaṅgīkārāt /",
    "GSP33nysu__2u:11830": "aṅgīkāre 'pyatīndriyāśritayostayoraindriyakatvānupapattiḥ /",
    "GSP33nysu__2u:11831": "tṛtīye sa evāvayavī /",
    "GSP33nysu__2u:11832": "sāṃvṛto 'sāviti cet /",
    "GSP33nysu__2u:11833": "tarhi punarmahānityādipramānupapattistadavasthaiva /",
    "GSP33nysu__2u:11834": "bhrāntiriyamiti cet(na) /",
    "GSP33nysu__2u:11835": "bhrānterabhrāntipūrvakatvena kvacinmahattvādervāstavattvaprasaṅgāt /",
    "GSP33nysu__2u:11836": "anādivāsanāvaśādānādireveyaṃ bhrāntiriti cenna /",
    "GSP33nysu__2u:11837": "nīlādijñānasyāpi tathātvaprasaṅgāt /",
    "GSP33nysu__2u:11838": "nanu viṣamamidamucyate /",
    "GSP33nysu__2u:11839": "avayavini bādhakasadbhāvāt /",
    "GSP33nysu__2u:11840": "tathāhi /",
    "GSP33nysu__2u:11841": "avayavī kimavayaveṣu pratyekaṃ kārtsyena vartate /",
    "GSP33nysu__2u:11842": "kiṃ vaikadeśena /",
    "GSP33nysu__2u:11843": "ādye 'nekatvaprasaṅgaḥ /",
    "GSP33nysu__2u:11844": "na dvitīyaḥ /",
    "GSP33nysu__2u:11845": "tasyāvayavānvihāyaikadeśābhāvāt /",
    "GSP33nysu__2u:11846": "bhāve vā(ta) atrāpi vṛttivikalpaprasaṅgāt /",
    "GSP33nysu__2u:11847": "kiñca keṣucittantuṣu calatsu tadgato 'vayavī calati na vā /",
    "GSP33nysu__2u:11848": "neti pakṣe yutasiddhiprasaṅgaḥ /",
    "GSP33nysu__2u:11849": "ādye tu niścalāvayavāśrito na calatīti calācalatvalakṣaṇo viruddhadharmādhyāsaḥ /",
    "GSP33nysu__2u:11850": "evamāvṛttānāvṛtatvaraktāraktatvalakṣaṇāvapi viruddhadharmādhyāsau draṣṭavyāviti /",
    "GSP33nysu__2u:11851": "ucyate /",
    "GSP33nysu__2u:11852": "nāsmābhiravayavebhyo 'tyantabhinno 'vayavī gṛhyate /",
    "GSP33nysu__2u:11853": "kintu tatpariṇāmaviśeṣa eva /",
    "GSP33nysu__2u:11854": "tatra kuto vṛttivikalpāvakāśaḥ /",
    "GSP33nysu__2u:11855": "calācalatvādivirodhastu bhedābheda(dādi)virodhavadapākriyata iti nāvayavini bādhakasadbhāvaḥ",
    "GSP33nysu__2u:11856": "naca vācyaṃ samudāyo bhavadbhiraṅgī(kriya)kṛta eva",
    "GSP33nysu__2u:11857": "ta(taśca)trākṣepasamādhānasāmyamiti /",
    "GSP33nysu__2u:11858": "yato 'nekeṣāmekakāladeśakāryādyavacchedena melanaṃ samudāyo 'bhyupagamyate",
    "GSP33nysu__2u:11859": "sa cāmilitebhya eva bhava(tī)ti /",
    "GSP33nysu__2u:11860": "sthāyitānāṃ ca tatsambhavo na kṣaṇabhaṅgavāda iti vakṣyati /",
    "GSP33nysu__2u:11861": "uktamarthamākṣipya samādadhatsūtram oṃ itaretarapratyayatvāditi cennotpattimātranimittatvāt oṃ // iti /",
    "GSP33nysu__2u:11863": "tatrākṣepāṃśaṃ tāvadvayācaṣṭe- anyonyeti //",
    "GSP33nysu__2u:11864": "itaretarapratyayatvād iti cen notpattimātranimittatvāt |",
    "GSP33nysu__2u:11865": "anyonyāpekṣayā puṃsaḥ samudāyatvavedanam // MAnuv_2,2.176cd //",
    "GSP33nysu__2u:11866": "syāt tatsadātanatve 'pi tacca sāmīpyahetukam /",
    "GSP33nysu__2u:11867": "iti cet ... // MAnuv_2,2.177a-c //",
    "GSP33nysu__2u:11868": "bhavedidamanyonyāśrayatvaṃ yadyayaṃ samudāyaḥ kādācitkaḥ syāt /",
    "GSP33nysu__2u:11869": "nacaivam /",
    "GSP33nysu__2u:11870": "sadātanaṃ tvimamabhyupagacchāmaḥ /",
    "GSP33nysu__2u:11871": "evaṃ tarhi sṛṣṭipralayavyavasthā na syāditi cenna /",
    "GSP33nysu__2u:11872": "yatastasya samudāyasya sadātanatve 'pi puṃsaḥ samudāyatvavedanaṃ syāt /",
    "GSP33nysu__2u:11873": "kadāciditi śeṣaḥ /",
    "GSP33nysu__2u:11874": "tatastadapekṣayā sṛṣṭayādivvayasthopapadyata iti bhāvaḥ /",
    "GSP33nysu__2u:11875": "samudāyasya sadātanatve tadvedanamapi kutaḥ kādācitkamityata uktam-",
    "GSP33nysu__2u:11876": "tacceti //",
    "GSP33nysu__2u:11877": "tatsamudāyatvavedanaṃ paramāṇusāmīpyahetukam /",
    "GSP33nysu__2u:11878": "naca sāmīpyaṃ sadāstīti vedanasya kādācitkatvamiti /",
    "GSP33nysu__2u:11879": "samudāyatvavedanasya sāmīpyahetukatā kuta ityata (uktaṃ) āha- anyonyeti //",
    "GSP33nysu__2u:11880": "anyonyaparamāṇujñānāpekṣayā hi tadbhavati /",
    "GSP33nysu__2u:11881": "nacānyonyajñānaṃ sāmīpyena vinā bhavatīti /",
    "GSP33nysu__2u:11882": "nanu vedanameva pumāniti saugatā manyante /",
    "GSP33nysu__2u:11883": "tatkathaṃ puṃso vedanamiti /",
    "GSP33nysu__2u:11884": "ucyate /",
    "GSP33nysu__2u:11885": "jñānaṃ hi dvividhaṃ bhavati /",
    "GSP33nysu__2u:11886": "pravṛttijñānamālayajñānaṃ ceti /",
    "GSP33nysu__2u:11887": "tatrālayajñānaṃ pravṛttijñānaduḥkhasaṃskārāspadaṃ pumānityucyate /",
    "GSP33nysu__2u:11888": "pravṛttijñānaṃ tu samudāyatvavedanamiti na virodhaḥ /",
    "GSP33nysu__2u:11889": "etaduktaṃ bhavati /",
    "GSP33nysu__2u:11890": "aneke paramāṇava eva samudāyaḥ /",
    "GSP33nysu__2u:11891": "tadanekatvaṃ ca samudāyatvam /",
    "GSP33nysu__2u:11892": "tanmiliteṣviva viraleṣvapi vidyate /",
    "GSP33nysu__2u:11893": "kintu na sadā samudāyatvavedanaṃ bhavati /",
    "GSP33nysu__2u:11894": "itaraparamāṇusahitetaraparamāṇusahitetaraparamāṇujñāne sati hi samudāyatvajñānaṃ bhavati /",
    "GSP33nysu__2u:11895": "apekṣābuddheranekatvavyañjakatvāt /",
    "GSP33nysu__2u:11896": "nacetaretaraparamāṇujñāne sati hi samudāyatvajñānaṃ bhavati /",
    "GSP33nysu__2u:11897": "apekṣābuddheranekatvavyañjakatvāt /",
    "GSP33nysu__2u:11898": "nacetaretaraparamāṇujñāne sati hi samudāyatvajñānaṃ bhavati /",
    "GSP33nysu__2u:11899": "ma(thu)dhurāpāṭalīputrasthitayorvṛkṣayoritaretarapratyayo dṛṣṭaḥ /",
    "GSP33nysu__2u:11900": "kiñcādhipatisahakāryālambanasamanantarapratyayāścatvāro hi jñānahetavaḥ /",
    "GSP33nysu__2u:11901": "adhipatirindriyam /",
    "GSP33nysu__2u:11902": "naca viralānāṃ paramāṇūnāmindriyālambanaviralaparamāṇubhyastadālambanatayā tathātathā sannikṛṣṭāḥ paramāṇavo jāyante /",
    "GSP33nysu__2u:11903": "anadhipatīndriyebhyaścādhipatīndriyāṇi /",
    "GSP33nysu__2u:11904": "athedānīṃ samanantarapratyayabalādeko mahāniti jñānamutpadyate /",
    "GSP33nysu__2u:11905": "tena nānyonyāśrayatvam /",
    "GSP33nysu__2u:11906": "nāpi sṛṣṭayādyanupapattiriti /",
    "GSP33nysu__2u:11907": "etena pakṣāntaramapi sūcitam /",
    "GSP33nysu__2u:11908": "viralaparamāṇubhyaḥ sannikṛṣṭāḥ paramāṇavo jāyante /",
    "GSP33nysu__2u:11909": "tadeva teṣāṃ samudāyatvam /",
    "GSP33nysu__2u:11910": "ato na kaściddoṣa iti /",
    "GSP33nysu__2u:11911": "samādhānāṃśaṃ vyācaṣṭe- kāryeti //",
    "GSP33nysu__2u:11912": "... kāryasambhūtimātravyāpṛtikāraṇam // MAnuv_2,2.177cd //",
    "GSP33nysu__2u:11913": "natu kāryaviśeṣeṣu vyāpṛtaṃ kāraṇaṃ bhavet // MAnuv_2,2.178ab //",
    "GSP33nysu__2u:11914": "kāryasambhūtimātre vyāpṛtiryasya tattathoktaṃ kāraṇaṃ kāryasambhūtimātravyāpṛtiḥ yatastato neti śeṣaḥ /",
    "GSP33nysu__2u:11915": "yathānutametanna parihārakṣamam ato 'bhiprāyamāha- na tviti //",
    "GSP33nysu__2u:11916": "viśiṣṭanta iti viśeṣāḥ /",
    "GSP33nysu__2u:11917": "kāryāṇyeva viśeṣāḥ kāryaviśeṣāḥ /",
    "GSP33nysu__2u:11918": "kāraṇamiti jātāvekavacanam /",
    "GSP33nysu__2u:11919": "kāraṇāni khalu svasadṛśakāryajananavyāpārāṇi /",
    "GSP33nysu__2u:11920": "natu visadṛśakāryajanane vyāpṛtānītyarthaḥ /",
    "GSP33nysu__2u:11921": "kimato yadyevamityata āha- ata iti //",
    "GSP33nysu__2u:11922": "ato 'rthendriyasaṃyogirūpakāraṇatātmanaḥ /",
    "GSP33nysu__2u:11923": "saṃyogirūparāhityānnaiva tajjñānatāpi hi // MAnuv_2,2.178c-f //",
    "GSP33nysu__2u:11924": "sadṛśakāryajanakatvaniyamādityarthaḥ /",
    "GSP33nysu__2u:11925": "saṃyogirūpe grāhyagrāhakarūpe ye arthendriye tayoḥ kāryayoḥ kāraṇatā saṃyogirūpakāraṇatā /",
    "GSP33nysu__2u:11926": "arthendriyayoḥ saṃyogirūpakāraṇatā (arthendriyasaṃyogirūpakāraṇatā /",
    "GSP33nysu__2u:11927": ") sā naivopapadyate /",
    "GSP33nysu__2u:11928": "kutaḥ /",
    "GSP33nysu__2u:11929": "hi yasmātkāraṇasyātmano naiva tajjñānatāstīti yojanā /",
    "GSP33nysu__2u:11930": "idamuktaṃ bhavati /",
    "GSP33nysu__2u:11931": "kāraṇaṃ hi sadṛśakāryajananasvabhāvaṃ (vā) syāt,",
    "GSP33nysu__2u:11932": "visadṛśakāryajananasvabhāvaṃ vā, ubhayasvabhāvaṃ vā,",
    "GSP33nysu__2u:11933": "anubhaya(janana)svabhāvaṃ vā /",
    "GSP33nysu__2u:11934": "tatra yatrādyaḥ kalpo 'ṅgīkriyate tadendriyānālambanebhyo viralaparamāṇubhyastathābhūtā eva paramāṇavo jāyeran /",
    "GSP33nysu__2u:11935": "na punaḥ kadācidindriyālambanabhūtā militāḥ /",
    "GSP33nysu__2u:11936": "indriyebhyaścārthānadhipatibhyastathāvidhānyevendriyāṇyutpadyeran /",
    "GSP33nysu__2u:11937": "na jātvarthādhipatīndriyāṇi /",
    "GSP33nysu__2u:11938": "ātmānaścāsamudāyajñānāttādṛśa evātmā jāyeta /",
    "GSP33nysu__2u:11939": "na kadācittajjñānavān /",
    "GSP33nysu__2u:11940": "anyathā kāraṇaparamāṇvādīnāmapīndriyālambanatvādikamabhyupagantavyaṃ syāt",
    "GSP33nysu__2u:11941": "itarathā sadṛśakāryajananasvabhāvabhaṅgāpatteḥ /",
    "GSP33nysu__2u:11942": "ubhayathā samudāyavedanasya kādācitkatvaṃ nopapadyata iti /",
    "GSP33nysu__2u:11943": "dvitīyamāśaṅkate- viśeṣeti //",
    "GSP33nysu__2u:11944": "viśaṣaṣakāryajanakaṃ yadi kāraṇamiṣyate // MAnuv_2,2.179ab //",
    "GSP33nysu__2u:11945": "tathācendriyānālambanavilaparamāṇvādibhyastadālambanamilitaparamāṇvādijanirupapadyata iti bhāvaḥ /",
    "GSP33nysu__2u:11946": "nirākaroti- kuta iti //",
    "GSP33nysu__2u:11947": "kutaḥ samānarūpatvaṃ kāryāṇāmapi sarvaśaḥ // MAnuv_2,2.179cd //",
    "GSP33nysu__2u:11948": "tarhīti śeṣaḥ /",
    "GSP33nysu__2u:11949": "sarvaśo 'pi kāryāṇāmiti sambandhaḥ /",
    "GSP33nysu__2u:11950": "atra kāryagrahaṇaṃ paramatānusāreṇa /",
    "GSP33nysu__2u:11951": "kāraṇasya visadṛśakāyarjananasvabhāvatāyāmākapālabhāvātsarveṣvapi ghaṭakṣaṇeṣu ghaṭākāratā na syāt /",
    "GSP33nysu__2u:11952": "kintu ghaṭakṣaṇādgajakṣaṇastato gardabhakṣaṇa utpadyate /",
    "GSP33nysu__2u:11953": "tathā nīlakṣaṇātpītakṣaṇastataḥ kapotakṣaṇo jāyeta /",
    "GSP33nysu__2u:11954": "nīlānuvṛttistu na syāditi /",
    "GSP33nysu__2u:11955": "astu tarhyubhayasvabhāvaṃ kāraṇamiti tṛtīyaḥ pakṣa iti cenna /",
    "GSP33nysu__2u:11956": "virodhenaikasyāpyajananaprasaṅgāt /",
    "GSP33nysu__2u:11957": "avirodhe tvāha- ata iti //",
    "GSP33nysu__2u:11958": "ato 'niyatyā yatkiñcid yasya kasyāpi kāraṇam // MAnuv_2,2.180ab //",
    "GSP33nysu__2u:11959": "prakṛtapakṣadvayaṃ samāhṛtyāta iti parāmṛśati /",
    "GSP33nysu__2u:11960": "aniyatyā ghaṭo ghaṭasyaiva nīlonīlasyaiveti niyatiṃ vinā /",
    "GSP33nysu__2u:11961": "yatkiñcit ghaṭādikaṃ nīlādikaṃ vā /",
    "GSP33nysu__2u:11962": "yasya kasyāpi ghaṭāderaghaṭādernīlāderanīlādeśca /",
    "GSP33nysu__2u:11963": "kāraṇaṃ syāt /",
    "GSP33nysu__2u:11964": "ghaṭakṣaṇasyobhayavidhakāryajananasvabhāvatve 'sau tadubhayaṃ janayet /",
    "GSP33nysu__2u:11965": "tathā copalabhyeteti yāvat /",
    "GSP33nysu__2u:11966": "kecididaṃ vākyaṃ pūrvavākyaśeṣatayā vyācakṣate /",
    "GSP33nysu__2u:11967": "sarvaśo 'pi kāryāṇāṃ samānarūpatvaṃ na syāt /",
    "GSP33nysu__2u:11968": "kintu visadṛśakāryajananasvabhāvatvādghaṭādikaṃ gajādeḥ kāraṇaṃ syāditi /",
    "GSP33nysu__2u:11969": "na caturthaḥ /",
    "GSP33nysu__2u:11970": "arthakriyārahitasyāsattvaprāpteḥ /",
    "GSP33nysu__2u:11971": "arthakriyākāritvaṃ sattvamiti (hi)saugatāḥ /",
    "GSP33nysu__2u:11972": "nanu ca kāryajananamātraṃ vastunaḥ svabhāva ityaṅgīkurmo na tūkteṣu kamapi pakṣamityata āha- ata iti //",
    "GSP33nysu__2u:11973": "buddhisthamimaṃ kalpamata iti parāmṛśati /",
    "GSP33nysu__2u:11974": "atiprasaṅgastu na tirohitaḥ /",
    "GSP33nysu__2u:11975": "syādetat /",
    "GSP33nysu__2u:11976": "yathā bhavanmate pramājananasvabhāvatve",
    "GSP33nysu__2u:11977": "'pīndriyāderdeṣasahakārivaśādapramājananam, tathā kāraṇasya sadṛśakāryajanakatve",
    "GSP33nysu__2u:11978": "'pyadṛṣṭādisahakārisāmarthyātkadācidvisadṛśakāryajananaṃ bhaviṣyati /",
    "GSP33nysu__2u:11979": "yadvā yathā sāṅkhayānāmindriyādīni pramāpramājananasvabhāvāni /",
    "GSP33nysu__2u:11980": "tatrāpramāpratipakṣāṇāṃ guṇānāmupanipāte pramāmevopajanayanti,",
    "GSP33nysu__2u:11981": "pramāpratipakṣāṇāṃ doṣāṇāmupanipāte tvapramām, tathā kāraṇasyobhayasvabhāvatve 'pyadṛṣṭādivaśāttadanyatarajanmopapatsyate",
    "GSP33nysu__2u:11982": "athavā yathā naiyāyikādīnāmindriyādīni jñānamātrajananasvabhāvāni /",
    "GSP33nysu__2u:11983": "guṇādisahakāryupanipātena pramādyu(tpa)papattiḥ, tathā kāraṇaṃ kāryajananasvabhāvameva",
    "GSP33nysu__2u:11984": "adṛṣṭādisahakārisamavadhānāt (tu) tatsadṛśaṃ visadṛśaṃ vā janayiṣyatītyata",
    "GSP33nysu__2u:11985": "āha- adṛṣṭamapīti //",
    "GSP33nysu__2u:11986": "adṛṣṭamapi tasyaiva viśeṣāpādakaṃ kutaḥ // MAnuv_2,2.180cd //",
    "GSP33nysu__2u:11987": "atrādṛṣṭagrahaṇamupalakṣaṇam (sahakārimātrasya) /",
    "GSP33nysu__2u:11988": "adṛṣṭamapi viśeṣasya, ādye visadṛśakāryajanakatvasya dvitīya'nyatarapratibandhasya, tṛtīye tūbhayajanakatvasyāpādaṃ kuta",
    "GSP33nysu__2u:11989": "ityekaṃ vākyam /",
    "GSP33nysu__2u:11990": "tathāhi /",
    "GSP33nysu__2u:11991": "pūrvapūrvatarādyadṛṣṭakṣaṇāviśeṣānāpādakāstadāpādakā vā /",
    "GSP33nysu__2u:11992": "ādye tvasyādṛṣṭakṣaṇasya viśeṣāpādakatvaṃ na siddhayati /",
    "GSP33nysu__2u:11993": "kāraṇābhāvāt /",
    "GSP33nysu__2u:11994": "viśeṣānāpādakādṛṣṭakṣaṇājanyo 'pya(yama)dṛṣṭakṣaṇaḥ",
    "GSP33nysu__2u:11995": "sahakārivaśādviśeṣamāpādayiṣyatīti cenna /",
    "GSP33nysu__2u:11996": "tatsahakāriṇyapyasya sāmyāt /",
    "GSP33nysu__2u:11997": "(a)tatrāpi sahakāryanatrānusaraṇe gauravamiti /",
    "GSP33nysu__2u:11998": "tasyaiva kāraṇasya viśeṣāpādakaṃ kuta ityaparaṃ vākyam /",
    "GSP33nysu__2u:11999": "tathāhi /",
    "GSP33nysu__2u:12000": "viśeṣāpavādakamapyadṛṣṭaṃ kiṃ vivakṣitasyaiva kāraṇasya viśeṣamāpādayati,",
    "GSP33nysu__2u:12001": "kāraṇamātrasya vā /",
    "GSP33nysu__2u:12002": "nādyaḥ /",
    "GSP33nysu__2u:12003": "niyāmakayoḥ kāraṇajñāpakayorabhāvāditi /",
    "GSP33nysu__2u:12004": "yebhya indriyānālamabanaviralaparamāṇubhyastadālambanamilitaparamāṇūtpattirāśāsyate /",
    "GSP33nysu__2u:12005": "yataścārthānadhipaterindriyādarthādhipatīndriyasya /",
    "GSP33nysu__2u:12006": "yasmācca samudāyajñānarahitādātmanastadvadātmotpādaḥ /",
    "GSP33nysu__2u:12007": "tadidaṃ tasyaivetyucyate /",
    "GSP33nysu__2u:12008": "ubhaya(trāpi dvi)tra dvitīyau kalpau dūṣayati- yasyeti //",
    "GSP33nysu__2u:12009": "yasya kasyāpi yatkiñcid viśeṣamupapādayet // MAnuv_2,2.181ab //",
    "GSP33nysu__2u:12010": "atrāpi yatkiñcidadṛṣṭaṃ viśaṣamupapādayedityekaṃ vākyam /",
    "GSP33nysu__2u:12011": "yadi pūvarpūrvatarādyadṛṣṭasyāpyasti viśeṣāpādakatvaṃ tarhi tadapi pūvarpūrvatarādiparamāṇvādau viśeṣamāpādayedeva /",
    "GSP33nysu__2u:12012": "samarthasya kṣepānabhyupagamāt /",
    "GSP33nysu__2u:12013": "tathāca samudāyapratīteḥ samayaniyamo na syāditi /",
    "GSP33nysu__2u:12014": "yasya kasyāpi viśeṣamupapādayediti dvitīyam /",
    "GSP33nysu__2u:12015": "yadi kāraṇamātrasya viśeṣāpādakamadṛṣṭamaṅgīkriyate tadā sarveṣāmapi kāraṇānāṃ viśeṣamupapāditam",
    "GSP33nysu__2u:12016": "tathāca ghaṭaparamāṇumelane sarveṣāmapi melanaṃ syāt /",
    "GSP33nysu__2u:12017": "natu kutrāpyabhilaṣitaparamāṇvavasthānaṃ bhavet /",
    "GSP33nysu__2u:12018": "naca yugapatsarvasamudāyo dṛśyata iti /",
    "GSP33nysu__2u:12019": "atha matam /",
    "GSP33nysu__2u:12020": "sarvamidaṃ svavyāhatam /",
    "GSP33nysu__2u:12021": "tathāhi /",
    "GSP33nysu__2u:12022": "tantavo yadi sadṛśakāryajananasvabhāvāstadā tantvantarameva janayeyurna tu paṭam /",
    "GSP33nysu__2u:12023": "yadi ca visadṛśakāryajananasvabhāvāstadā na tebhyaḥ pārthivapaṭasyotpattiḥ syāt /",
    "GSP33nysu__2u:12024": "kintu pāthasīyaṃ kimapi jāyeta /",
    "GSP33nysu__2u:12025": "ubhayasvabhāvatvaṃ tu viruddham /",
    "GSP33nysu__2u:12026": "anubhayasvabhāvatve paṭasyāpyanutpattiḥ /",
    "GSP33nysu__2u:12027": "sahakārivaśādvayavasthāṅgīkāre sahakāriṣvapīdaṃ samānam /",
    "GSP33nysu__2u:12028": "athocyeta /",
    "GSP33nysu__2u:12029": "asti(stu)tāvattantupaṭayoḥ kāryakāraṇabhāvaḥ /",
    "GSP33nysu__2u:12030": "pramitasyāpanhavānarhatvāt /",
    "GSP33nysu__2u:12031": "sa ca yathā yathopapadyate tathā tathā kalpayiṣyata iti /",
    "GSP33nysu__2u:12032": "samametatsamāpītyata āha- kāryaṃ ceti //",
    "GSP33nysu__2u:12033": "kāryaṃ ca kāraṇaṃ caiva yatkiñcid yasya kasyacit // MAnuv_2,2.181cd //",
    "GSP33nysu__2u:12034": "bhavenniyāmakābhāvād ... // MAnuv_2,2.182ab //",
    "GSP33nysu__2u:12035": "nityavināśitva itayetadvakṣyamāṇamatrāpi sambaddhayate /",
    "GSP33nysu__2u:12036": "yatkiñcinnīlādikaṃ yasya kasyacideva pītādeḥ kāryaṃ syāt /",
    "GSP33nysu__2u:12037": "yatkiñcitpītādikaṃ yasya kasyacideva nīlādeḥ kāraṇaṃ syāt /",
    "GSP33nysu__2u:12038": "kutaḥ /",
    "GSP33nysu__2u:12039": "nīlā nīlasyaiva kāryaṃ syāt na pītasya /",
    "GSP33nysu__2u:12040": "nīlameva nīlasya kāraṇaṃ na pītami(tyatra)tiniyāmakābhāvāditi yojanā /",
    "GSP33nysu__2u:12041": "caśabdau mithaḥ samuccaye /",
    "GSP33nysu__2u:12042": "etaduktaṃ bhavati /",
    "GSP33nysu__2u:12043": "sambhavati sthiravāde parihāro 'yam /",
    "GSP33nysu__2u:12044": "yadyatra samavetaṃ yadyenākāreṇa pariṇataṃ vā tattasya kāraṇaṃ kāryaṃ ceti niyāmakasadbhāvena kāyarkāraṇabhāvāvadhāraṇe sati tadupapādakakalpanopapatteḥ /",
    "GSP33nysu__2u:12045": "kṣaṇabhaṅgunaye tu pūrvottarakṣaṇayorniranvayavināśotpādayoḥ kāyarkāraṇabhāvāvadhāraṇopāya eva nāsti /",
    "GSP33nysu__2u:12046": "samavāyapariṇāmayorabhāvāt /",
    "GSP33nysu__2u:12047": "tathāca kasya balādupapādakaṃ kalpayiṣyata iti /",
    "GSP33nysu__2u:12048": "samavāyapariṇāmayārabhāve 'pi yadyadapekṣayā pūrvabhāvi tadeva tasya kāraṇam /",
    "GSP33nysu__2u:12049": "yacca yadapekṣayā paścādbhāvi tadeva tasya kāryamityavadhāraṇopapatterniyāmakābhāvo 'siddha ityataḥ kāryaniyamaṃ tāvannirākaroti- idamasyaiveti //",
    "GSP33nysu__2u:12050": "... idamasyaiva kāraṇam /",
    "GSP33nysu__2u:12051": "iti nityavināśitve kena mānena gamyate // MAnuv_2,2.182b-d //",
    "GSP33nysu__2u:12052": "idaṃ nīlama(sya nīla) syaiva kāraṇam, na tu pītasya, ityevaṃ nīlasya nīlakāryatvaṃ, nityavināśitve niranvayavināśotpādapakṣe, kena mānena na",
    "GSP33nysu__2u:12053": "kenāpi /",
    "GSP33nysu__2u:12054": "paścādbhāvamātrasya nī(lasyeva pītasyāpi)lāpekṣayeva pītāpekṣayāpi sattvāditi bhāvaḥ /",
    "GSP33nysu__2u:12055": "sādeśyaṃ sārūpyaṃ vā niyāmakamiti cenna /",
    "GSP33nysu__2u:12056": "viralaparamāṇubhyo militānāṃ militebhyaśca viralānāmutpattyaṅgīkārāt /",
    "GSP33nysu__2u:12057": "kāraṇaniyamamapyapākaroti- idaṃ neti //",
    "GSP33nysu__2u:12058": "idaṃ na jāyate 'muṣmādityatrāpi na kāraṇam // MAnuv_2,2.183ab //",
    "GSP33nysu__2u:12059": "idaṃ nīlamamuṣmātpītānna jāyate kintu nīlādevetyatra nīlasya kāraṇatvāvadhāraṇe 'pi, kāraṇaṃ pramāṇaṃ, nāsti /",
    "GSP33nysu__2u:12060": "nīlasyeva pītasyapi nīlāpekṣayā pūrvabhāvitāyāḥ sattvāditi bhāvaḥ /",
    "GSP33nysu__2u:12061": "nanu yathā bhavatāṃ samavāyapariṇāmayorabhāve 'pi kuvindapaṭayoḥ kāryakāraṇabhāvāvadhāraṇaṃ tathā mamāpi bhaviṣyatītyata āha- idamasyeti //",
    "GSP33nysu__2u:12062": "nityavināśitve ātmana iti śeṣaḥ /",
    "GSP33nysu__2u:12063": "yujyate 'smākaṃ",
    "GSP33nysu__2u:12064": "nimittakāraṇakāryayostadbhāvāvadhāraṇamanyatrānupakṣīṇānvayavyatirekābhyām",
    "GSP33nysu__2u:12065": "natu parasya /",
    "GSP33nysu__2u:12066": "asmābhiranvayavyatirekānusandhāturātmanaḥ sthāyitvābhyupagamāt /",
    "GSP33nysu__2u:12067": "pareṇa(ca) kṣaṇikatāsvīkārāt /",
    "GSP33nysu__2u:12068": "nahi tathāvidho 'nvayavyatirekayoranyatrānupakṣayasya cāvadhṛterīṣya iti bhāvaḥ /",
    "GSP33nysu__2u:12069": "yojanā tu pūrvavadeva /",
    "GSP33nysu__2u:12070": "evaṃ samudāyaṃ nirākṛtya sarvasya kṣaṇikatāmadhunā pramāṇābhāvena tadvirodhena cāpākartumuttaro granthaḥ /",
    "GSP33nysu__2u:12071": "tathāhi /",
    "GSP33nysu__2u:12072": "na kevalaṃ samudāyo nopapadyate /",
    "GSP33nysu__2u:12073": "kinnāma sarvasya kṣaṇikatā ca /",
    "GSP33nysu__2u:12074": "tatra pramāṇābhāvāt /",
    "GSP33nysu__2u:12075": "nanu pratyakṣaṃ kṣaṇikatāmarthānāmavagamayati /",
    "GSP33nysu__2u:12076": "taddhi vartamānamātragocaramarthasya vatarmānakṣaṇamātrasambandhinīṃ sattāmavagāhate /",
    "GSP33nysu__2u:12077": "na pūrvottarakṣaṇasambandhanīmapi /",
    "GSP33nysu__2u:12078": "tatkathaṃ kṣaṇikatvamarthānāmaprāmāṇikamiti /",
    "GSP33nysu__2u:12079": "ucyate /",
    "GSP33nysu__2u:12080": "kimidaṃ kṣaṇikatvaṃ nāma /",
    "GSP33nysu__2u:12081": "kiṃ kṣaṇasambandhisattvam /",
    "GSP33nysu__2u:12082": "kiṃvā kṣaṇamātra evotpattināśavattvam /",
    "GSP33nysu__2u:12083": "yadvā kṣaṇāntarāsambandhitve satyekakṣaṇasambandhitvam /",
    "GSP33nysu__2u:12084": "ādyastviṣya eva /",
    "GSP33nysu__2u:12085": "sthāyino 'pyarthasyaikakṣaṇasattāsvīkārāt /",
    "GSP33nysu__2u:12086": "dvitīyatṛtīyau dūṣayati- vināśeti //",
    "GSP33nysu__2u:12087": "vināśotpattayaścaiva na dṛśyante sadātanāḥ // MAnuv_2,2.183cd //",
    "GSP33nysu__2u:12088": "anekapadārthasambandhitvena bahuvacanam /",
    "GSP33nysu__2u:12089": "caśabdastṛtīyapakṣasamuccayārthaḥ /",
    "GSP33nysu__2u:12090": "evaśabdasya naiveti sambandhaḥ /",
    "GSP33nysu__2u:12091": "sadātanāḥ pratikṣaṇabhāvinyaḥ /",
    "GSP33nysu__2u:12092": "pratyakṣaṃ khalvarthānāṃ vatarmānakālasattāmavagāhate na punaḥ kṣaṇamātrabhāvināvutpattivināśāvapi",
    "GSP33nysu__2u:12093": "nāpi kṣaṇāntarasambandhitvam /",
    "GSP33nysu__2u:12094": "tathāca kathaṃ tena kṣaṇikatā siddhayediti /",
    "GSP33nysu__2u:12095": "nanu ca pratyakṣaṃ pūrvottarakṣaṇavatirtvamapyarthasya gṛhṇāti na vā /",
    "GSP33nysu__2u:12096": "nādyaḥ /",
    "GSP33nysu__2u:12097": "vartamānamātragrāhitvāt /",
    "GSP33nysu__2u:12098": "dvitīye tu pratyakṣānupalambhena parvottarakṣaṇayorasattvasiddheḥ kṣaṇikataiva si(dhyediti)ddheti cet /",
    "GSP33nysu__2u:12099": "dvitīyaṃ tāvadurarīkumarḥ /",
    "GSP33nysu__2u:12100": "nacaivaṃ kṣaṇikatāsiddhiḥ /",
    "GSP33nysu__2u:12101": "yogyānupalambhasyaivāsattvagamakatvāt /",
    "GSP33nysu__2u:12102": "naca pūrvottarakālavartinā pratyakṣayogyā /",
    "GSP33nysu__2u:12103": "vatarmānamātragrāhitāyāḥ pareṇaivoktatvāt /",
    "GSP33nysu__2u:12104": "astu vā'dyaḥ pakṣaḥ /",
    "GSP33nysu__2u:12105": "kasyācitpratyakṣasya vartamānamātragrāhitve 'pi tadevedamiti pratyabhijñānalakṣaṇasya tadabhāvādityāśayenāha- dṛśyata iti //",
    "GSP33nysu__2u:12106": "dṛśyate pratyabhijñātaḥ sthiratvaṃ sarvavastuṣu // MAnuv_2,2.184ab //",
    "GSP33nysu__2u:12107": "viṣayīkriyata ityarthaḥ /",
    "GSP33nysu__2u:12108": "tṛtīyārthe tasiḥ /",
    "GSP33nysu__2u:12109": "ekasyaivānekakṣaṇasambandhitvaṃ sthiratvam /",
    "GSP33nysu__2u:12110": "etena na kevalaṃ pratyakṣaṃ kṣaṇikatāṃ na gocarayati /",
    "GSP33nysu__2u:12111": "kintu sthāyi(tāṃ)tvamapi gocarayatītyapīti vadatā parapakṣe",
    "GSP33nysu__2u:12112": "pramāṇavirodhaḥ svapakṣe pramāṇasadbhāvaścodito bhavati /",
    "GSP33nysu__2u:12113": "anena”anusmṛteśca'; iti sūtraṃ kṛtavyākhyānaṃ veditavyam /",
    "GSP33nysu__2u:12114": "sarvavastuṣvityanena saugatānāṃ pratyabhijñānirākaraṇaṃ vaiśeṣikādimatameva spṛśati na tvasmanmatamiti sūcayati /",
    "GSP33nysu__2u:12115": "tathāhi /",
    "GSP33nysu__2u:12116": "kimanayā pratyabhijñayā nityatvenābhyupagateṣu paramāṇvādiṣu sthiratvaṃ sādhyate kiṃvā ghaṭādiṣu",
    "GSP33nysu__2u:12117": "nādyaḥ /",
    "GSP33nysu__2u:12118": "teṣāmatīndriyatvena pratyabhijñāpratyakṣagocaratvasyābhyupagantumaśakyatvāt /",
    "GSP33nysu__2u:12119": "na dvitīyaḥ /",
    "GSP33nysu__2u:12120": "ghaṭādiṣu pareṇāpi pratyabhijñāyā bhrāntitvasya svīkāryatvāt /",
    "GSP33nysu__2u:12121": "yadā hi ghaṭādau sūcyagrādinaiko 'pi paramāṇurapaiti tadā naṣṭavyameva",
    "GSP33nysu__2u:12122": "tadārabdhena dvayaṇukena /",
    "GSP33nysu__2u:12123": "vibhāgenāsamavāyikāraṇasya saṃyogasya naṣṭatvāt /",
    "GSP33nysu__2u:12124": "dvayaṇukanāśe samavāyikāraṇanāśāttryaṇukanāśa ityanena krameṇa ghaṭanāśo 'pyavaśyambhāvī",
    "GSP33nysu__2u:12125": "naca paramāṇuḥ pratyakṣo yena tadapagamānapagamau pratyakṣeṇa śakyaniścayau /",
    "GSP33nysu__2u:12126": "naca vācyaṃ nibiḍāvayaveṣu sphaṭikādiṣu pratyabhijñayā sthiratvaṃ setsyatīti /",
    "GSP33nysu__2u:12127": "tatrāpi paramāṇvapagamābhāvasya pratyakṣeṇa niścetumaśakyatvāt /",
    "GSP33nysu__2u:12128": "nibiḍāvayavatvaṃ ca na vibhāgāyogyāvayavatvam /",
    "GSP33nysu__2u:12129": "vibhāgasya pratyakṣasiddhatvāt /",
    "GSP33nysu__2u:12130": "kintu ghaṭādito 'pyutkṛṣṭakāraṇāpekṣatvam /",
    "GSP33nysu__2u:12131": "naca tadviśeṣābhāvaḥ śakyo 'smābhiravagantum /",
    "GSP33nysu__2u:12132": "dṛśyate hi kālataḥ sphaṭikādāvapi gurutvāpakarṣaḥ /",
    "GSP33nysu__2u:12133": "nacāvayavānapagame sa sambhavatīti /",
    "GSP33nysu__2u:12134": "nāpi guṇādau sthāyitvaṃ pratyabhijñayā siddhayati /",
    "GSP33nysu__2u:12135": "tasyāpi kasyacidatīndriyatvāt /",
    "GSP33nysu__2u:12136": "kasyacidghaṭāditulyatvāt sāmānyādikaṃ tu svarūpato nāstyeva /",
    "GSP33nysu__2u:12137": "sattve 'pi rūpādisamānameveti śaṅkitaprāmāṇyaṃ pratyabhijñānaṃ na kutrāpi sthairyasiddhau pramāṇayituṃ yuktamiti /",
    "GSP33nysu__2u:12138": "atrocyate /",
    "GSP33nysu__2u:12139": "syādayaṃ doṣaḥ paramāṇvārambhavādinām /",
    "GSP33nysu__2u:12140": "na pariṇāmavādināmasmākam /",
    "GSP33nysu__2u:12141": "tadeva (hi) vastvavayavopacayāpacayābhyāmanyathā vikriyate /",
    "GSP33nysu__2u:12142": "na punaranyadeva bhavatīti hi pariṇāmavādino manyante ataḥ pratyakṣayogyeṣu sarvavastuṣu pratyabhijñayā sthiratvagrahaṇaṃ yuktameveti",
    "GSP33nysu__2u:12143": "nanu bhavanmate 'pi pratyabhijñā (bhrama eva) bhrāntireva /",
    "GSP33nysu__2u:12144": "pariṇāmavāde pūrvottaravastunorbhedābhedāṅgīkārāt /",
    "GSP33nysu__2u:12145": "tadevedamiti ca pratyabhijñayātyantābhedasyāvagāhanāt /",
    "GSP33nysu__2u:12146": "ucyate /",
    "GSP33nysu__2u:12147": "yadā tu (yadi hi) pūrvottarakālabhāvinorabhedaḥ pratyabhijñāviṣayo 'ṅgīkriyate /",
    "GSP33nysu__2u:12148": "tadā sāvadhāraṇasya pratyabhijñānasya bhramatve 'pi tadidamiti tu na",
    "GSP33nysu__2u:12149": "bhramaḥ /",
    "GSP33nysu__2u:12150": "tenaiva ca sthāyitvasi(ddhi)ddheḥ /",
    "GSP33nysu__2u:12151": "yadā tu kālādidvayasambandho viṣayastadā sāvadhāraṇamapi na bhrama iti /",
    "GSP33nysu__2u:12152": "nanvidaṃ pratyabhijñānaṃ parilūnapunarjātakuntalāpādāviva bhrāntaṃ kinna syāditi cet (na)",
    "GSP33nysu__2u:12153": "bādhakābhāvāt /",
    "GSP33nysu__2u:12154": "evameva bhrā(nta)ntitvābhyupagame nīlādipratyayānāmapi",
    "GSP33nysu__2u:12155": "tathātvāpatte(tvaprāpte)ḥ /",
    "GSP33nysu__2u:12156": "naca pratyakṣaṃ bādhakamityuktam /",
    "GSP33nysu__2u:12157": "pratyakṣasyābādhakatve 'pyanumānaṃ bādhakaṃ bhaviṣyatīti śaṅkate-",
    "GSP33nysu__2u:12158": "phalādīnāmiti //",
    "GSP33nysu__2u:12159": "phalādīnāṃ viśeṣeṇa sarvatrāpyanumīyate // MAnuv_2,2.184cd //",
    "GSP33nysu__2u:12160": "***[NOTE: jump in verse numbering, no lacuna in text!]***",
    "GSP33nysu__2u:12161": "sattvena kṣaṇikatvaṃ cedākāśasyāviśeṣataḥ /",
    "GSP33nysu__2u:12162": "aviśeṣo 'khilasyāpi sattvāt kiṃ nānumīyate // MAnuv_2,2.186 //",
    "GSP33nysu__2u:12163": "ādipadena dehadīpādigrahaṇam /",
    "GSP33nysu__2u:12164": "viśeṣeṇa parimāṇabhedena, kṣaṇikatvaṃ (tāvat)anumīyata iti sambandhaḥ /",
    "GSP33nysu__2u:12165": "tatastaddṛṣṭāntena sarvatra phalādivyatirikte 'pi vastuni sattvena hetunā",
    "GSP33nysu__2u:12166": "pañcaskandhā ityanumānaṃ sthiratvaviṣayapratyabhijñāyā bādhakaṃ bhaviṣyati /",
    "GSP33nysu__2u:12167": "naca phalādidṛṣṭāntaḥ sādhyavikalaḥ /",
    "GSP33nysu__2u:12168": "yadviruddhaparimāṇaṃ tannānā dṛṣṭaṃ yathā ghaṭapaṭau, viruddhaparimāṇaṃ ca phalādikaṃ pūrvottarakṣaṇayoḥ, ityanumānena phalādīnāṃ kṣaṇikatāsiddheriti",
    "GSP33nysu__2u:12169": "pariharati- ākāśasyeti //",
    "GSP33nysu__2u:12170": "aviśeṣataḥ pūrvottara(kṣaṇa)yorbhedarahitatvataḥ, aviśeṣaḥ pūrvottarakṣaṇayorbhedarāhityam",
    "GSP33nysu__2u:12171": "akhilasyāpi vipratipannasya /",
    "GSP33nysu__2u:12172": "idamuktaṃ bhavati /",
    "GSP33nysu__2u:12173": "yatsattadakṣaṇikam yathā'kāśam /",
    "GSP33nysu__2u:12174": "sacca nīlādīti pratyanumānapratiruddhatvenānumānasyābhāsatvānna pratyabhijñābādhakatvaṃ sambhavatīti",
    "GSP33nysu__2u:12175": "nacākāśadṛṣṭāntaḥ sādhyavikalaḥ /",
    "GSP33nysu__2u:12176": "“ākāśo dvau nirodhau ca nityaṃ trayamasaṃskṛtam'; itrata pareṇaivāṅgīkṛtatvāt kṣaṇikatāsādhakasya parimāṇabhedāderākāśe 'bhāvācca /",
    "GSP33nysu__2u:12177": "tadidamu(mapyu)ktaṃ aviśeṣataḥ parimāṇabhedādirahitatvata iti /",
    "GSP33nysu__2u:12178": "yadvā'kāśasyāviśeṣataḥ parimāṇabhedarahitatvataḥ /",
    "GSP33nysu__2u:12179": "taddṛṣṭāntenākhilasyāpi phalāderaviśeṣaḥ pūrvottarakālayoḥ parimāṇabhedābhāvaḥ sattvāt kiṃ nānumīyata iti yojanā /",
    "GSP33nysu__2u:12180": "etaduktaṃ bhavati /",
    "GSP33nysu__2u:12181": "nānumānaṃ pratyabhijñāyā bādhakaṃ bhavitumarhati /",
    "GSP33nysu__2u:12182": "anumānasya pratyakṣato dubarlatvena tadbādhyatvāt /",
    "GSP33nysu__2u:12183": "anyathā phalādikaṃ parimāṇabhedarahitaṃ sattvādākāśavadityapyanumānaprasaṅgāt /",
    "GSP33nysu__2u:12184": "nahyatra pratyakṣādibādhaṃ vinā kaściddoṣo 'sti /",
    "GSP33nysu__2u:12185": "tathāca taddṛṣṭānte kṣaṇikatvasādhakasyāsiddhatvātsādhyavikalatā syāt /",
    "GSP33nysu__2u:12186": "tataḥ pratyakṣavirodhenaivāsyānumānasyāprāmāṇyam /",
    "GSP33nysu__2u:12187": "anyathānyonyāśraya(tā)prasaṅga ityeva vaktavyam /",
    "GSP33nysu__2u:12188": "tacca samaṃ prakṛte 'pīti /",
    "GSP33nysu__2u:12189": "etena”ākāśe cāviśeṣāt'; iti sūtraṃ vyākhyātaṃ bhavati /",
    "GSP33nysu__2u:12190": "tadanena kṣaṇikatva(tā)sādhakānumānasya satpratipakṣatvaṃ bādhitaviṣayatvaṃ ca vadatā'kāśe '(nā)naikāntyamapi sūcitam /",
    "GSP33nysu__2u:12191": "bhavadanumānasyāpi phalādinānaikāntyamiti cenna /",
    "GSP33nysu__2u:12192": "tatrāpi kṣaṇikatābhāvasya vakṣyamāṇatvāt (iti) /",
    "GSP33nysu__2u:12193": "bhavedidaṃ yadyākāśasya sattvaṃ syāt /",
    "GSP33nysu__2u:12194": "nacaitadasti /",
    "GSP33nysu__2u:12195": "mūrtābhāvatvādākāśasya /",
    "GSP33nysu__2u:12196": "bhāvatvaṃ hi sattvamatra vivakṣitam /",
    "GSP33nysu__2u:12197": "sasvarūpatve 'pi vā sattve, abhāvo niḥsvarūpa ityaṅgīkṛtamityāśaṅkayāha-",
    "GSP33nysu__2u:12198": "yadīti //",
    "GSP33nysu__2u:12199": "yadyākāśasya sattvaṃ na kuta eva narādiṣu // MAnuv_2,2.187ab //",
    "GSP33nysu__2u:12200": "yadyākāśasya sattvaṃ nāstītyaṅgīkṛtya pratyanumāne 'tiprasaṅgānumāne ca dṛṣṭāntasya sādhanavaikalyaṃ svānumānasyānaikāntikatvābhāvaścocyate /",
    "GSP33nysu__2u:12201": "tadā dehādiṣu sattvaṃ kuta eva siddhamiti brūmaḥ /",
    "GSP33nysu__2u:12202": "tathāca parakīyasyāpi dṛṣṭāntasya sādhanavaikalyaṃ syāt /",
    "GSP33nysu__2u:12203": "yadi ca vidhimukhapratyayavedyatvāddehādīnāṃ bhāvatvaṃ pramāviṣayatvātsattvaṃ cocyate /",
    "GSP33nysu__2u:12204": "tadā'kāśe 'pi samānamiti /",
    "GSP33nysu__2u:12205": "pramāṇāntareṇākāśasyābhāvatvaṃ vārayitumupodghātamāha- sa dharmīti //",
    "GSP33nysu__2u:12206": "sadharmipratiyogitvamākāśasyāvagamyate // MAnuv_2,2.187cd //",
    "GSP33nysu__2u:12207": "yatrābhāvaḥ sa dharmī /",
    "GSP33nysu__2u:12208": "yasyābhāvaḥ sa pratiyogī /",
    "GSP33nysu__2u:12209": "tadubhayavattvamabhāvasya niyāmakaṃ vyāpakam /",
    "GSP33nysu__2u:12210": "yo 'bhāvaḥ sa sarvo 'pi dharmipratiyogisahita eva /",
    "GSP33nysu__2u:12211": "yathā ghaṭādyabhāvaḥ /",
    "GSP33nysu__2u:12212": "sa hi bhūtalādidharmiṇā ghaṭādipratiyoginā copeta eveti /",
    "GSP33nysu__2u:12213": "nanvidamanupapannam /",
    "GSP33nysu__2u:12214": "abhāvasya hi dharmipratiyogisāhityaniyamaḥ kiṃ deśataḥ syāt, kiṃvā kālataḥ /",
    "GSP33nysu__2u:12215": "ādye dharmiṇā sādeśyaṃ tāvannāsti /",
    "GSP33nysu__2u:12216": "bhūtalasya svāśraye, abhāvasya tu bhūtale vṛtteḥ /",
    "GSP33nysu__2u:12217": "pratiyoginā tu viruddhameva /",
    "GSP33nysu__2u:12218": "dvitīyastu yadyapi dharmiṇā kathañcitsyāt /",
    "GSP33nysu__2u:12219": "tathāpi pratiyoginā nāstyeva /",
    "GSP33nysu__2u:12220": "prāgabhāvapradhvaṃsābhāvayoḥ pratiyogibhinnakālatvaniyamādityāśaṅkāṃ pariharannabhāvasya dharmipratiyogisāhityavyāptatvamupapādayati- tau vineti //",
    "GSP33nysu__2u:12221": "tau vinā na hy abhāvaś ca kvaciddṛṣṭaḥ kadācana // MAnuv_2,2.187*ab //",
    "GSP33nysu__2u:12222": "atra dṛṣṭa iti prakaraṇāttau vineti tajjñānaṃ vinetyatharḥ /",
    "GSP33nysu__2u:12223": "caśabdo 'bhāvo dṛśyamāno dharmipratiyogipratītāveva dṛśyata",
    "GSP33nysu__2u:12224": "ityanvayasamuccayārthaḥ /",
    "GSP33nysu__2u:12225": "hiśabdenānvayavyatirekayoḥ prasiddhatvaṃ sūcayati /",
    "GSP33nysu__2u:12226": "tadanenānvayavyatirekābhyāmabhāvapratīterdharmipratiyogipratītipūrvakatayā vyāptirupapāditā bhavati /",
    "GSP33nysu__2u:12227": "yadvā tāvi(ti)tyanena na jñānamupalakṣaṇīyam /",
    "GSP33nysu__2u:12228": "abhāvaḥ pratīyamāno dharmipratiyogighaṭita evātredaṃ nāstītyādirūpeṇa pratīyate /",
    "GSP33nysu__2u:12229": "natu tau vinā kevala ityanvayavyatirekābhyāmekajñānasambandhena vyāpyavyāpakabhāvopapādanametadityavagantavyam",
    "GSP33nysu__2u:12230": "prātargajādyabhāvajñānaṃ tvanyathopapādayiṣyāmaḥ /",
    "GSP33nysu__2u:12231": "kimato yadyevamabhāvasya yadyevamabhāvasya dharmipratiyogisāhityaṃ pratītau vyāpakamityata āha adharmīti adharmipratiyogitvamākāśasyāvagamyate // MAnuv_2,2.187*cd //",
    "GSP33nysu__2u:12232": "pratītāvabhāvasya vyāpakaṃ sadharmipratiyogitvamākāśāttāvadvayāvartar(tya)te /",
    "GSP33nysu__2u:12233": "yasmādākāśa ityevāvagamyate na tvatredaṃ nāstīti /",
    "GSP33nysu__2u:12234": "iyamapi (ca) vastuto mūrtābhāvagocaraiva pratītiḥ",
    "GSP33nysu__2u:12235": "pralayādivannañvarjitābhilāpasambandhādatādṛśīva prakāśata iti cenna /",
    "GSP33nysu__2u:12236": "nīlādipratiterapi tathātvaprasaṅgāt /",
    "GSP33nysu__2u:12237": "anānubhāvikatvasyobhayatrāpi sāmyāt /",
    "GSP33nysu__2u:12238": "tathāca parasyāpyasiddhayādyāpātaḥ /",
    "GSP33nysu__2u:12239": "vyāpakanivṛttyā(ca) vyāpyanivṛttiravaśyaṃbhāvinītyākāśasya nābhāvatvamiti /",
    "GSP33nysu__2u:12240": "tadayaṃ prayogaḥ /",
    "GSP33nysu__2u:12241": "ākāśo nābhāvaḥ dharmipratiyoginau vinaiva pratīyamānatvādrūpavaditi /",
    "GSP33nysu__2u:12242": "kiñca mūrtābhāvamākāśaṃ vadatā yo dharmī tasyocyate sa evāsmākamākāśa iti nāmnayeva vivādo 'vaśiṣyate /",
    "GSP33nysu__2u:12243": "vakṣyate caitadviyadadhikaraṇa iti /",
    "GSP33nysu__2u:12244": "sūtradvayārthamupasaṃharati- svīkāreti //",
    "GSP33nysu__2u:12245": "svīkāratyāgato 'dṛṣṭadṛṣṭayoḥ sarvavastuṣu /",
    "GSP33nysu__2u:12246": "guṇānunmatta evāsau vidadhātyadhikaṃ punaḥ // MAnuv_2,2.188 //",
    "GSP33nysu__2u:12247": "adṛṣṭasya kṣaṇikatvādeḥ svīkṛti(kāra)to dṛṣṭasya sthiratvādestyāgataḥ /",
    "GSP33nysu__2u:12248": "asau saugataḥ /",
    "GSP33nysu__2u:12249": "adhikaṃ svata iti śeṣaḥ /",
    "GSP33nysu__2u:12250": "unmattamapi svasmādadhikavivekavantaṃ (sthā)khyāpayatītyarthaḥ /",
    "GSP33nysu__2u:12251": "na hyunmattaḥ sarvatrāpramitaṃ svīkaroti nāpi pramitaṃ tyajatīti /",
    "GSP33nysu__2u:12252": "nanu (ca) yadi nīlādikaṃ na syāttadā sanna syāt /",
    "GSP33nysu__2u:12253": "arthakriyākāritvaṃ hi sattvam /",
    "GSP33nysu__2u:12254": "vyāptaṃ ca kramayaugapadyābhyām /",
    "GSP33nysu__2u:12255": "tṛtīyaprakārābhāvāt /",
    "GSP33nysu__2u:12256": "naca sthire tatsambhavaḥ prasaṅgatadviparyayābhyām /",
    "GSP33nysu__2u:12257": "tathāhi /",
    "GSP33nysu__2u:12258": "sthāyībhāvaḥ kiṃ (svī)svakīyāmarthakriyāṃ krameṇa kuryādyugapadvā /",
    "GSP33nysu__2u:12259": "ādye kālāntarabhāvinīmarthakriyāṃ pratīdānīṃ samartho na vā /",
    "GSP33nysu__2u:12260": "prathame tāmapīdānīṃ(nīmeva) kuryāt /",
    "GSP33nysu__2u:12261": "samarthasya kṣepāyogāt /",
    "GSP33nysu__2u:12262": "dvitīye tadāpi na kuryāt /",
    "GSP33nysu__2u:12263": "idānīmasamartho 'pi tadānīṃ samarthatvātkariṣyatīti cet /",
    "GSP33nysu__2u:12264": "tadā sāmarthyāsāmarthyalakṣaṇaviruddhadharmādhyāso bhāvaṃ bhindyāt /",
    "GSP33nysu__2u:12265": "dvitīye tvādyakṣaṇa eva kartavyasya sarvasya kṛtatvāt dvitīyādikṣaṇe",
    "GSP33nysu__2u:12266": "'sattvamavarjanīyameva /",
    "GSP33nysu__2u:12267": "tadevamanukūlatarkabalalabdhapratibandhasya kṣaṇikatvānumānasya balavattvātpratyabhijñāpratyanumāne tadbādhite na sthairyasādhanāyālamiti",
    "GSP33nysu__2u:12268": "maivam /",
    "GSP33nysu__2u:12269": "eṣāṃ tarkāṇāṃ pratitarkaparāhatatvādinā'bhāsatvāt /",
    "GSP33nysu__2u:12270": "tathāhi /",
    "GSP33nysu__2u:12271": "yadyātmānātmaprapañcaḥ sarvo 'pi kṣaṇikaḥ syāttadā pramāpramārūpaḥ",
    "GSP33nysu__2u:12272": "sarvo(kalo)'pyanumānāgamapratyabhijñālakṣaṇo vyavahāro lupyeta /",
    "GSP33nysu__2u:12273": "tarkasyāpyasya notthānaṃ syāt /",
    "GSP33nysu__2u:12274": "tasya tajjātīyasya vā tena tajjātīyena vā saha bhūyaḥ sambandhāvagame",
    "GSP33nysu__2u:12275": "(na)ta tādātmyatadutpattyavadhāraṇena (vā) copādhyabhāvā(dya)vadhāraṇena",
    "GSP33nysu__2u:12276": "vā vyabhicārābhāvaniścaye sati vyāptyavadhāraṇam /",
    "GSP33nysu__2u:12277": "avadhṛtavyāpteśca pakṣadarśanaṃ liṅgadarśanaṃ ca /",
    "GSP33nysu__2u:12278": "tato 'nubhūtavyāptismaraṇam /",
    "GSP33nysu__2u:12279": "atha yanmayā vyāptatvena jñātaṃ liṅgaṃ tadatra pakṣe 'stītyanusandhānam /",
    "GSP33nysu__2u:12280": "athedānīmanumitirityanumānaprakriyā /",
    "GSP33nysu__2u:12281": "na hyetatsarvaṃ kṣaṇikasyātmanaḥ sambhavati /",
    "GSP33nysu__2u:12282": "yena hi sakṛt dhūmo dṛṣṭo naṣṭa evāsau /",
    "GSP33nysu__2u:12283": "kasya bhūyodarśanaṃ kasya ca vyāptyavadhāraṇādi /",
    "GSP33nysu__2u:12284": "yasmiṃśca parvate dhūmo dṛṣṭo naṣṭa evāsau /",
    "GSP33nysu__2u:12285": "kutra punarvyāptiliṅgānusandhānam /",
    "GSP33nysu__2u:12286": "kutra ca sādhyādhyavasāyaḥ /",
    "GSP33nysu__2u:12287": "evamāgame 'pyekaikavarṇaśravaṇāni, padānusandhānam, samayagrahaḥ, punaḥ",
    "GSP33nysu__2u:12288": "padaśravaṇam, samayasmaraṇam,",
    "GSP33nysu__2u:12289": "vākyārthajñānamityanekasaṃvi(kānusandhā)ndhānam, nātmanaḥ kṣaṇikatāyāmupapadyate /",
    "GSP33nysu__2u:12290": "pratyabhijñānamapi yena pūrvāvastho 'rtho jñātastenaiva tasya vā",
    "GSP33nysu__2u:12291": "tatsadṛśasya vā darśane bhavati /",
    "GSP33nysu__2u:12292": "tatkathaṃ kṣaṇikasyātmanaḥ syāt /",
    "GSP33nysu__2u:12293": "anumānena tarko 'pi vyākhyātaḥ /",
    "GSP33nysu__2u:12294": "pratikṣaṇamātmano 'nātmanaśca bhede 'pyanumā(nā)dyaṅgīkāre 'tiprasaṅgaḥ",
    "GSP33nysu__2u:12295": "syāt /",
    "GSP33nysu__2u:12296": "yasya kasyacidvayāptijñāne nārikeladvīpavāsino 'pyagnipramā (bhavet) syāt",
    "GSP33nysu__2u:12297": "parvate liṅgadarśanena hrade 'pyagniranumīyetetyādi /",
    "GSP33nysu__2u:12298": "pūrvottarakṣaṇavartināmātmanāṃ parvatādīnāṃ ca kāryakāraṇabhāvādupapanno",
    "GSP33nysu__2u:12299": "'numānādivyavahāra iti cet(na) /",
    "GSP33nysu__2u:12300": "anyatvasyānapāyāt /",
    "GSP33nysu__2u:12301": "anyathopādhyāyaśiṣyabuddhayādāvapi prasaṅgāt /",
    "GSP33nysu__2u:12302": "atha matam /",
    "GSP33nysu__2u:12303": "kāraṇakṣaṇāḥ kāryakṣaṇeṣu saṃskārānaparyanti /",
    "GSP33nysu__2u:12304": "ataḥ pūrvapūrvātmasaṃskārayogināmuttarottareṣāmātmanāmanumānādivyavahāro yujyate /",
    "GSP33nysu__2u:12305": "parvatādayo 'pi (pūrva)pūrvasaṃskārabhājaḥ pakṣāditvamaśnuvate iti /",
    "GSP33nysu__2u:12306": "etannirākaraṇāya sūtram /",
    "GSP33nysu__2u:12307": "oṃ uttarotpāde ca pūrvanirodhāt oṃ // iti /",
    "GSP33nysu__2u:12309": "tadvayācaṣṭe- uttareti //",
    "GSP33nysu__2u:12310": "uttarotpāde ca pūrvanirodhāt |",
    "GSP33nysu__2u:12311": "uttarotpattimātreṇa vināśāt pūvarvastunaḥ /",
    "GSP33nysu__2u:12312": "na saṃskārārpakatvaṃ ca yujyate kasyacit kvacit // MAnuv_2,2.189 //",
    "GSP33nysu__2u:12313": "kasyacit kāraṇasya, kacit kārye /",
    "GSP33nysu__2u:12314": "tataḥ kimityata āha- ata iti //",
    "GSP33nysu__2u:12315": "ato jñātaṃ mayetyādi na jñeyamanumā kutaḥ // MAnuv_2,2.190ab //",
    "GSP33nysu__2u:12316": "ātmanaḥ kṣaṇikatvātsaṃskārāparṇasya cā(vā)sambhavādityarthaḥ /",
    "GSP33nysu__2u:12317": "yanmayā vyāptatvena jñātaṃ tadatra vidyata ityādi yathā bhavati tathā na jñeyaṃ jñātumaśakyam",
    "GSP33nysu__2u:12318": "tataścānumā kutaḥ /",
    "GSP33nysu__2u:12319": "āgamāderapyupalakṣaṇametat /",
    "GSP33nysu__2u:12320": "nanvasti tāvadanumānādivyavahāraḥ, sarvalokasiddhasyāpahnavāyogāt /",
    "GSP33nysu__2u:12321": "tadbalenālaukikamapyasahabhāvinaḥ saṃskārārpakatvaṃ kalpayiṣyata ityata",
    "GSP33nysu__2u:12322": "āha- ekatvamiti //",
    "GSP33nysu__2u:12323": "ekatvamanubhūtisthaṃ tyaktavā nirmānakā bhidā /",
    "GSP33nysu__2u:12324": "kuta ātmādikeṣu syād ... // MAnuv_2,2.190c-e //",
    "GSP33nysu__2u:12325": "kimanumānādivyavahārānyathānupapattimātreṇālaukikaṃ kalpanīyam,",
    "GSP33nysu__2u:12326": "kiṃvā'tmādeḥ kṣaṇikatve 'pi sati /",
    "GSP33nysu__2u:12327": "nādyaḥ /",
    "GSP33nysu__2u:12328": "ātmādeḥ sthāyitvenaiva tadupapatteḥ /",
    "GSP33nysu__2u:12329": "dvitīyastu syāt /",
    "GSP33nysu__2u:12330": "yadyātmādeḥ kṣaṇikatvaṃ siddhaṃ syāt /",
    "GSP33nysu__2u:12331": "naca tadasti /",
    "GSP33nysu__2u:12332": "pramāṇabādhitatvānniṣpramāṇakatvācceti bhāvaḥ /",
    "GSP33nysu__2u:12333": "ekatvaṃ bhidetyatra pūrvottarakālayoriti śeṣaḥ /",
    "GSP33nysu__2u:12334": "anubhūtisthaṃ pratyabhijñāsiddham /",
    "GSP33nysu__2u:12335": "kuto 'ṅgīkāryetyadhyāhārātsamānakartṛtāsiddhiḥ /",
    "GSP33nysu__2u:12336": "nanu ca pratyabhijñānaṃ bhrāntamityuktam /",
    "GSP33nysu__2u:12337": "tatkathamātmāderaikyaṃ tataḥ siddhayedityata āha- valyeveti //",
    "GSP33nysu__2u:12338": "... balyevānubhavo yataḥ // MAnuv_2,2.190f //",
    "GSP33nysu__2u:12339": "tarkabalenānumāne niravakāśatayā prabale sati hi tadvirodhātpratyabhijñānaṃ bhrāntaṃ syāt",
    "GSP33nysu__2u:12340": "yadā tu tarkasyoktavidhayā'bhāsatvaṃ, tadā kutaḥ kṣaṇikatvānumānaprābalyam",
    "GSP33nysu__2u:12341": "kutaśca pratyabhijñāyāstadbādhaḥ /",
    "GSP33nysu__2u:12342": "abādhitaśca pratyabhijñānubhavo yato balyeva /",
    "GSP33nysu__2u:12343": "ata ātmāderekatvaṃ tena siddhamiti sambandhaḥ /",
    "GSP33nysu__2u:12344": "etenānumānasiddhasya bhedasya kathaṃ nirmānakatvamityapi parāstam /",
    "GSP33nysu__2u:12345": "tadupajīvyasya tarkasyādyāpyanavasthānāt /",
    "GSP33nysu__2u:12346": "nanvastūttarotpāda eva pūrvasya nirodhastathāpi kutaḥ pūrvasyottarasminsaṃskārānādhāyakatvamityata āha- kāryakāraṇayośceti //",
    "GSP33nysu__2u:12347": "kāryakāraṇayoścaikakālīnatvaṃ vinā katham /",
    "GSP33nysu__2u:12348": "pūrvasaṃskārayogī syāduttaro niyamena ca // MAnuv_2,2.191 //",
    "GSP33nysu__2u:12349": "uttarotpāda eva pūrvasya nirodhātkāyarkāraṇayorekakālīnatvaṃ tāvannāstīti labhyate /",
    "GSP33nysu__2u:12350": "ekakālīnatvaṃ ca vinā pūrvāhitasaṃskārayogitvamuttarasya na yujyate /",
    "GSP33nysu__2u:12351": "niyamena cetyanena kvacidapi na yujyate kutaḥ sarvatreti sūcayati /",
    "GSP33nysu__2u:12352": "yadvaikakālīnasya eva saṃskārārpakatvaṃ dṛṣṭaṃ na bhinnakālatva iti vyāpterityarthaḥ /",
    "GSP33nysu__2u:12353": "nanvekakālīnatvābhāve 'pi kutaḥ saṃskārārpakatvaṃ na syādityata āha-",
    "GSP33nysu__2u:12354": "sambaddhā eveti //",
    "GSP33nysu__2u:12355": "sambaddha eva saṃskāramanyatrādattate 'khilāḥ /",
    "GSP33nysu__2u:12356": "asambaddhaḥ kathaṃ pūrva uttare vāsanākaraḥ // MAnuv_2,2.192 //",
    "GSP33nysu__2u:12357": "yasmāt akhilāḥ saṃskārādhāyakāścāmpakakusumādayaḥ padārthāstailādibhiḥ sambaddhā eva anyatra tailādau saṃskāramādadhate, nāsambaddhā ityasti niyamaḥ /",
    "GSP33nysu__2u:12358": "naca bhinnakālīna(la)yoḥ sambandho yujyate /",
    "GSP33nysu__2u:12359": "tasmāduttareṇaśasambaddhaḥ pūrvastasminnuttare vāsanāṃ na kuryāditi /",
    "GSP33nysu__2u:12360": "uktamarthaṃ buddhayārohārthaṃ saṅkalayyāha- ekakālatayeti //",
    "GSP33nysu__2u:12361": "ekakālatayā yogaṃ vinā saṃskārataḥ katham // MAnuv_2,2.193ab //",
    "GSP33nysu__2u:12362": "atraikakālatayā vinā kāryakāraṇayoryogo na yujyate /",
    "GSP33nysu__2u:12363": "yogaṃ vinā kāraṇasya kārye saṃskārārpakatvaṃ ca na ghaṭate, saṃskārato vinā kathamanumānādivyavahāra ityadhyāhāreṇa yojanā /",
    "GSP33nysu__2u:12364": "saṃskārāparkatvaṃ ca na ghaṭate, saṃskārato vinā kathamanumānādivyavahāra",
    "GSP33nysu__2u:12365": "ityadhyāhāreṇa yojanā /",
    "GSP33nysu__2u:12366": "yadīdaṃ saṅkalanaṃ na kriyeta tadā pūrvo(ktahetūnāṃ)ktānāṃ pratyekaṃ saṃskārānādhayakatve hetutvaṃ jñāyeta /",
    "GSP33nysu__2u:12367": "sarvatra sādhyanirdeśāt tatra ko doṣaḥ /",
    "GSP33nysu__2u:12368": "uktākāṅkṣākuṇṭhitatvameveti /",
    "GSP33nysu__2u:12369": "atraite prayogāḥ /",
    "GSP33nysu__2u:12370": "pūrvakṣaṇa uttarakṣaṇe saṃskārādhāyako na bhavati, tenāsambaddhatvāt /",
    "GSP33nysu__2u:12371": "yo yenāsambaddho nāsau tatra saṃskārādhāyakaḥ, yathā sampratipannaḥ /",
    "GSP33nysu__2u:12372": "yadvā yo yatra saṃskārādhāyakaḥ sa tatsambaddha eva dṛṣṭo yathā sammataḥ /",
    "GSP33nysu__2u:12373": "asambaddhasyāpi saṃskārādhāyakatve mṛgamado vasanamiva sarvaṃ vāsayedaviśeṣāt /",
    "GSP33nysu__2u:12374": "asambaddhaśca pūrva uttareṇa /",
    "GSP33nysu__2u:12375": "tato bhinnakālīnatvāt /",
    "GSP33nysu__2u:12376": "sampratipannavat /",
    "GSP33nysu__2u:12377": "bhinnakālīnayorapi sambandhe 'tiprasaṅgaḥ /",
    "GSP33nysu__2u:12378": "bhinnakālīnaśca pūrvaṃ uttareṇa /",
    "GSP33nysu__2u:12379": "tadutpāda eva vinaṣṭatvāt /",
    "GSP33nysu__2u:12380": "saṃmatavat /",
    "GSP33nysu__2u:12381": "prāgeva naṣṭasya tenaikakālīnatvaśaṅkā eva vyāhateti /",
    "GSP33nysu__2u:12382": "nanu lākṣārasāhitabījapūrakusumalauhityavatkinna syāditi cet(na) /",
    "GSP33nysu__2u:12383": "tatrāpi niranvayavināśotpādānabhyupagamāt /",
    "GSP33nysu__2u:12384": "atra ca parasiddhanyāyena parasya bodhanānnāśrayāsiddhayādi śaṅkanīyamiti",
    "GSP33nysu__2u:12385": "bhavedetadyadi kāraṇasya kāryotpāda eva vināśaḥ syāt /",
    "GSP33nysu__2u:12386": "sa eva kutaḥ siddha ityata āha- kṣaṇamātramiti //",
    "GSP33nysu__2u:12387": "kṣaṇamātramavasthānaṃ svīkṛtaṃ sarvavastuṣu // MAnuv_2,2.193cd //",
    "GSP33nysu__2u:12388": "kāryakāraṇayostāvaduttarapūrvatvamāvaśyakam /",
    "GSP33nysu__2u:12389": "yaugapadye kāyarkāraṇabhāvavyāghātāt /",
    "GSP33nysu__2u:12390": "tataḥ pūrvakṣaṇavarti kāraṇaṃ yadi kāyarkṣaṇe 'pi syāttadā sarvavastūnāmaṅgīkṛtaṃ kṣaṇamātramavasthānaṃ bhajyeta /",
    "GSP33nysu__2u:12391": "ataḥ kṣaṇikatvābhyupagama evottarotpāde ca pūrvanirodhaṃ gamayatīti /",
    "GSP33nysu__2u:12392": "syādetat /",
    "GSP33nysu__2u:12393": "kāraṇaṃ kṣaṇasya pūrvavibhāge labdhasattākaṃ madhyavibhāge kāryamutpādyāparavibhāge tatra saṃskāramādhāya naśyatītyaṅgīkāre na ko 'pi",
    "GSP33nysu__2u:12394": "doṣa ityata āha- pūrveti //",
    "GSP33nysu__2u:12395": "pūrvamadhyāparakalārahitaḥ kṣaṇa iṣyate // MAnuv_2,2.194ab //",
    "GSP33nysu__2u:12396": "atra vibhāgamātraṃ kalocyate /",
    "GSP33nysu__2u:12397": "pūrvāparayorabhāve tannirūpyamadhyābhāvaḥ siddhaḥ /",
    "GSP33nysu__2u:12398": "iṣyate saugataiḥ /",
    "GSP33nysu__2u:12399_0": "evaṃ tarkasya pratitarkaparāhatimabhidhāyedānīṃ yathā sthāyinaḥ sattvānupapattirevaṃ kṣaṇikasyāpi tadanupapatteranukūlatā",
    "GSP33nysu__2u:12399_1": "nāma tarkadoṣa iti pratipādayituṃ sūtram oṃ asati pratijñoparodho yaugapadyamanyathā oṃ // iti /",
    "GSP33nysu__2u:12401": "tadvayācakṣāṇastāvadvikalpena tatpṛcchati- pūrveti //",
    "GSP33nysu__2u:12402": "asati pratijñoparodho yaugapadyamanyathā |",
    "GSP33nysu__2u:12403": "pūrvabhāvabhavaṃ kāryamuta tannāśasambhavam // MAnuv_2,2.194cd //",
    "GSP33nysu__2u:12404": "arthakriyākāritvaṃ hi sattvaṃ parasyābhimatam /",
    "GSP33nysu__2u:12405": "tacca vakṣyamāṇa(vi)kalpadvaya(yena)vyāptam /",
    "GSP33nysu__2u:12406": "tṛtīyaprakārānirūpaṇāt /",
    "GSP33nysu__2u:12407": "naca tatkṣaṇike sambhavati /",
    "GSP33nysu__2u:12408": "tathāhi kṣaṇikādbhāvādbhavatkāryaṃ kiṃ pūrvasya kāraṇasya bhāve bhavati /",
    "GSP33nysu__2u:12409": "kāraṇasattāsamānakālīnasattamiti yāvat /",
    "GSP33nysu__2u:12410": "uta tasya kāraṇasya nāśe sati sambhavatīti /",
    "GSP33nysu__2u:12411": "ādye doṣamāha- yaugapadyamiti //",
    "GSP33nysu__2u:12412": "yaugapadyaṃ sati bhavedutpādyānāmaśeṣataḥ // MAnuv_2,2.195ab //",
    "GSP33nysu__2u:12413": "sati kāraṇe /",
    "GSP33nysu__2u:12414": "kāryaṃ bhavati cet tarhīti śeṣaḥ /",
    "GSP33nysu__2u:12415": "kṣaṇikaṃ hi kāraṇam /",
    "GSP33nysu__2u:12416": "kāryaṃ ca tatsattāsamānakālīnasattaṃ cetkāryakāraṇayoḥ sahotpāda ityuktaṃ syāt /",
    "GSP33nysu__2u:12417": "kṣaṇe vibhāgābhāvasyoktatvāt tattatkāryāṇāmapyayameva nyāya iti tatsantānabhāvinā(pya)maśeṣakāryāṇāṃ yaugapadyaṃ syāt /",
    "GSP33nysu__2u:12418": "tacca pratyakṣādiviruddhamiti /",
    "GSP33nysu__2u:12419": "atra yadyapi yugapadbhavatoḥ kāryakāraṇabhāvānupapattirapi dūṣaṇam /",
    "GSP33nysu__2u:12420": "tathāpi tacchiṣyaireva jñātuṃ śakyata iti,”ubhayathā ca doṣāt'; iti sūtre kathitamiti vā(cā)tra noktam /",
    "GSP33nysu__2u:12421": "dvitīyaṃ nirākaroti- vināśe cediti //",
    "GSP33nysu__2u:12422": "vināśe cenna tatkāryaṃ ... // MAnuv_2,2.195c //",
    "GSP33nysu__2u:12423": "kāraṇasya kāryaṃ bhavettarhīti śeṣaḥ /",
    "GSP33nysu__2u:12424": "tattasya kāryaṃ na bhavatītyāpannam /",
    "GSP33nysu__2u:12425": "anyathā sarvasya sarvaṃ kāryaṃ syāt /",
    "GSP33nysu__2u:12426": "na hyānantaryamātreṇa kāryakāraṇabhāvaḥ /",
    "GSP33nysu__2u:12427": "tathātve vināśakāryatvaprasaṅgāt /",
    "GSP33nysu__2u:12428": "ānantaryasyānyāpekṣayāpi sattvāt /",
    "GSP33nysu__2u:12429": "sādeśyāderapākṛtatvāt /",
    "GSP33nysu__2u:12430": "evamanyasyāpi kāryaṃ na bhavatīti na kāryaṃ syādakāraṇaṃ vā /",
    "GSP33nysu__2u:12431": "ubhayathāpi pūrvasyārthakriyāvirahādasattvaprāptiriti /",
    "GSP33nysu__2u:12432": "sūtrakṛtā saugatābhyupagataṃ pakṣaṃ pradhānīkṛtya dūṣaṇamuktam /",
    "GSP33nysu__2u:12433": "bhāṣyakṛtā tvabhāvasya bhāvasāpekṣatvāttena krameṇāto 'rthavirodhābhāvaḥ /",
    "GSP33nysu__2u:12434": "nanvasti tāvatpratikṣaṇaṃ kāryotpattiḥ /",
    "GSP33nysu__2u:12435": "naca kāryaṃ kāraṇena vinotpattumalam /",
    "GSP33nysu__2u:12436": "tathā sati nityaṃ sattvamasattvaṃ ve(ce)tyāpatteḥ /",
    "GSP33nysu__2u:12437": "ataḥ kāryotpattirevānyatarapakṣadoṣamābhāsayiṣyati /",
    "GSP33nysu__2u:12438": "pakṣāntaraṃ vā grāhayiṣyatītyata āha- kāryotpattau ceti //",
    "GSP33nysu__2u:12439": "... kāryotpattau ca kā pramā // MAnuv_2,2.195d //",
    "GSP33nysu__2u:12440": "syādetadyadi pratikṣaṇaṃ kāryotpattiḥ pramāṇavatī syāt /",
    "GSP33nysu__2u:12441": "na caitadasti /",
    "GSP33nysu__2u:12442": "naca svāṅgīkāramātreṇārthāntarākṣepasāmarthyamatiprasaṅgāditi /",
    "GSP33nysu__2u:12443": "nanvasti, yatsattatkṣaṇikaṃ yathā dehādi, sacca vivādapadamiti pratikṣaṇaṃ",
    "GSP33nysu__2u:12444": "kāryotpattau pramāṇamiti cenna /",
    "GSP33nysu__2u:12445": "asyaiva nirākriyamāṇatvāt /",
    "GSP33nysu__2u:12446": "dehādīnāma(deha)pi kṣaṇikatvābhāvena dṛṣṭāntasya sādhyavikalatvācca /",
    "GSP33nysu__2u:12447": "nanu dehādeḥ pūrvottarakṣaṇayoḥ parimāṇabhedena bhedasiddhau kṣaṇikatvasiddhirityuktamityasya āha- abhede 'pīti //",
    "GSP33nysu__2u:12448": "abhedena viśeṣeṇa dehadīpaphalādiṣu /",
    "GSP33nysu__2u:12449": "viśeṣadarśanaṃ yuktamasmākam ... // MAnuv_2,2.196a-d //",
    "GSP33nysu__2u:12450": "pūrvottarakṣaṇayoriti śeṣaḥ /",
    "GSP33nysu__2u:12451": "viśeṣeṇa ārambhavādadvailakṣaṇyena /",
    "GSP33nysu__2u:12452": "ādipadenāṅkurādi /",
    "GSP33nysu__2u:12453": "viśeṣadarśanaṃ parimāṇabhedadarśanam /",
    "GSP33nysu__2u:12454": "asmākaṃ pariṇāmavādināṃ mate /",
    "GSP33nysu__2u:12455": "ayamatharḥ /",
    "GSP33nysu__2u:12456": "ārambhavādino hi parimāṇaṃ yāvaddravyabhāvyabhyupayanti /",
    "GSP33nysu__2u:12457": "avayavasaṅkhayātiśayānatiśayāyattatvātparimāṇabhedasya /",
    "GSP33nysu__2u:12458": "avayavāpacaye dravyavināśasyāvayavopacaye ca tadutpādasyāvarjanīyatvāt /",
    "GSP33nysu__2u:12459": "atasteṣāṃ parimāṇabhedo dravyaṃ bhindyādeva /",
    "GSP33nysu__2u:12460": "asmākaṃ tvavasthitameva dravyamavayavopacayāpacayābhyāṃ",
    "GSP33nysu__2u:12461": "ta(tta)tparimāṇakatayā vikriyata iti darśanam /",
    "GSP33nysu__2u:12462": "tatra parimāṇabhedo na bhedamākṣipatīti /",
    "GSP33nysu__2u:12463": "kiñca phalādīnāṃ pūrvottarakṣaṇayorbhedaḥ sādhyate, utābhedābhāvaḥ /",
    "GSP33nysu__2u:12464": "ādye siddhasādhanam /",
    "GSP33nysu__2u:12465": "bhedasyāsmābhirapyaṅgīkṛtatvāt /",
    "GSP33nysu__2u:12466": "tāvatā kṣaṇabhaṅgāsiddheḥ /",
    "GSP33nysu__2u:12467": "dvitīye doṣamāha- anubhūtita iti //",
    "GSP33nysu__2u:12468": "... anubhūtitaḥ // MAnuv_2,2.196d //",
    "GSP33nysu__2u:12469": "viśeṣadarśanaṃ mānaṃ yadi na sthairyadṛk kutaḥ // MAnuv_2,2.197ab //",
    "GSP33nysu__2u:12470": "tadidaṃ phalamiti pratyabhijñayā pūrvottarakṣaṇayorabhedasiddherbādhitaviṣayamanumānamiti śeṣaḥ /",
    "GSP33nysu__2u:12471": "bhrāntā pratyabhijñā nābhedaṃ sādhayitumalamiti cet /",
    "GSP33nysu__2u:12472": "tarhi bhrāntaṃ parimāṇabhedadarśanaṃ na bhedasādhanāyālamiti brūmaḥ /",
    "GSP33nysu__2u:12473": "parimāṇabhedadarśanaṃ bādhakābhāvātpramāṇameveti cettatrāha- viśeṣeti //",
    "GSP33nysu__2u:12474": "tarhi sthairyadṛkkuto na mānam /",
    "GSP33nysu__2u:12475": "tasyā api bādhakarahitatvāt /",
    "GSP33nysu__2u:12476": "viśeṣadarśanaṃ bādhakamiti cet /",
    "GSP33nysu__2u:12477": "tarhi sthairyadarśanaṃ kuto na bādhakam /",
    "GSP33nysu__2u:12478": "ato",
    "GSP33nysu__2u:12479": "'nupalabhyamānaviśeṣayo(ranayor)bādhyabādhakabhāvāyogādanyonyapratipakṣatānanubhavāccānyatarapakṣapātaṃ",
    "GSP33nysu__2u:12480": "parityajya bhedābhedaviṣayatayaiva vyavasthāpanaṃ yuktam /",
    "GSP33nysu__2u:12481": "anyathā dṛṣṭānte sādhyasandehenāpi parānumānaṃ duṣyaṃ syāditi /",
    "GSP33nysu__2u:12482": "evaṃ tarkāṅgāntaravaikalyaṃ svayamūhanīyam /",
    "GSP33nysu__2u:12483": "nanvetāni sūtrāṇi kuto vyutkrameṇa(mato)vyākhyātāni /",
    "GSP33nysu__2u:12484": "ucyate /",
    "GSP33nysu__2u:12485": "upodghātaprakriyayā sūtrakāreṇaivādau bādhakāni nirākṛtyānte niṣkaṇṭakā pratyabhijñopanyastā",
    "GSP33nysu__2u:12486": "bhāṣyakāreṇa tu subodhatvāya śiṣyākāṅkṣākrameṇādau pratyabhijñāmabhidhāyānantaraṃ tadbādhakāni parihṛtānīti /",
    "GSP33nysu__2u:12487": "duḥkhābhāvaṃ sukhaṃ cāhuriti yadanūditaṃ tannirākaroti- digiti //",
    "GSP33nysu__2u:12488": "diksukhe ca khadṛṣṭāntād bhāvau saccet kvacid bhaved // MAnuv_2,2.197cd //",
    "GSP33nysu__2u:12489": "svadṛṣṭāntādityākāśasya bhāvatve yo nyāyo 'bhihitastasmāditi hetvatideśaḥ",
    "GSP33nysu__2u:12490": "dharmipratiyoginirapekṣameva vidhirūpeṇa pratīyamānatvādityarthaḥ /",
    "GSP33nysu__2u:12491": "sadbhāvaḥ kvacidbhaveccettaddṛṣṭānteneti śeṣaḥ /",
    "GSP33nysu__2u:12492": "anenānyathā rūpādināmapi bhāvatvaṃ na syādaviśeṣāditi bādhakaṃ sūcayati /",
    "GSP33nysu__2u:12493": "yadyapi diśo nākāśādbhidyante /",
    "GSP33nysu__2u:12494": "tathāpyākāśasya bhāgasadbhāvaṃ jñāpayituṃ tāsāṃ grahaṇam /",
    "GSP33nysu__2u:12495": "ekavacanaṃ tu jātyabhiprāyam /",
    "GSP33nysu__2u:12496": "etenākāśe cāviśeṣāditi sūtraṃ prakārāntareṇa vyākhyātaṃ bhavati /",
    "GSP33nysu__2u:12497": "ākāśādīnāṃ bhāvatvasamarthanena pañcaskandhātmakaṃ viśvamiti nirastam /",
    "GSP33nysu__2u:12498": "ātmano jñānātmakatvaṃ tu nāsmākaṃ aniṣyam(viruddham) /",
    "GSP33nysu__2u:12499": "kṣaṇabhaṅgitāyā nirastatvāt /",
    "GSP33nysu__2u:12500": "jñānasyāpi grāhakatāyāḥ pareṇābhyupagatatvāt /",
    "GSP33nysu__2u:12501": "mokṣastu caturthe parīkṣiṣyate /",
    "GSP33nysu__2u:12502": "syādetat /",
    "GSP33nysu__2u:12503": "vaibhāṣikasautrāntikayoryaḥ sādhāraṇaḥ svamataviruddhaḥ siddhāntaḥ sa eva nirākṛtaḥ /",
    "GSP33nysu__2u:12504": "yastu sautrāntikasya siddhāntaviśeṣaḥ”pramāṇaṃ tāvadvividham /",
    "GSP33nysu__2u:12505": "prameyadvaividhyāt /",
    "GSP33nysu__2u:12506": "tatra jñānātiriktaḥ sarve 'pi rūpādiprapañco 'numeya eva na tu pratyakṣaḥ",
    "GSP33nysu__2u:12507": "jñānaṃ (tu) nīlādyākāraṃ pratyakṣavedyam'; iti /",
    "GSP33nysu__2u:12508": "sa kasmānna nirākṛta ityata āha- viśvamiti //",
    "GSP33nysu__2u:12509": "viśvaṃ pratyakṣagaṃ tyaktavā tayoryo 'numitaṃ vadet /",
    "GSP33nysu__2u:12510": "māyāvādivadevāsāvupekṣyo bhūtimicchatā // MAnuv_2,2.198 //",
    "GSP33nysu__2u:12511": "tayoḥ vaibhāṣikasautrāntikayormadhye yaḥ sautrāntiko viśvaṃ rūpādikaṃ pratyakṣagaṃ tyaktvā rūpāderviśvasya pratyakṣavedyatāṃ vaibhāṣikādibhirabhyupagatāmanabhyupagamyeti yāvat /",
    "GSP33nysu__2u:12512": "anumitaṃ vadet rūpāderviśvasyānumānavedyatāmaṅgīkuryāt /",
    "GSP33nysu__2u:12513": "māyāvādinā tulyaṃ vartata iti māyāvādivat /",
    "GSP33nysu__2u:12514": "etaduktaṃ bhavati /",
    "GSP33nysu__2u:12515": "yathā sarvānduḥsamayānapākurvatā('pi) sūtrakṛtā na māyāvādo 'tra pāde nirākṛtaḥ /",
    "GSP33nysu__2u:12516": "tasyātyantanirdalasyopekṣaiva kāryā /",
    "GSP33nysu__2u:12517": "na tvīṣatsadalaiḥ sāṅkhayādisamayaiḥ saha nirāsa iti jñāpanārtham /",
    "GSP33nysu__2u:12518": "tathā bāhyānumeyatāvādo 'pīti /",
    "GSP33nysu__2u:12519": "nanu māyāvādaḥ sūtrotpattyuttarakālabhāvī /",
    "GSP33nysu__2u:12520": "tasya kathaṃ nirāsaprasaktiḥ /",
    "GSP33nysu__2u:12521": "maivam /",
    "GSP33nysu__2u:12522": "“anādikālato vṛttāḥ'; ityaktatvāt /",
    "GSP33nysu__2u:12523": "anyathā sāṅkhayādinirāsasyāpyaprasakteriti /",
    "GSP33nysu__2u:12524": "Vyāsa-3",
    "GSP33nysu__2u:12525": "nanvapratiṣiddhamanumānaṃ bhavatīti nyāyena nīlāderviśvasyāpratyakṣatvaṃ sūtrakārasyābhimatameveti kuto na kalpyate /",
    "GSP33nysu__2u:12526": "(naivaṃ) nacaivaṃ śakyam /",
    "GSP33nysu__2u:12527": "pramāṇāviruddhaḥ pramāṇānusārī ca sūtrakārasyābhiprāyaḥ kalpanīyaḥ /",
    "GSP33nysu__2u:12528": "nacāyamarthastathetyāśavānāha- sarveti //",
    "GSP33nysu__2u:12529": "sarvapramāṇasiddhaṃ yad buddherbhedena sarvadā /",
    "GSP33nysu__2u:12530": "kathaṃ nu tasya buddhitvaṃ ... // MAnuv_2,2.199a-c //",
    "GSP33nysu__2u:12531": "ayamatrottarakramaḥ /",
    "GSP33nysu__2u:12532": "nīlāderarthasyāpratyakṣatvaṃ na vaktuṃ śakyate /",
    "GSP33nysu__2u:12533": "nīlādipratīteraparokṣatāyāḥ sākṣisiddhatvāt /",
    "GSP33nysu__2u:12534": "indriyavyāpārabhāvabhāvitvenānumānasiddhatvācca /",
    "GSP33nysu__2u:12535": "atha matam /",
    "GSP33nysu__2u:12536": "yenārthena yajjñānaṃ jāyate tat tadākāraṃ bhavati /",
    "GSP33nysu__2u:12537": "tacca jñānaṃ svaprakāśatayā svagataṃ nīlādyākāramapi sākṣātkurute /",
    "GSP33nysu__2u:12538": "ato 'parokṣatayopalabhyamānasya nīlādyākāranikarasya buddhigatatvānna kaściddoṣa iti /",
    "GSP33nysu__2u:12539": "atredamupatiṣṭhate /",
    "GSP33nysu__2u:12540": "yadaparokṣatayāvabhāsamānaṃ nīlādyākāracakraṃ buddherbhedena sarvadā sarvapramāṇasiddham /",
    "GSP33nysu__2u:12541": "tasya kathaṃ nu buddhitvamaṅgīkriyate /",
    "GSP33nysu__2u:12542": "bahirmukhatayedantena hyayaṃ nīlādyākāro 'parokṣamavabhāsate /",
    "GSP33nysu__2u:12543": "na jātvantarmukhatayāhaṃ nīlamiti /",
    "GSP33nysu__2u:12544": "tathā nīlāparokṣajñānasamanantaraṃ nīlārthī niyamena bahiḥ pravartate /",
    "GSP33nysu__2u:12545": "tenānumīyate 'nena bahirartha eva sākṣātkṛta iti /",
    "GSP33nysu__2u:12546": "na hyanyatra jñānamanyatra pravṛttiriti yujyate /",
    "GSP33nysu__2u:12547": "atiprasaṅgāt /",
    "GSP33nysu__2u:12548": "madhye 'numānaṃ tu nirasiṣyate /",
    "GSP33nysu__2u:12549": "evamāpto 'pi kimaparokṣatayā paśyasīti pṛṣṭo 'ṅguliṃ prasāryedamiti bāhyameva bravītyatastribhirapi pramāṇairaparokṣatayāvabhāsamānasya nīlādyākārasya buddhito bheda evāvasīyate /",
    "GSP33nysu__2u:12550": "na cedaṃ sarvaṃ bhrāntam /",
    "GSP33nysu__2u:12551": "kadāpyanyathāpratītyabhāvāt /",
    "GSP33nysu__2u:12552": "vinaiva bādhakena bhrāntitvābhyupagame 'tiprasaṅgāt /",
    "GSP33nysu__2u:12553": "ato 'parokṣatayāvabhāsamāno nīlādyākāro bāhya eva, natu buddhigata iti /",
    "GSP33nysu__2u:12554": "kiñca bāhyārthasyāpratyakṣatve tadasiddhireva syāt /",
    "GSP33nysu__2u:12555": "pramāṇābhāvāt /",
    "GSP33nysu__2u:12556": "tathāca bāhyārthābhyupagamo riktaḥ syādityāha- viśvamiti //",
    "GSP33nysu__2u:12557": "... viśvamanyacca kimpramam // MAnuv_2,2.199d //",
    "GSP33nysu__2u:12558": "anyat jñānamiti śeṣaḥ /",
    "GSP33nysu__2u:12559": "kā pramā yasya tat kiṃpramam /",
    "GSP33nysu__2u:12560": "anumeyo bāhyākāra iti cet(na) /",
    "GSP33nysu__2u:12561": "sarvathāsiddhasya pakṣīkaraṇāyogāt /",
    "GSP33nysu__2u:12562": "liṅgābhāvādvayāptyasiddheśca /",
    "GSP33nysu__2u:12563": "syādetat /",
    "GSP33nysu__2u:12564": "buddhigatastāvadākāro 'parokṣamavabhāsate /",
    "GSP33nysu__2u:12565": "sa kādācitkatvātkimapi kāraṇamepakṣamāṇo bāhyaṃ nīlādyanumāpayiṣyatīti /",
    "GSP33nysu__2u:12566": "maivam /",
    "GSP33nysu__2u:12567": "bāhyatayaiva nīlādyākārasya sphuraṇāt /",
    "GSP33nysu__2u:12568": "kutra cedamulabdham, yatkādācitkaṃ tatkāraṇavaditi /",
    "GSP33nysu__2u:12569": "jñāna eveti cet(na) /",
    "GSP33nysu__2u:12570": "bāhyāpratyakṣatvavāde tatrāpi kāraṇatvānavadhāraṇāt /",
    "GSP33nysu__2u:12571": "jñānaṃ pūrvajñānakāraṇakamupalabdhamiti cet /",
    "GSP33nysu__2u:12572": "tarhyākāro 'pi pūrvākārajanyaḥ kalpyatām /",
    "GSP33nysu__2u:12573": "kiṃ bāhyārthavyasanena /",
    "GSP33nysu__2u:12574": "nīlajñānānaṃ(notpādāna)ntaraṃ pītajñānotpādadarśanānneti cet(na) /",
    "GSP33nysu__2u:12575": "sadṛśajanyatvasya pareṇa kvāpyanupa(gantavya)labdhatvāt /",
    "GSP33nysu__2u:12576": "kiñca vāsanādikamāntarameva sahakārīkṛtya visadṛśa(meva)mapi jñānaṃ janayatīti kalpanīyam",
    "GSP33nysu__2u:12577": "na bāhyam /",
    "GSP33nysu__2u:12578": "dṛṣṭenaiva kathañcidupapattāvadṛṣṭakalpanānupapatteḥ /",
    "GSP33nysu__2u:12579": "ato bāhyo '(pyar)thaḥ pratyakṣasiddha iti śaṅkānāspadatvādidaṃ matamatra na dūṣitamityuktam",
    "GSP33nysu__2u:12580": "yadvā sphuṭatarānalpadoṣatvena śiṣyaireva heyatayā jñātuṃ śakyatvādityāśayenāha- sarveti",
    "GSP33nysu__2u:12581": "sarvaloko bibhetyañjo yasmādanubhavāt sadā /",
    "GSP33nysu__2u:12582": "tasyāpalāpinaḥ kiṃ na niṣpramāṇakavādinaḥ // MAnuv_2,2.200 //",
    "GSP33nysu__2u:12583": "mādhyamikādayo 'pi bāhyārthā(dvaya)napahnuvānā api hyanubhavādbibhyataḥ sāṃvṛvasattvādyabhyupayanti",
    "GSP33nysu__2u:12584": "tataḥ sarvairanusaraṇīya evāyamanubhavaḥ /",
    "GSP33nysu__2u:12585": "tamapi yaḥ sautrāntiko 'palapati, anubhavasiddhāyā aparokṣasya nīlā(dyā)kārasya bāhyatāyā apākaraṇāt /",
    "GSP33nysu__2u:12586": "tathā niṣpramāṇakaṃ vadati, nīlādyākārasya buddhisthatāyāṃ pramāṇābhāvāt /",
    "GSP33nysu__2u:12587": "tasya(syāpya) anubhavasya apalāpinaḥ niṣpramāṇakavādinastasya",
    "GSP33nysu__2u:12588": "sautrāntikasya kiṃ dūṣaṇaṃ na bhavet /",
    "GSP33nysu__2u:12589": "sarvamapi bhavediti /",
    "GSP33nysu__2u:12590": "“ekatvamanubhūtistham'”khadṛṣṭāntāt'”tasyāpalāpinaḥ'; iti parapakṣe tatra",
    "GSP33nysu__2u:12591": "tatrānubhavavirodho 'bhihitaḥ /",
    "GSP33nysu__2u:12592": "sa kathamityato 'bhinayena taṃ darśayati- so 'hamiti //",
    "GSP33nysu__2u:12593": "so 'haṃ tadidamevāhaṃ sukhī sad gaganaṃ diśaḥ /",
    "GSP33nysu__2u:12594": "satyā ityādyanubhavāḥ sadā tatpratipakṣagāḥ // MAnuv_2,2.201 //",
    "GSP33nysu__2u:12595": "atra sa evāhamityātmaikatvāgrāhī pratyabhijñānubhavo darśitaḥ /",
    "GSP33nysu__2u:12596": "tadidamityanātmana /",
    "GSP33nysu__2u:12597": "ahaṃ sukhīti sukhasya vidhitvānubhavaḥ /",
    "GSP33nysu__2u:12598": "sat bhāvarūpaṃ gaganaṃ, diśaḥ satyā bhāvarūpā iti gaganasya (ca) diśāṃ ca bhāvatvānubhavaḥ",
    "GSP33nysu__2u:12599": "ādipadādidaṃ nīlaṃ nāhaṃ nīlamityādeḥ (parigrahaḥ) grahaṇam /",
    "GSP33nysu__2u:12600": "tatpratipakṣagāḥ tadabhyupagatātharviruddhaviṣayāḥ /",
    "GSP33nysu__2u:12601": "vaibhāṣikasautrāntika(mata)samayanirākaraṇamupasaṃharati- ata iti //",
    "GSP33nysu__2u:12602": "ato nirmānamakhilapramāṇapratipakṣagam /",
    "GSP33nysu__2u:12603": "durmataṃ ko nu gṛhṇīyād vināsuratatiṃ kvacit // MAnuv_2,2.202 //",
    "GSP33nysu__2u:12604": "akhilapramāṇapratipakṣagaṃ sarvapramāṇaviruddhārthaviṣayam /",
    "GSP33nysu__2u:12605": "ata eva durmatam /",
    "GSP33nysu__2u:12606": "diṅnāgaprabhṛtibhirbahubhirgṛhītatvātkathaṃ ko nu gṛhṇīyādityākṣepa ityata uktam- vineti",
    "GSP33nysu__2u:12607": "satpuruṣaviṣaya evāyamākṣepa iti bhāvaḥ /",
    "GSP33nysu__2u:12608": "nacaivaṃ nirākaraṇavaiyarthyam /",
    "GSP33nysu__2u:12609": "uktārthānusandhāne ko nu gṛhṇīyāditi vyākhyānāditi /",
    "GSP33nysu__2u:12610": "// iti śrīmannyāyasudhāyāṃ samudāyādhikaraṇam //",
    "GSP33nysu__2u:12611": "[======= JNys_2,2.VIII: asadadhikaraṇa =======]",
    "GSP33nysu__2u:12612": "// atha śrīmannyāyasudhāyāṃ śūnyavādāpākaraṇam //",
    "GSP33nysu__2u:12613": "// oṃ nāsato 'dṛṣṭatvāt oṃ //",
    "GSP33nysu__2u:12614": "mādhyamikamatamatrāpākriyate /",
    "GSP33nysu__2u:12615": "tasyoktārthaviruddhatāṃ darśayituṃ tattāvadupanyasyati- apara iti //",
    "GSP33nysu__2u:12616": "nāsato 'dṛṣṭatvāt |",
    "GSP33nysu__2u:12617": "aparaḥ śūnyamakhilaṃ manovācāmagocaram /",
    "GSP33nysu__2u:12618": "nirviśeṣaṃ svayambhātaṃ nirlepamajarāmaram // MAnuv_2,2.203 //",
    "GSP33nysu__2u:12619": "aśeṣadoṣarahitamanantaṃ deśakālataḥ /",
    "GSP33nysu__2u:12620": "vastutaśca ... // MAnuv_2,2.204a-c //",
    "GSP33nysu__2u:12621": "aparo mādhyamikaḥ, “iti brūmaḥ'; iti vakṣyamāṇena sambandhaḥ /",
    "GSP33nysu__2u:12622": "śūnyameva tattvaṃ na tato 'nyadastīti śeṣaḥ /",
    "GSP33nysu__2u:12623": "nanu pañcaskandhāstato 'tiriktāḥ santītyata uktam- akhilamiti //",
    "GSP33nysu__2u:12624": "pañcaskandhātmakamakhilaṃ jagacchūnyameva, na tato 'nyadityatharḥ /",
    "GSP33nysu__2u:12625": "tacchūnyaṃ kutaḥ siddhamityata uktam- svayambhātamiti //",
    "GSP33nysu__2u:12626": "svayaṃbhātatvaṃ ca na svakarmakaprakāśatvam /",
    "GSP33nysu__2u:12627": "kintvaparāprakāśya(śa)tvamevetyāśayenoktam- mana iti //",
    "GSP33nysu__2u:12628": "pramāṇamātropalakṣaṇametat /",
    "GSP33nysu__2u:12629": "kutaḥ pramāṇāviṣayatvaṃ śūnyasya, nirdharmakatvāt /",
    "GSP33nysu__2u:12630": "sadharmaka eva pramāṇapravṛttirityuktam- nirviśeṣamiti //",
    "GSP33nysu__2u:12631": "nikhilajagadātmakaṃ cecchūnyam, tarhi taddharmā lepajarāmaraṇaduḥkhaparicchedādayastasyaiva syuriti kathaṃ",
    "GSP33nysu__2u:12632": "nirviśeṣatvādikamityata āha- nirlepamiti //",
    "GSP33nysu__2u:12633": "lepo dharmādharmasambandhaḥ /",
    "GSP33nysu__2u:12634": "doṣā duḥkhādayaḥ /",
    "GSP33nysu__2u:12635": "vastutaścānantaṃ vastvantarapratiyogikānyonyābhāvarahitam /",
    "GSP33nysu__2u:12636": "yadvā śuddhaṃ sarvagataṃ nityaṃ sarvātmakaṃ śūnyamabhilapyate /",
    "GSP33nysu__2u:12637": "tatkathaṃ nirviśeṣa(mu)mityucyata ityata etaduktam /",
    "GSP33nysu__2u:12638": "lepādidoṣābhāvamātreṇa śuddhamucyate /",
    "GSP33nysu__2u:12639": "deśādiparicchedābhāvamādāya sarvagatatvādivādo, natu kamapi dharmamāśrityeti /",
    "GSP33nysu__2u:12640": "upāyopeyabhāvāvasthitapadārthakhyāpanaṃ śāstradharmaḥ /",
    "GSP33nysu__2u:12641": "atastattvaviṣayāṃ vipratipattiṃ darśayitvā vipratipanne upāyopeye darśayati- tadasmīti",
    "GSP33nysu__2u:12642": "... tadasmīti nityopāsāparokṣitam /",
    "GSP33nysu__2u:12643": "rāgādidoṣarahitaṃ tadbhāvaṃ yoginaṃ nayet // MAnuv_2,2.204c-f //",
    "GSP33nysu__2u:12644": "tacchūnyamahamasmīti nityopāsayāparokṣīkṛtam /",
    "GSP33nysu__2u:12645": "tacchūnyaṃ rāgādidoṣarahitaṃ yoginaṃ tadbhāvaṃ śūnyatvalakṣaṇaṃ mokṣaṃ nayediti sambandhaḥ",
    "GSP33nysu__2u:12646": "yathoktam /",
    "GSP33nysu__2u:12647": "“pradīpasyeva nirvāṇaṃ vimokṣastasya tāyinaḥ(tāpinaḥ) (bhāvinaḥ)'; iti /",
    "GSP33nysu__2u:12648": "yadi śūnyamuktarūpaṃ kathaṃ tarhyakhilaṃ śūnya(mityukta)mityata āha-",
    "GSP33nysu__2u:12649": "tasyaiveti //",
    "GSP33nysu__2u:12650": "tasyaivānādisaṃvṛttyā nānābhedātmakaṃ jagat /",
    "GSP33nysu__2u:12651": "sadivābhāti ... // MAnuv_2,2.205a-c //",
    "GSP33nysu__2u:12652": "śūnyasyaiva /",
    "GSP33nysu__2u:12653": "saṃvriyate 'nayeti saṃvṛtiravidyā /",
    "GSP33nysu__2u:12654": "saṃvṛteḥ satyatve 'dvaitahānirāropitatve tu saṃvṛtyantarāpekṣetyato 'nādītyuktam /",
    "GSP33nysu__2u:12655": "nānābhedātmakaṃ pañcaskandhātmakam /",
    "GSP33nysu__2u:12656": "śūnyāvidyākalpitatvādakhilaṃ śūnyamityucyate /",
    "GSP33nysu__2u:12657": "na punastadeva taditi /",
    "GSP33nysu__2u:12658": "tatkimasadevedam /",
    "GSP33nysu__2u:12659": "tathātve vā kathaṃ saditi pratibhāsaḥ /",
    "GSP33nysu__2u:12660": "sattvāropāt /",
    "GSP33nysu__2u:12661": "pakṣāntaramāha- satyatvamiti //",
    "GSP33nysu__2u:12662": "... satyatvaṃ sāṃvṛtaṃ tasya ceṣyate // MAnuv_2,2.205cd //",
    "GSP33nysu__2u:12663": "tasya āropitasya api jagataḥ, sāṃvṛtaṃ satyatvamiṣyate 'to na satpratyayavirodhaḥ /",
    "GSP33nysu__2u:12664": "asti cet jagataḥ sattvaṃ kathaṃ tarhyasat /",
    "GSP33nysu__2u:12665": "yena sadivābhātītyuktamityata āha- pāramārthiketi //",
    "GSP33nysu__2u:12666": "pāramārthikasattvaṃ tu śūnyādanyasya na kvacit // MAnuv_2,2.206ab //",
    "GSP33nysu__2u:12667": "sarvathābādhyatvaṃ pāramāthirka(sa)ttvaṃ tadabhāvādasadidaṃ jagadudgīyata iti /",
    "GSP33nysu__2u:12668": "pāramārthikasattvābhāve kathaṃ jagatyarthakriyādivyavahāra ityata āha-",
    "GSP33nysu__2u:12669": "sāṃvṛtenaiveti //",
    "GSP33nysu__2u:12670": "sāṃvṛtenaiva satyena vyavahāro 'khilo bhavet // MAnuv_2,2.206cd //",
    "GSP33nysu__2u:12671": "akhilo hānopādānopekṣābhijñābhivādanārthakriyālakṣaṇaḥ /",
    "GSP33nysu__2u:12672": "vyavahārasyāpyasattvāt /",
    "GSP33nysu__2u:12673": "svapna iveti śeṣaḥ /",
    "GSP33nysu__2u:12674": "pāramārthikasattvameva vyavahāravirodhi /",
    "GSP33nysu__2u:12675": "tasya sarvakriyārahitatvāt /",
    "GSP33nysu__2u:12676": "natu tadabhāva iti bhāvenoktam- sāṃvṛtenaiva sattveneti //",
    "GSP33nysu__2u:12677": "sṛṣṭipralayaviṣa(yaṃ)ye vigānaṃ darśayati- śūnyāditi //",
    "GSP33nysu__2u:12678": "śūnyāt saṃvṛtiyogena viśvametat pravartate /",
    "GSP33nysu__2u:12679": "sṛṣṭikāle punaścānte stimitaṃ śūnyatāṃ vrajet /",
    "GSP33nysu__2u:12680": "iti brūte ... // MAnuv_2,2.207a-e //",
    "GSP33nysu__2u:12681": "sṛṣṭikāle pravartata jāyate /",
    "GSP33nysu__2u:12682": "śūnyasya niṣkriyatvātkathaṃ viśvakartṛtvamityata uktam- saṃvṛtiyogeneti /",
    "GSP33nysu__2u:12683": "ante pralayakāle /",
    "GSP33nysu__2u:12684": "stimitaṃ niṣkriyam /",
    "GSP33nysu__2u:12685": "anena kriyāvibhāgādinyāyena yā viśvasya satyatvavādināṃ pralayaprakriyā sā nirākriyate /",
    "GSP33nysu__2u:12686": "svāpnagajādiriveti śeṣaḥ /",
    "GSP33nysu__2u:12687": "evamupanyastamatanirāsāthartvenādhikaraṇamavatārayati- tamuddiśyeti //",
    "GSP33nysu__2u:12688": "... tamuddiśya jagāda jagatāṃ guruḥ // MAnuv_2,2.207ef //",
    "GSP33nysu__2u:12689": "yattāvaduktaṃ śūnyādevedaṃ jagadutpadyata iti tadyathāśrutamapākartuṃ sūtram oṃ nāsato 'dṛṣṭatvāt oṃ iti /",
    "GSP33nysu__2u:12690": "tadvayācaṣṭe- nāsata iti //",
    "GSP33nysu__2u:12691": "nāsato 'dṛṣṭatvāt |",
    "GSP33nysu__2u:12692": "[second time!]",
    "GSP33nysu__2u:12693": "nāsato jagato bhāvo ... // MAnuv_2,2.208a //",
    "GSP33nysu__2u:12694": "asataḥ sarvaviśeṣanirmuktatvena gaganakusumasamānācchūnyājjagato bhāvo janma nopapadyate /",
    "GSP33nysu__2u:12695": "kuta ityata āha- na hīti //",
    "GSP33nysu__2u:12696": "... nahi dṛṣṭāsato janiḥ /",
    "GSP33nysu__2u:12697": "sataḥ kvacit ... // MAnuv_2,2.208bc //",
    "GSP33nysu__2u:12698": "sato bhavataḥ kāryasyeti yāvat /",
    "GSP33nysu__2u:12699": "kvacit /",
    "GSP33nysu__2u:12700": "asato janirna dṛṣṭā yataḥ /",
    "GSP33nysu__2u:12701": "atra sarvatra śūnyasyāsattvamāpādya dūṣaṇābhidhānamiti jñātavyam /",
    "GSP33nysu__2u:12702": "syādetat /",
    "GSP33nysu__2u:12703": "pramāṇābhāvaḥ prameyābhāvaṃ sādhayati /",
    "GSP33nysu__2u:12704": "na punaḥ pramāṇaviśeṣābhāvaḥ /",
    "GSP33nysu__2u:12705": "mā hi bhūdasmadādipratyakṣavyāvṛttyā dharmādyabhāvasiddhiḥ /",
    "GSP33nysu__2u:12706": "tadatrāpi pramāṇābhāvāditi heturvaktavyaḥ /",
    "GSP33nysu__2u:12707": "“adṛṣṭatvāditi'; pratyakṣābhāvakathanaṃ tu katham /",
    "GSP33nysu__2u:12708": "anaikāntikatvādityata āha- pramāṇaṃ ceti //",
    "GSP33nysu__2u:12709": "... pramāṇaṃ ca dṛṣṭirevākhilād varam // MAnuv_2,2.208cd //",
    "GSP33nysu__2u:12710": "dṛṣṭiḥ pratyakṣameva akhilāt anumānādagamācca varaṃ pramāṇam /",
    "GSP33nysu__2u:12711": "ayamabhisandhiḥ /",
    "GSP33nysu__2u:12712_0": "nāsato jagato bhāva iti pratijñāya kuta ityākāṅkṣāyāṃ tatra pramāṇābhāvāditi hetuṃ manasi nidhāya kataṃ tatra pramāṇābhāva",
    "GSP33nysu__2u:12712_1": "iti jijñāsāyāmanumānāgamayoḥ pratyakṣamūlatvena tataḥ pratyakṣameva varaṃ pramāṇamiti, ādāvadṛṣṭatvāditi tadabhāvo 'yaṃ darśito",
    "GSP33nysu__2u:12712_2": "natu pradhānapratijñāyāṃ hetutvena, yenoktadoṣaḥ syāditi /",
    "GSP33nysu__2u:12713": "tarhyanumānādyabhāvo ('pi) vaktavya ityata āha- pramāṇaṃ ceti //",
    "GSP33nysu__2u:12714": "ayamāśayaḥ /",
    "GSP33nysu__2u:12715": "vedādeḥ śūnyavādinā prāmāṇyaṃ nāṅgīkriyate /",
    "GSP33nysu__2u:12716": "tadīyāgamasya tvasmābhirityato nāstyatrāgamaḥ sampratipanna iti śiṣyaireva śakyate jñātum",
    "GSP33nysu__2u:12717": "pratyakṣābhāvenānumānasyāpyabhāvaḥ siddha eva /",
    "GSP33nysu__2u:12718": "pratyakṣasyānumānopajīvyatvāt /",
    "GSP33nysu__2u:12719": "pratyakṣeṇa kvacidupalabdhameva hyanumānena (kvacitsā)sādhanīyam /",
    "GSP33nysu__2u:12720": "ato 'numānā(dya)bhāvasyānuktāvapi lābhādadṛṣṭatvādityevoktaṃ sūtrakṛteti /",
    "GSP33nysu__2u:12721": "ata eva prāguktam- kvaciditi //",
    "GSP33nysu__2u:12722": "mā bhūcchūnyājjagadutpattau pratyakṣaṃ pramāṇam /",
    "GSP33nysu__2u:12723": "mā ca bhūdāgamaḥ /",
    "GSP33nysu__2u:12724": "tathāpyanumānaṃ bhaviṣyati /",
    "GSP33nysu__2u:12725": "asataḥ sadutpattau pratyakṣābhāvena dṛṣṭānumānānupapattāvapi sāmānyato dṛṣṭasyopapatteḥ /",
    "GSP33nysu__2u:12726": "kāraṇasya hi sattve niṣiddhe 'sata eva janma setsyatītyāśaṅkayānumānānāṃ",
    "GSP33nysu__2u:12727": "tarkapratighātaṃ vaktuṃ sūtram- oṃ udāsīnānāmapi caivaṃ siddhiḥ oṃ iti //",
    "GSP33nysu__2u:12728": "tadvayācaṣṭe- yadyevamiti //",
    "GSP33nysu__2u:12729": "udāsīnānām api caivaṃ siddhiḥ |",
    "GSP33nysu__2u:12730": "yadyevaṃ saptamarasānmadhurādiva pīnatā /",
    "GSP33nysu__2u:12731": "bhavejjanasya mārjārṛṅgaṃ goriva ghātakam // MAnuv_2,2.209 //",
    "GSP33nysu__2u:12732": "yadyasata eva yatkiñcitkāryaṃ jāyeta tadā madhurādiva saptamarasāñjanasya pīnatā syāt /",
    "GSP33nysu__2u:12733_0": "goḥ śṛṅgamiva mārjārṛṅgamapi janasya ghātakaṃ bhavedaviśeṣādityanena evaṃ satyudāsīnānāṃ heyo(pādeyo)pekṣaṇīyabuddhayaviṣayāṇāṃ",
    "GSP33nysu__2u:12733_1": "saptamarasādīnāmapi sakāśāt pīnatvādikāryasya siddhiḥ prasajyeteti sūtraṃ vyākhyātaṃ bhavati prakārāntareṇa vyākhyāti- kāryārthīti //",
    "GSP33nysu__2u:12734": "kāryārthī kāraṇaṃ sacca nopādadyāt kathañcana // MAnuv_2,2.210ab //",
    "GSP33nysu__2u:12735": "yadyasata eva kāryamutpadyate tadā paṭādikāryārthī kuvindādiḥ sat tantvādikāraṇaṃ sarvathā nopādadīta /",
    "GSP33nysu__2u:12736": "asata eva paṭādyutpatteḥ /",
    "GSP33nysu__2u:12737": "atiprasaṅgāntaramāha- neti //",
    "GSP33nysu__2u:12738": "na pravarteta ceṣyāya śūnyādeveṣyasambhavāt // MAnuv_2,2.210cd //",
    "GSP33nysu__2u:12739": "na kevalamasataḥ kāryotpattau satkāraṇopādānānupapattiḥ /",
    "GSP33nysu__2u:12740": "kintviṣyāya paṭādyutpādāya na pravarteta /",
    "GSP33nysu__2u:12741": "na prayateta ca /",
    "GSP33nysu__2u:12742": "kutaḥ /",
    "GSP33nysu__2u:12743": "śūnyādeveṣyasambhavāt /",
    "GSP33nysu__2u:12744": "etena tantvādyupādānādu(dyu)dāsīnānāṃ cikīrṣādirahitānāṃ ca puṃsāṃ",
    "GSP33nysu__2u:12745": "paṭādisiddhiḥ syāditi sūtraṃ vyākhyātaṃ bhavati /",
    "GSP33nysu__2u:12746": "prakārāntareṇa vyākhyāti- deśeti //",
    "GSP33nysu__2u:12747": "deśakālādiniyamo niṃha śūnyāt sato bhavet // MAnuv_2,2.211ab //",
    "GSP33nysu__2u:12748": "śūnyātsataḥ śūnyādeva bhavataḥ kāryasya deśakālāvasthāniyamo na bhavet /",
    "GSP33nysu__2u:12749": "tathāhi /",
    "GSP33nysu__2u:12750": "yadi jagacchūnyādeva bhavet tadā godhūmāḥ kṛṣṇabhūmau sampadyante na pāṇḍubhūmau /",
    "GSP33nysu__2u:12751": "vasante kiṃśukāḥ puṣpitā bhavanti /",
    "GSP33nysu__2u:12752": "na varṣāsu /",
    "GSP33nysu__2u:12753": "trihāyiṇyeva gaurgarbhaṃ dhatte nānyathā /",
    "GSP33nysu__2u:12754": "satuṣā eva vrīhayo 'ṅkurānutpādayanti netarathetyādideśakālādiniyamaḥ kāryotpattau na syāt",
    "GSP33nysu__2u:12755": "śūnyasya sarvatrāviśiṣṭatvāt /",
    "GSP33nysu__2u:12756": "anenodāsīnānāṃ deśakālādiniyamānapekṣāṇāmapi kāryāṇāṃ siddhirutpattiḥ syāditi sūtraṃ vyākhyātaṃ bhavati /",
    "GSP33nysu__2u:12757": "śūnyādeva kāryotpattau kurtrupādānanimittāpekṣā na syāditi samudāyārthaḥ /",
    "GSP33nysu__2u:12758": "nanvādisṛṣṭāveva śūnyātkāryotpādaṃ brūmo na sarvadā /",
    "GSP33nysu__2u:12759": "anyadā tu kartrādikāṇagaṇādeva /",
    "GSP33nysu__2u:12760": "ato nātiprasaṅga ityata āha- puruṣeti //",
    "GSP33nysu__2u:12761": "puruṣecchānusāreṇa yadi kiñcit prajāyate // MAnuv_2,2.211cd //",
    "GSP33nysu__2u:12762": "kiṃ nānumīyate tadvad vastutvāt puruṣād bhavaḥ /",
    "GSP33nysu__2u:12763": "sarvasyāpi ... // MAnuv_2,2.212a-c //",
    "GSP33nysu__2u:12764": "kiñcidityadhunātanaṃ kāryam /",
    "GSP33nysu__2u:12765": "vastutvāt kāryatvāt /",
    "GSP33nysu__2u:12766": "sarvasyāpīti /",
    "GSP33nysu__2u:12767": "ādikālīnasyāpi kāryasyetyarthaḥ /",
    "GSP33nysu__2u:12768": "anane nā puruṣaḥ, sataḥ ādikālīnasya kāryasya kartānumātavyaḥ /",
    "GSP33nysu__2u:12769": "kutaḥ /",
    "GSP33nysu__2u:12770": "dṛṣṭatvāt adhunātanānāṃ kāryāṇāṃ puruṣakartṛtvasya niścitatvāditi prathamasūtraṃ prakārāntareṇa vyākhyātaṃ bhavati /",
    "GSP33nysu__2u:12771": "sūtrabhāṣyayoḥ puruṣagrahaṇaṃ tu upādānādyupalakṣaṇam /",
    "GSP33nysu__2u:12772": "nanvidaṃ sarvamapi svavyāhatam /",
    "GSP33nysu__2u:12773": "tathāhi /",
    "GSP33nysu__2u:12774": "yaduktaṃ nāsato 'dṛṣṭatvāditi /",
    "GSP33nysu__2u:12775": "tatsataḥ kāraṇatve 'pi samānam /",
    "GSP33nysu__2u:12776": "nahi sataḥ kāraṇatvamapi kvāpyāvayoḥ sammatam /",
    "GSP33nysu__2u:12777": "nanu ca madhurādiva goḥ śṛṅgamivetyādinā sataḥ sṛṣṭisaṃhārakāritvaṃ nidarśitam /",
    "GSP33nysu__2u:12778": "maivam /",
    "GSP33nysu__2u:12779": "sarvasyāpi jagato 'sattvena tadantaḥpātino madhurāderapi sattvābhāvāt /",
    "GSP33nysu__2u:12780": "yaścāyamatiprasaṅgaḥ”asataḥ kāraṇatve saptamarasāderapi madhurādi(vat)",
    "GSP33nysu__2u:12781": "kāryakāritvaprasaṅgaḥ'; iti /",
    "GSP33nysu__2u:12782": "so 'pi sataḥ kāraṇatve tantvādīnāṃ mṛdādikāryakāritvaprasaṅgena tulyaḥ /",
    "GSP33nysu__2u:12783": "tathāpi kāraṇatvamātraṃ sato 'stīti cet (na) /",
    "GSP33nysu__2u:12784": "tatsattvāsammateruktatvāt /",
    "GSP33nysu__2u:12785": "nahi sakalavikriyātītasya kāraṇatvaṃ śakyasambhāvanam /",
    "GSP33nysu__2u:12786": "madhurādīnāṃ saptamarasādīnāṃ cāsattvāviśeṣe 'pi sadbuddhibhāvābhāvābhyāṃ viśeṣāt /",
    "GSP33nysu__2u:12787": "yadapi kāryārthītyādi /",
    "GSP33nysu__2u:12788": "tadīśvarasya sarvakāraṇatve tata eva paṭādisambhavāttantvādyupādānaṃ na syāt /",
    "GSP33nysu__2u:12789": "kuvindādericchādikaṃ ca vyarthaṃ syāditi samānam /",
    "GSP33nysu__2u:12790": "etena deśakālādīti prasaṅgo 'pi samīkṛto veditavyaḥ /",
    "GSP33nysu__2u:12791": "yacca puruṣecchānusāreṇetyuktam /",
    "GSP33nysu__2u:12792": "(tadapi) tanmahadādikāryasya kulālādijanyatāsādhanasamānayogakṣemamiti /",
    "GSP33nysu__2u:12793": "atra yadviśvasyāsattvamuktaṃ tattāvannirākartuṃ sūtram oṃ nābhāva upalabdheḥ oṃ // iti /",
    "GSP33nysu__2u:12795": "tadvayācaṣṭe- naceti //",
    "GSP33nysu__2u:12796": "nābhāva upalabdheḥ |",
    "GSP33nysu__2u:12797": "... nacābhāvo viśvaṃ saditi gamyate // MAnuv_2,2.212cd //",
    "GSP33nysu__2u:12798": "yato ... // MAnuv_2,2.213a //",
    "GSP33nysu__2u:12799": "bhavatīti bhāvaḥ /",
    "GSP33nysu__2u:12800": "na bhāvo 'bhāvaḥ /",
    "GSP33nysu__2u:12801": "asaditi yāvat /",
    "GSP33nysu__2u:12802": "saditi gamyate yata ityanena viśvasatyatve pratyakṣaṃ pramāṇamuktaṃ veditavyam /",
    "GSP33nysu__2u:12803": "pratyakṣeṇa sadityanubhūyamānamapi viśvamasaccetko doṣa ityata āha-",
    "GSP33nysu__2u:12804": "anubhaveti //",
    "GSP33nysu__2u:12805": "... 'nubhavarodhe tu vacanaṃ vādinaḥ kutaḥ // MAnuv_2,2.213ab //",
    "GSP33nysu__2u:12806": "anubhava(vi)rodhe tu kriyamāṇa iti śeṣaḥ /",
    "GSP33nysu__2u:12807": "(tatra) yadi sattvenopalabhyamānamapyasatsyāttadottaraṃ vadatyapi",
    "GSP33nysu__2u:12808": "śūnyavāditi noktaṃ tvayetyataste 'pratibheti bruvāṇaṃ paraṃ prati",
    "GSP33nysu__2u:12809": "śūnyavādinaḥ svavacanasādha(no)kopāyābhāvātparājaya evāpadyeta /",
    "GSP33nysu__2u:12810": "yadi ca prāśnikādyavagataṃ kathaṃ madvacanaṃ nāstīti brūyāt tadāṅgīkṛtaṃ pratyakṣasya prāmāṇyamiti sattvena tadavagataṃ viśvaṃ katamasatsyāditi /",
    "GSP33nysu__2u:12811": "uktadoṣaparihāraṃ śaṅkate- svapneti //",
    "GSP33nysu__2u:12812": "svapnabhrāntivadevedaṃ saṃvṛttyaivopalabhyate // MAnuv_2,2.213cd //",
    "GSP33nysu__2u:12813": "yadi sattvena ... // MAnuv_2,2.214a //",
    "GSP33nysu__2u:12814": "svapnaśca bhrāntiśca tayoriva svapnabhrāntivat /",
    "GSP33nysu__2u:12815": "yadyapi parasya svapno 'pi bhrantireva /",
    "GSP33nysu__2u:12816": "tathāpi gobalīvardanyāyena lokavyavahāramapekṣya pṛthaguktiḥ /",
    "GSP33nysu__2u:12817": "yathā svapne bhrāntau cāsadeva gajādikaṃ sapādikaṃ ca sadityupalabhyate tathāsadevedaṃ viśvaṃ sa(tyatve)ttvenopalabhyate /",
    "GSP33nysu__2u:12818": "etadeva viśvasya śūnyakāraṇatvaṃ nāma /",
    "GSP33nysu__2u:12819": "nāparam /",
    "GSP33nysu__2u:12820": "tatra kathaṃ sadityupalambhena viśvasya sa(tya)tvasiddhiḥ /",
    "GSP33nysu__2u:12821": "nacaivamadhiṣṭhānasya draṣṭuḥ karaṇānāṃ taddoṣāṇāṃ ca sattvamaṅgīkāryam /",
    "GSP33nysu__2u:12822": "anyathā bhrāntivaicitryādyanupapattiriti vācyam /",
    "GSP33nysu__2u:12823": "asatprakāśanaśaktyā saṃvṛtyaiva sarvasyopapattau tadaṅgīkāravaiyathryāt /",
    "GSP33nysu__2u:12824": "evaṃca na vacanāsiddhiḥ /",
    "GSP33nysu__2u:12825": "sāṃvṛtasattvasya vacanasya pratyakṣeṇaiva siddheḥ /",
    "GSP33nysu__2u:12826": "tāvataiva vyavahāropapattau pāramārthikasattvasyopayogābhāvāditi /",
    "GSP33nysu__2u:12827": "etatparihārāya oṃ vaidharmyācca na svapnādivat oṃ //",
    "GSP33nysu__2u:12828": "iti sūtram /",
    "GSP33nysu__2u:12829": "tadvayācaṣṭe- kiñceti //",
    "GSP33nysu__2u:12830": "vaidharmyāc ca na svapnādivat |",
    "GSP33nysu__2u:12831": "... kiñcātra bhramo naiva nivartate // MAnuv_2,2.214ab //",
    "GSP33nysu__2u:12832": "bhavedevaṃ yadi prapañce rajjusarpādāviva sattvapratyayo bhramaḥ syāt /",
    "GSP33nysu__2u:12833": "nacaivam /",
    "GSP33nysu__2u:12834": "tathātve atra prapañce satvabhramaḥ kimiti naiva nivartate /",
    "GSP33nysu__2u:12835": "jñānānāṃ bhramatvāvadhāraṇaṃ hi bādhabodhādhīnam /",
    "GSP33nysu__2u:12836": "sampratipannasthale tathā darśanāt /",
    "GSP33nysu__2u:12837": "pratyayatvamātrādhīnatve prāgapi bādhabodhodayādrajjusarpādijñāne laukikaparīkṣakāṇāṃ bhramatvāvadhāraṇaṃ syāt /",
    "GSP33nysu__2u:12838": "nacaivaṃ kvaciddṛṣṭam /",
    "GSP33nysu__2u:12839": "naca prapañcasattāvagamasya bādhakaṃ paśyāmaḥ /",
    "GSP33nysu__2u:12840": "tato na bhramatvāvadhāraṇaṃ yuktamiti /",
    "GSP33nysu__2u:12841": "svapnasya bhrāntitvābhāvo, bhramasya cādhiṣṭhānādyapekṣāniyamaḥ,",
    "GSP33nysu__2u:12842": "sāṃvṛtasattvasya vyavahāranirvāhakatvasyābhāvaścānyatra samarthito",
    "GSP33nysu__2u:12843": "'trānusandheyaḥ /",
    "GSP33nysu__2u:12844": "syādetat /",
    "GSP33nysu__2u:12845": "kiṃ prapañcapratyayasyedānīṃ bādho nāstītyucyate /",
    "GSP33nysu__2u:12846": "utottarakāle 'pi /",
    "GSP33nysu__2u:12847": "ādye na tāvatā bhavato 'pi viśvasatyatvāvadhāraṇaṃ, śuktirajatādau tadayogāt /",
    "GSP33nysu__2u:12848": "dvitīyastu nāsti /",
    "GSP33nysu__2u:12849": "prapañcapratyayo bādhiṣyate pratyayatvātsampratipannavat /",
    "GSP33nysu__2u:12850": "ityāgāmibādhasiddherityata āha- anāderiti //",
    "GSP33nysu__2u:12851": "anāderasya viśvasya nivṛttiryadi ceṣyate /",
    "GSP33nysu__2u:12852": "nivṛttiśca nivarteta tasyā bhrāntitvasambhavāt // MAnuv_2,2.214c-f //",
    "GSP33nysu__2u:12853": "anādito 'nuvṛttasyetyarthaḥ /",
    "GSP33nysu__2u:12854": "viśvasya tatpratyayasya, nivṛttiḥ bādhaḥ /",
    "GSP33nysu__2u:12855": "nivarteta bādhyeta /",
    "GSP33nysu__2u:12856": "yadi pratyayatvātprapañcapratyayasya bādho 'numīyate, tadāvaśyaṃ bādhapratyayasyāpi bādhena bhāvyam /",
    "GSP33nysu__2u:12857": "anyathā pratyayatvahetostatra vyabhicārāpatteḥ /",
    "GSP33nysu__2u:12858": "bādhakapratyayasya bādhyatve prapañcapratyayasya yāthārthyasiddhiḥ /",
    "GSP33nysu__2u:12859": "tiṣṭhatu tāvatparamārthacintā, vyāvahārike tu tathā dṛṣṭameva /",
    "GSP33nysu__2u:12860": "na kevalamidamāpādanaṃ kintu sambhāvitaṃ caitat /",
    "GSP33nysu__2u:12861": "yatprapañcapratyayasya yāthārthyaṃ tannāstitāpratyayasya bādhyatvāt /",
    "GSP33nysu__2u:12862": "anādito 'nuvṛttasyānekasajātīyavijātīyasaṃvāda(va)to yāthārthyasambhavāt /",
    "GSP33nysu__2u:12863": "kādācitkasya saṃvādavidhura(ruddha)tvena bhramatvasambhavāditi /",
    "GSP33nysu__2u:12864": "nanu ca prapañcanivṛttirnāma śūnyameva /",
    "GSP33nysu__2u:12865": "tacca paramārtharūpaṃ na kalpitamadṛṣṭatvāt /",
    "GSP33nysu__2u:12866": "tatkathaṃ tatpratyayasya bādhyatā syāt /",
    "GSP33nysu__2u:12867": "kintu prapañcasya dṛṣṭatvena kalpitatvasambhavāttatpratyaya eva bādhyaḥ /",
    "GSP33nysu__2u:12868": "hetuśca prapañcapratyayatvena vivektavya ityata āha- dṛṣṭasyeti //",
    "GSP33nysu__2u:12869": "dṛṣṭasya bhrāntitā cet syādadṛṣṭe na bhramaḥ kutaḥ // MAnuv_2,2.215ab //",
    "GSP33nysu__2u:12870": "bhrāntitābhramaśabdābhyāṃ kalpitatvamucyate /",
    "GSP33nysu__2u:12871": "idamuktaṃ bhavati /",
    "GSP33nysu__2u:12872": "viparatīmetaduktaṃ yatsarvapramāṇadṛṣṭasya prapañcasya kalpitatvamādāya tatsattāpratyayasya bādhyatvasvīkaraṇam /",
    "GSP33nysu__2u:12873": "kenāpi pramāṇenādṛṣṭasya śūnyasyākalpitatvaṃ gṛhītvā tatsattvapratyayasyābādhyatvopādānam",
    "GSP33nysu__2u:12874": "prāmāṇikamakalpitam aprāmāṇikaṃ cāṅgīkriyamāṇaṃ kalpitamiti sarvasammatatvāditi /",
    "GSP33nysu__2u:12875": "etadeva dṛṣṭāntena darśayati- gavāmiti //",
    "GSP33nysu__2u:12876": "gavāmaśṛṅgibhāvena nahi syācchaśaśṛṅgitā // MAnuv_2,2.215cd //",
    "GSP33nysu__2u:12877": "aśṛṅgibhāvena sahiteti śeṣaḥ /",
    "GSP33nysu__2u:12878": "kaścidgavāṃ śṛṅgitavamastītyāha- kaścicchaśasyeti /",
    "GSP33nysu__2u:12879": "tatra paroktarītyā gavāṃ śṛṅgitā kalpitā, dṛṣṭatvāt /",
    "GSP33nysu__2u:12880": "śaśaśṛṅgitā tvakalpitādṛṣṭatvāditi syāt /",
    "GSP33nysu__2u:12881": "na hyevaṃ loke pratītiḥ lokānusāreṇaiva ca paramārtho boddhavyo nānyathā /",
    "GSP33nysu__2u:12882": "lokanyāyasyaiva tadbodhopāyatvāditi /",
    "GSP33nysu__2u:12883": "tadevaṃ pratyakṣabalena viśvasatyatā sādhitā /",
    "GSP33nysu__2u:12884": "tadbādhakaśaṅkā ca parihṛtā /",
    "GSP33nysu__2u:12885": "tataḥ kiṃ siddhamityato yaduktaṃ pūrvapakṣiṇā sato 'pi kāraṇatve pramāṇābhāva iti tatparihṛtamiti vadansamīkaraṇāntaramapi pariharati-",
    "GSP33nysu__2u:12886": "asmākaṃ tviti //",
    "GSP33nysu__2u:12887": "asmākaṃ tu pramāṇena prasādādīśvarasya ca /",
    "GSP33nysu__2u:12888": "uktabhaṅgayā'gamānāṃ ca prāmāṇyād yujyate 'khilam // MAnuv_2,2.216 //",
    "GSP33nysu__2u:12889": "satkāraṇatvavādinām akhilaṃ pareṇākṣiptaṃ yujyate /",
    "GSP33nysu__2u:12890": "katham /",
    "GSP33nysu__2u:12891": "bādhavidhureṇa pramāṇena jagataḥ satyatvasiddhau madhurādīnāṃ puṣyayādikāraṇānāṃ sattvasiddheḥ",
    "GSP33nysu__2u:12892": "tantvādīnāṃ ca vicitrasvabhāvatayā pramāṇena siddhānāṃ na mṛdādikāryakāritvaprasaṅgaḥ /",
    "GSP33nysu__2u:12893": "nahi sata ivāsato 'pi svabhāvabhedo 'sattvavyāghātāt /",
    "GSP33nysu__2u:12894": "pramāṇenaiva sataḥ kāraṇatvopalabdheranupapattirābhāsabhūtaiva /",
    "GSP33nysu__2u:12895": "pramāṇena sattayā pramitānāṃ madhurādīnāṃ sadbuddhimātravailakṣaṇyakalpanā tyayuktaiva /",
    "GSP33nysu__2u:12896": "anyathā sadbuddhayāvagatātsaptamarasādapi pīnatā satī syāt /",
    "GSP33nysu__2u:12897": "īśvarasya sarvakāraṇatve 'pi tantvādyapekṣā puruṣaprayatnādyapekṣā deśakālādiniyamaśca yujyata eva /",
    "GSP33nysu__2u:12898": "tantvādyapekṣayaiva kāryamutpadyatāmitīśvarasya prasādāt saṅkalpāt /",
    "GSP33nysu__2u:12899": "nacaivaṃ nirviśeṣasya śūnyasya saṅkalpo yujyate /",
    "GSP33nysu__2u:12900": "nacaitadaprāmāṇikam /",
    "GSP33nysu__2u:12901": "ārambhaṇādhikaraṇoktarītyātrāgamānumānādīnāṃ pramāratvāt /",
    "GSP33nysu__2u:12902": "naca vedādyāgamaprāmāṇyamasiddham /",
    "GSP33nysu__2u:12903": "prathamasūtroktarītyā'gamaprāmāṇyasya siddhatvāt /",
    "GSP33nysu__2u:12904": "anumāne 'tiprasaṅgo 'pyāgamaprāmāṇyenaivāpāsta iti /",
    "GSP33nysu__2u:12905": "brahmādīnsṛṣṭayādāvīśvarasteṣu kṛpayāpekṣate parameśvaraniyogānuṣṭhāne teṣāṃ paramapuruṣārthalābhāditi jñāpayituṃ prasādādityuktam /",
    "GSP33nysu__2u:12906": "prāgviśva(sya)satyatvasādhanāyopanyastasya",
    "GSP33nysu__2u:12907": "pratyakṣasyānyathāsiddhimāśaṅkaya tatparihāratvena vaidharmyācca na svapnādivaditi sūtraṃ vyākhyātam /",
    "GSP33nysu__2u:12908": "idānīṃ viśvamithyātve parābhihitasya anumānasya dūṣakatvenāpi (tadvayā)vyākhyātuṃ mithyātve 'numānaṃ tāvacchaṅkate- dṛśyatvāditi //",
    "GSP33nysu__2u:12909": "dṛśyatvād vimaṃta mithyā svapnavacced ... // MAnuv_2,2.217ab //",
    "GSP33nysu__2u:12910": "sarvaṃ mithyetyukte sampratipannamithyātve śuktirajatādau siddhasādhanatā,",
    "GSP33nysu__2u:12911": "śūnye bādhaḥ (ca) syāt /",
    "GSP33nysu__2u:12912": "ataḥ satyatvamithyātvābhyāṃ vimatamityuktam /",
    "GSP33nysu__2u:12913": "vimataṃ gaganādikaṃ mithyā dṛśyatvāt svapnavadityanumānena viśvamithyātvasiddheḥ kathaṃ (tatsa)satyatvamaṅgīkriyata",
    "GSP33nysu__2u:12914": "dūṣayituṃ pṛcchati- iyaṃ ceti //",
    "GSP33nysu__2u:12915": "... iyaṃ ca mā // MAnuv_2,2.217b //",
    "GSP33nysu__2u:12916": "tiṣṭhatu tāvadviśvam /",
    "GSP33nysu__2u:12917": "iyaṃ ca mā idameva dṛśyatvānumānam /",
    "GSP33nysu__2u:12918": "mithyā satyaṃ (tyā ve) veti śeṣaḥ /",
    "GSP33nysu__2u:12919": "ādyaṃ dūṣayati- mithyeti //",
    "GSP33nysu__2u:12920": "mithyā cet sādhyasiddhir na ... // MAnuv_2,2.217c //",
    "GSP33nysu__2u:12921": "nahi śabde 'vidyamānena cākṣuṣatvena śabdānityatvaṃ siddhayatīti bhāvaḥ /",
    "GSP33nysu__2u:12922": "dvitīye dṛśyatvaṃ dṛśyamadṛśyaṃ vā /",
    "GSP33nysu__2u:12923": "prathamaṃ dūṣayati- vyabhicāra iti //",
    "GSP33nysu__2u:12924": "... vyabhicāro na ced bhavet // MAnuv_2,2.217d //",
    "GSP33nysu__2u:12925": "dṛśyatvaṃ mithyā na cedatha ca dṛśyam /",
    "GSP33nysu__2u:12926": "tadā (dṛśyatvasya) dṛśyatva eva vyabhicāro bhavet /",
    "GSP33nysu__2u:12927": "dvitīye tvajñānāsiddhatā hetoriti bhāvaḥ /",
    "GSP33nysu__2u:12928": "syādetat /",
    "GSP33nysu__2u:12929": "mithyaiva dṛśyatvamiti brūmaḥ /",
    "GSP33nysu__2u:12930": "nacaivaṃ sādhyāsādhakatvam /",
    "GSP33nysu__2u:12931": "varṇadairghyādīnāṃ mithyābhūtānāmapi sādhakatvasyobhayasiddhatvāt /",
    "GSP33nysu__2u:12932": "cākṣuṣatvādīnāṃ tvāropābhāvāt /",
    "GSP33nysu__2u:12933": "ārope 'pyasāṃvyāvahārikatvādasādhakatvaṃ, na tu mithyātvādityata āha-",
    "GSP33nysu__2u:12934": "sādhakatvamiti //",
    "GSP33nysu__2u:12935": "sādhakatvamasatyasya sādhyaṃ vipratipattitaḥ // MAnuv_2,2.218ab //",
    "GSP33nysu__2u:12936": "yatrodāharaṇe mithyātvaṃ sampratipannaṃ tatra sādhakatve, yatra ca sādhakatvaṃ saṃmataṃ tatra mithyātve vipratipattito 'satyasya sādhakatvaṃ",
    "GSP33nysu__2u:12937": "sādhyameva, na punarasmākaṃ siddhamiti /",
    "GSP33nysu__2u:12938": "vipratipattau sādhakatvaṃ mithyātvaṃ vā sādhayiṣyāmīti cet /",
    "GSP33nysu__2u:12939": "kiṃ satyena pramāṇenota mithyābhūtena /",
    "GSP33nysu__2u:12940": "ādye tūktamevottaram /",
    "GSP33nysu__2u:12941": "dvitīye doṣamāha- tasya ceti //",
    "GSP33nysu__2u:12942": "tasya ca- ... // MAnuv_2,2.218c //",
    "GSP33nysu__2u:12943": "nahi kvāpyasmākaṃ mithyābhūtasya sādhakatvaṃ sammatam /",
    "GSP33nysu__2u:12944": "atastasyāpi sādhakatvaṃ sādhyameva /",
    "GSP33nysu__2u:12945": "tasyāpi sādhakatvaṃ sādhayiṣyāmītyata āha- itīti //",
    "GSP33nysu__2u:12946": "... ityanavasthā syāt ... // MAnuv_2,2.218c //",
    "GSP33nysu__2u:12947": "pūrvoktaprakāreṇetyarthaḥ /",
    "GSP33nysu__2u:12948": "nahi sarvamasatyaṃ sādhakamityekaṃ pramāṇamasti /",
    "GSP33nysu__2u:12949": "nāpi sadvādī kadāpi sattvāsattvodāsīnena pramāṇena sādhyasiddhimaṅgīkuryāt",
    "GSP33nysu__2u:12950": "yenānavasthāśāntirbhavediti /",
    "GSP33nysu__2u:12951": "evamasiddhivyabhicārābhyāmanumānaṃ nirākṛtya pramāṇabādhaṃ cāha- sattvaṃ ceti //",
    "GSP33nysu__2u:12952": "... sattvaṃ cāsyānubhūtitaḥ // MAnuv_2,2.218d //",
    "GSP33nysu__2u:12953": "asya prapañcasya /",
    "GSP33nysu__2u:12954": "anubhūtitaḥ siddhamato bādhitaviṣayaṃ cānumānamiti śeṣaḥ /",
    "GSP33nysu__2u:12955": "na kevalaṃ dṛśyatvānumānasyānena doṣeṇābhāsattvaṃ, kintu yadanyadapi prapañcamithyātve 'numānaṃ jaḍatvaṃ vā paricchinnatvaṃ vā parairucyate tasyāpītyāha- anubhūtīti //",
    "GSP33nysu__2u:12956": "anubhūtivirodhena mithyātve mā na kācana // MAnuv_2,2.219ab //",
    "GSP33nysu__2u:12957": "upalakṣaṇametat /",
    "GSP33nysu__2u:12958": "pūrvoktavyabhicārāsiddhibhyāṃ cetyapi draṣṭavyam /",
    "GSP33nysu__2u:12959": "tathāhi /",
    "GSP33nysu__2u:12960": "jaḍatvādikaṃ satyaṃ mithyā vā /",
    "GSP33nysu__2u:12961": "ādye jaḍatvādimanna vā /",
    "GSP33nysu__2u:12962": "prathame vyabhicāraḥ /",
    "GSP33nysu__2u:12963": "dvitīye 'pasiddhāntaḥ /",
    "GSP33nysu__2u:12964": "mithyā cetsādhyasiddhirneti /",
    "GSP33nysu__2u:12965": "bhavedasattvamanumānānāṃ yadyanubhavavirodho bhavet /",
    "GSP33nysu__2u:12966": "na cāsāvasti, mithyātvāparaparyāyaṃ bādhyatvaṃ hyanumānasādhyam /",
    "GSP33nysu__2u:12967": "naca tadabhāvaḥ pratyakṣeṇa vedyaḥ /",
    "GSP33nysu__2u:12968": "tasya vartamānamātraviṣayatvena kathañcidvartamānakālīnābādhābhāvaviṣayatve 'pi",
    "GSP33nysu__2u:12969": "kālāntara(gata)bhāvibādhābhāvaviṣayatvāyogādityata āha- atīteti //",
    "GSP33nysu__2u:12970": "atītānāgatau kālāvapi naḥ sākṣigocarau // MAnuv_2,2.219cd //",
    "GSP33nysu__2u:12971": "atrātītagrahaṇaṃ prāsaṅgikam /",
    "GSP33nysu__2u:12972": "na kevalaṃ vartamāna ityaperarthaḥ /",
    "GSP33nysu__2u:12973": "naḥ sarveṣām /",
    "GSP33nysu__2u:12974": "anyathā tadviśiṣṭavyavahārānupapa(tte)ttiriti bhāvaḥ /",
    "GSP33nysu__2u:12975": "kimato yadyevamavartamāno 'pi kālaḥ sākṣigocara ityata āha- taditi //",
    "GSP33nysu__2u:12976": "tatsambandhitayā sattvamapi ... // MAnuv_2,2.219ef //",
    "GSP33nysu__2u:12977": "kālāntarasambandhitayā sattvamabādhyatvam /",
    "GSP33nysu__2u:12978": "na kevalaṃ vartamānakālīnabādhābhāvo 'nubhavavedyaḥ /",
    "GSP33nysu__2u:12979": "kintu sarvakālagato 'pītyarthaḥ /",
    "GSP33nysu__2u:12980": "tatkathamityata uktam- dṛṣṭasyeti //",
    "GSP33nysu__2u:12981": "... dṛṣṭasya sākṣigam // MAnuv_2,2.219f //",
    "GSP33nysu__2u:12982": "pratyakṣādipratītiviṣayasya /",
    "GSP33nysu__2u:12983": "pratyakṣādipratītīnāṃ prāmāṇyasya sākṣiṇā grahaṇāditi bhāvaḥ /",
    "GSP33nysu__2u:12984": "nahi viṣayasya traikālikābādhyatvamanantarbhāvya tatpratīteḥ prāmāṇyaṃ śakyagrahaṇam /",
    "GSP33nysu__2u:12985_0": "yadi pratītiṃ gṛhṇan sākṣī tatprāmāṇyagrahaṇasvabhāvatvāttadgṛhṇaṃstadviṣayasya traikālikābādhyatvaṃ vyavasthāpayettadā śuktirajatādipratīterapi",
    "GSP33nysu__2u:12985_1": "sa eva grāhaka iti tasyā api prāmāṇyaṃ gṛhṇīyāt tathāca tadviṣayasyāpi rajatādestraikālikābādhyatvaṃ siddhayedityato dṛṣṭaśabdaṃ",
    "GSP33nysu__2u:12985_2": "vyākhyāti- dṛḍheti //",
    "GSP33nysu__2u:12986": "dṛḍhadṛṣṭaṃ tu yad dṛṣṭaṃ dṛṣṭābhāsastato 'param // MAnuv_2,2.220ab //",
    "GSP33nysu__2u:12987": "yannirdeṣatvenāvadhṛtayā pratītyā viṣayīkṛtaṃ, tadeva dṛṣṭamityuktam /",
    "GSP33nysu__2u:12988": "kutaḥ /",
    "GSP33nysu__2u:12989": "itarasya sammugdha(sya)dṛṣṭasya dṛṣṭābhāsatvāt /",
    "GSP33nysu__2u:12990": "mukhyāmukhyayośca mukhyagrahaṇasya nyāyyatvāt /",
    "GSP33nysu__2u:12991": "kṛtavyutpādanaṃ caitatprāk /",
    "GSP33nysu__2u:12992": "satpratipakṣāṇi ca dṛśyatvādyanumānānītyāśayavānāha- bhrānteriti //",
    "GSP33nysu__2u:12993": "bhrānteḥ saṃvṛtisatyasya viśeṣo 'vyabhicāravān /",
    "GSP33nysu__2u:12994": "tenāpyaṅgīkṛtaḥ samyak sa naḥ satyatvameva hi // MAnuv_2,2.220d-f //",
    "GSP33nysu__2u:12995": "bhrāntiviṣayatvena sampratipannācchuktirajatādikādityarthaḥ /",
    "GSP33nysu__2u:12996": "saṃvṛtisatyasya tathātvenābhyupagatasya viśvasya viśeṣo vailakṣaṇyam avyabhicāravān kadācitkvacidapi sampratipannamithyābhāve avartamānaḥ /",
    "GSP33nysu__2u:12997": "tena śūnyavādināpi, samyagiti asandehena /",
    "GSP33nysu__2u:12998": "sa eva viśeṣo, naḥ asmākaṃ mate viśvasya satyatvaṃ sādhayiṣyatīti śeṣaḥ /",
    "GSP33nysu__2u:12999": "tataḥ satpratipakṣāṇi dṛśyatvādyanumānānīti /",
    "GSP33nysu__2u:13000": "atra tenāpi samyagaṅgīkṛta ityanena pakṣadharmatā samarthitā /",
    "GSP33nysu__2u:13001": "avyabhicāravānityanena tu vyāptiḥ /",
    "GSP33nysu__2u:13002": "ayamatra prayogaḥ /",
    "GSP33nysu__2u:13003": "viśvaṃ kālatrābādhyam, prātītikavilakṣaṇatvāt /",
    "GSP33nysu__2u:13004": "vyatirekeṇa śuktirajata(tādi)vaditi /",
    "GSP33nysu__2u:13005": "nanu ca śuktirajatādīnāṃ prāk śūnyatattvajñānācchuktyādijñānenaiva nivṛttiḥ bhavati /",
    "GSP33nysu__2u:13006": "prapañcasya tu śūnyajñānena kadācinnivṛttirbhaviṣyatītyevaṃ mayā prātītikasāṃvṛtayoḥ vailakṣaṇyamaṅgīkṛtam",
    "GSP33nysu__2u:13007": "nacedaṃ viśvasatyatve bhavatā hetūkartuṃ śakyam, virodhādityata āha-",
    "GSP33nysu__2u:13008": "vijñānāditi //",
    "GSP33nysu__2u:13009": "vijñānād vyabhicāro 'sya kadācit syāditi pramā /",
    "GSP33nysu__2u:13010": "naiva dṛṣṭā ... // MAnuv_2,2.221a-c //",
    "GSP33nysu__2u:13011": "vyabhicāro nivṛttiḥ /",
    "GSP33nysu__2u:13012": "nāyaṃ viśeṣo 'ṅgīkartuṃ śakyate, aprāmāṇikatvāt /",
    "GSP33nysu__2u:13013": "na hyaprāmāṇikena śṛṅgeṇāśvo 'nyato vi(śi)śeṣyamāṇo dṛśyata iti /",
    "GSP33nysu__2u:13014": "nanvidaṃ kadācidbādhiṣyate dṛśyatvācchuktirajatādivadityanumānasya sattvātkathamatra pramāṇābhāva ityataḥ (tasyo)svoktaṃ doṣaṃ smārayati-",
    "GSP33nysu__2u:13015": "prameti //",
    "GSP33nysu__2u:13016": "... pramā sā ca na bhavet svavirodhataḥ // MAnuv_2,2.221cd //",
    "GSP33nysu__2u:13017": "yā ca śaṅkayate setyarthaḥ /",
    "GSP33nysu__2u:13018": "svavirodhata iti /",
    "GSP33nysu__2u:13019": "svaviṣayasya svasya ca bādhyatvāpādakatvādityarthaḥ /",
    "GSP33nysu__2u:13020": "anyathā vyabhicārāpatteḥ /",
    "GSP33nysu__2u:13021": "yasya viṣayo 'san(yat)svayaṃ ca bādhyaṃ, kathaṃ tatpramāṇaṃ bhavet /",
    "GSP33nysu__2u:13022": "ato 'sya viśeṣasyāprāmāṇikatvenāṅgīkartumaśakyatve yo 'nyo viśeṣaḥ prāmāṇikaḥ pramāṇāvirodhī cāṅgīkartavyaḥ, so 'smākaṃ satyatve heturbhaviṣyatīti /",
    "GSP33nysu__2u:13023": "sa ca pramāṇagamyatvamarthakriyākāritvaṃ ceti hṛdayam /",
    "GSP33nysu__2u:13024": "nanu tarhyevameva kuto nocyate /",
    "GSP33nysu__2u:13025": "tathocyamāne pramāṇānāṃ tattvāvedakatvamatharkriyāyāḥ sattvamasati tadabhāva ityādi bahu saṃvidheyaṃ syāt /",
    "GSP33nysu__2u:13026": "lāghavārthaṃ tvevamuktaṃ, tadapi yathāvasaramupapāditameva /",
    "GSP33nysu__2u:13027": "yadvā prapañcasyābādhyatve pariśeṣapramāṇamanenoktam /",
    "GSP33nysu__2u:13028": "tathāhi /",
    "GSP33nysu__2u:13029": "jagato bādhyatvamabādhyatvaṃ ca prasaktam /",
    "GSP33nysu__2u:13030": "tṛtīyaprakārābhāvāt /",
    "GSP33nysu__2u:13031": "bādhyatvaṃ ca prasiddhapadārthatattvajñānena, anyena vā /",
    "GSP33nysu__2u:13032": "tatrādyaṃ vādiprativādibhyāmanabhyupagamāt /",
    "GSP33nysu__2u:13033": "dvitīyaṃ tu pramāṇābhāvanirastam /",
    "GSP33nysu__2u:13034": "pariśeṣādabādhyatvameva siddhayatīti /",
    "GSP33nysu__2u:13035": "athavā vyāpakānupalabdhiliṅgakamanumānam(anena)etena ślokadvayenoktam /",
    "GSP33nysu__2u:13036": "bādhyatvaṃ hi prasiddhapadārthataditaratattvajñānanivatyartvena vyāptam /",
    "GSP33nysu__2u:13037": "tacca vyāpakamanabhyupagamapramāṇābhāvābhyāṃ jagato vyāvartamānaṃ svavyāpyaṃ bādhyatvamiti vyāvartayati /",
    "GSP33nysu__2u:13038": "evaṃ prapañcamithyātvānumānāni nirākṛtyedānīṃ tadanugrāhakatvena,",
    "GSP33nysu__2u:13039": "satyatvapratyakṣasya pratikūlatvena ca parotprekṣitaṃ tarkamapi nirākartumāśaṅkate- bheda iti //",
    "GSP33nysu__2u:13040": "bhedo viśeṣyadharmyādigrahaṇāpekṣayā yadi /",
    "GSP33nysu__2u:13041": "anyonyāśrayatāhetordurgāhya iti yan ... // MAnuv_2,2.222a-d //",
    "GSP33nysu__2u:13042": "ādipadena viśeṣaṇapratiyāginorgrahaṇam /",
    "GSP33nysu__2u:13043": "yadi gṛhyata iti śeṣaḥ /",
    "GSP33nysu__2u:13044": "tarhīti ca /",
    "GSP33nysu__2u:13045": "ayamarthaḥ /",
    "GSP33nysu__2u:13046": "yadi prapañco sāṃvṛto na syāttadā pratyakṣo 'pyasau na syāt /",
    "GSP33nysu__2u:13047": "tathāhi /",
    "GSP33nysu__2u:13048": "anekamedabhinno hi prapañca iṣyate /",
    "GSP33nysu__2u:13049": "bhedasya cāpratyakṣatāyāṃ so 'pyapratyakṣa eva /",
    "GSP33nysu__2u:13050": "vinā bhedena tatpratītāvadvitīyaśūnyapratītyāpatteḥ /",
    "GSP33nysu__2u:13051": "naca bhedapratītirupapadyate /",
    "GSP33nysu__2u:13052": "bhedo hi pratīyamāno ghaṭapaṭau bhinnāviti ghaṭapaṭayovirśeṣaṇatayā,",
    "GSP33nysu__2u:13053": "ghaṭapaṭayorbheda iti tābhyāṃ viśeṣyatayā vā pratyetavyaḥ /",
    "GSP33nysu__2u:13054": "bheda ityeva pratīterabhāvāt /",
    "GSP33nysu__2u:13055": "yadvā ghaṭātpaṭo bhinna iti, ghaṭātpaṭasya bheda iti vā ghaṭapratiyogitayā paṭadharmikatayā ca bhedagrahaṇameṣyavyam /",
    "GSP33nysu__2u:13056": "tatrobhayatrāpyanyonyāśrayatvaṃ, viśeṣyayorghaṭapaṭayorjñāne sati hi",
    "GSP33nysu__2u:13057": "tadviśeṣaṇatayā bhedo jñātavyaḥ /",
    "GSP33nysu__2u:13058": "nahi devadattādarśane daṇḍasya tadviśeṣaṇatayā darśanaṃ yujyate /",
    "GSP33nysu__2u:13059": "viśeṣyajñānaṃ ca bhedāpekṣam /",
    "GSP33nysu__2u:13060": "nahi bhedāpratītau ghaṭapaṭāviti dvitvaviśiṣṭārthapratītiḥ sambhavati /",
    "GSP33nysu__2u:13061": "evaṃ viśeṣyatayā bhedapratītāvapi draṣṭavyam /",
    "GSP33nysu__2u:13062": "tathā dharmipratiyogijñāne sati bhedajñānam tannirūpyatvāt /",
    "GSP33nysu__2u:13063": "bhedajñā(na eva)ne sati ca dharmipratiyoginorjñānam /",
    "GSP33nysu__2u:13064": "nahi bhedāgrahe dharmipratiyogibhāvo 'vagantuṃ śakyate /",
    "GSP33nysu__2u:13065": "tathātve ghaṭādghaṭasya bheda(ityapi) pratītiḥ syāt /",
    "GSP33nysu__2u:13066": "naca parasparāśrayāṇi kāryāṇi sambhavanti /",
    "GSP33nysu__2u:13067": "ato vāstavatve bhedasya pratītyanupapattau prapañcasyāpi tadāpatteravicāritaramaṇīyaḥ saṃvṛtibhaya evāyamaṅgīkaraṇīya iti /",
    "GSP33nysu__2u:13068": "nirākaroti- neti //",
    "GSP33nysu__2u:13069": "... na tat // MAnuv_2,2.222 //",
    "GSP33nysu__2u:13070": "yaduktaṃ bhedasya durgrāhyatvaṃ tannāstītyarthaḥ /",
    "GSP33nysu__2u:13071": "tatkathamityata āha- svarūpamiti //",
    "GSP33nysu__2u:13072": "svarūpaṃ vastuno bhedo ... // MAnuv_2,2.223a //",
    "GSP33nysu__2u:13073": "yat yasmādbhedo vastunaḥ svarūpaṃ tasmāt tasya vastuno gra(he)haṇe sati paścādbhedagraha iti nāsti /",
    "GSP33nysu__2u:13074": "kintu vastugraha eva bhedagrahaḥ /",
    "GSP33nysu__2u:13075": "tathāca kvānyonyāśrayatvaṃ yena bhedo durgrahaḥ syāditi /",
    "GSP33nysu__2u:13076": "... yanna tasya grahe grahaḥ // MAnuv_2,2.223b //",
    "GSP33nysu__2u:13077": "yasmādvastuno grahe tasya bhedasyāgraho nāsti tasmādbhedo vastunaḥ svarūpamiti sambandhaḥ",
    "GSP33nysu__2u:13078": "ayamatra prayogaḥ /",
    "GSP33nysu__2u:13079": "vimato bhedo ghaṭasvarūpaṃ bhavitumarhati ghaṭagrahe 'gṛhyamāṇatvarahitatvāt ghaṭasvarūpavadeveti",
    "GSP33nysu__2u:13080": "yadi atra tasya grahe gṛhyamāṇatvādityevocyeta tadā ghaṭapaṭāviti ghaṭajñānena jñāyamānena paṭenānaikāntikatvaṃ syāt /",
    "GSP33nysu__2u:13081": "tadarthaṃ”tasya grahe 'graho na'; ityuktam /",
    "GSP33nysu__2u:13082": "nahi ghaṭagrahe gṛhyamāṇo 'pi paṭo ghaṭagrahe sarvathā gṛhyata eveti niyamo 'sti /",
    "GSP33nysu__2u:13083": "yajjñāne yatsarvathopalabhyate tattatsvarūpamiti vyāptāvucyamānāyāṃ daṇḍijñāne daṇḍo 'pyavaśyaṃ sphuratyeva /",
    "GSP33nysu__2u:13084": "nacāsau daṇḍinaḥ svarūpamityato viśeṣaniṣṭhaiva vyāptirabhidhātavyā /",
    "GSP33nysu__2u:13085": "kiñca viśiṣṭaṃ nāma viśeṣaṇasambandhanimitto viśeṣyasyākārabheda iti pī na viśiṣṭapratyaye viśeṣaṇasphuraṇamasti /",
    "GSP33nysu__2u:13086": "kinnāma viśeṣaṇajñānaṃ viśiṣṭajñānakāraṇam /",
    "GSP33nysu__2u:13087": "āśubhāvācca na kramo lakṣyate /",
    "GSP33nysu__2u:13088": "yadvā ghaṭabhedau pakṣīkṛtya niyamenānyatarapratītāvanyatarasya sphuraṇenānyonyābhinnatvaṃ sādhyam /",
    "GSP33nysu__2u:13089": "nahi daṇḍipratītau daṇḍa(sya)sphuraṇe 'pi, daṇḍapratītau sarvathā daṇḍi(naḥ)sphuraṇamastīti",
    "GSP33nysu__2u:13090": "bhavedetadyadi bhedo vastugraha eva gṛhyeta /",
    "GSP33nysu__2u:13091": "nacaivam /",
    "GSP33nysu__2u:13092": "kinnāma vastupratītyuttarakālameva /",
    "GSP33nysu__2u:13093": "nirvikalpake (hi) ca pratyaye vastumātramavabhāsate /",
    "GSP33nysu__2u:13094": "bhedasta vastudarśanottarakālaṃ pratiyogismaraṇe satyavabhāsate /",
    "GSP33nysu__2u:13095": "yathā sādṛśyamabhāvaścetyata āha- anyatheti //",
    "GSP33nysu__2u:13096": "anyathāsyāmunā bheda iti vaktuṃ na yujyate // MAnuv_2,2.223cd //",
    "GSP33nysu__2u:13097": "yadi bhedo vastupratītau na pratīyeta tadāsyāmunā bheda ityuttarakālaṃ savikalpaka(vi)jñānamapi na jāyeta /",
    "GSP33nysu__2u:13098": "tathāca tathā vyavahāro 'pi na syāt /",
    "GSP33nysu__2u:13099": "asyāmuneti (hi) dharmipratiyogitayā vastudvayamuddiśya bhedo jñāyate /",
    "GSP33nysu__2u:13100": "na cāgṛhītabhedaṃ tathoddeṣyuṃ śakyate /",
    "GSP33nysu__2u:13101": "ekasminnapi tatprasaṅgāt /",
    "GSP33nysu__2u:13102": "bhedasattāmātreṇa tadupapattiriti cet(na) /",
    "GSP33nysu__2u:13103": "dūrasthavanaspatyorabhedapratyayābhāvaprasaṅgāt /",
    "GSP33nysu__2u:13104": "doṣāttatra tatheti cenna /",
    "GSP33nysu__2u:13105": "bhedasya svarūpasattayaivopayoge doṣasyākiñcitkaratvāditi /",
    "GSP33nysu__2u:13106": "na kevalaṃ vastudarśane bhedasphuraṇamanabhyupagacchato 'syāmunā bheda iti paścātkālīnaṃ savikalpakajñānaṃ tathā vyavahāraśca nopapadyate /",
    "GSP33nysu__2u:13107": "kiṃ tarhītyata āha- agṛhīta iti //",
    "GSP33nysu__2u:13108": "agṛhīto yadā bhedastadā svasmāditi grahaḥ /",
    "GSP33nysu__2u:13109": "syāt ... // MAnuv_2,2.224a-c //",
    "GSP33nysu__2u:13110": "yadi ghaṭadarśane 'pi tadbhedo na dṛṣṭastada(dā)nantaraṃ smaryamāṇaro gṛhyamāṇo vā pratiyogī paṭo 'pi vinā bhedenopalabdhavyaḥ /",
    "GSP33nysu__2u:13111": "bhedādarśane cāvaśyamabhedajñānaṃ syāt /",
    "GSP33nysu__2u:13112": "tathā cottarakālaṃ svasmātsvayaṃ bhinna iti savikalpako bhedagrahaḥ syāditi /",
    "GSP33nysu__2u:13113": "asvevamityata āha- pratītīti //",
    "GSP33nysu__2u:13114": "... pratītivirodhācca ... // MAnuv_2,2.224c //",
    "GSP33nysu__2u:13115": "caśabdasyottaratra sambandhaḥ /",
    "GSP33nysu__2u:13116": "paṭādghaṭo bhinna ityeva hi savikalpikā pratītiranubhūyate /",
    "GSP33nysu__2u:13117": "na jātu svasmātsvayaṃ bhinna iti /",
    "GSP33nysu__2u:13118": "ataḥ pratītivirodhādevaṃvidhaḥ savikalpakagraho nāṅgīkartumucita iti śeṣaḥ",
    "GSP33nysu__2u:13119": "kiñca yadi svasvātsvayaṃ bhinna iti savikalpako bhedagrahaḥ syāt /",
    "GSP33nysu__2u:13120": "tadā kadācittathāvidho vāgvyavahāro 'pi syāt /",
    "GSP33nysu__2u:13121": "nacaivamityāha- nahīti //",
    "GSP33nysu__2u:13122": "... nahi kaścit tathā vadet // MAnuv_2,2.224d //",
    "GSP33nysu__2u:13123": "etena kimikapratītivirodhaḥ uta sarvapratītivirodhaḥ /",
    "GSP33nysu__2u:13124": "nādyo vyabhicārāt /",
    "GSP33nysu__2u:13125": "na dvitīyaḥ /",
    "GSP33nysu__2u:13126": "asiddherityapi parāstam /",
    "GSP33nysu__2u:13127": "kadāpi kasyacidapi tathā vyavahārābhāvena viparītavyavahāreṇa ca sarvapratītisiddheriti /",
    "GSP33nysu__2u:13128": "ato vastupratītāveva bhedasya sphuraṇāttatsvarūpatvameveti /",
    "GSP33nysu__2u:13129": "nanvevaṃ bhedasya vastusvarūpatvena tatpratītibhedābhāvāditaretarasāpekṣatvasya sutarāmabhāvānnānyonyāśrayatvamityuktam",
    "GSP33nysu__2u:13130": "tatra kiṃ bhedo dharmiṇaḥ svarūpam, uta pratiyogino 'pi /",
    "GSP33nysu__2u:13131": "na tāvaddvitīyaḥ /",
    "GSP33nysu__2u:13132": "ekasyaiva bhedasyobhayasvarūpatve 'dvaitaprasaṅgāt /",
    "GSP33nysu__2u:13133": "ādye tu yadyapi dharmijñānabhedajñānayornānyonyāśrayatvam /",
    "GSP33nysu__2u:13134": "tathāpi pratiyogijñānāpekṣayānyonyāśrayatvaṃ kathaṃ pariharaṇīyam /",
    "GSP33nysu__2u:13135": "maivam /",
    "GSP33nysu__2u:13136": "bhedasya svarūpato jñāne pratiyogiviśeṣajñānānapekṣaṇāt /",
    "GSP33nysu__2u:13137": "pratiyogisvarūpajñāne caitadbhedajñānānapekṣaṇāt /",
    "GSP33nysu__2u:13138": "astu tarhi viśeṣajñāne 'nyonyāśrayatvam /",
    "GSP33nysu__2u:13139": "taddhi ghaṭātpaṭo bhinna ityutpadyate /",
    "GSP33nysu__2u:13140": "tatra dhamirṇo bhedena pratipannasya vā pratiyogitā, anyathā vā /",
    "GSP33nysu__2u:13141": "natāvaddvitīyaḥ /",
    "GSP33nysu__2u:13142": "svato 'pi bhedapratītyāpatteḥ /",
    "GSP33nysu__2u:13143": "ādye pratiyogisvarūpabhedapratītau dharmiṇaḥ pratiyogitāyāṃ sa eva nyāyaḥ",
    "GSP33nysu__2u:13144": "tathāca paṭādghaṭasya bhedapratītau ghaṭātpaṭasya bhedapratītirityanyonyāśrayatvamiti /",
    "GSP33nysu__2u:13145": "maivam /",
    "GSP33nysu__2u:13146": "vastuto 'nyonyapratiyogikayorghaṭapaṭasvarūpabhedayoḥ pratītayoḥ satorasati sādṛśyādau pratibandhake",
    "GSP33nysu__2u:13147": "viśiṣṭabhedapratītau bādhakābhāvāditi /",
    "GSP33nysu__2u:13148": "evaṃ svamatena bhedapratītāvanyonyāśrayatvaṃ parihṛtya bhinnabhedavādināṃ parihāramāha- dharmitveti //",
    "GSP33nysu__2u:13149": "dharmitvapratiyogitvatadbhedā yugapad yadi /",
    "GSP33nysu__2u:13150": "viśeṣaṇaṃ viśeṣyaṃ ca tadbhāvaścaiva gṛhyate // MAnuv_2,2.225 //",
    "GSP33nysu__2u:13151": "upalakṣaṇaṃ caitat /",
    "GSP33nysu__2u:13152": "dharmipratiyoginau ce(tyapi)ti draṣṭavyam /",
    "GSP33nysu__2u:13153": "tadbhāvo viśeṣaṇatvaṃ viśeṣyatvaṃ ca /",
    "GSP33nysu__2u:13154": "atra viśeṣaṇaviśeṣyayoranyataratvādbhedasya pṛthaggrahaṇābhāvaḥ /",
    "GSP33nysu__2u:13155": "ayamarthaḥ /",
    "GSP33nysu__2u:13156": "kiṃ nirvikalpakapratītāvanyonyāśrayatvamucyate uta savikalpakapratītau /",
    "GSP33nysu__2u:13157": "nādyaḥ /",
    "GSP33nysu__2u:13158": "tatra dharmipratiyogisvarūpayostadbhāvayostadbhedasya bhedayorvā",
    "GSP33nysu__2u:13159": "yugapa(dubhaya)davabhāsanāt /",
    "GSP33nysu__2u:13160": "tathā viśeṣaṇa(viśeṣya)bhūta(bhāva)yorghaṭapaṭayorbhedasya ca tadbhāvayośca yugapatpratīteḥ",
    "GSP33nysu__2u:13161": "yugapadeva sarvasyendriyasannikṛṣṭatvāt /",
    "GSP33nysu__2u:13162": "darśanayogyatvācca /",
    "GSP33nysu__2u:13163": "nanu dharmipratiyoginorviśeṣaṇaviśeṣyayo(śca)ḥ tadbhāvo 'paro",
    "GSP33nysu__2u:13164": "bhinnabhedavādibhirneṣyate /",
    "GSP33nysu__2u:13165": "tatkathametat /",
    "GSP33nysu__2u:13166": "maivam /",
    "GSP33nysu__2u:13167": "bhūṣaṇakārādibhistasyāṅgīkṛtatvāt /",
    "GSP33nysu__2u:13168": "teṣāmeva cāyaṃ parihāra iti /",
    "GSP33nysu__2u:13169": "nanu yatra pratiyogī paścātpratīyate tatra yugapadavabhāso nāstīti taddṛṣṭāntena sarvatrāpyevamanumīyata iti cenna /",
    "GSP33nysu__2u:13170": "asannihitavatsannihitasyāpyajñānasādhane pratitivirodhāt /",
    "GSP33nysu__2u:13171": "yatra(ca)pratiyogī na sannihitastatrāpi dharmidharmitvabhedānāṃ",
    "GSP33nysu__2u:13172": "tāvadyugapatpratītirnānupapannā /",
    "GSP33nysu__2u:13173": "tadidamuktam- ko virodha iti //",
    "GSP33nysu__2u:13174": "ko virodhaḥ ... // MAnuv_2,2.226a //",
    "GSP33nysu__2u:13175": "dvitīyaṃ nirākaroti- svarūpeṇeti //",
    "GSP33nysu__2u:13176": "... svarūpeṇa gṛhīto bheda eva tu /",
    "GSP33nysu__2u:13177": "asyāmuṣmāditi punarviśeṣeṇaiva gṛhyate // MAnuv_2,2.226 //",
    "GSP33nysu__2u:13178": "asyāmuṣmādityupalakṣaṇam /",
    "GSP33nysu__2u:13179": "anayorbhedo bhinnāvimāvityapi grāhyam /",
    "GSP33nysu__2u:13180": "nivirkalpakapratītārthānāmanyonyavaiśiṣyayamātraṃ savikalpakajñāne 'vabhāsate nādhikamiti na tatrāpītaretarāśrayatvamiti /",
    "GSP33nysu__2u:13181": "tathā(cā)hurbhinnabhedavādinaḥ /",
    "GSP33nysu__2u:13182_0": "ekasyāmeva nirvikalpikāyāṃ saṃvidi bhedasya bhedinośca yugapadavabhāsane sati tatraikaṃ bhedinamava(dhiṃ kṛtvai)dhīkṛtyaitasmādayaṃ",
    "GSP33nysu__2u:13182_1": "bhinna iti savikalpakabodhodayā(tkathama)nna vyatiriktabhedapakṣe 'nyonyāśrayatvamiti",
    "GSP33nysu__2u:13183": "nanu kimarthamayaṃ paramatopanyāsaḥ /",
    "GSP33nysu__2u:13184": "bhedapārthakyamantareṇa viśeṣapratītāvasmākama(pyevame)pyayameva parihāra iti jñāpanārtham",
    "GSP33nysu__2u:13185": "tarhīdameva vākyaṃ tathā vyākhyāyatām /",
    "GSP33nysu__2u:13186": "nai(cai)vaṃ (śaṃ)śakyam /",
    "GSP33nysu__2u:13187": "tadbhedaśceti pṛthagbhedagrahaṇavirodhāt /",
    "GSP33nysu__2u:13188": "viśeṣaṇaviśeṣyabhāvena grahaṇamapi na dharmipratiyogiprakārādbhidyata iti vaiśeṣikaparīkṣāyāmuktam",
    "GSP33nysu__2u:13189": "ato nātra vyutpādanamapi kṛtamiti /",
    "GSP33nysu__2u:13190": "evamāpādakānabhyupagamenānyonyāśrayatvaprasaṅgaṃ nirākṛtyedānīṃ dūṣaṇāntaraṃ pratijānīte- kiñceti //",
    "GSP33nysu__2u:13191": "kiñca ... // MAnuv_2,2.227a //",
    "GSP33nysu__2u:13192": "anyaccetyarthaḥ /",
    "GSP33nysu__2u:13193": "kathamiti cet /",
    "GSP33nysu__2u:13194": "kimatra yadi dharmyādipratītyapekṣayā bhedaḥ pratīyeta tadānyonyāśrayatvaṃ",
    "GSP33nysu__2u:13195": "syādi(tyā)tyevāpādyate, kiṃvā yadi bhedaḥ pratīyeta tadānyonyāśrayatvaṃ syāditi /",
    "GSP33nysu__2u:13196": "ādye doṣamāha- bheda iti //",
    "GSP33nysu__2u:13197": "... bhedaḥ kathaṃ grāhya iti yaḥ paripṛcchati /",
    "GSP33nysu__2u:13198": "dharmyādibhedagrahaṇāt tenokto 'nyonyasaṃśrayaḥ // MAnuv_2,2.227 //",
    "GSP33nysu__2u:13199": "kathamityākṣepe /",
    "GSP33nysu__2u:13200": "paripṛcchatīti mṛdūktiḥ /",
    "GSP33nysu__2u:13201": "ākṣipatīti yāvat /",
    "GSP33nysu__2u:13202": "dharmyādibhedagrahaṇāt dharmyādigrahaṇasāpekṣabhedagrahaṇāt /",
    "GSP33nysu__2u:13203": "kathamidaṃ labhyate /",
    "GSP33nysu__2u:13204": "dharmyādipadasya tadgrahaṇopalakṣaṇatvāt /",
    "GSP33nysu__2u:13205": "ādipadasya ca kāraṇārthasyā'vṛtteḥ /",
    "GSP33nysu__2u:13206": "tadetatparasparaṃ vyāhatamiti śeṣaḥ /",
    "GSP33nysu__2u:13207": "tathāhi /",
    "GSP33nysu__2u:13208": "bhedo durgraha iti pratijñāya tadupapattaye hīdamucyate /",
    "GSP33nysu__2u:13209": "anena ca yadi bhedo dharmyādipratītimapekṣya pratīyeta tadānyonyāśrayatvaṃ syāt /",
    "GSP33nysu__2u:13210": "tathāca na pratīyetetyāpādanena pratīyate cāto na dharmyādigrahaṇāpekṣā tatpratītiriti labdhaṃ bhavet /",
    "GSP33nysu__2u:13211": "tathāca”bhedo durgrahaḥ'”pratīyate ca'; ityetayoḥ kathaṃ na",
    "GSP33nysu__2u:13212": "pūrvottaravirodha iti /",
    "GSP33nysu__2u:13213": "dvitīye pṛcchāmaḥ /",
    "GSP33nysu__2u:13214": "kiṃ pareṇa kvāpi bhedo na gṛhītaḥ kiṃvā kvacidgṛhīta iti /",
    "GSP33nysu__2u:13215": "ādyaṃ dūṣayati- anyatveti //",
    "GSP33nysu__2u:13216": "anyatvāgrahaṇe proktaḥ kathamanyonyasaṃśrayaḥ // MAnuv_2,2.228ab //",
    "GSP33nysu__2u:13217": "yadyanyatvaṃ kvāpi na gṛhītaṃ tadānyonyāśrayatvāpādanameva na śakyam /",
    "GSP33nysu__2u:13218": "nirāśrayatvāt /",
    "GSP33nysu__2u:13219": "taddhi pratītayordvayoḥ kāryakāraṇabhāvāśrayaṇe satyāpadyate /",
    "GSP33nysu__2u:13220": "antato vādiprativādinoḥ dūṣyadūṣakayorāpādyāpādakayorbhedāgrahe",
    "GSP33nysu__2u:13221": "'nutthānamevāpādanasya /",
    "GSP33nysu__2u:13222": "dvitīyaṃ dūṣayati- anyatvamiti //",
    "GSP33nysu__2u:13223": "anyatvaṃ yadi siddhaṃ syāt kathamanyonyasaṃśrayaḥ // MAnuv_2,2.228cd //",
    "GSP33nysu__2u:13224": "siddhaṃ pratītam /",
    "GSP33nysu__2u:13225": "anyonyāśrayatve hi bhedapratītireva na syāt /",
    "GSP33nysu__2u:13226": "nahyanyonyāśrayāṇi kāryāṇi kvāpi dṛṣṭāni prakalpyante /",
    "GSP33nysu__2u:13227": "tathācāsti cedbhedapratītiḥ nūnamābhāsabhūtamevedamanyonyāśrayatvamapratibandhakatvāditi /",
    "GSP33nysu__2u:13228": "asti bhedapratītiḥ sā na prameti tu tātparyamiti cenna kimanyonyāśrayatvamanyonyotpādaṃ pratibadhanātīti mataṃ, kiṃvā taddharmam /",
    "GSP33nysu__2u:13229": "ādye kathamapramāpi bhedapratītirutpadyate /",
    "GSP33nysu__2u:13230": "na dvitīyaḥ /",
    "GSP33nysu__2u:13231": "anyayoranyonyāśrayatvamanyattu lupyata ityasyānyāyatvāt /",
    "GSP33nysu__2u:13232": "sāṃvṛtī pra(tīti)tipattiriti cet /",
    "GSP33nysu__2u:13233": "tatkiṃ paṭa; sāṃvṛta iti yebhyastantubhyo jātasteṣāmeva kāraṇaṃ bha(va)viṣyatīti /",
    "GSP33nysu__2u:13234": "nanvanenāsya tarkasya kiṃ dūṣaṇamuktaṃ syādityata āha- etādṛśasyeti //",
    "GSP33nysu__2u:13235": "etādṛśasya vaktārāvubhau jātyuttarākarau /",
    "GSP33nysu__2u:13236": "māyī mādhyamikaścaiva ... // MAnuv_2,2.229a-c //",
    "GSP33nysu__2u:13237": "na kevalametajjātyuttaraṃ kintu yadanyadapi tadīyaṃ vacanam /",
    "GSP33nysu__2u:13238": "tathāhi /",
    "GSP33nysu__2u:13239": "bhedasyāpi bhedāntarabhedyatve 'navastheti /",
    "GSP33nysu__2u:13240": "tathā bhinne bhedaniveśaścettenaiva bhedena bhinnatāyāmātmāśrayatvaṃ,",
    "GSP33nysu__2u:13241": "bhedāntarāṅgīkāre tvanavasthā /",
    "GSP33nysu__2u:13242": "abhinne bhedaniveśaścetsvato 'pi paṭasya bhedāpattiriti /",
    "GSP33nysu__2u:13243": "tathā na tāvatpratyakṣeṇa bheda eva dṛśyate /",
    "GSP33nysu__2u:13244": "bheda ityeva pratīteranubhavāt /",
    "GSP33nysu__2u:13245": "vastuno 'pi pratītau na tāvadbhedapūrvaṃ vastupratītiḥ /",
    "GSP33nysu__2u:13246": "uktadoṣāt /",
    "GSP33nysu__2u:13247": "nāpi vastupratītipūrvikā bhedapratītiḥ /",
    "GSP33nysu__2u:13248": "abhedena pratīte bhedapratītāvatiprasakteḥ /",
    "GSP33nysu__2u:13249": "naca yugapat /",
    "GSP33nysu__2u:13250": "bhedapratītiṃ prati vastupratīteḥ kāraṇatvena yaugapadyāyogāt /",
    "GSP33nysu__2u:13251": "naca prakārāntaramastīti /",
    "GSP33nysu__2u:13252": "tathā sattāvatkāraṇaṃ vā kāraṇe sattā vā /",
    "GSP33nysu__2u:13253": "ādye kāraṇasyāsattvam /",
    "GSP33nysu__2u:13254": "dvitīye 'sata eva kāraṇatvamityādi /",
    "GSP33nysu__2u:13255": "tatsarvaṃ jātyuttaramiti jñāpayitumetādṛśasyetyuktam /",
    "GSP33nysu__2u:13256": "sarvasyāpi svavyāghātakatvāt /",
    "GSP33nysu__2u:13257": "bhedasya sattāyāśca svarūpātiriktayorayuktayoḥ (ktāyāḥ) (ktatāyāḥ)",
    "GSP33nysu__2u:13258": "ayuktāyāḥ) evāṅgīkaraṇācca /",
    "GSP33nysu__2u:13259": "katameyaṃ jātiriti cenna /",
    "GSP33nysu__2u:13260": "sāmānyalakṣaṇasadbhāve 'sya nirbandhasya vyarthatvāt /",
    "GSP33nysu__2u:13261": "ahetuprasaṅganityasamāsvantarbhāvācca /",
    "GSP33nysu__2u:13262": "māyāśabdasya vrīhyāditvānmāyīti sādhuḥ /",
    "GSP33nysu__2u:13263": "śūnyavādinirāse(naiva)na māyāvādo 'pi nirasto veditavya ityatideśajñāpanāya māyī cetyuktam",
    "GSP33nysu__2u:13264": "evaśabdasyottaratrata sambandhaḥ /",
    "GSP33nysu__2u:13265": "nanvetadanyonyāśrayatvādikaṃ sūtrakṛtaiva kuto na nirākṛtamityata āha-",
    "GSP33nysu__2u:13266": "taditi //",
    "GSP33nysu__2u:13267": "... tadupekṣyau bubhūṣubhiḥ // MAnuv_2,2.229d //",
    "GSP33nysu__2u:13268": "tasmājjātyuttarākaratvādupekṣyāveva /",
    "GSP33nysu__2u:13269": "natu parihārāya prativādīkartavyau /",
    "GSP33nysu__2u:13270": "etaduktaṃ bhavati /",
    "GSP33nysu__2u:13271": "sadalameva pūrvapakṣivacanaṃ nirākartavyaṃ bhavati na nirdalam /",
    "GSP33nysu__2u:13272": "anyathātiprasaṅgāt /",
    "GSP33nysu__2u:13273": "etacca jātyuttaratvena nirdalamityupekṣitaṃ sūtrakṛtā /",
    "GSP33nysu__2u:13274": "asmābhistu śiṣyavyutpādanāya nirākṛtamiti /",
    "GSP33nysu__2u:13275": "syādetat /",
    "GSP33nysu__2u:13276": "śūnyāvādī śūnyaṃ jagatkāraṇaṃ manyate /",
    "GSP33nysu__2u:13277": "māyāvādī tu brahma /",
    "GSP33nysu__2u:13278": "tatkathaṃ nāsato 'dṛṣṭatvādityādiśūnyavādanirāsāya māyāvāde 'tideśaḥ /",
    "GSP33nysu__2u:13279": "matavaiṣamye 'tideśāsambhavādityata āha- yadīti //",
    "GSP33nysu__2u:13280": "yacchūnyavādinaḥ śūnyaṃ tadeva brahma māyinaḥ // MAnuv_2,2.230ab //",
    "GSP33nysu__2u:13281": "tasmādatideśo yukta iti śeṣaḥ /",
    "GSP33nysu__2u:13282": "tatkathamityata āha- nahīti //",
    "GSP33nysu__2u:13283": "nahi lakṣaṇabhedo 'sti nirviśeṣatvatastayoḥ // MAnuv_2,2.230cd //",
    "GSP33nysu__2u:13284": "lakṣaṇabhedena hi vipratipanno bhedo bodhanīyaḥ /",
    "GSP33nysu__2u:13285": "nā(cā)sau śūnyabrahmaṇoḥ sambhavati /",
    "GSP33nysu__2u:13286": "dvayorapi nirviśeṣatvāṅgīkārāt /",
    "GSP33nysu__2u:13287": "nanu nirviśeṣatvena bāhyalakṣaṇabhedābhāve 'pi",
    "GSP33nysu__2u:13288": "satyajñānānantānandātmakatvaṃ brahmaṇaḥ svalakṣaṇaṃ māyāvādināṅgīkṛtam /",
    "GSP33nysu__2u:13289": "na śūnyasya śūnyavādinā /",
    "GSP33nysu__2u:13290": "tena brahmaśūnyayorbhedo bhaviṣyatītyata āha- anṛtādīti //",
    "GSP33nysu__2u:13291": "anṛtādivirodhitvamubhayośca svalakṣaṇam // MAnuv_2,2.231ab //",
    "GSP33nysu__2u:13292": "brahmaṇaḥ satyajñānādyātmakatvaṃ nāmānṛtajaḍādivirodhitvamevābhimataṃ",
    "GSP33nysu__2u:13293": "māyāvādino",
    "GSP33nysu__2u:13294": "'nyasyāsambhavāt,”anṛtajaḍavirodhirūpamantatrayamalabandhanaduḥkhatāviruddham';",
    "GSP33nysu__2u:13295": "iti tad vyākhyānācca /",
    "GSP33nysu__2u:13296": "anṛtādivirodhitvaṃ ca śūnyavādī śūnyasyāpi manyate /",
    "GSP33nysu__2u:13297": "“jāḍyasaṃvṛtiduḥkhāntapūvardeṣavirodhi yat'; iti vacanāt /",
    "GSP33nysu__2u:13298": "tato naitadapi bhedakamiti yukta evātideśaḥ /",
    "GSP33nysu__2u:13299": "syādetat /",
    "GSP33nysu__2u:13300": "prapañcamithyātvānumānanirāsārthaṃ vaidharmyācca na svapnādivaditi sūtram /",
    "GSP33nysu__2u:13301": "tatra yat”bhrānteḥ saṃvṛvisatyasya'; iti dūṣaṇamuktam /",
    "GSP33nysu__2u:13302": "tadeva vaidharmyāditi sūtre pratīyate /",
    "GSP33nysu__2u:13303": "yatpunaruktaṃ dṛśyatvasya satyatve tatraiva vyabhicāraprasaṅgāttasya mithyātvaṃ vācyam /",
    "GSP33nysu__2u:13304": "tathācāsādhakatvamiti tatsūtre na dṛśyate /",
    "GSP33nysu__2u:13305": "tatkathametadvayākhyānamityata āha- svavākyeti //",
    "GSP33nysu__2u:13306": "svavākyābhāvasaṃvādānna kṛtyaṃ prativādinaḥ // MAnuv_2,2.231cd //",
    "GSP33nysu__2u:13307": "tatpakṣa iti vaidharmyānna svapnādivadityajaḥ /",
    "GSP33nysu__2u:13308": "aprayatnānnirācakre ... // MAnuv_2,2.232a-c //",
    "GSP33nysu__2u:13309": "atra vākyamiti hetuvākyārtho dṛśyatvaṃ lakṣyate /",
    "GSP33nysu__2u:13310": "tatpakṣa iti viṣayasaptamī /",
    "GSP33nysu__2u:13311": "tanmithyātvasādhanaviṣaya iti yāvat /",
    "GSP33nysu__2u:13312": "iti śabdo hetau /",
    "GSP33nysu__2u:13313": "aprayatnāt prayatnamavidhāya,”vaidharmyācca na svapnādivat'; ityanena nirācakra iti sambandhaḥ",
    "GSP33nysu__2u:13314": "etaduktaṃ bhavati /",
    "GSP33nysu__2u:13315": "dṛśyatvasya mithyātvaṃ śūnyavādinaivābhyupagatam /",
    "GSP33nysu__2u:13316": "mithyābhūtasyā(cā)sādhakatvaṃ suprasiddhameva /",
    "GSP33nysu__2u:13317": "ata e(vai)tadviṣaye sadvādinaḥ kimapi kṛtyaṃ nāstyeva /",
    "GSP33nysu__2u:13318": "sphuṭadūṇavyutpādane sūtratvavyāghātāt /",
    "GSP33nysu__2u:13319": "tasmādetaddūṣaṇavyutpādane sūtrakṛtā prayatno na vihitaḥ /",
    "GSP33nysu__2u:13320": "asmābhistu tadabhiprāyaḥ sphuṭīkṛta iti /",
    "GSP33nysu__2u:13321": "tathāpi”sattvaṃ cāsyānubhūṣitaḥ'; iti yatprapañcamithyātvasya pratyakṣaviruddhatvamuktam",
    "GSP33nysu__2u:13322": "yacca”mithyātve mā na kācana'; iti niṣpramāṇatvaṃ, tadubhayaṃ sūtre na",
    "GSP33nysu__2u:13323": "dṛśyata ityata āha- ceti //",
    "GSP33nysu__2u:13324": "... ceti dṛṣṭiviruddhatām /",
    "GSP33nysu__2u:13325": "niṣpramāṇatvamapyasya sūcayāmāsa viśvakṛt // MAnuv_2,2.232d-f //",
    "GSP33nysu__2u:13326": "asya mithyātvasya /",
    "GSP33nysu__2u:13327": "nanvanuktasamuccayārthena caśabdenedaṃ dūṣaṇadvayaṃ sūcitamiti yathā vyākhyāyate /",
    "GSP33nysu__2u:13328": "tathā tadapi cāśabdārthatayā vyākhyāyatām /",
    "GSP33nysu__2u:13329": "kimanuktatvāṅgīkāreṇa /",
    "GSP33nysu__2u:13330": "maivam /",
    "GSP33nysu__2u:13331": "“na kṛtyaṃ prativādinaḥ'; ityuktvāt /",
    "GSP33nysu__2u:13332": "sūtre hetuviśeṣasyānupādānānniṣpramāṇakatvaṃ jñāpitamityastu /",
    "GSP33nysu__2u:13333": "kiṃ cāśabdasyobhayasūcakatvagrahaṇena /",
    "GSP33nysu__2u:13334": "na /",
    "GSP33nysu__2u:13335": "sati śabde sāvakāśajñāpakādaraṇānupapatteḥ /",
    "GSP33nysu__2u:13336": "svapnādivaditi sūtraṃ svapnavaditi vyākhyātam /",
    "GSP33nysu__2u:13337": "ko 'trābhiprāyaḥ /",
    "GSP33nysu__2u:13338": "ucyate /",
    "GSP33nysu__2u:13339": "bahusthaleṣu gṛhīteyaṃ vyāptirityato na vyabhicāramarhatīti pūrvapakṣiṇo",
    "GSP33nysu__2u:13340": "'bhimānaṃ sūcayituṃ sūtrakāreṇādipadaṃ prayuktam /",
    "GSP33nysu__2u:13341": "tathāpi prayogavelāyāmeka eva dṛṣṭānta upādeyo 'nyathā'dhikyaṃ",
    "GSP33nysu__2u:13342": "prasa(jyate)jyeteti /",
    "GSP33nysu__2u:13343": "yathā'ha /",
    "GSP33nysu__2u:13344": "hetūdāharaṇādikam adhikamiti /",
    "GSP33nysu__2u:13345": "etajjñāpanāya bhāṣyakāreṇa svapnavadityevoktamiti sarvaṃ sustham /",
    "GSP33nysu__2u:13346": "// iti śrīmannyāyasudhāyāṃ asadadhikaraṇam //",
    "GSP33nysu__2u:13347": "[======= JNys_2,2.IX: anupalabdhyadhikaraṇa =======]",
    "GSP33nysu__2u:13348": "// atha śrīmannyāyasudhāyāṃ anupalabdhyadhikaraṇam //",
    "GSP33nysu__2u:13349": "// oṃ na bhāvo 'nupalabdheḥ oṃ //",
    "GSP33nysu__2u:13350": "atra yogācārāṇāṃ matamapākriyate /",
    "GSP33nysu__2u:13351": "tadarthaṃ tadupanyasyati- jñānameveti //",
    "GSP33nysu__2u:13352": "na bhāvo 'nupalabdheḥ |",
    "GSP33nysu__2u:13353": "jñānamevaikamakhilajñeyākāraṃ prabhāsate // MAnuv_2,2.233ab //",
    "GSP33nysu__2u:13354": "vijñānameva tattvaṃ, na rūpādayaścatvāraḥ skandhāḥ, iti yogācārā manyanta",
    "GSP33nysu__2u:13355": "ityatharḥ /",
    "GSP33nysu__2u:13356": "vijñānāṅgīkāre 'pi viśeṣamāha- ekamiti //",
    "GSP33nysu__2u:13357": "advitīyamityarthaḥ /",
    "GSP33nysu__2u:13358": "nanu jñeyamapi rūpādikaṃ pratyakṣādisiddhaṃ tatkathaṃ vijñānameva tattvamityata āha- akhileti",
    "GSP33nysu__2u:13359": "jñānameva jñeyakāram /",
    "GSP33nysu__2u:13360": "na jñeyaṃ nāma jñānādbhinnamastītyarthaḥ /",
    "GSP33nysu__2u:13361": "kuto jñeyasya jñānātmakatvamityata āha- prabhāsata iti //",
    "GSP33nysu__2u:13362": "jñānaṃ hi prakāśate /",
    "GSP33nysu__2u:13363": "tena prakāśamānatvasya jñānatvena vyāptau siddhāyāṃ nīlāderapi prakāśamānasya jñānatvaṃ siddhamityarthaḥ",
    "GSP33nysu__2u:13364": "yadvā prabhāsate nīlādinā sahaiveti śeṣaḥ /",
    "GSP33nysu__2u:13365": "tena”sahopalambhaniyamādabhedo nīlataddhiyoḥ'; ityuktaṃ bhavati /",
    "GSP33nysu__2u:13366": "nanvayukto jñānajñeyayorabhedaḥ /",
    "GSP33nysu__2u:13367": "bhedasya pratibhāsanāt /",
    "GSP33nysu__2u:13368": "ekamiti cāyuktam /",
    "GSP33nysu__2u:13369": "vijñānasantatīnāṃ bhedasya ekaikasyāpi santatau vijñānabhedasya ca vidyamānatvāt /",
    "GSP33nysu__2u:13370": "kiñca āstāmanyo bhedaḥ /",
    "GSP33nysu__2u:13371": "bhedābhāvastāvadabhyupagamyate /",
    "GSP33nysu__2u:13372": "tenaiva vijñānasya sadvitīyatvāprāpternaikatvamupapadyata ityata āha-",
    "GSP33nysu__2u:13373": "tatreti //",
    "GSP33nysu__2u:13374": "tatra santatibhedaśca svabhedo bheda eva ca /",
    "GSP33nysu__2u:13375": "kalpitāḥ pratibhāsante nānāsaṃvṛtibhūmiṣu // MAnuv_2,2.233c-f //",
    "GSP33nysu__2u:13376": "tatra jñānajñeyayoḥ bheda iti sambandhaḥ /",
    "GSP33nysu__2u:13377": "santatibhedaḥ santatīnāṃ parasparaṃ bhedaḥ /",
    "GSP33nysu__2u:13378": "svabhedaḥ ekaikasyāmapi santatau pūrvottarajñānabhedaḥ /",
    "GSP33nysu__2u:13379": "kalpitā eveti sambandhaḥ /",
    "GSP33nysu__2u:13380": "nānāsaṃvṛtibhūmiṣu anekājñānasthāneṣvantaḥkaraṇeṣu /",
    "GSP33nysu__2u:13381": "yadvā nānāsaṃvṛtikāraṇakāsu vāsanāsviti nimittasaptamī /",
    "GSP33nysu__2u:13382": "taduktam”bhedastu bhrantibuddhayaiva dṛ(dṛśya indā)śyetendāvivādvayaḥ'; iti /",
    "GSP33nysu__2u:13384": "evamanūditaṃ matamapākaroti- ityetadapīti /",
    "GSP33nysu__2u:13385": "ityetadapi no yuktaṃ ... // MAnuv_2,2.234a //",
    "GSP33nysu__2u:13386": "pūrvamatasamuccayārtho 'piśabdaḥ /",
    "GSP33nysu__2u:13387": "anena”na bhāve'; iti sūtrāṃśo vyākhyātaḥ /",
    "GSP33nysu__2u:13388": "jagat bhāvo jñānaṃ na bhavatītyarthaḥ /",
    "GSP33nysu__2u:13389": "bhavateranubhavārthatvāt /",
    "GSP33nysu__2u:13390": "upasargā hi dhātulīnāsyārthasya vyañjakā eva /",
    "GSP33nysu__2u:13391": "kuto na yuktamiti cet /",
    "GSP33nysu__2u:13392": "kiṃ jñeyaṃ svarūpeṇāsadeva vijñāne samāropitaṃ vijñānātmaka(mityu)mucyate,",
    "GSP33nysu__2u:13393": "kiṃ vā paramārthasata eva jñeyasya jagato vijñānātmakatvaṃ bhedamātraṃ tvasaditi /",
    "GSP33nysu__2u:13394": "ādyastvatītādhikaraṇarītyā nirastaḥ /",
    "GSP33nysu__2u:13395": "na dvitīyaḥ /",
    "GSP33nysu__2u:13396": "jagato jñānābhede pramāṇābhāvāt /",
    "GSP33nysu__2u:13397": "na tāvattatra pratyakṣamastītyāha- na hīti //",
    "GSP33nysu__2u:13398": "... na hi jñānatayā jagat /",
    "GSP33nysu__2u:13399": "bhāsate ... // MAnuv_2,2.234bc //",
    "GSP33nysu__2u:13400": "anenānupalabdherityetadvayākhyātaṃ bhavati /",
    "GSP33nysu__2u:13401": "mā bhūtpratyakṣeṇa jñānārthayorabhedasiddhiḥ /",
    "GSP33nysu__2u:13402": "prakāśamānatvādyanumā(nāttu)nena tu bhaviṣyatītyata āha- anubhavasyaiveti",
    "GSP33nysu__2u:13403": "... anubhavasyaiva viruddhatvādapeśalam // MAnuv_2,2.234cd //",
    "GSP33nysu__2u:13404": "tanmataṃ ... // MAnuv_2,2.235a //",
    "GSP33nysu__2u:13405": "sambandhamātre ṣaṣṭhī /",
    "GSP33nysu__2u:13406": "evaśabdenānubhavasyānumānataḥ prābalyaṃ sūcayati /",
    "GSP33nysu__2u:13407": "tanmataṃ tadabhimatamanumānamiti śeṣaḥ /",
    "GSP33nysu__2u:13408": "jñānajñeyayoraikyamiti (ca) vā /",
    "GSP33nysu__2u:13409": "jñānajñeyayoḥ sphuṭaṃ bhedasyaiva sākṣisiddhatvātkālātyayāpadiṣṭatvamanumānasyetyarthaḥ /",
    "GSP33nysu__2u:13410": "anenānupalabdherityetadupalabdhivirodhāditi ca vyākhyātam /",
    "GSP33nysu__2u:13411": "nanu bhedagrāhakaṃ pratyakṣaṃ bhrāntamiti cenna /",
    "GSP33nysu__2u:13412": "bādhakābhāvāt /",
    "GSP33nysu__2u:13413": "anumānaṃ bādhakamiti tu na vācyam /",
    "GSP33nysu__2u:13414": "pratyakṣasyānumānato balavattvāt /",
    "GSP33nysu__2u:13415": "anyathā kālātītatocchedaprasaṅgāt /",
    "GSP33nysu__2u:13416": "pratyakṣasya bhrā(nti)ntatve 'numānaprāmāṇyaṃ tasmiṃśca pratyakṣasya bhrāntatvamityanyonyāśrayatvācceti",
    "GSP33nysu__2u:13417": "anumānavirodhaṃ cānumānasya pratipādayituṃ sūtram oṃ kṣaṇikatvācca oṃ // iti /",
    "GSP33nysu__2u:13419": "tadvayācaṣṭe- kṣaṇikatvācceti //",
    "GSP33nysu__2u:13420": "kṣaṇikatvāc ca |",
    "GSP33nysu__2u:13421": "... kṣaṇikatvācca jñānasya sthirarūpataḥ /",
    "GSP33nysu__2u:13422": "jñeyasyoktaprakāreṇa ... // MAnuv_2,2.235a-c //",
    "GSP33nysu__2u:13423": "āśutaravināśitvādityarthaḥ /",
    "GSP33nysu__2u:13424": "naca jñānasya kṣaṇikatvaṃ bhrāntam /",
    "GSP33nysu__2u:13425": "abādhitapra(tīti)tyayasiddhatvāt /",
    "GSP33nysu__2u:13426": "sthirarūpataḥ āśutaravināśitārahita(tvāt)tvataḥ /",
    "GSP33nysu__2u:13427": "anusmṛteścetyādyuktaprakāreṇa /",
    "GSP33nysu__2u:13428": "atra kṣaṇikatvākṣaṇikatvalakṣaṇaviruddhadharmādhyāsaṃ bhedahetuṃ",
    "GSP33nysu__2u:13429": "vadatā'ntarabāhyatvādiraneko viruddhadharmasaṃsarga upalakṣito boddhavyaḥ",
    "GSP33nysu__2u:13430": "evaṃ pratyekaṃ nirākṛtāni bauddhamatāni sādhāraṇadoṣeṇa dūṣayituṃ sūtram-",
    "GSP33nysu__2u:13431": "oṃ savarthānupapatteśca oṃ // iti /",
    "GSP33nysu__2u:13433": "tadvayākhyāti- sarveti //",
    "GSP33nysu__2u:13434": "sarvathānupapatteś ca |",
    "GSP33nysu__2u:13435": "... sarvaśrutivirodhataḥ /",
    "GSP33nysu__2u:13436": "anubhūtiviruddhatvādapi pakṣā ime 'śivāḥ // MAnuv_2,2.235d-f //",
    "GSP33nysu__2u:13437": "śrutiprāmāṇyasya samarthitatvādavaidikaṃ pratyapi śrutivirodhakathanaṃ yuktameva /",
    "GSP33nysu__2u:13438": "abhyupagataśrutiprāmāṇyaṃ (śiṣyaṃ) prati vā /",
    "GSP33nysu__2u:13439": "teṣāṃ pakṣāṇāmaśivatvamanena jñāpyata iti /",
    "GSP33nysu__2u:13440": "nanvanubhūtivirodhaḥ prāgukta eva punaḥ kasmāducyate /",
    "GSP33nysu__2u:13441": "upasaṃhārārthamityadoṣaḥ /",
    "GSP33nysu__2u:13442": "yadvā tadīyaprameyāntare 'pīti /",
    "GSP33nysu__2u:13443": "// iti śrīmannyāyasudhāyāṃ anupalabdhyadhikaraṇam //",
    "GSP33nysu__2u:13444": "[======= JNys_2,2.X: naikasminnadhikaraṇa =======]",
    "GSP33nysu__2u:13445": "// atha śrīmannyāyasudhāyāṃ naikasminnadhikaraṇam //",
    "GSP33nysu__2u:13446": "// oṃ naikasminnasambhavāt oṃ //",
    "GSP33nysu__2u:13447": "jainamatamatra nirākriyate /",
    "GSP33nysu__2u:13448": "nirākāryāṃśajñāpanāya tadupanyasyati- āheti //",
    "GSP33nysu__2u:13449": "naikasminn asaṃbhavāt |",
    "GSP33nysu__2u:13450": "āha kṣapaṇako viśvaṃ sadasad dvayamadvayam /",
    "GSP33nysu__2u:13451": "dvayādvayamatatsarvaṃ saptabhaṅgisadātanam // MAnuv_2,2.236 //",
    "GSP33nysu__2u:13452": "dvividhaṃ tāvadviśvaṃ, jīvājīvātmakaṃ nirīśvaram /",
    "GSP33nysu__2u:13453": "tatpunaḥ ṣaḍdravyātmakam /",
    "GSP33nysu__2u:13454": "tāni ca dravyāṇi jīvadharmādhamarpudgalakālākāśanāmāni /",
    "GSP33nysu__2u:13455": "tatra jīvāstrividhāḥ /",
    "GSP33nysu__2u:13456": "baddhā yogasiddhā muktāśceti /",
    "GSP33nysu__2u:13457": "dharmo gatiheturjagadvayāpī /",
    "GSP33nysu__2u:13458": "adharmaḥ sthitiheturvyāpaka eva /",
    "GSP33nysu__2u:13459": "pudgalo rūparasagandhasparśavat dravyam /",
    "GSP33nysu__2u:13460": "tat dvividham /",
    "GSP33nysu__2u:13461": "paramāṇurūpaṃ saṅghātarūpaṃ ca /",
    "GSP33nysu__2u:13462": "kālaḥ, abhūdbhavati bhaviṣyatīti vyavahāraheturapyaṇurūpaḥ /",
    "GSP33nysu__2u:13463": "ākāśa eko 'nantapradeśaśca /",
    "GSP33nysu__2u:13464": "sa dvividho lokākāśo 'lokākāśaśceti /",
    "GSP33nysu__2u:13465": "(e)teṣvaṇuvyatiriktānyastikāyaśabdāni /",
    "GSP33nysu__2u:13466": "anekadeśavartini dravye 'stikāyaśabda(pra)vṛtteḥ /",
    "GSP33nysu__2u:13467": "te ca jīvāstikāyo dharmāstikāyo 'dharmāstikāyaḥ pudgalāstikāya ākāśāstikāya iti pañca /",
    "GSP33nysu__2u:13468": "atra ca mokṣopayoginaḥ sapta padārthā jīvājīvāsravabandhanirjarasaṃvaramokṣāḥ /",
    "GSP33nysu__2u:13469": "jīvo jñānadarśanasukhavīryaguṇaḥ /",
    "GSP33nysu__2u:13470": "ajīvo jīvopabhogyaṃ vastujātam /",
    "GSP33nysu__2u:13471": "asravaḥ tadbhogopakaraṇamindriyādikam /",
    "GSP33nysu__2u:13472": "bandho dvividhaḥ /",
    "GSP33nysu__2u:13473": "ghātikāghātikacatuṣyayabhedāt /",
    "GSP33nysu__2u:13474": "ādyaṃ jīvaguṇānāṃ jñānā(nandā)dīnāṃ pratibandhakam /",
    "GSP33nysu__2u:13475": "dvitīyaṃ śarīrasaṃsthānatadabhimānatatsthititatprayuktasukhaduḥkhahetubhūtam /",
    "GSP33nysu__2u:13476": "nirjaro mokṣasādhanaṃ tapaḥ /",
    "GSP33nysu__2u:13477": "saṃvara indriya(nirodhaḥ) nigrahaḥ /",
    "GSP33nysu__2u:13478": "mokṣaḥ svābhāvikātmasvarūpāvirbhāvaḥ /",
    "GSP33nysu__2u:13479": "mokṣagrahaṇenaiva mokṣamārgo 'pi saṅgṛhītaḥ /",
    "GSP33nysu__2u:13480": "sa ca samyagjñānasamyagdarśanasamyakcāritryākhyaratnatrayātmakaḥ /",
    "GSP33nysu__2u:13481": "tadetadviśvaṃ saptabhaṅgi pratyekaṃ saptaprakārakamā(mityā)ha kṣapaṇakaḥ /",
    "GSP33nysu__2u:13482": "katham /",
    "GSP33nysu__2u:13483": "sadityekaprakāraḥ /",
    "GSP33nysu__2u:13484": "asaditi dvitīyaḥ /",
    "GSP33nysu__2u:13485": "dvayaṃ sadasadātmakamiti tṛtīyaḥ /",
    "GSP33nysu__2u:13486": "advayam avaktavyamiti caturthaḥ /",
    "GSP33nysu__2u:13487": "dvayādvayamiti pañcamaṣaṣṭhau /",
    "GSP33nysu__2u:13488": "tatra sadavaktavyaṃ ceti pañcamaḥ, asadavaktavyaṃ ceti ṣaṣṭhaḥ /",
    "GSP33nysu__2u:13489": "atatsarvamiti saptamaḥ /",
    "GSP33nysu__2u:13490": "sarvamiti sadasadātmakam, ataditi avaktavyam /",
    "GSP33nysu__2u:13491": "atra saptabhaṅgitvanirāsārthaṃ naikasminnasambhavāditi sūtraṃ vyācaṣṭe-",
    "GSP33nysu__2u:13492": "naitaditi //",
    "GSP33nysu__2u:13493": "naitat padārtha ekasmin yuktaṃ dṛṣṭivirodhataḥ // MAnuv_2,2.237ab //",
    "GSP33nysu__2u:13494": "etatsaptaprakāratvaṃ kutaḥ /",
    "GSP33nysu__2u:13495": "asambhavāt /",
    "GSP33nysu__2u:13496": "so 'pi kathaṃ, dṛṣṭivirodhataḥ /",
    "GSP33nysu__2u:13497": "sarvaṃ hi svopādhau sat paropādhāvasat /",
    "GSP33nysu__2u:13498": "svarūpeṇa bhāvo 'nyātmatvādinābhāvaḥ /",
    "GSP33nysu__2u:13499": "dravyarūpeṇa nityamavasthābhedena anityam /",
    "GSP33nysu__2u:13500": "svarūpādinābhinnaṃ svaguṇādinā bhinnābhinnamityeva pratīyate /",
    "GSP33nysu__2u:13501": "nāto 'nyena prakāreṇa /",
    "GSP33nysu__2u:13502": "ato vyavasthayā niyamagrāhakapratyakṣādivirodhenāsambhavādayuktamevānekāntamatamiti /",
    "GSP33nysu__2u:13503": "nanvekāntadarśanasya mithyādṛṣṭitvena na tadvirodho 'sambhavamāhavatītyata",
    "GSP33nysu__2u:13504": "āha- bhāveti //",
    "GSP33nysu__2u:13505": "bhāvābhāvatayā viśvaṃ yena rūpeṇa mīyate /",
    "GSP33nysu__2u:13506": "tadrūpameva taditi niyamaḥ kena vāryate // MAnuv_2,2.237c-f //",
    "GSP33nysu__2u:13507": "yena rūpeṇetyasyaiva vivaraṇaṃ bhāvābhāvatayeti /",
    "GSP33nysu__2u:13508": "tacca vyavasthitasadasattvādyupalakṣaṇaṃ boddhavyam /",
    "GSP33nysu__2u:13509": "yadvā bhāvābhāvatayānyena ca yena sattvādi(nā)rūpeṇeti yojanā /",
    "GSP33nysu__2u:13510": "athavā yena bhāvābhāvatayā rūpeṇeti sāmānādhikaraṇyena yojyam /",
    "GSP33nysu__2u:13511": "yadi vā bhāvābhāvatayetyasya viśeṣaṇametat /",
    "GSP33nysu__2u:13512": "yena vyavasthitena rūpeṇeti /",
    "GSP33nysu__2u:13513": "kena pramāṇenetyākṣepaḥ /",
    "GSP33nysu__2u:13514": "bhavedetanniyamadarśanasya mithyādṛṣṭitvam /",
    "GSP33nysu__2u:13515": "yadi dṛṣṭasya niyamasya nivārakamanekāntasādhakaṃ prabalapramāṇaṃ syāt /",
    "GSP33nysu__2u:13516": "na caitadasti /",
    "GSP33nysu__2u:13517": "naca bādhakena vinā pratyayānāṃ mithyātvaṃ kalpayituṃ yuktamatiprasaṅgāditi /",
    "GSP33nysu__2u:13518": "niyamasya bādhakamāśaṅkate- tattaditi //",
    "GSP33nysu__2u:13519": "tattaddoṣanivṛttyarthaṃ svīkṛtā tattadātmanā /",
    "GSP33nysu__2u:13520": "yadi ... // MAnuv_2,2.238a-c //",
    "GSP33nysu__2u:13521": "sadvādino hi sattvaṃ viśvasya pramāṇaiḥ prātiṣṭhipastadanaṅgīkāre doṣāṃśca nyarūpayan /",
    "GSP33nysu__2u:13522": "evamasadvādino 'pyasattvasthāpanaṃ tadanaṅgīkāre dūṣaṇaṃ ca",
    "GSP33nysu__2u:13523": "vyutpāditavantaḥ /",
    "GSP33nysu__2u:13524": "tathānye 'pi svapakṣasādhanaṃ tadanabhyupagame bādhanaṃ ca kṛtavantaḥ /",
    "GSP33nysu__2u:13525": "tathāca yadi sa(tya)tvaṃ nāṅgīkriyate tadā tu tadupanyastaṃ pramāṇamuparudhyeta dūṣaṇaṃ cānuṣajyeta",
    "GSP33nysu__2u:13526": "evamasattvādyanaṅgīkāre 'pi /",
    "GSP33nysu__2u:13527": "atastaddoṣaparihārārthaṃ tattatpramāṇānusaraṇārthaṃ ca tattadātmatā viśvasya mayā svīkṛtā",
    "GSP33nysu__2u:13528": "tathācānekānte prabalapramāṇasadbhāvātkathaṃ niyame bādhakābhāva iti /",
    "GSP33nysu__2u:13529": "pariharati- tairiti //",
    "GSP33nysu__2u:13530": "... tairakhilairdeṣairlipyate caladarśanaḥ // MAnuv_2,2.238cd //",
    "GSP33nysu__2u:13531": "tarhīti śeṣaḥ /",
    "GSP33nysu__2u:13532": "idamatra vaktavyam /",
    "GSP33nysu__2u:13533": "sadvādimatānusaraṇasamaye 'sattvādibhaṅgīraṅgīkaroṣi (vā) na veti /",
    "GSP33nysu__2u:13534": "evamasadvādicaraṇaśaraṇapraveśavelāyāṃ sattvādiprakārānūrīkaroṣi vā na veti /",
    "GSP33nysu__2u:13535": "evamanyeṣvapi pakṣeṣu vikalpaḥ /",
    "GSP33nysu__2u:13536": "yadyādyastadāsau acaladarśanaḥ sadā sakalapakṣāṅgīkāravān",
    "GSP33nysu__2u:13537": "tairdeṣairakhilai(tairakhilairdeṣai)rlipyate /",
    "GSP33nysu__2u:13538": "tathāhi /",
    "GSP33nysu__2u:13539": "sadvādino hi na kevalaṃ sattve pramāṇaṃ tadanaṅgīkāre ca dūṣaṇaṃ ca vyutpādya nivṛttāḥ /",
    "GSP33nysu__2u:13540": "kintvasattvādipakṣeṣu doṣānapi vyutpāditavantaḥ /",
    "GSP33nysu__2u:13541": "evamasadvādino 'pi nāsattve pramāṇaṃ tadanabhyupagame bādhakaṃ",
    "GSP33nysu__2u:13542": "cābhidhāyaivoparatā, kinnāma sattvādipakṣeṣu doṣānapi upapāditavantaḥ /",
    "GSP33nysu__2u:13543": "evamanye 'pi /",
    "GSP33nysu__2u:13544": "tathāca sakalapakṣakakṣīkāre (tu) tattadvādyuktapakṣāntaradoṣalepaḥ kathaṃ na syāt /",
    "GSP33nysu__2u:13545": "atha manyase /",
    "GSP33nysu__2u:13546": "na te doṣāḥ kintvābhāsāḥ /",
    "GSP33nysu__2u:13547": "te ca nānekāntavādaṃ bādhanta iti /",
    "GSP33nysu__2u:13548": "tadā kathaṃ tāni pramāṇāni /",
    "GSP33nysu__2u:13549": "anaṅgīkāre doṣāśca nābhāsāḥ /",
    "GSP33nysu__2u:13550": "(ye nānuma)yenānusaraṇīyāḥ /",
    "GSP33nysu__2u:13551": "tasamttattadvādivyutpāditapramāṇādyanusāreṇa saptabhaṅgīraṅgīkurvāṇena taduktavipakṣadoṣānusāreṇa tatparityāgo 'pi kāryaḥ syāt /",
    "GSP33nysu__2u:13552": "tathā cāṅgīkāraparityāgābhyāmubhayata ākṛṣṭo 'yaṃ kaṣṭāṃ daśāmāviṣyaḥ syāt",
    "GSP33nysu__2u:13553": "nanvekānto dvedhā /",
    "GSP33nysu__2u:13554": "kramākramabhedāt /",
    "GSP33nysu__2u:13555": "tatra kramānekānte tāvannāṅgīkāraparityāgau viruddhau /",
    "GSP33nysu__2u:13556": "akramānekānte 'pi yena rūpeṇa nityatvaṃ",
    "GSP33nysu__2u:13557": "tenaivānityatvamityādyanaṅgīkārānna virodhaḥ /",
    "GSP33nysu__2u:13558": "tathāca saptabhaṅgayaṅgīkāriṇā mayā tāni pramāṇāni dūṣaṇāni ca vyavasthāpitāni bhavantīti noktadoṣaḥ /",
    "GSP33nysu__2u:13559": "maivam /",
    "GSP33nysu__2u:13560": "tattatpramāṇādīnāṃ vyavasthānarhatvāt /",
    "GSP33nysu__2u:13561": "na khalu tatta(tpramāṇavā)dvādibhistāni tāni pramāṇādīni sāvakāśānyupanyastāni /",
    "GSP33nysu__2u:13562": "tasmātsarveṣvapi (vādiṣu) vādeṣu paramāstikasya kathitaiva gatiḥ /",
    "GSP33nysu__2u:13563": "api caivamapi saptabhaṅgayaṅgīkāro nirmūla eva /",
    "GSP33nysu__2u:13564": "na hyevaṃvādino vādinaḥ prasiddhāḥ /",
    "GSP33nysu__2u:13565": "sambhāvanayā tadaṅgīkāre ca na saptatvapariniṣṭhā /",
    "GSP33nysu__2u:13566": "sambhāvanāvakā(ko)śasya niḥsīmatvāt /",
    "GSP33nysu__2u:13567": "kiñca sarvāṅgīkārapakṣe syādasti ca nāsti ceti pakṣātsyādasti syānnāstīti pakṣadvayaṃ na bhidyate",
    "GSP33nysu__2u:13568": "dvitīyapakṣe tu caladarśana ityeva dūṣaṇam /",
    "GSP33nysu__2u:13569": "apasiddhāntī syāditi /",
    "GSP33nysu__2u:13570": "tadevaṃ saptabhaṅgayaṅgīkāraḥ pramāṇaviruddho 'prāmāṇikaścetyuktam /",
    "GSP33nysu__2u:13571": "akhilairdeṣairlipyata ityanena parasparavyāhatiścetyapi sūcitam /",
    "GSP33nysu__2u:13572": "evambhūtasyāpi saptabhaṅginayasya svīkāre 'tiprasaṅgaṃ cāha- atihāyeti //",
    "GSP33nysu__2u:13573": "atihāya pramāṇāptaṃ niyamaṃ sadasattayā /",
    "GSP33nysu__2u:13574": "aśeṣamāviruddhaṃ ca nirmānaṃ vyāhataṃ sadā // MAnuv_2,2.239 //",
    "GSP33nysu__2u:13575": "sarvaprakāraṃ vadato dṛṣṭahāniramagrahaḥ /",
    "GSP33nysu__2u:13576": "svavyāhatatvamityādyā doṣāḥ sarve bhavanti hi // MAnuv_2,2.240 //",
    "GSP33nysu__2u:13577": "aśeṣamāviruddhaṃ vadata ityasyopapādanaṃ vyavasthitayā sadasattayā pramāṇāptaniyamamatihāyeti",
    "GSP33nysu__2u:13578": "sarve prakārā yasya viśvasya tattathoktam /",
    "GSP33nysu__2u:13579": "tataścāsau prakāraśceti vā /",
    "GSP33nysu__2u:13580": "nanu kramānekānte tāvatkālabhedena na vyāghātaḥ /",
    "GSP33nysu__2u:13581": "akramānekānte 'pi rūpabhedenetyata uktam- sadā sarvaprakāraṃ vadata iti //",
    "GSP33nysu__2u:13582": "sadeti rūpābhedasyāpyupalakṣaṇam /",
    "GSP33nysu__2u:13583": "ayamāśayaḥ /",
    "GSP33nysu__2u:13584": "yadi krameṇa vā rūpabhedena vāneprakāratvam tadā nāyamanekāntavādaḥ samarthanīyaḥ /",
    "GSP33nysu__2u:13585": "sarvairapi vādibhiraṅgīkṛtatvāt /",
    "GSP33nysu__2u:13586": "nahi ko 'pi vādī padārthānāṃ kālato rūpataścāvasthāvaicitryamanaṅgīkurvāṇo",
    "GSP33nysu__2u:13587": "'sti /",
    "GSP33nysu__2u:13588": "yaṃ pratyanekāntavādāvatāraḥ saṅgaccheta /",
    "GSP33nysu__2u:13589": "kevalaṃ kṣaṇabhaṅgo vātyantasatkāryavādo vāvasthāvatoratyantabhedo vāpākaraṇīyaḥ /",
    "GSP33nysu__2u:13590": "ataḥ anekāntavādamavatārayatā kṣapaṇakena sadā rūpābhedenaiva ca",
    "GSP33nysu__2u:13591": "sarvaprakāra(ka)tvamityeva vaktavyam /",
    "GSP33nysu__2u:13592": "tathāca na vyāghātanistāra iti /",
    "GSP33nysu__2u:13593": "aśeṣamāviruddhaṃ sadā sarvaprakāratvaṃ vadato dṛṣṭahāniḥ syāt /",
    "GSP33nysu__2u:13594": "nirmāna ca sadā sarvaprakāraṃ vadato amagraho aprāmāṇikasvīkāraḥ syāt /",
    "GSP33nysu__2u:13595": "vyāhataṃ sadā sarvaprakāraṃ vadataḥ svavyāhatatvaṃ syāditi yojanā /",
    "GSP33nysu__2u:13596": "dṛṣṭahānādyanuṣaṅgidoṣāntarasaṅgrahārthamityādyā ityuktam /",
    "GSP33nysu__2u:13597": "hiśabdaḥ sarvatra prasaṅgahetusūcanārthaḥ /",
    "GSP33nysu__2u:13598": "ayamarthaḥ /",
    "GSP33nysu__2u:13599": "yadi pramāṇaviruddhamapi sarvaprakāratvaṃ viśvasya svīkriyate tadā dahanaśaityaṃ vā gavālambhanāderdharmasādhanatvādikaṃ",
    "GSP33nysu__2u:13600": "syāt /",
    "GSP33nysu__2u:13601": "pramāṇavirodhena pratipakṣanirākaraṇaṃ ca na syāt /",
    "GSP33nysu__2u:13602": "kintu pratyabhijñādiviruddhamapi kṣaṇikatvādikamaṅgīkartavyaṃ syāt /",
    "GSP33nysu__2u:13603": "aviśeṣāt /",
    "GSP33nysu__2u:13604": "yadi cāprāmāṇikamapi sarvaprakāratvamurarīkriyate tadā kharaviṣāṇādikaṃ vā gomāṃsādibhakṣaṇasya dharmasādhanatvaṃ corarīkaraṇīyaṃ syāt /",
    "GSP33nysu__2u:13605": "pramāṇābhāvena paramatanirāso 'pi na kāryaḥ syāt /",
    "GSP33nysu__2u:13606": "tada(pya)bhyupagamanīyameva bhavedaviśeṣāt /",
    "GSP33nysu__2u:13607": "tathāca dūṣyopādeyahīnasya śāstranirmāṇamapi na syāt /",
    "GSP33nysu__2u:13608": "yadi ca vyāhatamapi sarvaprakāratvamaṅgīkuryāt tadā māturapi vandhyatvaṃ,",
    "GSP33nysu__2u:13609": "jinopadeśasya pramāṇatayābhyupagatasyāpyaprāmāṇyaṃ, baddhasyāpi muktatvaṃ,",
    "GSP33nysu__2u:13610": "muktasyāpi baddhatvaṃ, siddhasyāpi rāgitvaṃ, śvapacasyāpi",
    "GSP33nysu__2u:13611": "siddhatvamityādisarvamapyaṅgī(kuryāt)kāryaṃ syāt /",
    "GSP33nysu__2u:13612": "anyathānekāntabhaṅgaprasaṅgāt /",
    "GSP33nysu__2u:13613": "evaṃca na śāstrapraṇayanaprayāsaḥ kāryaḥ /",
    "GSP33nysu__2u:13614": "mattonmattādibhirevāsya kṛtatvāditi /",
    "GSP33nysu__2u:13615": "evaṃ viśvasya kṣapaṇakoktaṃ sarvaprakāratvaṃ nirākṛtya taduktamarthāntaramapi nirākartumanuvadati- vaktīti //",
    "GSP33nysu__2u:13616": "vakti svaprabhamātmānaṃ dehamānaṃ ... // MAnuv_2,2.241ab //",
    "GSP33nysu__2u:13617": "kṣapaṇaka iti vartate /",
    "GSP33nysu__2u:13618": "svaprabhaṃ svaprakāśaṃ, dehasya mānaṃ parimāṇamiva mānaṃ yasyāsau tathoktaḥ /",
    "GSP33nysu__2u:13619": "atra dehamānatvameva vipratipanno 'rthaḥ /",
    "GSP33nysu__2u:13620": "svaprabhatvaṃ tu sammatamevāsmākam /",
    "GSP33nysu__2u:13621": "yadvā svaprabhamiti kriyāviśeṣaṇam /",
    "GSP33nysu__2u:13622": "vinā pramāṇena svīyayā prabhayotprekṣyaiva vaktīti /",
    "GSP33nysu__2u:13623": "athavānena dehaparimāṇatve jainoktaṃ pramāṇābhāvasamanuvadati /",
    "GSP33nysu__2u:13624": "tatra svaśabdena svīyo deha ucyate /",
    "GSP33nysu__2u:13625": "tatra prabhā yasyāsau tathoktaḥ /",
    "GSP33nysu__2u:13626": "tathāca prayogaḥ /",
    "GSP33nysu__2u:13627": "devadattātmā, taddeha eva, tatra sarvatraiva ca vidyate /",
    "GSP33nysu__2u:13628": "tatraiva tatra sarvatraiva ca svāsādhāraṇaguṇādhāratayopalambhāt /",
    "GSP33nysu__2u:13629": "yo yatraiva, yatra savartraiva svāsādhāraṇaguṇādhāratayopalabhyate, sa",
    "GSP33nysu__2u:13630": "tatraiva, tatra sarvatra ca vidyate /",
    "GSP33nysu__2u:13631": "yathā devadattagṛha eva tatra sarvatraiva copalabhyamānasvāsādhāraṇabhāsvaratvādiguṇaḥ pradīpaḥ",
    "GSP33nysu__2u:13632": "tathācāyaṃ tasmāttatheti /",
    "GSP33nysu__2u:13633": "anyathā kamanīyatanayāliṅganena sarvatrāhlā(dāka)dakarasya",
    "GSP33nysu__2u:13634": "(sva)sukhasyānanubhavaprasaṅgaḥ /",
    "GSP33nysu__2u:13635": "tathāca sarvāṅgīṇaromāñcādikāryānudayaḥ syāditi /",
    "GSP33nysu__2u:13636": "yadvā pradīpasyeva svānapāyinī prabhā yasyāsau svaprabha iti /",
    "GSP33nysu__2u:13637": "atrātmanaḥ kāyaparimāṇatvanirāsārthaṃ sūtram //",
    "GSP33nysu__2u:13638": "oṃ evañcātmākātsnaryam oṃ // iti /",
    "GSP33nysu__2u:13640": "tasya tātparyamāha- tadapīti //",
    "GSP33nysu__2u:13641": "evaṃ cātmākārtsnyam |",
    "GSP33nysu__2u:13642": "na ca paryāyād apy avirodho vikārādibhyaḥ |",
    "GSP33nysu__2u:13643": "... tadapyalam /",
    "GSP33nysu__2u:13644": "duṣyaṃ nānāśarīreṣu praveśādanyathābhavāt // MAnuv_2,2.241b-d //",
    "GSP33nysu__2u:13645": "kutaḥ /",
    "GSP33nysu__2u:13646": "akātsnaryādiprasaṅgāditi śeṣaḥ /",
    "GSP33nysu__2u:13647": "pipīlikādidehasthasya tatparimāṇasyātmanaḥ karmavipākavaśādgajagavayādidehaprāptau tatrākātsnaryaṃ syāt /",
    "GSP33nysu__2u:13648": "gajādidehagatasya ca tatparimāṇasya pipīlikādidehe 'tirekaḥ",
    "GSP33nysu__2u:13649": "syādityubhayathā kāyaparimāṇatvānupapattireveti /",
    "GSP33nysu__2u:13650": "etadarthatvena (vā) ca nānāśarīreṣviti vākyaṃ yojyam /",
    "GSP33nysu__2u:13651": "tatrānyathābhāvāditi kāyaparimāṇatvābhāvāpatterityarthaḥ /",
    "GSP33nysu__2u:13652": "syādetat /",
    "GSP33nysu__2u:13653": "yaṃ yaṃ dehaṃ prāpnotyātmā tattatparimāṇo bhavatyato noktadoṣa ityāśaṅkānirāsārthaṃ sūtram oṃ naca paryāyādapyavirodho vikārādibhyaḥ oṃ // iti /",
    "GSP33nysu__2u:13655": "tasya tātparyamāha- tadapyalamiti //",
    "GSP33nysu__2u:13656": "cittasthaṃ parimāṇaparyāyaṃ tacchabdena parāmṛśati /",
    "GSP33nysu__2u:13657_0": "“nānāśarīreṣu praveśādanyathābhāvāt'; iti sthūlasūkṣmaśarīreṣu praveśātsthūlasūkṣmaparimāṇopaja(na)ne sati parimāṇatadvatoratyantabhedānabhyupagamādātmana",
    "GSP33nysu__2u:13657_1": "evānyathābhāvaprasaṅgādityarthaḥ /",
    "GSP33nysu__2u:13658": "astvātmana evānyathābhāvāstataḥ ko doṣa ityata āha- anyatheti //",
    "GSP33nysu__2u:13659": "anyathābhāvi yad vastu tadanityamiti sthitiḥ /",
    "GSP33nysu__2u:13660": "tanmate ... // MAnuv_2,2.242a-c //",
    "GSP33nysu__2u:13661": "sthitiḥ vyāptiḥ /",
    "GSP33nysu__2u:13662": "tanmata jainadarśane /",
    "GSP33nysu__2u:13663": "aṅgīkṛteti śeṣaḥ /",
    "GSP33nysu__2u:13664": "tato 'pi kimityata āha- taditi //",
    "GSP33nysu__2u:13665": "... tadanityatvaṃ ... // MAnuv_2,2.242c //",
    "GSP33nysu__2u:13666": "yata evaṃ vyāptiryataścānyathābhāvitvamaṅgīkṛtaṃ tat tasmādātmano 'nityatvamāpatatīti śeṣaḥ",
    "GSP33nysu__2u:13667": "atra dṛṣṭāntaḥ- pudgaleti //",
    "GSP33nysu__2u:13668": "... pudgalasyānivāritam // MAnuv_2,2.242d //",
    "GSP33nysu__2u:13669": "ivaśabdo 'dhyāhāryaḥ /",
    "GSP33nysu__2u:13670": "pudgalasya dehasyeveti /",
    "GSP33nysu__2u:13671": "yadvā pudgalaśabdo jarajjainairātmavācitvena svīkṛta ityatrātmavācī /",
    "GSP33nysu__2u:13672": "(yadvā) yadi vā svamatenāyamātmani prayuktaḥ /",
    "GSP33nysu__2u:13673": "yathā'huḥ /",
    "GSP33nysu__2u:13674": "“pudgalo nirayayaṃ giran'; iti /",
    "GSP33nysu__2u:13675": "nanvavasthāparyāyarūpeṇā(pyā)tmano 'pyanityatvamaṅgīkriyata eva /",
    "GSP33nysu__2u:13676": "tatkathamanityatvāpādanamityato vā pudgalasya dehasyevetyuktam /",
    "GSP33nysu__2u:13677": "yathā dehasya dehākāranāmaparityāgena bhasmībhāvalakṣaṇānityatvaṃ tathāvidhamātamno 'pyāpādyata iti /",
    "GSP33nysu__2u:13678": "nanu anyathābhāvasyaivaṃ vidhānityatvena vyāptirnāsti paramāṇvādau vyabhicārāt /",
    "GSP33nysu__2u:13679": "tatkathamāpādanam /",
    "GSP33nysu__2u:13680": "maivam /",
    "GSP33nysu__2u:13681": "parimāṇavyatyayalakṣaṇasyānyathābhāvasyaivaṃvidhānityatvavyāptatvena dehādau dṛṣṭatayā tadvato",
    "GSP33nysu__2u:13682": "nivārayitumaśakyatvāt /",
    "GSP33nysu__2u:13683": "tadidamuktam- anivāritamiti //",
    "GSP33nysu__2u:13684": "nanvasmanmatavadbhavanmate 'pyātmano 'nyathābhāvo 'styeva",
    "GSP33nysu__2u:13685": "sukhaduḥkhābhyāmuccanīcatvābhyupagamāt /",
    "GSP33nysu__2u:13686": "anyathābhāvinaśca dehāderanityatopalabdhā /",
    "GSP33nysu__2u:13687": "tasmādbhavanmate 'pyātmano 'nityatā durvāretyata āha- neti //",
    "GSP33nysu__2u:13688": "nānityatāsmatpakṣe tu caitanyāderviśeṣiṇaḥ /",
    "GSP33nysu__2u:13689": "lakṣaṇasya nivṛttau tu syānna taccetane kvacit // MAnuv_2,2.243 //",
    "GSP33nysu__2u:13690": "anyathābhāvavato 'pyātmanaḥ prasajyata iti śeṣaḥ /",
    "GSP33nysu__2u:13691": "tatkathamityata āha- caitanyāderiti //",
    "GSP33nysu__2u:13692": "asmanmata iti vartate /",
    "GSP33nysu__2u:13693": "anityateti ca /",
    "GSP33nysu__2u:13694": "tuśabdo 'vadhāraṇe /",
    "GSP33nysu__2u:13695": "asmanmate caitanyāderlakṣaṇasya nivṛttāveva viśeṣiṇo lakṣaṇavato 'rthasyānityatā syāt /",
    "GSP33nysu__2u:13696": "natu jainānāmivānyathābhāvamātreṇa /",
    "GSP33nysu__2u:13697": "etaduktaṃ bhavati /",
    "GSP33nysu__2u:13698": "yasya vastuno yallakṣaṇaṃ tannivṛttirūpo 'nyathābhāva eva tadanityatānibandhanaṃ nānyathābhāvamātramiti",
    "GSP33nysu__2u:13699": "evaṃ tarhi śabdādilakṣaṇābhāvādgaganādīnāṃ mahāpralaye vināśaḥ syāt /",
    "GSP33nysu__2u:13700": "ceṣyāśrayatvābhāvāccharīrasya suptyādau vilayo bhavedityata uktam-",
    "GSP33nysu__2u:13701": "viśeṣiṇo lakṣaṇasyeti //",
    "GSP33nysu__2u:13702": "viśeṣavato lakṣaṇasya na tu lakṣaṇamātrasyetyarthaḥ /",
    "GSP33nysu__2u:13703": "kimato yadyevamityata āha- neti //",
    "GSP33nysu__2u:13704": "taditi sāmānyena vākyārthaṃ parāmṛśati /",
    "GSP33nysu__2u:13705": "anityatvakāraṇatvenoktaṃ viśeṣiṇo lakṣaṇasya nivartanaṃ cetane kvacidapi na syāt /",
    "GSP33nysu__2u:13706": "atastasyānityatāpi na syāt /",
    "GSP33nysu__2u:13707": "yadvā taditi lakṣaṇaparāmaśarḥ /",
    "GSP33nysu__2u:13708": "cetane vartamānaṃ kvacinna nivartata iti śeṣaḥ /",
    "GSP33nysu__2u:13709": "viśeṣiṇo lakṣaṇasya nivṛttau lakṣasyānityatā syādityuktam /",
    "GSP33nysu__2u:13710": "tadviśadayati- oteti //",
    "GSP33nysu__2u:13711": "otaprotātmakatvaṃ tu paṭe dehe 'ṅgasaṃsthitiḥ /",
    "GSP33nysu__2u:13712": "ityādilakṣaṇasyaiva nivṛttau syādanityatā // MAnuv_2,2.244 //",
    "GSP33nysu__2u:13713": "otaprotātmakatvaṃ nāma tantūnāṃ saṃyogaviśeṣaḥ paṭe lakṣaṇamiti śeṣaḥ /",
    "GSP33nysu__2u:13714": "aṅgasaṃsthitiḥ karacaraṇādyaṅgānāṃ sanniveśaviśeṣaḥ /",
    "GSP33nysu__2u:13715": "ādiśabdaḥ prakāravacanaḥ /",
    "GSP33nysu__2u:13716": "anityatā lakṣyasyeti śeṣaḥ /",
    "GSP33nysu__2u:13717": "yāvallakṣyabhāvināṃ lakṣaṇānāṃ nivṛttireva lakṣyānityatvanimittam /",
    "GSP33nysu__2u:13718": "tādṛśaṃ cātmanaścaitanyam /",
    "GSP33nysu__2u:13719": "tacca kadāpi na nivartate iti kathaṃ tasya vināśaprasaṅga iti /",
    "GSP33nysu__2u:13720": "yaduktamātmā svaprabha iti tadapyasat /",
    "GSP33nysu__2u:13721": "svaprabhāvataḥ pradīpāderiva rūpasparśāpatteḥ /",
    "GSP33nysu__2u:13722": "rūpādimatvācca vināśitvāpatteḥ /",
    "GSP33nysu__2u:13723": "yadrūpādimattadanityatvamiti pareṇaiva vyāpteraṅgīkṛtatvāt iti /",
    "GSP33nysu__2u:13724": "nanu siddhānte 'pyātmano rūpādimattvamaṅgīkriyata eva /",
    "GSP33nysu__2u:13725": "rūpādimato 'nityatvamiti vyāptiśca /",
    "GSP33nysu__2u:13726": "“rūpādimattvācca viparyayo darśanāt'; ityuktatvāt /",
    "GSP33nysu__2u:13727": "tatkathamanityatvaparihāra ityata āha- bhautikaṃ tviti //",
    "GSP33nysu__2u:13728": "bhautikaṃ tveva rūpādi vyāptaṃ nāśena no mate // MAnuv_2,2.245ab //",
    "GSP33nysu__2u:13729": "tuśabdo viśeṣārthaḥ /",
    "GSP33nysu__2u:13730": "sa eva bhautikamiti vivṛtaḥ /",
    "GSP33nysu__2u:13731": "na rūpādimātramityevārthaḥ /",
    "GSP33nysu__2u:13732": "naca bhautikaṃ rūpādikamātmanyasti /",
    "GSP33nysu__2u:13733": "tasmānnānityatāprasaṅga iti bhāvaḥ /",
    "GSP33nysu__2u:13734": "yathā bhavadbhiranyathābhāvo viśeṣyate /",
    "GSP33nysu__2u:13735": "yāvallakṣyabhāvi(viśeṣa)lakṣaṇavyāvṛttirūpo 'nyathābhāvo 'nityatvavyāpta iti /",
    "GSP33nysu__2u:13737": "rūpādimattvaṃ ca bhautikatvena /",
    "GSP33nysu__2u:13738": "tathāsmanmate 'pi viśeṣaṇaprakṣepe noktadoṣa ityata āha- naivamiti //",
    "GSP33nysu__2u:13739": "naivaṃ tasya ... // MAnuv_2,2.245c //",
    "GSP33nysu__2u:13740": "tasya kṣapaṇakasya mate naivamanyathābhāvo rūpādimattvaṃ ca viśeṣyate /",
    "GSP33nysu__2u:13741": "kintu sāmānyamevānityatvavyāptatayāṅgīkriyate tato noktadoṣaparihāra ityarthaḥ /",
    "GSP33nysu__2u:13742": "tatkathamityata āha- anyatheti //",
    "GSP33nysu__2u:13743": "... anyathābhāvo yasyānityatvamīritam // MAnuv_2,2.245cd //",
    "GSP33nysu__2u:13744": "rūpādiyuktasya tathā jagannāśitvasiddhaye // MAnuv_2,2.246ab //",
    "GSP33nysu__2u:13745": "bhūbhūdharādejargato nāśitvasiddhaye yasyānyathābhāvastasyānityatvamīritaṃ kṣapaṇakena /",
    "GSP33nysu__2u:13746": "tathāśabdaḥ samuccaye /",
    "GSP33nysu__2u:13747": "rūpādiyuktasyāpyanityatvamīritamiti /",
    "GSP33nysu__2u:13748": "yadvā yat rūpādiyu(ktaṃ tatta)k tattathānityamīritamita yojanā /",
    "GSP33nysu__2u:13749": "tasyetyata yasyetyanenānvayaḥ /",
    "GSP33nysu__2u:13750": "anyathā tu yacchabdaśravaṇāttacchabdādhyāhāraḥ /",
    "GSP33nysu__2u:13751": "pūrvavākyāttasyetyanuvartate vā /",
    "GSP33nysu__2u:13752": "etaccopapādayiṣyate /",
    "GSP33nysu__2u:13753": "uktamupasaṃharati- vyāptyeti //",
    "GSP33nysu__2u:13754": "vyāptyā tayānyathābhāvādātmano 'nityatā bhavet // MAnuv_2,2.246cd //",
    "GSP33nysu__2u:13755": "yadanyathābhāvi tadanityaṃ yacca rūpādimattadanityamiti vyāptyā /",
    "GSP33nysu__2u:13756": "anyathābhāvādityupalakṣaṇam /",
    "GSP33nysu__2u:13757": "rūpādimattvāccetyapi draṣṭavyam /",
    "GSP33nysu__2u:13758": "syādetat /",
    "GSP33nysu__2u:13759": "sampratipannavyāptikavyāpyāropo(ṇa) aniṣyavyāpakāro(paḥ)paṇaṃ tarkaḥ /",
    "GSP33nysu__2u:13760": "atra ca na cedvayāptiḥ sammatā kathaṃ tarhi tarkatvam /",
    "GSP33nysu__2u:13761": "maivam /",
    "GSP33nysu__2u:13762": "vyāpyavadvayāpterapi parābhyupagatatve 'pi tarkatvāvirodhāt /",
    "GSP33nysu__2u:13763": "evameva kvacidāśrayasyobhayāsammatāvapi na doṣaḥ /",
    "GSP33nysu__2u:13764": "vakṣyati caitat”paranyāyaistu dūṣaṇam'; iti /",
    "GSP33nysu__2u:13765": "kṣapaṇoktaṃ prameyāntaraṃ nirākartuṃ sūtram oṃ antyāvasthiteścobhayanityatvādaviśeṣāt oṃ // iti /",
    "GSP33nysu__2u:13767": "tatrāntyāvasthiteścetyetāvattāvadvayākhyāti- nityeti //",
    "GSP33nysu__2u:13768": "antyāvasthiteś cobhayanityatvād aviśeṣaḥ |",
    "GSP33nysu__2u:13769": "nityordhvagatirapyeṣā yā muktiriti kathyate /",
    "GSP33nysu__2u:13770": "alokākāśamāptasya kathaṃ na vikṛtiśca sā // MAnuv_2,2.247 //",
    "GSP33nysu__2u:13771": "apiśabdaḥ prameyāntaranirākaraṇasamuccayārthaḥ /",
    "GSP33nysu__2u:13772": "caśabdaḥ parimāṇaparyāyeṇa saha samuccaye /",
    "GSP33nysu__2u:13773": "yā eṣā nityordhvagatirmuktiriti jainaiḥ kathyate sā ca kathamātmano vikṛtirno bhavet /",
    "GSP33nysu__2u:13774": "bhevedeva /",
    "GSP33nysu__2u:13775": "tatkatham /",
    "GSP33nysu__2u:13776": "alokākāśamāptasya /",
    "GSP33nysu__2u:13777": "prāk lokākāśastho hyayamātmā nirantarordhvagatyālokākāśamāpnoti /",
    "GSP33nysu__2u:13778": "tathācānyathābhāvādātmano 'nityatvāpattiriti bhāvaḥ /",
    "GSP33nysu__2u:13779": "anenāntyā (yā)avasthitiḥ santatordhvagatilakṣaṇā /",
    "GSP33nysu__2u:13780": "tataścātmano 'nityatvāpattiriti sūtrakhaṇḍasyārtha ukto bhavati /",
    "GSP33nysu__2u:13781": "nanvanyathābhāvamātramanityatvasya prayojakamiti na tāvadbhavadīyaḥ pakṣa ityuktam /",
    "GSP33nysu__2u:13782": "nāpi madīyaḥ pakṣaḥ /",
    "GSP33nysu__2u:13783": "tatkathaṃ pradeśaviśeṣasaṃyogamātrarūpānyathātvena muktātmano",
    "GSP33nysu__2u:13784": "'nityatvaprasañjanamityato jainapakṣo 'yamiti samarthayituṃ tāvatpṛcchati-",
    "GSP33nysu__2u:13785": "kīdṛśaśceti //",
    "GSP33nysu__2u:13786": "kīdṛśaścānyathābhāvo nāśahetutayeṣyate // MAnuv_2,2.248ab //",
    "GSP33nysu__2u:13787": "kṣapaṇakena hi kṣityādeḥ sarvasya nityatvādyanekāntaṃ samarthayamānena dravyaparyāyābhyāṃ nityatvamanityatvaṃ cetyuktam /",
    "GSP33nysu__2u:13788": "dravyākārasya kadāpyanapāyānnityatvam /",
    "GSP33nysu__2u:13789": "paryāyo 'nyathābhāvaḥ tasmādanityatvamiti /",
    "GSP33nysu__2u:13790": "tatra vaktavyam /",
    "GSP33nysu__2u:13791": "kīdṛśo 'trānyathābhāvo nāśaṃ prati hetutayeṣyate /",
    "GSP33nysu__2u:13792": "kiṃ saṃsthānādilakṣaṇāpagamarūpo vā, sadhāraṇo veti bhāvaḥ /",
    "GSP33nysu__2u:13793": "ādyaṃ śaṅkate- saṃsthāneti //",
    "GSP33nysu__2u:13794": "saṃsthānāpagamaścet ... // MAnuv_2,2.248c //",
    "GSP33nysu__2u:13795": "saṃsthānagrahaṇaṃ lakṣaṇopalakṣaṇam /",
    "GSP33nysu__2u:13796": "nāśahetutayeṣyata iti sambandhaḥ /",
    "GSP33nysu__2u:13797": "pratiṣedhati- sa neti //",
    "GSP33nysu__2u:13798": "... sa nahi bhūsāgarādiṣu // MAnuv_2,2.248d //",
    "GSP33nysu__2u:13799": "vaktuṃ śakyata iti śeṣaḥ /",
    "GSP33nysu__2u:13800": "kuto netyata āha- sa na hīti //",
    "GSP33nysu__2u:13801": "yāvallakṣyabhāvilakṣaṇāpagamalakṣaṇo 'nyathābhāvo bhūsāgarādiṣu pakṣaikadeśabhūteṣu na hīdānīṃ pramitastato hetoḥ sandigdhāsiddhatvaṃ syādityarthaḥ /",
    "GSP33nysu__2u:13802": "pramitatve tu tasyānityatve 'pi saṃśayo nāstītyanumānaṃ vyarthamāpadyate /",
    "GSP33nysu__2u:13803": "tarhi dvitīyo 'stviti śaṅkate- yaḥ kaściditi //",
    "GSP33nysu__2u:13804": "yaḥ kaścidanyathābhāvo yadi ... // MAnuv_2,2.249ab //",
    "GSP33nysu__2u:13805": "pūrvavadeva sambandhaḥ /",
    "GSP33nysu__2u:13806": "avivakṣitaviśeṣa ityarthaḥ /",
    "GSP33nysu__2u:13807": "evaṃ tarhi muktātmano 'pyanityatvāpādanaṃ susthitamiti bhāvenāha-",
    "GSP33nysu__2u:13808": "muktiśceti //",
    "GSP33nysu__2u:13809": "... muktiśca tādṛśī // MAnuv_2,2.249b //",
    "GSP33nysu__2u:13810": "tādṛśī anyathābhāvasvarūpā /",
    "GSP33nysu__2u:13811": "evamapyātmano nityatve bhūbhūdharādīnāmapi nityatvaṃ syāt /",
    "GSP33nysu__2u:13812": "anyathā hetoranaikāntyāt /",
    "GSP33nysu__2u:13813": "tadidamuktaṃ sūtrakṛtā /",
    "GSP33nysu__2u:13814": "“ubhayanityatvāt'; iti /",
    "GSP33nysu__2u:13815": "avayavopacayāpacayalakṣaṇo 'nyathābhāvo 'nityatve heturiti cet (na) /",
    "GSP33nysu__2u:13816": "sphaṭikādau pakṣaikadeśe sandigdhatvāt /",
    "GSP33nysu__2u:13817": "rūpādimattvaṃ saviśeṣaṇamupādīyate cetko doṣa iti cenna /",
    "GSP33nysu__2u:13818": "parasya vaiyarthyaprasaṅgāt /",
    "GSP33nysu__2u:13819": "nahi paro rūpādimatkiñcinnityamabhyupaiti /",
    "GSP33nysu__2u:13820": "ātmanastu prabhayā rūpādimattvamāpāditameva /",
    "GSP33nysu__2u:13821": "yadvā ātmano rūpādimattvaṃ svasiddhānta eva /",
    "GSP33nysu__2u:13822": "rūpādimato 'nityatvamiti vyāptyaṅgīkāre pūrvoktānityatvaprasaṅgo vyākhyātavyaḥ /",
    "GSP33nysu__2u:13823": "kṣapaṇakoktamarthāntaraṃ dūṣayitumanuvadati- deheti //",
    "GSP33nysu__2u:13824": "dehamāne vikāraḥ syāditi sthāsnūnanātmanaḥ // MAnuv_2,2.249cd //",
    "GSP33nysu__2u:13825": "āha ... // MAnuv_2,2.250a //",
    "GSP33nysu__2u:13826": "dehamāne dehamānatve /",
    "GSP33nysu__2u:13827": "pramite (satī)ti śeṣaḥ /",
    "GSP33nysu__2u:13828": "vikāraḥ syāt sthāvarāṇāṃ sātmakatvāṅgīkṛtāvātmana iti śeṣaḥ /",
    "GSP33nysu__2u:13829": "iti sa mā bhūdityevamartham /",
    "GSP33nysu__2u:13830": "sthāsnūn vṛkṣādīn /",
    "GSP33nysu__2u:13831": "anātmanaḥ ātmānadhiṣṭhitān /",
    "GSP33nysu__2u:13832": "āha kṣapaṇakaḥ /",
    "GSP33nysu__2u:13833_0": "atra kṣapaṇakaḥ sthāvarānanātmana āhetyetāvatyeva vaktavye yadātmano dehaparimāṇatvasya pramitatvāt vṛkṣādīnāmapi sātmakatve",
    "GSP33nysu__2u:13833_1": "tatparimāṇatvāpattāvaṅkurāvasthāyāmaṇumātrasya mahāvṛkṣāvasthāyāṃ ca mahato vikāritvaṃ vikāritvādanityatvaṃ ca prasajyeta /",
    "GSP33nysu__2u:13834": "tanmā prāsāṅkṣīdityetada(prasañjītyevamar)thati hetukathanaṃ,",
    "GSP33nysu__2u:13835": "tatpūrvoktaprameyadṛḍhīkaraṇārtham /",
    "GSP33nysu__2u:13836": "yadi vikāritvamātramanityatve prayojakaṃ jaino nābhyupeyāt /",
    "GSP33nysu__2u:13837": "tadā vikāritvenānityatvaprasaṅgādbibhyatā sthāvarāṇāmanātmatvaṃ yattenābhyupagataṃ tadanupapannaṃ syāt /",
    "GSP33nysu__2u:13838": "nahi sthāvarāṇāṃ sātmakatāyāmātmano lakṣaṇāpagamo bhavati /",
    "GSP33nysu__2u:13839": "kintvanyathābhāvamātramiti /",
    "GSP33nysu__2u:13840": "yadvā dūṣaṇasaukaryārthaṃ hetvanuvādaḥ /",
    "GSP33nysu__2u:13841": "tadidaṃ vikāritvāpattibhayātsthāvarāṇāmanātmatvāṅgīkaraṇamayuktam /",
    "GSP33nysu__2u:13842": "tathā sati hastyādiśarīrāṇāmapyanātmatvasyāṅgīkāyartvaprasaṅgāt /",
    "GSP33nysu__2u:13843": "tatkathamityata āha- hastyādīti //",
    "GSP33nysu__2u:13844": "... hastyādideheṣu hyapi syādanyathābhāvaḥ // MAnuv_2,2.250ab //",
    "GSP33nysu__2u:13845": "pipīlikādidehasthasya tatparimāṇasya hastyādideheṣu prāpteṣvanyathābhāvaḥ syāt hi tasmāt iti",
    "GSP33nysu__2u:13846": "athavā śarīramātrasyānātma(ka)tvamāpādya tadupapādanamidaṃ kriyate /",
    "GSP33nysu__2u:13847": "hastyādisarvadeheṣvapi ātmano 'nyathābhāvaḥ syāt /",
    "GSP33nysu__2u:13848": "utpattisamaye dehānāṃ hastavita(styādimā)stimātraparimāṇatvāt yauvane tūtkṛṣṭaparimāṇatvāditi",
    "GSP33nysu__2u:13849": "anenāviśeṣāditi sūtrakhaṇḍasyārtha ukto bhavati /",
    "GSP33nysu__2u:13850": "nanu ca viṣamo 'yamupanyāsaḥ /",
    "GSP33nysu__2u:13851": "alpaiva hi hastyādideheṣvātmano vikṛtiḥ /",
    "GSP33nysu__2u:13852": "vṛkṣādau tu mahatī /",
    "GSP33nysu__2u:13853": "tato vṛkṣādīnāmanātmatve hastyādīnāmapi ta(dupa)dāpādanamanucitamityata",
    "GSP33nysu__2u:13854": "āha- aṇudehasyeti //",
    "GSP33nysu__2u:13855": "aṇudehasya jīvasya gajatve vikṛtirhi yā /",
    "GSP33nysu__2u:13856": "dehavyāptyai viśeṣaḥ kastasyāḥ sthāsnutanau ca nuḥ // MAnuv_2,2.250c-f //",
    "GSP33nysu__2u:13857": "aṇudehasya pipīlikādidehasya jīvasya gajatve prāpte /",
    "GSP33nysu__2u:13858_0": "yadvotpattisamaye aṇudehasya hastavitastyādiparimitadehasya, mahāgajatve prāpte dehavyāptau (yā) yāvatī vikṛtiḥ, sthāsnutanau",
    "GSP33nysu__2u:13858_1": "ca nuḥ puruṣasya, yā vikṛtistasyāstasyāśca parasparaṃ ko viśeṣaḥ /",
    "GSP33nysu__2u:13859": "na ko 'pi /",
    "GSP33nysu__2u:13860": "ayamarthaḥ /",
    "GSP33nysu__2u:13861": "ātmanaḥ kiṃ mahatī vikṛtiranityatvahetutvādanabhyupagantavyā /",
    "GSP33nysu__2u:13862": "kiṃvā vikṛtimātram /",
    "GSP33nysu__2u:13863": "nādyaḥ /",
    "GSP33nysu__2u:13864": "mahattvasyāpariniṣṭhitatvātpariniṣṭhākalpane keṣucidvṛkṣādiṣu tadabhāvāt /",
    "GSP33nysu__2u:13865": "tadanurodhenāpi pariniṣṭhāṅgīkāre hastyādāvapi tadbhāvāt /",
    "GSP33nysu__2u:13866": "dvitīye tūbhayorvikāritvenāviśeṣādvṛkṣādivat hastyādāvapi anātmatvamaṅgīkāryam /",
    "GSP33nysu__2u:13867": "hastyādivadvṛkṣādīnāmapi sātmakatvaṃ na parityājyamiti /",
    "GSP33nysu__2u:13868": "etena aviśeṣādityasyārthāntaramuktaṃ veditavyam /",
    "GSP33nysu__2u:13869": "syādetat /",
    "GSP33nysu__2u:13870": "na vayaṃ vikāritvāpattibhayādvṛkṣādīnāmanātmakatvamācakṣmahe /",
    "GSP33nysu__2u:13871": "kintu sātmakatve pramāṇābhāvāt bādhakapramāṇasadbhāvācca /",
    "GSP33nysu__2u:13872": "vṛkṣādīnāṃ dehatve tadvayāpakamindriyavattvamapi syāt /",
    "GSP33nysu__2u:13873": "naca tadasti /",
    "GSP33nysu__2u:13874": "tatkāryasya śravaṇāderabhāvāt /",
    "GSP33nysu__2u:13875": "so 'pi tajjñāpakasyābhāvāt /",
    "GSP33nysu__2u:13876": "adehatve ca na sātmakatvaṃ śilādivadityata āha- gītāditi //",
    "GSP33nysu__2u:13877": "gītāt puṣpaphalāvāptiḥ sparśāt kārśyaṃ rasāt sthitiḥ /",
    "GSP33nysu__2u:13878": "api vṛkṣasya dṛśyanta iti nānātmatā bhavet // MAnuv_2,2.251a-d //",
    "GSP33nysu__2u:13879": "gītāttāvadvṛkṣasyāpi puṣpaphalāvāptirdṛśyate /",
    "GSP33nysu__2u:13880": "tayā śravaṇamanumīyate /",
    "GSP33nysu__2u:13881": "vimataḥ śravaṇavān gītasānnidhye sati labdhavikāsatvādrājādivaditi /",
    "GSP33nysu__2u:13882": "na cāyaṃ svabhāva eva /",
    "GSP33nysu__2u:13883": "rājāderapi tatprasaṅgāt /",
    "GSP33nysu__2u:13884": "śravaṇena ca śrotrasadbhāvo 'numīyate /",
    "GSP33nysu__2u:13885": "evaṃ śītoṣṇasparśaviśeṣātkārśyaṃ dṛśyate /",
    "GSP33nysu__2u:13886": "tena sukumāraśarīravatsparśajñānamanumīyate /",
    "GSP33nysu__2u:13887": "tena ca tvagindriyasattvam /",
    "GSP33nysu__2u:13888": "tathodakādirasātsthitiraśuṣyato 'vasthānaṃ dṛśyate /",
    "GSP33nysu__2u:13889": "tena sammatadehavadrasajñānaṃ tato rasanendriyasadbhāvo 'numīyate /",
    "GSP33nysu__2u:13890": "evaṃ kamanīyakāntāvalokanenotkorakatvaṃ tilavṛkṣasyopalabhyate /",
    "GSP33nysu__2u:13891": "tena darśanakāmau /",
    "GSP33nysu__2u:13892": "tato nayanamanasī siddhayataḥ /",
    "GSP33nysu__2u:13893": "dhūpopayāgena cātiśayadarśanādghrāṇasiddhiriti prasiddhaśarīrāviśeṣātsthāvarāṇāmanātmatā na siddhayet /",
    "GSP33nysu__2u:13894": "kecinmūle niṣiktānāmapāmupari sarpaṇādādhyātmikavāyusambandhamanumāya sātmakatvamanumiyate",
    "GSP33nysu__2u:13895": "tadasat /",
    "GSP33nysu__2u:13896": "bhasmagulikādau vyabhicārāt /",
    "GSP33nysu__2u:13897": "etenāviśeṣādityetatprakārāntareṇa vyākhyātaṃ bhavati /",
    "GSP33nysu__2u:13898": "“vakti svaprabham'; ityādikamutsūtritaṃ kasmādvarṇitamiti mandāśaṅkāṃ",
    "GSP33nysu__2u:13899": "nivārayituṃ sūtrārūḍhaṃ karoti- evañceti //",
    "GSP33nysu__2u:13900": "evañcātmākārtsnyamiti tata evāha vedavit // MAnuv_2,2.251ef //",
    "GSP33nysu__2u:13901": "iti trisūtīmiti śeṣaḥ /",
    "GSP33nysu__2u:13902": "tata eva tadarthameva /",
    "GSP33nysu__2u:13903": "uktasyārthasya pratipādanārthameva /",
    "GSP33nysu__2u:13904": "evamanyatrāpi sūtrānupanyāsena vyākhyāne 'pi naivamāśaṅkanīyamiti jñāpayitumidamabhihitamiti",
    "GSP33nysu__2u:13905": "// iti śrīmannyāyasudhāyāṃ naikasminnadhikaraṇam //",
    "GSP33nysu__2u:13906": "[======= JNys_2,2.XI: patyuradhikaraṇa =======]",
    "GSP33nysu__2u:13907": "// iti śrīmannyāyasudhāyāṃ patyaradhikaraṇam //",
    "GSP33nysu__2u:13908": "// oṃ patyurasāmañjasyāt oṃ //",
    "GSP33nysu__2u:13909": "iha mahādevaṃ puraskṛtya pravartamānānāṃ matamapākriyate /",
    "GSP33nysu__2u:13910": "te caturvidhāḥ śaivāḥ pāśupatāḥ kālāmukhā mahāvratāśceti /",
    "GSP33nysu__2u:13911": "teṣāṃ satyapyavāntarabhede sādhāraṇameva prameyaṃ",
    "GSP33nysu__2u:13912": "vedavādasyātiviruddhatvādapākartumanuvadati- sarvajñatvādikairiti //",
    "GSP33nysu__2u:13913": "patyur asāmañjasyāt |",
    "GSP33nysu__2u:13914": "sarvajñatvādikaiḥ sarvairguṇairyuktaṃ sadāśivam /",
    "GSP33nysu__2u:13915": "jagadvicitraracanākartāraṃ doṣavarjitam // MAnuv_2,2.252 //",
    "GSP33nysu__2u:13916": "āhuḥ pāśupatās ... // MAnuv_2,2.253a //",
    "GSP33nysu__2u:13917": "paśupaterime pāśupatā iti caturvidhā api gṛhyante /",
    "GSP33nysu__2u:13918": "te sadāśivaṃ jagadvicitraracanākartāramāhuḥ /",
    "GSP33nysu__2u:13919": "tato janmādyasya yata ityuktamasaditi /",
    "GSP33nysu__2u:13920": "ajñānādidoṣayuktaṃ kathaṃ jagatkartāramāhurityata uktam- doṣavarjitamiti",
    "GSP33nysu__2u:13921": "sārvajñādyabhāve 'jñānādivarjanaṃ cetanasya nopapadyata ityataḥ",
    "GSP33nysu__2u:13922": "sarvajñatvādikaiḥ sarvairguṇairyuktamityuktam /",
    "GSP33nysu__2u:13923": "yadvā sarvajñatvādikaiḥ sarvairguṇairyuktaṃ doṣavarjitamiti pradhānalakṣaṇaviruddhārthopanyāsaḥ",
    "GSP33nysu__2u:13924": "jagadvicitraracanākartāramiti śrautabrahmalakṣaṇaviruddhārthoktiḥ ityavagantavyam /",
    "GSP33nysu__2u:13925": "tadetaddūṣayituṃ patyurasāmañjasyāditi sūtratātparyamāha- tacceti //",
    "GSP33nysu__2u:13926": "... tacca bahuśrutivirodhataḥ /",
    "GSP33nysu__2u:13927": "nopādeyaṃ mataṃ hy ... // MAnuv_2,2.253a-c //",
    "GSP33nysu__2u:13928": "caśabdaḥ pūrvatanaiḥ(mataiḥ) saha samuccayārthaḥ /",
    "GSP33nysu__2u:13929": "hiśabdo hetau /",
    "GSP33nysu__2u:13930": "tat paśupateḥ sarvajagatkāṇatvādikaṃ mataṃ nopādeyam /",
    "GSP33nysu__2u:13931": "kutaḥ /",
    "GSP33nysu__2u:13932": "patyuḥ paśupateḥ /",
    "GSP33nysu__2u:13933": "asāmañjasyāt doṣitvāt /",
    "GSP33nysu__2u:13934": "tadanaṅgīkāre ca bahuśrutivirodha iti yojanā /",
    "GSP33nysu__2u:13935": "kāstāḥ śrutaya ityatastā udāharati- asyeti //",
    "GSP33nysu__2u:13936": "... asya devasya stuhi gartagam // MAnuv_2,2.253cd //",
    "GSP33nysu__2u:13937": "utpipeṣa śirastasya gṛṇīṣe satpatiṃ padam /",
    "GSP33nysu__2u:13938": "yad viṣṇorupamaṃ hantuṃ rudramākṛṣṭate mayā // MAnuv_2,2.254 //",
    "GSP33nysu__2u:13939": "dhanuryaṃ kāmaye taṃ tamugraṃ mā śiśnadevatāḥ /",
    "GSP33nysu__2u:13940": "ghnañchiśnadevāneko 'sāvāsīnnārāyaṇaḥ paraḥ // MAnuv_2,2.255 //",
    "GSP33nysu__2u:13941": "tasmād rudraḥ samprasādaścābhūtāṃ vaiṣṇavaṃ makham /",
    "GSP33nysu__2u:13942": "yajñena yajñamayajantābadhnan puruṣaṃ paśum // MAnuv_2,2.256 //",
    "GSP33nysu__2u:13943": "yo bhūtānāmadhipatī rudrastanticaro vṛṣā // MAnuv_2,2.257ab //",
    "GSP33nysu__2u:13944": "anena”asya devasya mīḷhuṣo vayā viṣṇoreṣasya prabhuthe havirbhiḥ /",
    "GSP33nysu__2u:13945": "vide hi rudro rudriyaṃ mahitvaṃ yāsiṣyaṃ vartiraścivāvirāvat'; iti /",
    "GSP33nysu__2u:13946": "(ṛ.7-40-5) śrutimupādatte /",
    "GSP33nysu__2u:13947": "“stuhi gartagam'; ityanena”stuhi śrutaṃ gartamadaṃ yuvānaṃ mṛgaṃ na bhīmamupahatnumugram",
    "GSP33nysu__2u:13948": "mṛḷā jaritre rudra stavāno 'nyaṃ te asmānnivapantu senā'; iti (ṛ.2-33-11)",
    "GSP33nysu__2u:13949": "“utpipeṣa'; ityanena”rudrasya tveva dhanurārtniḥ ri utpipeṣa'; iti /",
    "GSP33nysu__2u:13950": "“gṛṇīṣaḥ'; ityanena”kumāraścitpitaraṃ vandamānaṃ prati nānāma",
    "GSP33nysu__2u:13951": "rudropayantam /",
    "GSP33nysu__2u:13952": "bhūrerdātāraṃ satpatiṃ gṛṇīṣe stutastvaṃ bheṣajā rāsyasma'; iti",
    "GSP33nysu__2u:13953": "“padam'; ityanena”tava śriye maruto marjayanta rudra yatte janima cāru citram /",
    "GSP33nysu__2u:13954": "padaṃ yadviṣṇorupamaṃ nidhāyi tena pāsi guhyaṃ nāma gonām'; iti (ṛ.5-3-3)",
    "GSP33nysu__2u:13955": "“yaṃ kāmaye'; ityanena”yaṃ kāmaye taṃ tamugraṃ kṛṇomi taṃ brahmāṇaṃ",
    "GSP33nysu__2u:13956": "tamṛṣiṃ taṃ sumedhām'; iti (ṛ.10-125-5) /",
    "GSP33nysu__2u:13957": "“mā'; ityanena”mā śiśnadevā api gurṛtaṃ na'; iti /",
    "GSP33nysu__2u:13958": "“ghnan'; ityanena”ghnaṃcchiśnadevāṃ abhivarpasā bhūd'; iti /",
    "GSP33nysu__2u:13959": "“ekosau'; ityanena”eko nārāyaṇa āsīnna brahmā naca śaṅkaraḥ'; iti /",
    "GSP33nysu__2u:13960": "“tasmāt'; ityanena”sa ruṣyaḥ sa prasanno yadruṣyo",
    "GSP33nysu__2u:13961": "yatprasannastasmādrudrasamprasādāvabhūtām'; iti /",
    "GSP33nysu__2u:13962": "“vaiṣṇavam'; ityanena”teṣāṃ makhaṃ vaiṣṇavaṃ yaśa ārchat'; iti /",
    "GSP33nysu__2u:13963": "yajñeneti, abadhnanniti, yo bhūtānāmiti prasiddham /",
    "GSP33nysu__2u:13964": "kathametābhiḥ śrutibhiḥ paśupatenirrdeṣatvaṃ viruddhamityatastāsāṃ",
    "GSP33nysu__2u:13965": "tātparyamāha- ityādīti //",
    "GSP33nysu__2u:13966": "ityādiśrutisāmarthyāt pāratantryaṃ janirmṛtiḥ // MAnuv_2,2.257cd //",
    "GSP33nysu__2u:13967": "parādhīnaparaprāptirajñatvaṃ praḷaye 'bhavaḥ /",
    "GSP33nysu__2u:13968": "pratīyante ... // MAnuv_2,2.258a-c //",
    "GSP33nysu__2u:13969": "abhavaḥ abhāvaḥ /",
    "GSP33nysu__2u:13970": "pratīyante paśupateriti śeṣaḥ /",
    "GSP33nysu__2u:13971": "“asya devasya'; ityanena parādhīnapadaprāptiḥ pratīyate /",
    "GSP33nysu__2u:13972": "mīḷhuṣaḥ secakasya, eṣasya icchārūpasya, asya viṣṇordevasya, pramṛthe prabharaṇe pūjāyāmiti yāvat /",
    "GSP33nysu__2u:13973": "havirbhiḥ kṛte sati vayā bandhako rudro, rudriyaṃ mahitvaṃ raudraṃ padaṃ,",
    "GSP33nysu__2u:13974": "vide vivide lebhe, hi yathā tathā he aśvinau yuvāmapi irāvat annavat,",
    "GSP33nysu__2u:13975": "varti vartanaṃ, yāsiṣyaṃ ayāsiṣya prāptavantau stha iti /",
    "GSP33nysu__2u:13976": "“stuhi'; ityanena stāvakatayā pāratantryam /",
    "GSP33nysu__2u:13977": "he rudra tvaṃ śrutaṃ prasiddhaṃ, gartasadaṃ hṛdayaguhānivāsaṃ, yuvānaṃ,",
    "GSP33nysu__2u:13978": "mṛgaṃ na bhīmaṃ siṃhamiva bhīṣaṇam, ugram ugrāṇāṃ daityānām, upahantunam",
    "GSP33nysu__2u:13979": "upahantāraṃ, nṛhariṃ, stuhi stauṣi /",
    "GSP33nysu__2u:13980": "sa evaṃ stavāna stuvaṃstvaṃ, jaritre stotre, tvāṃ stuvantaṃ mām /",
    "GSP33nysu__2u:13981": "mṛḷa mṛḍaya sukhasya /",
    "GSP33nysu__2u:13982": "te senāścāsmadanyameva nivapantu ghnantviti /",
    "GSP33nysu__2u:13983": "“rudrasya'; ityanenājñatvaṃ pāratantryaṃ mṛtiśca /",
    "GSP33nysu__2u:13984": "āropitaṃ dhanurhanāvavaṣṭabhyāvasthitasya rudrasya śiro jyāyāṃ (vabhrirū)kāmarūpeṇendreṇa chinnāyāmutkṣiptā dhanurārtnirutpipeṣa cicchedeti /",
    "GSP33nysu__2u:13985": "“kumāraḥ'; ityanenāpi pāratantryaṃ janiśca /",
    "GSP33nysu__2u:13986": "he rudra kumāraḥ putro bhavān jagadvayāmohanāya kailāsamupayantaṃ, tvāṃ vandamānaṃ pitaraṃ kṛṣṇaṃ prati nanāma /",
    "GSP33nysu__2u:13987": "tena stutastvaṃ bhūreḥ puruṣārthasya dātāraṃ satpatiṃ gṛṇīṣe stauṣi stutavānasi /",
    "GSP33nysu__2u:13988": "evambhūtastvamasmābhiḥ stutaḥ asme 'smabhyaṃ bheṣajā bheṣajāni saṃsāravyādhinirasanāni jñānāni rāsi dadāsi dehīti /",
    "GSP33nysu__2u:13989": "“tava śriyaḥ'; ityanena parādhīnapadaprāptirjaniḥ pāratantryaṃ ca /",
    "GSP33nysu__2u:13990_0": "he rudra yat yebhyaste janima janmābhūtte maruto brahmaṇo 'tītavartamānāstava śriye sampade cāru sundaraṃ citramāścaryaṃ",
    "GSP33nysu__2u:13990_1": "upamaṃ upa samīpe mā lakṣmīryasya saṃvahanakartrī tattathoktam yadviṣṇoḥ padaṃ marjayantaḥ śodhitavantaḥ kṣālitavantaḥ /",
    "GSP33nysu__2u:13991": "tattvayā hṛdi nidhāyi nyadhāyi /",
    "GSP33nysu__2u:13992": "tena kāraṇena tvaṃ gonāṃ gavāṃ (vācāṃ) madhye guhyaṃ nāma nārāyaṇādikaṃ pāsi japopadeśādinā pālayasīti /",
    "GSP33nysu__2u:13993": "“aham'; ityanena mṛtiḥ /",
    "GSP33nysu__2u:13994": "ahaṃ brahmadviṣe brahmadviṣāṃ daityānāṃ śarave hiṃsakaṃ rudrāya rudraṃ hantavai hantumeva pralaye dhanurātanomi vistārayāmīti /",
    "GSP33nysu__2u:13995": "“yam'; ityanena parādhīnapadaprāptiḥ /",
    "GSP33nysu__2u:13996": "ahaṃ yaṃ yaṃ rudraṃ kartuṃ kāmaye taṃ tamugraṃ rudraṃ kṛṇomi karomi evaṃ taṃ brahmāṇaṃ tamṛṣiṃ taṃ sumedhāṃ sumedhasaṃ karomīti /",
    "GSP33nysu__2u:13997": "“mā'; ityanenājñatvam /",
    "GSP33nysu__2u:13998": "atītānāgatavartamānā guhyābhimānino devā rudrā api no 'smākamupāsyamṛtaṃ",
    "GSP33nysu__2u:13999": "jñānarūpaṃ brahma māgurna jñātavanta iti /",
    "GSP33nysu__2u:14000": "ghnannityanena mṛtiḥ /",
    "GSP33nysu__2u:14001": "guhyābhimānidevānghnannīśvaro varpasā balena sarvamabhyabhūdabhibhūtavāniti /",
    "GSP33nysu__2u:14002": "“ekaḥ'; ityanena pralaye 'bhāvo janiśca /",
    "GSP33nysu__2u:14003": "“tasmāt'; ityanena janiḥ /",
    "GSP33nysu__2u:14004": "parameśvararoṣajo rudra ityarthaḥ /",
    "GSP33nysu__2u:14005": "samprasādo brahmā /",
    "GSP33nysu__2u:14006": "“teṣām'; ityādivākyaiḥ pāratantryam /",
    "GSP33nysu__2u:14007": "teṣāṃ devānāṃ yaśo, vaiṣṇavaṃ makhaṃ viṣṇumakhe paśutvena niyuktaṃ rudramārchatprāptavaditi",
    "GSP33nysu__2u:14008": "devā yajñena rudreṇa paśunā yajñaṃ viṣṇumayajanteti /",
    "GSP33nysu__2u:14009": "devāḥ puruṣaṃ rudraṃ paśumabadhnanniti /",
    "GSP33nysu__2u:14010": "yo bhūtānāmadhipatī rudraḥ sa viṣṇorājñārūpāyāṃ tantyāṃ carati vṛṣā prasiddhatantyāmiveti",
    "GSP33nysu__2u:14011": "etāsāṃ śrutīnāmetadarthatvopapādanaṃ tvacāryeṇaivānyatrodāhṛtebhyo vākyebhyaṣṭīkātaścāvagantavyam",
    "GSP33nysu__2u:14012": "ata eva sāmarthyādityuktam /",
    "GSP33nysu__2u:14013": "sūtrārthamupasaṃharati- sadoṣatvāditi //",
    "GSP33nysu__2u:14014": "... sadoṣatvānneśaḥ paśupatistataḥ // MAnuv_2,2.258cd //",
    "GSP33nysu__2u:14015": "tataḥ śrutibalena sadoṣatvātpaśupatiḥ īśo jagatkartā na bhavati /",
    "GSP33nysu__2u:14016": "doṣi(ṇo)yajñadattasyeva jagatkartṛtvānupapatteriti /",
    "GSP33nysu__2u:14017": "yuktyantareṇa śivasya jagatkartṛtvamapākartuṃ sūtram oṃ sambandhānupapatteśca oṃ // iti /",
    "GSP33nysu__2u:14019": "tasyārthamāha- aśarīratvata iti //",
    "GSP33nysu__2u:14020": "saṃbandhānupapatteś ca |",
    "GSP33nysu__2u:14021": "aśarīratvatastasya sambandho jagatā kvacit /",
    "GSP33nysu__2u:14022": "kartṛtvena na yujyeta ... // MAnuv_2,2.259a-c //",
    "GSP33nysu__2u:14023": "tasya śivasya /",
    "GSP33nysu__2u:14024": "aśarīrasyāpi gaganāderjagatā sambandhadarśanātkathametadityata sambandhameve vyākhyāti /",
    "GSP33nysu__2u:14025": "kvacit kārye /",
    "GSP33nysu__2u:14026": "kartṛtveneti /",
    "GSP33nysu__2u:14027": "kāyarkartṛtvalakṣaṇaḥ sambandho na yujyata ityarthaḥ /",
    "GSP33nysu__2u:14028": "kvacidityanena kutaḥ sarvakartṛtvamiti sūcayati /",
    "GSP33nysu__2u:14029": "ayamatra prayogaḥ /",
    "GSP33nysu__2u:14030": "śivo na kartāśarīratvāt suptapralīnavaditi /",
    "GSP33nysu__2u:14031": "nanu śivaḥ siddho na vā /",
    "GSP33nysu__2u:14032": "na dvitīyaḥ /",
    "GSP33nysu__2u:14033": "āśrayāsiddheḥ /",
    "GSP33nysu__2u:14034": "ādye tu kartṛtvenaiva siddha iti dharmigrāhakamānavirodhaḥ /",
    "GSP33nysu__2u:14035": "kiñca bhavanmate('pi) śivasya kartṛtvaṃ śarīritvaṃ cāṅgīkriyata eva /",
    "GSP33nysu__2u:14036": "tathā cāpasiddhāntānyatarāsiddhī syātāmiti /",
    "GSP33nysu__2u:14037": "ucyate /",
    "GSP33nysu__2u:14038": "idamatrākūtam /",
    "GSP33nysu__2u:14039": "paśupaterjagatkāraṇatvaṃ vadanpraṣṭavyaḥ /",
    "GSP33nysu__2u:14040": "kiṃ pāśupatādiśāstrāṇyanumānāni (cā)vā'śrityedamucyate, uta śrutyādikam /",
    "GSP33nysu__2u:14041": "ādye tvatiprasaṅgo 'yamucyate /",
    "GSP33nysu__2u:14042": "yadi pāśupatādyāśrityedamucyate tarhi tasyāśarīratvamapi tataḥ siddhamiti tadapyaṅgīkāryaṃ syāt /",
    "GSP33nysu__2u:14043": "tathāca kartṛtvānupapattiriti /",
    "GSP33nysu__2u:14044": "ata eva na yujyateti liṅprayogaḥ /",
    "GSP33nysu__2u:14045": "dvitīye tu vakṣyata iti /",
    "GSP33nysu__2u:14046": "evañca na kaściddoṣaḥ /",
    "GSP33nysu__2u:14047": "śivasvarūpasya asmākaṃ śrutyāditaḥ siddherāśrayāsiddhayabhāvāt /",
    "GSP33nysu__2u:14048": "parasiddhenāśarīratvena kartṛtvābhāvāpādanāddharmigrāhakavirodhādyabhāvāt /",
    "GSP33nysu__2u:14049": "etena pāśupatādivirodhāt śrutayo 'nyathā yojyā iti nirastam /",
    "GSP33nysu__2u:14050": "nanvaśarīrasyāpi kartṛtve bādhakābhāvādvayāptividhuro 'yaṃ prasaṅgaḥ /",
    "GSP33nysu__2u:14051": "kārakaprayoktṛtvaṃ hi kartṛtvaṃ na śarīritvamityata āha- dehina iti //",
    "GSP33nysu__2u:14052": "... dehino jñānadṛṣṭitaḥ // MAnuv_2,2.259d //",
    "GSP33nysu__2u:14053": "satyaṃ kārakaprayoktṛtvameva kartṛtvaṃ na śarīritvamiti /",
    "GSP33nysu__2u:14054": "tacca na prayatnena vinā sambhavati /",
    "GSP33nysu__2u:14055": "na cecchāmantareṇa prayatnaḥ /",
    "GSP33nysu__2u:14056": "naca jñānādvinecchā /",
    "GSP33nysu__2u:14057": "naca śarīrādṛte jñānam /",
    "GSP33nysu__2u:14058": "dehināmeva jāgratāṃ jñānadarśanāt /",
    "GSP33nysu__2u:14059": "adehināṃ suptapralīnānāṃ cādarśanāt /",
    "GSP33nysu__2u:14060": "tataḥ kartṛtvasya vyāpakaṃ śarīraṃ śivādvayāvartamānaṃ tadapi vyāvartayatīti /",
    "GSP33nysu__2u:14061": "nanu jñānajanmanyeva śarīrasyopayogaḥ /",
    "GSP33nysu__2u:14062": "jñānasyendriyajanyatvāt /",
    "GSP33nysu__2u:14063": "indriyāṇāṃ ca śarīrasaṃyoganiyamāt /",
    "GSP33nysu__2u:14064": "nityajñānaśca bhagavāñchiva iti kiṃ tasya śarīreṇeti /",
    "GSP33nysu__2u:14065": "evaṃ tarhi prayatnajanmanyevecchopayoginīti nityaprayatnasyecchāpi na syāt",
    "GSP33nysu__2u:14066": "tathecchotpattāveva jñānamupayujyata iti nityecchasya jñānamapi na syāt /",
    "GSP33nysu__2u:14067": "atha na prayatnamātraṃ kartṛtvam, api tarhi jñānecche api /",
    "GSP33nysu__2u:14068": "paridṛṣṭasāmarthyakārakaprayoktṛtvaṃ kartṛtvamiti hi vṛddhā iti cet /",
    "GSP33nysu__2u:14069": "tathāpīcchātyāge bādhakābhāvāt /",
    "GSP33nysu__2u:14070": "kutaścaivaṃ kalpanīyam /",
    "GSP33nysu__2u:14071": "kulālādau tathā darśanāditi cet /",
    "GSP33nysu__2u:14072": "kiṃ tatra śarīraṃ na dṛṣṭam /",
    "GSP33nysu__2u:14073": "dṛṣṭamapyanupayuktamiti cet /",
    "GSP33nysu__2u:14074": "kinniyamābhāvādevamāśrīyate, anyatropakṣayādvā /",
    "GSP33nysu__2u:14075": "nādyaḥ /",
    "GSP33nysu__2u:14076": "vyabhicārābhāvāt /",
    "GSP33nysu__2u:14077": "śarīrapreraṇe 'paraṃ śarīraṃ nāstīti cenna /",
    "GSP33nysu__2u:14078": "tenaiva saśarīratvāt /",
    "GSP33nysu__2u:14079": "na dvitīyaḥ /",
    "GSP33nysu__2u:14080": "nirastatvāt /",
    "GSP33nysu__2u:14081": "anyathā jñānādīnāmapyanupayogaprasaṅgaḥ /",
    "GSP33nysu__2u:14082": "kutaścāsya nityajñānatvasiddhiḥ /",
    "GSP33nysu__2u:14083": "āgamāditi cenna /",
    "GSP33nysu__2u:14084": "parasparāśrayaprasaṅgāt /",
    "GSP33nysu__2u:14085": "siddhe hyāgamaprāmāṇye nityajñāneśvarasiddhistatsiddhau cāgamasya tatpraṇītatvena prāmāṇyasiddhiriti",
    "GSP33nysu__2u:14086": "uktadoṣaparihāramāśaṅkaya tannirāsāya sūtram oṃ karaṇavaccenna bhogādibhyaḥ oṃ // iti /",
    "GSP33nysu__2u:14088": "tannetyantaṃ tāvadvayācaṣṭe- naceti //",
    "GSP33nysu__2u:14089": "karaṇavac cen na bhogādibhyaḥ |",
    "GSP33nysu__2u:14090": "na ca dehādivad viśvamasya syād ... // MAnuv_2,2.260ab //",
    "GSP33nysu__2u:14091": "yaduktamaśarīratvācchivasya kartṛtvānupapattiriti /",
    "GSP33nysu__2u:14092": "tadasat /",
    "GSP33nysu__2u:14093": "kulālādayo hi kartāro daṇḍādikaṃ sākṣātprayatnenādhiṣṭhātumanīśānāstadadhiṣṭhānāya sākṣātprayatnādhiṣṭheyaṃ syāt /",
    "GSP33nysu__2u:14094": "tataḥ kimapareṇa śarīreṇa /",
    "GSP33nysu__2u:14095": "ata eva bhagavānviśvamūrtiriti gīyate /",
    "GSP33nysu__2u:14096": "na cādisṛṣṭeḥ prāk kārakābhāvaḥ /",
    "GSP33nysu__2u:14097": "māyāderanādervidyamānatvāt /",
    "GSP33nysu__2u:14098": "anyathā sṛṣṭayanupapatteriti /",
    "GSP33nysu__2u:14099": "ādipadenendriyāṇāṃ vakṣyamāṇasyādhiṣṭhānasya ca saṅgrahaḥ /",
    "GSP33nysu__2u:14100": "tadidaṃ nopapadyata ityarthaḥ /",
    "GSP33nysu__2u:14101": "kuto netyataḥ sautrahetuṃ vyākhyāti- bhogeti //",
    "GSP33nysu__2u:14102": "... bhogasambhavāt // MAnuv_2,2.260b //",
    "GSP33nysu__2u:14103": "yadi śivasya kārakagrāmaḥ sākṣātprayatnādhiṣṭheyaḥ syāttadā sa tasya sukhaduḥkhānubhavalakṣaṇabhogahetuḥ syāt /",
    "GSP33nysu__2u:14104": "sākṣātprayatnādhiṣṭheye 'smadādiśarīre tathā darśanāt /",
    "GSP33nysu__2u:14105": "karmārjitasyaiva tathātvamiti cenna /",
    "GSP33nysu__2u:14106": "sākṣātprayatnādhiṣṭheyatvena tathābhāvasyāpyāpatterbhogādimataśca neśvaratvam /",
    "GSP33nysu__2u:14107": "ataḥ śivasya bhogādiprasaṅgānneyaṃ kalpanā yukteti /",
    "GSP33nysu__2u:14108": "hetvantareṇa śivasya viśvakartṛtvaṃ nirākurvat oṃ adhiṣṭhānānupapatteśca oṃ //",
    "GSP33nysu__2u:14109": "iti sūtraṃ vyācaṣṭe- adhiṣṭhāna iti //",
    "GSP33nysu__2u:14110": "adhiṣṭhānānupapatteś ca |",
    "GSP33nysu__2u:14111": "adhiṣṭhāne sthitaḥ kartā kāryaṃ kurvan pratīyate // MAnuv_2,2.260cd //",
    "GSP33nysu__2u:14112": "yaḥ kartā kulālādiḥ sa pṛthivyādāvadhiṣṭhāne sthita eva ghaṭādikāryaṃ kurvanpratīyate /",
    "GSP33nysu__2u:14113": "natu niradhiṣṭhānaḥ kaścitkiñcitkurvāṇaḥ /",
    "GSP33nysu__2u:14114": "anena vyatirekāvinābhāvena niradhiṣṭhānatvasyākartṛtvena vyāptirupapāditā bhavati /",
    "GSP33nysu__2u:14115": "tataḥ kimityata āha- nāsyeti //",
    "GSP33nysu__2u:14116": "nāsyādhiṣṭhānayogo 'sti bhūtānāṃ praḷaye tadā // MAnuv_2,2.260ef //",
    "GSP33nysu__2u:14117": "asya śivasya /",
    "GSP33nysu__2u:14118": "tadā ādisṛṣṭisamaye /",
    "GSP33nysu__2u:14119": "kuto nāsti /",
    "GSP33nysu__2u:14120": "prāgutpannānāṃ pṛthivyādīnāṃ mahābhūtānāṃ pralaye sati /",
    "GSP33nysu__2u:14121": "tasmātkartṛtvamapi tasya nopapadyata iti śeṣaḥ /",
    "GSP33nysu__2u:14122": "nanu kārakāṇāmeva adhiṣṭhānatvaṃ bhaviṣyati /",
    "GSP33nysu__2u:14123": "maivam /",
    "GSP33nysu__2u:14124": "sādhiṣṭhānasya cetanasya bhogādiprasakteruktatvāt /",
    "GSP33nysu__2u:14125": "nanvayaṃ niradhiṣṭhānatvahetuḥ karturvipakṣātkulālādirvākartuḥ sapakṣādghaṭāderapi vyāvṛttatvādasādhāraṇaḥ",
    "GSP33nysu__2u:14126": "maivam /",
    "GSP33nysu__2u:14127": "gaganādau sapakṣe vṛtteḥ /",
    "GSP33nysu__2u:14128": "nanvidaṃ sūtradvayaṃ vyutkrameṇa kuto vyākhyātam /",
    "GSP33nysu__2u:14129": "sambandhānupapattyadhiṣṭhānānānupapattyorubhayorapi parihāraḥ karaṇavaccedityanena nirasyata iti jñāpanārtham /",
    "GSP33nysu__2u:14130": "yadi khalu yathākramameva vyākhyāyeta /",
    "GSP33nysu__2u:14131": "tadā sannihitādhiṣṭhānānupapattiparihāranirāsakamevedaṃ jñāyeta /",
    "GSP33nysu__2u:14132": "vyutkrameṇa tu ubhayamadhye vyākhyāne satyubhayasambandhi vijñāyata iti /",
    "GSP33nysu__2u:14133": "ata eva bhāṣye 'dhiṣṭhānādirūpamityuktamatra tu dehādivaditi /",
    "GSP33nysu__2u:14134": "nanu yuktaṃ kulālasyādhiṣṭhānasāpekṣatvaṃ śarīritvam /",
    "GSP33nysu__2u:14135": "śarīraṃ hi gurutvātprasaktapatanaṃ tatpratibandhāya sparśavadadhiṣṭhānamapekṣate /",
    "GSP33nysu__2u:14136": "anavasthitaśarīrasya kartṛtvāyogāt /",
    "GSP33nysu__2u:14137": "īśvarasya tu śarīravidhurasya kimadhiṣṭhānameva /",
    "GSP33nysu__2u:14138": "ihedaṃ jātamityadivyavahārastu gaganādikamāśrityopapatsyata ityata āha-",
    "GSP33nysu__2u:14139": "adehaścediti //",
    "GSP33nysu__2u:14140": "adehaścedasārvajñaḥ śilākāṣṭhādivat sadā // MAnuv_2,2.261ab //",
    "GSP33nysu__2u:14141": "sadetyanena vyāptimupapādayati /",
    "GSP33nysu__2u:14142": "ata eva śilākāṣṭhādivadityanekadṛṣṭāntopādānam /",
    "GSP33nysu__2u:14143": "tathāca kutaḥ sāvarjñam /",
    "GSP33nysu__2u:14144": "kutaśca sarvakartṛtvamiti bhāvaḥ /",
    "GSP33nysu__2u:14145": "syādetat /",
    "GSP33nysu__2u:14146": "na sarvathā sadāśivaḥ aśarīraḥ /",
    "GSP33nysu__2u:14147": "kintu līlayā śarīrāṇyapi gṛhṇāti /",
    "GSP33nysu__2u:14148": "tato nāyaṃ doṣaḥ /",
    "GSP33nysu__2u:14149": "naca bhogādiprāptiḥ /",
    "GSP33nysu__2u:14150": "līlayā gṛhītasya vigrahasya tadahetutvādityata āha- dehī cediti //",
    "GSP33nysu__2u:14151": "dehī cedantavāneva yajñadattanidarśanāt // MAnuv_2,2.261cd //",
    "GSP33nysu__2u:14152": "antavānmaraṇavānsyāt /",
    "GSP33nysu__2u:14153": "upalakṣaṇaṃ caitat /",
    "GSP33nysu__2u:14154": "duḥkhādimāṃśca syādityapi draṣṭavyam /",
    "GSP33nysu__2u:14155": "nanvasau vigraho na taddheturityuktam /",
    "GSP33nysu__2u:14156": "maivam /",
    "GSP33nysu__2u:14157": "śarīraṃ na bhogāyatanaṃ cetyasya vyāhatatvāt /",
    "GSP33nysu__2u:14158": "śarīratvenaiva tadanumānācca /",
    "GSP33nysu__2u:14159": "tadidamāha- eveti //",
    "GSP33nysu__2u:14160": "etena”antavattmasarvajñatā vā'; iti sūtraṃ vyākhyātaṃ bhavati /",
    "GSP33nysu__2u:14161": "pāṭhakramādarthakramo garīyānityato vyutkrameṇa vyākhyānam /",
    "GSP33nysu__2u:14162": "nanvevaṃ śivasya jagatkāraṇatvamapākurvatāṃ ko 'bhiprāyaḥ /",
    "GSP33nysu__2u:14163": "kimakartṛkamevedaṃ viśvamiti /",
    "GSP33nysu__2u:14164": "kiṃvā viṣṇukartṛkamiti /",
    "GSP33nysu__2u:14165": "nādyaḥ /",
    "GSP33nysu__2u:14166": "kāryasyākartṛkatve virodhāt /",
    "GSP33nysu__2u:14167": "apasiddhāntaprasakteśca /",
    "GSP33nysu__2u:14168": "na dvitīyaḥ /",
    "GSP33nysu__2u:14169": "viṣṇāvapi kartaryabhyupagamyamāne doṣāṇāmeṣāṃ samānatvena (sva)vyāhatatvāt",
    "GSP33nysu__2u:14170": "tathāhi yaduktamasāmañjasyaṃ śivasya tattāvadviṣṇāvapi samam /",
    "GSP33nysu__2u:14171": "“janitota viṣṇoḥ'; ityādau janmādidoṣaśravaṇāt /",
    "GSP33nysu__2u:14172": "sambandhānupapattyādikaṃ tu sphuṭamevetyata āha- naceti //",
    "GSP33nysu__2u:14173": "nacaitadakhilaṃ viṣṇau ... // MAnuv_2,2.262a //",
    "GSP33nysu__2u:14174": "etadakhilaṃ doṣajātaṃ, viṣṇāvapi viśvasya kartaryabhyupagate samānamiti na vācyam /",
    "GSP33nysu__2u:14175": "kutaḥ /",
    "GSP33nysu__2u:14176": "śrutyaiva sakaladoṣaparihāreṇa viṣṇorviśvakāraṇatvasya pratipāditatvāt /",
    "GSP33nysu__2u:14177": "nanu paśupaterapyevamāgamairanumānaiśca jagatkāraṇatā pratipāditaiva /",
    "GSP33nysu__2u:14178": "tataḥ ko viśeṣa ityata āha- śrutīti //",
    "GSP33nysu__2u:14179": "... śrutiprāmāṇyagauravāt // MAnuv_2,2.262b //",
    "GSP33nysu__2u:14180": "pāśupatādito 'pi śrutīnāṃ prāmāṇyasya gurutvāt /",
    "GSP33nysu__2u:14181": "etaduktaṃ bhavati /",
    "GSP33nysu__2u:14182": "pāśupatādikaṃ hi śive jagatkartari sarvajñe siddhe tatpraṇītatvena pramāṇatvena niścīyeta",
    "GSP33nysu__2u:14183": "niścite ca tatprāmāṇye śivasyaivaṃvidhasya siddhirityanyonyāśrayatā duravadhāraṇaprāmāṇyam",
    "GSP33nysu__2u:14184": "anyataḥ śivasyaivaṃvidhatāsiddhāvalamanena /",
    "GSP33nysu__2u:14185": "na cānyattādṛśaṃ pramāṇamasti /",
    "GSP33nysu__2u:14186": "anumānānāṃ dūṣitatvāt /",
    "GSP33nysu__2u:14187": "nacaivaṃ śrutiprāmāṇyam /",
    "GSP33nysu__2u:14188": "apauruṣeyatvena karaṇadoṣāṇāṃ bādhakapratyayasya cābhāve sati tasya niṣkampameva svato niścitatvāt",
    "GSP33nysu__2u:14189": "ato niścitapramāṇabhāvayā śrutyā vidhūtāvadyagandhaṃ viṣṇorjagatkāraṇatvaṃ siddhayatyeveti",
    "GSP33nysu__2u:14190": "kāstāḥ śrutaya ityatastā udāharati- mana iti //",
    "GSP33nysu__2u:14191": "manobuddhayaṅgitāṃ viṣṇorlakṣayāmo ya eva saḥ // MAnuv_2,2.262cd //",
    "GSP33nysu__2u:14192": "sa eva deho vijñānamaiśvaryaṃ śaktirūrjitā /",
    "GSP33nysu__2u:14193": "deho viṣṇorna te viṣṇo vāsudevo 'grato 'bhavat // MAnuv_2,2.263 //",
    "GSP33nysu__2u:14194": "eko nārāyaṇastvāsīnna brahmā naca śaṅkaraḥ /",
    "GSP33nysu__2u:14195": "ajasya nābhāvadhyekamarpitaṃ mātrayā paraḥ // MAnuv_2,2.264 //",
    "GSP33nysu__2u:14196": "saddehaḥ sukhagandhaśca jñānabhāḥ satparākramaḥ /",
    "GSP33nysu__2u:14197": "jñānajñānaḥ sukhasukhaḥ sa viṣṇuḥ paramākṣaraḥ // MAnuv_2,2.265 //",
    "GSP33nysu__2u:14198": "ānanda eka evāgra āsīnnārāyaṇaḥ prabhuḥ /",
    "GSP33nysu__2u:14199": "priyaṃ tasya śire modapramodau ca bhujau hareḥ // MAnuv_2,2.266 //",
    "GSP33nysu__2u:14200": "ānando madhyato brahma pucchaṃ nānyadabhūt kvacit /",
    "GSP33nysu__2u:14201": "manaso 'syābhavad brahmā lalāṭādapi śaṅkaraḥ // MAnuv_2,2.267 //",
    "GSP33nysu__2u:14202": "pakṣayorgaruḍaḥ śeṣo mukhādāsa sarasvatī /",
    "GSP33nysu__2u:14203": "sahasraśīrṣā puruṣaḥ sahasrākṣaḥ sahasrapāt // MAnuv_2,2.268 //",
    "GSP33nysu__2u:14204": "anena”buddhimano 'ṅgapratyaṅgavattāṃ bhagavato lakṣayāmāha /",
    "GSP33nysu__2u:14205": "buddhimānmanovānaṅgavānpratyaṅgavān'; iti śrutimupādatte /",
    "GSP33nysu__2u:14206": "“ya eva'; ityanena”yadātmako bhagavāṃstadātmikā vyaktiḥ kimātmako",
    "GSP33nysu__2u:14207": "bhagavānjñānātmaka aiśvaryātmakaḥ śaktyātmakaḥ'; iti /",
    "GSP33nysu__2u:14208": "ūrjitā balavatī /",
    "GSP33nysu__2u:14209": "sarvatrāpratibaddhā /",
    "GSP33nysu__2u:14210": "etadātamako bhagavāṃstatastasya deho 'pyetadātmaka iti śrutilabdho 'rthaḥ",
    "GSP33nysu__2u:14211": "“na te viṣṇau'; ityanena”na te viṣṇo jāyamāno na jāto devamahimnaḥ",
    "GSP33nysu__2u:14212": "paramantamāpa'; iti /",
    "GSP33nysu__2u:14213": "“vāsudevaḥ'; ityanena”vāsudevo vā idamagra āsīt'; iti /",
    "GSP33nysu__2u:14214": "“mātrayā'; ityanena”paro mātrayā tanvā vṛdhāna na te mahitvamanvaśnuvanti'; iti /",
    "GSP33nysu__2u:14215": "kathametābhiḥ śrutibhirabhipretārthasiddhirityatastāsāṃ tātparyamāha-",
    "GSP33nysu__2u:14216": "ityādīti //",
    "GSP33nysu__2u:14217": "ityādiśrutisandarbhabalānnityaguṇātmanaḥ /",
    "GSP33nysu__2u:14218": "viṣṇordehājjagat sarvamāvirāsīditīyate // MAnuv_2,2.269 //",
    "GSP33nysu__2u:14219": "nityaścāsau guṇātmā ceti tathoktaḥ /",
    "GSP33nysu__2u:14220": "tasmāt /",
    "GSP33nysu__2u:14221": "tatra”buddhiḥ'; iti śrutyā viṣṇordehavattvamavagamyate /",
    "GSP33nysu__2u:14222": "aṅgaṃ dehaḥ, pratyaṅgāni hastādīni, lakṣayāmahe jñāpayāmaḥ /",
    "GSP33nysu__2u:14223": "kathaṃ buddhimānityādi /",
    "GSP33nysu__2u:14224": "“yadātmako bhagavān'; ityanayā bhagavato dehasya jñānādiguṇātmakatvāt /",
    "GSP33nysu__2u:14225": "vyaktiḥ dehaḥ /",
    "GSP33nysu__2u:14226": "“na te viṣṇau'; ityanā bhagavo dehasya jñānādiguṇātmakatvamanādinityatvam",
    "GSP33nysu__2u:14227": "jātādibhiraprāpyamahitvasyānyathānupapatteḥ /",
    "GSP33nysu__2u:14228": "“vāsudevaḥ'; iti śrutidvayenānādinityadehatvam /",
    "GSP33nysu__2u:14229": "“ajasya'; ityanayā dehavattvaṃ tasyāpyajatvam /",
    "GSP33nysu__2u:14230": "“paro mātrayā'; ityanayā deśakālaguṇairaparicchinnatanutvam /",
    "GSP33nysu__2u:14231": "“saddehaḥ'; ityādiśrutidvayena janmādidoṣarahitaguṇātmadehavattvam /",
    "GSP33nysu__2u:14232": "saddeho janmādidoṣarahitadehaḥ /",
    "GSP33nysu__2u:14233": "sukhagandhaḥ sugandhaḥ /",
    "GSP33nysu__2u:14234": "jñānabhā na tu taijasabhāḥ /",
    "GSP33nysu__2u:14235": "jñānajñāna ityāderatiśayitajñāna ityādirityarthaḥ /",
    "GSP33nysu__2u:14236": "priyādiśabdāḥ sukhaviśeṣavācinaḥ /",
    "GSP33nysu__2u:14237": "anyat prākṛtādikam /",
    "GSP33nysu__2u:14238": "“manasaḥ'; ityādiśrutidvayena dehavattvaṃ tato jagato janma ca /",
    "GSP33nysu__2u:14239": "“brāhmaṇo 'sya'; ityādivākyaśeṣāt /",
    "GSP33nysu__2u:14240": "pakṣayoḥ pārśvayoḥ /",
    "GSP33nysu__2u:14241": "atra kāsucit śrutiṣu vivakṣitārtho na sphuṭaṃ pratīyate /",
    "GSP33nysu__2u:14242": "kintūpapattisādhya ityāśayavatoktam- balāditi //",
    "GSP33nysu__2u:14243": "āvirāsīdityanena satkāryavādaṃ sūcayati /",
    "GSP33nysu__2u:14244": "īyate jñāyate /",
    "GSP33nysu__2u:14245": "atra sakalajagatkāraṇatvasyaiva śrutisiddhatve sarvadoṣaparihāraḥ sidhyatyeva /",
    "GSP33nysu__2u:14246": "nahi doṣeṣu satsu tatsambhavati /",
    "GSP33nysu__2u:14247": "tathāpi dehābhāvaprayuktāni dūṣaṇāni prayuktāni /",
    "GSP33nysu__2u:14248": "tasya ca dehasya jñānānandādiguṇātmakatvena jananādidoṣaparihāro 'pi",
    "GSP33nysu__2u:14249": "siddhaḥ /",
    "GSP33nysu__2u:14250": "janitotetyādivākyaṃ tu bahvībhirniravakāśādibhiḥ śrutibhiḥ viruddhamanyathāvyākhyeyam /",
    "GSP33nysu__2u:14251": "tadidamuktam- sandarbhabalāditi //",
    "GSP33nysu__2u:14252": "syādetat /",
    "GSP33nysu__2u:14253": "deho jñānānandādiguṇātmānādinityaścetyetacchaśo viṣāṇavānitivadviruddham /",
    "GSP33nysu__2u:14254": "yo dehaḥ sa bhautiko janmādimāniti niyamadarśanāt /",
    "GSP33nysu__2u:14255": "tato viṣṇordehamaṅgīkṛtya tasyābhautikatvādyaṅgīkāre śaśasyāpi viṣāṇitvamaṅgīkāryamityato dehasyābhautikatvādinā virodhaṃ tāvadapākaroti-",
    "GSP33nysu__2u:14256": "mānasattvāditi //",
    "GSP33nysu__2u:14257": "mānavattvād virodhaḥ ko ... // MAnuv_2,2.270a //",
    "GSP33nysu__2u:14258": "ka ityākṣepe /",
    "GSP33nysu__2u:14259": "nāsti virodha ityarthaḥ /",
    "GSP33nysu__2u:14260": "idānīṃ śaśaviṣāṇapratibandīṃ mocayati- neti //",
    "GSP33nysu__2u:14261": "... nāmānaṃ kvacidiṣyate // MAnuv_2,2.270b //",
    "GSP33nysu__2u:14262": "aṅgīkurmaḥ śaśaviṣāṇamapi /",
    "GSP33nysu__2u:14263": "yadi parameśvaravigrahasyānandādyātmakatvamasti prāmāṇikaṃ syāt /",
    "GSP33nysu__2u:14264": "nacaivam /",
    "GSP33nysu__2u:14265": "nahyaprāmāṇikaṃ kenāpi kadāpi kvacidapyeṣyuṃ śakyata iti /",
    "GSP33nysu__2u:14266": "nanu prāmāṇikatve 'pi virodhābhāvaḥ kathamityata āha- avirodha iti //",
    "GSP33nysu__2u:14267": "avirodho virodhaśca mānenaiva hi gamyate // MAnuv_2,2.270cd //",
    "GSP33nysu__2u:14268": "yayoḥ kvacitsahadarśanaṃ tayoravirodhaḥ /",
    "GSP33nysu__2u:14269": "yayostu niyamena vyadhikaraṇatayaiva daśarnaṃ tayoḥ virodha ityevaṃ sahadarśanāsahadarśanalakṣaṇena mānena (hi)",
    "GSP33nysu__2u:14270": "vastūnāmavirodhavirodhāvavagantavyau /",
    "GSP33nysu__2u:14271": "tanniyamākasyānyasyābhāvāt /",
    "GSP33nysu__2u:14272": "ataḥ pramāṇena sahadṛṣṭe 'rthe virodhaḥ kathaṃ syādvayāghātāditi /",
    "GSP33nysu__2u:14273": "upasaṃharati- ata iti //",
    "GSP33nysu__2u:14274": "ata uktaṃ samastaṃ ca vāsudevasya yujyate // MAnuv_2,2.271ab //",
    "GSP33nysu__2u:14275": "pramāṇaiḥ sahadṛṣṭe 'rthe virodhasyānāśaṅkanīyatvāt /",
    "GSP33nysu__2u:14276": "uktam udāhṛtābhiḥ śrutibhiḥ /",
    "GSP33nysu__2u:14277": "samastaṃ cidānandādyātmakaniravadyavigraheṇa jagatkāraṇatvam /",
    "GSP33nysu__2u:14278": "etaccārūpavadevetyādinā vakṣyamāṇaṃ śiṣyahitaiṣiṇā'cāryeṇātroktamiti",
    "GSP33nysu__2u:14279": "jñātavyam /",
    "GSP33nysu__2u:14280": "nanvetadasmākamapi samānam /",
    "GSP33nysu__2u:14281": "tathāhi /",
    "GSP33nysu__2u:14282": "yadyapi pāśupatādikamaśakyāvadhāraṇapramāṇabhāvam /",
    "GSP33nysu__2u:14283": "tathāpi”jñātvā śivaṃ śāntimatyantameti /",
    "GSP33nysu__2u:14284": "'”eko rudro na dvitīyāya tasthe /",
    "GSP33nysu__2u:14285": "'”sa imān lokānīśata īśanībhiḥ'; ityādyāḥ śrutayastāvacchivasya jagajjanmādihetutāmācakṣate",
    "GSP33nysu__2u:14286": "śivādināmopetatvāt /",
    "GSP33nysu__2u:14287": "naca tathāvidhasyāsamañjasatvaṃ sambhavatītyudāhṛtāḥ śrutayo 'nyathā",
    "GSP33nysu__2u:14288": "yojyāḥ /",
    "GSP33nysu__2u:14289": "ataḥ sambandhānupapattyādikaṃ śrutirevābhāsayiṣyati /",
    "GSP33nysu__2u:14290": "tadghaṭakaṃ vā kimapi kalpayiṣyatītyata āha- śivādīti //",
    "GSP33nysu__2u:14291": "śivādināmayuktāśca śrutayo viṣṇuvācakāḥ // MAnuv_2,2.271cd //",
    "GSP33nysu__2u:14292": "bhavedevaṃ yadyetāḥ śrutayaḥ śivaparāḥ syuḥ /",
    "GSP33nysu__2u:14293": "nacaivam /",
    "GSP33nysu__2u:14294": "kintu śivādināmayuktā api viṣṇuviṣayā eva /",
    "GSP33nysu__2u:14295": "nanvetatkutaḥ /",
    "GSP33nysu__2u:14296": "evaṃ satyasmābhirapi vaktuṃ śakyata eva /",
    "GSP33nysu__2u:14297": "eko nārāyaṇa ityādyā api śrutayaḥ śivaparā iti /",
    "GSP33nysu__2u:14298": "maivam /",
    "GSP33nysu__2u:14299": "śivādināmnāṃ viṣṇau śaktimattvāt /",
    "GSP33nysu__2u:14300": "nārāyaṇādināmnāṃ śive śaktyabhavāt /",
    "GSP33nysu__2u:14301": "atrāpi kiṃ mānamityata āha- nāmānīti //",
    "GSP33nysu__2u:14302": "nāmāni sarvāṇi ca yameko yo devanāmadhāḥ /",
    "GSP33nysu__2u:14303": "viṣṇunāmāni nānyasya sarvanāmā hariḥ svayam // MAnuv_2,2.272 //",
    "GSP33nysu__2u:14304": "na nārāyaṇanāmāni tadanyeṣvapare harau /",
    "GSP33nysu__2u:14305": "ityādiśrutayastatra mānaṃ coktaḥ samanvayaḥ // MAnuv_2,2.273 //",
    "GSP33nysu__2u:14306": "anena”nāmāni viśvābhi na santi loke'; ityādikāṃ śrutimupādatte /",
    "GSP33nysu__2u:14307": "“ekaḥ'; ityanena /",
    "GSP33nysu__2u:14308": "“yo devānāṃ nāmadhā eka eveti /",
    "GSP33nysu__2u:14309": "nāmāni dhatta iti nāmadhāḥ /",
    "GSP33nysu__2u:14310": "nānyasya vācakāni /",
    "GSP33nysu__2u:14311": "na tadanyeṣu vartante /",
    "GSP33nysu__2u:14312": "apare śivādiśabdāḥ /",
    "GSP33nysu__2u:14313": "uktaḥ samanvayaśca tatra mānamiti sambandhaḥ /",
    "GSP33nysu__2u:14314": "samanvayagrahaṇenaitadapi parihṛtam /",
    "GSP33nysu__2u:14315": "etā api śrutīrahaṃ śivādivi(vavi)ṣayatayā vyākhyāsyāmīti /",
    "GSP33nysu__2u:14316": "upakramādibhirliṅgādibhiśca bhagavatparatayā niścitatvāditi /",
    "GSP33nysu__2u:14317": "mā bhūcchatibhiḥ śivasya jagatkāraṇatvāvadhāraṇaṃ śaivapurāṇaistu bhaviṣyati /",
    "GSP33nysu__2u:14318": "naca tānyapi viṣṇuparāṇi /",
    "GSP33nysu__2u:14319": "upakramādibalena śivaviṣayatayā niścitatvādityata āha- purāṇānīti /",
    "GSP33nysu__2u:14320": "purāṇāni purāṇādyairviruddhatvānna tat pramā // MAnuv_2,2.274ab //",
    "GSP33nysu__2u:14321": "purāṇādyaiḥ vaiṣṇavaiḥ /",
    "GSP33nysu__2u:14322": "viruddhatvāt prāk prābalyacintāyāḥ satpratipakṣatvāt /",
    "GSP33nysu__2u:14323": "taduttaraṃ bādhitatvācca /",
    "GSP33nysu__2u:14324": "tat tatra, śivasya jagatkāraṇatve /",
    "GSP33nysu__2u:14325": "na kevalaṃ vaiṣṇavādipurāṇādiviruddhatvādapramāṇaṃ śaivapurāṇam /",
    "GSP33nysu__2u:14326": "kintu śaivapramāṇa(purāṇa)viruddhatvādapītyāha- taditi /",
    "GSP33nysu__2u:14327": "tadviruddheṣu no mānaṃ pūrvāparavirodhataḥ // MAnuv_2,2.274cd //",
    "GSP33nysu__2u:14328": "tadviruddheṣu śaivapurāṇādiviruddheṣu śivajagatkāraṇādiṣu no mānam /",
    "GSP33nysu__2u:14329": "śaivapurāṇamiti śeṣaḥ /",
    "GSP33nysu__2u:14330": "kathaṃ śaivapurāṇasya śaivapurāṇavirodha ityata āha- pūrveti //",
    "GSP33nysu__2u:14331": "etaccānyatra darśitam /",
    "GSP33nysu__2u:14332": "kiñca śaivavaiṣṇavapakṣapātaśūnyabrāhmapurāṇaviruddhatvācca śaivapurāṇaṃ vimate 'rthe na mānamityāha- sameti //",
    "GSP33nysu__2u:14333": "samabrāhmavirodhācca ... // MAnuv_2,2.275b //",
    "GSP33nysu__2u:14334": "idamapyanyatra darśitam /",
    "GSP33nysu__2u:14335": "evaṃ tarhi vaiṣṇavānāmapi purāṇādīnāmaprāmāṇyaṃ syāt /",
    "GSP33nysu__2u:14336": "teṣāmapi śaivabrāhmapurāṇaviruddhatvātpūrvāparavirodhāccetyata āha-",
    "GSP33nysu__2u:14337": "niyamāditi //",
    "GSP33nysu__2u:14338": "... niyamād vaiṣṇaveṣvapi // MAnuv_2,2.275b //",
    "GSP33nysu__2u:14339": "ekaprakāratvāt /",
    "GSP33nysu__2u:14340": "pūrvāparavirodhābhāvāt /",
    "GSP33nysu__2u:14341": "śaivādipurāṇānāmetatpratibandhakatvādyasāmarthyādityaperarthaḥ /",
    "GSP33nysu__2u:14342": "teṣāṃ nāprāmāṇyamiti śeṣaḥ /",
    "GSP33nysu__2u:14343": "nanu vaiṣṇaveṣvapi purāṇādiṣu śivādīnāṃ jagatkāraṇatvādikaṃ viṣṇunā tadīyastutyādikāraṇaṃ ca pratīyata eva /",
    "GSP33nysu__2u:14344": "tatkathaṃ niyama ucyata ityata āha- mohārthamiti //",
    "GSP33nysu__2u:14345": "mohārthamuktitaścaiva ... // MAnuv_2,2.275c //",
    "GSP33nysu__2u:14346": "śivādīnāṃ jagatkāraṇatvāderayogyajanavyāmohanārthamevoktiḥ,",
    "GSP33nysu__2u:14347": "caśabdādviṣṇunā śivastutyādermohārthaṃ kṛtasyānuvādataśca niyamo na viruddha iti /",
    "GSP33nysu__2u:14348": "kathaṃ śaivapurāṇādīnāṃ pratirodhakatvādyasāmathyarmityata āha-",
    "GSP33nysu__2u:14349": "mohārthamiti //",
    "GSP33nysu__2u:14350": "śaivapurāṇādīnāṃ mohārthameva uktitaḥ kṛtatvāt /",
    "GSP33nysu__2u:14351": "caśabdena vaiṣṇavānāṃ tattvajñānātharmeva kṛtatvāt /",
    "GSP33nysu__2u:14352": "atra cārthe 'nyatra pramāṇānyuktāni /",
    "GSP33nysu__2u:14353": "adhikaraṇārthamupasaṃharati- viṣṇuriti //",
    "GSP33nysu__2u:14354": "... viṣṇureko guṇārṇavaḥ // MAnuv_2,2.275d //",
    "GSP33nysu__2u:14355": "tasmāditi siddhamiti śeṣaḥ /",
    "GSP33nysu__2u:14356": "nanu skandādimatānyapyuktārthavirodhīni santi tāni kuto 'tra na nirākriyanta ityata āha- skandeti",
    "GSP33nysu__2u:14357": "skandasūryagaṇeśādimatāni nyāyato 'mutaḥ /",
    "GSP33nysu__2u:14358": "nirākṛtāny ... // MAnuv_2,2.276a-c //",
    "GSP33nysu__2u:14359": "amuto nyāyataḥ pāśupatamatanirākaraṇanyāyataḥ /",
    "GSP33nysu__2u:14360": "ato na nirākriyanta iti śeṣaḥ /",
    "GSP33nysu__2u:14361": "kathamanena nyāyena tannirākaraṇamityata āha- aśeṣeṇeti //",
    "GSP33nysu__2u:14362": "... aśeṣeṇa siddhāntasyāviśeṣataḥ // MAnuv_2,2.276cd //",
    "GSP33nysu__2u:14363": "kātsnaryena tadīyasiddhāntānāṃ pāśupatasiddhāntasya cāviśeṣataḥ /",
    "GSP33nysu__2u:14364": "kevaladevatāntaraparigraheṇaiva siddhāntabhedaḥ /",
    "GSP33nysu__2u:14365": "prakriyā tu sarvatra samānaiva /",
    "GSP33nysu__2u:14366": "ataḥ pūrvanirākaraṇanyāyenaiva tannirākaraṇaṃ yuktameveti bhāvaḥ /",
    "GSP33nysu__2u:14367": "// iti śrīmannyāyasudhāyāṃ patyuradhikaraṇam //",
    "GSP33nysu__2u:14368": "[======= JNys_2,2.XI: utpatty(aśakty)adhikaraṇa =======]",
    "GSP33nysu__2u:14369": "// atha śrīmannyāyasudhāyāṃ utpattya(śaktya)dhikaraṇam //",
    "GSP33nysu__2u:14370": "// oṃ utpattyasambhavāt oṃ //",
    "GSP33nysu__2u:14371": "śāktaṃ matamatrāpākriyate /",
    "GSP33nysu__2u:14372": "na nirākartavyamevaitat /",
    "GSP33nysu__2u:14373": "skāndādimatavadasyāpi pūrvanyāyenaiva nirastatvāt /",
    "GSP33nysu__2u:14374": "yathā hi /",
    "GSP33nysu__2u:14375": "patyurityasya sthāne skandasyetyādi paṭhitvāsāmañjasye tadanusāriṇyaḥ śrutaya udāhriyante",
    "GSP33nysu__2u:14376": "sambandhānupapattyādikaṃ ca tadviṣayaṃ yojyate /",
    "GSP33nysu__2u:14377": "tathā śaktāvapi vaktuṃ śakyameva(te) /",
    "GSP33nysu__2u:14378": "anyathā skandādiśarnamapi pṛthagapākaraṇīyaṃ syāt /",
    "GSP33nysu__2u:14379": "athocyeta /",
    "GSP33nysu__2u:14380": "śāktamate pāśupatādācārabhedādervidyamānatvāttatsiddhāntāviśeṣo nāstīti /",
    "GSP33nysu__2u:14381": "tanna /",
    "GSP33nysu__2u:14382": "saurādimateṣvapi tasya vidyamānatvāt /",
    "GSP33nysu__2u:14383": "atha kiṃ tena /",
    "GSP33nysu__2u:14384": "devatāviśeṣaparigrahamantareṇoktārthaviruddho dūṣyo 'tharḥ sarvatra samāna eveti brūṣe",
    "GSP33nysu__2u:14385": "tacchākte 'pi samānamityato naitadapi pṛthagapākaraṇīyamityata āha-",
    "GSP33nysu__2u:14386": "nirākṛtāviti //",
    "GSP33nysu__2u:14387": "utpattyasaṃbhavāt |",
    "GSP33nysu__2u:14388": "nirākṛtau viśeṣasya bhāvācchaktimataṃ pṛthak /",
    "GSP33nysu__2u:14389": "dūṣyate ... // MAnuv_2,2.277a-c //",
    "GSP33nysu__2u:14390": "satyam /",
    "GSP33nysu__2u:14391": "skandādivacchāktasyāpi matasya na pāśupatādviśeṣaḥ /",
    "GSP33nysu__2u:14392": "ata evoktadoṣagrāmaviṣayatvamapi /",
    "GSP33nysu__2u:14393": "tathāpi tatrāsādhāraṇasya dūṣaṇa(syāpi vi)sya vidyamānatvāttadvivakṣayā śaktimataṃ pṛthagbhaṅgayā dūṣyate sūtrakāreṇa /",
    "GSP33nysu__2u:14394": "utpattyasambhavo hi śāktasyaivāsādhāraṇadoṣo na tu puruṣadaivatānām /",
    "GSP33nysu__2u:14395": "etacca vakṣyāma iti /",
    "GSP33nysu__2u:14396": "evamadhikaraṇārambhamupapādyedānīṃ śāktamata(sthiti)mupanyasyati- mahatīti",
    "GSP33nysu__2u:14397": "... mahatī devī hrīṅkarī sarvakāraṇam /",
    "GSP33nysu__2u:14398": "tripurābhairavītyādināmabhiḥ sābhidhīyate // MAnuv_2,2.277c-f //",
    "GSP33nysu__2u:14399": "śaktimatamiti vartate /",
    "GSP33nysu__2u:14400": "sarvasyāgāminā itiśabdena sambandhaḥ /",
    "GSP33nysu__2u:14401": "devī mahatī sarvotkṛṣṭeti śaktimatamiti /",
    "GSP33nysu__2u:14402": "kathaṃ mahatītyata uktam- sarvakāraṇamiti //",
    "GSP33nysu__2u:14403": "sakalajagatsṛṣṭayādikāraṇatvāt sārvajñādisarvaguṇavatī samastadoṣadūrā",
    "GSP33nysu__2u:14404": "bha(ga)vatītyataḥ sarvotkṛṣṭeti /",
    "GSP33nysu__2u:14405": "nanvidaṃ śāstramanyonyavyāhataṃ kathaṃ pramāṇaṃ syāt /",
    "GSP33nysu__2u:14406": "bhuvaneśvarītantre hi saiva mahatī sarvakāraṇamiti cocyate /",
    "GSP33nysu__2u:14407": "tripurātantre tu tripuraiva /",
    "GSP33nysu__2u:14408": "tathā bhaivarītantre bhairavī /",
    "GSP33nysu__2u:14409": "evaṃ kubjikāditantreṣvanyā cānyā ca /",
    "GSP33nysu__2u:14410": "naca bahvīnāṃ sarvottamatvamupapadyata ityata uktam /",
    "GSP33nysu__2u:14411": "hrīṅkārī tripurā bhairavītyādināmabhiḥ sā bhagavatyekaivābhidhīyate /",
    "GSP33nysu__2u:14412": "ato na (nānyonya) vyāghāta iti /",
    "GSP33nysu__2u:14413": "śāktāśca trividhāḥ /",
    "GSP33nysu__2u:14414": "mahāvāmā madhyavāmā aṇuvāmāśceti /",
    "GSP33nysu__2u:14415": "eta eva kvacicchāktaśāmbhavā'ṇaśabdairucyante /",
    "GSP33nysu__2u:14416": "tatrādyānāṃ mataviśeṣaṃ darśayati- tasyā iti //",
    "GSP33nysu__2u:14417": "tasyāḥ sadāśivādyāśca jāyante devamānuṣāḥ /",
    "GSP33nysu__2u:14418": "bhūtabhautikamapyetaditi ... // MAnuv_2,2.278a-d //",
    "GSP33nysu__2u:14419": "tasyāḥ kevalāyā eva śakteḥ /",
    "GSP33nysu__2u:14420": "sadāśivagrahaṇena matāntarādbhedo darśitaḥ /",
    "GSP33nysu__2u:14421": "tatra sadāśivasya śaktito janmānabhyupagamāt /",
    "GSP33nysu__2u:14422": "evamupanyastaṃ mahāvāmamataṃ tāvadayuktamityāha- taditi //",
    "GSP33nysu__2u:14423": "... tannopapadyate // MAnuv_2,2.278d //",
    "GSP33nysu__2u:14424": "nirantaropanyastaṃ mahāvāmamataṃ taditi parāmṛśati /",
    "GSP33nysu__2u:14425": "kuta ityākāṅkṣāyāṃ sūtram utpattyasambhavāditi /",
    "GSP33nysu__2u:14426": "tadvayākhyātuṃ tāvadvayāptimupapādayati- dṛṣṭeti //",
    "GSP33nysu__2u:14427": "dṛṣṭā pumbhyaḥ sadā sṛṣṭiḥ strīpumbhyo vā viśeṣataḥ /",
    "GSP33nysu__2u:14428": "kevalābhyo nahi strībhyastata utpattyasambhavāt // MAnuv_2,2.279 //",
    "GSP33nysu__2u:14429": "nārcyaṃ mahāvāmamataṃ ... // MAnuv_2,2.280a //",
    "GSP33nysu__2u:14430": "atra sṛṣṭiśabdenāpattyotpattirvivakṣitā na sṛṣṭimātram /",
    "GSP33nysu__2u:14431": "tasya kevalābhyo 'pi strībhyo darśanāt /",
    "GSP33nysu__2u:14432": "sadeti vyabhicārābhāvaṃ sūcayati /",
    "GSP33nysu__2u:14433": "vāśabdastuśabdārthaḥ /",
    "GSP33nysu__2u:14434": "viśeṣataḥ prācuryeṇa /",
    "GSP33nysu__2u:14435": "keṣāñcideva hi droṇādīnāṃ sṛṣṭiḥ kevalebhyaḥ puruṣebhyo dṛṣṭā /",
    "GSP33nysu__2u:14436": "nanvacaturādisūtreṇa strīpuṃsebhya iti bhavitavyam /",
    "GSP33nysu__2u:14437": "strīpuṃbhya iti katham /",
    "GSP33nysu__2u:14438": "“samāsānto vidhiranityaḥ'; iti bhaviṣyati /",
    "GSP33nysu__2u:14439": "yadvā dvandvātparaḥ samāsānto 'sau nipātitaḥ /",
    "GSP33nysu__2u:14440": "atra tu strībhiḥ sahitāḥ pumāṃsaḥ (strīmumāṃsaste)tebhya iti na dvandva",
    "GSP33nysu__2u:14441": "iti na bhaviṣyati /",
    "GSP33nysu__2u:14442": "kevalābhyaḥ puru(ṣānugrahahīnābhyaḥ)ṣānanugṛhītābhyaḥ /",
    "GSP33nysu__2u:14443": "tataḥ kimityataḥ sūtraṃ vyākhyāti- tata iti //",
    "GSP33nysu__2u:14444": "yata evaṃ vyāptiryataśca prakṛtā(tiḥ) kevalā /",
    "GSP33nysu__2u:14445": "śivādīnāṃ tato janmāṅgīkārāt /",
    "GSP33nysu__2u:14446": "tataḥ kāraṇāttataḥ śakterapatyotpattyasambhavāt ityarthaḥ /",
    "GSP33nysu__2u:14447": "ayamatra prayogaḥ /",
    "GSP33nysu__2u:14448": "ādikālīnāpattyotpattirna kevalastrīkṛtā(kartṛkā) apatyotpattitvāt /",
    "GSP33nysu__2u:14449": "yāpattyotpattiḥ sā na kevalastrīkartṛkā /",
    "GSP33nysu__2u:14450": "yathā sampratipannā /",
    "GSP33nysu__2u:14451": "sā hi kadācit puruṣamātrātkvacitpuruṣānugṛhītābhyaḥ strībhyo dṛṣṭā /",
    "GSP33nysu__2u:14452": "na punaḥ kvāpi kevalābhyaḥ strībhyo dṛṣṭā /",
    "GSP33nysu__2u:14453": "yenoktavyāptervyabhicāraḥ syāditi /",
    "GSP33nysu__2u:14454": "yadvā śaktirnāpattyaprasavitrī kevalastrītvātsampratipannakevalastrīvat /",
    "GSP33nysu__2u:14455": "atra kevalābhyo na hi strībhya ityanvayakathanaṃ dṛṣṭetyādi tadvayabhicāraparihārārthamiti jñātavyam /",
    "GSP33nysu__2u:14456": "yadi vā kevalastrītvānnāpatyaprasavitrī cecchaktiḥ syāttadā kevalapu(lātpu)ruṣatvāt puruṣottamo 'pi tathā na syādityākṣepamapākartuṃ",
    "GSP33nysu__2u:14457": "prāgeva dṛṣṭetyādyuktam /",
    "GSP33nysu__2u:14458": "asiddhaṃ ca kevalatvaṃ tasya lakṣmīpaterityāśayena strīpuṃbhya ityuktam /",
    "GSP33nysu__2u:14459": "kevalābhya iti tu vyāptyupapādakam /",
    "GSP33nysu__2u:14460": "athavā yat”nirākṛtau viśeṣasya bhāvāt'; ityanenāsya doṣasyāsādhāraṇatvamuktam tadupapādanāya dṛṣṭetyādyupanyāsaḥ /",
    "GSP33nysu__2u:14461": "idānīmadhikāśaṅkayā matāntaramutthāpayati- vāmairiti //",
    "GSP33nysu__2u:14462": "... vāmairanyadudīryate // MAnuv_2,2.280b //",
    "GSP33nysu__2u:14463": "madhyavāmairityarthaḥ /",
    "GSP33nysu__2u:14464": "anyat mahāvāmasiddhāntāt /",
    "GSP33nysu__2u:14465": "kiṃ tadityata āha- śiveti //",
    "GSP33nysu__2u:14466": "śivopasarjanā śaktiḥ sasarjedaṃ samantataḥ // MAnuv_2,2.280 //",
    "GSP33nysu__2u:14467": "iti ... // MAnuv_2,2.281a //",
    "GSP33nysu__2u:14468": "śiva upasarjanaṃ yasyāḥ sā śivopasarjanā /",
    "GSP33nysu__2u:14469": "idamityasyaiva vyākhyānaṃ samantato deśe kāle ca vartamānaṃ kāryamiti /",
    "GSP33nysu__2u:14470": "etaduktaṃ bhavati /",
    "GSP33nysu__2u:14471": "notpattyasambhavo 'smanmate 'sti /",
    "GSP33nysu__2u:14472": "asmābhiḥ śivasahitāyāḥ śakterviśvaprasa(bha)vasyāṅgīkṛtatvāt /",
    "GSP33nysu__2u:14473": "nacaivaṃ (ta)dvayoḥ sarvotkṛṣṭatvaṃ viruddhamāpadyate /",
    "GSP33nysu__2u:14474": "śivasya śaktiṃ patyupasarjanatvāṅgīkārāditi /",
    "GSP33nysu__2u:14475": "etatpratiṣedhati- tacceti //",
    "GSP33nysu__2u:14476": "... taccopapannaṃ na ... // MAnuv_2,2.281ab //",
    "GSP33nysu__2u:14477": "atrāpyutpattyasambhavasyāparihārāditi bhāvaḥ /",
    "GSP33nysu__2u:14478": "na ca kartuḥ karaṇam |",
    "GSP33nysu__2u:14479": "... śivasyākaraṇatvataḥ /",
    "GSP33nysu__2u:14480": "adehatvād ... // MAnuv_2,2.281bc //",
    "GSP33nysu__2u:14481": "akaraṇatvata ityasyaiva svapadasya varṇanamadehatvāditi /",
    "GSP33nysu__2u:14482": "yadvākaraṇatvato jñānādikāraṇābhāvādityarthaḥ /",
    "GSP33nysu__2u:14483": "tadeva kathamityato 'karaṇatvato nirindriyatvādityuktam /",
    "GSP33nysu__2u:14484": "tadapi kuta ityata uktamadehatvāditi /",
    "GSP33nysu__2u:14485": "etaduktaṃ bhavati /",
    "GSP33nysu__2u:14486": "dehavatā hi śivenāpatyotpattau śakteḥ sācivyamācaraṇīyam /",
    "GSP33nysu__2u:14487": "na videhena /",
    "GSP33nysu__2u:14488": "tasya pra(vi)līnavadindriyādivijñānādivikalasya tadanupapatteḥ /",
    "GSP33nysu__2u:14489": "naca śivadehotpattau kevalāyāḥ śakteḥ śaktirasti /",
    "GSP33nysu__2u:14490": "prāguktadoṣāt /",
    "GSP33nysu__2u:14491": "anyathātrāpi tathopapattau śivāṅgīkāravaiyarthyāpatteśca /",
    "GSP33nysu__2u:14492": "naca śivasahitāyāḥ /",
    "GSP33nysu__2u:14493": "videhasya sāhāyyakaraṇānupapatteḥ /",
    "GSP33nysu__2u:14494": "ataḥ aṅgīkṛtasyāpi śivasyājāgalastanāyitatvenātrāpyutpattyasambhava eveti",
    "GSP33nysu__2u:14495": "matāntaramutthāpayati- api hīti //",
    "GSP33nysu__2u:14496": "... api hyanye brūyuḥ sarvajñamīśvaram // MAnuv_2,2.281cd //",
    "GSP33nysu__2u:14497": "aṇuvāmā ... // MAnuv_2,2.282a //",
    "GSP33nysu__2u:14498": "anye 'pītyanvayaḥ /",
    "GSP33nysu__2u:14499": "tāneva viśeṣanāmnā'ha- aṇuvāmā iti //",
    "GSP33nysu__2u:14500": "asya matasya loke pracuratāṃ sūcayituṃ hiśabdaḥ /",
    "GSP33nysu__2u:14501": "sarvajñamityupalakṣaṇam /",
    "GSP33nysu__2u:14502": "jagatsṛṣṭayādyupayuktasakalakāraṇopetam /",
    "GSP33nysu__2u:14503": "idamuktaṃ bhavati /",
    "GSP33nysu__2u:14504": "śivasahitā śaktirjagajjananītyabhyupacchato mama noktadoṣaḥ /",
    "GSP33nysu__2u:14505": "śivasya svābhāvikasārvajñādimattvena dehendriyānapekṣaṇāt /",
    "GSP33nysu__2u:14506": "līlāvigrahagrahaṇena śaktisāhāyyakaraṇasyā(sambhogasyā)pyupapatteriti /",
    "GSP33nysu__2u:14507": "tadidaṃ dūṣayati- na taditi //",
    "GSP33nysu__2u:14508": "... na tadyuktam ... // MAnuv_2,2.282a //",
    "GSP33nysu__2u:14509": "kuta ityatra sūtram oṃ vijñānādibhāve vā tadapratiṣedhaḥ oṃ // iti /",
    "GSP33nysu__2u:14511": "tasyārthaḥ /",
    "GSP33nysu__2u:14512": "śivasya vijñānādibhāve aṅgīkṛte tasya matasya pratiṣedho na kriyata iti /",
    "GSP33nysu__2u:14513": "nanvidaṃ matamanumānaṃ na vā /",
    "GSP33nysu__2u:14514": "nādyaḥ /",
    "GSP33nysu__2u:14515": "uktārthaviruddhatvāt /",
    "GSP33nysu__2u:14516": "na tadyuktamityasya cāyogāt /",
    "GSP33nysu__2u:14517": "dvitīye kathaṃ tadapratiṣedha ityuktam /",
    "GSP33nysu__2u:14518": "kathaṃ ca na tadyuktamityatrāsya hetutvamityatastadapratiṣedha iti niveśayitumutsūtraṃ tāvaddhetumāha- īśeti //",
    "GSP33nysu__2u:14519": "vijñānādibhāve vā tadapratiṣedhaḥ |",
    "GSP33nysu__2u:14520": "... īśavādapraveśanāt // MAnuv_2,2.282b //",
    "GSP33nysu__2u:14521": "śaivamatapraveśāpatterityarthaḥ /",
    "GSP33nysu__2u:14522": "nanu śaivāḥ sārvajñādiguṇopetaṃ śivamekamevābhyupayanti /",
    "GSP33nysu__2u:14523": "śāktāstu śivaṃ śaktiṃ cetyasti mahānsiddhāntabhedaḥ /",
    "GSP33nysu__2u:14524": "tatkathaṃ śāktānāṃ śaivamatānupraveśa ityata āpāditadoṣo 'yamityāśayavānāha- sārvajñādīti",
    "GSP33nysu__2u:14525": "sārvajñyādiguṇairyuktaṃ gurukalpanayā dvayam // MAnuv_2,2.282cd //",
    "GSP33nysu__2u:14526": "na yujyate ... // MAnuv_2,2.283a //",
    "GSP33nysu__2u:14527": "satyaṃ śāktaiḥ sārvajñādiguṇairyuktaṃ śivaśaktyākhyaṃ dvayamabhyupagatamiti /",
    "GSP33nysu__2u:14528": "tattu na yujyate /",
    "GSP33nysu__2u:14529": "kalpanāgauravāt /",
    "GSP33nysu__2u:14530": "tathāhi /",
    "GSP33nysu__2u:14531": "na tāvatsārvajñādyupetaṃ pratyakṣeṇa siddham /",
    "GSP33nysu__2u:14532": "paracittavṛttīnāṃ paraṃ pratyatīndriyatvāt /",
    "GSP33nysu__2u:14533": "nāpyāgamena /",
    "GSP33nysu__2u:14534": "śaktāgamasya prāmāṇyasandehāt /",
    "GSP33nysu__2u:14535": "apauruṣeyāgamasya pareṇa prāmāṇyānādaraṇāt /",
    "GSP33nysu__2u:14536": "ādaraṇe vā tata eva svamatahāneḥ /",
    "GSP33nysu__2u:14537": "tataḥ prapañcaracanānupapattyaiva tathāvidhaṃ vastu kalpanīyam /",
    "GSP33nysu__2u:14538": "ekenaiva sārvajñādimatā sarvaṃ nirvahatyeva /",
    "GSP33nysu__2u:14539": "tathāca vṛthā tathābhūta(vastu)dvayakalpane kalpanāgauravameva /",
    "GSP33nysu__2u:14540": "ata ekameva tādṛśaṃ vastvaṅgīkāryamiti /",
    "GSP33nysu__2u:14541": "tataḥ kimityata āha- tata iti /",
    "GSP33nysu__2u:14542": "... tatastvīśa eka eva prayojakaḥ // MAnuv_2,2.283b //",
    "GSP33nysu__2u:14543": "uktahetorekasyaiva sārvajñādimato 'ṅgīkāryatve",
    "GSP33nysu__2u:14544": "kevalaśakteraṅgīkṛtāvutpattyasambhavaprasaṅgādīśa eva sārvajñādyupetaḥ prapañcaracanāyāḥ prayojakaḥ śāktairaṅgīkartavyaḥ syāt /",
    "GSP33nysu__2u:14545": "evañca kathaṃ na śaivamatapraveśaḥ śāktamatasyeti /",
    "GSP33nysu__2u:14546": "kimato yadyevam /",
    "GSP33nysu__2u:14547": "śāktasyāpasiddhāntena parājayaḥ syāditi cetsatyam /",
    "GSP33nysu__2u:14548": "tāvatāpi bhagavatsiddhāntānavakḷptireva /",
    "GSP33nysu__2u:14549": "śaivamatasyāpi bhavatsiddhāntavirodhitvena nirākatarvyatvādityatastadapratiṣedha iti sūtrāṃśaṃ",
    "GSP33nysu__2u:14550": "niveśayati- ukteti //",
    "GSP33nysu__2u:14551": "uktadoṣaśca tatpakṣa iti naivātra dūṣyate // MAnuv_2,2.283 //",
    "GSP33nysu__2u:14552": "yataḥ śaivapakṣo nirantarātītādhikaraṇa evoktadoṣo 'to 'tra na punardūṣyate punaruktidoṣabhayāditi",
    "GSP33nysu__2u:14553": "evaṃ pratyekamapākṛtāni trīṇyapi matāni sādhāraṇadūṣaṇena nirākartuṃ sūtram /",
    "GSP33nysu__2u:14554": "oṃ vipratiṣedhācca oṃ iti //",
    "GSP33nysu__2u:14555": "tadvyācaṣṭe- śrutīti //",
    "GSP33nysu__2u:14556": "vipratiṣedhāc ca |",
    "GSP33nysu__2u:14557": "śrutismṛtītihāsānāṃ sāmastyena virodhataḥ /",
    "GSP33nysu__2u:14558": "satāṃ jugupsitatvācca nāṅgīkāryaṃ hi tanmatam // MAnuv_2,2.284 //",
    "GSP33nysu__2u:14559": "satāṃ madhye jugupsitatvāt goptumiṣṭatvāt /",
    "GSP33nysu__2u:14560": "yadvā kartṛkarmaṇoḥ kṛtīti kartari ṣaṣṭhī /",
    "GSP33nysu__2u:14561": "sadbhirninditatvādityarthaḥ /",
    "GSP33nysu__2u:14562": "hiśabdena śrutyādīnāṃ prasiddhatāṃ dyotayati /",
    "GSP33nysu__2u:14563": "kecidimāṃ catuḥsūtrīṃ bhāgavatamatanirākaraṇaparatayā vyācakṣate /",
    "GSP33nysu__2u:14564": "tathāhi /",
    "GSP33nysu__2u:14565": "pāñcarātrikā vāsudevātsaṅkarṣaṇo nāma jīvo jāyate saṅkarṣaṇātpradyumnasaṃjñakaṃ mano jāyate",
    "GSP33nysu__2u:14566": "pradyumnādaniruddhasaṃjñako 'haṅkāro jāyata iti prakriyāmāhuḥ /",
    "GSP33nysu__2u:14567": "tatra sūtram- utpattyasambhavāditi //",
    "GSP33nysu__2u:14568": "vāsudevātsaṅkarṣaṇo nāma jīvo jāyata iti tāvadayuktam /",
    "GSP33nysu__2u:14569": "jīvabhyotpattyasambhavāt /",
    "GSP33nysu__2u:14570": "utpattimato hi jīvasyānityatvādayo doṣāḥ prasajyeran /",
    "GSP33nysu__2u:14571": "tataśca naivāsya bhagavatprāptirmokṣaḥ syāt /",
    "GSP33nysu__2u:14572": "na jāyate(na)mriyata ityādiśrutismṛtivirodhācca /",
    "GSP33nysu__2u:14573": "naca kartuḥ karaṇam /",
    "GSP33nysu__2u:14574": "saṅkarṣaṇasaṃjñakājjīvātpradyumnasaṃjñakasya manaso janmāpi pañcarotroktaṃ nopapadyate /",
    "GSP33nysu__2u:14575": "nahi loke karturdevadattādeḥ (karaṇaṃ) paraśvadhādyutpadyamānaṃ karaṇaṃ dṛśyate /",
    "GSP33nysu__2u:14576": "yadā cotpadyate tadā karmaiva na karaṇam /",
    "GSP33nysu__2u:14577": "jīvasya kartā manaśca karaṇam /",
    "GSP33nysu__2u:14578": "tatastanna tato janimadbhavitumarhati /",
    "GSP33nysu__2u:14579": "etasmājjāyate prāṇo manaḥsarvendriyāṇi cetāṃśvarādeva manojananaśravaṇācca /",
    "GSP33nysu__2u:14580": "etena pradyumnādaniruddhasaṃjñako 'haṅkāro jāyata ityapi pratyuktam /",
    "GSP33nysu__2u:14581": "athāpi syāt /",
    "GSP33nysu__2u:14582": "naivaite saṅkaṣarṇādayo jīvādibhāvenābhipreyante /",
    "GSP33nysu__2u:14583": "kiṃ tarhīśvarā evaite sarve jñānaiśvaryaśaktibalavīryatejobhiraiśvarairdharmairanvitā abhyupagamyante",
    "GSP33nysu__2u:14584": "tasmānnāyaṃ doṣa iti /",
    "GSP33nysu__2u:14585": "atra parihāraṃ paṭhati vijñānādibhāve vā tadapratiṣedhaḥ /",
    "GSP33nysu__2u:14586": "paramātmano vāsudevasyeva saṅkarṣaṇādīnāmapi vijñānādiṣāḍguṇyasadbhāve tata eva ceśvaratve 'bhyupagamyamāne 'pi",
    "GSP33nysu__2u:14587": "tasyotpattyasambhavadoṣasyāpratiṣedhaḥ /",
    "GSP33nysu__2u:14588": "prakārāntareṇa prāpnotyevāyamutpattyasambhavadoṣaḥ /",
    "GSP33nysu__2u:14589": "tathāhi /",
    "GSP33nysu__2u:14590": "na tāvadete catvāraḥ parasparaṃ bhinnāḥ /",
    "GSP33nysu__2u:14591": "anekeśvarakalpanāyāṃ gauravādidoṣāpatteḥ /",
    "GSP33nysu__2u:14592": "abhede tu kathaṃ svata eva svasyotpattiḥ sambhavet /",
    "GSP33nysu__2u:14593": "niratiśayatvāt /",
    "GSP33nysu__2u:14594": "nacaite bhagavadvyūhāścatuḥsaṅkhayāyāmevāvatiṣṭheran /",
    "GSP33nysu__2u:14595": "tadvyūhānāmanantatvābhyupagamāt /",
    "GSP33nysu__2u:14596": "vipratiṣedhācca /",
    "GSP33nysu__2u:14597": "parasparavirodhaśca pañcarātre bhavati /",
    "GSP33nysu__2u:14598": "jñānaiśvaryabalavīryaśaktitejsāṃ bhagavato guṇā iti kvaciducyate /",
    "GSP33nysu__2u:14599": "ātmāna evaite bhaga(vato)vanto vāsude(vā i)vasyeti",
    "GSP33nysu__2u:14600": "kvacidbhagavatsvarūpatvamityadi /",
    "GSP33nysu__2u:14601": "vedapratiṣedhaścātra bhavati /",
    "GSP33nysu__2u:14602_0": "bhagavāñchāṇḍilyaḥ ṣaḍaṅgaṃ vedamadhītya tasminmahatyāmnāye niṣṭhāmanadhigacchanyaḥ sarvaparo dharmo yasmānna bhūyo 'sti",
    "GSP33nysu__2u:14602_1": "kathaṃ taṃ vidyāmityevaṃ balavadvivekamātiṣṭhamāno babhūva /",
    "GSP33nysu__2u:14603": "tatra bhagavate śāṇḍilyāya bhagavatā saṅkarṣaṇena vyaktena śabdavacchāstraṃ proktamiti vedanindādarśanāt",
    "GSP33nysu__2u:14604": "tathā cānyatra /",
    "GSP33nysu__2u:14605": "“adhītā bhagavanvedāḥ sāṅgopāṅgāḥ savistarāḥ /",
    "GSP33nysu__2u:14606": "śrutāni ca mayāṅgāni vāko vākyayutāni ca /",
    "GSP33nysu__2u:14607": "“na caiteṣu samasteṣu saṃśayena vinā kvacit /",
    "GSP33nysu__2u:14608": "śreyomārgaṃ prapaśyāmi yena siddhirbhaviṣyati'; iti /",
    "GSP33nysu__2u:14609": "tasmādayuktaṃ pañcarātraśāstramiti /",
    "GSP33nysu__2u:14610": "tāmimāmapavyākhyāṃ pratyākhyāti- pañcarātreti //",
    "GSP33nysu__2u:14611": "pañcarātraniṣedhārthametānyācakṣate yadi /",
    "GSP33nysu__2u:14612": "sūtrāṇyativiruddhaṃ tad ... // MAnuv_2,2.285a-c //",
    "GSP33nysu__2u:14613": "ācakṣate vyācakṣate /",
    "GSP33nysu__2u:14614": "yadityasyārthe yadiśabdaḥ /",
    "GSP33nysu__2u:14615": "tadvayākhyānamati(ati)śayena viruddhaṃ svavyāhataṃ pramāṇāntarapratihataṃ",
    "GSP33nysu__2u:14616": "cetyarthaḥ /",
    "GSP33nysu__2u:14617": "tatkathamityataḥ svavyāhatiṃ tāvadupapādayati- yata iti //",
    "GSP33nysu__2u:14618": "... yata āha sa bhārate // MAnuv_2,2.285d //",
    "GSP33nysu__2u:14619": "yasmātsūtrakāra eva bhārate pañcarātrasya prāmāṇyamāha /",
    "GSP33nysu__2u:14620": "tasmādatra tannirākaraṇe sūtrakārasya svavacanavyāhatiḥ syādityarthaḥ /",
    "GSP33nysu__2u:14621": "tadbhāratavacanamudāharati- pañcarātrasyeti //",
    "GSP33nysu__2u:14622": "pañcarātrasya kṛtsnasya vaktā nārāyaṇaḥ svayam /",
    "GSP33nysu__2u:14623": "jñāneṣveteṣu rājendra sarveṣvetad viśiṣṭate // MAnuv_2,2.286 //",
    "GSP33nysu__2u:14624": "pañcarātravido ye tu yathākramaparā nṛpa /",
    "GSP33nysu__2u:14625": "ekāntabhāvopagatā vāsudevaṃ viśanti te // MAnuv_2,2.287 //",
    "GSP33nysu__2u:14626": "iti ... // MAnuv_2,2.288a //",
    "GSP33nysu__2u:14627": "“sāṅkhayaṃ yogaḥ pāśupataṃ vedāraṇyakameva ca /",
    "GSP33nysu__2u:14628": "jñānānyetāni bhinnānyutāho neti cocyatām'; iti /",
    "GSP33nysu__2u:14629": "jñānakāraṇatvajjñānaśabdavācyāni sāṅkhayādīni śāstrāṇyanyonyaviruddhānyutāviruddhānīti praśnasya”sāṅkhayaṃ yogaḥ pāśupataṃ vedāraṇyakameva ca /",
    "GSP33nysu__2u:14630": "jñānānyetāni bhinnāni nātra kāryā vicāraṇā'; iti parihāro 'bhihitaḥ /",
    "GSP33nysu__2u:14631": "tataḥ punarvastuvikalpānupapatteḥ parasparaviruddhānāṃ sarveṣāṃ prāmāṇyayogādeteṣu kiṃ pramāṇamiti jijñāsāyāṃ,”sāṅkhayasya vaktā kapilaḥ';",
    "GSP33nysu__2u:14632": "ityādinā sāṅkhayādīnāmanāptakartṛtvamabhidhāya prāgvedāraṇyakapadopalakṣitasya pañcarātrasya paramāptatvena nārāyaṇena praṇītattvātprāmāṇyamityanena vākyenocyate /",
    "GSP33nysu__2u:14633": "vedānāṃ tvapauruṣeyatayā svata eva prāmāṇyaṃ siddhameveti noktam /",
    "GSP33nysu__2u:14634": "phalavatpravṛttijanakatvādapi pañcarātrasya prāmāṇyamiti /",
    "GSP33nysu__2u:14635": "pañcarātravida ityanena vākyenocyate /",
    "GSP33nysu__2u:14636": "yathākramaparā devatātāratamyaparāḥ /",
    "GSP33nysu__2u:14637": "ekāntabhāvopagatāḥ avyabhicāriṇīṃ bhaktiṃ prāptāḥ /",
    "GSP33nysu__2u:14638": "prakārāntareṇa svavyāhatimāha- gītā ceti //",
    "GSP33nysu__2u:14639": "... gītā ca tacchāstrasaṅkṣepa iti hīritam // MAnuv_2,2.288ab //",
    "GSP33nysu__2u:14640": "tacchāstrasaṅkṣepaḥ pañcarātrasaṅkṣepa iti hīritam /",
    "GSP33nysu__2u:14641": "“brahmarudrendrasūryāṇāṃ yaddattaṃ viṣṇunā purā /",
    "GSP33nysu__2u:14642": "pañcarātrātmakaṃ jñānaṃ vyāso 'dātpāṇḍaveṣu tat /",
    "GSP33nysu__2u:14643": "teṣāmevāvatāreṣu senāmadhye 'rjunāya ca /",
    "GSP33nysu__2u:14644": "prādādgīteti",
    "GSP33nysu__2u:14645": "vinirdiṣyaṃ(vijñātaṃ)(vikhyātaṃ) saṅkṣepeṇāyuyutsave'; (te) ityādinā purāṇavākyeneti śeṣaḥ",
    "GSP33nysu__2u:14646": "tataḥ pramāṇatayā pañcarātrasaṅkṣeparūpāṃ gītāṃ praṇītavato bādarāyaṇasya pañcarātraprāmāṇyamanumatameveti punaratra tannirākaraṇe kathaṃ svavyāhatirna bhavediti /",
    "GSP33nysu__2u:14647": "svavyāhatiṃ prakārāntareṇa darśayati- vedeneti //",
    "GSP33nysu__2u:14648": "vedena pañcarātreṇa bhaktayā yajñena caiva hi // MAnuv_2,2.288cd //",
    "GSP33nysu__2u:14649": "dṛśyo 'haṃ nānyathā dṛśyo varṣakoṭiśatairapi /",
    "GSP33nysu__2u:14650": "iti vārāhavacanaṃ ... // MAnuv_2,2.289a-c //",
    "GSP33nysu__2u:14651": "evaṃ varāhapurāṇe bhagavaddarśanasādhanatvena vedavatpañcarātrasya prāmāṇyamabhyupagamyeha punastannirākaraṇe vyāghāta eveti /",
    "GSP33nysu__2u:14652": "evaṃ svavyāhatimupapādya pramāṇāntaravirodhaṃ darśayati- ślokā iti //",
    "GSP33nysu__2u:14653": "... ślokā iti vacaḥ śrutau // MAnuv_2,2.289d //",
    "GSP33nysu__2u:14654": "vacaḥ astīti śeṣaḥ /",
    "GSP33nysu__2u:14655_0": "“ṛgvedo yajurvedaḥ sāmavedo 'tharvāṅgirasa itihāsapu(saḥpu)rāṇaṃ vidyā upaniṣadaḥ ślokāḥ sūtrāṇyanuvyākhyānāni vyākhyānāni';",
    "GSP33nysu__2u:14655_1": "ityasyāṃ śrutau ṛgvedādipramāṇoddeśaprasaṅge ślokā iti pañcarātramupāttam “pañcarātravido mukhyāḥ'; iti prakṛtapañcarātraviṣayatvena”ṛṣīnuvāca",
    "GSP33nysu__2u:14656": "tānsarvānadṛśyaḥ puruṣottamaḥ /",
    "GSP33nysu__2u:14657": "kṛtaṃ śatasahasraṃ hi ślokānāṃ hitamuttamam'; iti ślokaśabdasya bhārate",
    "GSP33nysu__2u:14658": "prayogāt /",
    "GSP33nysu__2u:14659": "chandogaśrutau ṛgvedo yajurveda ityārabhyaikāyanamiti pañcarātramucyate /",
    "GSP33nysu__2u:14660": "tatsamākhyayā ślokaśabdaḥ pañcarātraviṣayo 'śeṣo('vagamyate)jñāyate /",
    "GSP33nysu__2u:14661": "ataḥ śrutyā pañcarātraprāmāṇyaṃ siddhamiti tadaprāmāṇyavādaḥ śrutiviruddhaḥ /",
    "GSP33nysu__2u:14662": "spaṣṭaśrutivirodhaṃ ca darśayati- vedaiśceti //",
    "GSP33nysu__2u:14663": "vedaiśca pañcarātraiśca dhyeyo nārāyaṇaḥ paraḥ // MAnuv_2,2.290ab //",
    "GSP33nysu__2u:14664": "vedapañcarātroktaprakāreṇaṇetyarthaḥ /",
    "GSP33nysu__2u:14665": "saṃhitābhedātpañcarātrairiti bahuvacanam /",
    "GSP33nysu__2u:14666": "parasparaviruddhaśāstradvayānusāreṇa kathaṃ dhyānamityata uktam-",
    "GSP33nysu__2u:14667": "pañcarātraṃ ceti //",
    "GSP33nysu__2u:14668": "ityādivedavacanaiśca pañcarātrāprāmāṇyakathanaṃ viruddhamiti śeṣaḥ /",
    "GSP33nysu__2u:14669": "tataḥ kimityata āha- pañcarātramiti //",
    "GSP33nysu__2u:14670": "pañcarātraṃ ca vedāśca vidyaikaiva dvidheyate // MAnuv_2,2.290cd //",
    "GSP33nysu__2u:14671": "ityādivedavacanaiḥ pañcarātramapodyate /",
    "GSP33nysu__2u:14672": "kathameva ... // MAnuv_2,2.291a-c //",
    "GSP33nysu__2u:14673": "yata evaṃ pañcarātranirākaraṇaṃ svavyāhataṃ pramāṇāntaravyāhataṃ ca /",
    "GSP33nysu__2u:14674": "ato 'tra sūtrakāreṇa pañcarātraṃ apodyate dūṣyata iti kathame(vaṃ)va",
    "GSP33nysu__2u:14675": "vaktuṃ śakyate /",
    "GSP33nysu__2u:14676": "nahi vyāhatabhāṣī bhagavāniti /",
    "GSP33nysu__2u:14677": "syānmatam /",
    "GSP33nysu__2u:14678": "nāstyayaṃ vyāghātaḥ /",
    "GSP33nysu__2u:14679": "“yo 'sau nārāyaṇaḥ paro 'vaktāt prasiddhaḥ paramātmā sa",
    "GSP33nysu__2u:14680": "ātmanā'tmānamanekadhā vyūhya vyavasthitaḥ /",
    "GSP33nysu__2u:14681": "tamitthambhūtaṃ ṣāḍguṇyavigrahaṃ bhagavantamabhigamanopādānejyāsvādhyāyayogaiḥ",
    "GSP33nysu__2u:14682": "pañcakālābhi(dhaira)dhānairanekakālamiṣṭvā kṣīṇakleśo bhagavantameva pratipādyate'; ityādeḥ pañcarātrāditasyārthasya svīkṛtatvāt /",
    "GSP33nysu__2u:14683": "tatparataiva bhāratādivākyānāmupapatteriti /",
    "GSP33nysu__2u:14684": "maivam /",
    "GSP33nysu__2u:14685": "evaṃ sati sāṅkhayādiśāstreṣvapyupādeyāṃśasya vidyamānatvena viśeṣataḥ pañcarātraprāmāṇyābhidhānānupapatteḥ",
    "GSP33nysu__2u:14686": "kṛtsnasyeti viśeṣaṇānupapatteśca /",
    "GSP33nysu__2u:14687": "“ṛgādyā bhārataṃ caiva pañcarātramathākhilam /",
    "GSP33nysu__2u:14688": "vedārthapūrakaṃ jñeyaṃ pañcarātraṃ yato 'khilam';",
    "GSP33nysu__2u:14689": "ityakhilaśabdavirodhācceti /",
    "GSP33nysu__2u:14690": "itaśca na pañcarātradūṣaṇaṃ yuktamityāha- atreti //",
    "GSP33nysu__2u:14691": "... atra doṣaḥ kaḥ ... // MAnuv_2,2.291c //",
    "GSP33nysu__2u:14692": "atra pañcarātre ko doṣo yena tannirākriyeta na ko 'pītyarthaḥ /",
    "GSP33nysu__2u:14693": "nanu kathaṃ doṣo nāsti jīvotpatterasambhāvitāyāstatroktatvādityato 'ṅgīkāravādenāha- utpattiriti",
    "GSP33nysu__2u:14694": "... utpattirjño 'ta ityapi // MAnuv_2,2.291d //",
    "GSP33nysu__2u:14695": "ihaivoktā ... // MAnuv_2,2.292a //",
    "GSP33nysu__2u:14696": "kiṃ jīvotpatyabhidhānamātraṃ pañcarātrāprāmāṇyahetutayopādīyate /",
    "GSP33nysu__2u:14697": "utābhūtabhavanarūpajīvotpattyabhidhānam /",
    "GSP33nysu__2u:14698": "ādye tūtpattimātraṃ ihaiva, pramāṇatayābhyupagate mīmāṃsāśāstre,”jño 'ta",
    "GSP33nysu__2u:14699": "eva'; iti sūtreṇoktam /",
    "GSP33nysu__2u:14700": "apipadena”sarva eva (vai) ta ātmāno vyuccaranti'; iti śrutāvukteti samuccinoti /",
    "GSP33nysu__2u:14701": "tato vedatanmīmāṃsayorapyaprāmāṇyaṃ syāt /",
    "GSP33nysu__2u:14702": "anyathā hetoranaikāntyāpatteriti bhāvaḥ /",
    "GSP33nysu__2u:14703": "“jño 'ta eva'; iti sūtrārthe vipratipannaṃ prati śrutirevodāhatarvyā /",
    "GSP33nysu__2u:14704": "syādetat /",
    "GSP33nysu__2u:14705": "dvitīya eva heturupādīyate /",
    "GSP33nysu__2u:14706": "nacāsau śrutisūtrayorvartate /",
    "GSP33nysu__2u:14707": "tatra hi prāgvidyamānasyaiva jīvasya dehādyupādhyapekṣayaivotpattirucyate /",
    "GSP33nysu__2u:14708": "natvabhūtabhāvalakṣaṇetyata āha- naceti //",
    "GSP33nysu__2u:14709": "... nacābhūtabhāvastatrāpi kathyate // MAnuv_2,2.292ab //",
    "GSP33nysu__2u:14710": "tatrāpi pañcarātre 'pi /",
    "GSP33nysu__2u:14711": "yathā hi śrutisūtrayoḥ pratītamapi jīvajananamabhūtabhavanaṃ vihāya upādhiviṣayaṃ vyākhyāyate",
    "GSP33nysu__2u:14712": "tathā pañcarātroktamapi tattathā vyākhyāyatām /",
    "GSP33nysu__2u:14713": "tataśca svarūpāsiddho heturiti bhāvaḥ /",
    "GSP33nysu__2u:14714": "nu viṣamo 'yamupanyāsaḥ /",
    "GSP33nysu__2u:14715": "śrutisūtrayoḥ khalu”anādimāyayā suptaḥ'; /",
    "GSP33nysu__2u:14716": "“nānāditvāt'; ityādinānādikarma(karmādi)sambandho 'bhidhīyate /",
    "GSP33nysu__2u:14717": "na hyabhūtvā (bhavato)bhāvavato jīvasyāsāvupapadyate /",
    "GSP33nysu__2u:14718": "atastadanurodhāttatra pratītamapi jīvajananamanyathā netavyameva /",
    "GSP33nysu__2u:14719": "naca tathāvidhaṃ bādhakamihāsti /",
    "GSP33nysu__2u:14720": "yena mukhyārthaṃ parityājyāmukhyārthaṃ pratipadyemahi /",
    "GSP33nysu__2u:14721": "tato mukhyārthe grāhye na hetorasiddhirityata āha- anādīti //",
    "GSP33nysu__2u:14722": "anādikarmaṇā baddho jīvaḥ saṃsāramaṇḍale // MAnuv_2,2.292cd //",
    "GSP33nysu__2u:14723": "vāsudevecchayā nityaṃ bhramatīti hi tadvacaḥ // MAnuv_2,2.293ab //",
    "GSP33nysu__2u:14724": "tadvacaḥ pañcarātravākyam /",
    "GSP33nysu__2u:14725": "śrutisūtravatpañcarātre 'pi",
    "GSP33nysu__2u:14726": "jīvasyānādikarmasambandhābhidhānāttadanurodhena tatroktaṃ jīvajananamapyanyathāvyākhyātavyameva",
    "GSP33nysu__2u:14727": "pakṣapāte kāraṇābhāvāt /",
    "GSP33nysu__2u:14728": "tathāca hetorasiddhistadavasthetyarthaḥ /",
    "GSP33nysu__2u:14729": "athāpi syāt /",
    "GSP33nysu__2u:14730": "na kutrāpi vedādau saṃsārasāditvādikaṃ jīvānāmabhūtvābhavanajñāpakaṃ spaṣṭamuktam /",
    "GSP33nysu__2u:14731": "ataḥ sāvakāśamidamanyathā yojyameveti cet /",
    "GSP33nysu__2u:14732": "etadapi samānamatreti bhāvenāha- nahīti //",
    "GSP33nysu__2u:14733": "na hi saṃsārasāditvaṃ pañcarātroditaṃ kvacit // MAnuv_2,2.293cd //",
    "GSP33nysu__2u:14734": "anenaiva nyāyena”naca kartuḥ karaṇam'; ityetadapyapākaraṇīyam iti /",
    "GSP33nysu__2u:14735": "tathāhi /",
    "GSP33nysu__2u:14736": "kiṃ karaṇaṃ karturna jāyata iti vyāptiḥ kiṃ vā yasyāṃ kriyāyāṃ yatkaraṇaṃ tattatkriyākarturna jāyata iti /",
    "GSP33nysu__2u:14737": "nādyaḥ /",
    "GSP33nysu__2u:14738": "vyabhicārāt /",
    "GSP33nysu__2u:14739": "anyathā karaṇānāmanutpattiprasaṅgāt /",
    "GSP33nysu__2u:14740": "na dvitīyaḥ /",
    "GSP33nysu__2u:14741": "prakṛte 'pi tathābhāvāsiddheḥ /",
    "GSP33nysu__2u:14742": "etasmājjāyata iti śrutivirodho 'pi kiṃ jīvānmanaso jananamātrābhyupagame",
    "GSP33nysu__2u:14743": "syāt /",
    "GSP33nysu__2u:14744": "uta jananaviśeṣābhyupagame /",
    "GSP33nysu__2u:14745": "nādyaḥ /",
    "GSP33nysu__2u:14746": "“annamaśitaṃ tredhā vidhīyate'; ityādiśruteḥ pratyahaṃ manaso",
    "GSP33nysu__2u:14747": "jīvādutpatteḥ /",
    "GSP33nysu__2u:14748": "na dvitīyaḥ /",
    "GSP33nysu__2u:14749": "tathātvasya prakṛte 'pyasammateḥ /",
    "GSP33nysu__2u:14750": "evaṃ manaso 'pyahaṅkārajanmani doṣaḥ pariharaṇīyaḥ /",
    "GSP33nysu__2u:14751": "evaṃ jīvādipadānāṃ yathāśrutārthābhyupagamena sūtradvayāropitadoṣaparihāro",
    "GSP33nysu__2u:14752": "'(vi)bhihitaḥ /",
    "GSP33nysu__2u:14753": "idānīṃ vāsudevātsaṅkaṣarṇo nāma jīvo jāyata ityādivākyasya",
    "GSP33nysu__2u:14754": "parakalpitādarthādarthāntaramāha- jīveti //",
    "GSP33nysu__2u:14755": "jīvābhimāniśeṣasya nāmnā saṅkarṣaṇasya tu /",
    "GSP33nysu__2u:14756": "vāsudevājjaniḥ proktā pradyumnasya tatastathā // MAnuv_2,2.294 //",
    "GSP33nysu__2u:14757": "mano 'bhimāninaḥ kāmasyaivaṃ ... // MAnuv_2,2.295ab //",
    "GSP33nysu__2u:14758": "jīvaśabdasya pravṛttinimittamupapādayituṃ jīvābhimānītyuktam /",
    "GSP33nysu__2u:14759": "saṅkarṣaṇasya bhagavato janerabhāvāttadvyudāsāya nāmnā saṅkarṣaṇasya śeṣasyetyuktam /",
    "GSP33nysu__2u:14760": "proktā vāsudevādityādinā vākyena /",
    "GSP33nysu__2u:14761": "tataḥ saṅkarṣaṇāt /",
    "GSP33nysu__2u:14762": "tathāśabdaḥ samuccaye /",
    "GSP33nysu__2u:14763": "janiḥ proktetyarthaḥ /",
    "GSP33nysu__2u:14764": "manobhimāninaḥ kāmasyetyasya pūrvavadeva prayojanam /",
    "GSP33nysu__2u:14765": "evaṃśabdena pradyumnādaniruddhasaṃjñako 'haṅkāro jāyata ityatrāpyuktavyākhyānanyāyamatidiśati",
    "GSP33nysu__2u:14766": "pradyumnādahaṅkārābhimāninaḥ kāmaputrasyāniruddhasya janiḥ prokteti /",
    "GSP33nysu__2u:14767": "nanvevamapyutpattyasambhavadoṣastadavasthaḥ śeṣādīnāmapi jīvatvāditi /",
    "GSP33nysu__2u:14768": "maivam /",
    "GSP33nysu__2u:14769": "na hyatra saṅkarṣaṇādīnāmutpattirucyate /",
    "GSP33nysu__2u:14770": "kintu jāyata itrata janirucyate /",
    "GSP33nysu__2u:14771": "janiśca prādurbhāvaḥ /",
    "GSP33nysu__2u:14772": "janī prādurbhāva iti paṭhanti /",
    "GSP33nysu__2u:14773": "prādurbhāvaśca śarīrotpattau jīvasya suprasiddhaḥ /",
    "GSP33nysu__2u:14774": "tadidamuktaṃ janiḥ prokteti /",
    "GSP33nysu__2u:14775": "ata eva pūrvo 'bhyupagamavādaḥ /",
    "GSP33nysu__2u:14776": "arthāntaramapyāha- sākṣāditi //",
    "GSP33nysu__2u:14777": "... sākṣāddhareḥ kvacit /",
    "GSP33nysu__2u:14778": "saṅkarṣaṇādināmnaiva nityācintyoruśaktitaḥ /",
    "GSP33nysu__2u:14779": "vyūha ukto ... // MAnuv_2,2.295b-e //",
    "GSP33nysu__2u:14780": "śeṣādayo 'pi (hi) bhagavadaṃśatvāddharitvenocyate /",
    "GSP33nysu__2u:14781": "tadvyudāsāya sākṣādityuktam /",
    "GSP33nysu__2u:14782": "sākṣāddharereva saṅkarṣaṇādināmnā vyūha ukta ityanvayaḥ /",
    "GSP33nysu__2u:14783": "nanvatroktaṃ tadapratiṣedho harerutpattyabhāvādityata uktaṃ vyūho vibhāga evokto na tūtpattiriti",
    "GSP33nysu__2u:14784": "yadapyuktaṃ kimete 'nyonyaṃ bhinnā uta neti /",
    "GSP33nysu__2u:14785": "tasyottaraṃ hareḥ ekasyaiveti /",
    "GSP33nysu__2u:14786": "nanvevaṃ tarhi niratiśayatvātkathaṃ svasmādeva svasya vibhāga ityata",
    "GSP33nysu__2u:14787": "uktam- nityeti //",
    "GSP33nysu__2u:14788": "kinnāma durvibhāvyaṃ bhagavati yatpramitamityarthaḥ /",
    "GSP33nysu__2u:14789": "yadapyuktaṃ naivete bhagavadvyūhāścatuḥsaṅkhayāmeva pariniṣṭhitāḥ anantatvāditi /",
    "GSP33nysu__2u:14790": "tatrottaraṃ kvaciditi /",
    "GSP33nysu__2u:14791": "kālaviśeṣe prayojanaviśeṣe cetyarthaḥ /",
    "GSP33nysu__2u:14792": "anabhijño bha(ga)vānbhāgavatasampradāyasya /",
    "GSP33nysu__2u:14793": "ādikāle hi bhagavānnārāyaṇo nijamuktipadapradānādyarthaṃ vāsudevādicaturvyūho babhūva /",
    "GSP33nysu__2u:14794": "tataḥ kālāntare prayojanāntarārthaṃ daśadvādaśādivyūho jātaḥ /",
    "GSP33nysu__2u:14795": "seyaṃ śuddhasṛṣṭiriti pāñcarātrikairabhidhīyate /",
    "GSP33nysu__2u:14796": "tadapekṣayā caturvyūhavarṇanaṃ kathaṃ nāmānupapannamiti /",
    "GSP33nysu__2u:14797": "evamadhikāriviśeṣārādhanārthamiyamuktiryuktaiva /",
    "GSP33nysu__2u:14798": "yathoktam “ekamūrtiścaturmūtirathavā pañcamūrtikaḥ /",
    "GSP33nysu__2u:14799": "dvādaśādiprabhedo vā pūjyate sajjanairhariḥ'; iti /",
    "GSP33nysu__2u:14800": "arthāntarakathanasya prayojanamāha- anyatheti //",
    "GSP33nysu__2u:14801": "... 'nyathānūdya kathaṃ duṣṭatvamucyate // MAnuv_2,2.295ef //",
    "GSP33nysu__2u:14802": "evamarthāntaravivakṣayā prayuktasya vākyasyānyathānuvādaṃ vidhāya dūṣaṇābhidhānaṃ kathaṃ kriyate",
    "GSP33nysu__2u:14803": "chalaprasaṅgāditi /",
    "GSP33nysu__2u:14804": "naca jīvādiśabdānāmanupapattiḥ /",
    "GSP33nysu__2u:14805": "bhagavata eva mukhyataḥ prāṇadhāraṇādimatastadathartvāt yacca vipratiṣedhācceti sūtrārthatayā kalpitaṃ parasparavyāghāto 'sti pañcarātra iti /",
    "GSP33nysu__2u:14806": "tadapi nityācintyoruśaktita ityanenaiva parihṛtam /",
    "GSP33nysu__2u:14807": "bhagavacchaktyaiva guṇaguṇyādivyavahāropapattiriti /",
    "GSP33nysu__2u:14808": "samarthitaśca bhedapade 'bhiṣiktaḥ pramitasarvanirvāhaheturviśeṣaḥ /",
    "GSP33nysu__2u:14809": "yadapyuktaṃ śāṇḍilyavṛttāntakathane pañcarātrasya vedavidveṣaḥ pratīyata iti /",
    "GSP33nysu__2u:14810": "tat nirākaroti- yadīti //",
    "GSP33nysu__2u:14811": "yadi vidyāccaturvedānitivad vedapūraṇam /",
    "GSP33nysu__2u:14812": "pañcarātrāditi kuto dveṣaḥ śāṇḍilyavartane // MAnuv_2,2.296 //",
    "GSP33nysu__2u:14813": "“yadi vidyāccaturvedānsāṅgopaniṣadāndvijaḥ /",
    "GSP33nysu__2u:14814": "nacetpurāṇaṃ saṃvidyānnaiva sa syādvicakṣaṇaḥ'; ityatra vākye yathetihāsapurāṇādito vedapūraṇamabhipreyate",
    "GSP33nysu__2u:14815": "tathātrāpi pañcarātrādvedapūraṇamevābhipretaṃ iti vyākhyāne sati,",
    "GSP33nysu__2u:14816": "śāṇḍilyavartane 'bhidhīyamāne pañcarātrasya vedavidveṣaḥ pratīyata iti kutaḥ /",
    "GSP33nysu__2u:14817": "na pratīyata ityarthaḥ /",
    "GSP33nysu__2u:14818": "yadvaivaṃ vākyadvaye samāne sati śāṇḍilyavartanābhidhāyinyeva vākye bhavato dveṣaḥ kuto yena yadi vidyādityetaditihāsapurāṇayorvedapūrakatvābhiprāyamādāya”bhagavān",
    "GSP33nysu__2u:14819": "śāṇḍilyaḥ'; ityādikaṃ pañcarātrasya vedavirodhitvābhiprāyamiti vyākhyāyata iti /",
    "GSP33nysu__2u:14820": "ayamatrottarakramaḥ /",
    "GSP33nysu__2u:14821": "yadyetadvākyabalātpañcarātrasya cedavirodhitvaṃ kalpyate /",
    "GSP33nysu__2u:14822": "tadā yadi vidyāditi vākyabalāditihāsapurāṇayorapi tatkalpyatāṃ viśeṣābhāvāt(maviśeṣāt)",
    "GSP33nysu__2u:14823": "atha tatra itihāsādervedapūrakatvamabhiprāyaḥ /",
    "GSP33nysu__2u:14824": "atrāpi sa eva kalpyatām /",
    "GSP33nysu__2u:14825": "viśeṣābhāvāt /",
    "GSP33nysu__2u:14826": "“itihāsapurāṇābhyāṃ vedaṃ samupabṛṃhayet';",
    "GSP33nysu__2u:14827": "ityuttaravā(kyaviro)kyānurodhāttathā kalpanaṃ yuktamiti cet /",
    "GSP33nysu__2u:14828": "atrāpi”vedārthapūrakaṃ jñeya pañcarātram'; ityādivākyānurodhāttathā kalpanamiti na kaścidviśeṣaḥ",
    "GSP33nysu__2u:14829": "anyatra vidveṣāditi paramasaṃhitāvākyamapyevameva vyākhyātavyam /",
    "GSP33nysu__2u:14830": "apavyākhyānanirākaraṇamupasaṃharati- ataḥ parameti //",
    "GSP33nysu__2u:14831": "ataḥ paramaśāstrorudveṣāduditamāsuraiḥ /",
    "GSP33nysu__2u:14832": "dūṣaṇaṃ pañcarātrasya vīkṣāyāmapi na kṣamam // MAnuv_2,2.297 //",
    "GSP33nysu__2u:14833": "vīkṣāyāmapi na kṣamaṃ vyadhikaraṇamityarthaḥ /",
    "GSP33nysu__2u:14834": "tarhi kasmāduditamityata uktam- parameti //",
    "GSP33nysu__2u:14835": "paramaśāstraṃ pañcarātram /",
    "GSP33nysu__2u:14836": "dveṣa eva kiṃ nibandhana ityata uktam- āsurairiti //",
    "GSP33nysu__2u:14837": "bhāgavataśāstre hi svābhāvika eva hi vidveṣo 'surāṇām /",
    "GSP33nysu__2u:14838": "natu doṣadarśananimittaḥ /",
    "GSP33nysu__2u:14839": "ete cāsurasambandhinastatsvabhāvāśca vṛttikārāḥ /",
    "GSP33nysu__2u:14840": "āsurairevoktaṃ natu sūtrakāreṇetyanena tasmānnāyaṃ sūtrārthaḥ, kintu śāktamatanirāsa evetyuktaṃ bhavati /",
    "GSP33nysu__2u:14841": "etenaitadapi pratyuktam /",
    "GSP33nysu__2u:14842": "yatkecididamadhikaraṇaṃ sāṅkhayādivatpañcarātrasyāpyaprāmāṇyamāśaṅkaya tannirāsārthamiti varṇayanti",
    "GSP33nysu__2u:14843": "tathāhi /",
    "GSP33nysu__2u:14844": "uktarītyā”utpattyasambhavāt'”naca kartuḥ karaṇam'; iti sūtradvayena pañcarātrāprāmāṇyaṃ pūrvapakṣayitvā vijñānādibhāve vā tadapratiṣedha iti",
    "GSP33nysu__2u:14845": "siddhāntitam /",
    "GSP33nysu__2u:14846": "vāśabdātpakṣo viparivartate /",
    "GSP33nysu__2u:14847": "vijñānaṃ cādi ceti paraṃbrahma vijñānādi,",
    "GSP33nysu__2u:14848": "saṅkarṣaṇapradyumnāniruddhānāmapi parabrahmabhāve sati",
    "GSP33nysu__2u:14849": "tatpratipāda(kasya)nasya śāstrasya prāmāṇyaṃ na pratiṣiddhayate /",
    "GSP33nysu__2u:14850": "vipratiṣedhācca pratiṣiddhā hi jīvotpattirasminnapi tantre /",
    "GSP33nysu__2u:14851": "yathoktaṃ paramasaṃhitāyāṃ /",
    "GSP33nysu__2u:14852": "“acetanā parārthā ca nityā satatavikriyā /",
    "GSP33nysu__2u:14853": "triguṇā karmaṇāṃ kṣetraṃ prakṛte rūpamucyate /",
    "GSP33nysu__2u:14854": "prāptirūpeṇa sambandhastasyāśca puruṣasya ca /",
    "GSP33nysu__2u:14855": "sa hyanādiranantaśca paramārthena niścitaḥ'; iti /",
    "GSP33nysu__2u:14856": "pañcarātrāprāmāṇyaśaṅkāyāṃ prāptāyāmeva hi tannirāsāya prayāsaḥ sātharkaḥ syāt /",
    "GSP33nysu__2u:14857": "naca vyadhikaraṇāni dūṣaṇāni tacchaṅkāṃ prāpayitumīśate /",
    "GSP33nysu__2u:14858": "nahi chalottarāṇyetāvadadhikaraṇaṃ prayojayanti /",
    "GSP33nysu__2u:14859": "atiprasaṅgāt /",
    "GSP33nysu__2u:14860": "prakaraṇānanuguraṃ caitat /",
    "GSP33nysu__2u:14861": "paramatanirāso hyatra prakṛto na tu svamatasamarthanam /",
    "GSP33nysu__2u:14862": "kṛtaṃ ca tat”na vilakṣaṇatvāt'; ityādinā /",
    "GSP33nysu__2u:14863": "sūtrākṣarānanurūpaṃ caitadvayākhyānam /",
    "GSP33nysu__2u:14864": "nahyatra vijñānādipadaṃ brahmaṇi kvacitprayuktam /",
    "GSP33nysu__2u:14865": "tadapratiṣedha iti ca vyartham /",
    "GSP33nysu__2u:14866": "na prājñatvādityeva vaktavyam /",
    "GSP33nysu__2u:14867": "laghu caivaṃ sūtraṃ vyaktaṃ ca syāt /",
    "GSP33nysu__2u:14868": "tasmādukta eva sūtrārtha iti sthitam /",
    "GSP33nysu__2u:14869": "pādārthamupasaṃharati- ato 'śeṣeti //",
    "GSP33nysu__2u:14870": "ato 'śeṣajagaddhātā nirdoṣoruguṇārṇavaḥ /",
    "GSP33nysu__2u:14871": "nārāyaṇaḥ śrutigaṇatātparyādavasīyate // MAnuv_2,2.298 //",
    "GSP33nysu__2u:14872": "sāṅkhayādivirodhisamayānāṃ nirastatvātprathamādhyāye yatsakalaśrutisamanvayena bhagavato lakṣaṇadvayaṃ sādhitaṃ tannirṇītamevetyarthaḥ /",
    "GSP33nysu__2u:14873": "syādetat /",
    "GSP33nysu__2u:14874": "“na nigṛhya kathāṃ kuryāt'; ityādismṛtiniṣiddhaṃ paranirākaraṇamidaṃ na",
    "GSP33nysu__2u:14875": "kāryameva /",
    "GSP33nysu__2u:14876": "tatkutaḥ sāṅkhayādinirākaraṇaṃ kṛtamiti cenna /",
    "GSP33nysu__2u:14877": "asya niṣedhasya sadviṣayatvāt /",
    "GSP33nysu__2u:14878": "kutaḥ saṅkoca iti cet /",
    "GSP33nysu__2u:14879": "śrutismṛtyoḥ śruterbalavattvāt /",
    "GSP33nysu__2u:14880": "śrutau ca paranirākaraṇasya kartavyatayā",
    "GSP33nysu__2u:14881": "avagatatvādityāśayavān”andhantamaḥ praviśanti ye 'vidyāmupāsate /",
    "GSP33nysu__2u:14882": "tato bhūya iva te tamo ya u vidyāyāṃ ratāḥ /",
    "GSP33nysu__2u:14883": "vidyāṃ cāvidyāṃ ca yastadvedobhayaṃ saha /",
    "GSP33nysu__2u:14884": "avidyayā mṛtyuṃ tīrtvā vidyayāmṛtamaśnute'; iti mantradvayamarthato 'nuvadati- andhamiti",
    "GSP33nysu__2u:14885": "andhaṃ tamaḥ praviśanti ye tvavidyāmupāsate /",
    "GSP33nysu__2u:14886": "tato bhūya ivāpsyanti ye tasyā naiva nindakāḥ // MAnuv_2,2.299 //",
    "GSP33nysu__2u:14887": "tato vidyāmavidyāṃ ca yo jānātyubhayaṃ saha /",
    "GSP33nysu__2u:14888": "doṣajñānādatītyaitān vidyayāmṛtamaśnute // MAnuv_2,2.300 //",
    "GSP33nysu__2u:14889": "avidyām avidyakalpitamavidyamānārtham /",
    "GSP33nysu__2u:14890": "āyānti tamaḥ /",
    "GSP33nysu__2u:14891": "ivaśabdaḥ kiñcidarthaḥ /",
    "GSP33nysu__2u:14892": "uśabdo 'vadhāraṇārthaḥ /",
    "GSP33nysu__2u:14893": "ye kevalaṃ vidyāyāmeva ratā ityuktyā labdhasyārthasya kathanam ,tasyā",
    "GSP33nysu__2u:14894": "naiva nindakā iti /",
    "GSP33nysu__2u:14895": "anyathā vidyayāmṛtamaśnuta ityanena virodhaḥ syāt /",
    "GSP33nysu__2u:14896": "tataḥ avidyānirākaraṇābhāve doṣasadbhāvāt /",
    "GSP33nysu__2u:14897": "saheti samuccayaniyamaṃ dyotayati /",
    "GSP33nysu__2u:14898": "doṣajñānādatītyaitām ityanena avidyayā duṣṭatvena jñātayā mṛtyuṃ tāmevāvidyāṃ tatkāryaṃ duḥkhādikaṃ cātītya tīrtvā ityartho jñāyate /",
    "GSP33nysu__2u:14899": "yadyapi tattvajñānaṃ na svapakṣapramāṇamātreṇa bhavati,",
    "GSP33nysu__2u:14900": "yāvatparapakṣapramāṇaṃ na nirākriyate /",
    "GSP33nysu__2u:14901": "satpratipakṣasya pramāṇasya nirṇayānaṅgatvāt /",
    "GSP33nysu__2u:14902": "atastattvajñānaṃ kāmayamānenāvaśyaṃ svapakṣasādhanamiva parapakṣaniraso",
    "GSP33nysu__2u:14903": "'pi vidheya evetyupapattisiddho 'yamarthaḥ /",
    "GSP33nysu__2u:14904": "tathāpyāgamāvaṣṭambhena pratyavatiṣṭhamānastathaiva bodhanīya ityāśayavatā mantrāvudāhṛtāviti sarvamanavadyam /",
    "GSP33nysu__2u:14905": "// iti śrīmatpūrṇapramatibhagavatpādasukṛteranuvyākhyānasya praguṇajayatīrthākhyayatinā",
    "GSP33nysu__2u:14906": "kṛtāyāṃ ṭīkāyāṃ viṣamapadavākyātharvivṛtau dvitīye 'dhyāye 'yaṃ",
    "GSP33nysu__2u:14907": "samayacaraṇaḥ paryavasitaḥ //",
    "GSP33nysu__2u:14908": "Adhyaya 2, Pada 3",
    "GSP33nysu__2u:14909": "[======= JNys_2,3....: ...ādhikaraṇa =======]",
    "GSP33nysu__2u:14910": "// atha dvitīyādhyāyasya tṛtīyaḥ pādaḥ //",
    "GSP33nysu__2u:14911": "// atha śrīmannyāyasudhāyāṃ viyadadhikaraṇam //",
    "GSP33nysu__2u:14912": "“na viyadaśruteḥ'; ityādi pādapratipādyaṃ sasaṅgatikaṃ darśayati- atheti",
    "GSP33nysu__2u:14913": "athāśeṣasamāmnāyavirodhāpākṛtiṃ prabhuḥ /",
    "GSP33nysu__2u:14914": "kariṣyannadhidaivādhibhūtajīvaparātmanām // MAnuv_2,3.1 //",
    "GSP33nysu__2u:14915": "prabhuḥ sūtrakāraḥ, anena vyācikhyāsitatayā buddhisannihitena tṛtīyena pādena vaidikānāṃ vacanānāṃ parasparaṃ avirodhaṃ virodhābhāvaṃ,",
    "GSP33nysu__2u:14916": "darśayatīti pratipādyakathanam /",
    "GSP33nysu__2u:14917": "asyāntarbhāvalakṣaṇāṃ saṅgatiṃ darśayitumuktam- aśeṣeti //",
    "GSP33nysu__2u:14918": "aśeṣāśca te samāmnāyavirodhāśceti vigrahaḥ /",
    "GSP33nysu__2u:14919": "kariṣyan ityadhyāyopakramasamayāpekṣayā /",
    "GSP33nysu__2u:14920": "sūtrakṛtā khalu sarvānapi vedavirodhānparihartuṃ dvitīyo 'yamadhyāya",
    "GSP33nysu__2u:14921": "ārabdhaḥ /",
    "GSP33nysu__2u:14922": "vaidikānāṃ vacanānāṃ parasparavirodho 'pi tadantarbhūta evetyatastadapākaraṇamiha saṅgatameveti",
    "GSP33nysu__2u:14923": "ānantaryalakṣaṇāṃ saṅgatiṃ darśayitumathetyuktam /",
    "GSP33nysu__2u:14924_0": "avasaraprāptau prādhānyādyuktivirodhaparihārasya prāthamye tatprapañcātmakatvena samayavirodhaparihārasya tadānantarye sati",
    "GSP33nysu__2u:14924_1": "śrutīnāṃ parasparavirodhaparihārasya bhavatyayamavasara iti /",
    "GSP33nysu__2u:14925": "nanvevaṃ tarhyasya pādasya caturthapādādbhedo na syāt /",
    "GSP33nysu__2u:14926": "tatrāpi vedavacasāṃ parasparavirodhasya apākriyamāṇatvādityata uktam-",
    "GSP33nysu__2u:14927": "adhidaiveti //",
    "GSP33nysu__2u:14928": "adhidaivāni avyaktādyabhimānidevatāḥ /",
    "GSP33nysu__2u:14929": "adhibhūtāni kāryakāraṇopetāni viyadādibhūtāni /",
    "GSP33nysu__2u:14930": "idamuktaṃ bhavati /",
    "GSP33nysu__2u:14931": "yadyapi pādadvaye vedavākyānāṃ parasparavirodha eva nirasyate /",
    "GSP33nysu__2u:14932": "tathāpi viṣayabhedādbhedo bhaviṣyati /",
    "GSP33nysu__2u:14933": "ihādhidaivādiviṣayavākyānāṃ caturthe tvadhyātmaviṣayāṇāmiti /",
    "GSP33nysu__2u:14934": "nacaivamasya pādasyānekaviṣayatvenānekatvāpattiḥ /",
    "GSP33nysu__2u:14935": "adhyātmetaraviṣayatvenaikatvopapatteḥ iti /",
    "GSP33nysu__2u:14936": "atrāpi kramaniyame hetumācārya eva vakṣyati /",
    "GSP33nysu__2u:14937": "nanu ca vedavākyānāṃ parasparavirodhaparihāraḥ kimarthaḥ /",
    "GSP33nysu__2u:14938": "mitho viruddhānāṃ prāmāṇyāniścayāttatprāmāṇyaniścayārtha iti cenna /",
    "GSP33nysu__2u:14939": "evaṃ satyasya tarkaśāstratvaprasaṅgena mīmāṃsātvavyāghātāditi /",
    "GSP33nysu__2u:14940": "ucyate /",
    "GSP33nysu__2u:14941": "brahmaṇo 'śeṣajagatkāraṇatvaniścayo hyaśeṣajagatsvarūpanirṇaye tasya kāryatvādinirṇaye ca sati syānnānyathā /",
    "GSP33nysu__2u:14942": "naca tadviṣayāṇāṃ vākyānāṃ mitho vyāghāte tatsvarūpanirṇayo bhavati /",
    "GSP33nysu__2u:14943": "ato 'dhidaivādivastutattvāvadhāraṇārtha evāyaṃ mitho virodhaparihāraḥ /",
    "GSP33nysu__2u:14944": "tadidamapyuktam- svarūpanirṇayāyaiveti //",
    "GSP33nysu__2u:14945": "svarūpanirṇayāyaiva vacanānāṃ parasparam /",
    "GSP33nysu__2u:14946": "pādenānenāvirodhaṃ darśayatyamitadyutiḥ // MAnuv_2,3.2 //",
    "GSP33nysu__2u:14947": "nanu kiṃ katipayavacanānāmanyonyavirodhaḥ parihriyate uta sarveṣām /",
    "GSP33nysu__2u:14948": "nādyaḥ /",
    "GSP33nysu__2u:14949": "vaiyarthyāt /",
    "GSP33nysu__2u:14950": "tatraiva vacanāntaravirodhasadbhāvenānirṇayatādavasthyāt /",
    "GSP33nysu__2u:14951": "na dvitīyaḥ /",
    "GSP33nysu__2u:14952": "vedavākyānāmanantatvena jñātumaśakyatvādityata uktam- amitadyutiriti //",
    "GSP33nysu__2u:14953": "sarvajña ityarthaḥ /",
    "GSP33nysu__2u:14954": "etatpādādhikaraṇapūrvapakṣasiddhāntayuktīḥ saṅgṛhyāha- anubhūtīti //",
    "GSP33nysu__2u:14955": "anubhūtiyuktibahuvāgvailomyaṃ ca tato 'dhikam /",
    "GSP33nysu__2u:14956": "etat sarvaṃ sataḥ sāmyaṃ dvāravaiyarthyameva ca // MAnuv_2,3.3 //",
    "GSP33nysu__2u:14957": "dṛṣṭayuktayanusāritvamuktānyārthāvirodhataḥ /",
    "GSP33nysu__2u:14958": "prasiddhanāmasvīkāre bahuvākyānuvatirtā // MAnuv_2,3.4 //",
    "GSP33nysu__2u:14959": "lokadṛṣṭānusāritvaṃ jīvasāmyamanāditā /",
    "GSP33nysu__2u:14960": "tatra tatra parijñānaṃ guṇasāmyaśrutī tathā // MAnuv_2,3.5 //",
    "GSP33nysu__2u:14961": "utpattimattvaṃ svaguṇānanubhūtyalpakalpane /",
    "GSP33nysu__2u:14962": "nānāśrutiśca vaicitṛyaṃ yuktayaḥ pūrvapakṣagāḥ // MAnuv_2,3.6 //",
    "GSP33nysu__2u:14963": "vyavasthānupapattiśca svātantryamanusāritā /",
    "GSP33nysu__2u:14964": "mukhyatā śaktimattvaṃ ca vairūpyaṃ sarvasaṅgrahaḥ // MAnuv_2,3.7 //",
    "GSP33nysu__2u:14965": "gatyādirīśaśaktiśca sarvamānavirodhitā /",
    "GSP33nysu__2u:14966": "abhīṣyāsiddhisuvyaktī śāstrasiddhivirparyayaḥ /",
    "GSP33nysu__2u:14967": "viśeṣakāraṇaṃ ceti siddhāntasyaiva sādhakāḥ // MAnuv_2,3.8 //",
    "GSP33nysu__2u:14968": "// oṃ na viyadaśruteḥ oṃ //",
    "GSP33nysu__2u:14969": "atrādhikaraṇe 'nādirvāyamākāśa ityādiśrutīnāṃ gauṇatvamātmana ākāśaḥ",
    "GSP33nysu__2u:14970": "sambhūta ityādiśrutīnāṃ mukhyatvamupādāya viyata utpattiḥ samarthitā /",
    "GSP33nysu__2u:14971": "tatra viyatpadaṃ nākāśamātraparaṃ kinnāma /",
    "GSP33nysu__2u:14972": "atha ha vāva nityāni puruṣaḥ prakṛtirātmā kāla ityādiśrutivigānaviṣayāṇāṃ paramātmātiriktānāṃ prakṛtyādīnāmupalakṣaṇārthaṃ jñātavyamityāśayavānāha-",
    "GSP33nysu__2u:14973": "prakṛtiriti //",
    "GSP33nysu__2u:14974": "na viyadaśruteḥ |",
    "GSP33nysu__2u:14975": "prakṛtiḥ puruṣaḥ kālo devāstadabhimāninaḥ /",
    "GSP33nysu__2u:14976": "mahadādyāśca jāyante ... // MAnuv_2,3.9a-c //",
    "GSP33nysu__2u:14977": "prakṛtiḥ acetanā puruṣo jīvaḥ tadabhimāninaḥ prakṛtyādyabhimāninaḥ /",
    "GSP33nysu__2u:14978": "mahadādyā iti mahadahaṅkāramanobuddhīndriyabhūtasūkṣmatanmātrāṇyucyante /",
    "GSP33nysu__2u:14979": "prakṛtasyotpattyasambhavasya neti pratiṣedhe labdhamarthamāha- jāyanta iti //",
    "GSP33nysu__2u:14980": "ayamabhisandhiḥ /",
    "GSP33nysu__2u:14981": "na tāvatprakṛtyādayo janmarahitā evābhyupaga(myata)tā iti yuktam /",
    "GSP33nysu__2u:14982": "“pratijñāhāniravyatirekācchabdebhyaḥ'”yāvadvikārastu vibhāgo lokavat';",
    "GSP33nysu__2u:14983": "ityuktānāṃ pratijñāhānyādīnāmatrāpi sāmyāt /",
    "GSP33nysu__2u:14984": "anyathā teṣāmanaikāntikatvāpātāt /",
    "GSP33nysu__2u:14985": "nāpyavigītajanmānaḥ /",
    "GSP33nysu__2u:14986": "śrutivigānasya darśitatvāt /",
    "GSP33nysu__2u:14987": "nacādhikaraṇāntaraṃ tatparamasti /",
    "GSP33nysu__2u:14988": "tasmādatraiva viyatpadena teṣāmupalakṣaṇaṃ yuktam /",
    "GSP33nysu__2u:14989": "mātariśvaprabhṛtiṣu punaradhikāśaṅkānirāsāyāyadhikaraṇāntarārambha iti /",
    "GSP33nysu__2u:14990": "ihākāśasyoktaṃ janma ghaṭāderivābhūtvābhavanalakṣaṇamiti kecidāsthitāḥ /",
    "GSP33nysu__2u:14991": "tat nirākariṣyansvamataṃ tāvadāha- parādhīneti //",
    "GSP33nysu__2u:14992": "... parādhīnaviśeṣitā /",
    "GSP33nysu__2u:14993": "idaṃ sarvaṃ sasarjeti janimattvamihoditam // MAnuv_2,3.9d-f //",
    "GSP33nysu__2u:14994": "“ātmana ākāśaḥ sambhūtaḥ'”sa idaṃ sarvamasṛjata'; ityādiśrutiṃ,",
    "GSP33nysu__2u:14995": "vibhaktatvādiyuktiṃ cāśritya yadihādhikaraṇe viyato janimattvamuditaṃ tatparādhīnātiśayalābhalakṣaṇaṃ pratipattavyam /",
    "GSP33nysu__2u:14996": "apūrvaviśeṣopajanane hi viśiṣyākāropajano 'vaśyambhāvī viśiṣyākāraśca vastusvarūpābhinna iti tasyaivāsāvupajano bhavati /",
    "GSP33nysu__2u:14997": "devadattaḥ śarīrī jāto vidvān jāta iti, ghaṭaḥ saṃyukto jāto vibhakto jāta iti cāvasthitasvarūpa eva vastuni viśeṣāvāptimātreṇa jananavyavahāro",
    "GSP33nysu__2u:14998": "dṛśyata eva /",
    "GSP33nysu__2u:14999": "nanu pariṇāmavāde ghaṭāderapyeṣaivotpattiryadavasthitasvarūpasyaiva",
    "GSP33nysu__2u:15000": "mṛdāderapyākārānta(rāvāptiḥ)ratāpattiḥ /",
    "GSP33nysu__2u:15001": "parairapi pariṇāmavāda evāṅgīkṛto nārambhavādaḥ /",
    "GSP33nysu__2u:15002": "ato vivādābhāvādvayartho 'yamārambhaḥ /",
    "GSP33nysu__2u:15003": "yathā na vyarthastathā'cārya eva vivādaviṣayaṃ spaṣṭayiṣyati /",
    "GSP33nysu__2u:15004": "atra”idaṃ sarvaṃ sasarja'; iti śru(tyādyudā)tyudāharaṇaṃ",
    "GSP33nysu__2u:15005": "śrutyādāvapyevameva janma vyākhyeyamiti jñāpanārtham /",
    "GSP33nysu__2u:15006": "yacca viyatpadaṃ prakṛtyādyupalakṣaṇaparamityābhipretaṃ tatroktarītyopapattisūcanārthaṃ ceti",
    "GSP33nysu__2u:15007": "paroktarītyā ghaṭādivadabhūtvābhavanalakṣaṇaivotpattirviyataḥ śrutisūtravivakṣitā kinna syāditi cedatra pṛcchāmaḥ /",
    "GSP33nysu__2u:15008": "ākāśaśabdena kiṃ vivakṣitaṃ pareṣāṃ (kiṃ) vaiśeṣikādivadavakāśamātramuta bāhyānāmiva mūrtābhāvaḥ",
    "GSP33nysu__2u:15009": "ādyaṃ dūṣayati- avakāśamātramiti //",
    "GSP33nysu__2u:15010": "avakāśamātramākāśaḥ kathamutpadyate 'nyathā // MAnuv_2,3.10ab //",
    "GSP33nysu__2u:15011": "anyathā parādhīnaviśeṣāptirjanmetyanaṅgīkṛtyābhūtvābhavanaṃ janmetyaṅgīkāre 'vakāśamātramākāśa iti cāṅgīkāre kathamasāvutpadyate /",
    "GSP33nysu__2u:15012": "tasyotpattirnopapadyata iti yāvat /",
    "GSP33nysu__2u:15013": "sopādānā hi sar(vār)vasṛṣṭirdṛṣṭā na cākāśotpattāvupādānamasti /",
    "GSP33nysu__2u:15014": "naca brahmaṇa upādānatvamupapadyata iti prakṛtyadhikaraṇe (niṣṭhaṅkitam)",
    "GSP33nysu__2u:15015": "nirdiṣyam /",
    "GSP33nysu__2u:15016": "yasya cotpattistasya prāgabhāvena bhāvyam /",
    "GSP33nysu__2u:15017": "na cākāśasya prāgabhāvaḥ sambhavati /",
    "GSP33nysu__2u:15018": "anupapannapratītikatvāt /",
    "GSP33nysu__2u:15019": "abhāvo hi pratīyamāno 'syātreti pratīyate na tu nirāśrayaḥ /",
    "GSP33nysu__2u:15020": "nacākāśābhāvasyāśrayapratītirupapadyate /",
    "GSP33nysu__2u:15021": "yadeveheti nirdiśyate tasyaivākāśatvāt /",
    "GSP33nysu__2u:15022": "upādānāśritābhāvavāde 'pi tadabhāvānnābhāvapratītyupapattiḥ /",
    "GSP33nysu__2u:15023": "tathāca śrutiḥ /",
    "GSP33nysu__2u:15024": "“abhāvo hi pradeśasya na hyatrābhāva ityapi'; iti /",
    "GSP33nysu__2u:15025": "anavakāśarūpaṃ brahmaivākāśasya pūrvāvasthā prāgabhāvaścocyata ityapi brahmaṇo 'nupādānatvena pratyuktam /",
    "GSP33nysu__2u:15026": "pratiyogyāśraya evābhāvāśrayaḥ /",
    "GSP33nysu__2u:15027": "nacākāśasyāśrayo 'stīti tadabhāvo 'pi nirāśrayo 'stviti cenna /",
    "GSP33nysu__2u:15028": "nirāśrayatve kāryatvānupapatteḥ /",
    "GSP33nysu__2u:15029": "kiñca pratītāvākāśaḥ svāśraya ityatastadabhāvo 'pyākāśāśrayaḥ pratīyeteti viruddhamāpadyate",
    "GSP33nysu__2u:15030": "prakṛtirākāśasya kāraṇamiti kaścit /",
    "GSP33nysu__2u:15031": "tanmate prakṛterajanmaprasaṅgaḥ /",
    "GSP33nysu__2u:15032": "atha tatra parādhīnaviśeṣāvāptirjanmāṅgīkriyate /",
    "GSP33nysu__2u:15033": "tadāsambhāvitotpattike viyadādāvapyevamevāṅgīkaraṇīyamiti /",
    "GSP33nysu__2u:15034": "dvitīye 'pi kiṃ pradeśarūpamākāśamaṅgīkṛtyedamucyate utānaṅgīkṛtya /",
    "GSP33nysu__2u:15035": "prathame yasya kasyacinmūrtadravyābhāvasyotpattirvā sarvasya vā vivakṣitā",
    "GSP33nysu__2u:15036": "nādyaḥ /",
    "GSP33nysu__2u:15037": "tasyāḥ pratyakṣādisiddhatvenādhikaraṇānārambhakatvāt /",
    "GSP33nysu__2u:15038": "dvitīyaṃ dūṣayati- yadīti //",
    "GSP33nysu__2u:15039": "yadyanākāśatā pūrvaṃ kiṃ mūrtanibiḍaṃ jagat // MAnuv_2,3.10cd //",
    "GSP33nysu__2u:15040": "sarvasyāpi mūrtābhāvasya sṛṣṭāvutpattyaṅgīkāre pralaye 'vaśyaṃ tadabhāvo",
    "GSP33nysu__2u:15041": "'bhyupagamaḥ syāt /",
    "GSP33nysu__2u:15042": "atyantāsato janmāsambhavāt /",
    "GSP33nysu__2u:15043": "yadi ca sṛṣṭeḥ pūrvaṃ pralaye 'nākāśatā sarvasya mūrtadravyābhāvasyābhāvaḥ aṅgīkriyate",
    "GSP33nysu__2u:15044": "tarhi kiṃ tadā mūrtanibiḍaṃ jagadaṅgīkriyate /",
    "GSP33nysu__2u:15045": "etadeva spaṣṭayati- mūrteti //",
    "GSP33nysu__2u:15046": "mūtarsampūrṇatā caiva yadyanākāśatā bhavet // MAnuv_2,3.11ab //",
    "GSP33nysu__2u:15047": "yadyuktalakṣaṇākāśābhāvaḥ pralaye bhavettadā mūrtasampūrṇatā bhavedeva /",
    "GSP33nysu__2u:15048": "abhāvābhāvasya bhāvānatirekāt /",
    "GSP33nysu__2u:15049": "tadvayāptatvādvā /",
    "GSP33nysu__2u:15050": "caśabdo 'nuktasamuccayārthaḥ /",
    "GSP33nysu__2u:15051": "sṛṣṭayuttarakālaṃ mūrtamātraṃ ca na syāt /",
    "GSP33nysu__2u:15052": "evaṃ ca sargapralayaviparivartaḥ syāt /",
    "GSP33nysu__2u:15053": "adhikā ca pralaye mūrtasampūrterāpattiḥ /",
    "GSP33nysu__2u:15054": "mūrtadravyābhāva evākāśo na tato 'tirikto 'stīti dvitīyaṃ nirākaroti-",
    "GSP33nysu__2u:15055": "mūrtadravyāṇīti //",
    "GSP33nysu__2u:15056": "mūrtadravyāṇi cākāśe sthitānyeva hi sarvadā // MAnuv_2,3.11cd //",
    "GSP33nysu__2u:15057": "tadabhāvaśceti cārthaḥ /",
    "GSP33nysu__2u:15058": "yo mūrtadravyāṇi tadabhāvāṃścāṅgīkaroti tenāvaśyaṃ tadatiriktākāśo 'ṅgīkartavya eva /",
    "GSP33nysu__2u:15059": "yasmāttāni sarvadā'kāśe sthitāni teneti yojanā /",
    "GSP33nysu__2u:15060": "idamuktaṃ bhavati /",
    "GSP33nysu__2u:15061": "ekasmin patatriṇi patati dvitīyena patatriṇā kutra patitavyamiti vācyam /",
    "GSP33nysu__2u:15062": "yatrāsau nāsti tatreti cettarhi yenādhikaraṇenaikya patatriṇo 'bhāvaḥ",
    "GSP33nysu__2u:15063": "parasya ca bhāvo viśiṣyate tadarthāntaramaṅgīkaraṇīyam /",
    "GSP33nysu__2u:15064": "sa eva pradeśarūpa ākāśa iti kathaṃ tadanabhyupagamaḥ /",
    "GSP33nysu__2u:15065": "kiñceha pakṣī neha pakṣīti mūrtatadabhāvāśrayatayā pradeśaḥ sākṣisiddhaḥ kathamapahnotuṃ śakyate",
    "GSP33nysu__2u:15066": "api ca kiṃ mūrtadravyasya prāgabhāva ākāśaḥ kiṃvā pradhvaṃso yadvātyantābhāvaḥ athavānyonyābhāvaḥ",
    "GSP33nysu__2u:15067": "na prathamadvitīyau /",
    "GSP33nysu__2u:15068": "sṛṣṭayuttarakāle nirākāśatvaprasaṅgāt /",
    "GSP33nysu__2u:15069": "prāgabhāvapradhvaṃsābhāvayorupādānaniṣṭhatvena tatrākāśabuddheranyatra tadabhāvasya cāpatteḥ",
    "GSP33nysu__2u:15070": "na tṛtīyaḥ /",
    "GSP33nysu__2u:15071": "kvacitkadācinmūrtasadbhāve tadatyantābhāvānupapatteḥ /",
    "GSP33nysu__2u:15072": "nacaturthaḥ /",
    "GSP33nysu__2u:15073": "ghaṭānyonyābhāvo hi paṭastanniṣṭho veti tatrākāśabuddhiprasaṅgāt /",
    "GSP33nysu__2u:15074": "mūrtadravyasaṃsargābhāvamātramākāśa iti cettarhi utpatataḥ patatriṇaḥ kena saṃsargo yena tadabhāvasyākāśatvaṃ syādityavaśyāśrayaṇīyaḥ pradeśa iti /",
    "GSP33nysu__2u:15075": "tadevamākāśasyābhūtvābhavanarūpotpattiruyakteti siddham /",
    "GSP33nysu__2u:15076": "astvevaṃ parakṛtamapavyākhyānam /",
    "GSP33nysu__2u:15077": "kastarhyākāśaśabdārthaḥ kā ca tasya parādhīnaviśeṣāptirityata āha- ata iti //",
    "GSP33nysu__2u:15078": "ata ākāśaśabdoktastaddevo 'tra vināyakaḥ /",
    "GSP33nysu__2u:15079": "dehotpattyā samutpanna iti śrutyābhidhīyate // MAnuv_2,3.12 //",
    "GSP33nysu__2u:15080": "parakīyavyākhyānasyāyuktatvādityarthaḥ /",
    "GSP33nysu__2u:15081": "taddevo bhūtākāśābhimānīti vināyakasyākāśaśabdavācyatvopapādanam /",
    "GSP33nysu__2u:15082": "atrātmana ākāśa ityādiśrutau /",
    "GSP33nysu__2u:15083": "dehotpattyeti parādhīnaviśeṣā(vā)ptervivaraṇam /",
    "GSP33nysu__2u:15084": "vākyadvayametadityato 'treti śrutyeti ca yujyate /",
    "GSP33nysu__2u:15085": "śruterviṣayāntaraṃ cāha- bhūtamapīti //",
    "GSP33nysu__2u:15086": "bhūtamapyasitaṃ divyadṛṣṭigocarameva tu /",
    "GSP33nysu__2u:15087": "utpadyate ... // MAnuv_2,3.13a-c //",
    "GSP33nysu__2u:15088": "bhūtamapyākāśaśabdoktaṃ tacca ghaṭādivadutpadyata iti śrutyābhidhīyata iti sambandhaḥ /",
    "GSP33nysu__2u:15089": "kuto bhūtākāśasyotpattimattvamityata uktam- asitamiti //",
    "GSP33nysu__2u:15090": "rūpitvādityarthaḥ /",
    "GSP33nysu__2u:15091": "tathāca śrutiḥ /",
    "GSP33nysu__2u:15092": "“ākāśo nīlimodeti'; iti /",
    "GSP33nysu__2u:15093": "tathā sati cākṣuṣatvaprasaṅga ityata",
    "GSP33nysu__2u:15094": "uktam- divyeti //",
    "GSP33nysu__2u:15095": "tuśabdenānudbhūtatvaviśeṣaṃ sūcayati /",
    "GSP33nysu__2u:15096": "idamuktaṃ bhavati /",
    "GSP33nysu__2u:15097": "kiṃ cākṣuṣatvamātramāpādyamutāsmadādīnprati /",
    "GSP33nysu__2u:15098": "ādye tviṣyāpādanam /",
    "GSP33nysu__2u:15099": "divyadṛṣṭigocaratvābhyupagamāt /",
    "GSP33nysu__2u:15100": "dvitīye tu bhūtādiśarīreṣu vyāptibhaṅgaḥ /",
    "GSP33nysu__2u:15101": "tatrānudbhūtādikalpane 'trāpi tatsamānaṃ śrutiprāmāṇyāditi /",
    "GSP33nysu__2u:15102": "nanvākāśasyābhūtvābhavanalakṣaṇāmutpattimadhunaiva nirākṛtyātra punastadaṅgīkāre kathaṃ pūrvottaravyāghāto na bhavedityata āha-",
    "GSP33nysu__2u:15103": "avyākṛtamiti //",
    "GSP33nysu__2u:15104": "... avyākṛtaṃ hi gaganaṃ sākṣigocaram // MAnuv_2,3.13cd //",
    "GSP33nysu__2u:15105": "yato 'vyākṛtameva gaganaṃ notpadyata ityuktaṃ na tu bhūtamato na virodhaḥ /",
    "GSP33nysu__2u:15106": "tasyānutpattau hetvantaramapyāha- nityaṃ hi taditi //",
    "GSP33nysu__2u:15107": "nacaitadasiddham /",
    "GSP33nysu__2u:15108": "vināśakāraṇābhāvāt /",
    "GSP33nysu__2u:15109": "nahi kāraṇāntaramanapekṣyeścarecchā vināśaheturdṛṣṭā /",
    "GSP33nysu__2u:15110": "utpattiśrutestadapi kalpanīyamiti cenna /",
    "GSP33nysu__2u:15111": "tasyā bhūtatadabhimāniviṣayatvena sāvakāśatvāt /",
    "GSP33nysu__2u:15112": "avaśyaṃ caitadevam /",
    "GSP33nysu__2u:15113": "ātmana ākāśaḥ sambhūta ityāderbhūtaprakaraṇatvāt /",
    "GSP33nysu__2u:15114": "nanvavyākṛtākāśe pramāṇameva nāsti /",
    "GSP33nysu__2u:15115": "kasyānutpattirucyata ityata uktam- sākṣīti //",
    "GSP33nysu__2u:15116": "tatkathamityata āha- pradeśa iti //",
    "GSP33nysu__2u:15117": "pradeśa iti vijñeyaṃ nityaṃ notpadyate hi tat // MAnuv_2,3.13ef //",
    "GSP33nysu__2u:15118": "nanvetadeva bhūtākāśamiti cenna /",
    "GSP33nysu__2u:15119": "rūpitvārūpitvavyākṛtatvāvyākṛtatvaparicchinnatvāparicchinnatvaśrutīnāṃ sattvāt /",
    "GSP33nysu__2u:15120": "kiñcotpattyanutpattiśrutyorvirodho 'pyākāśadvaitamavagamayati /",
    "GSP33nysu__2u:15121": "vyavasthayāvirodhopapattāvanutpattiśruteraupacārikatvakalpanāyogāt /",
    "GSP33nysu__2u:15122": "naca pradeśasyotpattirupapadyata ityuktaṃ prāk /",
    "GSP33nysu__2u:15123": "nanu sūtrakṛtaiva gauṇyasambhavādityuktam /",
    "GSP33nysu__2u:15124": "vyākhyātaṃ tadbhāṣyakṛtā /",
    "GSP33nysu__2u:15125": "vivṛtaṃ cāsmābhiḥ /",
    "GSP33nysu__2u:15126": "nanvavyākṛtākāśasyotpattyabhāve mā bhūdākāśaḥ sambhūta iti virodhaḥ /",
    "GSP33nysu__2u:15127": "idaṃ sarvamasṛjatetyādiśrutivirodhastu bhaviṣyatīti cenna /",
    "GSP33nysu__2u:15128": "tasyābhūtvābhavanalakṣaṇotpattyasambhave 'pi",
    "GSP33nysu__2u:15129": "parādhīnaviśeṣāptirūpotpattisadbhāvādityāha- tathāpīti //",
    "GSP33nysu__2u:15130": "tathāpi pūrvasambandhaparatantraviśeṣayuk /",
    "GSP33nysu__2u:15131": "khamevotpattimannāma śrutiśabdavivakṣitam // MAnuv_2,3.14 //",
    "GSP33nysu__2u:15132": "mūrtasambandhaścāsau paratantraviśeṣaśceti vigrahaḥ /",
    "GSP33nysu__2u:15133": "yadanāditvenoktaṃ tadeva svamityarthaḥ /",
    "GSP33nysu__2u:15134": "idaṃ sarvamasṛjateti śrutivākyaṃ śrutiśabdaḥ /",
    "GSP33nysu__2u:15135": "evaṃ śrautā(sautrā)kāśotpattiṃ vyākhyāyopalakṣitaprakṛtyādyutpattiṃ",
    "GSP33nysu__2u:15136": "vyākhyāti- prakṛtiriti //",
    "GSP33nysu__2u:15137": "prakṛtiḥ puruṣaḥ kāla ityete ca samastaśaḥ /",
    "GSP33nysu__2u:15138": "īśādhīnaviśeṣeṇa janyā ityeva kīrtitāḥ // MAnuv_2,3.15 //",
    "GSP33nysu__2u:15139": "ityete ca etadādayaśca /",
    "GSP33nysu__2u:15140": "īśvarādhīnaviśeṣeṇaiva nābhūtvābhāvitvenetyarthaḥ /",
    "GSP33nysu__2u:15141": "kālasya tvabhūtvābhavanamapyastītyāśayenāha- kāleti //",
    "GSP33nysu__2u:15142": "kālapravāha evaiko nityo natu viśeṣavān // MAnuv_2,3.16ab //",
    "GSP33nysu__2u:15143": "viśeṣavān kṣaṇalavādirūpaḥ /",
    "GSP33nysu__2u:15144": "upapāditaṃ caitatprāgeva /",
    "GSP33nysu__2u:15145": "prāk parigaṇitānāṃ prakṛtyādīnāmīśvarādhīnaviśeṣāvāptireva janmetyuktam /",
    "GSP33nysu__2u:15146": "tatra kasya kīdṛśī viśeṣāvāptirityataḥ prakṛtyāditrayābhimānidevatāyāḥ parādhīnaviśeṣāvāptiṃ viśadayati- puruṣeti //",
    "GSP33nysu__2u:15147": "puruṣāvyaktakālānāṃ ramaivaikābhimāninī // MAnuv_2,3.16cd //",
    "GSP33nysu__2u:15148": "sisṛkṣutvaviśeṣaṃ tat sākṣād bhagavadicchayā /",
    "GSP33nysu__2u:15149": "prāptaiva sṛṣṭetyuditā ... // MAnuv_2,3.17a-c //",
    "GSP33nysu__2u:15150": "yasmātpuruṣādīnāṃ ramābhimāninī /",
    "GSP33nysu__2u:15151": "sā caikaiva dehadehyādibhedarahitā /",
    "GSP33nysu__2u:15152": "tattasmātsākṣādbhagavadicchayā sisṛkṣutvaviśeṣaṃ prāptaiva sṛṣṭetyuditā /",
    "GSP33nysu__2u:15153": "natu vināyakādyabhimānivaddehotpattimatītyarthaḥ /",
    "GSP33nysu__2u:15154": "yadyapi bhagavatyā icchāni nityā tathāpi (tadīya)vyaktirūpasyeśvarā(parā)dhīnatvābhiprāyeṇedamuktamiti jñātavyam /",
    "GSP33nysu__2u:15155": "prakṛteḥ parādhīnaviśeṣāvāptiṃ vivṛṇoti- pradhānamiti //",
    "GSP33nysu__2u:15156": "... pradhānaṃ vikṛterapi // MAnuv_2,3.17d //",
    "GSP33nysu__2u:15157": "pradhānamapi vikṛterīśvarādhīnāyāḥ kāraṇādidaṃ sarvamasṛjatetyādau sṛṣṭamityuditamityarthaḥ",
    "GSP33nysu__2u:15158": "yathoktam /",
    "GSP33nysu__2u:15159": "“vikāro 'vyaktajanma hi'; iti /",
    "GSP33nysu__2u:15160": "puruṣāṇāṃ parādhīnaviśeṣāvāptiṃ spaṣṭayati- pumāṃsa iti //",
    "GSP33nysu__2u:15161": "pumāṃso dehasambandhāt sṛṣṭimanta itīritāḥ // MAnuv_2,3.18ab //",
    "GSP33nysu__2u:15162": "kālapravāhasya pravāhijanma mahadādīnāṃ copacayāvāptirviśeṣalābha iti spaṣṭatvā(nnātro)nnoktam",
    "GSP33nysu__2u:15163": "etena”jño 'ta eva'”tathā prāṇāḥ'; ityadikamapi vyākhyātaṃ veditavyam /",
    "GSP33nysu__2u:15164": "// iti śrīmannyāyasudhāyāṃ viyadadhikaraṇam //",
    "GSP33nysu__2u:15165": "[======= JNys_2,3.II: mātariśvādhikaraṇa =======]",
    "GSP33nysu__2u:15166": "// atha śrīmannyāyasudhāyāṃ mātariśvādhikaraṇam //",
    "GSP33nysu__2u:15167": "// oṃ etena mātariśvā vyākhyātaḥ oṃ //",
    "GSP33nysu__2u:15168": "atītādhikaraṇe viyadādiviṣayāṇāṃ utpattyanutpattiśrutīnāṃ vyavasthayā virodhaḥ parihṛtaḥ /",
    "GSP33nysu__2u:15169_0": "idānīṃ”tejobannānyākāśa iti tānyanityāni vāyurvāva nityaḥ'; iti śrutau vyavasthitanityatvānityatvavantamapyākāśamanityapakṣe",
    "GSP33nysu__2u:15169_1": "nikṣipya vāyonirtyatvābhidhānādākāśadevatāyā vināyakasyeva vāyudevatāyāḥ svarūpeṇa nityatvaṃ dehotpattyādinā janmādimattvamiti",
    "GSP33nysu__2u:15169_2": "vyavasthānupapattermukhyaivānutpattirityadhikāśaṅkayā pūrvapakṣite",
    "GSP33nysu__2u:15170": "vyavasthātideśenaiva siddhāntitam /",
    "GSP33nysu__2u:15171": "tatra kīdṛśī vāyau śrutīnāṃ vyavasthā /",
    "GSP33nysu__2u:15172": "yayādhikāśaṅkāparihāraḥ syādityatastāṃ daśaryati-",
    "GSP33nysu__2u:15173": "evamiti //",
    "GSP33nysu__2u:15174": "etena mātariśvā vyākhyātaḥ |",
    "GSP33nysu__2u:15175": "evaṃ praḷayakāle 'pi pratibhātaparāvaraḥ // MAnuv_2,3.18cd //",
    "GSP33nysu__2u:15176": "mukhyāvāyurnityasamaḥ śarīrotpattikāraṇāt /",
    "GSP33nysu__2u:15177": "parādhīnaviśeṣeṇa janimāneva śabditaḥ // MAnuv_2,3.19 //",
    "GSP33nysu__2u:15178": "yathā viyadanādi janmavaccoktamevamityatharḥ /",
    "GSP33nysu__2u:15179": "pratibhātaparāvaraḥ śarīrābhāve 'pi pratibhenaiva jñānena viṣayīkṛtātītānāgato yatastasmānnityasama iti śabditaḥ /",
    "GSP33nysu__2u:15180": "śarīrotpattikāraṇātparādhīnaviśeṣeṇetyetayorhetuhetumadbhāvaḥ /",
    "GSP33nysu__2u:15181": "evaśabdasya parādhīnaviśeṣeṇaivetyanvayaḥ /",
    "GSP33nysu__2u:15182": "mukhyavāyurityanena bhūtaprakaraṇe 'pi na bhūtavāyuviṣayamidaṃ sūtram /",
    "GSP33nysu__2u:15183": "tatrādhikāśaṅkābhāvāt /",
    "GSP33nysu__2u:15184": "ata eva nāvāntarābhimāniviṣayam /",
    "GSP33nysu__2u:15185": "kinnāma tatparamābhimāniviṣayameveti sūcayati /",
    "GSP33nysu__2u:15186": "svarūpātiriktasya pratibhajñānasyāpyanupaplavādākāśadevatāto viśeṣo yujyata iti bhāvaḥ /",
    "GSP33nysu__2u:15187": "yaduktamatra prakaraṇe parādhīnaviśeṣāvāptireva janirnābhūtvābhavanamiti",
    "GSP33nysu__2u:15188": "tadupapattyantareṇopapādayannadhikaraṇārthamupasaṃharati- naiveti //",
    "GSP33nysu__2u:15189": "naiva kiñcit tato janmavarjitaṃ paramādṛte /",
    "GSP33nysu__2u:15190": "parādhīnaviśeṣatve janmanaḥ sthūlatābhavaḥ // MAnuv_2,3.20 //",
    "GSP33nysu__2u:15191": "pūrvaśabdavilopaśca yadi janmeti kīrtyate /",
    "GSP33nysu__2u:15192": "ramāyā naiva janmāsti caitanyasyāpi kevalam // MAnuv_2,3.21 //",
    "GSP33nysu__2u:15193": "pradhanasya ca vedasya ... // MAnuv_2,3.22a //",
    "GSP33nysu__2u:15194": "iti siddhamiti śeṣaḥ /",
    "GSP33nysu__2u:15195": "etacca janmanaḥ parādhīnaviśeṣalābha(svarūpa)tva evāṅgīkṛte siddhayati na",
    "GSP33nysu__2u:15196": "tvabhūtvābhavanarūpatva ityarthaḥ /",
    "GSP33nysu__2u:15197": "nanvavyākṛtākāśasyābhūtvābhavanānupapatterastu tatra parādhīnaviśeṣāvāptijarnmaśabdārthaḥ",
    "GSP33nysu__2u:15198": "anyatra tvabhūtvābhavanamevāṅgīkriyate cetko doṣaḥ /",
    "GSP33nysu__2u:15199": "bādhakabhāvābhāvābhyāmanekārthatvakalpanāvirodhādityata āha- sthūlateti //",
    "GSP33nysu__2u:15200": "upādānadharmiṇo dharmyantarātmanā parivartaḥ sthūlatābhāvaḥ /",
    "GSP33nysu__2u:15201": "ata eva pūrvaśabdavilopaśca pūrvaśabdanivṛttau śabdāntarapravṛttiścetyarthaḥ /",
    "GSP33nysu__2u:15202": "udāhṛtaṃ caitatprakṛtyadhikaraṇe /",
    "GSP33nysu__2u:15203": "abhūtvābhavanaṃ yadi janmeti kīrtyata ityukte 'sadanuvādaḥ syāt /",
    "GSP33nysu__2u:15204": "pariṇāmavādibhiḥ kvāpyabhūtvābhavanānabhyupagamāt /",
    "GSP33nysu__2u:15205": "ato vimatipadaṃ darśayituṃ sthūlatetyādyuktam /",
    "GSP33nysu__2u:15206": "tarhi ramāyā jīvacaitanyasyāpi pradhānasya vedasya caivaṃvidhaṃ janma naivāstītyataḥ parameśvarādṛte sarvaṃ janimaditi na siddhayet /",
    "GSP33nysu__2u:15207": "tathāca”idaṃ sarvamasṛjata'; ityādipratijñāhāniḥ”ātmā vā';",
    "GSP33nysu__2u:15208": "ityādiśabdavirodho vibhaktatvahetoranaikāntyaṃ ca syāt iti vākyaśeṣaḥ /",
    "GSP33nysu__2u:15209": "“eṣa cetanayā yukto jīva ityabhidhīyate'; ityādivacanājjīvaśabdo bhūtādisaṅghāte vartate /",
    "GSP33nysu__2u:15210": "tasya coktavidhotpattirastyevetyataḥ kevalaṃ caitanyasyetyuktam /",
    "GSP33nysu__2u:15211": "nahi kṣīraṃ dadhijātamitivadidaṃ dravyaṃ ramāditvena pari(ṇatami)vṛttamityatra pramāṇamasti",
    "GSP33nysu__2u:15212": "kintu”dvāvetau nityamuktau nityau sarvagatau',”ajo",
    "GSP33nysu__2u:15213": "nityaḥ',”ajāmekām',”yāvadbrahma viṣṭhitaṃ tāvatī vāk'; ityādiśrutibhyo",
    "GSP33nysu__2u:15214": "'nāditvamevāvagatam /",
    "GSP33nysu__2u:15215": "nanu vedasya kīdṛśī parādhīnaviśeṣāptiryena bhavatpakṣe pratijñāhānyādikaṃ na syādityata āha- vedasyāpīti //",
    "GSP33nysu__2u:15216": "... vedasyāpīśvarecchayā /",
    "GSP33nysu__2u:15217": "vyaktirnāma viśeṣo 'sti ... // MAnuv_2,3.22bc //",
    "GSP33nysu__2u:15218": "niyataviśiṣyānupūrvīkatvenārthabodhakatvaśaktyāvirbhāvo vyaktiḥ /",
    "GSP33nysu__2u:15219": "kālapravāhasya nāstitve doṣo vakṣyate /",
    "GSP33nysu__2u:15220": "mahadādisūkṣmarūpanityatā ca śrutyā(dipra)pi prasiddhā /",
    "GSP33nysu__2u:15221": "ato 'pi pratijñāhānyādyanistāra ityāśayavānupasaṃharati- tasmāditi //",
    "GSP33nysu__2u:15222": "... tasmāt tadvaśataiva hi // MAnuv_2,3.22d //",
    "GSP33nysu__2u:15223": "utpattiratra kathitā ... // MAnuv_2,3.23a //",
    "GSP33nysu__2u:15224": "tadvaśatā parameśvaravaśatvaviśeṣalābhaḥ /",
    "GSP33nysu__2u:15225": "atra śrutisūtrayoḥ /",
    "GSP33nysu__2u:15226": "// iti śrīmannyāyasudhāyāṃ mātariśvādhikaraṇam //",
    "GSP33nysu__2u:15227": "[======= JNys_2,3.III: asambhāvādhikaraṇa =======]",
    "GSP33nysu__2u:15228": "/ atha śrīmannyāyasudhāyāṃ asambhavādhikaraṇam //",
    "GSP33nysu__2u:15229": "// oṃ asambhavastu sato 'nupapatteḥ oṃ //",
    "GSP33nysu__2u:15230": "asambhāvyamānajanmanorgaganapavanayorutpattāvuktāyāmidamāśaṅkayate /",
    "GSP33nysu__2u:15231": "sadajāyatetyādiśruterbrahmaṇo 'pi janmāsti /",
    "GSP33nysu__2u:15232": "naca śrutyādivirodhaḥ /",
    "GSP33nysu__2u:15233": "svarūpotpattyabhāve 'pi",
    "GSP33nysu__2u:15234": "parāyattaviśeṣāvāptirūpotpattisambhavādgaganapavanavaditi /",
    "GSP33nysu__2u:15235": "tannivṛttyarthamidamadhikaraṇamārabdham /",
    "GSP33nysu__2u:15236": "etaccāyuktamivābhāti /",
    "GSP33nysu__2u:15237": "asambhava ityanutpattimātrapratijñānāt /",
    "GSP33nysu__2u:15238": "tasya ca pareṇāpyaṅgīkṛtatvāt /",
    "GSP33nysu__2u:15239": "nanvavadhāraṇārthasya tuśabdasya prayogānnāyaṃ doṣaḥ /",
    "GSP33nysu__2u:15240": "satyam /",
    "GSP33nysu__2u:15241": "tathāpi tatra hetoranabhidhānādayuktameva /",
    "GSP33nysu__2u:15242": "nanvanupapatterityuktam /",
    "GSP33nysu__2u:15243": "satyam /",
    "GSP33nysu__2u:15244": "kiṃ tasyārtho na hyasataḥ sadutpatteradṛṣṭatvādanupapatteriti /",
    "GSP33nysu__2u:15245": "nacaitatsarvathāpyutpattyabhāvamupapādayitumalam /",
    "GSP33nysu__2u:15246": "kāraṇaviśeṣapratiṣedhāt /",
    "GSP33nysu__2u:15247": "maivam /",
    "GSP33nysu__2u:15248": "prasaktakāraṇanirāsādanyasyāprasaṅgātkāraṇābhāvasyaiva siddheriti sthite vibhavādanupapatterita hetuṃ prakārāntareṇa vyācakṣāṇāḥ sūtrārthamāha-",
    "GSP33nysu__2u:15249": "svatantratvāditi //",
    "GSP33nysu__2u:15250": "asaṃbhavas tu sato 'nupapatteḥ |",
    "GSP33nysu__2u:15251": "... svatantratvāt parātmanaḥ /",
    "GSP33nysu__2u:15252": "naivotpattiḥ kathamapi na svatantraṃ tato 'param // MAnuv_2,3.23b-d //",
    "GSP33nysu__2u:15253": "kathamapīti //",
    "GSP33nysu__2u:15254": "svarūpato viśeṣataścetyarthaḥ /",
    "GSP33nysu__2u:15255": "kutaḥ paramātmanaḥ svātantryamiti cenmaivam /",
    "GSP33nysu__2u:15256": "kiṃ svatantrameva vastu nāṅgīkriyate kiṃvāto 'nyatsvatantramaṅgīkṛtya",
    "GSP33nysu__2u:15257": "tasya svātantryaṃ nirākriyate /",
    "GSP33nysu__2u:15258": "nādyaḥ /",
    "GSP33nysu__2u:15259": "anavasthiterasambhavācca /",
    "GSP33nysu__2u:15260": "dvitīyaṃ pratyāha- neti //",
    "GSP33nysu__2u:15261": "pramāṇābhāvāt /",
    "GSP33nysu__2u:15262": "bhāve vā tadevāsmābhiḥ paramātmatayāṅgīkariṣyata iti bhāvaḥ /",
    "GSP33nysu__2u:15263": "kecididaṃ sūtramanyathā vyācakṣate /",
    "GSP33nysu__2u:15264": "prāgguṇināṃ viyadādīnāmutpattiruktā /",
    "GSP33nysu__2u:15265": "idānīṃ rūpādīnāṃ guṇānāṃ dikkālādeścotpattirucyate /",
    "GSP33nysu__2u:15266": "sato guṇāderasambhavo nopapadyate /",
    "GSP33nysu__2u:15267": "pratijñāhānyādinānupapatteriti /",
    "GSP33nysu__2u:15268": "tadasat /",
    "GSP33nysu__2u:15269": "viyatpadenaiva sarvasyopalakṣaṇāt /",
    "GSP33nysu__2u:15270": "abhyadhikāśaṅkābhāvācca /",
    "GSP33nysu__2u:15271": "viyatpadasya sajātīyabhūtamātropalakṣakatvaṃ nyāyyam /",
    "GSP33nysu__2u:15272": "vijātīyaguṇādyupalakṣakatvamayuktamiti cenna /",
    "GSP33nysu__2u:15273": "saṅgatireṣā nābhyadhikā śaṅkā /",
    "GSP33nysu__2u:15274": "rūpādīnāmutpattyaśravaṇāditi cenna /",
    "GSP33nysu__2u:15275": "pratijñādibhyastadavagateḥ /",
    "GSP33nysu__2u:15276": "saṅkocastatra kalpyata iti cenna /",
    "GSP33nysu__2u:15277": "bādhakānupanyāsāditi /",
    "GSP33nysu__2u:15278": "anye tvevaṃ vyākurvate /",
    "GSP33nysu__2u:15279": "brahmaṇa evāsambhavo na tu tadvayatiriktasya /",
    "GSP33nysu__2u:15280": "pratijñāhānyādiprasaṅgenānupapatteriti /",
    "GSP33nysu__2u:15281": "etadapyasat /",
    "GSP33nysu__2u:15282": "pūrveṇaivāsyārthasya labdhatvāt /",
    "GSP33nysu__2u:15283": "viyanmātariśvanorutpattipratipādanamupalakṣaṇārthamiti jñāpayitumetaditi cenna /",
    "GSP33nysu__2u:15284": "pratijñāhānyādyupanyāsenaiva tajjñāpanasiddheḥ /",
    "GSP33nysu__2u:15285": "samānanyāyopalakṣaṇasya mīmāṃsāyāṃ sarvatra prasiddhatvāt /",
    "GSP33nysu__2u:15286": "anyathātideśe 'bhyadhikāśaṅkābhyūhanavaiyarthyādityukta eva sūtrārthaḥ /",
    "GSP33nysu__2u:15287": "etadeva jñāpayituṃ bhagavatā'cāryeṇa prāgeva”naiva kiñcid'; ityupasaṃhṛtam",
    "GSP33nysu__2u:15288": "// iti śrīmannyāyasudhāyāṃ asambhavādhikaraṇam //",
    "GSP33nysu__2u:15289": "[======= JNys_2,3.XIII: vyatirekhādhikaraṇa =======]",
    "GSP33nysu__2u:15290": "// atha śrīmannyāyasudhāyāṃ vyatirekādhikaraṇam //",
    "GSP33nysu__2u:15291": "// oṃ vyatireko gandhavattathā ca darśayati oṃ //",
    "GSP33nysu__2u:15292": "atra yogināṃ svarūpeṇaivānekatvamupapadyate /",
    "GSP33nysu__2u:15293_0": "tasya ca avirodhaścandanavadityuktārthopapādakatayā saṅgatau sthitāyāṃ asambhavastu sato 'nupapatteriti yadīśvarasya sarvasvātantryamuktaṃ",
    "GSP33nysu__2u:15293_1": "tadupapādakatvenāpi saṅgatiṃ jñāpayaṃstathā sūtraṃ vyācaṣṭe-",
    "GSP33nysu__2u:15294": "acchedyasyāpīti //",
    "GSP33nysu__2u:15295": "vyatireko gandhavat |",
    "GSP33nysu__2u:15296": "tathā ca darśayati |",
    "GSP33nysu__2u:15297": "acchedyasyāpi jīvasya vibhāgaṃ bahudhā hariḥ /",
    "GSP33nysu__2u:15298": "kṛtvā bhogān pradāyaiva caikyamāpādayet punaḥ // MAnuv_2,3.24 //",
    "GSP33nysu__2u:15299": "ata īśavaśaṃ sarvaṃ cetanācetanaṃ jagat // MAnuv_2,3.25ab //",
    "GSP33nysu__2u:15300": "bhogāṃśceti sambandhaḥ /",
    "GSP33nysu__2u:15301": "aikyamevetyevaśabdānvayaḥ /",
    "GSP33nysu__2u:15302": "aikyaṃ ekarūpatvam /",
    "GSP33nysu__2u:15303": "svarūpaikyasya vibhāge 'pi sattvāt /",
    "GSP33nysu__2u:15304": "sarvamīśavaśam /",
    "GSP33nysu__2u:15305": "tathāca sa eva svatantra iti vākyaśeṣaḥ /",
    "GSP33nysu__2u:15306": "nanvanyaiśchaittumaśakyaṃ chitvā teṣāmapi bhāgānāṃ bhogaśaktiṃ pradāya yadi punarekatāmāpādayati haristarhi tatra tasya sāmarthyaṃ jñāyatām /",
    "GSP33nysu__2u:15307": "kāryasya kāraṇaśaktiṃ vinānupapatteḥ /",
    "GSP33nysu__2u:15308": "sarvaṃ jagadīśavaśamiti tu kathamityata āha- avibhāgamiti //",
    "GSP33nysu__2u:15309": "avibhāgaṃ vibhāgāya yadā nayati keśavaḥ /",
    "GSP33nysu__2u:15310": "kimaśakyaṃ pareśasya tadeti hyabhidhīyate // MAnuv_2,3.25c-f //",
    "GSP33nysu__2u:15311": "yathā loke kiñcidadbhataṃ kāryaṃ kṛtavatastathābhūte 'nyatrāpi kāryaśaktiḥ sambhāvyate /",
    "GSP33nysu__2u:15312": "tathātyantāghaṭitamidaṃ ghaṭayato jagannāthasya sarvatrāpi śaktisambhāvanā yuktaiveti bhāvaḥ",
    "GSP33nysu__2u:15313": "nanvatra sūtre jīvasyānekatvāpattimātramucyate natu tasyāḥ parameśvarāyattatvam /",
    "GSP33nysu__2u:15314": "tatkathamanena tasya sarvaiśvaryāvagatirityata āha- iti hīti //",
    "GSP33nysu__2u:15315": "“taṃ yathā yatheśvaraḥ prakurute tathā tathā bhavati /",
    "GSP33nysu__2u:15316": "so 'cintyaḥ pamaro garīyān'”acintyayeśaśaktyaiva hyeko 'vayavavivarjitaḥ /",
    "GSP33nysu__2u:15317": "ātmānaṃ bahudhā kṛtvā krīḍate yogasampadaḥ'; iti sūtropāttābhyāṃ śrutibhyāṃ yasmādevamabhidhīyate tasmātsūtreṇāpyevamevamabhidhīyate /",
    "GSP33nysu__2u:15318": "pratijñāpramāṇayorekārthatāyā āvaśyakatvāditi /",
    "GSP33nysu__2u:15319": "// iti śrīmannyāyasudhāyāṃ vyatirekādhikaraṇam //",
    "GSP33nysu__2u:15320": "[======= JNys_2,3.XIV: pṛthagupadeśādhikaraṇa =======]",
    "GSP33nysu__2u:15321": "// atha śrīmannyāyasudhāyāṃ pṛthagupadeśādhikaraṇam //",
    "GSP33nysu__2u:15322": "// oṃ pṛthagupadeśāt oṃ //",
    "GSP33nysu__2u:15323": "atra jīvātmanaḥ paramātmanā'tyantiko bhedaḥ samarthyate /",
    "GSP33nysu__2u:15324": "syādetat /",
    "GSP33nysu__2u:15325": "yathā hi pratyakṣādipramāṇaira??ṇāvadhṛta(devadatta)siṃha(devadatta)bhedasya puṃsaḥ siṃho devadatta iti vākyaśravaṇe 'pi na siṃhadevadattasvarūpaikyapratipattirbhavati /",
    "GSP33nysu__2u:15326": "kinnāma gauṇa evāyaṃ prayoga ityadhyavasyati /",
    "GSP33nysu__2u:15327_0": "tathā athāto brahmajijñāsā ityādibhiḥ vyatireko gandhavat ityantaiḥ sūtraiḥ jīvātmaparamātmabhedasya pratyakṣādipramāṇabalenopapāditatvāttattvamasyādiśrutiśatenāpi",
    "GSP33nysu__2u:15327_1": "na tadabhedapratipattirutpattumalam kintu gauṇārtha eva śrutaya eva iti niścayo bhavet /",
    "GSP33nysu__2u:15328": "ataḥ prāpakabhāvānnedamadhikaraṇamārambhaṇīyamityato 'dhikāśaṅkāṃ",
    "GSP33nysu__2u:15329": "daśaryanpūrvapakṣayati- evaṃ sthite 'pīti //",
    "GSP33nysu__2u:15330": "pṛthagupadeśāt |",
    "GSP33nysu__2u:15331": "evaṃ sthite 'pi jīvaikyaṃ kecidāhuḥ parātmanā /",
    "GSP33nysu__2u:15332": "tad yo 'hamitipūrvābhiḥ śrutibhiścānumābalāt // MAnuv_2,3.26 //",
    "GSP33nysu__2u:15333": "evamatītagranthoktanyāyena jīvātmaparamātmanorbhede niścite 'pītyarthaḥ /",
    "GSP33nysu__2u:15334": "smṛtibhinneti cārtho 'numānabalācceti vā sambandhaḥ /",
    "GSP33nysu__2u:15335": "etaduktaṃ bhavati /",
    "GSP33nysu__2u:15336": "yadyapi bhedaḥ prāk samarthitastathāpi jīvaḥ paramātmanābhinna eva /",
    "GSP33nysu__2u:15337": "“tadyo 'haṃ so 'sau yo 'sau so 'ham'; /",
    "GSP33nysu__2u:15338": "tattvamasi /",
    "GSP33nysu__2u:15339": "“ahaṃ brahmāsmi'; ityādiśruteḥ /",
    "GSP33nysu__2u:15340": "“ahaṃ hariḥ sarvamidaṃ janārdano nānyattataḥ kāraṇakāryajātam /",
    "GSP33nysu__2u:15341": "īdṛṅmano yasya na tasya bhūyo bhavodbhavā dvandvagadā bhavanti';",
    "GSP33nysu__2u:15342": "ityādismṛteśca /",
    "GSP33nysu__2u:15343": "nacaitāḥ śrutayaḥ smṛtayaśca gauṇārthā yojyāḥ /",
    "GSP33nysu__2u:15344": "upakramādibalena tātparyāvadhāraṇāt /",
    "GSP33nysu__2u:15345": "balavadbādhakābhāvācca /",
    "GSP33nysu__2u:15346": "upanyastāni tu pramāṇānyāvidyakamithyābhedaviṣayatayāpi sambhavanti /",
    "GSP33nysu__2u:15347": "tathā cānumānam /",
    "GSP33nysu__2u:15348": "vimato bhedo mithyā bhedatvāccandrabhedavaditi /",
    "GSP33nysu__2u:15349": "naca”asminnasya ca tadyogaṃ śāsti'; iti muktāvapi bhedoktirbādhikā /",
    "GSP33nysu__2u:15350": "tasyā avāntaraviṣayatvopapatteḥ /",
    "GSP33nysu__2u:15351": "naca paramamuktau bhede pramāṇamasti /",
    "GSP33nysu__2u:15352": "“yatra tvasya sarvamātmaivābhūt /",
    "GSP33nysu__2u:15353": "vibhedajanake jñāne nāśamātyantikaṃ gate /",
    "GSP33nysu__2u:15354": "ātmano brahmaṇo bhedamasantaṃ kaḥ kariṣyati /",
    "GSP33nysu__2u:15355": "avimuktestu bhedassyājjīvasya paramasya ca /",
    "GSP33nysu__2u:15356": "tataḥ paraṃ na bhedo 'sti bhedahetorabhāvataḥ'; ityādiśrutiramṛtayo",
    "GSP33nysu__2u:15357": "'pavadanti ca paramamuktau jīvaparabhedamityevaṃ kecidvādino vadanti /",
    "GSP33nysu__2u:15358": "ato yuktastannirākaraṇāyādhikaraṇārambha iti /",
    "GSP33nysu__2u:15359": "evaṃ pūrvapakṣayitvā siddhāntayatsūtraṃ vyācaṣṭe- na taditi //",
    "GSP33nysu__2u:15360": "na tad yuktaṃ yato viṣṇuḥ pṛthagevābhidhīyate // MAnuv_2,3.27ab //",
    "GSP33nysu__2u:15361": "tat jīvasya paramātmaikyam /",
    "GSP33nysu__2u:15362": "na yuktam /",
    "GSP33nysu__2u:15363": "kintu pṛthageva jīvātmaparamātmānau /",
    "GSP33nysu__2u:15364": "kutaḥ /",
    "GSP33nysu__2u:15365": "yato viṣṇurjīvājjīvaśca viṣṇoḥ",
    "GSP33nysu__2u:15366": "“bhinno 'cintyaḥ paramo jīvasaṅghāt'; ityādiśruti(smṛti)bhiḥ pṛthageva abhidhīyate tasmādityarthaḥ",
    "GSP33nysu__2u:15367": "nanvetāḥ śrutismṛtayo 'vidyākalpitabhedaviṣayatayānyathāsiddhāḥ na tātvikabhedasiddhayai prabhavantītyuktamiti cet /",
    "GSP33nysu__2u:15368": "mā tvariṣṭhāḥ /",
    "GSP33nysu__2u:15369": "nirākariṣyāmaḥ śrutyādeḥ atattvāvedakatvamityāśayavānakalpitabhedaviṣayāṃ",
    "GSP33nysu__2u:15370": "śrutimudāharati- prajñeti //",
    "GSP33nysu__2u:15371": "prajñānetro 'loka iti muktau bhedo 'bhidhīyate // MAnuv_2,3.27cd //",
    "GSP33nysu__2u:15372": "“eṣa brahmaiṣa prajāpatirindraḥ'; ityādinā viśvaprapañcamanūdya sarvaṃ",
    "GSP33nysu__2u:15373": "tatprajñānetramiti tasya prajñākhyabrahmanetṛkatvamabhidhāya netṛnetavyabhāvasya kalpitatvādityāśaṅkānivṛttyarthaṃ prajñānetro 'loka",
    "GSP33nysu__2u:15374": "iti śrutyā muktāvapi jīvaparayorbhedo 'bhidhīyate 'loko mukto 'pi",
    "GSP33nysu__2u:15375": "prajñānetro brahmanetṛka iti /",
    "GSP33nysu__2u:15376": "nīyate 'neneti netram /",
    "GSP33nysu__2u:15377": "dāmnītyadisūtrāt /",
    "GSP33nysu__2u:15378": "prajñā ca brahma /",
    "GSP33nysu__2u:15379": "“prajñā pratiṣṭhā prajñānaṃ brahma'; iti vākyaśeṣāt /",
    "GSP33nysu__2u:15380": "nacātra loka iti padaṃ chedyam /",
    "GSP33nysu__2u:15381": "janabhuvanadeharūpasya lokasya prāgeva brahmanetṛkatvasyoktatvena punaruktiprasaṅgāt /",
    "GSP33nysu__2u:15382": "naca netṛnetavyayorabhedaḥ kvacidasti /",
    "GSP33nysu__2u:15383": "nacāvāntaramuktiviṣayeyaṃ śrutiḥ /",
    "GSP33nysu__2u:15384": "tatra lokātītatāyogāt /",
    "GSP33nysu__2u:15385": "dehendriyādivaikalyaṃ khalvalokatvam /",
    "GSP33nysu__2u:15386": "paramamuktau cānuvartamāno bhedo nāvidyākalpito bhavitumarhatyatiprasaṅgāditi /",
    "GSP33nysu__2u:15387": "nanu mu(ktau bhedābhāvene)ktāvabhede 'nekāḥ śrutayaḥ smṛtayaśca santi /",
    "GSP33nysu__2u:15388": "tatkathamekākinīyaṃ śratirmuktau bhedasādhanāyālamityato bahvīḥ",
    "GSP33nysu__2u:15389": "śrutismṛtīratrodāharati- etamiti //",
    "GSP33nysu__2u:15390": "etamānandamityanyā paramaṃ sāmyamityapi // MAnuv_2,3.27ef //",
    "GSP33nysu__2u:15391": "“etamānandamayātmānamupasaṅkramya'; ityanyā śrutirmuktasya parasmādbhedamāha /",
    "GSP33nysu__2u:15392": "sāmīpyaprāpterabhidhānāt /",
    "GSP33nysu__2u:15393": "naceyamavāntaramuktiḥ /",
    "GSP33nysu__2u:15394": "“asmāllokātpretya'; iti videhatvavacanāt /",
    "GSP33nysu__2u:15395": "“tadā vidvānpuṇyapāpe vidhūya nirañjanaḥ paramaṃ sāmyamupaiti'; ityapi śrutirmuktau jīvasya brahmaṇo bhedamācaṣṭe /",
    "GSP33nysu__2u:15396": "sāmyasya bhedasamānāśrayatvāt /",
    "GSP33nysu__2u:15397": "puṇyapāpāñjanākhyavidyāvidhūnanābhidhānādasyāpi paramamuktiviṣayatvaṃ jñāyate /",
    "GSP33nysu__2u:15398": "idaṃ jñānamapāśritya mama sādharmyamāgatāḥ /",
    "GSP33nysu__2u:15399": "sarge 'pi nopajāyante praḷaye na vyathanti ca // MAnuv_2,3.28 //",
    "GSP33nysu__2u:15400": "idaṃ jñānamiti bhagavadvākye 'pi mama sādharmyamāgamā iti bhedo jñāyate /",
    "GSP33nysu__2u:15401": "sargapralayayorapyupajananavyathābhāvoktyā paramamuktitvaṃ ca /",
    "GSP33nysu__2u:15402": "upasampadya tajjyotiḥ svarūpeṇābhipadyate /",
    "GSP33nysu__2u:15403": "tatra paryeti jakṣaṃśca krīḍannapi sadā sukhī // MAnuv_2,3.29 //",
    "GSP33nysu__2u:15404": "ācakṣva me mokṣaṃ dhīrā yaṃ pravadanti tam /",
    "GSP33nysu__2u:15405": "ityakta āha vāgdevī paraṃ mokṣaṃ prajāpateḥ // MAnuv_2,3.30 //",
    "GSP33nysu__2u:15406": "upasampadyata ityanena”parañjyotirupasampadya svena rūpeṇābhiniṣpadyate /",
    "GSP33nysu__2u:15407": "sa tatra paryeti jakṣankrīḍanramamāṇaḥ'; ityetāṃ śrutimarthato 'nuvadati /",
    "GSP33nysu__2u:15408": "atrāpi sāmīpyaprāptyādinā bhedo 'vagamyate /",
    "GSP33nysu__2u:15409": "“asmāccharīrātsamutthāya svena rūpeṇābhiniṣpadyate'; ityuktyā paramamokṣatvaṃ ca /",
    "GSP33nysu__2u:15410": "śākhāṃ śākhāṃ mahānadyaḥ saṃyānti paritaḥsravāḥ /",
    "GSP33nysu__2u:15411": "dhānāpūpā māṃsakāmāḥ sadā pāyasakardamāḥ // MAnuv_2,3.31 //",
    "GSP33nysu__2u:15412": "yasminnagnimukhā devāḥ sendrāḥ sahamarudgaṇāḥ /",
    "GSP33nysu__2u:15413": "ījire kratubhiḥ śreṣṭhaistadakṣaramupāsate // MAnuv_2,3.32 //",
    "GSP33nysu__2u:15414": "praviśanti paraṃ devaṃ muktāstatraiva bhoginaḥ /",
    "GSP33nysu__2u:15415": "nirgacchanti yathākāmaṃ pareśenaiva coditāḥ // MAnuv_2,3.33 //",
    "GSP33nysu__2u:15416": "śākhāṃ śākhāmiti mahābhāratavākye bhedāvabhāsaḥ sphuṭa eva /",
    "GSP33nysu__2u:15417": "tasya ca paramamokṣaviṣayatāpradarśanārthamācakṣvetyādipūrvavākyārthasaṅgrahakathanam",
    "GSP33nysu__2u:15418": "ityukte prajāpatineti pṛṣṭe /",
    "GSP33nysu__2u:15419": "tasya madhye puṇyagandhaḥ sahasraśākho vimalo vibhāti /",
    "GSP33nysu__2u:15420": "tasya vetasasya śākhāṃ śākhāmāśritya dhānāpūpavatyaḥ māṃsakāmavatyaḥ /",
    "GSP33nysu__2u:15421": "arśaādibhyo 'c /",
    "GSP33nysu__2u:15422": "pāyasaṃ kardamasthānīyaṃ yāsāṃ tāstathoktāḥ /",
    "GSP33nysu__2u:15423": "yasmin loke /",
    "GSP33nysu__2u:15424": "ījire yajante ca /",
    "GSP33nysu__2u:15425": "tadakṣaraṃ paramaṃ brahma /",
    "GSP33nysu__2u:15426": "tatraiva parameśvarāntara eva /",
    "GSP33nysu__2u:15427": "bhedadṛṣṭayābhimānena niḥsaṅgenāpi kamarṇā /",
    "GSP33nysu__2u:15428": "kartṛtvāt saguṇaṃ brahma puruṣaṃ puruṣarṣabham // MAnuv_2,3.34 //",
    "GSP33nysu__2u:15429": "sa saṅgatya punaḥ kāle kāleneśvaramūrtitā /",
    "GSP33nysu__2u:15430": "jāte 'guṇavyatikare yathāpūrvaṃ prajāyate // MAnuv_2,3.35 //",
    "GSP33nysu__2u:15431": "bhedadṛṣṭayeti bhāgavatavākyasyāyamarthaḥ /",
    "GSP33nysu__2u:15432": "“ādyaḥ sthiracarāṇāṃ yo vedagarbhaḥ saharṣibhiḥ /",
    "GSP33nysu__2u:15433": "yogeśvaraiḥ kumārādyaiḥ siddhairyogapravartakaiḥ /",
    "GSP33nysu__2u:15434_0": "sa jīveśvarādibhedajñānenābhimāneneśvarabahumānena nivṛttakarmaṇā ca jagatkartṛtvātsārvajñādiguṇopetaṃ paramapuruṣākhyaṃ",
    "GSP33nysu__2u:15434_1": "paraṃ brahma saṅgatyamuktaḥ sanpraviśya punaḥ kālākhyaparameśvaramūrtyā sṛṣṭikāle jāte satyaguṇavyatireke sattvādiguṇavikriyāhīne",
    "GSP33nysu__2u:15434_2": "viṣṇuloke pūrvavatsarvamuktādhipatirjāyata iti /",
    "GSP33nysu__2u:15435": "atra tu bhedaḥ sphuṭa eva /",
    "GSP33nysu__2u:15436": "hiraṇyagarbhamuktitvādeva paramamuktitvaṃ ca siddham /",
    "GSP33nysu__2u:15437": "ṛcāṃ tvaḥ poṣamāste ca pareṇa preritāḥ sadā // MAnuv_2,3.36ab //",
    "GSP33nysu__2u:15438": "“ṛcāṃ tvaḥ poṣamāste pupuṣvāngāyatraṃ tvo gāyati śakvarīṣu /",
    "GSP33nysu__2u:15439": "brahmā tvo vadati jātavidyāṃ yajñasya mātrāṃ vimimīta u tva'; iti mantrasyāyamarthaḥ /",
    "GSP33nysu__2u:15440": "muktisthāne tvaḥ kaścid brahmā ṛcāṃ poṣaṃ pupuṣpvānāste ṛcaḥ puṣyāḥ kurvannāste /",
    "GSP33nysu__2u:15441": "tvo brahmā śakvarīṣu ṛkṣvārūḍhaṃ gāyatraṃ sāma gāyati /",
    "GSP33nysu__2u:15442": "tvo brahmā jātavidyāṃ pauruṣeyavidyāṃ vadati /",
    "GSP33nysu__2u:15443": "tvo brahmā yajñasya viṣṇormātrāmaṃśameva vimimīte dhyāyatīti /",
    "GSP33nysu__2u:15444": "atrāpi bhedaḥ sphuṭa evāvabhāsate /",
    "GSP33nysu__2u:15445": "brahmabāhulyaśravaṇātparamamokṣatvaṃ ca /",
    "GSP33nysu__2u:15446": "nacāsya ṛtvigviṣayatvam /",
    "GSP33nysu__2u:15447": "brahmaṇo jātavidyāvāditvasyāprasiddhatvāt /",
    "GSP33nysu__2u:15448": "caturṇāmapi pādānāṃ hotrādibhinnaviṣayatve tṛtīyapāde tva iti ca vyarthaṃ syāt /",
    "GSP33nysu__2u:15449": "caśabdo vākyaśeṣasamuccaye /",
    "GSP33nysu__2u:15450": "pareṇa preritāḥ sadetyanena”sa vā eṣa brahmaniṣṭha idaṃ śarīraṃ martyamatimṛjya brahmābhisampadya brahmaṇā('bhi)paśyati'; ityādiśrutīḥ /",
    "GSP33nysu__2u:15451": "“yatheṣyaṃ parivartante tasyaivānugraheritā'; ityādismṛtīścopādatte /",
    "GSP33nysu__2u:15452": "yatkāmastat sṛjatyaddhaiṣātmanā tat sṛjatyapi // MAnuv_2,3.36cd //",
    "GSP33nysu__2u:15453": "yatkāma ityanena”na hāsya karma kṣīyate 'smāddhayevātmano yadyatkāmayate",
    "GSP33nysu__2u:15454": "tattatsṛjata'; iti śrutirupādīyate /",
    "GSP33nysu__2u:15455": "mukto yadyatkāmayate tattadvastu tatkarma sṛjate /",
    "GSP33nysu__2u:15456": "katham /",
    "GSP33nysu__2u:15457": "yatsṛjate tadasmādātmana eva parameśvarānugrahadvāraivetyarthaḥ /",
    "GSP33nysu__2u:15458": "addhaiveti hyevaśabdārthaḥ /",
    "GSP33nysu__2u:15459": "atreśvarājjīvasya bhedaḥ spaṣṭa eva /",
    "GSP33nysu__2u:15460": "karmākṣayavacanātparamamuktitvaṃ ca /",
    "GSP33nysu__2u:15461": "sahaiva brahmaṇā kāmān bhuṅkate nistīrṇatadguṇaḥ // MAnuv_2,3.37ab //",
    "GSP33nysu__2u:15462": "sahaivetyanena”so 'śnute sarvānkāmānsaha brahmaṇā vipaścitaḥ'; iti śrutimupādatte /",
    "GSP33nysu__2u:15463": "brahmaṇā brahmātmakāmatayā sarvānkāmānsaha yaugapadyena bhuṅkta iti vyākhyānaṃ tu śrautākṣarānanuguṇaṃ tatsiddhāntānanuguṇaṃ ca /",
    "GSP33nysu__2u:15464": "nistīrṇetyanena”tīrṇo hi tadā sarvānśokānhṛdayasya bhavati'; iti śrutirgṛhyate /",
    "GSP33nysu__2u:15465": "tadā sarvān śokāṃstīrṇo mukto hṛdayasya brahmaṇaḥ śeṣabhūto bhavatītyarthaḥ /",
    "GSP33nysu__2u:15466": "hṛdayanatvād hṛdayaṃ brahma /",
    "GSP33nysu__2u:15467": "tadguṇā hṛdguṇā duḥkhādyāḥ /",
    "GSP33nysu__2u:15468": "atra sarvaśokataraṇātparamamuktitvamavagamyate /",
    "GSP33nysu__2u:15469": "duḥkhādīṃśca parityajya ... // MAnuv_2,3.37c //",
    "GSP33nysu__2u:15470": "duḥkhādīṃśca parityajyetyanena”jyotirmayeṣu deheṣu svecchayā viśvamokṣiṇaḥ",
    "GSP33nysu__2u:15471": "bhuñjate susukhānyeva na duḥkhādīnkadācana'; ityādi(kaṃ)",
    "GSP33nysu__2u:15472": "brahmavaivartavākyaṃ gṛhyate /",
    "GSP33nysu__2u:15473": "atra bahuvacanena bhedo duḥkhādyabhāvena paramamuktitvaṃ cāva(sīyate)bhāsate /",
    "GSP33nysu__2u:15474": "... jagadvayāpāravarjitaḥ // MAnuv_2,3.37d //",
    "GSP33nysu__2u:15475": "bhuṅkte bhogān sahaivoccān ... // MAnuv_2,3.38a //",
    "GSP33nysu__2u:15476": "jagadvayāpāretyanena svādhikānandasamprāptau sṛṣṭayādivyāpṛtiṣvapi /",
    "GSP33nysu__2u:15477": "muktānāṃ naiva kāmaḥ syādanyānkāmāṃstu bhuñjate'; iti vārāhavacanaṃ gṛhyate /",
    "GSP33nysu__2u:15478": "atra caiśvaryamaryādayā bhedo gamyate /",
    "GSP33nysu__2u:15479": "svapakṣasādhanamupasaṃharati- ityādīti //",
    "GSP33nysu__2u:15480": "... ityādyāgamamānataḥ /",
    "GSP33nysu__2u:15481": "muktasya bhedāvagateḥ kathameva hyabhinnatā // MAnuv_2,3.38b-d //",
    "GSP33nysu__2u:15482": "jīveśayor ... // MAnuv_2,3.39a //",
    "GSP33nysu__2u:15483": "muktasya parabrahmaṇa iti śeṣaḥ /",
    "GSP33nysu__2u:15484": "idānīṃ parapakṣaṃ nirākariṣyanyaduktaṃ śrutibhiścānumābalādita śrutisācivyena anumānam, tattāvannirākartumupakramate- nānumā ceti //",
    "GSP33nysu__2u:15485": "... nānumā ca tadabhedaṃ pramāpayet // MAnuv_2,3.39ab //",
    "GSP33nysu__2u:15486": "caśabdaḥ svapakṣasādhanaparapakṣani(rasana)rāsasamuccayārtaḥ /",
    "GSP33nysu__2u:15487": "pramāpayet pramitaṃ kuryāt /",
    "GSP33nysu__2u:15488": "yadvā jīveśvarābhede paropanyastasamastapramāṇanirasanapratijñeyam /",
    "GSP33nysu__2u:15489": "tathāca śrutismṛtī ceti cārthaḥ /",
    "GSP33nysu__2u:15490": "tatkathamityato 'numānaṃ tāvadanuvadati- mithyaiveti //",
    "GSP33nysu__2u:15491": "mithyaiva bhedo vimato bhedatvāccandrabhedavat /",
    "GSP33nysu__2u:15492": "iti cet ... // MAnuv_2,3.39c-e //",
    "GSP33nysu__2u:15493": "bhedo mithyetyetāvatyukte candrabhedādinā siddhasādhanaṃ syādityota vimata ityuktam /",
    "GSP33nysu__2u:15494": "jīvabrahmaṇorbheda iti yāvat /",
    "GSP33nysu__2u:15495": "stambhakumbhādibhedasya pakṣatulyatvānna tatra bhedatvahetorvyabhicāraḥ śaṅkanīya iti jñāpanārthaṃ vā /",
    "GSP33nysu__2u:15496": "yāvānkaścidvimato bhedaḥ sa sarvo 'pīti /",
    "GSP33nysu__2u:15497": "bhedagrahaṇaṃ (vi)spaṣṭārtham /",
    "GSP33nysu__2u:15498": "sādhyāvadhāraṇenāsiddhayādyābhāsoddhāraṃ sūcayati /",
    "GSP33nysu__2u:15499": "bhedamithyātvasiddhāvabheda eva vāstavaḥ siddhayatīti bhāvaḥ /",
    "GSP33nysu__2u:15500": "dūṣayituṃ pṛcchati- sādhyeti //",
    "GSP33nysu__2u:15501": "... sādhyadharmo 'yaṃ sannasan vā navobhayam // MAnuv_2,3.39ef //",
    "GSP33nysu__2u:15502": "ayaṃ jīvabrahmabhedasya mithyātvalakṣaṇaḥ /",
    "GSP33nysu__2u:15503": "sanniti svamatānusāreṇa /",
    "GSP33nysu__2u:15504": "nanu mithyātvaṃ saccettadyasya tadapi satsyāt /",
    "GSP33nysu__2u:15505": "nahi sambhavati nāsti dharmī dharmaścāstīti /",
    "GSP33nysu__2u:15506": "tathāca vaiparī(tyameva)tyam /",
    "GSP33nysu__2u:15507": "maivam /",
    "GSP33nysu__2u:15508": "mithyātvaṃ khalvatyantābhāvapratiyogitvaṃ tacca buddhidvāreṇaiva /",
    "GSP33nysu__2u:15509": "atyantāsato 'pi pratītiraṅgīkriyate /",
    "GSP33nysu__2u:15510": "tathāca mithyātvamastītyasya tatpratiyogiko 'tyantābhāvaḥ sannityarthaḥ /",
    "GSP33nysu__2u:15511": "nacātra ko 'pi virodhaḥ /",
    "GSP33nysu__2u:15512": "asanveti mādhyamikamatānurodhena /",
    "GSP33nysu__2u:15513": "nahi prativādinyāśvāso 'sti /",
    "GSP33nysu__2u:15514": "yenāsau svamatamatipa(tī)tya na vadediti niścinumaḥ /",
    "GSP33nysu__2u:15515": "ubhayaṃ naveti prativādimatānusāreṇa /",
    "GSP33nysu__2u:15516": "sadādipakṣadūṣaṇasāmyāditi brūmaḥ /",
    "GSP33nysu__2u:15517": "yadvobhayaṃ (veti) ceti tṛtīyaḥ pakṣaḥ /",
    "GSP33nysu__2u:15518": "neti caturthaḥ /",
    "GSP33nysu__2u:15519": "ubhayaṃ na vetyarthaḥ /",
    "GSP33nysu__2u:15520": "ādyaṃ dūṣayati- yadīti //",
    "GSP33nysu__2u:15521": "yadi sannapasiddhāntaḥ ... // MAnuv_2,3.40a //",
    "GSP33nysu__2u:15522": "yadyayaṃ sādhyadharmaḥ sannityucyate tadā māyāvādino 'pasiddhāntaḥ syāt /",
    "GSP33nysu__2u:15523": "nahi jīvabrahmaṇorbhedasya mithyātvaṃ brahma, yena tasya sattve 'pi",
    "GSP33nysu__2u:15524": "sadadvaitavādino nāpasiddhāntaḥ syāt /",
    "GSP33nysu__2u:15525": "brahmaṇo nirvikalpakatvāt /",
    "GSP33nysu__2u:15526": "dvitīye doṣamāha- sa eveti //",
    "GSP33nysu__2u:15527": "... sa evāsannitīrite // MAnuv_2,3.40b //",
    "GSP33nysu__2u:15528": "apasiddhānta eva /",
    "GSP33nysu__2u:15529": "mithyātvasyāsattve (api) sattvameva jīvabrahmabhedasya syāt /",
    "GSP33nysu__2u:15530": "nacāsat pramāṇaviṣaya iti teṣāṃ pakṣaḥ /",
    "GSP33nysu__2u:15531": "anena sadasattvapakṣo 'pi nirasto veditavyaḥ /",
    "GSP33nysu__2u:15532": "antimamapākaroti- nobhayaṃ cediti /",
    "GSP33nysu__2u:15533": "nobhayaṃ cenna siddhaṃ tad ... // MAnuv_2,3.40c //",
    "GSP33nysu__2u:15534": "tadubhayavilakṣaṇatvaṃ ca jīvabrahmabhedamithyātve 'nyatra vā kvāpi na",
    "GSP33nysu__2u:15535": "siddham /",
    "GSP33nysu__2u:15536": "nanvanena kimuktaṃ syāt /",
    "GSP33nysu__2u:15537": "aprasiddhaviśeṣaṇatvamiti cenna /",
    "GSP33nysu__2u:15538": "sadasadvailakṣaṇyasya pakṣaviśeṣaṇatvābhāvāt /",
    "GSP33nysu__2u:15539": "mithyātvameva pakṣaviśeṣaṇamupanyastaṃ taddharma eva sadasadvailakṣaṇyam /",
    "GSP33nysu__2u:15540": "naca vimataṃ buddhimatkartṛpūrvakamitivadviśeṣaṇenāpi prasiddhena bhāvyamiti vācyam /",
    "GSP33nysu__2u:15541": "vaiṣamyāt /",
    "GSP33nysu__2u:15542": "yaddhi vyāpakakoṭiniviṣyaṃ vivādapadaṃ ca tasya prasiddhatāvaśyambhāvinī /",
    "GSP33nysu__2u:15543": "anyathā vyāptigrahaṇapakṣa(tva)yorasambhavāt /",
    "GSP33nysu__2u:15544": "asti ca buddhimattvasyāpi vyāpakoṭi(ṭau) niveśādi na tu",
    "GSP33nysu__2u:15545": "sadasadvailakṣaṇyasyeti /",
    "GSP33nysu__2u:15546": "ucyate /",
    "GSP33nysu__2u:15547": "yo hyarthaḥ pramāṇasādhyaḥ sa sambhāvitaprakāreṣvanyatamaprakāravānupalabdhaḥ /",
    "GSP33nysu__2u:15548": "idaṃ ca jīvabrahmabhedasya mithyātvaṃ na sadādiprakāravadaṅgīkartuṃ śakyaṃ prakāratrayasyāpasiddhāntaparāhatatvāt",
    "GSP33nysu__2u:15549": "catutharsyāprāmāṇikatvāt /",
    "GSP33nysu__2u:15550": "na hyaprāmāṇikena prakāreṇa prakāravatkiñcidbhavati /",
    "GSP33nysu__2u:15551": "ato vyāpakānupalabdhibādhitaṃ jīvabrahmaṇorbhedasya mithyātvaṃ na sādhayituṃ śakyamiti samudāyārtho vivakṣita iti na kācidanupapattiḥ /",
    "GSP33nysu__2u:15552": "anenaivābhiprāyeṇa ṭīkāpi netavyeti /",
    "GSP33nysu__2u:15553": "dūṣaṇāntaramāha- iti mānasyeti //",
    "GSP33nysu__2u:15554": "... iti mānasya dūṣaṇam // MAnuv_2,3.40d //",
    "GSP33nysu__2u:15555": "mīyata iti mānam /",
    "GSP33nysu__2u:15556": "kṛtyalluṭo bahulamiti vacanāt /",
    "GSP33nysu__2u:15557": "mithyāśabdārthaṃ vikalpyāpyevaṃ dūṣaṇamabhidhānīyamityarthaḥ /",
    "GSP33nysu__2u:15558": "tathāhi /",
    "GSP33nysu__2u:15559": "kiṃ mithyetyasattvamucyate /",
    "GSP33nysu__2u:15560": "kiṃvānirvācyatvam /",
    "GSP33nysu__2u:15561": "ādye 'pasiddhāntaḥ /",
    "GSP33nysu__2u:15562": "dvitīye 'prasiddhaviśeṣaṇatā pakṣasyeti /",
    "GSP33nysu__2u:15563": "sattvābhāvo mithyāpadārtha iti cenna /",
    "GSP33nysu__2u:15564": "tasyaivāsattva(śabdārtha)padārthatvenāpasiddhāntānistārāditi /",
    "GSP33nysu__2u:15565": "doṣāntaramāha- itīti //",
    "GSP33nysu__2u:15566": "mānasya liṅgasya /",
    "GSP33nysu__2u:15567": "bhedatvaheturapi sannasanvā sadasanvā anirvācyo veti vikalpyādye",
    "GSP33nysu__2u:15568": "'dvaitavādino 'siddhiḥ /",
    "GSP33nysu__2u:15569": "dṛṣṭāntasya sādhanavikalaḥ /",
    "GSP33nysu__2u:15570": "dvitīyatṛtīyayordvayorapi /",
    "GSP33nysu__2u:15571": "caturthe dvaitavādina iti dūṣaṇamabhidhātavyamityarthaḥ /",
    "GSP33nysu__2u:15572": "naca sadasadādau bhedatvasāmānyamasti /",
    "GSP33nysu__2u:15573": "yena dhūmavattvavadayaṃ hetuḥ syāt /",
    "GSP33nysu__2u:15574": "jīvo brahmaṇo na bhidyate ātmatvādbrahmavadityādāvanumānāntare 'pyevameva",
    "GSP33nysu__2u:15575": "vikalpya dūṣaṇāntaramabhidhātavyamityāha- iti mānasyeti //",
    "GSP33nysu__2u:15576": "yadvādvaitavādiprayukteṣu viruddhaviṣayeṣu sarveṣvapi anumāneṣvevaṃ sādhyaṃ hetuṃ ca vikalpya doṣo vaktavya ityatidiśati- itīti //",
    "GSP33nysu__2u:15577": "na siddhaṃ tadityayuktam /",
    "GSP33nysu__2u:15578": "pakṣīkṛte bhede vā prapañce vāvidyāyāṃ vā śaktirajatādau vānirvacanīyatvasya pramāṇena sādhayituṃ śakyatvādityata āha- naceti //",
    "GSP33nysu__2u:15579": "na ca mānāntareṇaitacchakyaṃ sādhayituṃ kvacit // MAnuv_2,3.41ab //",
    "GSP33nysu__2u:15580": "yadā bhedamithyātvasya sattvādivikalpena dūṣaṇābhidhānaṃ tadāntaraśabdo viśeṣavacanaḥ /",
    "GSP33nysu__2u:15581": "yadā tu mithyāśabdār(tharṃ)thavika(lpya)lpena dūṣaṇābhidhānaṃ tadānyanmānaṃ mānāntaram /",
    "GSP33nysu__2u:15582": "etat anirvācyatvam /",
    "GSP33nysu__2u:15583": "kvacit ityuktasthaleṣu /",
    "GSP33nysu__2u:15584": "tatkathamiti cedittham /",
    "GSP33nysu__2u:15585_0": "kasyacitpadārthasyānirvācyatve pratyakṣaṃ vā pramāṇamucyate anumānaṃ vā'gamo vār'thāpattirvopamānaṃ vābhāvo veti manasi vikalpānnidhāya",
    "GSP33nysu__2u:15585_1": "parāṅgīkāraprācuryānurodhenānumānaṃ tāvadapākaroti- anumānena cediti //",
    "GSP33nysu__2u:15586": "anumānena cet saiva hyanavasthā bhaviṣyati // MAnuv_2,3.41cd //",
    "GSP33nysu__2u:15587": "vimatamanirvācyaṃ bādhyatvādityādyanumānena śuktirajatāderanirvācyatvaṃ sādhyate cedanavasthā bhaviṣyati /",
    "GSP33nysu__2u:15588": "katham /",
    "GSP33nysu__2u:15589": "saiva hi aprasiddhaviśeṣaṇatāparihārārthānumānaparamparādvārikā prasiddhaivetyarthaḥ /",
    "GSP33nysu__2u:15590": "yadatra vaktavyaṃ tatprathamasūtra evāsmābhirabhihitam /",
    "GSP33nysu__2u:15591": "āgamamapākaroti- naceti //",
    "GSP33nysu__2u:15592": "nacāgamastadartho 'sti ... // MAnuv_2,3.42a //",
    "GSP33nysu__2u:15593": "tadartho 'nirvacanīyārthaḥ /",
    "GSP33nysu__2u:15594": "anupalambhāditi bhāvaḥ /",
    "GSP33nysu__2u:15595": "nanu kathaṃ nāsti /",
    "GSP33nysu__2u:15596": "nāsadāsīnnosadāsīttadānīmityāgamasya vidyamānatvādityata āha- nāsaditi //",
    "GSP33nysu__2u:15597": "... nāsadāsīnna tad vadet // MAnuv_2,3.42b //",
    "GSP33nysu__2u:15598": "ityāgama iti śeṣaḥ /",
    "GSP33nysu__2u:15599": "tat anirvācyaṃ vastu /",
    "GSP33nysu__2u:15600": "ayaṃ bhāvaḥ /",
    "GSP33nysu__2u:15601": "padasamanvayabalena pratītaḥ padārthasaṃsargo hi vākyārtho nāparaḥ /",
    "GSP33nysu__2u:15602": "anyathār'thāpattyāderapyāgamāntarbhāvaprasaṅgāt /",
    "GSP33nysu__2u:15603": "atra ca pralaye sadādyabhāvamātraṃ vākyātpratīyate na punaranirvācyaṃ vastu /",
    "GSP33nysu__2u:15604": "tato nāyamāgamo 'nirvācyārtha iti /",
    "GSP33nysu__2u:15605": "mā bhūdayamāgamo 'nirvacanīyārthaḥ /",
    "GSP33nysu__2u:15606": "tathāpyetadvacanabalenānirvacanīyārthaḥ setsyati /",
    "GSP33nysu__2u:15607": "tathāhi /",
    "GSP33nysu__2u:15608": "atra tāvatpralaye sadasadabhāva; pratipādyate /",
    "GSP33nysu__2u:15609": "tatsāmarthyāttadā vidyamānasyārthasya sattvāsattvapratiṣedhāvagatau pariśeṣādanirvācyatvāvagateḥ",
    "GSP33nysu__2u:15610": "naca tadā vastumātrābhāvaḥ /",
    "GSP33nysu__2u:15611": "punaḥ sṛṣṭayanupapatteḥ /",
    "GSP33nysu__2u:15612": "abhāvasyāṅgīkāryatvācca /",
    "GSP33nysu__2u:15613": "pariśeṣaścārthāpattiranumānaṃ vetyāśaṅkate- pariśeṣāditi //",
    "GSP33nysu__2u:15614": "pariśeṣādanirvācyaṃ yadi siddhayet ... // MAnuv_2,3.42cd //",
    "GSP33nysu__2u:15615": "pariśeṣādanirvācyaṃ vastu siddhayedita yadyucyata iti sambandhaḥ /",
    "GSP33nysu__2u:15616": "atra brūmaḥ /",
    "GSP33nysu__2u:15617": "bhavedidaṃ yadyatra sadasacchabdau pratītārthau syātām /",
    "GSP33nysu__2u:15618": "nacaivam /",
    "GSP33nysu__2u:15619": "pratyakṣāpratyakṣapañcamahābhūtaparatvāt /",
    "GSP33nysu__2u:15620": "“na sattannāsaducyate'; ityādau tatra prayogāt /",
    "GSP33nysu__2u:15621": "kuta etaditi cetpratītārthatve 'niṣyaprasaṅgāditayāśayavānāha- parātmana iti //",
    "GSP33nysu__2u:15622": "... parātmanaḥ // MAnuv_2,3.42d //",
    "GSP33nysu__2u:15623": "anirvācyatvameva syāt ... // MAnuv_2,3.43a //",
    "GSP33nysu__2u:15624": "tarhi sattvenāṅgīkṛtasya paramātmana evānirvācyatvaṃ syādityarthaḥ /",
    "GSP33nysu__2u:15625": "kuta ityata āha- pariśiṣyo hīti //",
    "GSP33nysu__2u:15626": "... pariśiṣṭo hyasau tadā // MAnuv_2,3.43b //",
    "GSP33nysu__2u:15627": "sadasatpratiṣedhasāmarthyātsarvakārya(pra)laye 'vaśiṣyasya",
    "GSP33nysu__2u:15628": "khalvanirvācyatvameveṣyavyam /",
    "GSP33nysu__2u:15629": "asau paramātmā yasmāttadā pralayavelāyāmalīnatayāvaśiṣyastasmāttasyānirvācyatvaṃ bhavediti",
    "GSP33nysu__2u:15630": "naca vācyaṃ yadyapi pralaye paramātmā vidyata eva /",
    "GSP33nysu__2u:15631": "tathāpi tama āsīdityadisannihitavākyāttamo 'vidyākhyaṃ buddhisannihitamiti tadupaktāyāṃ buddhau pariśeṣapramāṇamapi tamasa eva",
    "GSP33nysu__2u:15632": "anirvācyatāmādhāsyatīti /",
    "GSP33nysu__2u:15633": "ānīdavātamiti vākyena brahmaṇo 'pi buddhisannidhānāt /",
    "GSP33nysu__2u:15634": "satyaṃ jñānamiti tasya satyatvāvagamādapavāda iti cenna /",
    "GSP33nysu__2u:15635": "āsīditi tamaso 'pi sattvāvagamādapavādaḥ syāt /",
    "GSP33nysu__2u:15636": "sāṃvyāvahārikaṃ sattvaṃ taditi cet /",
    "GSP33nysu__2u:15637": "brahmaṇo 'pi tathā kinna syāt /",
    "GSP33nysu__2u:15638": "kiñcāsminvyākhyāne tadānīmiti vyarthaṃ sadā tamaso 'nirvācyatvāt /",
    "GSP33nysu__2u:15639": "anyaparaṃ vākyamiti cet /",
    "GSP33nysu__2u:15640": "tathāpyasannāsīditi vyarthameva /",
    "GSP33nysu__2u:15641": "prāptyabhāvāt /",
    "GSP33nysu__2u:15642": "“na taṃ vidātha ya imā jajānānyadyuṣmākamantaraṃ babhūva /",
    "GSP33nysu__2u:15643": "nīhāreṇa prāvṛtā jalpyā cāsutṛpa ukthaśāsaścaranti /",
    "GSP33nysu__2u:15644": "ta ime satyāḥ kāmā anṛtā pidhānā'; ityādyāgamastarhyajñānasyānirvācyatve pramāṇamityata āha- naceti //",
    "GSP33nysu__2u:15645": "nacānya āgamastatra ... // MAnuv_2,3.43c //",
    "GSP33nysu__2u:15646": "tatrānirvācye 'rthe mānamiti śeṣaḥ /",
    "GSP33nysu__2u:15647": "anyānṛtaśabdābhyāmanirvacanīyājñānābhidhānātkathaṃ netyato 'nirvācyatvaṃ",
    "GSP33nysu__2u:15648": "nirvakti- sadasaditi //",
    "GSP33nysu__2u:15649": "... sadasatpratiyogini // MAnuv_2,3.43d //",
    "GSP33nysu__2u:15650": "sadasatī pratiyoginī yasya tattathoktam /",
    "GSP33nysu__2u:15651": "yanna sannāpyasattaddhayanirvācyam /",
    "GSP33nysu__2u:15652": "nacātra tatpratipādakaḥ śabdo 'sti /",
    "GSP33nysu__2u:15653": "anṛtādiśabdasya tvanyathā vyākhyānāditi /",
    "GSP33nysu__2u:15654": "pratyakṣaṃ pratikṣipati- naceti //",
    "GSP33nysu__2u:15655": "na ca pratyakṣamātrāsti ... // MAnuv_2,3.44a //",
    "GSP33nysu__2u:15656": "nahīdamanirvācyamiti kaścillaukikaḥ parīkṣako vā cakṣurādinekṣate /",
    "GSP33nysu__2u:15657": "bādhottarakālaṃ mithyaiva rajataṃ pratyabhādityanuvādātkathaṃ nekṣata iti cenna /",
    "GSP33nysu__2u:15658": "mithyāśabdasyāsadarthatvāt /",
    "GSP33nysu__2u:15659": "arthāpattimapākaroti- naceti //",
    "GSP33nysu__2u:15660": "... nacārthāpattiriṣyate // MAnuv_2,3.44b //",
    "GSP33nysu__2u:15661": "anumānātpṛthak prāmāṇikairiti śeṣaḥ /",
    "GSP33nysu__2u:15662": "anumānaṃ cāprasiddhaviśeṣaṇatayā nirastamiti bhāvaḥ /",
    "GSP33nysu__2u:15663": "kiñca nāstyasāvanupapadyamāno 'rtho yena kasyacidarthasyānirvācyatāpattiḥ syāt /",
    "GSP33nysu__2u:15664": "atha matam /",
    "GSP33nysu__2u:15665": "yadi viyadādiviśvaṃ vā śuktirajatādikaṃ vā satsyāttadā na bādhyeta /",
    "GSP33nysu__2u:15666": "sato bādhāyogāt /",
    "GSP33nysu__2u:15667": "nahi (saṃścidātmā) sannātmā bādhyate /",
    "GSP33nysu__2u:15668": "yadi vāsatsyāttarhi na pratīyeta /",
    "GSP33nysu__2u:15669": "asataḥ pratītyayogāt /",
    "GSP33nysu__2u:15670": "nahi nari śṛṅgaṃ bhāti gavīva /",
    "GSP33nysu__2u:15671": "ato bādhapratītyoranupapattyānirvācyatvaṃ gamyata ityata āha- bādheti //",
    "GSP33nysu__2u:15672": "bādhāyogāt sata iti ... // MAnuv_2,3.44c //",
    "GSP33nysu__2u:15673": "arthāpattirneṣyata iti vartate /",
    "GSP33nysu__2u:15674": "ekadeśotkīrtanenoktaṃ sarvamupāttaṃ veditavyam /",
    "GSP33nysu__2u:15675": "sato bādhāyogādityādyuktārthāpattirnānirvācyatvaṃ gamayitumalamityatharḥ /",
    "GSP33nysu__2u:15676": "viyadādeḥ sattve śuktirajatādeścāsattve 'nupapattyabhāvāditi bhāvaḥ /",
    "GSP33nysu__2u:15677": "nanu yadi viyadādikaṃ satsyāttadā bādho na syādityuktamityata āha-",
    "GSP33nysu__2u:15678": "bādhābhāvata iti //",
    "GSP33nysu__2u:15679": "... bādhābhāvata eva hi /",
    "GSP33nysu__2u:15680": "iṣṭāpattiḥ ... // MAnuv_2,3.44d-e //",
    "GSP33nysu__2u:15681": "viyadāderviśvasya bādhābhāvata eva, sattve bādho na syāditīṣyāpādanametat",
    "GSP33nysu__2u:15682": "neha nānāstīti śrautaniṣedhātmā bādho 'stīti cenna /",
    "GSP33nysu__2u:15683": "tasya prā(ṅniṣi)geva niṣiddhatvāt /",
    "GSP33nysu__2u:15684": "tadidamāha hiśabdena /",
    "GSP33nysu__2u:15685": "anenākṣepakāsiddhiścoktā bhavati /",
    "GSP33nysu__2u:15686": "vimataṃ bādhyaṃ dṛśyatvād bhrāntivaditi viyadādau bādhaḥ pramita ityata āha- nahati //",
    "GSP33nysu__2u:15687": "... na hi bhrāntāvapi bādho 'vagamyate // MAnuv_2,3.44ef //",
    "GSP33nysu__2u:15688": "tasmāddṛṣṭāntaḥ sādhyavikala ityarthaḥ /",
    "GSP33nysu__2u:15689": "kathamiti cet /",
    "GSP33nysu__2u:15690": "vaktavyaṃ (hi ka) tarhi kasya bādha sati /",
    "GSP33nysu__2u:15691": "kiṃ jñānasyota viṣayasya /",
    "GSP33nysu__2u:15692": "nādyaḥ /",
    "GSP33nysu__2u:15693": "adhiṣṭhānajñānanāśyatvalakṣaṇasya parābhimatasya bādhasya tatra svabhāvabhaṅgure 'bhāvāt /",
    "GSP33nysu__2u:15694": "anyathā pramiterapi tatprasaṅgāt /",
    "GSP33nysu__2u:15695": "paramate jñānasya sākṣitvena vināśāyogācca /",
    "GSP33nysu__2u:15696": "dvitīyaṃ pratiṣedhati- viṣayasyeti //",
    "GSP33nysu__2u:15697": "viṣayasya kuto bādho vidyamānaṃ hi bādhyate // MAnuv_2,3.45ab //",
    "GSP33nysu__2u:15698": "na kuto 'pītyarthaḥ /",
    "GSP33nysu__2u:15699": "kuto neti cet /",
    "GSP33nysu__2u:15700": "viṣayaḥ ko 'bhimataḥ kiṃ śuktyādiḥ kiṃ vā rajatādiḥ /",
    "GSP33nysu__2u:15701": "ādye hetumāha- vidyamānaṃ hīti //",
    "GSP33nysu__2u:15702": "nahi vandhyāsuto vadhyo yajñadatto hi vadhyate // MAnuv_2,3.45cd //",
    "GSP33nysu__2u:15703": "“na hi bhrāntau'; ityato maṇḍūkaplutyā netyanuvartate /",
    "GSP33nysu__2u:15704": "vidyamānaṃ yathārthajñānodayānantaramapyanuvartamānaṃ nahi bādhyate /",
    "GSP33nysu__2u:15705": "tathā satyātmano 'pi bādhaprasaṅgāditi bhāvaḥ /",
    "GSP33nysu__2u:15706": "dvitīye (yuktimā)hetumāha- vidyamānaṃ hīti //",
    "GSP33nysu__2u:15707": "yatpūrvaṃ vidyamānaṃ tadeva kenacinnāśyate (natvavi)nāvidyamān /",
    "GSP33nysu__2u:15708": "śuktirajatādikaṃ cāvidyamānamiti tasya nāśyatvāyogāttadviṣayo bādhaḥ sutarāmayukta iti /",
    "GSP33nysu__2u:15709": "asato nāśyatvaṃ nāsti kintu vidyamānasyaivetyatra dṛṣṭāntāvāha- nahīti //",
    "GSP33nysu__2u:15710": "ayamatra prayogaḥ /",
    "GSP33nysu__2u:15711": "śuktirajataṃ na nāśyamasattvāt /",
    "GSP33nysu__2u:15712": "yadasattanna nāśyaṃ yathā vandhyāsutaḥ /",
    "GSP33nysu__2u:15713": "yadvā yannāśyaṃ na tadasadyathā yajñadatta iti /",
    "GSP33nysu__2u:15714": "syādetat /",
    "GSP33nysu__2u:15715": "bādhānabhyupagame laukikavaidikavyavahāravirodho 'pasiddhāntaśca",
    "GSP33nysu__2u:15716": "syādityataḥ sarvathāṅgīkartavye bādhe taddṛṣṭāntena viyadāderapi bādhāyogātsattvānupapattirityata āha- bādheti //",
    "GSP33nysu__2u:15717": "bādhāyogaḥ sata iti vyāptireṣā kva dṛśyate // MAnuv_2,3.46ab //",
    "GSP33nysu__2u:15718": "kvetyākṣepe /",
    "GSP33nysu__2u:15719": "idamuktaṃ bhavati /",
    "GSP33nysu__2u:15720": "satyamaṅgīkriyata eva bādho 'smābhiḥ /",
    "GSP33nysu__2u:15721": "kintvanyathāvijñātasya samyagvijñānagocaratvalakṣaṇaḥ /",
    "GSP33nysu__2u:15722": "sa tu bhrāntāviva viyadādāvapyastyeva /",
    "GSP33nysu__2u:15723": "kṣaṇikatvabrahmapariṇāmatvādirūpeṇa vijñātasya sthāyitvādirūpeṇāvagamāt /",
    "GSP33nysu__2u:15724": "adhiṣṭhānayāthātmyajñānanāśyatvasyaiva prāṅnirastatvāt /",
    "GSP33nysu__2u:15725": "tatsādhane siddhasādhanatā syāt /",
    "GSP33nysu__2u:15726": "naca tena viyadādau sattvapratikṣepaḥ sambhavati /",
    "GSP33nysu__2u:15727": "yatsattanna bādhyata iti vyāpteranavagatatvāt /",
    "GSP33nysu__2u:15728": "sa (to 'pyā)tyasyāpyātmano 'nyākāreṇa viditasya samyagvijñānagocaratvasyobhayasiddhatvāt /",
    "GSP33nysu__2u:15729": "nacārthāpatteḥ pṛthak pramāṇatve kiṃ vyāptyeti vācyam /",
    "GSP33nysu__2u:15730": "nahi vayamanupapadyamānarsthasyopapādakenārthena vyāpterabhāvaṃ codayāmaḥ",
    "GSP33nysu__2u:15731": "kintu sattvasya bādhābhāvena bādhasya vā sattvābhāvena /",
    "GSP33nysu__2u:15732": "nahi bādha evānupapadyaramāno 'rthaḥ /",
    "GSP33nysu__2u:15733": "kintu pratītatve sati bādhaḥ /",
    "GSP33nysu__2u:15734": "tasya cānyathānupapattiṃ vyutpādayatā sarvathāsattve bādho na syāditi prasaṅgo vā bādhātsanna bhavatītyanumānaṃ vā vācyam /",
    "GSP33nysu__2u:15735": "tadubhayaṃ ca vyāptyapekṣameva /",
    "GSP33nysu__2u:15736": "yadā tu pramāṇadvayavirodho 'rthāpattistadā spaṣṭa eva vyāptyabhāvo doṣa iti /",
    "GSP33nysu__2u:15737": "nanu bādhāyogāditi pañcamī kimarthā /",
    "GSP33nysu__2u:15738": "ucyate /",
    "GSP33nysu__2u:15739": "sato bādhāyogādbādhyamānamidaṃ na sadityanumāne vyāptireṣā kva dṛśyata iti vyākhyāyate /",
    "GSP33nysu__2u:15740": "yadvāsmadabhimatabādhābhyupagame bādhāyogātsata ityādikaṃ nopapadyata iti naño 'nuvṛttyā vyākhyā",
    "GSP33nysu__2u:15741": "kuta ityāśaṅkāyāṃ vyāptirityādikaṃ vyākhyeyam /",
    "GSP33nysu__2u:15742": "evaṃ vināśalakṣaṇaṃ bādhaṃ siddhavatkṛtya śaktirajatādau viyadādau ca bādhasyāsiddhirabhihitā",
    "GSP33nysu__2u:15743": "idānīṃ tāmeva vivarituṃ bādhasvarūpaṃ paraṃ pṛcchati- kaśceti //",
    "GSP33nysu__2u:15744": "kaścāyaṃ bādha uddiṣṭo ... // MAnuv_2,3.46c //",
    "GSP33nysu__2u:15745": "yo 'yaṃ viyadādeḥ śuktirajatādeśca sattvābhāvasiddhayarthaṃ bādha uddiṣyo 'yaṃ kaḥ /",
    "GSP33nysu__2u:15746": "kiṃ (vi)jñānena vināśaḥ kiṃvā nivṛttiryadvā nāsīnnāsti na bhaviṣyatīti",
    "GSP33nysu__2u:15747": "kālatrayasattāniṣedha iti bhāvaḥ /",
    "GSP33nysu__2u:15748": "nanu vināśanivṛttyoḥ ko bhedaḥ /",
    "GSP33nysu__2u:15749": "ucyate /",
    "GSP33nysu__2u:15750": "kecitkhalu māyāvādino vadanti /",
    "GSP33nysu__2u:15751": "adhiṣṭhānayāthātmyajñānena savilāsāvidyā vinaśyati /",
    "GSP33nysu__2u:15752": "yāvanti jñānāni tāvatyo hyavidyā iti /",
    "GSP33nysu__2u:15753": "tanmatarītyā vināśa ityuktam /",
    "GSP33nysu__2u:15754": "apare tvekaikāvidyā tadavasthāviśeṣā eva rajatādyupādānāni bhavantīti manvānā adhiṣṭhānatattvajñānena, saha kāryairavidyā tirodhatta iti /",
    "GSP33nysu__2u:15755": "tatsamayānusāreṇa nivṛttiriti /",
    "GSP33nysu__2u:15756": "yadvāvidyāyā vidyayā vināśo bhavati /",
    "GSP33nysu__2u:15757": "kāryaṃ tu rajatādikamupādānavināśe svayameva vilīyata iti pareṣāṃ matam /",
    "GSP33nysu__2u:15758": "tadubhayānusāreṇedaṃ kalpadvayam /",
    "GSP33nysu__2u:15759": "athavālaukikarajatotpādavādināṃ matamanusṛtya vināśa iti /",
    "GSP33nysu__2u:15760": "māyāvādināṃ tu matamanuruddhaya nivṛttiriti /",
    "GSP33nysu__2u:15761": "yadi vā, vināśa iti māyāvādināṃ matam /",
    "GSP33nysu__2u:15762": "vivekāgrahātpravṛttasya vivekagrahe sati nivṛttiriti prābhākaramatamiti /",
    "GSP33nysu__2u:15763": "ādyaṃ dūṣayati- nahīti //",
    "GSP33nysu__2u:15764": "... nahi nāśo 'sato bhavet // MAnuv_2,3.46d //",
    "GSP33nysu__2u:15765": "asata ityupalakṣaṇam /",
    "GSP33nysu__2u:15766": "asadeva rajataṃ pratyabhādityuttarānubhavabalādasadeva tāvacchuktirajatam",
    "GSP33nysu__2u:15767": "nacāsataḥ śaśaviṣāṇavadvināśaḥ sambhavati /",
    "GSP33nysu__2u:15768": "svarūpanivṛttirhi vināśaḥ /",
    "GSP33nysu__2u:15769": "nacāsataḥ svarūpamasti /",
    "GSP33nysu__2u:15770": "vyāghātāt /",
    "GSP33nysu__2u:15771": "nāpi viyadādervināśaḥ sambhavati /",
    "GSP33nysu__2u:15772": "nityatvāt /",
    "GSP33nysu__2u:15773": "ghaṭāderapi mudgarābhighātādinaiva vināśo nādhiṣṭhānatattvajñāneneti pūrvoktaṃ smārayitumetaduktamiti hiśabdaḥ /",
    "GSP33nysu__2u:15774": "dvitīyaṃ nirākaroti- nivṛttiśceti //",
    "GSP33nysu__2u:15775": "nivṛttiścāpravṛttasya kathamevopapadyate // MAnuv_2,3.46ef //",
    "GSP33nysu__2u:15776": "tirobhāvādirūpā nivṛttiḥ khalvāvirbhāvādirūpapravṛttimato bhavet /",
    "GSP33nysu__2u:15777": "saddharmaścāvirbhāvaḥ /",
    "GSP33nysu__2u:15778": "śuktirajatādikaṃ cāsadityuktam /",
    "GSP33nysu__2u:15779": "ataḥ apravṛttasya tasya nivṛttiśca kathamevopapadyate /",
    "GSP33nysu__2u:15780": "yadvā avidyāyā pravṛttasya tadupādānakasya hi vidyayā nivṛttiruktarūpopapadyate /",
    "GSP33nysu__2u:15781": "naca śaktirajatādikamavidyopādānakam /",
    "GSP33nysu__2u:15782": "asattvāt /",
    "GSP33nysu__2u:15783": "ataḥ apravṛttasya nivṛttiśca kathamevopapadyate /",
    "GSP33nysu__2u:15784": "etena viyadādāvapi bādhāsiddhiruktā veditavyā /",
    "GSP33nysu__2u:15785": "prābhākaraṃ prati rajatārthitābhāvādināpravṛttasya puruṣasya nivṛttirnopapadyata iti tatrāvyāpternedaṃ bādhalakṣaṇamiti vyākhyeyam /",
    "GSP33nysu__2u:15786": "tṛtīyaṃ dūṣayitumanuvadati- nāsīditi //",
    "GSP33nysu__2u:15787": "nāsīdasti bhaviṣyacca taditi jñānameyatā /",
    "GSP33nysu__2u:15788": "yadi bādhas ... // MAnuv_2,3.47a-c //",
    "GSP33nysu__2u:15789": "yadetāvantaṃ kālaṃ pratyabhāttannāsīnnāsti na bhaviṣyatīti traikālikasattvaniṣedharūpajñānaviṣayatā (yadi) bādha ityarthaḥ /",
    "GSP33nysu__2u:15790": "yadyapyevaṃvidhaṃ jñānaṃ bādha iti vaktavyaṃ tathāpi tasya rajatādisambandhitājñāpanārthaṃ jñānameyatetyuktam /",
    "GSP33nysu__2u:15791": "dūṣayati- tadeti //",
    "GSP33nysu__2u:15792": "... tadāsattvaṃ tenaivāṅgīkṛtaṃ punaḥ // MAnuv_2,3.47cd //",
    "GSP33nysu__2u:15793": "yadyevaṃ traikālikasattvaniṣedhalakṣaṇo bādho viyadādeḥ śuktirajatādeścāṅgīkriyate /",
    "GSP33nysu__2u:15794": "tadā asadvailakṣaṇyamurarīkurvatā tenaiva punarasattvamaṅgīkṛtaṃ syāt /",
    "GSP33nysu__2u:15795": "sattāvirahavyatirekeṇa śaśaviṣāṇādīnāmapyasattvasyānirūpaṇāt /",
    "GSP33nysu__2u:15796": "apasiddhāntaprasaṅgānnāyaṃ bādhaḥ pareṇāṅgīkartuṃ śakyata ityāśayaḥ /",
    "GSP33nysu__2u:15797": "asiddhaścāyaṃ bādho viyadādāviti prāgevoktam /",
    "GSP33nysu__2u:15798": "(nanu) yaduktaṃ śuktirajatāderasattvānna vināśādilakṣaṇo bādhaḥ sambhavatīti /",
    "GSP33nysu__2u:15799": "tada(sat)siddham /",
    "GSP33nysu__2u:15800": "vimataṃ nāsat pratīyamānatvāt, yatpratīyate tannāsadyathā paṭaḥ,",
    "GSP33nysu__2u:15801": "yaccāsanna tatpratīyate yathā śaśaviṣāṇamiti pramāṇenāsattvavirahasya niścitatvāt /",
    "GSP33nysu__2u:15802": "ata evāsattve 'nupapattyabhāvādarthāpatteranyathaivopapattirityapi",
    "GSP33nysu__2u:15803": "pratyuktam /",
    "GSP33nysu__2u:15804": "pratīterevānupapatteḥ /",
    "GSP33nysu__2u:15805": "yaccoktaṃ traikālikasattvaniṣedhe 'sattvāṅgīkāraprasaṅga iti tadapyasat /",
    "GSP33nysu__2u:15806": "pratītatvenāsattvānupapattau niṣedhasya sattvotsāraṇamātra eva paryavasānopapatteḥ /",
    "GSP33nysu__2u:15807": "yadapyatroktaṃ sattāvirahavyatirekeṇāsattvaṃ nāma durnirūpamiti,",
    "GSP33nysu__2u:15808": "taccāyuktam /",
    "GSP33nysu__2u:15809": "nirupākhyatvamasattvamiti nirūpaṇāt iti cenna /",
    "GSP33nysu__2u:15810": "asataḥ pratītyabhāve khalvidaṃ sarvaṃ syāt /",
    "GSP33nysu__2u:15811": "nacaivam /",
    "GSP33nysu__2u:15812": "asataḥ pratītiṃ nirākurvatā tvayaiva tasyā aṅgīkāryatvādityāśayavānāha-",
    "GSP33nysu__2u:15813": "pratītiriti //",
    "GSP33nysu__2u:15814": "pratītirnāsata iti vadannaṅgīkaroti tām // MAnuv_2,3.48ab //",
    "GSP33nysu__2u:15815": "vadannityupalakṣaṇam /",
    "GSP33nysu__2u:15816": "jānannityapi draṣṭavyam /",
    "GSP33nysu__2u:15817": "asataḥ pratītirnāstīti niṣedhaṃ kurvatā kuto 'sataḥ pratītiraṅgīkāryetyata",
    "GSP33nysu__2u:15818": "āha- niṣedho hīti //",
    "GSP33nysu__2u:15819": "niṣedho hyapratītasya kathañcinnopapadyate // MAnuv_2,3.48cd //",
    "GSP33nysu__2u:15820": "pratītirnāsata iti kimasataḥ pratītirniṣidhyate kiṃvā pratīterasadviṣayatvam /",
    "GSP33nysu__2u:15821": "ādye pratiṣedhaviṣayatayā, dvitīye pratiṣedhyaniviṣyatayāvaśyamasataḥ pratītiraṅgīkaraṇīyā",
    "GSP33nysu__2u:15822": "tasmātkathañciduktaprakāradvayenāpratītasya sambandhī niṣedho nopapadyate",
    "GSP33nysu__2u:15823": "na hyapratīte bhūtale ghaṭe vā bhūtale ghaṭo nāstīti pratiṣedho dṛṣṭaḥ /",
    "GSP33nysu__2u:15824": "tadanena vimato 'satpratītimāṃstatsambandhiniṣedhakartṛtvāttadvayavahartṛtvādvā",
    "GSP33nysu__2u:15825": "sammatavaditi pramāṇaṃ sūcitaṃ bhavati /",
    "GSP33nysu__2u:15826": "avaśyaṃ ca prāmāṇikaṃ parīkṣakeṇābhyupagantavyam /",
    "GSP33nysu__2u:15827": "manasyabhyupagamo vāci niṣedha iti svakriyāvirodho vānena sūcita iti /",
    "GSP33nysu__2u:15828": "evamarthāpattiṃ nirasyopamānaṃ ca nirasyati- naceti //",
    "GSP33nysu__2u:15829": "na copamā bhavedatra ... // MAnuv_2,3.49a //",
    "GSP33nysu__2u:15830": "atra anirvacanīyārthasadbhāve /",
    "GSP33nysu__2u:15831": "pramāṇamiti śeṣaḥ /",
    "GSP33nysu__2u:15832": "tasyāḥ sādṛśyādiniyataviṣayatvāditi bhāvaḥ /",
    "GSP33nysu__2u:15833": "abhāvamapākaroti pratyakṣaditi",
    "GSP33nysu__2u:15834": "... pratyakṣāt sattvameva ca // MAnuv_2,3.49b //",
    "GSP33nysu__2u:15835": "viyadādau śuktirajatādau vā pratyakṣeṇānupalambhena vā sattvāsattvayorabhāvasiddhāvanirvacanīyārthasiddhiriti vaktavyam /",
    "GSP33nysu__2u:15836": "naca tadyuktam /",
    "GSP33nysu__2u:15837": "yato viyadādau pratyakṣātsattvameva niścīyate /",
    "GSP33nysu__2u:15838": "caśabdācchuktirajatādāvasattvaṃ ca niścīyata iti gṛhyate /",
    "GSP33nysu__2u:15839": "pratyakṣaṃ viparītamanupalambhaścāsiddha ityarthaḥ /",
    "GSP33nysu__2u:15840": "evamanumānādīnāṃ pratyekaṃ dūṣaṇamabhidhāya sādhāraṇaṃ dūṣaṇamāha-",
    "GSP33nysu__2u:15841": "pratyakṣāditi //",
    "GSP33nysu__2u:15842": "pratyakṣeṇa gaganādau sattvameva śuktirajatādau tvasattvameva niścīyate /",
    "GSP33nysu__2u:15843": "sadgaganam, asti me 'jñānam, asadeva rajataṃ pratyabhāditi",
    "GSP33nysu__2u:15844": "sarvalokasākṣiṇaḥ sākṣātkāripratyakṣasya durapahnavatvāt /",
    "GSP33nysu__2u:15845": "atastadanirvācyatāyāmāśaṅkayamānānyanumānādīni",
    "GSP33nysu__2u:15846": "pratyakṣāpahṛtaviṣayāṇīti”nobhayaṃ cenna siddhaṃ tat'; iti yuktam /",
    "GSP33nysu__2u:15847": "yadvā jīveśvarayorbhedo mithyā bhedatvādityādyanumānasya dūṣaṇāntaramāha-",
    "GSP33nysu__2u:15848": "pratyakṣāditi //",
    "GSP33nysu__2u:15849": "jīveśvarabhedasyāvadhāryata iti śeṣaḥ /",
    "GSP33nysu__2u:15850": "tataḥ pratyakṣaviruddhatvena kālātyayāpadiṣṭatvaṃ jīveśvarabhedamithyātvādisādhakānumānasyeti bhāvaḥ /",
    "GSP33nysu__2u:15851": "syādetat /",
    "GSP33nysu__2u:15852": "īśvarastāvanna pratyakṣasiddhaḥ /",
    "GSP33nysu__2u:15853": "śāstrayonitvasyābhyupagatatvāt /",
    "GSP33nysu__2u:15854": "nāpi sarve jīvāḥ /",
    "GSP33nysu__2u:15855": "parātmanāṃ parātmānaṃ prati pratyakṣatvasyānabhyupagamāt /",
    "GSP33nysu__2u:15856": "nacāpratyakṣavastubhedaḥ pratyakṣasiddho dūre tatsatyatvamityata āha-",
    "GSP33nysu__2u:15857": "śāstreti //",
    "GSP33nysu__2u:15858": "śāstragamyapareśānād bhedaḥ svātmana īyate // MAnuv_2,3.49cd //",
    "GSP33nysu__2u:15859": "īyate pratyakṣeṇeti śeṣaḥ /",
    "GSP33nysu__2u:15860": "uktaṃ tāvannaika eva bhedo 'nekatra vyāsajya vartate kintvekapratiyogiko",
    "GSP33nysu__2u:15861": "'paradharmika iti /",
    "GSP33nysu__2u:15862": "tatpratyakṣatāyāṃ ca dharmiṇa eva pratyakṣatopayujyate /",
    "GSP33nysu__2u:15863": "pratiyoginastvavagamamātraṃ, tathā loke darśanāt /",
    "GSP33nysu__2u:15864": "tatreśvarasyātmāntarāṇāṃ cāpratyakṣatvena taddharmikasya bhedasya pratyakṣeṇa jñātumaśakyatve 'pi parameśvarapratiyogikaḥ svātmadharmiko bhedaḥ pratyakṣeṇa jñātuṃ śakyata eva /",
    "GSP33nysu__2u:15865": "svātmanaḥ pratyakṣatvāt /",
    "GSP33nysu__2u:15866": "pareśānasya ca śāstreṇāvagatatvāt /",
    "GSP33nysu__2u:15867": "yastu śāstreṇeśvaraṃ na jānāti tena mā vimāyi tatpratiyogikaḥ svātmano bhedaḥ /",
    "GSP33nysu__2u:15868": "śāstrādviditeśvarasyaiva pratyakṣaṃ tataḥ svātmano bhede pramāṇamuktamiti",
    "GSP33nysu__2u:15869": "tathāpi kathamanumānasya kālātyayāpadiṣṭatvaṃ bhedagrāhakasya pratyakṣasya prābalyānirūpaṇādityata āha- anubhūtīti //",
    "GSP33nysu__2u:15870": "tatāpi kathamanumānasya kālātyayāpadiṣṭatvaṃ bhedagrāhakasya pratyakṣasya prābalyānirūpaṇādityata āha anubhūtīti /",
    "GSP33nysu__2u:15871": "anubhūtivirodhena kathamekatvamucyate // MAnuv_2,3.50ab //",
    "GSP33nysu__2u:15872": "atrānubhūtiśabdena sākṣī gṛhyate /",
    "GSP33nysu__2u:15873": "ucyate anumīyate /",
    "GSP33nysu__2u:15874": "parārthānumānaprayogasya vacanātmakatvāducyata ityuktam /",
    "GSP33nysu__2u:15875": "anumānenetyadhyāhāro vā /",
    "GSP33nysu__2u:15876": "etaduktaṃ bhavati /",
    "GSP33nysu__2u:15877": "sākṣipratyakṣaṃ khalu svātmanaḥ paramātmabhedagrāhakamiṣyam /",
    "GSP33nysu__2u:15878": "taccānumānataḥ prabalameva /",
    "GSP33nysu__2u:15879": "tatsvarūpaprāmāṇyayordharmikoṭiniviṣyasya jīvasya ca grāhakatvenopajīvyatvāt /",
    "GSP33nysu__2u:15880": "atastadvirodhena kāraṇena jīvabrahmaṇorekatvaṃ nānumātuṃ śakyata iti /",
    "GSP33nysu__2u:15881": "astu sākṣipratyakṣamanumānātprabalaṃ tasyeśvarātsvātmano bhedagrāhakatvaṃ tu kuto niścitaṃ yenānumānaṃ bādhitaviṣayaṃ syādityata āha- kiñciditi /",
    "GSP33nysu__2u:15882": "kiñcitkartā ca duḥkhīti sarvairevānubhūyate // MAnuv_2,3.50cd //",
    "GSP33nysu__2u:15883": "sarvajño bhagavān viṣṇuḥ sarvaśaktiriti śrutaḥ // MAnuv_2,3.51ab //",
    "GSP33nysu__2u:15884": "upalakṣaṇametat /",
    "GSP33nysu__2u:15885": "alpajño 'lpaśaktiścetyapi pūrvārdhe grāhyam /",
    "GSP33nysu__2u:15886": "tathā sarvakartā nirduḥkha ityaparārdhe /",
    "GSP33nysu__2u:15887": "anubhūyate svātmeti śeṣaḥ /",
    "GSP33nysu__2u:15888": "śrutaḥ”yaḥ sarvajñaḥ',”parāsya śaktiḥ',”sa hi sarvasya kartā',”niraniṣyaḥ'; ityādāviti śeṣaḥ /",
    "GSP33nysu__2u:15889": "ayamabhisandhiḥ /",
    "GSP33nysu__2u:15890": "yo hi yamarthamava(dhi)gamya tadviruddhadharmāṇaṃ yamadhyakṣīkaroti sa",
    "GSP33nysu__2u:15891": "tasmāttasya bhedaṃ pratyakṣataḥ paśyatyeveti sarvasākṣikam /",
    "GSP33nysu__2u:15892": "yadyapi bhedaḥ pratyakṣasiddhastathāpi pratiyogino vaidharmyadaśarnaṃ pratyakṣasācivyamācaratīti na doṣaḥ /",
    "GSP33nysu__2u:15893": "dṛṣṭaṃ hi ratnatattvasākṣātkāre śāstrīyalakṣaṇajñānasya sācivyam /",
    "GSP33nysu__2u:15894": "tadihāpi śāstrāvagatasārvajñādimadīśvaraḥ puruṣaḥ svātmanaṃ tadviruddhālpajñatvādidharmavantaṃ sākṣiṇānubhavaṃstataḥ svātmano bhedaṃ kathaṃ nādhyakṣīkuryāditi /",
    "GSP33nysu__2u:15895": "astvekasya jīvasyeśvarādbhedaḥ sākṣisiddhaḥ /",
    "GSP33nysu__2u:15896": "tathāpi taṃ vihāyānyatreśvarābhedānumāne na pratyakṣabādha ityata uktam-",
    "GSP33nysu__2u:15897": "sarvaireveti //",
    "GSP33nysu__2u:15898": "ekapratyakṣabādhābhāve 'pi tattatpratyakṣabādho duṣparihara iti bhāvaḥ /",
    "GSP33nysu__2u:15899": "nanu jīvaṃ pakṣīkṛtyeśvarābhedasādhane bhavedeyaṃ pratyakṣavirodhaḥ /",
    "GSP33nysu__2u:15900": "nacaivamanumīyate /",
    "GSP33nysu__2u:15901": "kintvīśvaraṃ pakṣīkṛtya jīvābheda ityata āha- anubhūtāddhīti //",
    "GSP33nysu__2u:15902": "anubhūtāddhi bhedena śrutireṣā vadatyamum // MAnuv_2,3.51cd //",
    "GSP33nysu__2u:15903": "īśvaraṃ pakṣīkurvatā hi tatsiddhiravaśyaṃ vaktavyā /",
    "GSP33nysu__2u:15904": "naca pratyakṣādinā sa siddhayatīti śrutireva tadgrāhikā grāhyā /",
    "GSP33nysu__2u:15905": "eṣā(hi) ca dharmipramāṇabhūtā”yaḥ sarvajñaḥ'; satyādikā śrutiḥ anumīśvaramalpajñatvādinānubhūtājjīvādbhedenavadati",
    "GSP33nysu__2u:15906": "tasmātpratyakṣabādhābhāve 'pyupajīvyaśrutivirodhena kālātyayāpadiṣyatā duṣpariharaiva /",
    "GSP33nysu__2u:15907": "sadāvagatālpajñatvādimañjīrasvarūpaṃ prati sārvajñādimadīśvarasvarūpaṃ pratipādayantī śrutistatastaṃ bhinnameva pratipādayati /",
    "GSP33nysu__2u:15908": "anubhavasyāpalapitumaśakyatvāt /",
    "GSP33nysu__2u:15909": "anenaivobhayapakṣīkāro 'pi parāstaḥ /",
    "GSP33nysu__2u:15910": "upajīvyapratyakṣaśrutibādhitatvāditi /",
    "GSP33nysu__2u:15911": "evamanumānaṃ nirākṛtyedānīṃ tadyo 'hamityādiśrutiṃ nirākaroti- upajīvyeti",
    "GSP33nysu__2u:15912": "upajīvyaviruddhaṃ tu kathamaikyaṃ śrutirvadet // MAnuv_2,3.52ab //",
    "GSP33nysu__2u:15913": "tuśabdo viśeṣārthaḥ /",
    "GSP33nysu__2u:15914": "duṣyaṃ hyanumānamaprā(ṇameva bha)ṇaṃ bhavati /",
    "GSP33nysu__2u:15915": "śrutestu pratītārthapracyāvanamātramiti /",
    "GSP33nysu__2u:15916": "aikyaṃ jīveśvarayoḥ /",
    "GSP33nysu__2u:15917": "śrutyā hi yadi jīvamanūdya tasyeśvaraikyaṃ bodhyate tadā jīvagrāhakaṃ sākṣipratyakṣamupajīvyaṃ syāt /",
    "GSP33nysu__2u:15918": "tacca bhedagrāhakamityuktamityupajīvyavirodhaḥ /",
    "GSP33nysu__2u:15919": "yadi ceśvarānuvādena tasya jīvābhedo vidhīyate tadā yaḥ sarvajña ityādikaṃ śrutyantaramevopajīvyaṃ bhavet /",
    "GSP33nysu__2u:15920": "tacca bhedagrāhakamityuktatvādupajīvyavirodha eva /",
    "GSP33nysu__2u:15921": "yadi cobhayānuvādenābhedamātrabodhyaṃ tadobhayamupajīvyamityupajīvyapramāṇavirodhaḥ sphuṭa eva /",
    "GSP33nysu__2u:15922": "yadyapyetatsarvaṃ prathamasūtra evoktam /",
    "GSP33nysu__2u:15923": "tathāpi prapañcanārthaṃ punarārabhyata ityadoṣaḥ /",
    "GSP33nysu__2u:15924": "nanūpajīvyavirodhenopajīvakaṃ bādhyata ityatra kiṃ niyāmakam /",
    "GSP33nysu__2u:15925": "yena pratyakṣāgamavirodhādanumānāgamayoraprāmāṇyamuktam /",
    "GSP33nysu__2u:15926": "ucyate /",
    "GSP33nysu__2u:15927": "iha hi bhedābhedaviṣayorupajīvyopajīvakayorubhayorapi prāmāṇyameva vāprāmāṇyameva vā /",
    "GSP33nysu__2u:15928": "ekasya prāmāṇyamaparasyāprāmāṇyaṃ vā /",
    "GSP33nysu__2u:15929": "tatrāpyupajīvakasya prāmāṇyamupajīvyasyāprāmāṇyaṃ vā /",
    "GSP33nysu__2u:15930": "upajīvyasya prāmāṇyamupajīvakasyāprāmāṇyamiti pakṣāḥ sambhavati /",
    "GSP33nysu__2u:15931": "tatra na tāvatprathamaḥ /",
    "GSP33nysu__2u:15932": "viruddhayoḥ prāmāṇyānupapatteḥ /",
    "GSP33nysu__2u:15933": "upapattau vā vastuno dvarūpyāpatteḥ /",
    "GSP33nysu__2u:15934": "bhrāntibādhavyavasthābhāvaprasaṅgācca /",
    "GSP33nysu__2u:15935": "naca bhedābhedābhyāmupapattiḥ /",
    "GSP33nysu__2u:15936": "nirākariṣyamāṇatvāt /",
    "GSP33nysu__2u:15937": "asārvatrikatvācca /",
    "GSP33nysu__2u:15938": "nacānaikāntavādena nistāraḥ /",
    "GSP33nysu__2u:15939": "dvayorapi sāvadhāraṇatvāsambhavāt /",
    "GSP33nysu__2u:15940": "nāpi dvitīyaḥ vastuno nissvabhāvatvāpatteḥ /",
    "GSP33nysu__2u:15941": "nacānirvācyatāsvīkāreṇa nirvāhaḥ /",
    "GSP33nysu__2u:15942": "brahmaṇyapi sambhavāditi pakṣadvayamatisphuṭadoṣatvādanirākṛtya tṛtīyaṃ",
    "GSP33nysu__2u:15943": "dūṣayati- aprāmāṇyamiti //",
    "GSP33nysu__2u:15944": "aprāmāṇyaṃ yadā bhedavācakasya bhaviṣyati // MAnuv_2,3.52cd //",
    "GSP33nysu__2u:15945": "sa eva dharmiṇo grāhī tadabhedaḥ kathaṃ bhavet // MAnuv_2,3.53ab //",
    "GSP33nysu__2u:15946": "bhedavācakasyāgamasyetyupalakṣaṇam /",
    "GSP33nysu__2u:15947": "bhedagrāhiṇaḥ pratyakṣasyetyapi draṣṭavyam /",
    "GSP33nysu__2u:15948": "evaṃ tadā sa evetyatrāpi vyākhyātatvāt /",
    "GSP33nysu__2u:15949": "dharmiṇo jīvasyeśvarasya ca /",
    "GSP33nysu__2u:15950": "itiśabdo 'dhyāhāryaḥ /",
    "GSP33nysu__2u:15951": "kathaṃ bodhya iti śeṣaḥ /",
    "GSP33nysu__2u:15952": "idamuktaṃ bhavati /",
    "GSP33nysu__2u:15953": "yadyajñānādiviśiṣyasya jīvasya sārvajñādiviśiṣyasya paramātmano grāhakaṃ pratyakṣamāgamavākyaṃ vāprāmāṇyaṃ syāt /",
    "GSP33nysu__2u:15954": "tadā jīveśvarayorasiddhau tattvamasyādyāgamairanumānaiśca tadabhedabodhanaṃ na syāt /",
    "GSP33nysu__2u:15955": "nirviṣayatvāt /",
    "GSP33nysu__2u:15956": "tathāca kasya virodhātpratyakṣāderaprāmāṇyaṃ syāt /",
    "GSP33nysu__2u:15957": "jñāpakaścāyamartho na kārakaḥ /",
    "GSP33nysu__2u:15958": "akhaṇḍārthabodhanamapi laukikavākyanyāyamanusṛtya paścāllakṣaṇayā pareṇābhyupagatam /",
    "GSP33nysu__2u:15959": "na punarevameva /",
    "GSP33nysu__2u:15960": "alaukikaprakārasya bodhānaṅgatvāt /",
    "GSP33nysu__2u:15961": "tasmādupajīvakavirodhenopajīvyasyāprāmāṇyāyogātpariśeṣataścaturthaprakāra eva ca siddhayatīti",
    "GSP33nysu__2u:15962": "bhavedevopajīvakādupajīvyaṃ balavattadvirodhe copajīvakasyāprāmāṇyam /",
    "GSP33nysu__2u:15963": "kinnāmāsti tatra viśeṣaḥ /",
    "GSP33nysu__2u:15964": "anekaprakāro hyupajīvyopajīvakabhāvaḥ /",
    "GSP33nysu__2u:15965": "kvaciddharmigrāhaka(tayeti)tvena /",
    "GSP33nysu__2u:15966": "kvacitsādhyagrāhakatayā /",
    "GSP33nysu__2u:15967": "kvacittadgrahaṇopayuktatayā /",
    "GSP33nysu__2u:15968": "kvāpi svarūpagrahaṇena /",
    "GSP33nysu__2u:15969": "kutracitprāmāṇyopapādanena /",
    "GSP33nysu__2u:15970": "kvacidvayāptyādyaṅgapratipādakatveneti /",
    "GSP33nysu__2u:15971": "tatra sarvatropajīvyaviruddhamupajīvakaṃ bādhyata eva /",
    "GSP33nysu__2u:15972": "āśrayādihīnasyotthānavirahāpatteḥ /",
    "GSP33nysu__2u:15973": "yatra punaḥ pratiṣedhakasyopajīvakasya pratiṣedhyasamarpakamupajīvyaṃ bhavati /",
    "GSP33nysu__2u:15974": "tadā nāyaṃ nyāyaḥ /",
    "GSP33nysu__2u:15975": "copajīvakenaivopajīvyasya bādhaḥ /",
    "GSP33nysu__2u:15976": "niṣedhārthameva tena tadupajīvanāt /",
    "GSP33nysu__2u:15977": "dṛṣṭaṃ hīdaṃ rajatamiti jñānasya nedaṃ rajatamiti jñānena bādhyatvāt /",
    "GSP33nysu__2u:15978": "tadihāpi yaduktamabhedapramāṇayoranumānāgamayorupajīvyābhyāṃ pratyakṣāgamābhyāṃ virodhādaprāmāṇyamiti tadayuktam /",
    "GSP33nysu__2u:15979": "pratyakṣāgamayoranumānāgamau prati niṣedhyasamarpakatayopajīvyatvāt /",
    "GSP33nysu__2u:15980": "bhedaniṣedho hi na tatprāptiṃ sambhavati /",
    "GSP33nysu__2u:15981": "tenātropajīvakavirodhinorupajīvyayoḥ pratyakṣāgamayorevāprāmāṇyamucitamityato yaḥ sarvajña ityāderāgamasya tāvadaprāmāṇyamapākaroti- aprāmāṇyamiti //",
    "GSP33nysu__2u:15982": "bhedavācakasya bhedakasārvajñādiviśiṣyaparamātmapratipādakasyāgamasya /",
    "GSP33nysu__2u:15983": "etaduktaṃ bhavati /",
    "GSP33nysu__2u:15984": "samutthānavatā khalvanumānenāgamena vā virodhinā yaḥ sarvajña ityādyāgamasyāprāmāṇyasyeṣyavyam",
    "GSP33nysu__2u:15985": "asyāprāmāṇye tvanumānāderutthānameva durlabham /",
    "GSP33nysu__2u:15986": "dūre tadbādhanam /",
    "GSP33nysu__2u:15987": "paramātmalakṣaṇasya dharmiṇastadekagamyatvāt /",
    "GSP33nysu__2u:15988": "nirāśrayasyānumānādeḥ pravṛttyanupapattiriti /",
    "GSP33nysu__2u:15989": "nanvevaṃ tarhi nedaṃ rajatamiti jñānavirodhena idaṃ rajatamita jñānasyāprāmāṇyaṃ na syāt /",
    "GSP33nysu__2u:15990": "na na syāt /",
    "GSP33nysu__2u:15991": "nahi nedaṃ rajatamiti jñānaṃ rajatāviśiṣyaṃ vastu dharmīkṛtyotpadyate kintu svarūpamātram",
    "GSP33nysu__2u:15992": "sarvamapi hi, jñānaṃ dharmiṇi pramāṇaṃ prakāre tu viparyayaḥ",
    "GSP33nysu__2u:15993": "(dharmiṇyabhrāntamakhilaṃ jñānamicchanti vādinaḥ /",
    "GSP33nysu__2u:15994": "viparyayaṃ prakāre tu vadanti rajatādike'; iti sāyaṇaśikṣābhāṣye vārtikasāravacanam /",
    "GSP33nysu__2u:15995": "atrāpi tṛtīyādhyāye catutharpāde”tathānyepyāhuḥ sarvaṃ jñānaṃ dharmiṇi",
    "GSP33nysu__2u:15996": "pramāṇaṃ prakāre tu viparyaya iti) /",
    "GSP33nysu__2u:15997": "tadatrāpīdaṃ rajatamiti jñānamidamaṃśe pramāṇamiti tatsiddhamidamākāramāśritya pravṛttena bādhakapratyayena virodhādrajatāṃśe pūrvajñānasyāprāmāṇyaṃ yujyata eva /",
    "GSP33nysu__2u:15998": "nanvanenaiva nyāyenābhedānumānāgamavirodhena yaḥ sarvajña ityādiśruteraprāmāṇyaṃ śakyopapādanam",
    "GSP33nysu__2u:15999": "iyamapi śrutirbrahmasvarūpamātre pramāṇamiti tanmātramupajīvyānumānāgamābhyāṃ sārvajñādibhedakadharmavaiśiṣyayāṃśe 'pramāṇīkariṣyate /",
    "GSP33nysu__2u:16000": "tathāca yaddharmigrāhakaṃ na tadvirodho 'numānādeḥ /",
    "GSP33nysu__2u:16001": "yacca virodhi na taddharmipramāramityata āha- yaditi //",
    "GSP33nysu__2u:16002": "yat svarūpagrahe mānaṃ taddharme na kathaṃ bhavet // MAnuv_2,3.53cd //",
    "GSP33nysu__2u:16003": "yacchativākyaṃ brahmasvarūpagrahaṇārthaṃ mānamaṅgīkriyate /",
    "GSP33nysu__2u:16004": "taddharme sārvajñādidharmavaiśiṣyayākāre kathaṃ na mānaṃ bhavet /",
    "GSP33nysu__2u:16005": "ayamabhisandhiḥ /",
    "GSP33nysu__2u:16006": "śuktirajatādijñānaṃ hīdamaṃśe pramāṇaṃ rajatavaiśiṣyayāṃśe tvapramāṇamiti yuktam /",
    "GSP33nysu__2u:16007": "vaiśiṣyayāṃśasya bādhakapramāṇaviruddhatvāt /",
    "GSP33nysu__2u:16008": "idamākārasyottaratrāpyanuvṛtteḥ /",
    "GSP33nysu__2u:16009": "idaṃ na rajatamiti bādhakajñānamutpadyate na punarnedaṃ rajataṃ ceti /",
    "GSP33nysu__2u:16010": "nacāyamatra nyāyaḥ /",
    "GSP33nysu__2u:16011": "svarūpavadviśiṣyāṃśe 'pi bādhakābhāvāt /",
    "GSP33nysu__2u:16012": "nacābhedānumānāgamau bādhakau /",
    "GSP33nysu__2u:16013": "anyonyāśrayatvāt /",
    "GSP33nysu__2u:16014": "bādhitatvena śruteraprāmāṇye satyupajīvyavirodharahitasyānumānāderbādhakatvaṃ sati ca tasmiṃstadvirodhinyāḥ śruteraprāmāṇyamiti /",
    "GSP33nysu__2u:16015": "kathaṃ cānumānādeḥ śrutibādhakatvam /",
    "GSP33nysu__2u:16016": "natāvadvirodhitvamātreṇa /",
    "GSP33nysu__2u:16017": "vaiparītyasyāpi suvacatvāt /",
    "GSP33nysu__2u:16018": "nāpi virodhyuttarajñānatvena śuktirūpyamiti jñānānantaraṃ rajatamidamiti jñānasya darśanāt",
    "GSP33nysu__2u:16019": "anuttaravirodhijñānaṃ bādhakamidaṃ tu sottaramityapi na /",
    "GSP33nysu__2u:16020": "kadācidanuttarasyāpi rajatajñānasya sambhavāt /",
    "GSP33nysu__2u:16021": "kintu yāvacchakti parīkṣitamuttaraṃ virodhyaparīkṣitasya pūrvasya bādhakaṃ bhavati /",
    "GSP33nysu__2u:16022": "nacaivamatrāstīti /",
    "GSP33nysu__2u:16023": "na kevalaṃ bādhakābhāvasāmyādayaṃ vibhāgo na yuktaḥ kiṃ tarhītyata āha-",
    "GSP33nysu__2u:16024": "eketi //",
    "GSP33nysu__2u:16025": "ekavijñānavijñaptyā dvayaṃ mānaṃ bhaviṣyati /",
    "GSP33nysu__2u:16026": "na cedekamamānaṃ tad dvayamapyatra no bhavet // MAnuv_2,3.54 //",
    "GSP33nysu__2u:16027_0": "ekavidhamevedaṃ yaḥ sarvajña ityādiśrutijanitaṃ vijñānaṃ, na punaḥ śuktirajatādijñānamiva svarūpamātre pramāṇaṃ viśiṣyākāre",
    "GSP33nysu__2u:16027_1": "tvapramāṇamityanekavidhamityevaṃ parīkṣāsahakṛtasākṣirūpavijñaptyāpīdaṃ",
    "GSP33nysu__2u:16028": "jñānadvayaṃ dharmadharmidvayagarbhaṃ viśiṣyākāraṃ pratyapi mānaṃ bhavatyeva /",
    "GSP33nysu__2u:16029": "vakṣyate cāyamarthaḥ prapañcena /",
    "GSP33nysu__2u:16030": "yadvā dvayaṃ pratītidvayaṃ svarūpavaddharme 'pīti yojyam /",
    "GSP33nysu__2u:16031": "athavā yaḥ sarvajña ityādiśruterbrahmasvarūpamātre prāmāṇyamaprāmāṇyaṃ tu sārvajñādiviśiṣyākāra iti vadataḥ ko 'bhiprāyaḥ /",
    "GSP33nysu__2u:16032": "kiṃ śuktirajatādijñānamivaikamevedaṃ jñānaṃ viṣayabhedena pramāṇamapramāṇaṃ ceti /",
    "GSP33nysu__2u:16033": "kiṃvā jñānadvayametat tatraikaṃ pramāṇamaparaṃ cāpramāṇamiti /",
    "GSP33nysu__2u:16034": "ādyaṃ dūṣayati- yaditi //",
    "GSP33nysu__2u:16035": "pūrva evābhiprāyaḥ /",
    "GSP33nysu__2u:16036": "dvitīyaṃ nirākaroti- eketi /",
    "GSP33nysu__2u:16037": "ekamevedaṃ vijñānamiti sākṣivijñaptyā nānekatvaṃ kalpyamiti śeṣaḥ /",
    "GSP33nysu__2u:16038": "anyathā stambho 'yamityādāvapi jñānadvayakalpanāpattiḥ /",
    "GSP33nysu__2u:16039": "tathāca sāmānādhikaraṇyaṃ na kenāpi jñāyeta /",
    "GSP33nysu__2u:16040": "astu vedaṃ jñānadvayaṃ tathāpi naikasyāprāmāṇyaṃ vaktuṃ śakyate /",
    "GSP33nysu__2u:16041": "svarūpajñānasyeva dharmajñānasyāpyabādhitatvādityāha- dvayamiti //",
    "GSP33nysu__2u:16042": "jñānadvayamapītyarthaḥ /",
    "GSP33nysu__2u:16043": "dharmajñānamapīti(ca) vaktavye dvayamiti vacanaṃ nyāyasāmyasūcanārtham /",
    "GSP33nysu__2u:16044": "evaṃ bādhābhāvaparīkṣitatvasāmye 'pi śrautamekaṃ jñānadvayaṃ vāṅgīkṛtyāṃśataḥ prāmāṇyaprāmāṇye vadato 'tiprasaṅgamāha- nacediti //",
    "GSP33nysu__2u:16045": "tacchrautaṃ jñānaṃ dvayaṃ viśiṣyākāraṃ prati pramāṇaṃ na cettadātra viṣaye ekaṃ svarūpāṃśaṃ pratyapi pramāṇaṃ na bhavet /",
    "GSP33nysu__2u:16046": "aviśeṣāt /",
    "GSP33nysu__2u:16047": "tathāca punaranāśrayayoranumānāgāmayoranutthānameva /",
    "GSP33nysu__2u:16048": "yadvā tadvijñānamatra viṣaye ekaṃ viśiṣyākāraṃ prati pramāṇaṃ cettadā dvayaṃ pratyapi no bhavet",
    "GSP33nysu__2u:16049": "viśiṣyākāravatsvarūpe 'pi pramāṇaṃ na bhavet /",
    "GSP33nysu__2u:16050": "aviśeṣāditi yāvat /",
    "GSP33nysu__2u:16051": "jñānadvayāṅgīkāravāde tvatra jñānadvaye tadviśiṣyaviṣayaṃ jñānaṃ pramāṇaṃ na cettarhi jñānadvayamapi pramāṇaṃ na bhavet /",
    "GSP33nysu__2u:16052": "viśiṣyajñānamiva svarūpajñānamapyapramāṇaṃ syādaviśeṣāditi /",
    "GSP33nysu__2u:16053": "evamabhedānumānāgamau prati yaḥ sarvajña iti śruterniṣedhyasamarpakatvenopajīvyatvaṃ pratyuktam",
    "GSP33nysu__2u:16054": "tathāpi nānumānāgamayorupajīvyapramāṇavirodho 'sti /",
    "GSP33nysu__2u:16055": "yaḥ sarvajña ityādiśrutisiddhabrahmasvarūpamātrāśrayaṇena pravṛttatvāt /",
    "GSP33nysu__2u:16056": "nahi sārvajñādiviśiṣyākāramavalambyānumānādinā pravartitavyamityatra niyāmakamasti /",
    "GSP33nysu__2u:16057": "tato viruddhākārasyānupayogitayānupajīvanādupajīvyasya ca svarūpamātrasyāvirodhitvānnopajīvyapramāṇavirodho",
    "GSP33nysu__2u:16058": "pramāṇavirodhastu kathañcitsyādityāśaṅkāṃ pariharannupasaṃharati- dharmīti",
    "GSP33nysu__2u:16059": "dharmigrāhivirodhastu tasmānmānasya dūṣaṇam // MAnuv_2,3.55ab //",
    "GSP33nysu__2u:16060": "tuśabdo viśeṣārthaḥ, pramāṇamātravirodhādvayavacchinatti /",
    "GSP33nysu__2u:16061": "dharmigrāhiṇyā śrutyā virodhaḥ /",
    "GSP33nysu__2u:16062": "mānasya abhedapramāṇasyānumānāgamarūpasya /",
    "GSP33nysu__2u:16063": "ayamāśayaḥ /",
    "GSP33nysu__2u:16064": "paramāṇavaḥ sāvayavā ityāderanumānasya vākyasya ca kathamupajīvyavirodhaḥ iti vaktavyam /",
    "GSP33nysu__2u:16065": "paramāṇutvasyānupayogino 'nupajīvyatvaṃ kintu svarūpamātrasyeti vaktuṃ",
    "GSP33nysu__2u:16066": "śakyatvāt /",
    "GSP33nysu__2u:16067": "naivaṃ yuktam /",
    "GSP33nysu__2u:16068": "niravayatvādinā vinā paramāṇordharmīkaraṇāsambhavāt /",
    "GSP33nysu__2u:16069": "svarūpamātradharmīkaraṇe siddhārthatāpattiriti cet /",
    "GSP33nysu__2u:16070": "samaṃ prakṛte 'pi /",
    "GSP33nysu__2u:16071": "nahi brahmāpi sārvajñādinā vinā śakyaṃ dharmīkartum /",
    "GSP33nysu__2u:16072": "svarūpamātradharmīkaraṇe siddhasādhanāt /",
    "GSP33nysu__2u:16073": "āropitena sārvajñādinā vyāvṛttasya dharmīkaraṇe ko doṣaḥ /",
    "GSP33nysu__2u:16074": "yo 'yaṃ sthāṇuḥ sa puruṣa itivaditi cenna /",
    "GSP33nysu__2u:16075": "āropitena niravayavatvādinā vyāvṛttasya tatrāpi dharmīkaraṇasambhavāt /",
    "GSP33nysu__2u:16076": "niravayavatvādigrāhakaṃ pramāṇatayāvadhṛtam /",
    "GSP33nysu__2u:16077": "nāropitaṃ iti cet /",
    "GSP33nysu__2u:16078": "tulyamatrāpi /",
    "GSP33nysu__2u:16079": "śruterapi prāmāṇyaniścayāt /",
    "GSP33nysu__2u:16080_0": "tadevaṃ pramāṇasiddhena niravayavatvādinā viśiṣyasyaiva yathā dharmīkaraṇaṃ tathātrāpi sāvarjñādinā pāramārthikenaiva viśiṣyasyaiva",
    "GSP33nysu__2u:16080_1": "dharmīkaraṇamityato dharmigrāhakavirodho duṣparihara iti syādetat /",
    "GSP33nysu__2u:16081": "yathā khalvabhedapramāṇayoranumānāgamayorupajīvyavirodhānnābhedasādhakatvaṃ tathodāhṛtāyā bhinno 'cintya ityādibhedaśruterapyupajīvyavirodhānna bhedasādhakatvaṃ sambhavati /",
    "GSP33nysu__2u:16082": "tādātmyapratiyogikaḥ pratiṣedho hi bhedo nāma /",
    "GSP33nysu__2u:16083": "nacāprāpte tādātmye tatpratiṣedhabodhanaṃ yuktamityabhedaprāpakaṃ pramāṇamupajīvya pravṛttā bhedaśrutiḥ kathaṃ nopajīvyaviruddhā /",
    "GSP33nysu__2u:16084": "kiñca nirbhedaṃ svarūpamāśritya tasya bhedo bodhanīyaḥ /",
    "GSP33nysu__2u:16085": "tathāca kathaṃ nopajīvyavirodhaḥ /",
    "GSP33nysu__2u:16086": "yathoktam”abhedaṃ nollikhantī dhīrna bhedollekhanakṣamā /",
    "GSP33nysu__2u:16087": "tathācādye pramā sā syānnāntye svāpekṣyavaiśasāt'; ityata āha- neti //",
    "GSP33nysu__2u:16088": "nopajīvyo hyabhedo 'tra kvacid bhedaśruterbalāt // MAnuv_2,3.55cd //",
    "GSP33nysu__2u:16089": "hiśabdo yuktisūcakaḥ /",
    "GSP33nysu__2u:16090": "abheda iti tadgrāhakam /",
    "GSP33nysu__2u:16091": "atra kvaciditi /",
    "GSP33nysu__2u:16092": "dharmitvādāvityarthaḥ /",
    "GSP33nysu__2u:16093": "tadayamarthaḥ /",
    "GSP33nysu__2u:16094": "bhedaśruterhi na dharmisamarpakatvenābhedajñānopajīvakatvaṃ tāvat /",
    "GSP33nysu__2u:16095": "jīveśvarasvarūpasyaiva dharmitvāt /",
    "GSP33nysu__2u:16096": "nāpi svarūpaprāmāṇyagrāhakatvena /",
    "GSP33nysu__2u:16097": "pratyakṣeṇaiva tatsiddheḥ /",
    "GSP33nysu__2u:16098": "ato niṣedhyaprāpakatayaiveti vaktavyam /",
    "GSP33nysu__2u:16099": "naca tadvirodho 'prāmāṇyamāvahati /",
    "GSP33nysu__2u:16100": "niṣedhaśāstrāpalāpaprasaṅgāt /",
    "GSP33nysu__2u:16101": "naca pramāṇaprāptasyāyaṃ pratiṣedhaḥ /",
    "GSP33nysu__2u:16102": "kintu tattvamasyādiśrutitātparyāparijñānaprāptasyaiva /",
    "GSP33nysu__2u:16103": "yadapi nirbhedaṃ svarūpamādāya bhedo boddhavya iti tatrāpi na yayorbhedo bodhanīyastayorabheda āśrayaṇīyaḥ /",
    "GSP33nysu__2u:16104": "kintu svagatabhedaṃ vastu dharmitayopādāya tasyāntato bhedo bodhyate /",
    "GSP33nysu__2u:16105": "ato jīveśabhedaśrutestadabhedopajīvanābhāvādanapekṣatvalakṣaṇādbalādyuktaṃ bhedasādhakatvamiti śeṣaḥ /",
    "GSP33nysu__2u:16106": "kiñca tiṣṭhatu tāvadyaḥ sarvajña ityādiśruterupajīvyatvam /",
    "GSP33nysu__2u:16107": "tathāpyabhedānumānāgamabādhakatvaṃ bhavedeva /",
    "GSP33nysu__2u:16108": "iyaṃ khalu śrutiḥ sārvajñādiviśiṣyamīśvaraṃ pratipādayantī na kiñcidapekṣate /",
    "GSP33nysu__2u:16109": "anumānāgamau tu sāpekṣau /",
    "GSP33nysu__2u:16110": "sāpekṣanirapekṣayośca nirapekṣasya prābalyādityāśayavānāha- nopajīvyo hīti //",
    "GSP33nysu__2u:16111": "atra bhedābhedapramāṇayormadhye /",
    "GSP33nysu__2u:16112": "bhedaśruteḥ bhedakadharmaviśiṣyadharmiśruteḥ /",
    "GSP33nysu__2u:16113": "abheda ityabhedapramāṇam /",
    "GSP33nysu__2u:16114": "anapekṣatvopalakṣaṇametat /",
    "GSP33nysu__2u:16115": "ato balādabhedapramāṇabādhakatvamiti śeṣaḥ /",
    "GSP33nysu__2u:16116": "syādetat /",
    "GSP33nysu__2u:16117": "yaḥ sarvajña ityādiśrutirna jīvabhedakadharmaviśiṣyaṃ brahma pratipādayati",
    "GSP33nysu__2u:16118": "kintvanuvadatyeva /",
    "GSP33nysu__2u:16119": "ato nānumānādestadbādha ityata āha- naceti //",
    "GSP33nysu__2u:16120": "na ca mānāntaropeyaṃ brahma tad bhavati kvacit // MAnuv_2,3.56ab //",
    "GSP33nysu__2u:16121": "upeyaṃ jñeyam /",
    "GSP33nysu__2u:16122": "taditi sārvajñādyupetam /",
    "GSP33nysu__2u:16123": "kvaciditi bhrāntipratipannamapi na bhavatīti sūcayati /",
    "GSP33nysu__2u:16124": "na tāvatsārvajñādiviśiṣyaṃ brahma śrītivyatiriktapramāṇagamyam /",
    "GSP33nysu__2u:16125": "śāstraikayonitvasya samarthitatvāt /",
    "GSP33nysu__2u:16126": "nāpi bhrāntipratipannam /",
    "GSP33nysu__2u:16127": "kvacitpramitasyaivānyatrāropāt /",
    "GSP33nysu__2u:16128": "naca pramāṇena bhrāntyā vāprāptasyānuvādaḥ sambhavati /",
    "GSP33nysu__2u:16129": "ato neyaṃ śrutiranuvādinī /",
    "GSP33nysu__2u:16130": "kinnāma pratipādayatyevoktarūpaṃ brahmeti /",
    "GSP33nysu__2u:16131": "nanu tathāpi nopajīvyapramāṇavirodho 'numānādeḥ /",
    "GSP33nysu__2u:16132": "śrutyupajīvane hi saḥ syāt /",
    "GSP33nysu__2u:16133": "na caivam /",
    "GSP33nysu__2u:16134": "tadvayatiriktapramāṇopajīvanādityata āha- naceti //",
    "GSP33nysu__2u:16135": "vastuvyavahito vahniradhūmasthale pratyakṣādyavedyo 'pi kvaciddeśe pratyakṣeṇānumānena vāvagamyate",
    "GSP33nysu__2u:16136": "prāk patanotpatteragamyamapi gurutvaṃ kvacitkāle 'numānena gamyate /",
    "GSP33nysu__2u:16137": "nacaivaṃ brahma kvacinmānāntaropeyam /",
    "GSP33nysu__2u:16138": "yena tadupajīvyānumānādipravṛttiḥ syāt /",
    "GSP33nysu__2u:16139": "astu vā brahma pramāṇāntaravedyam /",
    "GSP33nysu__2u:16140": "tathāpyabhedānumānāderupajīvyapramāṇavirodho duṣpariharaḥ /",
    "GSP33nysu__2u:16141": "śrutivattasyāpi pramāṇasya bhedapratyāyakatvādityabhiprāyavānāha- yeneti",
    "GSP33nysu__2u:16142": "yena mānena cāpeyaṃ bhedastenāvagamyate // MAnuv_2,3.56cd //",
    "GSP33nysu__2u:16143": "upeyaṃ brahmeti śeṣaḥ /",
    "GSP33nysu__2u:16144": "tatkathamityata āha- sa(sār)vajñeti //",
    "GSP33nysu__2u:16145": "sarvajñānamayaiveśo yadyupeyaḥ kathañcana /",
    "GSP33nysu__2u:16146": "sarvajñathvaguṇenaiva tayā bhedo 'vagamyate // MAnuv_2,3.57 //",
    "GSP33nysu__2u:16147": "dharmādikaṃ kasyacitpratyakṣaṃ prameyatvādghaṭavadityādikayā",
    "GSP33nysu__2u:16148": "sā(sar)vajñasādhakatayānumayā /",
    "GSP33nysu__2u:16149": "sarvakartṛtvādyanumānopalakṣaṇaṃ caitat /",
    "GSP33nysu__2u:16150": "eveti pratyakṣaṃ vyāvartayati /",
    "GSP33nysu__2u:16151": "kathañcanetyabhyupagamavādo 'yamiti sūcayati /",
    "GSP33nysu__2u:16152": "sarvajñatvetyupalakṣaṇam /",
    "GSP33nysu__2u:16153": "tayaivetyanvayaḥ /",
    "GSP33nysu__2u:16154": "īśvare tāvatpratyakṣaṃ śaṅkārhameva na bhavati /",
    "GSP33nysu__2u:16155": "ato 'numānameva vaktavyam /",
    "GSP33nysu__2u:16156": "pratipakṣādinā parāhatasyāpi tasya kathañcicchaṅkārhatvāt /",
    "GSP33nysu__2u:16157": "anumānaṃ ca kiñcitkenacidviśiṣyameva pratipādayati /",
    "GSP33nysu__2u:16158": "natu niṣkṛṣṭaṃ vastu /",
    "GSP33nysu__2u:16159": "naca jīvādisādhāraṇadharmaviśiṣyātharsiddhāvīśvaraḥ sidhyati /",
    "GSP33nysu__2u:16160": "tasmādbhedakadharmavaiśiṣyayenaiva tatsiddhivarktavyā /",
    "GSP33nysu__2u:16161": "tathācānumānāderupajīvyavirodho vajralepāyitaḥ /",
    "GSP33nysu__2u:16162": "yadyapyanumānaṃ svataḥ śrutito durbalaṃ tathāpi upajīvyatayā bādhakaṃ bhavatyeveti /",
    "GSP33nysu__2u:16163": "tadaneneśvaragrāhikāyāḥ śruterbhedakadharmaviśṭi tasminprāmāṇyamupapāditam",
    "GSP33nysu__2u:16164": "idānīṃ jīvagrāhakasya pratyakṣasyeśvarabhedaka(vi)dharmiṇi jīve prāmāṇyaṃ samarthyate /",
    "GSP33nysu__2u:16165": "tathāhi /",
    "GSP33nysu__2u:16166": "bhavatu śrutiraduḥkhitvasārvajñādimadīśvare pramāṇam /",
    "GSP33nysu__2u:16167": "tathāpi nābhedānumānāgamayorupajīvyapramāṇavirodhenāprāmāṇyam /",
    "GSP33nysu__2u:16168": "duḥkhitvādirūpe hi jīvasya tāttvike sati tathā syānna caivam /",
    "GSP33nysu__2u:16169": "ahaṃ duḥkhītyāderanubhavasya mithyānubhavatvāt /",
    "GSP33nysu__2u:16170": "antaḥkaraṇagato hi duḥkhādiranarthaḥ svarūpato mithyābhūto japākusumāruṇimeva sphaṭike caitanye cakāsti /",
    "GSP33nysu__2u:16171": "naca bhrāntipratipannena(nnabhe)bhedakena vastu bhidyata iti ata āha- neti",
    "GSP33nysu__2u:16172": "na duḥkhānubhavaḥ kvāpi mithyānubhavatāṃ vrajet // MAnuv_2,3.58ab //",
    "GSP33nysu__2u:16173": "kvāpīti /",
    "GSP33nysu__2u:16174": "sarvathetyarthaḥ /",
    "GSP33nysu__2u:16175": "bhavedetadyadyahaṃ duḥkhītyādyanubhavo mithyānubhavaḥ syānna ca tathā /",
    "GSP33nysu__2u:16176": "api tu pramāṇameva /",
    "GSP33nysu__2u:16177": "yadyapi duḥkhādikamantaḥkaraṇagataṃ, tathāpi svarūpeṇa sadeva /",
    "GSP33nysu__2u:16178": "jīvātmanaśca tadbhoktṛtvena tadvattvaṃ tāttvikameva /",
    "GSP33nysu__2u:16179": "alpaśaktitvapāratantryādikaṃ tu svarūpagatamevetyāśayaḥ /",
    "GSP33nysu__2u:16180": "kuta ityata āha- nahīti //",
    "GSP33nysu__2u:16181": "na hi bādhaḥ kvacid dṛṣṭo duḥkhādyanubhavasya tu // MAnuv_2,3.58cd //",
    "GSP33nysu__2u:16182": "tuśabdo 'vadhāraṇe naiveti sambandhaḥ /",
    "GSP33nysu__2u:16183": "asañjātabādhabhrameṣu vyabhicāraparihārāya kvacidityuktam /",
    "GSP33nysu__2u:16184": "nahi kadācitkutracitkaścinnāhaṃ duḥkhī kintvantaḥkaraṇagatenaiva mithyāduḥkhena duḥkhitayā'tmānamamani(ṣī)ṣamiti bādhakapratyayavāndṛśyata ityarthaḥ /",
    "GSP33nysu__2u:16185": "nanu”vimuktaśca vimucyate'”tattvamasi'; ityādiśrutirevāsyānubhavasya bādhikāstīti kathaṃ na duḥkhānubhūtirbhrāntiḥ /",
    "GSP33nysu__2u:16186": "atra hi duḥkhādyupaplavarahitamevāsyātmanastāttvikaṃ rūpamiti pratipādyata ityata āha- yadīti",
    "GSP33nysu__2u:16187": "yadi duḥkhānubhūtiśca bhrāntirityavasīyate /",
    "GSP33nysu__2u:16188": "aduḥkhitāśrutiḥ kena na bhrāntiriti gamyate // MAnuv_2,3.59 //",
    "GSP33nysu__2u:16189": "avasīyate śrutimāśrityeti śeṣaḥ /",
    "GSP33nysu__2u:16190": "kena kāraṇena /",
    "GSP33nysu__2u:16191": "bhrāntiḥ svarūpato 'rthataśca /",
    "GSP33nysu__2u:16192": "gamyate abhyupagamyate /",
    "GSP33nysu__2u:16193": "anubhavamāśrityeti śeṣaḥ /",
    "GSP33nysu__2u:16194": "idamuktaṃ bhavati /",
    "GSP33nysu__2u:16195": "bhavedeṣā śrutirasyānubhavasya bādhikā /",
    "GSP33nysu__2u:16196": "yadi niścitapramāṇabhāvā bhavet /",
    "GSP33nysu__2u:16197": "naca tathā /",
    "GSP33nysu__2u:16198": "dharmigrāhakānubhavavirodhenāsmābhiḥtadaprāmāṇyasya pratipādyamānatvāt /",
    "GSP33nysu__2u:16199": "parasya ca tatparihārāyādyāpi samudyatatvāt /",
    "GSP33nysu__2u:16200": "tathāca sati śrutiprāmāṇyaniścaye 'nubhavasya bhrāntitvaṃ tasmiṃśca sati",
    "GSP33nysu__2u:16201": "śrutiprāmāṇyaniścaya iti parasparāśrayatvaprasaṅgaḥ /",
    "GSP33nysu__2u:16202": "nanvanubhavavirodhena śrutyaprāmāṇyābhidhāne 'pi samānametat /",
    "GSP33nysu__2u:16203": "na samānam /",
    "GSP33nysu__2u:16204": "anubhavasyānapekṣatvāt śrutestadapekṣatvāt /",
    "GSP33nysu__2u:16205": "anyathā sarvatra dharmigrāhakavirodhocchedāpa(tte)ttiriti /",
    "GSP33nysu__2u:16206": "nanu tarhi nedaṃ rajatamityasyāpi rajatamidamiti jñānaṃ prati bādhakatvamayuktaṃ syāt /",
    "GSP33nysu__2u:16207": "na syāt /",
    "GSP33nysu__2u:16208": "nedaṃ rajatamiti jñānaprāmāṇyasya sākṣiṇā parīkṣayā niścitatvāt /",
    "GSP33nysu__2u:16209": "idaṃ rajatamiti jñānasya tadabhāvāt /",
    "GSP33nysu__2u:16210": "parīkṣitaprāmāṇyenopajīvakenopajīvyasyātathābhūtasya bādhopagamāt /",
    "GSP33nysu__2u:16211": "upajīvyopajīvakanyāyasya tadanyaviṣayatvāt /",
    "GSP33nysu__2u:16212": "prāmāṇyasandehe khalu nyāyānusaraṇam /",
    "GSP33nysu__2u:16213": "niścite tu prāmāṇye kimanena /",
    "GSP33nysu__2u:16214": "vakṣyati caitadācāryaḥ /",
    "GSP33nysu__2u:16215": "evaṃ tarhi śruterapi prāmāṇyaṃ parīkṣāsahakṛtena sākṣiṇā niścitamityanubhavabādhakatvamupapatsyata ityāśayavānāśaṅkate- śrutīti //",
    "GSP33nysu__2u:16216": "evaṃ tarhi śruterapi prāmāṇyaṃ parīkṣāsahakṛtena sākṣiṇā niścitamityanubhavabādhakatvamupapatsyata ityāśayavānāśaṅkate śrutīti /",
    "GSP33nysu__2u:16217": "śrutisvarūpamarthaśca mānenaivāvasīyate // MAnuv_2,3.60ab //",
    "GSP33nysu__2u:16218": "svarūpamarthaśceti vivakṣābhedena prāmāṇyamevoktam /",
    "GSP33nysu__2u:16219": "jīvasya nirduḥkhabrahmātmatāpratipādakaśrutisvarūpamasyāḥ śruteḥ so 'rtha",
    "GSP33nysu__2u:16220": "ityubhayatra phalato 'rthabhedābhāvāt /",
    "GSP33nysu__2u:16221": "etadeva hi prāmāṇyamapi /",
    "GSP33nysu__2u:16222": "mānena sākṣiṇā /",
    "GSP33nysu__2u:16223": "pariharati- taccediti //",
    "GSP33nysu__2u:16224": "taccenmānaṃ gṛhītaṃ te kiṃ duḥkhānubhave bhramaḥ // MAnuv_2,3.60cd //",
    "GSP33nysu__2u:16225": "ta ityavyayaṃ tṛtīyārthe /",
    "GSP33nysu__2u:16226": "te mata ityadhyāhāro vā /",
    "GSP33nysu__2u:16227": "kiṃ kinnimittam /",
    "GSP33nysu__2u:16228": "duḥkhānubhave bhrama iti /",
    "GSP33nysu__2u:16229": "duḥkhānubhavasya bhramatvamiti(iti) yāvat /",
    "GSP33nysu__2u:16230": "aṅgīkriyata iti śeṣaḥ /",
    "GSP33nysu__2u:16231": "tat sākṣilakṣaṇaṃ mānaṃ duḥkhānubhavaviṣaye bhramaḥ kuto 'ṅgīkriyata iti vā /",
    "GSP33nysu__2u:16232": "etaduktaṃ bhavati /",
    "GSP33nysu__2u:16233": "sākṣiṇā śrutiprāmāṇyaṃ niścitamiti na pareṇāṅgīkartuṃ śakyate /",
    "GSP33nysu__2u:16234": "tathā sati tatprāmāṇyasyāṅgīkartavyatvaprasaṅgāt /",
    "GSP33nysu__2u:16235": "iṣyate taditi cenna /",
    "GSP33nysu__2u:16236": "tathā satyahaṃ duḥkhīti duḥkhādiviṣayo 'pi sa eveti tatrāpi tasya prāmāṇyameva grāhyaṃ syānna bhramatvam /",
    "GSP33nysu__2u:16237": "nacet śrutiprāmāṇyagrahaṇe 'pi bhramaḥ syāditi /",
    "GSP33nysu__2u:16238": "nanvekatra prāmāṇye viṣayāntare 'pi prāmāṇyena bhāvyaṃ tatrāprāmāṇye",
    "GSP33nysu__2u:16239": "cānyatrāpi aprāmāṇyena bhavitavyamiti kuta etat /",
    "GSP33nysu__2u:16240": "mā hi bhūdekasya cakṣurāderayaṃ niyama ityata āha- naceti //",
    "GSP33nysu__2u:16241": "na ca bādhaviśeṣo 'sti yadabādhitameva tat // MAnuv_2,3.61ab //",
    "GSP33nysu__2u:16242": "bhededevaikasyāpi kvacitprāmāṇye paratrāprāmāṇyam /",
    "GSP33nysu__2u:16243": "kāraṇaviśeṣāt /",
    "GSP33nysu__2u:16244": "sa cotpattau doṣo jñaptau bādhaḥ /",
    "GSP33nysu__2u:16245": "doṣo 'pi bādhonneya eva /",
    "GSP33nysu__2u:16246": "yathoktam /",
    "GSP33nysu__2u:16247": "“balavatpramāṇataścaiva jñeyā doṣā na cānyathā'; iti /",
    "GSP33nysu__2u:16248": "tato bādha eva viśeṣaḥ /",
    "GSP33nysu__2u:16249": "naca duḥkhādiviṣayasya sākṣyanubhavasya bādharūpo viśeṣo 'sti /",
    "GSP33nysu__2u:16250": "yenāsau śrutiprāmāṇye pramāṇabhūto 'pi duḥkhādau bhramaḥ syāt /",
    "GSP33nysu__2u:16251": "yat yasmādevaṃ tat tasmāt śrutiprāmāṇyamiva tat ātmano duḥkhitvādikamapyabādhitameva satyamevāṅgīkāyarmiti",
    "GSP33nysu__2u:16252": "yadvā yadyasmādevaṃ ta(tta)smātkiṃ duḥkhānubhave bhrama iti pūrve(ṇaiva)ṇa",
    "GSP33nysu__2u:16253": "sambandhaḥ /",
    "GSP33nysu__2u:16254": "nanvetat śrutiprāmāṇyaṃ duḥkhādikaṃ ca sākṣigṛhītameva /",
    "GSP33nysu__2u:16255": "nacobhayatra prāmāṇyaṃ sākṣiṇo yuktam /",
    "GSP33nysu__2u:16256": "parasparavirodhāt /",
    "GSP33nysu__2u:16257": "tata ekatrāprāmāṇyāvaśyambhāve duḥkhādāveva taditi grāhyam /",
    "GSP33nysu__2u:16258": "śrutiprāmāṇyasyāpauruṣeyatvādiparīkṣāsahakṛtena gṛhītatvāt /",
    "GSP33nysu__2u:16259": "ato mithyaiva duḥkhitvādikamita cenna /",
    "GSP33nysu__2u:16260": "duḥkhādāvapi sajātīyavijātīyasaṃvādarūpaparīkṣāsadbhāvāt /",
    "GSP33nysu__2u:16261": "evaṃ tarhi sandehānna duḥkhādisatyatāniścayo bhavatāṃ yukta iti na śruteranubhavabādho vaktuṃ śakyata ityata āha- abādhitameveti //",
    "GSP33nysu__2u:16262": "tad duḥkhaṃ satyamevetyavadhārayato 'yamabhisandhiḥ /",
    "GSP33nysu__2u:16263": "satyam /",
    "GSP33nysu__2u:16264": "śrutiprāmāṇyaṃ duḥkhādikaṃ ca sākṣigṛhītameva /",
    "GSP33nysu__2u:16265": "nacaikatrāpi bādhakamastītyubhayamapi pramāṇaṃ sākṣī /",
    "GSP33nysu__2u:16266": "naca virodhaḥ /",
    "GSP33nysu__2u:16267": "advaitasattāmantareṇāpi śrutiprāmāṇyasattāyāḥ sambhavāt /",
    "GSP33nysu__2u:16268": "nahyapauruṣeyatvādiyuktayo viṣayaviśeṣaniyataprāmāṇyaniścaye (sākṣiṇaḥ)",
    "GSP33nysu__2u:16269": "sācivyamācaranti /",
    "GSP33nysu__2u:16270": "kintu prāmāṇyamātraniścaye /",
    "GSP33nysu__2u:16271": "upakramādyāstu tatra tatrābhāsīkṛtā eva /",
    "GSP33nysu__2u:16272": "naca duḥkhasattāmantareṇa tatra prāmāṇyasya sambhavo 'sti /",
    "GSP33nysu__2u:16273": "naca duḥkhasattayā śrutiprāmāṇyamātrasya virodho 'sti /",
    "GSP33nysu__2u:16274": "viṣayāntare 'pi tasya sambhavāt /",
    "GSP33nysu__2u:16275": "ataḥ satyameva duḥkhādikamiti /",
    "GSP33nysu__2u:16276": "śrutiranubhavasya bādhikā na bhavati /",
    "GSP33nysu__2u:16277": "kintu dharmigrāhakatayā prabalenānubhavenaiva bādhyata ityuktam /",
    "GSP33nysu__2u:16278": "na kevalaṃ dhamirgrāhakatayānubhava(sya)prābalyam /",
    "GSP33nysu__2u:16279": "kinnāma śrutisvarūpaprāmāṇyagrāhakatvenāpītyāśayavānāha- śrutīti //",
    "GSP33nysu__2u:16280": "artha ityarthavattvaṃ prāmāṇyamiti yāvat /",
    "GSP33nysu__2u:16281": "svarūpataḥ prāmāṇyataścāvasitā hi śrutirabhipretasiddhaye prayoktavyā nānyathā /",
    "GSP33nysu__2u:16282": "śratisvarūpaṃ tatprāmāṇyaṃ ca mānenaiva sākṣilakṣaṇenāvasīyate nānyena /",
    "GSP33nysu__2u:16283": "yadyapi śratisvarūpaṃ śrotravedyaṃ tathāpi śrotrajanitatadvṛttiprāmāṇyaṃ yāvanna sākṣiṇā gṛhyate tāvanna tat siddhayatītyataḥ śrutisvarūpāvasāyo",
    "GSP33nysu__2u:16284": "'pi sākṣiṇyevāyatate /",
    "GSP33nysu__2u:16285": "yadvā śrutiśabde(nai)na tajjanitaṃ jñānamucyate /",
    "GSP33nysu__2u:16286": "tatra pṛcchāmaḥ /",
    "GSP33nysu__2u:16287": "tasya sākṣiṇaḥ prāmāṇyaṃ bhavatāpyabhyupagataṃ na veti /",
    "GSP33nysu__2u:16288": "neti pakṣe śrutisvarūpādyasiddherna tadvirodhena duḥkhādyanubhavasya bhramatvaṃ vaktuṃ yuktam",
    "GSP33nysu__2u:16289": "ādyaṃ dūṣayati- taccediti //",
    "GSP33nysu__2u:16290": "tat sākṣi(sva)rūpaṃ pramāṇaṃ tvayā gṛhītaṃ cettadā duḥkhānubhavasya bhramatvaṃ kiṃ (kathaṃ) na kathañcit /",
    "GSP33nysu__2u:16291": "śrutivirodhena khalu taducyate /",
    "GSP33nysu__2u:16292": "sā tu svarūpaprāmāṇyagrāhakatayopajīvyenānubhavena bādhitā kathaṃ tadbādhanāya prabhavatīti",
    "GSP33nysu__2u:16293": "syādetat /",
    "GSP33nysu__2u:16294": "śrutisvarūpaprāmāṇyayoḥ sākṣiṇaḥ prāmāṇyamaṅgīkriyate /",
    "GSP33nysu__2u:16295": "duḥkhādau tu viṣayāntare śrutivirodhenāprāmāṇyamāśrīyate /",
    "GSP33nysu__2u:16296": "tatkathamuktadoṣa ityata āha- naceti //",
    "GSP33nysu__2u:16297": "bādhasya bādhakatvena abhimatāyāḥ śruteḥ viśeṣo bādhyatayābhimatātsākṣiṇo",
    "GSP33nysu__2u:16298": "'tiśayo nāsti /",
    "GSP33nysu__2u:16299": "asti coktavakṣyamāṇarītyā sākṣiṇa eva viśeṣa iti /",
    "GSP33nysu__2u:16300": "śiṣyaṃ spaṣṭam /",
    "GSP33nysu__2u:16301": "kiñcāhaṃ duḥkhītyādisākṣiṇo bhramatvaṃ vadanpraṣṭavyaḥ /",
    "GSP33nysu__2u:16302": "kiṃ sarvatrāpi sākṣiṇo bhramatvamaṅgīkriyate /",
    "GSP33nysu__2u:16303": "uta kvacitprāmāṇyamapi /",
    "GSP33nysu__2u:16304": "ādye doṣamāha- śrutisvarūpamiti //",
    "GSP33nysu__2u:16305": "mānena sākṣiṇaiva /",
    "GSP33nysu__2u:16306": "tathāca tasya bhrāntitve tanna siddhayediti bhāvaḥ /",
    "GSP33nysu__2u:16307": "paramārthato mā saitsīditi ca na vācyam /",
    "GSP33nysu__2u:16308": "tattvāvedakatvasyāṅgīkṛtatvāt /",
    "GSP33nysu__2u:16309": "atha śrutisvarūpādiviṣaye tanmānatvaṃ svīkriyata iti dvitīyamanūdyottaramāha- taccediti",
    "GSP33nysu__2u:16310": "ekatra prāmāṇye paratrāpi prāmāṇyamaṅgīkartavyamityetatkuta ityato 'viśeṣādityāha- naceti",
    "GSP33nysu__2u:16311": "pūrvavadvayākhyānam /",
    "GSP33nysu__2u:16312": "evaṃ sākṣiṇaḥ pramāṇāntarasādhāraṇarūpatā(tva)mupetya bādhakābhāvenāhaṃ duḥkhītyādebhraṃmatvaṃ nopapadyata ityuktam /",
    "GSP33nysu__2u:16313": "idānīṃ sākṣiṇo yathārthatvaniyamācca na duḥkhādiviṣaye bhramatvaśaṅkopapadyate /",
    "GSP33nysu__2u:16314": "kiṃ bādhakagaveṣaṇādinetyāśayavānsākṣiṇo yathārthatvaniyamaṃ vipakṣe bādhakena samarthayate- bādha iti //",
    "GSP33nysu__2u:16315": "anubhūte sākṣipratīte 'rthe yadi bādhaḥ pravarteta sākṣī yadi kutracidayathārthaḥ syāditi yāvat /",
    "GSP33nysu__2u:16316": "ayathātvarthasya bādhonneyatvādevamuktam /",
    "GSP33nysu__2u:16317": "tadā kathaṃ stambho 'yaṃ kumbho 'yamiti padārthānāṃ nirṇaya īyate upeyate",
    "GSP33nysu__2u:16318": "etadeva prapañcayati- ko 'pīti //",
    "GSP33nysu__2u:16319": "ko 'pi hy artho na niścetuṃ śakyate bhramavādinā // MAnuv_2,3.62ab //",
    "GSP33nysu__2u:16320": "bhramavādinā sākṣiṇaḥ kvacidbhramatvaṃ vadatā /",
    "GSP33nysu__2u:16321": "(yadi) sākṣī kvacidayathārthaḥ syāttadā padārthanirṇayo na syādityarthaḥ /",
    "GSP33nysu__2u:16322": "yathā'huranye 'pi /",
    "GSP33nysu__2u:16323": "“jñānasya vyabhicāritve viśvāsaḥ kinnibandhanaḥ'; iti /",
    "GSP33nysu__2u:16324": "nanu ca nirṇayo niścaya iti cāvadhāraṇātmakaṃ jñānamucyate /",
    "GSP33nysu__2u:16325": "tacca stambhakumbhādiṣvartheṣu tattatkāraṇasāmagrīvaśādevotpadyate /",
    "GSP33nysu__2u:16326": "nirṇāyakābhāvasahakṛtasamānadharmadarśanādinā hyanavadhāraṇātmakaṃ jñānaṃ saṃśayapadavedanīyaṃ janyate /",
    "GSP33nysu__2u:16327": "tadvilakṣaṇayā ca sāmagṣā avadhāraṇajñānam /",
    "GSP33nysu__2u:16328": "tatra kaḥ sākṣiṇo yāthārthyaniyamasyopayogaḥ /",
    "GSP33nysu__2u:16329": "kiñca tadabhāvenāpaneṣyate /",
    "GSP33nysu__2u:16330": "ucyate /",
    "GSP33nysu__2u:16331": "na stambho 'yamityekākārapratiniyataṃ jñānaṃ iha(hi)",
    "GSP33nysu__2u:16332": "nirṇayādiśabdairabhidhīyate /",
    "GSP33nysu__2u:16333": "api tarhi tadanantarabhāvī vastutathātvāśvāsaḥ /",
    "GSP33nysu__2u:16334": "tathāhi /",
    "GSP33nysu__2u:16335": "vaktāro bhavanti /",
    "GSP33nysu__2u:16336": "stambha iti (ca) pratīyate bhavati cāyaṃ stambha iti vā vastutattvaṃ tu na",
    "GSP33nysu__2u:16337": "vidma iti veti /",
    "GSP33nysu__2u:16338": "tatkasya hetoḥ /",
    "GSP33nysu__2u:16339": "ekākārapratiniyateṣvapi jñāneṣa keṣāñcidbhramatvasya keṣāñcidabhramatvasya bahulamupalabdhatvenedānīṃ jāyamānepye(ṣve)kākāraniyate jñāne vastutathātvaviśvāsāyogāt /",
    "GSP33nysu__2u:16340": "bhavatu vastutathātvāśvāso vastudarśanapṛṣṭhabhāvī nirṇayaḥ /",
    "GSP33nysu__2u:16341": "so 'pi tasya daśarnasya bhramatvābhramatvanirṇayamevāpekṣate /",
    "GSP33nysu__2u:16342": "yadi jñānaṃ bhramaḥ syāttadā vastvatathābhūtamityavasīyate /",
    "GSP33nysu__2u:16343": "yadi tvabhramastadā tathābhūtamiti /",
    "GSP33nysu__2u:16344": "evaṃca kiṃ sākṣiṇo yāthārthyaniyamenopanīyate, kiṃca tasya bhramatvenāpanīyata ityata āha- bhramatvamiti //",
    "GSP33nysu__2u:16345": "bhramatvamabhramatvaṃ ca yadaivānubhavopagam /",
    "GSP33nysu__2u:16346": "ekasya bhramatā tatra parasyābhramatā kutaḥ // MAnuv_2,3.62c-f //",
    "GSP33nysu__2u:16347": "satyaṃ pratyayānāṃ bhramatvābhramatvanirṇayāyatto vastunirṇaya iti /",
    "GSP33nysu__2u:16348": "saiva tatra pratyayeṣvekasya stambhādau puruṣādipratyayasya bhramatāparasya stambhādipratyayasyābhramatā ca kuto nirṇetavyā na kuto",
    "GSP33nysu__2u:16349": "'pi /",
    "GSP33nysu__2u:16350": "kuto yadā yataḥ /",
    "GSP33nysu__2u:16351": "pratyayānāṃ bhramatvamabhramatva ca anubhavopagaṃ sākṣiṇaivādhyavaseyamiti /",
    "GSP33nysu__2u:16352": "syādetat /",
    "GSP33nysu__2u:16353": "karaṇadoṣabādhakapratyayādhīnaṃ pratyayānāṃ bhramatvamabhramatvaṃ ca saṃvādāyattaṃ bhaviṣyati",
    "GSP33nysu__2u:16354": "tatkathaṃ tadanavadhāraṇamityāśaṅkāṃ pariharannuktamarthaṃ spaṣṭamācaṣṭe-",
    "GSP33nysu__2u:16355": "bhramatvamiti //",
    "GSP33nysu__2u:16356": "bhramatvamabhramatvaṃ ca sarvaṃ vedyaṃ hi sākṣiṇā /",
    "GSP33nysu__2u:16357": "sa cet sākṣī kvacid duṣyaḥ kathaṃ nirṇaya īyate // MAnuv_2,3.63 //",
    "GSP33nysu__2u:16358": "pratyayānāṃ bhramatvamabhramatvaṃ tadavadhāraṇopayuktaṃ ca sarvaṃ karaṇadoṣādikaṃ sākṣiṇā niśceyam /",
    "GSP33nysu__2u:16359": "aniścitasya bhramatvādyavadhāraṇāprasaṅgāt /",
    "GSP33nysu__2u:16360": "sa cetsākṣī kvacit duṣyaḥ ayathārthaḥ syāttadā kathaṃ kāraṇadoṣāderbhramatvādervastutathātvādervā niṇarya īyate /",
    "GSP33nysu__2u:16361": "etaduktaṃ bhavati /",
    "GSP33nysu__2u:16362": "pratyayānāṃ bhramatvāvadhāraṇaṃ kā(ka)raṇadoṣādyāyattaṃ tathāpi sākṣiṇo yāthārthyaniyamābhāve na siddhayet /",
    "GSP33nysu__2u:16363": "nahi tatsvarūpeṇopayuktam /",
    "GSP33nysu__2u:16364": "atiprasaṅgāt /",
    "GSP33nysu__2u:16365": "kintu niścitameva tanniścayaśca sākṣātkāraparamparayā vā sākṣiṇyāyatate /",
    "GSP33nysu__2u:16366": "sa hi kā(ka)raṇadoṣādikaṃ svayameva (vā) tadgrāhakaprāmāṇyagrahaṇena vā niścitya bhramatvaṃ niścinoti /",
    "GSP33nysu__2u:16367": "tataśca tasya kvacidayathārthatve 'viśvasanīyatvāpattyā na nirṇayaḥ syāt /",
    "GSP33nysu__2u:16368": "abhramatvaniścayastu na saṃvādādhīnaḥ /",
    "GSP33nysu__2u:16369": "tathā satyanavasthādidoṣāḥ prāduṣyurityuktam /",
    "GSP33nysu__2u:16370": "kintu kevalasākṣiṇyāyattaḥ /",
    "GSP33nysu__2u:16371": "viparyayaśaṅkānirāse tu saṃvādasyānupraveśaḥ /",
    "GSP33nysu__2u:16372": "naca saṃvādo 'pyaniścito 'ṅgam /",
    "GSP33nysu__2u:16373": "tanniścayaśca sākṣyadhīna eva /",
    "GSP33nysu__2u:16374": "tasya ca kvacidayathārthatve tadubhayanirṇayo 'pi na bhavediti /",
    "GSP33nysu__2u:16375": "nanu sākṣiṇo yathārthatvaniyame 'pi pratyayānāṃ bhramatvābhramatvanirṇayo nopapadyate /",
    "GSP33nysu__2u:16376": "nahi yāthārthyaṃ svarūpeṇaivopayuktam /",
    "GSP33nysu__2u:16377": "atiprasaṅgāt /",
    "GSP33nysu__2u:16378": "kintu niścitameva /",
    "GSP33nysu__2u:16379": "naca tanniścayopāyo 'sti /",
    "GSP33nysu__2u:16380": "atastadaniścayātkā(ka)raṇadoṣāderbhramatvādeḥ stambhatvāderaniścaya evetyata āha- viśeṣā iti",
    "GSP33nysu__2u:16381": "viśeṣā sarva evaite sākṣipratyayagocarāḥ // MAnuv_2,3.64ab //",
    "GSP33nysu__2u:16382": "viśiṣyante etairiti viśeṣāḥ kā(ka)raṇadoṣopādayaḥ /",
    "GSP33nysu__2u:16383": "sākṣipratyakṣagocarā eveti sambandhaḥ /",
    "GSP33nysu__2u:16384": "sākṣiyāthārthyasya sākṣiṇaiva u(niścayo)papatteḥ /",
    "GSP33nysu__2u:16385": "asyārthasya ca vakṣyamāṇavyavahārānyathānupapattisiddhatvāditi bhāvaḥ /",
    "GSP33nysu__2u:16386": "yadi sākṣī kvacidvayabhicarettadā tenāviśvasanīyena",
    "GSP33nysu__2u:16387": "kā(ka)raṇadoṣādiniścayo na syāt /",
    "GSP33nysu__2u:16388": "tadabhāve ca pratyayānāṃ bhramatvādi na niścīyeta /",
    "GSP33nysu__2u:16389": "tathāca vastunirṇayo na syāt /",
    "GSP33nysu__2u:16390": "kāraṇābhāve kāryā(kāryodayā)yogādityuktam /",
    "GSP33nysu__2u:16391": "tatra mā bhūdetatsarvamiti cenna /",
    "GSP33nysu__2u:16392": "tathā sati hānopādānādisarvavyavahāvilopaprasaṅgāt /",
    "GSP33nysu__2u:16393": "katham /",
    "GSP33nysu__2u:16394": "sarvavyavahārāṇāmatatkāryatvādityāha- ūrīkṛtya ceti //",
    "GSP33nysu__2u:16395": "ūrīkṛtya ca tān sarvān vyavahāraḥ pravartate // MAnuv_2,3.64cd //",
    "GSP33nysu__2u:16396": "niścityetyarthaḥ /",
    "GSP33nysu__2u:16397": "co 'vadhāraṇe /",
    "GSP33nysu__2u:16398": "tānsarvānkā(ka)raṇadoṣā(dī)n ūrīkṛtya vyavahāra pravartata iti gauṇaṃ samānakartṛkatvam",
    "GSP33nysu__2u:16399": "yadvorīkṛtya kāraṇatayopādāya kāraṇīkṛtveti vyākhyeyam /",
    "GSP33nysu__2u:16400": "tathāhi /",
    "GSP33nysu__2u:16401": "idaṃ rajatamiti bhrāntyā pravṛttaḥ kā(ka)raṇadoṣaṃ bādhakapratyayaṃ",
    "GSP33nysu__2u:16402": "(cā)vāvadhārya tasya jñānasya bhramatvaṃ niścitya nedaṃ rajataṃ kintu śuktireveti vastu vyavasthāpya jahāti /",
    "GSP33nysu__2u:16403_0": "tathā jalamedaditi pratītya tasya pratyayasyāpātata evānyathātvaśaṅkāyāṃ saṃvādaṃ niveśya tatsvarūpaprāmāṇye gṛhītvā(ca)",
    "GSP33nysu__2u:16403_1": "abhramatvaṃ niścitya jalametadbhavatyevetyavadhārya tadupādatta iti /",
    "GSP33nysu__2u:16404": "nanu nāyamasti niyamo yaduktarītyār'thatathātvādhyavasāyapūrvaka eva vyavahāra iti /",
    "GSP33nysu__2u:16405": "tatsandehādināpi(dapi) vyavahāradarśanādityata āha- sākṣiṇa iti //",
    "GSP33nysu__2u:16406": "sākṣiṇo vyavasāyī tu vyavahāro 'bhidhīyate // MAnuv_2,3.64ef //",
    "GSP33nysu__2u:16407": "vyavasāyī niraśaṅko 'visaṃvā(divya)dī ca vyavahāro 'smābhiruktarītyā",
    "GSP33nysu__2u:16408": "sākṣiṇaḥ kāryo 'bhidhīyate na tu vyavahāramātram /",
    "GSP33nysu__2u:16409": "naca viśiṣyo vyavahāro 'rthatathātvādhyavasāyapūrvakatāṃ vyabhicaratīti /",
    "GSP33nysu__2u:16410": "astu vyavahāravilopaḥ kinnaśchinnamityāśaṅkāṃ pariharannuktāprasaṅgānāṃ",
    "GSP33nysu__2u:16411": "viparyayaparyavasānamāha- tasmāditi //",
    "GSP33nysu__2u:16412": "tasmāt sarvaprasiddhasya vyavahārasya siddhaye /",
    "GSP33nysu__2u:16413": "sākṣī nirdoṣa evaikaḥ sadāṅgīkārya eva naḥ // MAnuv_2,3.65 //",
    "GSP33nysu__2u:16414": "yasmātsākṣiṇaḥ kvacidayathārthatve 'viśvasanīyatvāpattyā",
    "GSP33nysu__2u:16415": "kā(ka)raṇadoṣādyaniścayaprasaṅgena jñānānāṃ",
    "GSP33nysu__2u:16416": "bhramatvābhramatvanirdhāraṇābhāvasaktyār'thatathātvanirṇayābhāvānuṣaṅgeṇa",
    "GSP33nysu__2u:16417": "niśśaṅko 'visaṃvādī vyavahāro lupyeta /",
    "GSP33nysu__2u:16418": "naca tallopo 'ṅgīkartuṃ śakyaḥ /",
    "GSP33nysu__2u:16419": "savarlokaprasiddhatvāt /",
    "GSP33nysu__2u:16420": "tathāvidhasya (ca) laukikaiḥ parīkṣakaiślollaṅghanāyogāt /",
    "GSP33nysu__2u:16421": "pramitārthānanumatāvunmattatvaprasaṅgāt /",
    "GSP33nysu__2u:16422": "tasmātsarvalokaprasiddhasya niśśaṅkasyāvisaṃvādino vyavahārasya kāyarbhūtasya siddhaye vastutathātvātathātvaniścayaḥ",
    "GSP33nysu__2u:16423": "'ṅgīkāryaḥ /",
    "GSP33nysu__2u:16424": "tatsiddhaye kā(ka)raṇadoṣādiniścayadvārā sākṣiṇā jñānānāṃ bhramatvābhramatvanirṇayo 'ṅgīkāryaḥ",
    "GSP33nysu__2u:16425": "tatsiddhaye (ca) sākṣiṇo viśvasanīyatvaṃ tatsiddhaye ca sākṣī sadā nirdeṣo yathārtha eva na parīkṣakāṇāmaṅgīkārya iti /",
    "GSP33nysu__2u:16426": "nanvevaṃ tarhi prābhākarādidiśā sarveṣāmapi pratyayānāṃ yathārthatvaniyamo",
    "GSP33nysu__2u:16427": "'stvityata āha- eka eveti //",
    "GSP33nysu__2u:16428": "ekasyaiva yāthārthyaniyamena sarvasyopapattau kimaprāmāṇikena pramāṇaviruddhena sarvapratyayayāthārthyaniyameneti bhāvaḥ /",
    "GSP33nysu__2u:16429": "kimato yadyevaṃ sākṣī niyamenārthāvyabhicārītyata āha- śuddha iti //",
    "GSP33nysu__2u:16430": "śuddhaḥ sākṣī yadā siddho duḥkhitvaṃ vāryate katham // MAnuv_2,3.66ab //",
    "GSP33nysu__2u:16431": "duḥkhitvaṃ tena pratītaṃ jīvasyeti śeṣaḥ /",
    "GSP33nysu__2u:16432": "tataśca kimityata āha- upajīvyeti //",
    "GSP33nysu__2u:16433": "upajīvyapramāṇaṃ tad bhedagrāhakameva hi // MAnuv_2,3.66cd //",
    "GSP33nysu__2u:16434": "śrutyanumānayorupajīvyapramāṇaṃ tat tasmāt bhedagrāhakaṃ bhedapramāpakam /",
    "GSP33nysu__2u:16435": "tathā copajīvyavirodhādabhedaśrutyāderaprāmāṇyamiti bhāvaḥ /",
    "GSP33nysu__2u:16436": "tato 'pi kimityataḥ sūtrārthamupasaṃharati- ata iti //",
    "GSP33nysu__2u:16437": "ato jīveśayorbhedaḥ śrutisāmarthyasusthiraḥ // MAnuv_2,3.66ef //",
    "GSP33nysu__2u:16438": "śrutiḥ”bhinno 'cintyaḥ'; ityādikā /",
    "GSP33nysu__2u:16439": "sāmarthyamaprati(satprati)pakṣatvam /",
    "GSP33nysu__2u:16440": "// oṃ tadguṇasāratvāttu tadvayapadeśaḥ prājñavat oṃ //",
    "GSP33nysu__2u:16441": "yadyevaṃ jīveśvarayorbheda eva pāramārthiko vyavasthitastadā tattvamasītyādyadvaitaśrutīnāmahaṃ harirityādismṛtīnāṃ ca kā gatiḥ /",
    "GSP33nysu__2u:16442": "nahi tāsāmanumānavatsarvathāprāmāṇyaṃ yuktam /",
    "GSP33nysu__2u:16443": "apauruṣeyatvenāptoktatvena ca tatkāraṇābhāvādityāśaṅkāparihārāya sūtram /",
    "GSP33nysu__2u:16444": "tadguṇasāratvāttu tadvayapadeśaḥ prājñavaditi /",
    "GSP33nysu__2u:16445": "tadvayācaṣṭe- tathāpīti //",
    "GSP33nysu__2u:16446": "tadguṇasāratvāt tu tadvyapadeśaḥ prājñavat |",
    "GSP33nysu__2u:16447": "tathāpi tu cidānandapūrvāstatsadṛśā guṇāḥ /",
    "GSP33nysu__2u:16448": "sārasvarūpamasyāpi muktāvapyavaśiṣyate // MAnuv_2,3.67 //",
    "GSP33nysu__2u:16449": "ato 'bhedavadevaitāḥ śrutayaḥ pravadanti hi /",
    "GSP33nysu__2u:16450": "paurāṇāni ca vākyāni sādṛśyābhedasaṃśrayāt // MAnuv_2,3.68 //",
    "GSP33nysu__2u:16451": "yadyapi jīvabrahmaṇorbheda eva tathāpyabhedavaditi sambandhaḥ /",
    "GSP33nysu__2u:16452": "tuśabdo viśeṣārthaḥ /",
    "GSP33nysu__2u:16453": "taṃ ca vakṣyāmaḥ /",
    "GSP33nysu__2u:16454": "tatsadṛśaḥ paramātmaguṇasadṛśāḥ /",
    "GSP33nysu__2u:16455": "sāra ityanuvādena svarūpamiti vyākhyānam /",
    "GSP33nysu__2u:16456": "asya jīvasya /",
    "GSP33nysu__2u:16457": "kutaḥ /",
    "GSP33nysu__2u:16458": "muktāvapi kaivalye 'pyavaśiṣyate yataḥ /",
    "GSP33nysu__2u:16459": "abhedavat abhedamiva”tatra tasyeva'; ityatropasaṅkhayeyametat /",
    "GSP33nysu__2u:16460": "śiṣyaprayogāt /",
    "GSP33nysu__2u:16461": "yadvābheda iti tatpratipādakamupalakṣyate /",
    "GSP33nysu__2u:16462": "ata eveti sambandhaḥ /",
    "GSP33nysu__2u:16463": "etāḥ parodāhṛtāḥ /",
    "GSP33nysu__2u:16464": "hīti mukhye bādhakaṃ sūcayati /",
    "GSP33nysu__2u:16465": "ata evetyasyaiva vivaraṇaṃ sādṛśyeti /",
    "GSP33nysu__2u:16466": "sādṛśyamevābhedaḥ sādṛśyābhedaḥ /",
    "GSP33nysu__2u:16467": "siṃho devadatta ityādivadgauṇo 'yaṃ vyapadeśa iti vākyārthaḥ /",
    "GSP33nysu__2u:16468": "advaitavādibhiḥ khalu tattvaṃpadayorviruddhasvārthaikadeśatyāgenaikadeśalakṣaṇayā sāmānādhikaraṇyamātraṃ mukhyamaṅgīkṛtam /",
    "GSP33nysu__2u:16469": "tato varaṃ padadvayasya mukhyārthatvamabhyupagamya sāmānādhikaraṇyamātrasya gauṇatvamabhyupagantum",
    "GSP33nysu__2u:16470": "tātparyaliṅgāni ca tatra tatrānyathā nītāni /",
    "GSP33nysu__2u:16471": "upalakṣaṇaṃ caitat sautramabhedāgamavyākhyānamityāśayavānuktānuvādenārthāntaramapyāha-",
    "GSP33nysu__2u:16472": "sādṛśyācceti //",
    "GSP33nysu__2u:16473": "sādṛśyācca pradhānatvāt svātantryādapicābhidām /",
    "GSP33nysu__2u:16474": "āhurīśena jīvasya ... // MAnuv_2,3.69a-c //",
    "GSP33nysu__2u:16475": "pradhānatvādapītyanvayaḥ /",
    "GSP33nysu__2u:16476": "āhuḥ śrutayaḥ /",
    "GSP33nysu__2u:16477": "paurāṇāni (ca) vākyānīti vartate /",
    "GSP33nysu__2u:16478": "uktānuvādaḥ pratipattisaukaryārthaḥ /",
    "GSP33nysu__2u:16479": "pradhānatvaṃ vaiśiṣyayam /",
    "GSP33nysu__2u:16480": "tattvamasītyādivyapadeśaḥ sādṛśyādgauṇa ityuktam /",
    "GSP33nysu__2u:16481": "nānyo 'to 'sti draṣṭetyādi nirdeśastu svātantryaprādhānyābhyāṃ lākṣaṇikaḥ",
    "GSP33nysu__2u:16482": "draṣṭṛpadena tatrāropitavaiśiṣyayaṃ svātantryaṃ copalakṣyate /",
    "GSP33nysu__2u:16483": "tathāca draṣṭā viśiṣyaḥ svātantryaścānyo nāsti ityarthaḥ sampadyate /",
    "GSP33nysu__2u:16484": "yadvā tattvamasītyādinirdeśo 'pi prādhānyasvātantryābhyāṃ lākṣaṇiko vyākhyāyate /",
    "GSP33nysu__2u:16485": "tathāhi /",
    "GSP33nysu__2u:16486": "tacchabdena tadīye svātantryaprādhānye lakṣyete /",
    "GSP33nysu__2u:16487": "punastābhyāṃ tadviṣayatā lakṣyate /",
    "GSP33nysu__2u:16488": "tataśca tatpradhānakastattantraśceti vākyārtho bhavati /",
    "GSP33nysu__2u:16489": "etadapyupalakṣaṇam /",
    "GSP33nysu__2u:16490": "atattvamasītyādivyākhyānāntaramapyatra draṣṭavyam /",
    "GSP33nysu__2u:16491": "syādetat /",
    "GSP33nysu__2u:16492": "tuśabdo hi sautro 'vadhāraṇārthastena ca sādṛśyātirikto 'rtho nivartyate /",
    "GSP33nysu__2u:16493": "tatkathamarthāntaravarṇanamityato 'nyathā vyācaṣṭe- neti //",
    "GSP33nysu__2u:16494": "... na svarūpābhidāṃ kvacit // MAnuv_2,3.69d //",
    "GSP33nysu__2u:16495": "kvacit pradeśe /",
    "GSP33nysu__2u:16496": "svarūpābhidāṃ nāhuriti tuśabdārthaḥ /",
    "GSP33nysu__2u:16497": "natu prādhānyādinivṛttiriti /",
    "GSP33nysu__2u:16498": "astvevaṃ jīvasya brahmaikyaṃ muktasya tatkathaṃ vyākhyeyam /",
    "GSP33nysu__2u:16499": "naca tadapyuktanyāyeneti yuktam /",
    "GSP33nysu__2u:16500": "tathā sati yatra tvasyetyādiviśeṣoktyanupapatterityata āha- sthānaikyamiti",
    "GSP33nysu__2u:16501": "sthānaikyamaikamatyaṃ ca muktasya tu viśiṣṭate // MAnuv_2,3.70ab //",
    "GSP33nysu__2u:16502": "īśeneti vartate /",
    "GSP33nysu__2u:16503": "na kevalamuktanimittatrayaṃ kinnāmaitannimittadvayaṃ viśiṣyate /",
    "GSP33nysu__2u:16504": "ato viśeṣaṇābhedoktirupapadyate /",
    "GSP33nysu__2u:16505": "tatra sthānaikyenaikyavyapadeśo lākṣaṇikaḥ /",
    "GSP33nysu__2u:16506": "sthānagatasyaikasya sthāniṣu prayogāt /",
    "GSP33nysu__2u:16507": "aikamatyanimitte tu prayoge lakṣitalakṣaṇā /",
    "GSP33nysu__2u:16508": "viṣayaikyānmatyaikyaṃ tataśca matimatāmiti /",
    "GSP33nysu__2u:16509": "kiñca yatsādṛśyaṃ sajjīvamātrasādhāraṇatayoktaṃ tatsaṃsāriṇyanabhivyaktaṃ mukte tu vyaktamiti tadabhiprāyeṇāpi viśeṣato",
    "GSP33nysu__2u:16510": "'bhedoktiryuktetyāśayavānāha- sādṛśyaṃ ceti //",
    "GSP33nysu__2u:16511": "sādṛśyaṃ ca viśeṣeṇa ... // MAnuv_2,3.70c //",
    "GSP33nysu__2u:16512": "muktasyeśeneti vartate /",
    "GSP33nysu__2u:16513": "nanu sādṛyādikaṃ jaḍeṣvapi vidyate /",
    "GSP33nysu__2u:16514": "tatkathaṃ teṣāṃ”sarvaṃ khalvidaṃ brahma'; /",
    "GSP33nysu__2u:16515": "“bhūtāni viṣṇurbhuvanāni viṣṇurvanāni viṣṇurgirayo diśaśca'; ityādau kvacideva paramātmaikyavyapadeśo na punarjīvatprācuryeṇetyata āha-",
    "GSP33nysu__2u:16516": "jaḍānāmiti //",
    "GSP33nysu__2u:16517": "... jaḍānāṃ dvayameva tu // MAnuv_2,3.70d //",
    "GSP33nysu__2u:16518": "tatpradhānakaṃ tattantratvameva /",
    "GSP33nysu__2u:16519": "jaḍānāṃ tviti sambandhaḥ /",
    "GSP33nysu__2u:16520": "sādṛśyasyāpi tṛtīyasya vidyamānatvātkathaṃ dvayamevetyata āha- bhavediti",
    "GSP33nysu__2u:16521": "bhavet sādṛśyamatyalpaṃ tṛtīyaṃ paramātmanā // MAnuv_2,3.70ef //",
    "GSP33nysu__2u:16522": "jaḍānāmiti vartate /",
    "GSP33nysu__2u:16523": "satyamasti sādṛśyaṃ kintu tatsatvā(ttā)dinaiva /",
    "GSP33nysu__2u:16524": "natu jīvavadānandādinā /",
    "GSP33nysu__2u:16525": "ato dvayasyaiva sattvādupapannāpracuroktiḥ /",
    "GSP33nysu__2u:16526": "nanvānandādinā sādṛśyaṃ jīveṣvapi nāsti /",
    "GSP33nysu__2u:16527": "keṣāñcijjīvānāmatadrūpatābhyupagamāditi cenmā bhūt /",
    "GSP33nysu__2u:16528": "nahi jīvamātraṃ prati tattvamasītyucyate /",
    "GSP33nysu__2u:16529": "tasya vedānadhikāritvāt /",
    "GSP33nysu__2u:16530": "kintu bhokṣayogyaṃ patītyadoṣaḥ /",
    "GSP33nysu__2u:16531": "atra sthānaikyaṃ ca kṣīrābdhyādisthitabhagavadrūpāpekṣayoktamiti na jīvajaḍasādhāraṇam /",
    "GSP33nysu__2u:16532": "jaḍābhedavyākhyānena prājñavaditi dṛṣṭānto 'pi vyākhyāto bhavati /",
    "GSP33nysu__2u:16533": "sūtre prājñavadityuktam /",
    "GSP33nysu__2u:16534": "tasyā(yamar)thaḥ /",
    "GSP33nysu__2u:16535": "prājñe yathābhedavyapadeśo 'mukhyastatheti /",
    "GSP33nysu__2u:16536": "tatra pratiyogiviśeṣānuktervijñānamānandaṃ brahmetyādirakhilo",
    "GSP33nysu__2u:16537": "'pyabhedavyapadeśo nityatvādisādṛśyenāmukhya iti jñāyeta /",
    "GSP33nysu__2u:16538": "tanmā vijñāyītyāśayavānāha- īśeti //",
    "GSP33nysu__2u:16539": "īśarūpakriyāṇāṃ ca guṇānāmapi sarvaśaḥ /",
    "GSP33nysu__2u:16540": "tathaivāvayavānāṃ tatsvarūpaikyaṃ tu mukhyataḥ // MAnuv_2,3.71 //",
    "GSP33nysu__2u:16541": "rūpāṇi matsyādīni /",
    "GSP33nysu__2u:16542": "kriyāḥ sṛṣṭayādyāḥ /",
    "GSP33nysu__2u:16543": "guṇā jñānādayaḥ /",
    "GSP33nysu__2u:16544": "savarśa iti pratyekaṃ sambandhaḥ /",
    "GSP33nysu__2u:16545": "tathāśabdaḥ samuccaye /",
    "GSP33nysu__2u:16546": "evaśabdasya mukhyata ityenānvayaḥ /",
    "GSP33nysu__2u:16547": "avayavā hastādyāḥ /",
    "GSP33nysu__2u:16548": "tatsvarūpaikyam īśvarasvarūpeṇai(pai)kyaṃ tatpratipādakaṃ vākyamiti yāvat",
    "GSP33nysu__2u:16549": "mukhyata eva vyākhyeyamiti śeṣaḥ /",
    "GSP33nysu__2u:16550": "tuśabdo jaḍavyāvṛttyarthaḥ /",
    "GSP33nysu__2u:16551": "tathāca jaḍaviśeṣa evāyaṃ dṛṣṭānta iti bhāvaḥ /",
    "GSP33nysu__2u:16552": "nacaivaṃ sādhyasamatvadoṣaḥ /",
    "GSP33nysu__2u:16553": "jīvamātrābhedavādinaṃ pratyakṣasyādhikaraṇasyārabdhatvāditi /",
    "GSP33nysu__2u:16554": "kuta etaditi cet(na) /",
    "GSP33nysu__2u:16555": "tatra bhedadarśane pratyavāyasyoktatvādityāha- yatheti //",
    "GSP33nysu__2u:16556": "yathodakaṃ durge vṛṣṭaṃ parvateṣu vidhāvati /",
    "GSP33nysu__2u:16557": "evaṃ dharmān pṛthak paśyaṃstānevānuvidhāvati /",
    "GSP33nysu__2u:16558": "iti śruter ... // MAnuv_2,3.72a-e //",
    "GSP33nysu__2u:16559": "parvateṣu durge śikhare vṛṣṭamudakaṃ yathādho (vi)dhāvatyevaṃ",
    "GSP33nysu__2u:16560": "pārameśvarāndharmāstataḥ pṛthak paśyaṃstāneva taddarśanamanvevāvilambena narakaṃ vidhāvatītyarthaḥ",
    "GSP33nysu__2u:16561": "nanvīśvaradharmāṇāṃ bhedābhedau bhavatām /",
    "GSP33nysu__2u:16562": "tathā cātyantābhedoktiramukhyeti sautro dṛṣṭānto",
    "GSP33nysu__2u:16563": "'saṅkucitavṛttirbhaviṣyati /",
    "GSP33nysu__2u:16564": "iyaṃ ca śrutiratyantabhedadarśananindāparā bhavatvityata āha- nobhayaṃ ceti //",
    "GSP33nysu__2u:16565": "... nobhayaṃ ca bhedābhedākhyamiṣyate // MAnuv_2,3.72ef //",
    "GSP33nysu__2u:16566": "iṣyate sūtrakṛteti śeṣaḥ /",
    "GSP33nysu__2u:16567": "bhedābhedau neṣyate iti vaktavye bhedābhedākhyamubhayamiti vacanaṃ vakṣyamāṇaśrutivyākhyānānusāreṇeti jñātavyam /",
    "GSP33nysu__2u:16568": "kuto neṣyata ityata āha- ekameveti //",
    "GSP33nysu__2u:16569": "ekamevādvitīyaṃ neha nānāsti kiñcana /",
    "GSP33nysu__2u:16570": "mṛtyoḥ sa mṛtyumāpnoti ya iha nāneva paśyati // MAnuv_2,3.73 //",
    "GSP33nysu__2u:16571": "iti śrutāvivetyasmād bhedābhedanirākṛtiḥ // MAnuv_2,3.74ab //",
    "GSP33nysu__2u:16572": "ekam abhinnam /",
    "GSP33nysu__2u:16573": "ekamapi ghaṭādikamavayavabhedavadupalabdhamata evetyuktam /",
    "GSP33nysu__2u:16574": "advitīyaṃ samādhikarahitam /",
    "GSP33nysu__2u:16575": "iha brahmaṇi kiñcana guṇādikamiti nānābhūtaṃ nāsti /",
    "GSP33nysu__2u:16576": "yastviha brahmaṇi vidyamānaṃ guṇādikaṃ nānā bhinnaṃ, iva śabdādabhinnaṃ ca",
    "GSP33nysu__2u:16577": "paśyati /",
    "GSP33nysu__2u:16578": "sa mṛtyoranantaraṃ mṛtyuṃ narakamāpnoti /",
    "GSP33nysu__2u:16579": "iti śrutāvivetyasmācchabdāt /",
    "GSP33nysu__2u:16580": "upalakṣaṇaṃ caitat /",
    "GSP33nysu__2u:16581": "evaśabdācca bhedābhedanirākṛtiḥ kṛtā jñāyate /",
    "GSP33nysu__2u:16582": "ato neṣyata iti yojanā /",
    "GSP33nysu__2u:16583": "ivaśabdaprayogātkathametallabhyata ityata āha- iveti //",
    "GSP33nysu__2u:16584": "ivobhaye ca sādṛśya iti vāk śabdanirṇaye // MAnuv_2,3.74cd //",
    "GSP33nysu__2u:16585": "ubhaye yaduktaṃ pūrvapadena tatpratiyogini dvitīye vartata ityarthaḥ /",
    "GSP33nysu__2u:16586": "atra ca nāno(ktvā)ktyā prayukta ivaśabdo 'nānā (saṃ)gṛhṇātīti",
    "GSP33nysu__2u:16587": "bhedābhedākhyamukhyaṃ nirākṛtaṃ bhavati /",
    "GSP33nysu__2u:16588": "vāgastīti śeṣaḥ /",
    "GSP33nysu__2u:16589": "śabdanirṇayo nāma granthaviśeṣaḥ /",
    "GSP33nysu__2u:16590": "// iti śrīmannyāyasudhāyāṃ pṛthagupadeśādhikaraṇam //",
    "GSP33nysu__2u:16591": "[======= JNys_2,3.XVIII: aṃśādhikaraṇa =======]",
    "GSP33nysu__2u:16592": "// atha śrīmannyāyasudhāyāṃ aṃśādhikaraṇam //",
    "GSP33nysu__2u:16593": "// oṃ aṃśo nānāvyapadeśādanyathā cāpi tāśakitavāditvamadhīyata eke oṃ //",
    "GSP33nysu__2u:16594": "kecididamevaṃ vyācakṣate /",
    "GSP33nysu__2u:16595": "jīvaḥ paramātmanoṃ'śaḥ /",
    "GSP33nysu__2u:16596": "aṃśatvaṃ ca nārambhakatvam /",
    "GSP33nysu__2u:16597": "paramātmano 'nārabdhatvāt /",
    "GSP33nysu__2u:16598": "nāpi khaṇḍatvam /",
    "GSP33nysu__2u:16599": "acchedyatvāt /",
    "GSP33nysu__2u:16600": "naca pradeśatvam /",
    "GSP33nysu__2u:16601": "pa(gha)ṭādivadanityatvaprasaṅgāt /",
    "GSP33nysu__2u:16602": "kinnāma bhinnābhinnatvam /",
    "GSP33nysu__2u:16603": "atra bheda aupādhiko 'bhedastu svābhāvikaḥ /",
    "GSP33nysu__2u:16604": "upādhiśca anādyanirvācyāvidyetyeke /",
    "GSP33nysu__2u:16605": "anye tu satyamevāntaḥkaraṇādikamiti /",
    "GSP33nysu__2u:16606": "kuta etat /",
    "GSP33nysu__2u:16607": "“dvā suparṇā'”nityo nityānām'; ityādinānāvyapadeśāt /",
    "GSP33nysu__2u:16608": "anyathā cāpi”tattvamasi'”ahaṃ brahmāsmi'; ityādyabhedavyapadeśāt /",
    "GSP33nysu__2u:16609": "nacaikasyaiva jīvasya brahmaṇā bhedābhedau kintu sarveṣām /",
    "GSP33nysu__2u:16610": "yato brahmadāśā brahmakitavā ityeke brahmararo dāśakitavāditvamadhīyata ityādi /",
    "GSP33nysu__2u:16611": "tadidamayuktam /",
    "GSP33nysu__2u:16612": "tathāhi /",
    "GSP33nysu__2u:16613": "ko 'yamabhedaḥ /",
    "GSP33nysu__2u:16614": "kiṃ mukhya evotāmukhyaḥ /",
    "GSP33nysu__2u:16615": "sādṛśyādilakṣaṇaḥ /",
    "GSP33nysu__2u:16616": "ādyaṃ nirākaroti- bhedasyeti //",
    "GSP33nysu__2u:16617": "aṃśo nānāvyapadeśād anyathā cāpi dāśakitavāditvam adhīyata eke |",
    "GSP33nysu__2u:16618": "bhedasya muktau vacanādapi tatpakṣanigrahaḥ // MAnuv_2,3.75ab //",
    "GSP33nysu__2u:16619": "muktāvapīti sambandhaḥ /",
    "GSP33nysu__2u:16620": "tatpakṣo mukhyābhedapakṣaḥ /",
    "GSP33nysu__2u:16621": "jīvasyaupādhika eva paramātmano bhedaḥ /",
    "GSP33nysu__2u:16622": "abhedastu svābhāvika iti vadatā muktau bhedābhāvo (vācyaḥ) /",
    "GSP33nysu__2u:16623": "tatrāvidyāyā antaḥkaraṇādeścābhāvāt /",
    "GSP33nysu__2u:16624": "naca tadyujyate /",
    "GSP33nysu__2u:16625": "muktāvapi jīvabrahmabhe(ṇorbhe)dasya prāgudāhṛtābhiḥ śrutismṛtibhirabhihitatvāt /",
    "GSP33nysu__2u:16626": "ataḥ pramāṇaviruddhatvādasya pakṣasya heyatvameva /",
    "GSP33nysu__2u:16627": "dvitīyaṃ nirācaṣṭe- cetanatvādīti //",
    "GSP33nysu__2u:16628": "cetanatvādisādṛśyaṃ yadyabheda itīṣyate /",
    "GSP33nysu__2u:16629": "aṅgīkṛtaṃ tadasmābhirna svarūpaikatā kvacit // MAnuv_2,3.75c-f //",
    "GSP33nysu__2u:16630": "sādṛśyamityupalakṣaṇam /",
    "GSP33nysu__2u:16631": "tatpradhāna(ka)tvādyapīti draṣṭavyam /",
    "GSP33nysu__2u:16632": "abhedo 'ṅgīkṛtaścetkathaṃ tatpakṣanigraha ityuktamityata(mata) āha- neti",
    "GSP33nysu__2u:16633": "kvaciditi saṃsāre muktau ve(ce)tyarthaḥ /",
    "GSP33nysu__2u:16634": "na kevalaṃ yuktiviruddho jīvabrahmaṇorbhedābhedāṅgīkāraḥ kiṃ tarhi śrutiviruddho 'pītyāha- na kenaciditi //",
    "GSP33nysu__2u:16635": "na kenacidabhedo 'sti bhedābhedo 'pivā kvacit /",
    "GSP33nysu__2u:16636": "samudāyamṛte viṣṇoḥ svaguṇādīn vināpi vā // MAnuv_2,3.76 //",
    "GSP33nysu__2u:16637": "iti śruterna tasyāsti bhedābhedo 'pi kenacit // MAnuv_2,3.77ab //",
    "GSP33nysu__2u:16638": "bhedena sahito 'bhedo bhedābhedaḥ /",
    "GSP33nysu__2u:16639": "kvacidapīti sambandhaḥ /",
    "GSP33nysu__2u:16640": "vāśabdaḥ samuccaye /",
    "GSP33nysu__2u:16641": "ṛteyoge dvitīyāpyupasaṅkhayātavyā /",
    "GSP33nysu__2u:16642": "śrautaprayogāt /",
    "GSP33nysu__2u:16643": "apiśabdaḥ samuccaye /",
    "GSP33nysu__2u:16644": "vāśabdo vikalpārthaḥ /",
    "GSP33nysu__2u:16645": "sa ca vyavasthito vikalpaḥ /",
    "GSP33nysu__2u:16646": "samudāyamṛte(na) kenacidbhedābhedo(do 'sti) nāsti /",
    "GSP33nysu__2u:16647": "svaguṇādīnvinābhedo nāstīti /",
    "GSP33nysu__2u:16648": "kenacidapītyanvayaḥ /",
    "GSP33nysu__2u:16649": "etena jīvabrahmaṇorbhedābhedau dvāvapi svābhāvikau /",
    "GSP33nysu__2u:16650": "natu bhedo 'vidyādyupādhinibandhanaḥ /",
    "GSP33nysu__2u:16651": "ato muktāvapi bhedasadbhāvānnāsmākaṃ muktabhedavacanavirodha iti vadanyādavaprakāśo 'pi nirastaḥ",
    "GSP33nysu__2u:16652": "kvacitkenaciditi viśeṣaśrutivirodhāditi /",
    "GSP33nysu__2u:16653": "yadyevaṃ jīvabrahmaṇorna bhedābhedau kathaṃ tarhi sautraṃ bhedābhedaśrutyudāharaṇamityataḥ svamatena sūtratātparyamāha- abhedeti //",
    "GSP33nysu__2u:16654": "abhedaśrutayo 'ṃśatvāt ... // MAnuv_2,3.77c //",
    "GSP33nysu__2u:16655": "upalakṣaṇametat /",
    "GSP33nysu__2u:16656": "bhedaśrutayaścetyapi draṣṭavyam /",
    "GSP33nysu__2u:16657": "aṃśatvādeva hi upapadyanta iti śeṣaḥ /",
    "GSP33nysu__2u:16658": "dinānāvidhasambandhavyapadeśahetumabhidhāyānyathā",
    "GSP33nysu__2u:16659": "cāpītyādinār'thāpattirapyucyate /",
    "GSP33nysu__2u:16660": "tathāhi /",
    "GSP33nysu__2u:16661": "jīvabrahmaṇorbhedamabhedaṃ ca vadantyaḥ śrutayastāvadvidyante /",
    "GSP33nysu__2u:16662": "tāśca jīvasya brahmāṃśatvādeva hi upapadyante nānyathā /",
    "GSP33nysu__2u:16663": "yadi jīvo brahmaṇo ghaṭa iva paṭādatyantabhinnaḥ syāttadābhedaśrutaya uparudhyeran /",
    "GSP33nysu__2u:16664": "yadi vā brahmābhinnaḥ syāttarhi bhedaśrutayo bādhyeran /",
    "GSP33nysu__2u:16665": "naca bhedābhedāśrayaṇena śrutidvayasāmañjasyaṃ vācyam /",
    "GSP33nysu__2u:16666": "na kenacidityudāhṛtaśrutivirodhāt /",
    "GSP33nysu__2u:16667": "ato bhedābhedaśrutyanyathānupapattyā jīvo brahmāṃ(ṇoṃ)śo 'ṅgīkārya ityeva sūtrārtha iti /",
    "GSP33nysu__2u:16668": "etadarthaṃ ca na kenacidityādyekavākyatayā vā yojyam /",
    "GSP33nysu__2u:16669": "yathoktam /",
    "GSP33nysu__2u:16670": "“yato bhedena tasyāyamabhedena ca gīyate /",
    "GSP33nysu__2u:16671": "ataścāṃśatvamuddiṣyaṃ bhedābhedau na mukhyataḥ'; iti /",
    "GSP33nysu__2u:16672": "paramātmāṃśatvaṃ cedupagataṃ kathaṃ tarhi na bhedābhedāṅgīkāraḥ /",
    "GSP33nysu__2u:16673": "prakārāntareṇāṃśatvasya nirvaktumaśakyatvāt /",
    "GSP33nysu__2u:16674": "matsyādiṣu parameśvarāṃśeṣvabhedasyāṅgīkṛtatvāccetyata āha- sādṛśyaṃ ceti //",
    "GSP33nysu__2u:16675": "... sādṛśyaṃ cāṃśatāsya tu // MAnuv_2,3.77d //",
    "GSP33nysu__2u:16676": "asya jīvasya parameśvarāṃśatā tu tatsādṛśyam /",
    "GSP33nysu__2u:16677": "caśabdāttadadhīnasattādimattvaṃ cetyarthaḥ /",
    "GSP33nysu__2u:16678": "etena puṃstvādivadityanenaivedaṃ gatārthamadhikaraṇamityapi nirastam /",
    "GSP33nysu__2u:16679": "yadvā caśabdo 'vadhāraṇārthaḥ /",
    "GSP33nysu__2u:16680": "satyam /",
    "GSP33nysu__2u:16681": "matsyādiṣvabhedanimittakoṃ'śaśabdaḥ /",
    "GSP33nysu__2u:16682": "tathāpi mukhyāṃśasādṛśyaṃ tatsattayaiva sattāvattvalakṣaṇameva jīvasyāṃśatvaṃ gauṇo 'yamaṃśaśabda iti iti yāvat /",
    "GSP33nysu__2u:16683_0": "aṃśaśabdasyānekārthatvaṃ tatra matsyādyāḥ svarūpāṃśā eva jīvāḥ bhinnāṃśā evetyatra asambhāvanānirāsāya(dīnāṃ svarūpāṃśatvaṃ",
    "GSP33nysu__2u:16683_1": "jīvānāṃ tvatathābhūtāṃśatvamityetatkuta ityato 'tra) āgamavākayaṃ paṭhati-",
    "GSP33nysu__2u:16684": "aṃśastviti //",
    "GSP33nysu__2u:16685": "aṃśastu dvividho jñeyaḥ svarūpāṃśo 'nya eva ca /",
    "GSP33nysu__2u:16686": "vibhinnāṃśo 'lpaśaktiḥ syāt kiñcitsādṛśyamātrayuk // MAnuv_2,3.78 //",
    "GSP33nysu__2u:16687": "aṃśino yattu sāmarthyaṃ yat svarūpaṃ yathā sthitiḥ /",
    "GSP33nysu__2u:16688": "sa eva cet svarūpāṃśaḥ prādurbhāvā hareryathā // MAnuv_2,3.79 //",
    "GSP33nysu__2u:16689": "dvividha eva na tvekavidha evetyanvayaḥ /",
    "GSP33nysu__2u:16690": "kiñcitsādṛśyamātrayugiti purovadubhayathā vyākhyeyam /",
    "GSP33nysu__2u:16691": "sāmarthyaṃ sṛṣṭayādikartṛtvādilakṣaṇam /",
    "GSP33nysu__2u:16692": "svarūpaṃ pūrṇānandādikam /",
    "GSP33nysu__2u:16693": "sthitiḥ sarvagatatvādiparimāṇam /",
    "GSP33nysu__2u:16694": "sa eva cet tatsāmarthyādiyuktaścedaṃśastadāsau tatsvarūpāṃśo jñātavyaḥ /",
    "GSP33nysu__2u:16695": "prādurbhāvā iti tasyaivodāharaṇam /",
    "GSP33nysu__2u:16696": "evaṃ jīvā yathetyādyasyāpyudāharaṇaṃ draṣṭavyam /",
    "GSP33nysu__2u:16697": "anena prakāśādivannaivaṃ para ityasya tātparyamuktaṃ bhavati /",
    "GSP33nysu__2u:16698": "matsyādīnāṃ jīvānāṃ ca parameśvarāṃśatvāsāmye 'pi naikaprakāratā kintu matsyādyāḥ svarūpāṃśā eva jīvā vibhinnāṃśā evetyatrāsambhāvanānirāsāya",
    "GSP33nysu__2u:16699": "prakāśavaditi sūtrakṛtā dṛṣṭāntā dattāḥ /",
    "GSP33nysu__2u:16700": "te cāyuktā iva pratīyante ubhayatra bhedābhedasāmyā(sadbhāvā)dityāśaṅkānirāsā(yar)thaṃ",
    "GSP33nysu__2u:16701": "bhāṣyam”abhimānidevatāpekṣayaitad'; iti /",
    "GSP33nysu__2u:16702": "tadavispaṣṭamityataḥ sautrāndṛṣṭāntānspaṣṭayati- sūryeti //",
    "GSP33nysu__2u:16703": "sūryamaṇḍalamānyekastatprakāśābhimānavān /",
    "GSP33nysu__2u:16704": "sūryo 'tha saptamābdheśca bāhyodasya ca vāripaḥ // MAnuv_2,3.80 //",
    "GSP33nysu__2u:16705": "kaṭhinatvena mervādeḥ pṛthivyā api devatā /",
    "GSP33nysu__2u:16706": "dharādevy ... // MAnuv_2,3.81a-c //",
    "GSP33nysu__2u:16707": "sūryamaṇḍalamānyaṃśī sūryastatprakāśābhimānavāṃstadaṃśaścaika eva /",
    "GSP33nysu__2u:16708": "yatheti sarvatrānvīyate /",
    "GSP33nysu__2u:16709": "athaśabdaḥ samuccaye /",
    "GSP33nysu__2u:16710": "bāhyodasyābhimānyaṃśī vāripaḥ saptamābdherabhimānī tadaṃśaścaika eva /",
    "GSP33nysu__2u:16711": "pṛthivyāḥ pañcāśatkoṭivistīrṇāyā abhimāninyaṃśibhūtā (devatā) dharādevī",
    "GSP33nysu__2u:16712": "mervā(dera)dyabhimāninī devatāpyaṃśarūpaikaiva /",
    "GSP33nysu__2u:16713": "meruhimavadādeḥ puruṣā abhimāninaḥ purāṇeṣu (pra)siddhā ityata uktam-",
    "GSP33nysu__2u:16714": "kaṭhiṇatveneti //",
    "GSP33nysu__2u:16715": "yatkaṭhinaṃ(ṇaṃ) sā pṛthivīti śruterdharādevyeva sarvasyāḥ pṛthivyā abhimāninī /",
    "GSP33nysu__2u:16716": "avāntarābhimāninastvanye iti /",
    "GSP33nysu__2u:16717": "anena svarūpāṃśo nidarśitaḥ /",
    "GSP33nysu__2u:16718": "dārṣyāntikaṃ darśayati- evameveti //",
    "GSP33nysu__2u:16719": "... evamevaiko bhagavān viṣṇuravyayaḥ /",
    "GSP33nysu__2u:16720": "nānāvatārarūpeṇa sthitaḥ pūrṇaguṇaḥ sadā // MAnuv_2,3.81c-f //",
    "GSP33nysu__2u:16721": "bhagavānviṣṇuraṃśī nānāvatārarūpeṇa sthitoṃ'śaścaika eveti yojanā /",
    "GSP33nysu__2u:16722": "avyayaḥ sadā pūrṇaguṇa ityāgāmisūtrānusāreṇābhedopapādanam /",
    "GSP33nysu__2u:16723": "vibhinnāṃśadṛṣṭāntavivaraṇapūrvakaṃ dārṣyāntikaṃ vivṛṇoti- viṇmūtreti //",
    "GSP33nysu__2u:16724": "viṇmūtrākṣyādimāninyo yathāpabhraṣṭadevatāḥ /",
    "GSP33nysu__2u:16725": "sūryādibhyastathaivāyaṃ saṃsārī paramāt pṛthak // MAnuv_2,3.82 //",
    "GSP33nysu__2u:16726": "apabhraṣṭanāmakā devatā aṃśarūpāḥ sūryādibhyaḥ",
    "GSP33nysu__2u:16727": "sūryavaruṇapṛthivībhyoṃ'śibhyo vyutkrameṇa yathā pṛthak /",
    "GSP33nysu__2u:16728": "jīvāṃśānāmaṃśinaḥ parameśvarātpṛthaktvaṃ yuktitaḥ samarthayituṃ sūtram anujñāparihārau dehasambandhājjyotirādivaditi",
    "GSP33nysu__2u:16729": "atrāpi dṛṣṭāntānāmasaṅgatimāśaṅkayābhimāniviṣayatayā vyākhyāti- deheti //",
    "GSP33nysu__2u:16730": "anujñāparihārau dehasambandhāj jyotirādivat |",
    "GSP33nysu__2u:16731": "dehadoṣaiśca duṣṭatvādapabhraṣṭākhyadevatāḥ /",
    "GSP33nysu__2u:16732": "anyāḥ sūryādidevebhyo hyanugrāhyāśca taiḥ sadā // MAnuv_2,3.83 //",
    "GSP33nysu__2u:16733": "evameva parād viṣṇoḥ pṛthak saṃsāriṇo matāḥ /",
    "GSP33nysu__2u:16734": "anugrāhyāśca tenaiva tatprasādācca mokṣiṇaḥ // MAnuv_2,3.84 //",
    "GSP33nysu__2u:16735": "na tu matsyādirūpāṇāmanugrāhyatvamiṣyate // MAnuv_2,3.85ab //",
    "GSP33nysu__2u:16736": "paradehagatadoṣaiḥ /",
    "GSP33nysu__2u:16737": "devatātvaṃ tvantardhānādiśaktiyogaḥ /",
    "GSP33nysu__2u:16738": "caśa(bdau)bdo hetvoḥ samuccaye /",
    "GSP33nysu__2u:16739": "hi yasmādanugrāhyāśca taiḥ sūryādibhistatprasādāyattapratibandhanivṛttitvāccetyapi draṣṭavyam",
    "GSP33nysu__2u:16740": "anugrāhyaścetyādau yata iti śeṣaḥ /",
    "GSP33nysu__2u:16741": "dehadoṣaliptatvādityapi grāhyam /",
    "GSP33nysu__2u:16742": "nanvanujñādihetutrayaṃ svarūpāṃśeṣu matsyādiṣvastītyanaikāntikaṃ na jīvāṃśānāṃ parameśvarādbhedaṃ sādhayitumalamityata āha- natviti //",
    "GSP33nysu__2u:16743": "anugrāhyatvamityupalakṣaṇam /",
    "GSP33nysu__2u:16744": "neṣyate”naiva te jāyante'; ityādiśrutibaleneti śeṣaḥ /",
    "GSP33nysu__2u:16745": "atraiva sūtram- asantateścāvyatikaraḥ'; iti /",
    "GSP33nysu__2u:16746": "tajjīvāṃśānāṃ parameśvarādbhedameva sādhayatpratīyate /",
    "GSP33nysu__2u:16747": "natu matsyādīnāmabhedamapi /",
    "GSP33nysu__2u:16748": "ata u(tadu)palakṣaṇatvena vyācaṣṭe- guṇairiti //",
    "GSP33nysu__2u:16749": "asantateś cāvyatikaraḥ |",
    "GSP33nysu__2u:16750": "guṇairaśeṣaiḥ pūrṇatvānmukhyābhedo 'parairnaca // MAnuv_2,3.85cd //",
    "GSP33nysu__2u:16751": "matsyādirūpāṇāmiti vartate /",
    "GSP33nysu__2u:16752": "mukhyābhedāeṃ'śinā /",
    "GSP33nysu__2u:16753": "aparairjīvairīśvarasyābhedo na ca teṣāmaparipūrṇaguṇatvācceti /",
    "GSP33nysu__2u:16754": "anujñāparihārāvityetadapyevamupalakṣaṇatayā vyākhyeyam /",
    "GSP33nysu__2u:16755": "tadarthaṃ vā natu matsyādirūpāṇāmiti vākyaṃ yojyam /",
    "GSP33nysu__2u:16756": "// oṃ ābhāsa eva ca oṃ //",
    "GSP33nysu__2u:16757": "evamaṃśasyāpi jīvasyeśvarādbhedaḥ pramāṇaissamarthitaḥ /",
    "GSP33nysu__2u:16758": "yastvaṃśatvādabhedaṃ sādhayettasyāṃśaśabdavācyatvamātratvaṃ ceddhetustadānaikāntikatvamuktameva",
    "GSP33nysu__2u:16759": "mukhyāṃśatvaṃ ceddhetustadāsiddhiriti pratipādayadābhāsa eva ceti sūtraṃ",
    "GSP33nysu__2u:16760": "vyācaṣṭe- aṃśeti //",
    "GSP33nysu__2u:16761": "ābhāsa eva ca |",
    "GSP33nysu__2u:16762": "aṃśābhāsāśca sarve 'pi parasyāṃśā na mukhyataḥ // MAnuv_2,3.86ab //",
    "GSP33nysu__2u:16763": "sarve 'pi jīvāḥ /",
    "GSP33nysu__2u:16764": "jīvānāmaṃśābhāsatvaṃ śrutyantareṇa draḍhayati- yatheti //",
    "GSP33nysu__2u:16765": "yathaiṣā puruṣe cchāyā etasminnetadātatam // MAnuv_2,3.86cd //",
    "GSP33nysu__2u:16766": "tathaitasminpuruṣottame etajjīvajātamātatametadevāsya tadaṃśatvamiti bhāvaḥ /",
    "GSP33nysu__2u:16767": "nanvetat śrutiviruddhaṃ”pādo 'sya viśvā bhūtāni tripādasyāmṛtaṃ divi';",
    "GSP33nysu__2u:16768": "ityasminmantre 'nantāsanaśvetadvīpavaikuṇṭheṣu",
    "GSP33nysu__2u:16769_0": "dyuśabdavācyeṣvavasthitarūpatrayavadbhūtaśabdavācyānāṃ jīvānāmapi paramapuruṣapādatvābhidhānāt ityāśaṅkaya viśeṣaśrutibalena",
    "GSP33nysu__2u:16769_1": "pādaśabdasyānekārthatvakalpanaṃ nyāyyamityāśayavānāha- natviti na tu pumpādavat pādā jīvā ete parātmanaḥ /",
    "GSP33nysu__2u:16770": "pūrṇāstasya guṇā eva prādurbhāvatayā sthitāḥ /",
    "GSP33nysu__2u:16771": "evaṃ jagāda paramaśrutirnārāyaṇaṃ param // MAnuv_2,3.87 //",
    "GSP33nysu__2u:16772": "puṃpādavat puruṣasyāmṛtapādatrayamiva /",
    "GSP33nysu__2u:16774": "pūrṇāḥ /",
    "GSP33nysu__2u:16775": "nārāyaṇaṃ prādurbhāvarūpam /",
    "GSP33nysu__2u:16776": "jīvāṃśebhyaḥ paraṃ vilakṣaṇam /",
    "GSP33nysu__2u:16777": "jagāda /",
    "GSP33nysu__2u:16778": "adhidaivādisvarūpanirṇayāya pādo 'yamārabdha ityuktam /",
    "GSP33nysu__2u:16779": "tatra kīdṛśo 'tra nirṇayo jāta ityatastaṃ buddhayārohāya piṇḍīkṛtyāha-",
    "GSP33nysu__2u:16780": "akṣaya iti //",
    "GSP33nysu__2u:16781": "akṣayo bhagavān viṣṇurlakṣmyāvāso laye sthitaḥ // MAnuv_2,3.88ab //",
    "GSP33nysu__2u:16782": "dehādikṣayarahita eva pralaye sthitaḥ /",
    "GSP33nysu__2u:16783": "anena”asambhavastu sato 'nupapatteḥ',”nātmā śruternityatvācca tābhyaḥ';",
    "GSP33nysu__2u:16784": "ityadhikaraṇatātparyamuktaṃ bhavati /",
    "GSP33nysu__2u:16785": "lakṣmyāvāsa iti /",
    "GSP33nysu__2u:16786": "devyā api pralaye 'vasthānoktyā viyatpa(denopa)dopalakṣitāyāstasyā na jīvavajjananamiti /",
    "GSP33nysu__2u:16787": "viyadādipadopādānena tadabhimānitvadaśāyāmeva brahmādīnāṃ dehādyutpattirna muktāviti sūcitam",
    "GSP33nysu__2u:16788": "tatsūcayati- muktairiti //",
    "GSP33nysu__2u:16789": "muktaiḥ sadā cintyamāno brahmādyaistāratamyagaiḥ // MAnuv_2,3.88cd //",
    "GSP33nysu__2u:16790": "tathāpi sṛṣṭi(pra)layakramasamarthanena sūcitaṃ tāratamyaṃ tu tatrāpi",
    "GSP33nysu__2u:16791": "nāpaitītyāśayenoktam- tāratamyagauriti //",
    "GSP33nysu__2u:16792": "viparyayeṇa tu kramo 'tra iti sṛṣṭikramaviparyayeṇa (pra)laye kramo",
    "GSP33nysu__2u:16793": "'bhihitaḥ /",
    "GSP33nysu__2u:16794": "tatra kaḥ sṛṣṭau krama ityatastaṃ darśayanviyadadhikaraṇatātparyamāha-",
    "GSP33nysu__2u:16795": "prakṛtiriti //",
    "GSP33nysu__2u:16796": "prakṛtiḥ puruṣaḥ kālo vedāśceti catuṣyayam /",
    "GSP33nysu__2u:16797": "nityaṃ svarūpato viṣṇorviśeṣāvāptimātrataḥ /",
    "GSP33nysu__2u:16798": "utpattimāditi proktaṃ lakṣmīstadabhimāninī // MAnuv_2,3.89 //",
    "GSP33nysu__2u:16799": "tato jātaḥ pumān nāma brahmāsyāṃ vāsudevataḥ /",
    "GSP33nysu__2u:16800": "sūtrātmā prāṇanāmā ca devyau prakṛtimāninī // MAnuv_2,3.90 //",
    "GSP33nysu__2u:16801": "tato rūpaṃ mahān nāma brahmaṇo 'haṅkṛtiḥ śivaḥ /",
    "GSP33nysu__2u:16802": "brahmaṇo buddhināmnomā tata indro mano 'bhidhaḥ /",
    "GSP33nysu__2u:16803": "skandaśca tata evānye sarve devāḥ prajajñire // MAnuv_2,3.91 //",
    "GSP33nysu__2u:16804": "tadabhimāninī lakṣmīścaivamityarthaḥ /",
    "GSP33nysu__2u:16805": "tataḥ kaḥ sṛṣṭau krama ityatastaṃ darśayanviyadadhikaraṇatātparyamāha-",
    "GSP33nysu__2u:16806": "prakṛtiriti //",
    "GSP33nysu__2u:16807": "tadabhimāninī lakṣmīścaivamityarthaḥ /",
    "GSP33nysu__2u:16808": "tataḥ tadanantaram /",
    "GSP33nysu__2u:16809": "prāṇanāmā saṅkarṣaṇāt /",
    "GSP33nysu__2u:16810": "devyau sarasvatībhāratyau /",
    "GSP33nysu__2u:16811": "prakṛtimāninī mahattattvarūpāt /",
    "GSP33nysu__2u:16812": "tataḥ ahaṅkārāt /",
    "GSP33nysu__2u:16813": "tata eva indraskandābhyām /",
    "GSP33nysu__2u:16814": "anye tattvābhimāninaḥ /",
    "GSP33nysu__2u:16815": "atropalakṣitānāmapyadhikāśaṅkānirāsāya”tathā prāṇaḥ'ityādinā nirṇayaḥ kariṣyata ityadoṣaḥ",
    "GSP33nysu__2u:16816": "sṛṣṭipralayayoḥ kramavipayaryasamarthanāya tātparyamāha- tatreti //",
    "GSP33nysu__2u:16817": "tatra pūrvatanaḥ śreyān guṇaiḥ sarvaiḥ samastaśaḥ // MAnuv_2,3.92ab //",
    "GSP33nysu__2u:16818": "samastaśaḥ samasteṣu /",
    "GSP33nysu__2u:16819": "“tejo 'taḥ',”tadabhidhyānāt'; ityādestātparyamāha- tebhyaśceti //",
    "GSP33nysu__2u:16820": "tebhyaśca bhagavān viṣṇus ... // MAnuv_2,3.92c //",
    "GSP33nysu__2u:16821": "śreyāniti vartate /",
    "GSP33nysu__2u:16822": "samastaśa iti pañcamyantamatra vā sambaddhayate /",
    "GSP33nysu__2u:16823": "sarvasya janmalayau parameśvarāyattāvityuktam /",
    "GSP33nysu__2u:16824": "“parāttu tacchateḥ'; ityādinā pravṛttiśca /",
    "GSP33nysu__2u:16825": "tattātparyamāha- tadadhīnā iti //",
    "GSP33nysu__2u:16826": "... tadadhīnā ime sadā // MAnuv_2,3.92d //",
    "GSP33nysu__2u:16827": "janmasthitilayājñānaniyatijñānasaṃsṛtiḥ /",
    "GSP33nysu__2u:16828": "mokṣaśca ... // MAnuv_2,3.93a-c //",
    "GSP33nysu__2u:16829": "ime janmādyā mokṣāntā bhāvāḥ /",
    "GSP33nysu__2u:16830": "eteṣāmiti vakṣyamāṇamatrāpi sambaddhayate /",
    "GSP33nysu__2u:16831": "dvandvaikavadbhāve 'pi napuṃsakatvābhāvaśchāndasaḥ /",
    "GSP33nysu__2u:16832": "yuvoranākāviti yathā /",
    "GSP33nysu__2u:16833": "muktau janmābhāve 'pi sthityādau bhagavadadhīnatvamastyevetyāha-",
    "GSP33nysu__2u:16834": "tadadhīnatvamiti //",
    "GSP33nysu__2u:16835": "... tadadhīnatvameteṣāṃ naiva hīyate // MAnuv_2,3.93cd //",
    "GSP33nysu__2u:16836": "muktāvapi ... // MAnuv_2,3.94a //",
    "GSP33nysu__2u:16837": "eteṣāṃ brahmādīnām /",
    "GSP33nysu__2u:16838": "paramaprameyamāha- sa eveti //",
    "GSP33nysu__2u:16839": "... sa evaikaḥ svatantraḥ pūrṇasadguṇaḥ // MAnuv_2,3.94ab //",
    "GSP33nysu__2u:16840": "upasaṃharati- itīti //",
    "GSP33nysu__2u:16841": "iti śrutyupapattibhyāṃ pāde 'smin prabhuṇoditam // MAnuv_2,3.94cd //",
    "GSP33nysu__2u:16842": "// iti śrīmatpūrṇapramatibhagavatpādasukṛteranuvyākhyānasya praguṇajayatīrthākhyayatinā",
    "GSP33nysu__2u:16843": "kṛtāyāṃ ṭīkāyāṃ viṣamadavākyārthavivṛtau dvitīye 'dhyāye",
    "GSP33nysu__2u:16844": "'smingaganacaraṇaḥ paryavasitaḥ //",
    "GSP33nysu__2u:16845": "// iti dvitīyādhyāyasya tṛtīyaḥ pādaḥ //",
    "GSP33nysu__2u:16846": "Adhyaya 2, Pada 4",
    "GSP33nysu__2u:16847": "// atha dvitīyādhyāyasya caturthaḥ pādaḥ //",
    "GSP33nysu__2u:16848": "yadyapi caturthapāde 'pi śrutivacanānāṃ parasparavirodha eva parihriyate /",
    "GSP33nysu__2u:16849": "tathāpyadhyātmaviṣayatvena bhedasiddhiriti prāgeva sūcitam /",
    "GSP33nysu__2u:16850": "prakārāntareṇa pādabhedaṃ darśayitumāha- śrutyartha iti //",
    "GSP33nysu__2u:16851": "śrutyarthaḥ śrutiyuktibhyāṃ viruddha iva dṛśyate /",
    "GSP33nysu__2u:16852": "yatra tannirṇayaṃ devaḥ suviśiṣṭopapattibhiḥ /",
    "GSP33nysu__2u:16853": "karotyanena pādena ... // MAnuv_2,4.1a-e //",
    "GSP33nysu__2u:16854": "yadyapi śrutirityevokte 'pi siddhayatyartha iti /",
    "GSP33nysu__2u:16855": "vākyānāmarthadvāraiva virodhasthiteḥ /",
    "GSP33nysu__2u:16856": "tathāpyarthanirṇayāyaiva pādārambho na prāmāṇyanirṇayāyāto na mīmāṃsātvahaniriti darśayitumartha ityuktam /",
    "GSP33nysu__2u:16857": "yadyapi yuktayaḥ pūrvapāde 'pi santi tathāpyāgamagṛhītavyāptyādimattvenātra prabalā iti viśeṣaḥ",
    "GSP33nysu__2u:16858": "pāramārthike virodhe niṇaryo duṣkara ityata ivetyuktam /",
    "GSP33nysu__2u:16859": "yatra prāṇādiviṣaye /",
    "GSP33nysu__2u:16860": "śrutyartho janmādiḥ /",
    "GSP33nysu__2u:16861": "yuktyupasarjanābhiḥ /",
    "GSP33nysu__2u:16862": "śrutibhirviruddha iva dṛśyate /",
    "GSP33nysu__2u:16863": "tannirṇayamiti yojanā /",
    "GSP33nysu__2u:16864": "yuktisahitaśrutibhiḥ pūrvapakṣite kathaṃ śrutimātreṇa tadviparītārthanirṇaya ityata uktam- suviśiṣyeti //",
    "GSP33nysu__2u:16865": "anena buddhisannihitena /",
    "GSP33nysu__2u:16866": "tathā prāṇā ityādīnāṃ sūtrāṇāṃ bhāṣya evārtho vispaṣṭa ityataḥ pūrvottarapa(kṣīyayu)kṣayuktīḥ saṅgṛhyāha- tatreti //",
    "GSP33nysu__2u:16867": "... tatra spaṣṭārthavacchrutiḥ // MAnuv_2,4.1f //",
    "GSP33nysu__2u:16868": "viśeṣaśrutivairūpyaṃ māhātmyaṃ vyaktasadguṇāḥ /",
    "GSP33nysu__2u:16869": "dṛṣṭāyuktiḥ samānatvaṃ kartṛśaktirvimiśratā // MAnuv_2,4.2 //",
    "GSP33nysu__2u:16870": "yuktayaḥ pūrvapakṣeṣu sunirṇītāsatu tādṛśāḥ /",
    "GSP33nysu__2u:16871": "yuktayo nirṇayasyaiva svayaṃ bhagavatoditāḥ // MAnuv_2,4.3 //",
    "GSP33nysu__2u:16872": "tatra caturthapāde /",
    "GSP33nysu__2u:16873": "tādṛśāḥ tacchabdavācyāḥ /",
    "GSP33nysu__2u:16874": "nirṇayasya siddhāntasya /",
    "GSP33nysu__2u:16875": "tādṛśāścetkathaṃ nirṇayaṃ kuryurityata uktam- sunirṇītāstviti //",
    "GSP33nysu__2u:16876": "tādṛśārthā iti śeṣaḥ /",
    "GSP33nysu__2u:16877": "kuta etadityata uktam- svayamiti //",
    "GSP33nysu__2u:16878": "svayameveti sambandhaḥ /",
    "GSP33nysu__2u:16879": "// iti śrīmatpūrṇapramatibhagavatpādasukṛteranuvyākhyānasya praguṇajayatīrthākhyayatinā",
    "GSP33nysu__2u:16880": "kṛtāyāṃ ṭīkāyāṃ viṣamapadavākyārthavivṛtau dvitīye 'dhyāye",
    "GSP33nysu__2u:16881": "'smiṃścaramacaraṇaḥ paryavasitaḥ //",
    "GSP33nysu__2u:16882": "// iti śrīmannyāyasudhāyāṃ dvitīyādhyāyasya caturthaḥ pādaḥ //"
}