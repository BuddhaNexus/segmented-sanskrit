{
    "GK19ramodtau:0": " PADA MARKERS For a four-pada verse:",
    "GK19ramodtau:1": " For a six-pada verse:",
    "GK19ramodtau:2": " śrīrāmodantam |",
    "GK19ramodtau:3": " atha bālakāṇḍaḥ || RmUD_*1.a ||",
    "GK19ramodtau:4": " śrīpatiṃ praṇipatyāhaṃ $ śrīvatsāṅkitavakṣasam &",
    "GK19ramodtau:5": " śrīrāmodantam ākhyāsye % śrīvālmīkiprakīrtitam // RmUD_1*1.1 //",
    "GK19ramodtau:6": " purā viśravasaḥ putro $ rāvaṇo nāma rākṣasaḥ &",
    "GK19ramodtau:7": " āsīd asyānujau cāstāṃ % kumbhakarṇavibhīṣaṇau // RmUD_2*1.2 //",
    "GK19ramodtau:8": " te tu tīvreṇa tapasā $ pratyakṣīkṛtya vedhasam &",
    "GK19ramodtau:9": " vavrire ca varān iṣṭān % asmād āśritavatsalāt // RmUD_3*1.3 //",
    "GK19ramodtau:10": " rāvaṇo mānuṣād anyair $ avadhyatvaṃ tathānujaḥ &",
    "GK19ramodtau:11": " nirdevatvecchayā nidrāṃ % kumbhakarṇo 'vṛṇīta ca // RmUD_4*1.4 //",
    "GK19ramodtau:12": " vibhīṣaṇo viṣṇubhaktiṃ $ vavre sattvaguṇānvitaḥ &",
    "GK19ramodtau:13": " tebhya etān varān dattvā % tatraivāntardadhe prabhuḥ // RmUD_5*1.5 //",
    "GK19ramodtau:14": " rāvaṇas tu tato gatvā $ raṇe jitvā dhanādhipam &",
    "GK19ramodtau:15": " laṅkāpurīṃ puṣpakaṃ ca % hṛtvā tatrāvasat sukham // RmUD_6*1.6 //",
    "GK19ramodtau:16": " yātudhānās tataḥ sarve $ rasātalanivāsinaḥ &",
    "GK19ramodtau:17": " daśānanaṃ samāśritya % laṅkāyāṃ sukham āvasan // RmUD_7*1.7 //",
    "GK19ramodtau:18": " mandodarīṃ mayasutāṃ $ pariṇīya daśānanaḥ &",
    "GK19ramodtau:19": " tasyām utpādayām āsa % meghanādāhvayaṃ sutam // RmUD_8*1.8 //",
    "GK19ramodtau:20": " rasāṃ rasātalaṃ caiva $ vijitya sa tu rāvaṇaḥ &",
    "GK19ramodtau:21": " lokān ākramayan sarvāñ % jahāra ca vilāsinīḥ // RmUD_9*1.9 //",
    "GK19ramodtau:22": " dūṣayan vaidikaṃ karma $ dvijān ardayati sma saḥ &",
    "GK19ramodtau:23": " ātmajenānvito yuddhe % vāsavaṃ cāpy apīḍayat // RmUD_10*1.10 //",
    "GK19ramodtau:24": " tadīyataruratnāni $ punar ānāyya kiṅkaraiḥ &",
    "GK19ramodtau:25": " sthāpayitvā tu laṅkāyām % avasac ca cirāya saḥ // RmUD_11*1.11 //",
    "GK19ramodtau:26": " tatas tasminn avasare $ vidhātāraṃ divaukasaḥ &",
    "GK19ramodtau:27": " upagamyocire sarvaṃ % rāvaṇasya viceṣṭitam // RmUD_12*1.12 //",
    "GK19ramodtau:28": " tad ākarṇya suraiḥ sākaṃ $ prāpya dugdhodadhes taṭam &",
    "GK19ramodtau:29": " tuṣṭāva ca hṛṣīkeśaṃ % vidhātā vividhaiḥ stavaiḥ // RmUD_13*1.13 //",
    "GK19ramodtau:30": " āvirbhūyātha daityāriḥ $ papraccha ca pitāmaham &",
    "GK19ramodtau:31": " kim artham āgato 'si tvaṃ % sākaṃ devagaṇair iti // RmUD_14*1.14 //",
    "GK19ramodtau:32": " tato daśānanāt pīḍām $ ajas tasmai nyavedayat &",
    "GK19ramodtau:33": " tac chrutvovāca dhātāraṃ % harṣayan viṣṭaraśravāḥ // RmUD_15*1.15 //",
    "GK19ramodtau:34": " alaṃ bhayenātmayone $ gaccha devagaṇaiḥ saha &",
    "GK19ramodtau:35": " ahaṃ dāśarathir bhūtvā % haniṣyāmi daśānanam // RmUD_16*1.16 //",
    "GK19ramodtau:36": " ātmāṃśaiś ca surāḥ sarve $ bhūmau vānararūpiṇaḥ &",
    "GK19ramodtau:37": " jāyeran mama sāhāyyaṃ % kartuṃ rāvaṇanigrahe // RmUD_17*1.17 //",
    "GK19ramodtau:38": " evam uktvā vidhātāraṃ $ tatraivāntardadhe prabhuḥ &",
    "GK19ramodtau:39": " padmayonis tu gīrvāṇaiḥ % samaṃ prāyāt prahṛṣṭadhīḥ // RmUD_18*1.18 //",
    "GK19ramodtau:40": " ajījanat tataḥ śakro $ vālinaṃ nāma vānaram &",
    "GK19ramodtau:41": " sugrīvam api mārtāṇḍo % hanumantaṃ ca mārutaḥ // RmUD_19*1.19 //",
    "GK19ramodtau:42": " puraiva janayām āsa $ jāmbavantaṃ ca padmajaḥ &",
    "GK19ramodtau:43": " evam anye ca vibudhāḥ % kapīn ajanayan bahūn // RmUD_20*1.20 //",
    "GK19ramodtau:44": " tato vānarasaṃghānāṃ $ vālī parivṛḍho 'bhavat &",
    "GK19ramodtau:45": " amībhir akhilaiḥ sākaṃ % kiṣkindhām adhyuvāsa ca // RmUD_21*1.21 //",
    "GK19ramodtau:46": " āsīd daśaratho nāma $ sūryavaṃśe 'tha pārthivaḥ &",
    "GK19ramodtau:47": " bhāryās tisro 'pi labdhvāsau % tāsu lebhe na saṃtatim // RmUD_22*1.22 //",
    "GK19ramodtau:48": " tataḥ sumantravacanād $ ṛṣyaśṛṅgaṃ sa bhūpatiḥ &",
    "GK19ramodtau:49": " ānīya putrakāmeṣṭim % ārebhe sapurohitaḥ // RmUD_23*1.23 //",
    "GK19ramodtau:50": " athāgner utthitaḥ kaś cid $ gṛhītvā pāyasaṃ carum &",
    "GK19ramodtau:51": " etat prāśaya patnīs tvam % ity uktvādān nṛpāya saḥ // RmUD_24*1.24 //",
    "GK19ramodtau:52": " tad gṛhītvā tadaivāsau $ patnīḥ prāśayad utsukaḥ &",
    "GK19ramodtau:53": " tāś ca tatprāśanād eva % nṛpād garbham adhārayan // RmUD_25*1.25 //",
    "GK19ramodtau:54": " pūrṇe kāle 'tha kausalyā $ sajjanāmbhojabhāskaram &",
    "GK19ramodtau:55": " ajījanad rāmacandraṃ % kaikeyī bharataṃ tathā // RmUD_26*1.26 //",
    "GK19ramodtau:56": " tato lakṣmaṇaśatrughnau $ sumitrājījanat sutau &",
    "GK19ramodtau:57": " akārayat pitā teṣāṃ % jātakarmādikaṃ dvijaiḥ // RmUD_27*1.27 //",
    "GK19ramodtau:58": " tato vavṛdhire 'nyonyaṃ $ snigdhāś catvāra eva te &",
    "GK19ramodtau:59": " sakalāsu ca vidyāsu % naipuṇyam abhilebhire // RmUD_28*1.28 //",
    "GK19ramodtau:60": " tataḥ kadā cid āgatya $ viśvāmitro mahāmuniḥ &",
    "GK19ramodtau:61": " yayāce yajñarakṣārthaṃ % rāmaṃ śaktidharopamam // RmUD_29*1.29 //",
    "GK19ramodtau:62": " vasiṣṭhavacanād rāmaṃ $ lakṣmaṇena samanvitam &",
    "GK19ramodtau:63": " kṛcchreṇa nṛpatis tasya % kauśikasya kare dadau // RmUD_30*1.30 //",
    "GK19ramodtau:64": " tau gṛhītvā tato gacchan $ balām atibalāṃ tathā &",
    "GK19ramodtau:65": " astrāṇi ca samagrāṇi % tābhyām upadideśa saḥ // RmUD_31*1.31 //",
    "GK19ramodtau:66": " gacchan sahānujo rāmaḥ $ kauśikena pracoditaḥ &",
    "GK19ramodtau:67": " tāṭakām avadhīd dhīmāṃl % lokapīḍanatatparām // RmUD_32*1.32 //",
    "GK19ramodtau:68": " tataḥ siddhāśramaṃ prāpya $ kauśikaḥ saharāghavaḥ &",
    "GK19ramodtau:69": " adhvaraṃ ca samārebhe % rākṣasāś ca samāgaman // RmUD_33*1.33 //",
    "GK19ramodtau:70": " rāghavas tu tato 'streṇa $ kṣiptvā mārīcam arṇave &",
    "GK19ramodtau:71": " subāhupramukhān hatvā % yajñaṃ cāpālayan muneḥ // RmUD_34*1.34 //",
    "GK19ramodtau:72": " kauśikena tato rāmo $ nīyamānaḥ sahānujaḥ &",
    "GK19ramodtau:73": " ahalyāśāpanirmokṣaṃ % kṛtvā saṃprāpa maithilam // RmUD_35*1.35 //",
    "GK19ramodtau:74": " janakenārcito rāmaḥ $ kauśikena pracoditaḥ &",
    "GK19ramodtau:75": " sītānimittam ānītaṃ % babhañja dhanur aiśvaram // RmUD_36*1.36 //",
    "GK19ramodtau:76": " tato daśarathaṃ dūtair $ ānāyya mithilādhipaḥ &",
    "GK19ramodtau:77": " rāmādibhyas tatsutebhyaḥ % sītādyāḥ kanyakā dadau // RmUD_37*1.37 //",
    "GK19ramodtau:78": " tato guruniyogena $ kṛtodvāhaḥ sahānujaḥ &",
    "GK19ramodtau:79": " rāghavo niryayau tena % janakenoru mānitaḥ // RmUD_38*1.38 //",
    "GK19ramodtau:80": " tad ākarṇya dhanurbhaṅgam $ āyāntaṃ roṣabhīṣaṇam &",
    "GK19ramodtau:81": " vijitya bhārgavaṃ rāmam % ayodhyāṃ prāpa rāghavaḥ // RmUD_39*1.39 //",
    "GK19ramodtau:82": " tataḥ sarvajanānandaṃ $ kurvāṇaś ceṣṭitaiḥ svakaiḥ &",
    "GK19ramodtau:83": " tām adhyuvāsa kākutsthaḥ % sītayā sahitaḥ sukham // RmUD_40*1.40 //",
    "GK19ramodtau:84": " iti śrīrāmodante bālakāṇḍaḥ samāptaḥ || RmUD_*1.c ||",
    "GK19ramodtau:85": " atha ayodhyākāṇḍaḥ || RmUD_*2.a ||",
    "GK19ramodtau:86": " etasminn antare gehaṃ $ mātulasya yudhājitaḥ &",
    "GK19ramodtau:87": " prayayau bharataḥ prītaḥ % śatrughnena samanvitaḥ // RmUD_41*2.1 //",
    "GK19ramodtau:88": " tataḥ prakṛtibhiḥ sākaṃ $ mantrayitvā sa bhūpatiḥ &",
    "GK19ramodtau:89": " abhiṣekāya rāmasya % samārebhe mudānvitaḥ // RmUD_42*2.2 //",
    "GK19ramodtau:90": " kaikeyī tu mahīpālaṃ $ mantharādūṣitāśayā &",
    "GK19ramodtau:91": " varadvayaṃ purā dattaṃ % yayāce satyasaṃgaram // RmUD_43*2.3 //",
    "GK19ramodtau:92": " vanavāsāya rāmasya $ rājyāptyai bharatasya ca &",
    "GK19ramodtau:93": " tasyā varadvayaṃ kṛcchram % anujajñe mahīpatiḥ // RmUD_44*2.4 //",
    "GK19ramodtau:94": " rāmaṃ tadaiva kaikeyī $ vanavāsāya cādiśat &",
    "GK19ramodtau:95": " anujñāpya gurūn sarvān % niryayau ca vanāya saḥ // RmUD_45*2.5 //",
    "GK19ramodtau:96": " dṛṣṭvā taṃ nirgataṃ sītā $ lakṣmaṇaś cānujagmatuḥ &",
    "GK19ramodtau:97": " saṃtyajya svagṛhān sarve % paurāś cānuyayur drutam // RmUD_46*2.6 //",
    "GK19ramodtau:98": " vañcayitvā tu tān paurān $ nidrāṇān niśi rāghavaḥ &",
    "GK19ramodtau:99": " vāhyamānaṃ sumantreṇa % ratham āruhya cāgamat // RmUD_47*2.7 //",
    "GK19ramodtau:100": " śriṅgiberapuraṃ gatvā $ gaṅgākūle 'tha rāghavaḥ &",
    "GK19ramodtau:101": " guhena satkṛtas tatra % niśām ekām uvāsa ca // RmUD_48*2.8 //",
    "GK19ramodtau:102": " sārathiṃ saṃnimantryāsau $ sītālakṣmaṇasaṃyutaḥ &",
    "GK19ramodtau:103": " guhenānītayā nāvā % saṃtatāra ca jāhnavīm // RmUD_49*2.9 //",
    "GK19ramodtau:104": " bharadvājamuniṃ prāpya $ taṃ natvā tena satkṛtaḥ &",
    "GK19ramodtau:105": " rāghavas tasya nirdeśāc % citrakūṭe 'vasat sukham // RmUD_50*2.10 //",
    "GK19ramodtau:106": " ayodhyāṃ tu tato gatvā $ sumantraḥ śokavihvalaḥ &",
    "GK19ramodtau:107": " rājñe nyavedayat sarvaṃ % rāghavasya viceṣṭitam // RmUD_51*2.11 //",
    "GK19ramodtau:108": " tad ākarṇya sumantroktaṃ $ rājā duḥkhavimūḍhadhīḥ &",
    "GK19ramodtau:109": " rāma rāmeti vilapan % dehaṃ tyaktvā divaṃ yayau // RmUD_52*2.12 //",
    "GK19ramodtau:110": " mantriṇas tu vasiṣṭhoktyā $ dehaṃ saṃrakṣya bhūpateḥ &",
    "GK19ramodtau:111": " dūtair ānāyayan kṣipraṃ % bharataṃ mātulālayāt // RmUD_53*2.13 //",
    "GK19ramodtau:112": " bharatas tu mṛtaṃ śrutvā $ pitaraṃ kaikayīgirā &",
    "GK19ramodtau:113": " saṃskārādi cakārāsya % yathāvidhi sahānujaḥ // RmUD_54*2.14 //",
    "GK19ramodtau:114": " amātyaiś codyamāno 'pi $ rajyāya bharatas tadā &",
    "GK19ramodtau:115": " vanāyaiva yayau rāmam % ānetuṃ nāgaraiḥ saha // RmUD_55*2.15 //",
    "GK19ramodtau:116": " sa gatvā citrakūṭasthaṃ $ rāmaṃ cīrajaṭādharam &",
    "GK19ramodtau:117": " yayāce rakṣituṃ rājyaṃ % vasiṣṭhādyair dvijaiḥ saha // RmUD_56*2.16 //",
    "GK19ramodtau:118": " caturdaśa samā nītvā $ punar aiṣyāmy ahaṃ purīm &",
    "GK19ramodtau:119": " ity uktvā pāduke dattvā % taṃ rāmaḥ pratyayāpayat // RmUD_57*2.17 //",
    "GK19ramodtau:120": " gṛhītvā pāduke tasmād $ bharato dīnamānasaḥ &",
    "GK19ramodtau:121": " nandigrāme sthitas tābhyāṃ % rarakṣa ca vasuṃdharām // RmUD_58*2.18 //",
    "GK19ramodtau:122": " rāghavas tu gires tasmād $ gatvātriṃ samavandata &",
    "GK19ramodtau:123": " tatpatnī tu tadā sītāṃ % bhūṣaṇaiḥ svair abhūṣayat // RmUD_59*2.19 //",
    "GK19ramodtau:124": " uṣitvā tu niśām ekām $ āśrame tasya rāghavaḥ &",
    "GK19ramodtau:125": " viveśa daṇḍakāraṇyaṃ % sītālakṣmaṇasaṃyutaḥ // RmUD_60*2.20 //",
    "GK19ramodtau:126": " iti śrīrāmodante ayodhyākāṇḍaḥ samāptaḥ || RmUD_*2.c ||",
    "GK19ramodtau:127": " atha āraṇyakāṇḍaḥ || RmUD_*3.a ||",
    "GK19ramodtau:128": " vrajan vanena kākutstho $ virādhaṃ vidhicoditam &",
    "GK19ramodtau:129": " sadārānujam ātmānaṃ % harantam avadhīt tadā // RmUD_61*3.1 //",
    "GK19ramodtau:130": " śarabhaṅgāśramam prāpya $ svargatiṃ tasya vīkṣya saḥ &",
    "GK19ramodtau:131": " pratijajñe rākṣasānāṃ % vadhaṃ munibhir arthitaḥ // RmUD_62*3.2 //",
    "GK19ramodtau:132": " tasmād gatvā sutīkṣṇaṃ ca $ praṇamyānena pūjitaḥ &",
    "GK19ramodtau:133": " agastyasyāśramaṃ prāpya % taṃ nanāma raghūttamaḥ // RmUD_63*3.3 //",
    "GK19ramodtau:134": " rāmāya vaiṣṇavaṃ cāpam $ aindraṃ tūṇīyugaṃ tathā &",
    "GK19ramodtau:135": " brāhmaṃ cāstraṃ ca khaḍgaṃ ca % pradadau kumbhasaṃbhavaḥ // RmUD_64*3.4 //",
    "GK19ramodtau:136": " tataḥ sa gacchan kākutsthaḥ $ samāgamya jaṭāyuṣam &",
    "GK19ramodtau:137": " vaidehyāḥ pālanāyainaṃ % śraddadhe pitṛvallabham // RmUD_65*3.5 //",
    "GK19ramodtau:138": " tataḥ pañcavaṭīṃ prāpya $ tatra lakṣmaṇanirmitām &",
    "GK19ramodtau:139": " parṇaśālām adhyuvāsa % sītayā sahitaḥ sukham // RmUD_66*3.6 //",
    "GK19ramodtau:140": " tatrābhyetyaikadā rāmaṃ $ vavre śūrpaṇakhābhikā &",
    "GK19ramodtau:141": " tannirastā lakṣmaṇaṃ ca % vavre so'; pi nirākarot // RmUD_67*3.7 //",
    "GK19ramodtau:142": " rāmam eva tato vavre $ kāmārtā kāmasaṃnibham &",
    "GK19ramodtau:143": " punaś ca dhikkṛtā tena % sītām abhyadravad ruṣā // RmUD_68*3.8 //",
    "GK19ramodtau:144": " lakṣmaṇena tadā roṣāt $ kṛttaśravaṇanāsikā &",
    "GK19ramodtau:145": " sā tu gatvā janasthānaṃ % kharāyaitan nyavedayat // RmUD_69*3.9 //",
    "GK19ramodtau:146": " tad ākarṇya kharaḥ kruddho $ rāghavaṃ hantum āyayau &",
    "GK19ramodtau:147": " dūṣaṇatriśiromukhyair % yātudhānaiḥ samanvitaḥ // RmUD_70*3.10 //",
    "GK19ramodtau:148": " tat kṣaṇaṃ lakṣmaṇe sītāṃ $ nidhāya raghunandanaḥ &",
    "GK19ramodtau:149": " kharaṃ sahānugaṃ saṃkhye % jaghānālaghuvikramaḥ // RmUD_71*3.11 //",
    "GK19ramodtau:150": " tataḥ śūrpaṇakhā gatvā $ laṅkāṃ śokasamanvitā &",
    "GK19ramodtau:151": " nyavedayad rāvaṇāya % vṛttāntaṃ sarvam āditaḥ // RmUD_72*3.12 //",
    "GK19ramodtau:152": " tac chrutvā rāvaṇaḥ sītāṃ $ hartuṃ kṛtamatis tadā &",
    "GK19ramodtau:153": " mārīcasyāśramaṃ prāpya % sāhāyye tam acodayat // RmUD_73*3.13 //",
    "GK19ramodtau:154": " so 'pi svarṇamṛgo bhūtvā $ sītāyāḥ pramukhe 'carat &",
    "GK19ramodtau:155": " sā tu taṃ mṛgam āhartuṃ % bhartāraṃ samayācata // RmUD_74*3.14 //",
    "GK19ramodtau:156": " niyujya lakṣmaṇaṃ sītāṃ $ rakṣituṃ raghunandanaḥ &",
    "GK19ramodtau:157": " anvagacchan mṛgaṃ tūrṇaṃ % dravantaṃ kānanāntare // RmUD_75*3.15 //",
    "GK19ramodtau:158": " vivyādha ca mṛgaṃ rāmaḥ $ sa nijaṃ rūpam āsthitaḥ &",
    "GK19ramodtau:159": " hā sīte lakṣmaṇety evaṃ % rudan prāṇān samatyajat // RmUD_76*3.16 //",
    "GK19ramodtau:160": " etad ākarṇya vaidehyā $ lakṣmaṇaś codito bhṛśam &",
    "GK19ramodtau:161": " tadrakṣāṃ devatāḥ prārthya % prayayau rāghavāntikam // RmUD_77*3.17 //",
    "GK19ramodtau:162": " tad antare samāsādya $ rāvaṇo yatirūpadhṛt &",
    "GK19ramodtau:163": " sītāṃ gṛhītvā prayayau % gaganena mudānvitaḥ // RmUD_78*3.18 //",
    "GK19ramodtau:164": " tato jaṭāyur ālokya $ nīyamānāṃ tu jānakīm &",
    "GK19ramodtau:165": " prāharad rāvaṇaṃ prāpya % tuṇḍapakṣanakhair bhṛśam // RmUD_79*3.19 //",
    "GK19ramodtau:166": " chittvainam candrahāsena $ pātayitvā ca bhūtale &",
    "GK19ramodtau:167": " gṛhītvā rāvaṇaḥ sītāṃ % prāviśan nijamandiram // RmUD_80*3.20 //",
    "GK19ramodtau:168": " aśokavanikāmadhye $ saṃsthāpya janakātmajām &",
    "GK19ramodtau:169": " rāvaṇo rakṣituṃ caināṃ % niyuyoja niśācarīḥ // RmUD_81*3.21 //",
    "GK19ramodtau:170": " hatvā rāmas tu mārīcam $ āgacchann anujeritām &",
    "GK19ramodtau:171": " vārttām ākarṇya duḥkhārtaḥ % parṇaśālām upāgamat // RmUD_82*3.22 //",
    "GK19ramodtau:172": " adṛṣṭvā tatra vaidehīṃ $ vicinvāno vanāntare &",
    "GK19ramodtau:173": " sahānujo gṛdhrarājaṃ % chinnapakṣaṃ dadarśa saḥ // RmUD_83*3.23 //",
    "GK19ramodtau:174": " tenoktāṃ jānakīvārttāṃ $ śrutvā paścān mṛtaṃ ca tam &",
    "GK19ramodtau:175": " dagdhvā sahānujo rāmaś % cakre tasyodakakriyām // RmUD_84*3.24 //",
    "GK19ramodtau:176": " ātmano 'bhibhavaṃ paścāt $ kurvatīṃ pathi lakṣmaṇaḥ &",
    "GK19ramodtau:177": " ayomukhīṃ cakārāśu % kṛttaśravaṇanāsikām // RmUD_85*3.25 //",
    "GK19ramodtau:178": " gṛhītau tau kabandhena $ bhujau tasya nyakṛntatām &",
    "GK19ramodtau:179": " tatas tu yācitau tena % taddehaṃ dehatuś ca tau // RmUD_86*3.26 //",
    "GK19ramodtau:180": " sa tu divyākṛtir bhūtvā $ rāmaṃ sītopalabdhaye &",
    "GK19ramodtau:181": " sugrīvam ṛṣyamūkasthaṃ % yāhīty uktvā divaṃ yayau // RmUD_87*3.27 //",
    "GK19ramodtau:182": " tataḥ prīto raghuśreṣṭhaḥ $ śabaryāśramam abhyayāt &",
    "GK19ramodtau:183": " tayābhipūjitaḥ paścāt % pampāṃ prāpa salakṣmaṇaḥ // RmUD_88*3.28 //",
    "GK19ramodtau:184": " iti śrīrāmodante āraṇyakāṇḍaḥ samāptaḥ || RmUD_*3.c ||",
    "GK19ramodtau:185": " atha kiṣkindhākāṇḍaḥ || RmUD_*4.a ||",
    "GK19ramodtau:186": " hanūmān atha sugrīva- $ nirdiṣṭo rāmalakṣmaṇau &",
    "GK19ramodtau:187": " prāpya jñātvā tu vṛttāntaṃ % tena tau samayojayat // RmUD_89*4.1 //",
    "GK19ramodtau:188": " tato rāmasya vṛttāntaṃ $ sugrīvāya nivedya saḥ &",
    "GK19ramodtau:189": " sakhyaṃ ca kārayām āsa % tayoḥ pāvakasaṃnidhau // RmUD_90*4.2 //",
    "GK19ramodtau:190": " pratijajñe tadā rāmo $ haniṣyāmīti vālinam &",
    "GK19ramodtau:191": " darśayiṣyāmi vaidehīm % ity anyena ca saṃśrutam // RmUD_91*4.3 //",
    "GK19ramodtau:192": " sugrīveṇātha rāmāya $ bhrātṛvairasya kāraṇam &",
    "GK19ramodtau:193": " niveditam aśeṣaṃ ca % balādhikyaṃ ca tasya tat // RmUD_92*4.4 //",
    "GK19ramodtau:194": " tat kṣaṇaṃ dundubheḥ kāyaṃ $ sugrīveṇa pradarśitam &",
    "GK19ramodtau:195": " sudūraṃ preṣayām āsa % pādāṅguṣṭhena rāghavaḥ // RmUD_93*4.5 //",
    "GK19ramodtau:196": " punaś ca darśitāṃs tena $ sālān sapta raghūttamaḥ &",
    "GK19ramodtau:197": " bāṇenaikena ciccheda % sārdhaṃ tasyānuśaṅkayā // RmUD_94*4.6 //",
    "GK19ramodtau:198": " kiṣkindhāṃ prāpya sugrīvas $ tato rāmasamanvitaḥ &",
    "GK19ramodtau:199": " jagarjātīva saṃhṛṣṭaḥ % kopayan vānarādhipam // RmUD_95*4.7 //",
    "GK19ramodtau:200": " vālī niṣkramya sugrīvaṃ $ samare 'pīḍayad bhṛśam &",
    "GK19ramodtau:201": " so 'pi saṃbhagnasarvāṅgaḥ % prādravad rāghavāntikam // RmUD_96*4.8 //",
    "GK19ramodtau:202": " kṛtacihnas tu rāmeṇa $ punar eva sa vālinam &",
    "GK19ramodtau:203": " raṇāyāhvayata kṣipraṃ % tasthau rāmas tirohitaḥ // RmUD_97*4.9 //",
    "GK19ramodtau:204": " hemamālī tato vālī $ tārayābhihitaṃ hitam &",
    "GK19ramodtau:205": " nirasya kupito bhrātrā % raṇaṃ cakre sudāruṇam // RmUD_98*4.10 //",
    "GK19ramodtau:206": " bāṇena vālinaṃ rāmo $ viddhvā bhūmau nyapātayat &",
    "GK19ramodtau:207": " so 'pi rāma iti jñātvā % tyaktvā dehaṃ divaṃ yayau // RmUD_99*4.11 //",
    "GK19ramodtau:208": " paścāt tapantaṃ sugrīvaṃ $ samāśvāsya raghūttamaḥ &",
    "GK19ramodtau:209": " vānarāṇām adhipatiṃ % cakārāśritavatsalaḥ // RmUD_100*4.12 //",
    "GK19ramodtau:210": " tato mālyavataḥ pṛṣṭhe $ rāmo lakṣmaṇasaṃyutaḥ &",
    "GK19ramodtau:211": " uvāsa caturo māsān % sītāvirahaduḥkhitaḥ // RmUD_101*4.13 //",
    "GK19ramodtau:212": " atha rāmasya nirdeśāl $ lakṣmaṇo vānarādhipam &",
    "GK19ramodtau:213": " ānayat plavagaiḥ sārdhaṃ % hanūmatpramukhair girim // RmUD_102*4.14 //",
    "GK19ramodtau:214": " sugrīvo rāghavaṃ dṛṣṭvā $ vacanāt tasya vānarān &",
    "GK19ramodtau:215": " nyayuṅkta sītām anveṣṭum % āśāsu catasṛṣv api // RmUD_103*4.15 //",
    "GK19ramodtau:216": " tato hanumataḥ pāṇau $ dadau rāmo 'ṅgulīyakam &",
    "GK19ramodtau:217": " viśvāsāya tu vaidehyās % tad gṛhītvā sa niryayau // RmUD_104*4.16 //",
    "GK19ramodtau:218": " tato hanūmatpramukhā $ vānarā dakṣiṇāṃ diśam &",
    "GK19ramodtau:219": " gatvā sītāṃ vicinvantaḥ % parvataṃ vindhyam āpnuvan // RmUD_105*4.17 //",
    "GK19ramodtau:220": " samayātikramāt tatra $ cakruḥ prāyopaveśanam &",
    "GK19ramodtau:221": " te 'tra sampātinā proktāṃ % sītāvārttāṃ ca śuśruvuḥ // RmUD_106*4.18 //",
    "GK19ramodtau:222": " tataḥ prāpur udanvantam $ aṅgadādyāḥ plavaṅgamāḥ &",
    "GK19ramodtau:223": " taṃ vilaṅghayituṃ teṣāṃ % na kaś cid abhavat kṣamaḥ // RmUD_107*4.19 //",
    "GK19ramodtau:224": " svaprabhāvapraśaṃsābhis $ tadā jāmbavaduktibhiḥ &",
    "GK19ramodtau:225": " saṃvardhito mahendrādrim % ārurohānilātmajaḥ // RmUD_108*4.20 //",
    "GK19ramodtau:226": " iti śrīrāmodante kiṣkindhākāṇḍaḥ samāptaḥ || RmUD_*4.c ||",
    "GK19ramodtau:227": " atha sundarakāṇḍaḥ || RmUD_*5.a ||",
    "GK19ramodtau:228": " abhivandyātha sakalān $ amarān pavanātmajaḥ &",
    "GK19ramodtau:229": " pupluve ca gires tasmād % vilaṅghayitum arṇavam // RmUD_109*5.1 //",
    "GK19ramodtau:230": " sa samullaṅghya mainākaṃ $ surasām abhivandya ca &",
    "GK19ramodtau:231": " nihatya siṃhikāṃ nītyā % pāraṃ prāpa mahodadheḥ // RmUD_110*5.2 //",
    "GK19ramodtau:232": " laṅkādhidevatāṃ jitvā $ tāṃ praviśyānilātmajaḥ &",
    "GK19ramodtau:233": " sītāṃ vicinvann adrākṣīn % nidrāṇaṃ niśi rāvaṇaṃ // RmUD_111*5.3 //",
    "GK19ramodtau:234": " apaśyaṃs tatra vaidehīṃ $ vicinvānas tatas tataḥ &",
    "GK19ramodtau:235": " aśokavanikāṃ gatvā % kāṃ cid ārtāṃ dadarśa saḥ // RmUD_112*5.4 //",
    "GK19ramodtau:236": " pādapaṃ kaṃ cid āruhya $ tatpalāśaiḥ susaṃvṛtaḥ &",
    "GK19ramodtau:237": " āste sma mārutis tatra % sīteyam iti tarkayan // RmUD_113*5.5 //",
    "GK19ramodtau:238": " rāvaṇas tu tadābhyetya $ maithilīṃ madanārditaḥ &",
    "GK19ramodtau:239": " bhāryā bhava mamety evaṃ % bahudhā samayācata // RmUD_114*5.6 //",
    "GK19ramodtau:240": " ahaṃ tvadvaśagā na syām $ ity eṣā taṃ nirākarot &",
    "GK19ramodtau:241": " kāmamanyuparītātmā % rāvaṇo 'pi tadā yayau // RmUD_115*5.7 //",
    "GK19ramodtau:242": " nirgate rāvaṇe sītāṃ $ pralapantīṃ sa mārutiḥ &",
    "GK19ramodtau:243": " uktvā rāmasya vṛttāntaṃ % pradadau cāṅgulīyakam // RmUD_116*5.8 //",
    "GK19ramodtau:244": " tat samādāya vaidehī $ vilapya ca bhṛśaṃ punaḥ &",
    "GK19ramodtau:245": " cūḍāmaṇiṃ dadau tasya % kare jagrāha so 'pi tam // RmUD_117*5.9 //",
    "GK19ramodtau:246": " mā viṣādaṃ kṛthā devi $ rāghavo rāvaṇaṃ raṇe &",
    "GK19ramodtau:247": " hatvā tvāṃ neṣyatīty enām % āśvāsya sa viniryayau // RmUD_118*5.10 //",
    "GK19ramodtau:248": " nītimān so 'pi saṃcintya $ babhañjopavanaṃ ca tat &",
    "GK19ramodtau:249": " akṣādīni ca rakṣāṃsi % bahūni samare 'vadhīt // RmUD_119*5.11 //",
    "GK19ramodtau:250": " tataḥ śakrajitā yuddhe $ baddhaḥ pavananandanaḥ &",
    "GK19ramodtau:251": " pratāpaṃ raghunāthasya % rāvaṇāya nyavedayat // RmUD_120*5.12 //",
    "GK19ramodtau:252": " rakṣodīpitalāṅgūlaḥ $ sa tu laṅkām aśeṣataḥ &",
    "GK19ramodtau:253": " dagdhvā sāgaram uttīrya % vānarān samupāgamat // RmUD_121*5.13 //",
    "GK19ramodtau:254": " sa gatvā vānaraiḥ sākaṃ $ rāghavāyātmanā kṛtam &",
    "GK19ramodtau:255": " nivedayitvā sakalaṃ % dadau cūḍāmaṇiṃ ca tam // RmUD_122*5.14 //",
    "GK19ramodtau:256": " iti śrīrāmodante sundarakāṇḍaḥ samāptaḥ || RmUD_*5.c ||",
    "GK19ramodtau:257": " atha yuddhakāṇḍaḥ || RmUD_*6.a ||",
    "GK19ramodtau:258": " athāsaṃkhyaiḥ kapigaṇaiḥ $ sugrīvapramukhaiḥ saha &",
    "GK19ramodtau:259": " niryayau rāghavas tūrṇaṃ % tīraṃ prāpa mahodadheḥ // RmUD_123*6.1 //",
    "GK19ramodtau:260": " tadā vibhīṣaṇo bhrātrā $ tyakto rāmam upāgamat &",
    "GK19ramodtau:261": " laṅkādhipatye 'bhyaṣiñcad % enaṃ ramo 'rimardanaḥ // RmUD_124*6.2 //",
    "GK19ramodtau:262": " dattamārgaḥ samudreṇa $ tatra setuṃ nalena saḥ &",
    "GK19ramodtau:263": " kārayitvā tena gatvā % suvelaṃ prāpa parvatam // RmUD_125*6.3 //",
    "GK19ramodtau:264": " tato rāghavanirdiṣṭā $ nīlamukhyāḥ plavaṅgamāḥ &",
    "GK19ramodtau:265": " rurudhuḥ sarvato laṅkāṃ % vṛkṣapāṣāṇapāṇayaḥ // RmUD_126*6.4 //",
    "GK19ramodtau:266": " rāvaṇasya niyogena $ nirgatān yudhi rākṣasān &",
    "GK19ramodtau:267": " prahastapramukhān hatvā % nedus te siṃhavikramāḥ // RmUD_127*6.5 //",
    "GK19ramodtau:268": " sugrīvaś ca hanūmāṃś ca $ tathā rāghavalakṣmaṇau &",
    "GK19ramodtau:269": " rākṣasān subahūn yuddhe % jaghnur bhīmaparākramāḥ // RmUD_128*6.6 //",
    "GK19ramodtau:270": " rāvaṇis tu tadābhyetya $ samare rāmalakṣmaṇau &",
    "GK19ramodtau:271": " nanāha nāgapāśena % nāgāris tau vyamocayat // RmUD_129*6.7 //",
    "GK19ramodtau:272": " rāvaṇo 'pi tato yuddhe $ rāghaveṇa parājitaḥ &",
    "GK19ramodtau:273": " kumbhakarṇaṃ prabodhyāśu % rāmaṃ hantuṃ nyayuṅkta ca // RmUD_130*6.8 //",
    "GK19ramodtau:274": " rakṣobhiḥ saha niryāya $ bhakṣayantaṃ plavaṅgamān &",
    "GK19ramodtau:275": " sahānugaṃ kumbhakarṇaṃ % jaghānāśu sa rāghavaḥ // RmUD_131 //",
    "GK19ramodtau:276": " indrajit punar apy ājau $ sānujaṃ ca raghūttamam &",
    "GK19ramodtau:277": " amohayad vānarāṃś ca % brahmāstreṇāstrakovidaḥ // RmUD_132 //",
    "GK19ramodtau:278": " tadaiva gatvā hanumān $ ānīyauṣadhiparvatam &",
    "GK19ramodtau:279": " tān sarvān bodhayitvāśu % tatsthāne 'sthāpayac ca tam // RmUD_133 //",
    "GK19ramodtau:280": " tato nikumbhilāṃ gatvā $ saumitriḥ savibhīṣaṇaḥ &",
    "GK19ramodtau:281": " niṣiddhyendrajito homaṃ % saṃyuge taṃ jaghāna ca // RmUD_134 //",
    "GK19ramodtau:282": " tac chrutvā rāvaṇaḥ kruddho $ niryāya śaravṛṣṭibhiḥ &",
    "GK19ramodtau:283": " plavaṅgamān pīḍayitvā % rāmeṇa yuyudhe bhṛśaṃ // RmUD_135 //",
    "GK19ramodtau:284": " rāmo 'pi suciraṃ tena $ kṛtvā yuddhaṃ sudāruṇaṃ &",
    "GK19ramodtau:285": " brahmāstreṇa jaghānainaṃ % brahmadattavaraṃ ripum // RmUD_136 //",
    "GK19ramodtau:286": " tadā śakrādayo devā $ hṛṣṭā rāvaṇanigrahāt &",
    "GK19ramodtau:287": " raghūttamasyottamāṅge % puṣpavṛṣṭim akurvata // RmUD_137 //",
    "GK19ramodtau:288": " rākṣasānām adhipatiṃ $ kṛtvā rāmo vibhīṣaṇam &",
    "GK19ramodtau:289": " agnipraveśasaṃśuddhāṃ % parijagrāha maithilīm // RmUD_138 //",
    "GK19ramodtau:290": " purandaravareṇāśu $ jīvayitvā plavaṅgamān &",
    "GK19ramodtau:291": " atoṣayad raghuśreṣṭho % vividhair dhanasaṃcayaiḥ // RmUD_139 //",
    "GK19ramodtau:292": " tataḥ puṣpakam āruhya $ sasītaḥ sahalakṣmaṇaḥ &",
    "GK19ramodtau:293": " niryayau vānaraiḥ sākaṃ % rāmo rakṣo'dhipena ca // RmUD_140 //",
    "GK19ramodtau:294": " ayodhyāṃ praty asau gacchan $ preṣayitvānilātmajam &",
    "GK19ramodtau:295": " bharatasya mataṃ jñātvā % nandigrāmam upāgamat // RmUD_141 //",
    "GK19ramodtau:296": " bhrātṛbhiḥ saha saṃgamya $ veṣaṃ saṃtyajya tāpasaṃ &",
    "GK19ramodtau:297": " ayodhyāṃ prāviśad rāmaḥ % prītair bandhujanaiḥ saha // RmUD_142 //",
    "GK19ramodtau:298": " vasiṣṭho 'tha dvijaiḥ sākaṃ $ mantrisāmantasaṃnidhau &",
    "GK19ramodtau:299": " sītayā sahitaṃ rāmam % abhyaṣiñcad yathāvidhi // RmUD_143 //",
    "GK19ramodtau:300": " āhlādayañ jagat sarvaṃ $ paurṇamāsyāṃ śaśī yathā &",
    "GK19ramodtau:301": " ayodhyām avasad rāmaḥ % sītayā sahitaś ciram // RmUD_144 //",
    "GK19ramodtau:302": " tato vānarasaṃghāṃś ca $ bhakṣayantaṃ niśācaram &",
    "GK19ramodtau:303": " aindreṇāstreṇa rāmo 'pi % nijaghāna raṇe bhṛśam // RmUD_*6.9 //",
    "GK19ramodtau:304": " tato rāvaṇasaṃdiṣṭau $ devāntakanarāntakau &",
    "GK19ramodtau:305": " hanūmadaṅgadābhyāṃ tu % nihatau raṇamūrdhani // RmUD_*6.10 //",
    "GK19ramodtau:306": " athātikāyam āyāntaṃ $ ratham āruhya vāhinīm &",
    "GK19ramodtau:307": " ardayantaṃ mahākāyaṃ % lakṣmaṇaś cāvadhīc charaiḥ // RmUD_*6.11 //",
    "GK19ramodtau:308": " tato rāvaṇasaṃdiṣṭaḥ $ śakrajid rāghavau raṇe &",
    "GK19ramodtau:309": " brahmāstreṇa ca tau baddhvā % vānarāṃś cāvadhīc charaiḥ // RmUD_*6.12",
    "GK19ramodtau:310": " atha jāmbavato vākyād $ gatvā cauṣadhiparvatam &",
    "GK19ramodtau:311": " mārutiś cauṣadhīs tatrā- % dṛṣṭvā kopaṃ cakāra saḥ // RmUD_*6.13 //",
    "GK19ramodtau:312": " bhūdharaṃ taṃ samutpaṭya $ gṛhītvā punar āgataḥ &",
    "GK19ramodtau:313": " tāsāṃ gandhena vai sarvān % rāghavādīn ajīvayat // RmUD_*6.14 //",
    "GK19ramodtau:314": " rāvaṇaḥ kapibhir dagdhāṃ $ purīṃ vīkṣya ruṣānvitaḥ &",
    "GK19ramodtau:315": " nyayuṅkta kumbhakarṇasya % putrau hantuṃ ca rāghavau // RmUD_*6.15 //",
    "GK19ramodtau:316": " athārdayantau tat sainyaṃ $ vīkṣya tau balaśālinau &",
    "GK19ramodtau:317": " kumbhaṃ rāmo 'vadhīd bāṇair % nikumbhaṃ cātmajo raveḥ // RmUD_*6.16",
    "GK19ramodtau:318": " tataḥ kharātmajaṃ tena $ rāvaṇena pracoditam &",
    "GK19ramodtau:319": " pīḍayantaṃ kapīn bāṇair % jaghānāstreṇa rāghavaḥ // RmUD_*6.17 //",
    "GK19ramodtau:320": " tataḥ saṃtaptahṛdayo $ rāvaṇo yuddhadurmadam &",
    "GK19ramodtau:321": " pracodayām āsa sutam % yuddhe hantuṃ sa rāghavau // RmUD_*6.18 //",
    "GK19ramodtau:322": " nagarān niryayau tūrṇam $ indrajit samitiñjayaḥ &",
    "GK19ramodtau:323": " māyāsītāṃ vinikṣipya % sarveṣāṃ mohanāya vai // RmUD_*6.19 //",
    "GK19ramodtau:324": " vānareṣv api paśyatsu $ hanūmatpramukheṣu ca &",
    "GK19ramodtau:325": " jaghāna sītāṃ khaḍgena % śitena samitiñjayaḥ // RmUD_*6.20 //",
    "GK19ramodtau:326": " yuddhaṃ tyaktvā tataḥ sarvair $ vānaraiḥ sa parīvṛtaḥ &",
    "GK19ramodtau:327": " duḥkhito hanumāṃs tatra % yatra ramo 'vrajal laghu // RmUD_*6.21 //",
    "GK19ramodtau:328": " upagamyābravīd rāmaṃ $ hanūmān nikhilaṃ tadā &",
    "GK19ramodtau:329": " śrutvā vṛttāntam akhilaṃ % rāmo moham avāpa saḥ // RmUD_*6.22 //",
    "GK19ramodtau:330": " vibhīṣaṇo 'tha saṃprāpya $ dṛṣṭvā rāmaṃ ca mūrchitam &",
    "GK19ramodtau:331": " viṣaṇṇān vānarān vācā % sāntvayann idam abravīt // RmUD_*6.23 //",
    "GK19ramodtau:332": " mithyā viṣādaṃ saṃtyajya $ jagannāyaka he prabho &",
    "GK19ramodtau:333": " śṛṇu me 'bhihitaṃ vākyaṃ % jñātvā rāvaṇimānasam // RmUD_*6.24 //",
    "GK19ramodtau:334": " durātmanā kṛtā māyā $ rākṣasendrasutena vai &",
    "GK19ramodtau:335": " nikumbhilāyāṃ homaṃ tu % kṛtaṃ tenādhunā kila // RmUD_*6.25 //",
    "GK19ramodtau:336": " lakṣmaṇaṃ preṣayādyaiva $ mayā saha samantriṇā &",
    "GK19ramodtau:337": " kṛte home tatra ripur % ajeyo bhavati dhruvam // RmUD_*6.26 //",
    "GK19ramodtau:338": " uvāca rāmaḥ saumitriṃ $ rākṣasendrasutaṃ jahi &",
    "GK19ramodtau:339": " gaccheti śīghraṃ suhṛdā % rāvaṇasyānujena saḥ // RmUD_*6.27 //",
    "GK19ramodtau:340": " lakṣmaṇas tu tadā rāmam $ āmantrya savibhīṣaṇaḥ &",
    "GK19ramodtau:341": " nikumbhilāṃ prāpa tūrṇam % indrajid yatra vartate // RmUD_*6.28 //",
    "GK19ramodtau:342": " adarśayad bhrātṛputraṃ $ dharmātmā sa vibhīṣaṇaḥ &",
    "GK19ramodtau:343": " lakṣmaṇo bhedayām āsa % rākṣasāñ śarasaṃcayaiḥ // RmUD_*6.29 //",
    "GK19ramodtau:344": " kṛtvā ciraṃ tatra yuddham $ aindreṇāstreṇa vai ruṣā &",
    "GK19ramodtau:345": " śiraś ciccheda saumitrir % daśānanasutasya hi // RmUD_*6.30 //",
    "GK19ramodtau:346": " sa sutasya vadhaṃ śrutvā $ rāvaṇaḥ sokakarśitaḥ &",
    "GK19ramodtau:347": " naṣṭadhairyo vihvalāṅgo % vilalāpākulendriyaḥ // RmUD_*6.31 //",
    "GK19ramodtau:348": " nirarthakaṃ tu majjanma $ jalpitaṃ ca nirarthakam &",
    "GK19ramodtau:349": " yenāham adya paśyāmi % hatam indrajitaṃ raṇe // RmUD_*6.32 //",
    "GK19ramodtau:350": " kva gato 'si hataḥ śūra $ mānuṣeṇa padātinā &",
    "GK19ramodtau:351": " rājyād bhraṣṭena dīnena % tyaktvā māṃ putra jīvitam // RmUD_*6.33 //",
    "GK19ramodtau:352": " indraṃ jitvā tu taṃ baddhvā $ laṅkām ānīya vai balāt &",
    "GK19ramodtau:353": " akaros tvaṃ pratāpena % kārāgṛhanivāsinam // RmUD_*6.34 //",
    "GK19ramodtau:354": " mocayām āsa brahmā tvāṃ $ sāntvayitvāmarādhipam &",
    "GK19ramodtau:355": " tādṛk tvaṃ kutra māṃ tyaktvā % gato 'dya sudurāsadaḥ // RmUD_*6.35 //",
    "GK19ramodtau:356": " kiṃ kariṣyāmy aham putra $ kva gacchāmi vadādhunā &",
    "GK19ramodtau:357": " naya māṃ yatra gantāsi % tatra te na vilambanam // RmUD_*6.36 //",
    "GK19ramodtau:358": " lokeṣu tvatsamo nāsti $ tādṛśasya pitāsmy aham &",
    "GK19ramodtau:359": " ityāśayā sthitaṃ putra % garvitena mayātra hi // RmUD_*6.37 //",
    "GK19ramodtau:360": " dhūmrākṣo vajradaṃṣṭraś ca $ kumbhakarṇaḥ pratāpavān &",
    "GK19ramodtau:361": " rākṣasā nihatāḥ sarve % prahastapramukhā api // RmUD_*6.38 //",
    "GK19ramodtau:362": " anādṛtya tu tān sarvān $ rākṣasān prahṛtān api &",
    "GK19ramodtau:363": " avaṣṭabhya balaṃ putra % sukhenāvasthitaṃ tava // RmUD_*6.39 //",
    "GK19ramodtau:364": " ity evaṃ bahudhā tatra $ vilapya sa tu rāvaṇaḥ &",
    "GK19ramodtau:365": " antarniyamya duḥkhāni % kopaṃ cakre sudāruṇam // RmUD_*6.40 //",
    "GK19ramodtau:366": " rathaṃ sūta mamāgre tvaṃ $ kṣipraṃ kuru jayaiṣiṇaḥ &",
    "GK19ramodtau:367": " rāmaṃ salakṣmaṇaṃ hantuṃ % nirgamiṣyāmy ahaṃ gṛhāt // RmUD_*6.41 //",
    "GK19ramodtau:368": " ity uktvā ratham āruhya $ śīghraṃ sārathivāhitam &",
    "GK19ramodtau:369": " rāmeṇa saha saṃgamya % yuddhaṃ cakre sudāruṇam // RmUD_*6.42 //",
    "GK19ramodtau:370": " tato mātalinānītaṃ $ ratham aindraṃ samāruhan &",
    "GK19ramodtau:371": " rarāja rāmo dharmātmā hy % udayastho yathā raviḥ // RmUD_*6.43 //",
    "GK19ramodtau:372": " cakāra yuddham tumulaṃ $ devavṛnde ca paśyati &",
    "GK19ramodtau:373": " sītāharaṇajāt kopād % rāmo dharmabhṛtāṃ varaḥ // RmUD_*6.44 //",
    "GK19ramodtau:374": " athāgastyasya vacanād $ rāvaṇaṃ lokakaṇṭakam &",
    "GK19ramodtau:375": " jaghāna rāmo lakṣmīvān % brāhmeṇāstreṇa taṃ raṇe // RmUD_*6.45 //",
    "GK19ramodtau:376": " mandodarī vadhaṃ śrutvā $ bhartuḥ priyatarasya sā &",
    "GK19ramodtau:377": " vilalāpa raṇaṃ gatvā % kurarīva bhṛśāturā // RmUD_*6.46 //",
    "GK19ramodtau:378": " vibhīṣaṇo 'tha rāmeṇa $ saṃdiṣṭaḥ saha rākṣasaiḥ &",
    "GK19ramodtau:379": " cakāra dahanaṃ tasya % rāvaṇasya gatāyuṣaḥ // RmUD_*6.47 //",
    "GK19ramodtau:380": " athāgnivacanāt sītāṃ $ rāmo vīkṣya sunirmalām &",
    "GK19ramodtau:381": " saṃdiṣṭo devavṛndaiś ca % jagrāha pitṛsaṃnidhau // RmUD_*6.48 //",
    "GK19ramodtau:382": " tavaiva yuktaṃ karmaitat $ sarvalokabhayaṅkaram &",
    "GK19ramodtau:383": " tad vaidehyāḥ kṛte rāma % sā tu lakṣmīr bhavān svabhūḥ // RmUD_*6.49",
    "GK19ramodtau:384": " ity evaṃ devasaṃghaiś ca $ munibhiś cābhipūjitaḥ &",
    "GK19ramodtau:385": " lakṣmaṇaś ca tutoṣātha % rāmo viśvāsam āyayau // RmUD_*6.50 //",
    "GK19ramodtau:386": " vibhīṣaṇasya dharmātmā $ satyasaṃdha udāradhīḥ &",
    "GK19ramodtau:387": " kārayām āsa lakṣmīvān % anujenābhiṣecanam // RmUD_*6.51 //",
    "GK19ramodtau:388": " tataḥ puṣpakam āruhya $ saha mitrair jagatpatiḥ &",
    "GK19ramodtau:389": " bhāryānujābhyāṃ sahitaḥ % kiṣkindhāṃ prāpa rāghavaḥ // RmUD_*6.52 //",
    "GK19ramodtau:390": " kiṣkindhānilayāḥ sarvāḥ $ kapīnāṃ yoṣitaḥ priyāḥ &",
    "GK19ramodtau:391": " sītākutūhalāt puṣpaṃ % vimānaṃ tāḥ samāruhan // RmUD_*6.53 //",
    "GK19ramodtau:392": " atha dāśarathiḥ śrīmān $ bharataṃ draṣṭum icchayā &",
    "GK19ramodtau:393": " bharadvājāśramaṃ prāptas % tatra tena nivāritaḥ // RmUD_*6.54 //",
    "GK19ramodtau:394": " bharatasyāntikaṃ rāmaḥ $ preṣayām āsa mārutim &",
    "GK19ramodtau:395": " rāmasyādarśanād vahni- % praveśaṃ kāṅkṣato bhṛśaṃ // RmUD_*6.55 //",
    "GK19ramodtau:396": " tatra tena munīndreṇa $ sānujaḥ sasuhṛdgaṇaḥ &",
    "GK19ramodtau:397": " saṃtoṣavivaśenātha % rāmo 'pi vidhipūjitaḥ // RmUD_*6.56 //",
    "GK19ramodtau:398": " rāmo 'tha saha saṃgamya $ bharatenārighātinā &",
    "GK19ramodtau:399": " ayodhyāṃ prāviśat tūrṇaṃ % mātṛbhiś cābhinanditaḥ // RmUD_*6.57 //",
    "GK19ramodtau:400": " athāyodhyānivāsās te $ janāḥ sarve 'pi toṣitāḥ &",
    "GK19ramodtau:401": " abhigamyābruvan rāmaṃ % dhanyā vayam iti drutam // RmUD_*6.58 //",
    "GK19ramodtau:402": " cātakās tu ghanān dṛṣṭvā $ mayūrāś ca yathā śiśūn &",
    "GK19ramodtau:403": " āsādya mātaras toṣaṃ % tathā prāpur janā bhuvi // RmUD_*6.59 //",
    "GK19ramodtau:404": " athābhiṣekaṃ rāmasya $ vasiṣṭhādyā mudānvitāḥ &",
    "GK19ramodtau:405": " sahitā mantribhiś cakrur % vasavo vāsavaṃ yathā // RmUD_*6.60 //",
    "GK19ramodtau:406": " abhiṣekotsave sarve $ sugrīvādyāḥ kapīśvarāḥ &",
    "GK19ramodtau:407": " yathārhaṃ pūjitāś cāsan % sraggandhāmbarabhūṣaṇaiḥ // RmUD_*6.61 //",
    "GK19ramodtau:408": " viśiṣya muktāhāreṇa $ sītayā hanumān mudam &",
    "GK19ramodtau:409": " pūjitaś ca tathā lebhe % yathā sītāvalokane // RmUD_*6.62 //",
    "GK19ramodtau:410": " sarvāsāṃ vānarīṇāṃ ca $ kausalyā putravatsalā &",
    "GK19ramodtau:411": " bhūṣaṇair bhūṣayām āsa % vastracandanakuṅkumaiḥ // RmUD_*6.63 //",
    "GK19ramodtau:412": " rāmājñayātha sarve 'pi $ sugrīvādiplavaṅgamāḥ &",
    "GK19ramodtau:413": " kiṣkindhāṃ lebhire kṛcchrāc % chrīrāmavirahāturāḥ // RmUD_*6.64 //",
    "GK19ramodtau:414": " atibhakto dīrghajīvī $ laṅkāsamarasādhakaḥ &",
    "GK19ramodtau:415": " anujñātaḥ sa rāmeṇa % laṅkāṃ prāyād vibhīṣaṇaḥ // RmUD_*6.65 //",
    "GK19ramodtau:416": " pituḥ siṃhāsanaṃ prāpya $ bhrātṛbhiḥ sahito 'naghaḥ &",
    "GK19ramodtau:417": " virarāja tathā rāmo % yathā viṣṇus triviṣṭape // RmUD_*6.66 //",
    "GK19ramodtau:418": " lakṣmaṇānumate rāmo $ yauvarājyaṃ tu dattavān &",
    "GK19ramodtau:419": " bharatāyāprameyāya % prāṇāt priyatarāya saḥ // RmUD_*6.67 //",
    "GK19ramodtau:420": " catvāras te mahātmānaḥ $ sabhāryā raghusattamāḥ &",
    "GK19ramodtau:421": " khe satāro yathā candras % tathā rejuḥ svapattane // RmUD_*6.68 //",
    "GK19ramodtau:422": " iti śrīrāmodante yuddhakāṇḍaḥ samāptaḥ || RmUD_*6.c ||",
    "GK19ramodtau:423": " atha uttarakāṇḍaḥ || RmUD_*7.a ||",
    "GK19ramodtau:424": " rājā paryagrahīd eva $ bhāryāṃ rāvaṇadūṣitām &",
    "GK19ramodtau:425": " ity ajñajanavādena % rāmas tatyāja maithilīm // RmUD_145*7.1 //",
    "GK19ramodtau:426": " tad viditvātha vālmīkir $ ānīyaināṃ nijāśramam &",
    "GK19ramodtau:427": " antarvatnīṃ samāśvāsya % tatraivāvāsayat sukham // RmUD_146*7.2 //",
    "GK19ramodtau:428": " ṛṣibhiḥ prārthitasyātha $ rāghavasya niyogataḥ &",
    "GK19ramodtau:429": " śatrughno lavaṇaṃ yuddhe % nihatyainān apālayat // RmUD_147*7.3 //",
    "GK19ramodtau:430": " tapasyantaṃ tataḥ śūdraṃ $ śambūkākhyaṃ raghūttamaḥ &",
    "GK19ramodtau:431": " hatvā viprasya kasyāpi % mṛtaṃ putram ajīvayat // RmUD_148 //",
    "GK19ramodtau:432": " rāme hemamayīṃ patnīṃ $ kṛtvā yajñaṃ vitanvati &",
    "GK19ramodtau:433": " ānīya sasutāṃ sītāṃ % tasmai prācetaso dadau // RmUD_149*7.4 //",
    "GK19ramodtau:434": " śaṅkyamānā punaś caivaṃ $ rāmeṇa janakātmajā &",
    "GK19ramodtau:435": " bhūmyā prārthitayā dattaṃ % vivaraṃ praviveśa sā // RmUD_150*7.5 //",
    "GK19ramodtau:436": " lakṣmaṇaḥ sabhayabhraṃśād $ rāmeṇa samupekṣitaḥ &",
    "GK19ramodtau:437": " mānuṣaṃ deham utsṛjya % svakaṃ rūpaṃ samāviśat // RmUD_151 //",
    "GK19ramodtau:438": " atha rāmasya nirdeśāt $ pauraiḥ saha vanaukasaḥ &",
    "GK19ramodtau:439": " nimajjya sarayūtīrthe % dehaṃ tyaktvā divaṃ yayuḥ // RmUD_152*7.6 //",
    "GK19ramodtau:440": " tato bharataśatrughnau $ nijaṃ rūpam avāpatuḥ &",
    "GK19ramodtau:441": " rāmo 'pi mānuṣaṃ dehaṃ % tyaktvā dhāmāviśat svakam // RmUD_153*7.7 //",
    "GK19ramodtau:442": " śrīrāmodantam ākhyātam $ idaṃ mandadhiyā mayā &",
    "GK19ramodtau:443": " samīkṣya nipuṇaiḥ sadbhiḥ % saṃśodhya parigṛhyatām // RmUD_154*7.8 //",
    "GK19ramodtau:444": " yeṣāṃ prasādād rāmasya $ caritaṃ kīrtitaṃ mayā &",
    "GK19ramodtau:445": " tān gurūn sarvadā naumi % nārāyaṇaparāyaṇān // RmUD_155 //",
    "GK19ramodtau:446": " yas tu dāśarathir bhūtvā $ raṇe hatvā ca rāvaṇam &",
    "GK19ramodtau:447": " rarakṣa lokān vaikuṇṭhaḥ % sa māṃ rakṣatu cinmayaḥ // RmUD_156*7.9 //",
    "GK19ramodtau:448": " iti śrīrāmodante uttarakāṇḍaḥ samāptaḥ || RmUD_*7.c ||",
    "GK19ramodtau:449": " śrīrāmodantaṃ samāptam |"
}