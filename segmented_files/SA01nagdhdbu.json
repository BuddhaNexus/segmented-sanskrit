{
    "SA01nagdhdbu:0_0": "ācārya nāgārjunapādaviracitam",
    "SA01nagdhdbu:0_1": "āryadharmadhātugarbhavivaraṇam",
    "SA01nagdhdbu:1_0": "bhāratīyabhāṣāyām- āryadharmadhātugarbhavivaraṇam/",
    "SA01nagdhdbu:1_1": "bhoṭabhāṣāyām- phag-pā-chos-kyi-yiṅ-kyi-ñiṅ-poī-nama-para-ḍela-pā/",
    "SA01nagdhdbu:2_0": "namo ratnatrayāya",
    "SA01nagdhdbu:3_0": "ye dharmā hetuprabhavā hetuṃ teṣāṃ tathāgato hyavadat /",
    "SA01nagdhdbu:3_1": "teṣāṃ ca yo nirodha evaṃvādī mahāśramaṇaḥ //",
    "SA01nagdhdbu:4_0": "ityuktam /",
    "SA01nagdhdbu:4_1": "atra 'ye dharmā' iti saptabhiḥ prakārairavagantavyāḥ /",
    "SA01nagdhdbu:4_2": "tadyathā- vijñānaṃ nāmarūpaṃ ṣaḍāyatanaṃ sparśaḥ vedanā jātirjarāmaraṇamiti /",
    "SA01nagdhdbu:4_3": "ime dharmāḥ api pañcabhyaḥ prakārebhya utpadyanta iti 'hetuprabhavāḥ' ityuktam /",
    "SA01nagdhdbu:4_4": "ke te pañca hetavaḥ? avidyā tṛṣṇā upādānaṃ saṃskārā bhavaśceti /",
    "SA01nagdhdbu:5_0": "saptavidhānāṃ dharmāṇāṃ pañcaprakārāṇāṃ ca teṣāṃ hetūnāṃ nirodhastāvad 'hetuṃ teṣāṃ ca yo nirodhaḥ' ityādinābhihitaḥ /",
    "SA01nagdhdbu:5_1": "sa evopaśamaḥ mokṣo nirvāṇamiti /",
    "SA01nagdhdbu:5_2": "sa ca kenoktaḥ? 'tathāgato hyavadat /",
    "SA01nagdhdbu:5_3": "iti / tenopadiṣṭa ityabhiprāyeṇa tathā kathitam /",
    "SA01nagdhdbu:6_0": "arthānāṃ yathā sthitistathā (yathāvat) avabodhāt 'tathāgataḥ' ityucyate /",
    "SA01nagdhdbu:6_1": "vastūnāṃ yathā sthitiḥ, tasyā abhrāntatayā anyebhyo deśanād vā 'tathāgataḥ' /",
    "SA01nagdhdbu:6_2": "evaṃvidho yo deśakaḥ, yaścaivaṃ svayaṃ bodhakaḥ śravaṇaśīlayuktaśca sa 'evaṃvādī' (mahāśramaṇaḥ) ityuktaḥ /",
    "SA01nagdhdbu:7_0": "'mahān'-śabdaḥ pradhāna-adbhutaparamapravaraparyāyaḥ /",
    "SA01nagdhdbu:7_1": "yo vādī vidvān vīraḥ tapasvī mahotsāhaḥ tīvravīryaḥ adbhutakarmakāri ca bhavati,",
    "SA01nagdhdbu:7_2": "sa eva 'mahān' iti / (sa) aśeṣajñātavyānāṃ jñānād 'vidvān' /",
    "SA01nagdhdbu:7_3": "aśeṣakleśānāṃ damane samarthatvād 'vīraḥ' /",
    "SA01nagdhdbu:7_4": "śīlasya samyagbhāvanayā 'tapasvī' /",
    "SA01nagdhdbu:7_5": "guṇādiṣvaparikhedād 'mahotsāhaḥ' /",
    "SA01nagdhdbu:7_6": "yasya śiraḥ kapālaṃ vā agninā dīptam,",
    "SA01nagdhdbu:7_7": "tadavān iva 'tīvravīryaḥ tathā adbhutadharmāṇāṃ sākṣātkāritvād 'adbhutakarmakārī' iti /",
    "SA01nagdhdbu:7_8": "etādṛśa eva 'mahān' ityucyate /",
    "SA01nagdhdbu:8_0": "śramaṇaḥ iti pāpānāṃ kleśānāṃ copaśamād 'śramaṇaḥ' /",
    "SA01nagdhdbu:8_1": "sarvapāpānāṃ prakṣālanād 'brāhmaṇaḥ' /",
    "SA01nagdhdbu:8_2": "kleśaklamathaparivarjanād 'śramaṇaḥ' svakīyamalāpasāraṇāt 'pravrajitaḥ' iti /",
    "SA01nagdhdbu:8_3": "ityevaṃvidhairguṇaiḥ samanvāgata iti /",
    "SA01nagdhdbu:8_4": "bhagavatā buddhenokta ityanena yogaḥ karaṇīyaḥ /",
    "SA01nagdhdbu:8_5": "evameva duḥkhasamudayanirodhamārgasatyeṣvapi yogaḥ karaṇīyaḥ /",
    "SA01nagdhdbu:9_0": "avidyāhetoḥ saṃskārāḥ, ityārabhya jarāmaraṇaparyantaṃ (svabhāvataḥ siddhaṃ) kartāramanapekṣya samutpādastāvad 'anulomaḥ' /",
    "SA01nagdhdbu:9_1": "avidyādihetūnāṃ nivṛtteravabodhaḥ 'pratilomaḥ' ityuktaḥ /",
    "SA01nagdhdbu:10_0": "avidyānivṛtteḥ saṃskārādayo nivartanta ityupadeśakārakatvāt (bhagavān buddha eva) 'mahāśramaṇaḥ' iti /",
    "SA01nagdhdbu:11_0": "// ācāryanāgārjunapādaviracitaṃ 'āryadharmadhātugarbhavivaraṇam' samāptam //",
    "SA01nagdhdbu:12_0": "bhāratīyopādhyāyena jñānagarbheṇa 'mahālocāvā vande palacekmahābhāgena cānūdya saṃśodhya ca sunirṇītam /",
    "SA01nagdhdbu:13_0": "// bhavatu sarvamaṅgalam //"
}