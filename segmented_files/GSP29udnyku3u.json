{
    "GSP29udnyku3u:0": "śrīḥ //",
    "GSP29udnyku3u:1": "nyāyakusumāñjalau tṛtīyastabakaḥ //",
    "GSP29udnyku3u:2": "nanvetadapi katham,",
    "GSP29udnyku3u:3": "tatra bādhaka(154)sadbhāvāt /",
    "GSP29udnyku3u:4": "tathā hi- yadi syāt, upalabhyeta /",
    "GSP29udnyku3u:5": "ayogyatvāt sannapi nopalabhyata iti cet- evaṃ tarhi śaśaśṛṅgamapyayogyatvānnopalabhyata iti syāt /",
    "GSP29udnyku3u:6": "naitadevam, śṛṅgasya yogyatayaiva vyāptatvāditi cet- (155)cetanasyāpi",
    "GSP29udnyku3u:7": "yogyopādhimattayaiva vyāptatvāt tadbādhe so 'pi bādhita eveti tulyam /",
    "GSP29udnyku3u:8": "vyāpakasvārthādyanupalambhenāpyanumīyate, nīstīti /",
    "GSP29udnyku3u:9": "ko hi prayojanamantareṇa kiñcitkuryāditi /",
    "GSP29udnyku3u:10": "[ku.3.302] ucyate- yogyādṛṣṭiḥ kuto 'yogye pratibandiḥ (156)kutastarām /",
    "GSP29udnyku3u:11": "kvāyogyaṃ bādhyate śṛṅgaṃ kvānumānamanāśrayam //",
    "GSP29udnyku3u:12": "[ku.3.303] svātmaiva tāvat yogyānupalabdhyā pratiṣiddhuṃ na śakyate;",
    "GSP29udnyku3u:13": "kutastvayogyaḥ parātmā(paramātmā)? tathāhi-",
    "GSP29udnyku3u:14": "suṣuptyavasthāyāmātmānamanupalabhamānaḥ, nāstītyavadhārayet /",
    "GSP29udnyku3u:15": "kasyāparādhenapunaḥ yogyo 'pyātmā tadānīṃ nopalabhyate? sāmagrīvaiguṇyāt /",
    "GSP29udnyku3u:16": "jñānādikṣaṇikaguṇopadhāne hyātmā gṛhyata iti asya svabhāvaḥ /",
    "GSP29udnyku3u:17": "jñānameva kuto na jāyata iti cintyate paścādvā kathamutpatsyata iti cet-",
    "GSP29udnyku3u:18": "manaso 'nindriyapratyāsannatayājananāt; tatpratyāsattau ca paścājjananāt /",
    "GSP29udnyku3u:19": "[ku.3.304] manovaibhavavādināmidamasaṃmatam /",
    "GSP29udnyku3u:20": "tathā hi /",
    "GSP29udnyku3u:21": "mano vibhu sarvadā sparśarahitadravyatvāt, (157)(sarvadā)",
    "GSP29udnyku3u:22": "viśeṣaguṇaśūnyadravyatvāt nityatve satyanārambhakadravyatvāt",
    "GSP29udnyku3u:23": "jñānāsamavāyikāraṇasaṃyogādhāratvādityāde(158)riti cet-[ku.3.305] na sarveṣāmāpātataḥ svarūpāsiddhatvāt",
    "GSP29udnyku3u:24": "tathā hi- yadi rū(yadā hi rū)pādyupalabdhīnāṃ kriyātvena karaṇatayā mano",
    "GSP29udnyku3u:25": "'numitiḥ, na tadā dravyatvasiddhiḥ; adravyasyāpi karaṇatvāt /",
    "GSP29udnyku3u:26": "athāsāmeva sākṣātkāritayendriyatvena tadanumātavyam, tathāpi vyāpakasya nirupādhernendriyatvamityupādhirvaktavyaḥ",
    "GSP29udnyku3u:27": "tatra- yadi(tadyadi) karṇaśaṣkulīvat nipataśarīrāvayavasyopādhitvam, tadā tāvanmātre vṛttilābhaḥ taddoṣe ca vṛttinirodhaḥ śrotravat prasajyeta /",
    "GSP29udnyku3u:28": "tataḥ śarīramātramupādhirabhidheyaḥ (ravaseyaḥ) /",
    "GSP29udnyku3u:29": "tathā ca tadavacchedena vṛttilābhe, “śirasi me vedanā, pāde me sukha'mityādyavyāpyavṛttitvapratītivirodhaḥ; asamavāyikāraṇānurodhena vibhukāryāṇāṃ prādeśikatvaniyamāt /",
    "GSP29udnyku3u:30": "śarīratadavayavādiparamāṇuparyantopādhikalpanāyāṃ kalpanāgauravaprasaṅgaḥ,",
    "GSP29udnyku3u:31": "(159)niyamānupapattiśceti- tato 'nyadevaikaṃ sūkṣmamupādhitvenātīndriyaṃ kalpanīyam /",
    "GSP29udnyku3u:32": "tathā ca tasyaivendriyatve svābhāvike 'dhikakalpanāyāṃ pramāṇābhāvāt dharmigrāhakapramāṇabādhaḥ",
    "GSP29udnyku3u:33": "[ku.3.306] atha jñānakrameṇendriyasahakāritayā tadanumānam; tataḥ sutarāṃ prāguktadoṣaḥ",
    "GSP29udnyku3u:34": "yadi ca manaso vaibhave 'pyadṛṣṭavaśāt krama upapādyeta, tadā manaso 'siddherāśrayāsiddhireva vaibhavahetūnāmiti /",
    "GSP29udnyku3u:35": "[ku.3.307] atha yatrādṛṣṭasya dṛṣṭakāraṇopahāreṇopayogaḥ, tatra tatpūrṇatāyāṃ kāryamutpadyata eva anyathā antyatantusaṃyogebhyo 'pi",
    "GSP29udnyku3u:36": "kadācit, paṭo na jāyota; jāto 'pi vā kadācinnirguṇaḥ syāt; balavattā kulālena dṛḍhadaṇḍanunnamapi cakraṃ na bhrāmyeta /",
    "GSP29udnyku3u:37": "yatra tu dṛṣṭānupahāreṇādṛṣṭavyāpāraḥ, tatra tadvaiguṇyāt kāryānudayaḥ;",
    "GSP29udnyku3u:38": "yathā paramāṇukarmaṇaḥ /",
    "GSP29udnyku3u:39": "tadihāpi yadi viṣayendriyātmanāṃ samavadhānameva jñānahetuḥ, tadā tatsadbhāve sadaiva kāryaṃ syāt /",
    "GSP29udnyku3u:40": "na hyetadatiriktamapyadṛṣṭasyopaharaṇīyamasti /",
    "GSP29udnyku3u:41": "na ca sadaiva jñānodayaḥ /",
    "GSP29udnyku3u:42": "tato 'tiriktamapekṣitavyam /",
    "GSP29udnyku3u:43": "tacca yadyapisarvāṇyevendriyāṇi vyapnoti, tathāpi karaṇadharmatvena kriyākramaḥ saṅgacchate",
    "GSP29udnyku3u:44": "akalpite tu tasminnāyaṃ nyāyaḥ; pratipatturakaraṇatvāt;",
    "GSP29udnyku3u:45": "cakṣurādīnāmanekatvāt iti cet-[ku.3.308] nanvevamapi yugapadjñānāni mā",
    "GSP29udnyku3u:46": "bhūvan yugapadjñānaṃ tu kena vāryate /",
    "GSP29udnyku3u:47": "bhavatyeva samūhālambanamekaṃ jñānamiti cenna- ekendriyagrahyeṣviva nānendriyagrāhyeṣvapi prasaṅgāt /",
    "GSP29udnyku3u:48": "(160)teṣvapi bhavatyeveti cenna- vyāsaṅgakāle jñānakrameṇa vivādaviṣaye",
    "GSP29udnyku3u:49": "kramānumānāt /",
    "GSP29udnyku3u:50": "[ku.3.309] bubhutsāviśeṣeṇa vyāsaṅge kriyākrama iti cet- mai(nai)vam",
    "GSP29udnyku3u:51": "nahyeṣa bubhutsāyā mahimā, yat abubhutsite viṣaye jñānasāmagryāṃ satyāmapi na jñānam /",
    "GSP29udnyku3u:52": "api tu na tatra saṃskārātiśayādhāyakaḥ pratyayaḥ syāt /",
    "GSP29udnyku3u:53": "yadi tvabubhutsite viṣaye sāmagrīmeva sā nirundhyāt, ghaṭāyonmīlitaṃ cakṣuḥ paṭaṃ naiva darśayet",
    "GSP29udnyku3u:54": "tasmād bubhutsāpīndriyāntarādākṛṣya bubhutsitārthagrāhiṇīndriye mano niveśayantī",
    "GSP29udnyku3u:55": "yugapadjñānānutpattāvupayujyate; na tu svarūpataḥ /",
    "GSP29udnyku3u:56": "[ku.3.310] vibhuno 'pi manaso vyāpārakramāt krama iti cenna- tasya saṃyogātiriktasya karmarūpatve vaibhavavirodhāt, guṇarūpatve nityasya kramānupapatteḥ; anityasya ca nityaikaguṇasyāvibhudravyasaṃyogāsamavāyikāraṇakatvena tadantareṇānupapatteḥ /",
    "GSP29udnyku3u:57": "tadapi kalpayiṣyata iti cet- tadeva tarhi manaḥsthāne niveśyatāṃ lāghavāya /",
    "GSP29udnyku3u:58": "tasmādaṇveva mana iti /",
    "GSP29udnyku3u:59": "[ku.3.311] tathā ca tasminnanindriyapratyāsanne nirupadhānatvādātmanaḥ suṣuptyavasthāyāmanupalambhaḥ",
    "GSP29udnyku3u:60": "etadeva manasaḥ śīlamiti kuto niścir(ṇī)tamiti cet- anvayavyatirekābhyām /",
    "GSP29udnyku3u:61": "na kevalaṃ tasya, kiṃ tu sarveṣāmevendriyāṇām /",
    "GSP29udnyku3u:62": "na hi viśeṣaguṇamanapekṣya cakṣurādyapidravye pravartate /",
    "GSP29udnyku3u:63": "(161)svapnāvasthāyāṃ kathaṃ jñānamiti cet- tattatsaṃskārodbodhe viṣayasmaraṇena svapnavibhramāṇāmutpatteḥ",
    "GSP29udnyku3u:64": "udbodha eva kathamiti cet- mandataratamādinyāyena bāhyānāmeva śabdādīnāmupalambhāt /",
    "GSP29udnyku3u:65": "antataḥ śarīrasyaivoṣmādeḥ pratipatteḥ /",
    "GSP29udnyku3u:66": "yadā ca manastvacamapi parihṛtya purītati vartate, tadā suṣuptiḥ /",
    "GSP29udnyku3u:67": "[ku.3.312] syādetat- parātmā tu kathaṃ parasyāyogyaḥ /",
    "GSP29udnyku3u:68": "na hi sākṣātkārijñānaviṣayatāmevāyaṃ na prāpnoti;",
    "GSP29udnyku3u:69": "svayamapyadarśanaprasaṅgāt /",
    "GSP29udnyku3u:70": "nāpi grahīturevāyamaparādhaḥ, tasyāpi hi jñānasamavāyikāraṇataiva (162)",
    "GSP29udnyku3u:71": "tadyogatā /",
    "GSP29udnyku3u:72": "nāpi karaṇasya; sādhāraṇatvāt /",
    "GSP29udnyku3u:73": "na hyāsaṃsāramekameva mana ekamevātmānaṃ gṛhṇātītyatra niyāmakamasti /",
    "GSP29udnyku3u:74": "svabhāva iti cet- tarhi (163) muktau niḥsvabhāvattvaprasaṅgaḥ;",
    "GSP29udnyku3u:75": "tadekārthatāyā apāyāditi- na; bhojakādṛṣṭopagrahasya niyāmakatvāt /",
    "GSP29udnyku3u:76": "yaddhi mano yaccharīraṃ yānīndriyāṇi yasyādṛṣṭenākṛṣṭāni, tāni tasyaiveti niyamaḥ /",
    "GSP29udnyku3u:77": "taduktaṃ prāk- “pratyātmaniyamāt bhukte'riti /",
    "GSP29udnyku3u:78": "etena parabuddhyādayo vyākhyātāḥ /",
    "GSP29udnyku3u:79": "[ku.3.313] tadevaṃ yogyānupalabdhiḥ parātmādau nāsti /",
    "GSP29udnyku3u:80": "taditarā tu na bādhiketi tavāpi saṃmatam /",
    "GSP29udnyku3u:81": "ataḥ kimadhikṛtya pratibandiḥ /",
    "GSP29udnyku3u:82": "na hi śaśaśṛṅgamayogyānupalabdhyā kaścinniṣedhati /",
    "GSP29udnyku3u:83": "na ca prakṛte yogyānupalabdhiṃ kaścinmanyate /",
    "GSP29udnyku3u:84": "athāyamāśayaḥ- ayogyaśaśaśṛṅgādāvanupalabdhirna bādhikā syāt- iti /",
    "GSP29udnyku3u:85": "tataḥ kim /",
    "GSP29udnyku3u:86": "tatsiddhyediti cet- evamastu, yadi pramāṇamasti /",
    "GSP29udnyku3u:87": "paśutvādikamiti cet- parasādhane pratibandistarhi; na tadbādhane /",
    "GSP29udnyku3u:88": "tatraiva bhaviṣyatīti cet- tat kiṃ tatra pratibandireva dūṣaṇam, atha kathañcittulyanyāyatayā yogyā eva parātmabuddhyādayaḥ te ca bādhitā evetyapahṛtaviṣayatvam? na prathamaḥ avyāpteḥ na hi paśutvādeḥ śaśaśṛṅgasādhakatvena kāryatvādeḥ kartṛmattvasādhakatvaṃ",
    "GSP29udnyku3u:89": "pyāptam, yena tasminnasati tat pratiṣiddhyeta /",
    "GSP29udnyku3u:90": "na dvitīyaḥ; mitho 'nupalabhyamānatvasya vādiprativādisvīkārāt /",
    "GSP29udnyku3u:91": "tathāpi paśutvādau ko doṣa iti cet- na jīnīmastāvat; tadvicārāvasare cintayiṣyāmaḥ /",
    "GSP29udnyku3u:92": "[ku.3.314] syādetat- yatpramāṇagamyaṃ hi yat, tadabhāva eva tasyābhāvamāvedayati /",
    "GSP29udnyku3u:93": "yathā rūpādiprati patterabhāvaścakṣurāderabhāvam /",
    "GSP29udnyku3u:94": "kāyavāgvyāpāraikapramāṇakaśya parātmā; tadabhāva eva tasyābhāve",
    "GSP29udnyku3u:95": "pramāṇamaṅkurādiṣu- tanna- tadekapramāṇakatvāsiddheḥ /",
    "GSP29udnyku3u:96": "anyathā suṣupto 'pi na syāt /",
    "GSP29udnyku3u:97": "śvāsasantāno 'pi tatra pramāṇamiti cenna- niruddhapavano 'pi na syāt /",
    "GSP29udnyku3u:98": "kāyasaṃsthānaviśeṣo 'pi tatra pramāṇamiti cenna- viṣamūrcchito 'pi na syāt /",
    "GSP29udnyku3u:99": "śarīroṣmāpi tatra pramāṇamiti cenna- jalāvasiktaviṣamū(siktamū)rcchito 'pi",
    "GSP29udnyku3u:100": "na syāt /",
    "GSP29udnyku3u:101": "tasmāt yadyat kāryamupalabhyate, tattadanuguṇaścetanastatra tatra siddhyati /",
    "GSP29udnyku3u:102": "na ca kāryamātrasya kvacidvyāvṛttiriti /",
    "GSP29udnyku3u:103": "na ca, tvadabhyupagatenaiva pramāṇena bhavitavyam, nānyeneti niyamo 'sti /",
    "GSP29udnyku3u:104": "[ku.3.315] na ca prameyasya pramāṇena vyāptiḥ /",
    "GSP29udnyku3u:105": "sā hi kārtsnyena vā syāt, ekadeśena vā syāt /",
    "GSP29udnyku3u:106": "na prathamaḥ; pratyakṣādyanyatamā(ma) sadbhāve 'pi tatprameyāvasthiteḥ /",
    "GSP29udnyku3u:107": "na dvitīyaḥ; puruṣaniyamena sarvapramāṇavyāvṛttāvapi prameyāvasthiteḥ /",
    "GSP29udnyku3u:108": "aniyamena asiddheḥ; na hi sarvasya sarvadā sarvathātra pramāṇaṃ nāstīti niścayaḥ śakya iti",
    "GSP29udnyku3u:109": "[ku.3.316] kathaṃ tarhi cakṣurāderabhāvo niścayaḥ? vyāpakānulabdheḥ /",
    "GSP29udnyku3u:110": "(164)caramasāmagrīniveśino hi kāryameva vyāpakam; tannivṛttau tathābhūtānyāpi nivṛttiḥ /",
    "GSP29udnyku3u:111": "(165)yogyatāmātrasya kadācit kāryam, (166)tannivṛttau tathābhūtasyāpi nivṛttiḥ /",
    "GSP29udnyku3u:112": "anyathā tatrāpi (167)sandehaḥ /",
    "GSP29udnyku3u:113": "[ku.3.317] prakṛte 'pi vyāpakānupalabdhyā tatpratiṣedho 'stu-na,",
    "GSP29udnyku3u:114": "āśrayāsiddhatvāt /",
    "GSP29udnyku3u:115": "na hīśvarastadjñānaṃ vā kvacit siddham /",
    "GSP29udnyku3u:116": "ābhāsapratipannamiti cenna- tasyāśrayatvānupapattaḥ;",
    "GSP29udnyku3u:117": "pratiṣedhyatvānupapatteśca /",
    "GSP29udnyku3u:118": "vyāvartyābhāvavattaiva bhāvikī hi viśeṣyatā /",
    "GSP29udnyku3u:119": "abhāvavirahātmatvaṃ vastunaḥ pratiyogitā //2 //",
    "GSP29udnyku3u:120": "na caitadābhāsapratipannasyāstīti kutastasya niṣedhādhikaraṇatvaṃ niṣedhyatā ce(ve)ti /",
    "GSP29udnyku3u:121": "[ku.3.318] kathaṃ tarhi śaśaśṛṅgasya niṣedhaḥ? na kathañcit /",
    "GSP29udnyku3u:122": "sa hyabhāvapratyaya eva /",
    "GSP29udnyku3u:123": "na cāyamapāramārthikapratiyogikaḥ paramārthābhāvo nāma, (168)tathāpā(na cāpā)ramārthikaviṣayaṃ pramāṇaṃ nāmeti /",
    "GSP29udnyku3u:124": "api ca- duṣṭopalambhasāmagrī śaśaśṛṅgādiyogyatā /",
    "GSP29udnyku3u:125": "na tasyāṃ nopalambho 'sti nāsti sānupalambhane //3 //",
    "GSP29udnyku3u:126": "ken.a ca śaśaśaṅgaṃ pratiṣiddhyate, sarvathānupalabdhasya yogyatvāsiddheḥ /",
    "GSP29udnyku3u:127": "taditarasāmagrīsākalyaṃ hi tat /",
    "GSP29udnyku3u:128": "nanūktamābhāsopalabdhaṃ hi tat /",
    "GSP29udnyku3u:129": "ata evāśakyaniṣedhamityuktam /",
    "GSP29udnyku3u:130": "anupalambhakāle ābhāsopalambhasāmagryāḥ abhāvāt; tatkāle cānupalambhābhāvāditi /",
    "GSP29udnyku3u:131": "kastarhi śaśaśṛṅgaṃ nāstītyasyārthaḥ? śaśe 'dhikaraṇe viṣāṇābhāvo 'stīti /",
    "GSP29udnyku3u:132": "[ku.3.319] syādetat- yadyapīśvaro nāvagataḥ; yadyapi ca nābhāsasiddhena",
    "GSP29udnyku3u:133": "pramāṇavyavahāraḥ śakyasampādanaḥ, tathāpi, ātmanaḥ siddhāḥ, teṣāṃ sārvajñyaṃ niṣiddhyate, kṣityādikartṛtvaṃ ceti /",
    "GSP29udnyku3u:134": "tathā hi- maditare na sarvajñāḥ cenatvādahamiva /",
    "GSP29udnyku3u:135": "na ca te kṣityādikartāraḥ puruṣatvādahamiva /",
    "GSP29udnyku3u:136": "evaṃ vastutvāderapi- iti /",
    "GSP29udnyku3u:137": "tadetadapi prāgeva parihṛtam /",
    "GSP29udnyku3u:138": "tathā hi-[ku.3.320] iṣṭasiddhiḥ prasiddheśe hetvasiddhiragocare /",
    "GSP29udnyku3u:139": "nānyā sāmānyataḥ siddhirjātāvapi tathaiva sā //4 //",
    "GSP29udnyku3u:140": "pramāṇa(ṇena)pratītānāṃ cetanānāṃ pakṣīkaraṇe siddhasādhanam /",
    "GSP29udnyku3u:141": "tato 'nyeṣā(169)masiddhau hetorāśrayāsiddhatvam /",
    "GSP29udnyku3u:142": "ātmatvamātreṇa so 'pi siddha iti cet- ko 'syārthaḥ? kimātmatvenopalakṣitā saiva vastugatyā sarvajñaviśvakartṛvyaktiḥ, atha tadanyā, ātmamātraṃ",
    "GSP29udnyku3u:143": "ātmatvamātra(170)meva vā pakṣaḥ; sarvatra pūrvadoṣānativṛtteḥ (ttiḥ?)",
    "GSP29udnyku3u:144": "athāyamāśayaḥ- ātmatvaṃ na sarvajñasarvakartṛvyaktisamavetaṃ jātitvāt",
    "GSP29udnyku3u:145": "gotvavat- iti- tadasat- niṣedhyāsiddherniṣedhasyāśakyatvāt /",
    "GSP29udnyku3u:146": "tathā cāprasiddhaviśeṣaṇaḥ pakṣa ityāśrayāsiddhiriti sa eva doṣaḥ /",
    "GSP29udnyku3u:147": "tvadupagatāgamalokaprasiddhasyaiveśvarasyāsarvajñatvamakartṛtvaṃ ca sādhyata iti cenna- āgamādeḥ pramāṇatve bādhanādaniṣedhanam /",
    "GSP29udnyku3u:148": "ābhāsatve tu saiva syādāśrayāsiddhiruddhatā (171) //5 //",
    "GSP29udnyku3u:149": "nigadavyākhyātametat (172) /",
    "GSP29udnyku3u:150": "[ku.3.321] cārvākastvāha- kiṃ (173)yogyatāviśeṣā(ṣaṇā)graheṇa /",
    "GSP29udnyku3u:151": "yannopalabhyate, tannāsti /",
    "GSP29udnyku3u:152": "viparītamasti /",
    "GSP29udnyku3u:153": "na ceśvarādayastathā, tato na santītyetadeva jyāyaḥ /",
    "GSP29udnyku3u:154": "evamanumānādivilopa iti cet- nedamaniṣṭam /",
    "GSP29udnyku3u:155": "tathā ca lokavyavahāroccheda iti cenna- sambhāvanāmātreṇa tatsiddheḥ /",
    "GSP29udnyku3u:156": "saṃvādena ca prāmāṇyābhimānāt- iti- atrocyate-[ku.3.322] dṛṣṭyadṛṣṭyoḥ kva sandeho bhāvābhāvaviniścayāt",
    "GSP29udnyku3u:157": "adṛṣṭibādhite hetau pratyakṣamapi durlabham //6 //",
    "GSP29udnyku3u:158": "sambhāvanā hi sandeha eva /",
    "GSP29udnyku3u:159": "tasmācca vyavahārastasmin sati syāt /",
    "GSP29udnyku3u:160": "sa eva tu kutaḥ? darśanadaśāyāṃ bhāvaniścayāt;",
    "GSP29udnyku3u:161": "adarśanadaśāyāmabhāvāvadhāraṇāt /",
    "GSP29udnyku3u:162": "tathā ca gṛhādbahirga(nnirga)taścārvāko varāko na nivartate; pratyuta putradāradhanādyabhāvāvadhāraṇāt sorastāḍaṃ śokavikalo (174)vikrośet /",
    "GSP29udnyku3u:163": "smaraṇānubhavānnaivamiti cenna- pratiyogismaraṇa evābhāvaparicchedāt /",
    "GSP29udnyku3u:164": "parāvṛtto 'pi kathaṃ punarāsādayiṣyati? sattvāditi cet- anupalambhakāle",
    "GSP29udnyku3u:165": "'pi tarhi santīti na tāvanmātreṇābhāvāvadhāraṇam /",
    "GSP29udnyku3u:166": "tadaivotpannā iti cenna- anupalambhena hetūnāṃ bādhāt /",
    "GSP29udnyku3u:167": "abādhe vā sa eva doṣaḥ /",
    "GSP29udnyku3u:168": "[ku.3.323] ata eva pratyakṣamapi na syāt; taddhetūnāṃ cakṣurādīnāmanupalambhabādhitatvāt /",
    "GSP29udnyku3u:169": "upalabhyanta eva; golakādi(175)rūpatvātteṣāmiti cenna- tadupalabdheḥ pūrvaṃ teṣāmanupalambhāt",
    "GSP29udnyku3u:170": "na ca yaugapadyaniyamaḥ; kāryakāraṇabhāvāditi /",
    "GSP29udnyku3u:171": "[ku.3.324] etena- na paramāṇavaḥ santi; anupalabdheḥ /",
    "GSP29udnyku3u:172": "na te nityā niravayavā vā, pārthivatvāt ghaṭādivat /",
    "GSP29udnyku3u:173": "na pāthasīyaparamāṇurūpādayo nityāḥ rūpāditvāt dṛśyamānarūpādivat /",
    "GSP29udnyku3u:174": "na rūpatvapārthivatvādi nityākāryātīndriyasamavāyi jātitvāt śṛṅgatvavat /",
    "GSP29udnyku3u:175": "nendriyāṇi santi, yogyānupalabdheḥ /",
    "GSP29udnyku3u:176": "ayogyāni ca śaśaśṛṅgapratibandinirasanīyānīti (176)evaṃ",
    "GSP29udnyku3u:177": "svargāpūrvadevatānirākaraṇaṃ nāstikānāṃ nisanīyam /",
    "GSP29udnyku3u:178": "mīmāṃsakaśca toṣayitavyo bhīṣayitavyaśceti /",
    "GSP29udnyku3u:179": "[ku.3.325] yadyevamanupalambhenādṛśyapratiṣedho neṣyate,",
    "GSP29udnyku3u:180": "anupalabhyopādhipratiṣedho 'pi naiṣṭavyaḥ /",
    "GSP29udnyku3u:181": "tathā ca kathaṃ tathābhūtārthasiddhirapi; anumānabījapratibandhāsiddheḥ /",
    "GSP29udnyku3u:182": "tadabhāve śabdāderapyabhāvaḥ; prāmāṇyāsiddheḥ /",
    "GSP29udnyku3u:183": "seyamubhayataḥ pāśā rajjuḥ (177) /",
    "GSP29udnyku3u:184": "[ku.3.326] atra kaścidāha- mā bhūdupādhividhūnanam,",
    "GSP29udnyku3u:185": "catuḥpañcarūpasampattimātreṇaiva pratibandhanirvāhāt /",
    "GSP29udnyku3u:186": "tasyāśya sapakṣāsapakṣadarśanādarśanamātrapramāṇakatvāt /",
    "GSP29udnyku3u:187": "yatra tu tadbhaṅgaḥ, tatra pramāṇabhaṅgo 'pyāvaśyakaḥ /",
    "GSP29udnyku3u:188": "na hyasti sambhavo darśanādarśanayoraviplave (178)heturūpaviplavaiti /",
    "GSP29udnyku3u:189": "[ku.3.327] aprayojako 'pi tarhi hetuḥ syāditi cet- bhūyodarśanāviplave ko 'yamaprayojako nāma? na tāvat sādhyaṃ pratyakāryamakāraṇaṃ vā; sāmānyato dṛṣṭānumānasvīkārāt /",
    "GSP29udnyku3u:190": "nāpi sāmagryāṃ kāraṇaikadeśaḥ; pūrvavadabhyupagamāt /",
    "GSP29udnyku3u:191": "nāpi vyabhicārī; tadanupalambhāt /",
    "GSP29udnyku3u:192": "vyabhicāropalambhe vā sa eva doṣaḥ /",
    "GSP29udnyku3u:193": "na ca śaṅkitavyabhicāraḥ; nirbījaśaṅkāyāḥ sarvatra sulabhatvāt /",
    "GSP29udnyku3u:194": "nāpi vyāpyāntarasahavṛttiḥ; ekatrāpi sādhye 'nekasādhanopagamāt /",
    "GSP29udnyku3u:195": "nāpyalpaviṣayaḥ; dhūmādestathābhāve 'pi",
    "GSP29udnyku3u:196": "(thābhūtasyāpi) hetutvāt /",
    "GSP29udnyku3u:197": "nanu dhūmo (mo 'pi) vahnimātre 'prayojaka eva, tannivṛttāvapi tadanivṛtteḥ /",
    "GSP29udnyku3u:198": "ārdrendhanavatvaṃ vahniviśeṣaṃ prati tu prayojakaḥ; tannivṛttau tasyaiva nivṛtteriti- etadapyayuktam- sāmānyaprayojakatāyāṃ viśeṣasādhakatvāyogāt;",
    "GSP29udnyku3u:199": "tadasiddhau tasyāsiddhiniyamāt; siddhau vā sāmānyaviśeṣabhāvānupapatteḥ /",
    "GSP29udnyku3u:200": "nāpi kḷptasāmarthye 'nyasmin kalpanīyasāmarthyāprayojakaḥ; nāśe kāryatvasāvayavatvayorapi hetubhāvāditi /",
    "GSP29udnyku3u:201": "[ku.3.328] tadetadapeśalam- kathaṃ hi viśeṣābhāvāt kaścidvyabhicarati kaścicca neti śkayamavagantum",
    "GSP29udnyku3u:202": "tato nirṇāyakābhāve sati sāhityadarśanameva śaṅkābījamiti kvāsau nirbījā /",
    "GSP29udnyku3u:203": "evaṃ sati atiprasaktirapi cārvākanandinī (179)nopālambhāya /",
    "GSP29udnyku3u:204": "[ku.3.329] svabhāvādeva kaścit kiñcidvyabhicarati, kaścicca neti svabhāva",
    "GSP29udnyku3u:205": "eva viśeṣa iti cet- kena cihnena punarasau nirṇeya iti nipuṇena",
    "GSP29udnyku3u:206": "bhāvanīyam; bhūyodarśanasya śataśaḥ pravṛttasyāpi bhaṅgadarśanāt /",
    "GSP29udnyku3u:207": "yatra bhaṅgo na dṛśyate (180)tat tatheti cet- āpātato na dṛśyate iti sarvatra kālakrameṇāpi na drakṣyata iti ko niyanteti /",
    "GSP29udnyku3u:208": "[ku.3.330] tasmādupādhitadvirahāveva vyabhicārāvyabhicāranivandhanam /",
    "GSP29udnyku3u:209": "tadavadhāraṇaṃ cāśakyamiti /",
    "GSP29udnyku3u:210": "nanu yaḥ sarvaiḥ pramāṇaiḥ sarvadāsmadādibhiryadvattayā nopalabhyate,",
    "GSP29udnyku3u:211": "nāsau tadvān; yathā bakaḥ śyamikayā /",
    "GSP29udnyku3u:212": "nopalabhyate ca vahnau dhūma upādhimattayā- iti śkyamiti cenna-",
    "GSP29udnyku3u:213": "asyāpyanumānatayā tadapekṣāyāmanavasthānāt /",
    "GSP29udnyku3u:214": "(181)sarvādṛṣṭeśca sandehāt; svādṛṣṭervyabhicārātaḥ; sarvadetyasiddheḥ /",
    "GSP29udnyku3u:215": "[ku.3.331] tādātmyatadutpattibhyāṃ niyama ityanye /",
    "GSP29udnyku3u:216": "tatra tādātmyaṃ vipakṣe bādhakāt bhavati /",
    "GSP29udnyku3u:217": "tadutpattiśca paurvāparyeṇa pratyakṣānupalambhābhyām /",
    "GSP29udnyku3u:218": "(182)na hyevaṃ sati śaṅkāpiśācī avakāśamāsādayati;",
    "GSP29udnyku3u:219": "āśaṅkyamānakāraṇabhāvasyāpi piśācāderetallakṣaṇāvirodhenaiva tattvanirvāhāditi- (183) naivamapi;",
    "GSP29udnyku3u:220": "'vyabhicāranibandhanasyaikasyāvivecanāt; pratyekaṃ cāvyāpakatvāt /",
    "GSP29udnyku3u:221": "kutaśca kāryātmānau kāraṇamātmānaṃ ca na vyabhicārata iti /",
    "GSP29udnyku3u:222": "[ku.3.332] atrocyate- śaṅkā cedanumāstyeva na cecchaṅkā tatastarām /",
    "GSP29udnyku3u:223": "vyāghātāvadhirāśaṅkā tarkaḥ śaṅkāvadhirmataḥ //7 //",
    "GSP29udnyku3u:224": "[ku.3.333] kālāntare kadācidvyabhicariṣyatīti kālaṃ bhāvinamākalayya śaṅkyeta /",
    "GSP29udnyku3u:225": "tadākalanaṃ ca nānumānamavadhīrya kasyacit /",
    "GSP29udnyku3u:226": "mūhūrtayāmāhorātrapakṣamāsartvayanasaṃvatsarādayo hi bhāvino bhavanmuhūrtādyanumeyā eva, anavagateṣu smaraṇasyāpyanāśaṅkanīyatvāt /",
    "GSP29udnyku3u:227": "anākalane vā kamāśritya vyabhicāraḥ śaṅkyeta (raśaṅketi) /",
    "GSP29udnyku3u:228": "tathā ca sutarāmanumānasvīkāraḥ /",
    "GSP29udnyku3u:229": "evaṃ ca deśāntare 'pi vaktavyam /",
    "GSP29udnyku3u:230": "[ku.3.334] svīkṛtamanumānam /",
    "GSP29udnyku3u:231": "suhṛdbhāvena pṛcchāmaḥ- kathamāśaṅkā nivartanīyeti cet- na- yāvadāśaṅkaṃ tarkapravṛtteḥ /",
    "GSP29udnyku3u:232": "[ku.3.335] tena hi vartamānenopādhikoṭau tadāyattavyabhicārakoṭau vāniṣṭamupanayatā icchāvicchidyate",
    "GSP29udnyku3u:233": "vicchannavipakṣecchaśca pramātā bhūyodarśanopalabdhasāhacaryaṃ liṅgagamanākulo 'dhitiṣṭhati; adhiṣṭhitācca karaṇāt kriyāpariniṣpattiriti",
    "GSP29udnyku3u:234": "kimanupapannam /",
    "GSP29udnyku3u:235": "[ku.3.336] nanu tarko 'pyavinābhāvamapekṣya pravartate /",
    "GSP29udnyku3u:236": "tato 'navasthayā bhavitavyam- na- śaṅkāyā vyāghātāvadhitvāt /",
    "GSP29udnyku3u:237": "tadeva hyāśaṅkyate, yasminnāśaṅkyamāne svakriyāvyāghātādayo doṣā",
    "GSP29udnyku3u:238": "nāvatarantīti lokamaryādā /",
    "GSP29udnyku3u:239": "na hi hetuphalabhāvo na bhaviṣyatīti śaṅkitumapi śakyate /",
    "GSP29udnyku3u:240": "tathā sati śaṅkaiva na syāt, sarvaṃ mithyā bhaviṣyatītyādivat /",
    "GSP29udnyku3u:241": "[ku.3.337] athāvyatīndriyopādhiniṣedhe kiṃ pramāṇami(dhaḥ kiṃpramāṇaka",
    "GSP29udnyku3u:242": "i)tyucyatāmiti cet- na vai kaścidatīndriyopādhiḥ pramāṇasiddho 'sti,",
    "GSP29udnyku3u:243": "yasyābhāve pramāṇamanveṣaṇīyam /",
    "GSP29udnyku3u:244": "kevalaṃ sāhacarye nibandhanāntaramātraṃ śaṅkyate /",
    "GSP29udnyku3u:245": "tataḥ śaṅkaiva phalataḥ svarūpataśca nivartanīyā /",
    "GSP29udnyku3u:246": "tatra phalamasyāḥ vipakṣasyāpi jijñāsā tarkādāhanya nivartate; tato",
    "GSP29udnyku3u:247": "'numānapravṛttau śaṅkāsvarūpamapīti sarvaṃ sustham /",
    "GSP29udnyku3u:248": "[ku.3.338] na caitadanāgamam, nyāyāṅgatayā tarkaṃ vyutpādayataḥ",
    "GSP29udnyku3u:249": "sūtrakārasyābhimatatvāt /",
    "GSP29udnyku3u:250": "anyathā tad vyutpādanavaiyarthyāt /",
    "GSP29udnyku3u:251": "[ku.3.339] tadayaṃ saṅkṣepaḥ- yatrānukūlatarko nāsti so 'prayojakaḥ /",
    "GSP29udnyku3u:252": "sa ca dvividhaḥ śaṅkitopādhirniścatopādhiśca; yatredamucyate-",
    "GSP29udnyku3u:253": "“yāvaccāvyatirekitvaṃ śatāṃśenāpi śaṅkyate /",
    "GSP29udnyku3u:254": "vipakṣasya kutastāvat hetorgamanikābalam //",
    "GSP29udnyku3u:255": "'[ku.3.340] tatropādhistu- sādhanāvyāpakatve sati sādhyavyāpakaḥ /",
    "GSP29udnyku3u:256": "taddharmabhūtā hi vyāptirjapākusumaraktateva sphaṭike, sādhanābhimate cakāstītyupādhirasāvucyata iti /",
    "GSP29udnyku3u:257": "tadidamāhuḥ- “anye paraprayuktānāṃ vyāptīnāmupajīvakāḥ /",
    "GSP29udnyku3u:258": "tairdṛṣṭairapi naiveṣṭā vyapakāṃśāvadhāraṇā //",
    "GSP29udnyku3u:259": "“ (mī.ślo.vā.14.1-5.) iti /",
    "GSP29udnyku3u:260": "[ku.3.341] tadanena vipakṣadaṇḍabhūtena tarkeṇa sanāthe bhūyodarśane,",
    "GSP29udnyku3u:261": "kāryaṃ vā kāraṇaṃ vā tato 'nyadvā, samavāyi vā saṃyogi vānyathā vā bhāvo",
    "GSP29udnyku3u:262": "vābhāvo vā, saviśeṣaṇaṃ vā nirviśeṣaṇaṃ vā liṅgamiti niḥśaṅkamavadhāraṇīyam; anyathā tadābhāsa iti rahasyam /",
    "GSP29udnyku3u:263": "[ku.3.342] tādātmyatadutpattyorapyetadeva bījam /",
    "GSP29udnyku3u:264": "yadi hi kā(yadi kār)yātmānau kāraṇamātmānaṃ",
    "GSP29udnyku3u:265": "cātipatetām, tadā tayostattvaṃ vyāhanyeta /",
    "GSP29udnyku3u:266": "ata eva sāmagrīniveśinaścaramakāraṇādapi kāryamanumimate (184)saugatā api",
    "GSP29udnyku3u:267": "tasmādvipakṣabādhakameva pratibandhalakṣaṇam /",
    "GSP29udnyku3u:268": "[ku.3.343] tathā hi- śākādyāhārapariṇativirahiṇi mitrātanaye, na kiñcidaniṣṭamiti nāsau tasya vyāpikā; vyāpikā tu śyāmikāyāḥ,",
    "GSP29udnyku3u:269": "kāraṇatvāvadhāraṇāt /",
    "GSP29udnyku3u:270": "kāraṇaṃ ca tat tasya; tadatipatya bhavati ceti vyāhatam /",
    "GSP29udnyku3u:271": "evamanyatrāpyūhanīyamiti /",
    "GSP29udnyku3u:272": "[ku.3.344] kva punaraprayojako 'ntarbhavati? na kvacidityeke /",
    "GSP29udnyku3u:273": "yathā hi siddhasādhanam- na bādhitaviṣayam, viṣayāpahārābhāvāt; nāpi nirṇaye sati pakṣatvātipātādapakṣadharmaḥ, kālātītavilopaprasaṅgāt; na",
    "GSP29udnyku3u:274": "cānaikāntikādiḥ, vyabhicārādyabhāvāt- tathāyamapi /",
    "GSP29udnyku3u:275": "sūtraṃ tūpalakṣaṇaparamiti- tadasat- vibhāgasya nyūnādhikasaṅkhyāvyavacchedaphalatvāt /",
    "GSP29udnyku3u:276": "[ku.3.345] kva tarhi dvayorantarniveśaḥ? asiddhe eva /",
    "GSP29udnyku3u:277": "tathā hi- vyāptasya hi pakṣadharmatāpratītiḥ siddhiḥ /",
    "GSP29udnyku3u:278": "tadabhāvo 'siddhi /",
    "GSP29udnyku3u:279": "iyaṃ ca vyāptipakṣadharmatā(185)svarūpāṇāmanyatamāpratītyā bhavantī yathāsaṅkhyamanyathāsiddhirāśrayāsiddhiḥ svarūpāsiddhirityākhyāyate /",
    "GSP29udnyku3u:280": "madhyamāpyāśrayasvarūpāpratītyā tadviśeṣaṇapakṣatvāpratītyā veti dvayī /",
    "GSP29udnyku3u:281": "tatra, caramāsiddhasādhanamiti vyapadiśyate; vyāptisthitau pakṣatvasyāhatya vighaṭanāt /",
    "GSP29udnyku3u:282": "na tvevaṃ bādhe; vyāptereva prathamaṃ vighaṭanāditi viśeṣaḥ /",
    "GSP29udnyku3u:283": "[ku.3.346] yattvaprayojakaḥ sandigdhānaikāntika ityanaikāntike",
    "GSP29udnyku3u:284": "'ntarbhāvyate- tadasat- vyāptyasiddhyā hi nimittena vyabhicāraḥ śaṅkanīyo 'nyathā vā /",
    "GSP29udnyku3u:285": "prathame asiddhireva dūṣaṇam; upajīvyatvāt; nānaikāntikam; upajīvakatvāt /",
    "GSP29udnyku3u:286": "(186)anyathāśaṅkātvadūṣaṇameva; nirṇīte tadanavakāśāditi //",
    "GSP29udnyku3u:287": "tṛtīyastabake īśvarasyopamānābādhyatvanirūpaṇam //",
    "GSP29udnyku3u:288": "[ku.3.347] upamānaṃ tu bādhakamanāśaṅkanīyameva, viṣayānatirekāditi kecit tathāhi- na tāvadasya viṣayaḥ sādṛśyavyapadeśyaṃ padārthāntarameva sambhāvanīyam; parasparavirodhe hi na prakārāntarasthitiḥ naikatāpi viruddhānāmuktimātravirodhataḥ //8 //",
    "GSP29udnyku3u:289": "na hi bhāvābhāvābhyāmanyaḥ prakāraḥsambhāvanīyaḥ,",
    "GSP29udnyku3u:290": "parasparavidhiniṣedharūpatvāt /",
    "GSP29udnyku3u:291": "na bhāva iti hi niṣedhamātreṇaivābhāvavidhiḥ /",
    "GSP29udnyku3u:292": "tatastaṃ vihāya kathaṃ svavacanenaiva punaḥsahṛdayo niṣedhet, nābhāva iti /",
    "GSP29udnyku3u:293": "evaṃ nābhāva iti hi niṣedha eva bhāvavidhiḥ /",
    "GSP29udnyku3u:294": "tatastaṃ vihāya svavācaivānunmattaḥ kathaṃ punarniṣedhet na bhāva iti /",
    "GSP29udnyku3u:295": "ata evambhūtānāmekatāpyaśakyapratipattiḥ,",
    "GSP29udnyku3u:296": "pratiṣedhavidhyorekatrā(tvā)sambhavāt /",
    "GSP29udnyku3u:297": "tasmādbhāvābhāvāveva tattvam /",
    "GSP29udnyku3u:298": "[ku.3.348] bhāvattve 'pi guṇavannirguṇaṃ veti dvayameva (vetyetadapi)",
    "GSP29udnyku3u:299": "pūrvavat /",
    "GSP29udnyku3u:300": "pūrvaṃ dravyameva /",
    "GSP29udnyku3u:301": "uttarañcāśritamanāśritaṃ veti dvayameva pūrvavat /",
    "GSP29udnyku3u:302": "tatrottaraṃ samavāya eva, anavasthābhayāt /",
    "GSP29udnyku3u:303": "āśritaṃ tu sāmānyavanniḥsāmānyañceti pūrvavaddvayameva /",
    "GSP29udnyku3u:304": "tatra prathamamapi spando 'spanda iti dvayameva /",
    "GSP29udnyku3u:305": "etacca yathāsaṅkhyaṃ karma guṇa iti vyapadiśyate /",
    "GSP29udnyku3u:306": "niḥsāmānyaṃ nirguṇamāśritaṃ tu ekāśritamanekāśritaṃ veti prāgiva dvayameva",
    "GSP29udnyku3u:307": "etadapi yathāsaṅkhyaṃ viśeṣaḥsāmānyañcetyabhidhīyate /",
    "GSP29udnyku3u:308": "tat (187) etatsādṛśyametāsvekāṃ vidhāmāsādayat nātiricyate /",
    "GSP29udnyku3u:309": "anāsādayannapadārthībhūya sthātumutsahate /",
    "GSP29udnyku3u:310": "etena (188) śaktisaṅkhyādayo vyākhyātāḥ /",
    "GSP29udnyku3u:311": "tato 'bhāvena saha saptaiva padārthā iti niyamaḥ /",
    "GSP29udnyku3u:312": "ato nopamānaviṣayor'thāntaramiti /",
    "GSP29udnyku3u:313": "[ku.3.349] syādetat- bhavatu sāmānyameva sādṛśyam, tadeva tasya viṣayaḥsyāt /",
    "GSP29udnyku3u:314": "tatsa(gosa)dṛśo 'yamiti hi pratyayo nendriyajanyaḥ,",
    "GSP29udnyku3u:315": "tadāpātamātreṇānutpatteriti cet- na-",
    "GSP29udnyku3u:316": "pūrvapiṇḍānusandhānarūpasahakārivaidhuryeṇānutpatteḥ (ṇa prāgajananāt so 'yamiti pratyabhijñānavaditi",
    "GSP29udnyku3u:317": "[ku.3.350] nanvetatsadṛśaḥsa iti nendriyajanyam, tena tasyāsambandhāt /",
    "GSP29udnyku3u:318": "nacedaṃ smaraṇam, tatpiṇḍānubhave 'pi viśiṣṭasyānanubhavāt /",
    "GSP29udnyku3u:319": "nacaitadapi, ayaṃ sa iti viparītapratyabhijñānavadupapādanīyam;",
    "GSP29udnyku3u:320": "tattedantopasthāpanakramaviparyaye 'pi viśeṣyasyendriyeṇa",
    "GSP29udnyku3u:321": "sannikarṣāvirodhāt; tasya sannihitavartamānagocaratvāt /",
    "GSP29udnyku3u:322": "prakṛte tu tadabhāvāt /",
    "GSP29udnyku3u:323": "tasmāt tatpiṇḍasmaraṇasahāyametatpiṇḍavartisādṛśyajñānameva tathāvidhaṃ jñānamutpādayadupamānaṃ pramāṇamiti /",
    "GSP29udnyku3u:324": "[ku.3.351] etadapi nāsti- sādharmyamiva vaidharmyaṃ mānamevaṃ prasajyate /",
    "GSP29udnyku3u:325": "arthāpattirasau vyaktamiti cet prakṛtaṃ na kim //9 //",
    "GSP29udnyku3u:326": "yad.ā hi etadvisadṛśo 'sau iti pratyeti, tatrāpi tulyametat /",
    "GSP29udnyku3u:327": "na hi tat pratyakṣam, asannikṛṣṭaviṣayatvāt /",
    "GSP29udnyku3u:328": "na smaraṇam, viśiṣṭasyānanubhavāt /",
    "GSP29udnyku3u:329": "nopamānam asādṛśyaviṣayatvāt /",
    "GSP29udnyku3u:330": "nanu- etaddharmābhāvaviśiṣṭatvameva tasya vaidharmyam,",
    "GSP29udnyku3u:331": "taccābhāvagamyameveṣyate /",
    "GSP29udnyku3u:332": "na ca prakṛte 'pi tathāstu, sādṛśyasya bhāvarūpatvāditi cet- na- ito vyāvṛttadharmaviśiṣṭatāyā",
    "GSP29udnyku3u:333": "vaidharmyarūpatvāt; tasya ca bhāvarūpatvāt /",
    "GSP29udnyku3u:334": "syādetat- taddharmā iha na santītyavagate, arthādāpadyate-",
    "GSP29udnyku3u:335": "ihāvidyamānāstatra santīti /",
    "GSP29udnyku3u:336": "na hi tadvidharmatvametasyopapadyate, yadyetadvidharmāsau na bhavati iti",
    "GSP29udnyku3u:337": "cet- evaṃ tarhi prakṛtamapyarthāpattireva /",
    "GSP29udnyku3u:338": "na hi tatsādṛśyaviśiṣṭatvametasya pratyakṣasiddhamapi tasyaitatsādṛśyaviśiṣṭatvaṃ vinopapadyate",
    "GSP29udnyku3u:339": "[ku.3.352] etena dṛṣṭā(189)sannikṛṣṭapratyabhijñānaṃ vyākhyātam /",
    "GSP29udnyku3u:340": "tatrāpi taddharmaśālitvaṃ tasya smaraṇābhivyaktamanupapadyamānaṃ tadidantāspadasyaikatāṃ vyavasthāpayati",
    "GSP29udnyku3u:341": "tasmānnopamānamadhikamiti /",
    "GSP29udnyku3u:342": "[ku.3.353] evaṃ prāpte 'bhidhīyate- sambandhasya paricchedaḥ (190)(daṃ?)",
    "GSP29udnyku3u:343": "sañjñāyāḥsañjñinā saha /",
    "GSP29udnyku3u:344": "pratyakṣāderasādhyatvādupamānaphalaṃ viduḥ //10 //",
    "GSP29udnyku3u:345": "yath.ā gaustathā gavayaḥ iti śrutātideśavākyasya, gosadṛśaṃ",
    "GSP29udnyku3u:346": "piṇḍamanubhavataḥ, smarataśca vākyārthaṃ ayamasau gavayaśabdavācya iti bhavati matiḥ /",
    "GSP29udnyku3u:347": "seyaṃ na tāvat vākyamātraphalam, anupalabdhapiṇḍasyāpi prasaṅgāt /",
    "GSP29udnyku3u:348": "nāpi pratyakṣaphalam, aśrutavākyasyāpi prasaṅgāt /",
    "GSP29udnyku3u:349": "nāpi samāhāraphalam, vākyapratyakṣayorbhinnakālatvāt /",
    "GSP29udnyku3u:350": "vākyatadarthayoḥ smṛtidvāropanītāvapi gavayapiṇḍasambaddhenāpīndriyeṇa tadgatasādṛśyānupalambhe samayaparicchedāsiddheḥ /",
    "GSP29udnyku3u:351": "phalasamāhāre tu tadantarbhāve anumānāderapi pratyakṣatvaprasaṅgaḥ /",
    "GSP29udnyku3u:352": "tat kiṃ tatphalasya tatpramāṇabahirbhāva eva? antarbhāve vā kiyatī sīmā?-",
    "GSP29udnyku3u:353": "tattadasādhāraṇendriyādisāhityam /",
    "GSP29udnyku3u:354": "asti tarhi sādṛśyādijñānakāleviṣphāritasya cakṣuṣo vyāpāraḥ- na-",
    "GSP29udnyku3u:355": "upalabdhagosādṛśyaviśiṣṭagavayapiṇḍasya vākyatadarthasmṛtimataḥ kālāntare",
    "GSP29udnyku3u:356": "'pyanusandhānabalāt samayaparicchedopapatteḥ /",
    "GSP29udnyku3u:357": "[ku.3.354] nanu ca vākyādevānena samayaḥ paricchinnaḥ, gosadṛśasya gavayaśabdaḥsañjñeti /",
    "GSP29udnyku3u:358": "kevalamidānīṃ pratyabhijānāti ayamasāviti /",
    "GSP29udnyku3u:359": "prayogādva'numitaḥ, yo yatrāsati vṛttyantare vṛddhaiḥ prayujyate, sa tasya vācakaḥ, yathā gośabda eva goḥ, prayujyate cāyaṃ gosadṛśe iti",
    "GSP29udnyku3u:360": "kimupamāneneti- na- sādṛśyasyānimittatvānnimittasyāpratītitaḥ /",
    "GSP29udnyku3u:361": "samayo durgṛhaḥ pūrvaṃ śabdenānumayāpi vā //11 //",
    "GSP29udnyku3u:362": "na hi gavayaśabdasya sādṛśyaṃ pravṛttinimittam,",
    "GSP29udnyku3u:363": "apratītagūnāmavyavahāraprasaṅgāt /",
    "GSP29udnyku3u:364": "nacobhayamapi nimittam, svayaṃpratītasamayasaṅkrāntaye",
    "GSP29udnyku3u:365": "'tideśavākyaprayogānupapatteḥ /",
    "GSP29udnyku3u:366": "gavayattve hyayaṃ vyutpanno vṛddhavyavahārāt, na sādṛśye /",
    "GSP29udnyku3u:367": "kathametannirdhāraṇīyamiti cet- vastugatistāvadiyam, tadāpātataḥsandehe",
    "GSP29udnyku3u:368": "'pi na phalasiddhiḥ, gandhavattvamiva pṛthivītvasya, gosādṛśyaṃ",
    "GSP29udnyku3u:369": "gavayaśabdapravṛttinimittasyopalakṣaṇam, idameva vā nimittamityanirdhāraṇāt /",
    "GSP29udnyku3u:370": "[ku.3.355] syādetat- pūrvaṃ nimittānupalabdherna phalasiddhiḥ, idānīntu tasminnupalabdhe tadeva vākyaṃ smṛtisamārūḍhaṃ phaliṣyati,",
    "GSP29udnyku3u:371": "adhyayanasamayagṛhīta iva vedarāśiraṅgopāṅgaparyavadātasya kālāntare /",
    "GSP29udnyku3u:372": "na ca vācyam, vākyena (191) svārthasya prāgeva bodhitatvāt",
    "GSP29udnyku3u:373": "prāgevaparyavasitamiti- gosādṛśyasyopalakṣaṇanimittatvayoranyataratra tātparye sandehāt /",
    "GSP29udnyku3u:374": "idānīntu gavayatve 'vagate tarkapuraskārātsādṛśyasyopalakṣaṇatāyāṃ",
    "GSP29udnyku3u:375": "vyavasthitāyām, gaṅgāyāṃ ghoṣa itivadanvayapratipattiriti cet- na-",
    "GSP29udnyku3u:376": "śrutānvayādanākāṅkṣaṃ na vākyaṃ hyanyadicchati /",
    "GSP29udnyku3u:377": "padārthānvayavaidhuryāttadākṣiptena saṅgatiḥ //12 //",
    "GSP29udnyku3u:378": "gosadṛś.o gavayaśabdavācya iti sāmānādhikaraṇyamātreṇānvayopapattau",
    "GSP29udnyku3u:379": "viśeṣasandehe 'pi vākyasya paryavasitatvena mānāntaropanītānapekṣaṇāt,",
    "GSP29udnyku3u:380": "taktāraktasandehe 'pi ghaṭo bhavatīti vākyavat /",
    "GSP29udnyku3u:381": "anyathā vākyabhedadoṣāt /",
    "GSP29udnyku3u:382": "na ca gaṅgāyāṃ ghoṣa itivat padārthā evānvayāyogyāḥ, yena pramāṇāntaropanītenānvayaḥsyāt /",
    "GSP29udnyku3u:383": "atha (192)pratītavākyārthabalāyāto 'pyartho yadi vākyasyaiva,",
    "GSP29udnyku3u:384": "divābhojananiṣedhavākyasyāpi rātribhojanamarthaḥsyāt /",
    "GSP29udnyku3u:385": "tasmādyathā gavayaśabdaḥ kasyacidvācakaḥ śiṣṭaprayogāditi sāmānyato niścite 'pi, viśeṣe mānāntarāpekṣā, tathā gosadṛśasya gavayaśabdo vācaka iti vākyānniścitepi sāmānye, viśeṣavācakatve 'sya",
    "GSP29udnyku3u:386": "mānāntaramanusaraṇīyamiti /",
    "GSP29udnyku3u:387": "[ku.3.356] astvanumānam /",
    "GSP29udnyku3u:388": "tathāhi- gavayaśabdo gavayasya vācakaḥ asati vṛttyantare 'bhiyuktaistatra",
    "GSP29udnyku3u:389": "prayujyamānatvat,gavi gośabdavaditi cet- na- asiddheḥ /",
    "GSP29udnyku3u:390": "na hyasati vṛttyantare tadviṣayatayā prayogaḥsaṅgatimavijñāya jñātuṃ śakyate /",
    "GSP29udnyku3u:391": "sāmānādhikaraṇyāditi cenna- piṇḍamātre siddhasādhanāt, nimitte cāsiddheḥ,",
    "GSP29udnyku3u:392": "sādṛśyasyānimittatvādityuktam /",
    "GSP29udnyku3u:393": "[ku.3.357] nanu vyāptiparamidaṃ vākyaṃ syāt, yo gosadṛśaḥ sa",
    "GSP29udnyku3u:394": "gavayapadārtha iti /",
    "GSP29udnyku3u:395": "tathāca vākyādavagatapratibandho 'numinuyāt- ayamasau gavayo gosadṛśatvāditideśavākyāvagatapiṇḍavaditi- na- viparyayāt /",
    "GSP29udnyku3u:396": "na hi gosadṛśaṃ buddhāvāropyānena pṛṣṭaḥ, sa kiṃ śabdavācya iti /",
    "GSP29udnyku3u:397": "kintu sāmānyato gavayapadārthamavagamya sa kīdṛgiti /",
    "GSP29udnyku3u:398": "tathāca yadyogaprāthamyābhyāṃ tasyaiva vyāpyatvam /",
    "GSP29udnyku3u:399": "tataḥ kiṃ tena, prakṛtānupayogāt /",
    "GSP29udnyku3u:400": "atha (193)kiṃlakṣaṇako 'sāviti praśnārthaḥ /",
    "GSP29udnyku3u:401": "tadā vyatirekiparaṃ (194)syāt, lakṣaṇasya tathābhavāt /",
    "GSP29udnyku3u:402": "tathāca gosadṛśo gavaya ityasyārthaḥ- yo gavaya iti na vyavahriyate nāsau",
    "GSP29udnyku3u:403": "gosadṛśa iti /",
    "GSP29udnyku3u:404": "evañca prayoktavyam- ayamasau gavaya iti vyavahartavyaḥ gosadṛśatvāt,",
    "GSP29udnyku3u:405": "yastu na tathā, gosadṛśaḥ yathā hastī /",
    "GSP29udnyku3u:406": "na ca hastyādīnāṃ vipakṣatve pramāṇamasti, sarvāprayogasya",
    "GSP29udnyku3u:407": "duravadhāra(ṇa)tvāt; katipayāvyavahārasya cānaikāntikatvāt /",
    "GSP29udnyku3u:408": "[ku.3.359] nanu liṅgamātre praśno bhaviṣyati, kīdṛk kiṃ liṅgamiti- na- na hyanena liṅgamavijñāya gavayaśabdasya vācakatvaṃ kasyacidvācyatvaṃ",
    "GSP29udnyku3u:409": "vāvagatam, yena tadarthaṃ praśnaḥsyāt /",
    "GSP29udnyku3u:410": "pravṛttinimittaviśeṣaliṅge praśnaḥ, yena nimittena gavayaśabdaḥ pravartate tasya kiṃ liṅgamiti cenna- na hi tadavaśyamanumeyamevetyanena niścitam,",
    "GSP29udnyku3u:411": "yata idaṃ syāt /",
    "GSP29udnyku3u:412": "jñānopāyamātrapraśne tadviśeṣeṇottaramiti cenna-",
    "GSP29udnyku3u:413": "aviśeṣādindriyasannikarṣamapyuttarayet; paryāyāntaraṃ vā /",
    "GSP29udnyku3u:414": "yathā- gavayamahaṃ kathaṃ jānīyāmiti praśne, vanaṃ gato drakṣyasīti; yathā",
    "GSP29udnyku3u:415": "vā- kaḥ pika ityatra, kokila iti /",
    "GSP29udnyku3u:416": "tasmānnimittabhedapraśna evāyam, gavayo gavayapadavācyaḥ kīdṛk kena nimitteneti yuktamutpaśyāmaḥ",
    "GSP29udnyku3u:417": "tasya ca nimittaviśeṣasya sākṣādupadarśayitumaśkyatvāt pṛṣṭastadulakṣaṇaṃ kiñcidācaṣṭe /",
    "GSP29udnyku3u:418": "taccopamānasāmagrīsamutthāpanameva /",
    "GSP29udnyku3u:419": "tasya ca pramāṇasya satastarkaḥsahāyatāmāpadyate- “sādṛśyasyaiva",
    "GSP29udnyku3u:420": "nimittatāyāṃ kalpanāgauravam, nimittāntarakalpane ca kḷptakalpyavirodha”",
    "GSP29udnyku3u:421": "iti tadeva nimittamavagacchatīti /",
    "GSP29udnyku3u:422": "[ku.3.360] lakṣaṇantvasya anavagatasaṅgatisañjñāsamabhivyāhṛtavākyārthasya sañjñinyanusandhānamupamānam",
    "GSP29udnyku3u:423": "vākyārthaśca kvacit sādharmyaṃ kvacidvaidharmyam /",
    "GSP29udnyku3u:424": "ato nāvyāpakam /",
    "GSP29udnyku3u:425": "tasmānniyataviṣayatvādeva na tena bādhaḥ, na tvanatirekāditi sthitiḥ /",
    "GSP29udnyku3u:426": "ku.3.[361ṭaśabdo 'pi na bādhakamanumānānatirekāditi vaiśeṣikādayaḥ /",
    "GSP29udnyku3u:427": "tathā hi- yadyapi ete padārthā mithaḥ saṃsargavantaḥ vākyatvāditi",
    "GSP29udnyku3u:428": "vyadhikaraṇam; padārthatvāditi cānaikāntikam; padaiḥsmāritatvādityapi tathā /",
    "GSP29udnyku3u:429": "yadyapi caitāni padāni smāritārthasaṃsargavanti tatsmārakatvādityādau sādhyābhāvaḥ /",
    "GSP29udnyku3u:430": "na hyatra matvarthaḥ saṃyogaḥ samavāyastādātmyaṃ viśeṣaṇaviśeṣyabhāvo vā sambhavati /",
    "GSP29udnyku3u:431": "jñāpyajñāpakabhāvastu svātantryeṇa anumānāntarbhāvavādibhirneṣyate /",
    "GSP29udnyku3u:432": "na ca liṅgatayā jñāpakatvaṃ yat liṅgasya (195) viṣayastadeva tasya,",
    "GSP29udnyku3u:433": "parasparāśrayaprasaṅgāt /",
    "GSP29udnyku3u:434": "tadupalambhe hi vyāptisiddhistatsiddhau ca tadanumānamiti /",
    "GSP29udnyku3u:435": "tathāpi- ākāṅkṣādimadbhiḥ padaiḥ smāritatvāt gāmabhyājeti padārthavaditi syāt /",
    "GSP29udnyku3u:436": "na ca viśeṣāsiddhirdeṣaḥ, saṃsargasya saṃsṛjyamānaviśeṣādeva viśiṣṭatvāt /",
    "GSP29udnyku3u:437": "yadvā etāni padāni smāritārthasaṃsargajñānapūrvakāṇi ākāṅkṣādimattve sati tatsmārakatvāt gāmabhyājeti padavat /",
    "GSP29udnyku3u:438": "na caivamarthāsiddhiḥ, jñānāvacchedakatayaiva tatsiddheḥ /",
    "GSP29udnyku3u:439": "tasya ca saṃsṛjyamānopahitasyaivāvacchedakatvānna viśeṣāpratilambha iti /",
    "GSP29udnyku3u:440": "[ku.3.362] atrocyate- anekāntaḥ paricchede sambhave ca na niścayaḥ /",
    "GSP29udnyku3u:441": "ākāṅkṣā sattayā heturyogyāsattirabandhanā //13 //",
    "GSP29udnyku3u:442": "et.e padārthāmithaḥsarṅgavanta iti saṃsṛṣṭā eveti niyamo vā sādhyaḥ sambhāvitasaṃsargā iti vā /",
    "GSP29udnyku3u:443": "[ku.3.363] na prathamaḥ, anāptoktapadakadambasmāritairanekāntāt /",
    "GSP29udnyku3u:444": "āptoktyā viśeṣaṇīyamiti cenna- vākyārthapratīteḥ prāk tadasiddheḥ /",
    "GSP29udnyku3u:445": "na hyavipralambhakatvamātramihāptaśabdena vivakṣitam, tadukterapi padārthasaṃsargavyabhicārāt",
    "GSP29udnyku3u:446": "apitu tadanubhavaprāmāṇyamapi /",
    "GSP29udnyku3u:447": "na caitacchakyam (196)asarvajñe sarvadā sarvaviṣaye satyajñānavānayamiti",
    "GSP29udnyku3u:448": "niścetum, bhrānteḥ puruṣadharmatvāt /",
    "GSP29udnyku3u:449": "yatra (197)kvacidāptatvamanāptasyāpyastīti na tenopayogaḥ /",
    "GSP29udnyku3u:450": "tato 'sminnarthe 'yamabhrānta iti kenacidupāyena grāhyam /",
    "GSP29udnyku3u:451": "nacaitat saṃsargaviśeṣamapratītya śakyam; buddherarthaṃbhedamantareṇa nirūpayitumaśakyatvāt",
    "GSP29udnyku3u:452": "padārthamātre cābhrāntatvasiddhau na kiñcit; anāptasādhāraṇyāt /",
    "GSP29udnyku3u:453": "eteṣāṃ saṃsarge 'yamabhrānta iti śakyamiti cenna- eteṣāṃ saṃsarge ityasyā",
    "GSP29udnyku3u:454": "eva buddherasiddheḥ /",
    "GSP29udnyku3u:455": "ananubhūtacare smaraṇāyogāt, tadanubhavasya liṅgādhīnatayā tasya ca viśeṣaṇāsiddhatvenānupapatteriti",
    "GSP29udnyku3u:456": "[ku.3.364ṭa nāpi dvitīyaḥ, yogyatāmātrasiddhāvapi saṃsargāniścayāt,",
    "GSP29udnyku3u:457": "vākyasya ca tadekaphalatvāt /",
    "GSP29udnyku3u:458": "yogyatāmātrasya prāgeva siddheḥ /",
    "GSP29udnyku3u:459": "anyathā tadasiddhāvāsannasākāṅkṣapadasmāritatvādityeva hetuḥsyāt /",
    "GSP29udnyku3u:460": "tathācāgninā siñcedityādinā smāritairanaikāntaḥ; tathāvidhānāṃ sarvathā saṃsargāyogyatvāditi",
    "GSP29udnyku3u:461": "[ku.3.365] evaṃ dvitīye 'pi prayoge heturākāṅkṣādimattve satīti /",
    "GSP29udnyku3u:462": "tatra keyamākāṅkṣā nāma? na tāvadviśeṣaṇaviśeṣyabhāvaḥ, tasya",
    "GSP29udnyku3u:463": "saṃsargar(gaviśeṣa)svabhāvatayā sādhyatvāt /",
    "GSP29udnyku3u:464": "nāpi tadyogyatā, yogyatayaiva gatārthatvāt /",
    "GSP29udnyku3u:465": "nāpyavinābhāvaḥ, nīlaṃ sarojamityādau tadabhāve 'pi vākyārthapratyayāt /",
    "GSP29udnyku3u:466": "tatrāpi viśeṣākṣiptasāmānyayoravinābhāvo 'stīti",
    "GSP29udnyku3u:467": "(vopyākāṅkṣeti) cenna- aho vimalaṃ jalaṃ nadyāḥ, kacche mahiṣaścaratītyādau vākyabhedānupapattiprasaṅgāt",
    "GSP29udnyku3u:468": "nāpi pratipatturjijñāsā, paṭo bhavatītyādau śuklādijijñāsāyāṃ (sayā)raktaḥ",
    "GSP29udnyku3u:469": "paṭo bhavatītyasyaikadeśavat sarvadā vākyāparyavasānaprasaṅgāt /",
    "GSP29udnyku3u:470": "“guṇakriyādyaśeṣaviśeṣajijñāsāyāmapi padasmāritaviśeṣajijñāsā ākāṅkṣā /",
    "GSP29udnyku3u:471": "paṭa ityukte kiṃrūpaḥ, kutra kiṃ karotītyādirūpajijñāsā /",
    "GSP29udnyku3u:472": "tatra, bhavatītyukte, kiṃ karotītyeṣaiva padasmāritaviṣayā, na tu kiṃ rūpa ityādirapi /",
    "GSP29udnyku3u:473": "yadā tu rakta ityucyate, tadā kiṃrūpa ityeṣāpi smāritaviṣayā syāt iti na",
    "GSP29udnyku3u:474": "kiñcidanupapanna'miti cet- evaṃ tarhi cakṣuṣī nimīlya paribhāvayatu bhavān, kimasyāṃ jātāyāmanvayapratyayaḥ atha jñātāyāmiti /",
    "GSP29udnyku3u:475": "tatra prathame nānayā vyabhicāravyāvartanāya (vāraṇāya)heturviśeṣaṇīyaḥ,",
    "GSP29udnyku3u:476": "manaḥsaṃyogādivatsattāmātreṇopayogāt /",
    "GSP29udnyku3u:477": "āsattiyogyatāmātreṇa viśiṣṭastu niścito 'pi na gamakaḥ; ayameti putro rājñaḥ puruṣo 'pasāryatāmityādau vyabhivacārāt /",
    "GSP29udnyku3u:478": "[ku.3.366ṭadvitīyastu syādapi, yadyanumānāntaravattatsadbhāve 'pi",
    "GSP29udnyku3u:479": "tajjñānavaidhuryādanvayapratyayo na jāyate /",
    "GSP29udnyku3u:480": "natvetadasti, āsattiyogyatāmātrapratisandhānādeva sākāṅkṣasya sarvatra",
    "GSP29udnyku3u:481": "vākyārthapratyayāt /",
    "GSP29udnyku3u:482": "nivṛttākāṅkṣasya ca tadabhāvāt /",
    "GSP29udnyku3u:483": "kathameṣa niścayaḥ, sākāṅkṣa eva pratyeti, na tu jñātākāṅkṣa iti cet-",
    "GSP29udnyku3u:484": "tāvanmātreṇopapattāvanupalabhyamānajñānakalpanānupapatteḥ /",
    "GSP29udnyku3u:485": "anyatra tathā darśanācca /",
    "GSP29udnyku3u:486": "yathā (dā) hi dūrāddṛṣṭasāmānyo jijñāsate ko 'yamiti, pratyāsīdaṃśca,",
    "GSP29udnyku3u:487": "sthāṇurayamiti pratyeti, tadāsya jñātumahamicchāmītyanuvyavasāyābhāve 'pisthāṇurayamityartha(nvaya)pratyayo bhavati- tathehāpyaviśeṣāt viśeṣopasthānakāle saṃsargāvagatireva jāyate, na tu jijñāsāvagatiriti na ca viśeṣopasthānātprāgeva jijñāsāvagatiḥ prakṛtopayoginī,",
    "GSP29udnyku3u:488": "tāvanmātrasyānākāṅkṣā(ṅkṣa)tvāt /",
    "GSP29udnyku3u:489": "[ku.3.367] na caivambhūto 'pyayamaikāntiko hetuḥ /",
    "GSP29udnyku3u:490": "yadā hyayameti putro rājñaḥ puruṣo 'pasāryatāmiti vaktoccārayati, śrotā ca vyāsaṅgādinā nimittena ayameti putra ityaśrutvaiva; rājñaḥ puruṣo 'pasāryatāmiti śṛṇoti, tadāstyākāṅkṣādimattve sati padakadambakatvam? na ca smāritārthasaṃsargajñānapūrvakatvamiti /",
    "GSP29udnyku3u:491": "[ku.3.368ṭasyādetat- yāvatsamabhivyāhṛtatvena viśeṣite hetau nāyaṃ doṣaḥ,",
    "GSP29udnyku3u:492": "tathāvidhasya vyabhicārodāharaṇāsaṃsparśāt /",
    "GSP29udnyku3u:493": "kutastyastarhi katipayapadaśrāviṇaḥ saṃsargapratyayaḥ? aliṅga eva liṅgatvādhyāropāt /",
    "GSP29udnyku3u:494": "etāvānevāyaṃ samabhivyāhāra iti tatra śroturabhimānaḥ- na- tatsandehe 'pi",
    "GSP29udnyku3u:495": "śrutānurūpasaṃsargāvagamāt /",
    "GSP29udnyku3u:496": "bhavati hi tatra pratyayaḥ, na jāne kimaparamanenoktam, etāvadeva śrutam,",
    "GSP29udnyku3u:497": "yadrājñaḥ puruṣo 'pasāryatāmiti /",
    "GSP29udnyku3u:498": "bhrāntirasāviti cet- na tāvadasau duṣṭendriyajā, parokṣākāratvāt /",
    "GSP29udnyku3u:499": "na liṅgābhāsajā, liṅgābhimānābhāve 'pi jāyamānatvāt /",
    "GSP29udnyku3u:500": "etāvatpa(dṛkpa)dakadambapratisandhānameva tāṃ janayatīti cet /",
    "GSP29udnyku3u:501": "yadyevam, tadevāduṣṭaṃ sadabhrāntiṃ janayat kena vāraṇīyam /",
    "GSP29udnyku3u:502": "vyāptipratisandhānaṃ vināpi tasya saṃsargapratyāyane sāmarthyāvadhāraṇāt cakṣurādivat /",
    "GSP29udnyku3u:503": "[ku.3.369] nāstyeva tatra saṃsargapratyayaḥ; asaṃsargāgrahamātreṇa tu tathā vyavahāra iti cet- tarhi yāvatsamabhivyāhāreṇāpi viśeṣaṇenāpratīkāraḥ, tathābhūtasyānāptavākyasya saṃsargajñānapūrvakatvābhāvāt asaṃsargāgrahapūrvakatvamātre sādhye na vyabhicāra iti cet- evaṃ tarhisaṃsargo na siddhyet",
    "GSP29udnyku3u:504": "āptavākyeṣu setsyatīti cenna- sarvaviṣayā'ptatvasyāsiddheḥ, yatra",
    "GSP29udnyku3u:505": "kvacidāptatvasyānaikāntikatvāt, prakṛtaviṣaye cāptatvasiddhau saṃsargaviśeṣasya prāgeva siddhyabhyupagamādityuktam /",
    "GSP29udnyku3u:506": "[ku.3.370] na ca sarvatra jijñāsā nibandhanam, ajijñāsorapi vākyārthapratyayāt /",
    "GSP29udnyku3u:507": "ākāṅkṣāpadārthastarhi kaḥ? jijñāsāṃ prati yogyatā /",
    "GSP29udnyku3u:508": "sā ca smā(198)ritatadākṣiptayora(ptā)vinābhāve sati śrotari tadutpādyasaṃsargāvagamaprāgabhāvaḥ",
    "GSP29udnyku3u:509": "na caiṣo 'pi jñānamapekṣate,",
    "GSP29udnyku3u:510": "(199)pratiyoginirūpaṇādhīnanirūpaṇatvāttadabhāvasya, tasya ca viṣayanirūpyatvāditi /",
    "GSP29udnyku3u:511": "[ku.3.371] prābhākarastu lokavedasādhāraṇavyutpattibalenānvitābhidhānaṃ prasādhya vedasyāpauruṣeyatayā vaktṛjñānānumānānavakāśāt saṃsarge śabdasyaiva svātantryeṇa prāmāṇyamāsthiṣata; loke tvanumānata eva",
    "GSP29udnyku3u:512": "vaktṛjñānopasarjanatayā saṃsargasya siddheranvitābhidhānabalāyātepi pratipādakatve 'nuvādakatāmātraṃ vākyasyeti nirṇītantaḥ /",
    "GSP29udnyku3u:513": "tadatisthavīyaḥ- nirṇītaśaktervākyasyāddhi prāgevārthasya nirṇaye /",
    "GSP29udnyku3u:514": "vyāptismṛtivilambena liṅgasyaivānuvāditā //14 //",
    "GSP29udnyku3u:515": "yāvatī hi vede sāmagrī, tāvatyeva loke 'pi bhavantī kathamiva nārthaṃ",
    "GSP29udnyku3u:516": "gamayet /",
    "GSP29udnyku3u:517": "nahyapekṣaṇīyāntaramasti /",
    "GSP29udnyku3u:518": "liṅge tu paripūrṇe 'pyavagate vyāptismṛtirapekṣaṇīyāstīti, vilambena kiṃ nirṇeyam; anvaya(artha)sya prāgeva pratīteḥ /",
    "GSP29udnyku3u:519": "[ku.3.372ṭaloke vakturāptatvaniścayo 'pekṣaṇīya iti cenna-",
    "GSP29udnyku3u:520": "tadrahitasyāpi svārthapratyāyane śabdasya śakteravadhāraṇāt /",
    "GSP29udnyku3u:521": "anyathā vede 'pyarthapratyayo na syāt, tadabhāvāt /",
    "GSP29udnyku3u:522": "na ca loke anyānyeva padāni; yena śaktivaicitryaṃ syāt /",
    "GSP29udnyku3u:523": "anāptoktau vyabhicāradarśanāt tulyāpi sāmagrī sandehena śithilāyate iti",
    "GSP29udnyku3u:524": "cenna- cakṣurādau vyabhicāradarśanena (rasatvena) śaṅkāyāmapi satyāṃ jñānasāmagrītastadutpattidarśanāt",
    "GSP29udnyku3u:525": "jñāyamānasyāyaṃ vidhiḥ, yat sandehe sati na niścāyakam,(200) yathā liṅgam;",
    "GSP29udnyku3u:526": "cakṣurādi tu sattayeti cenna- vākyasya niścatatvāt; āptoktatvasya cārthapratyayaṃ pratyanaṅgatvāt",
    "GSP29udnyku3u:527": "loke 'pi cāptatvāniścaye 'pi vākyārthapratīteḥ /",
    "GSP29udnyku3u:528": "bhavati hi vedānukāreṇa paṭhyamāneṣu apauruṣeyatvābhimānino gauḍa(201)mīmāṃsakasyārthaniścayaḥ",
    "GSP29udnyku3u:529": "na cāsau (cāyaṃ) bhrāntiḥ, pauruṣeyatvaniścayadaśāyāmapi",
    "GSP29udnyku3u:530": "tathāniścayā(thātvā)diti /",
    "GSP29udnyku3u:531": "[ku.3.373] syādetat- nāptoktatvamarthapratīteraṅgamiti brūmaḥ;",
    "GSP29udnyku3u:532": "kintvanāptoktatvaśaṅkānirāsaḥ (sam) /",
    "GSP29udnyku3u:533": "sa ca kvacidapauruṣeyatvaniścayāt, kvacidāptoktatvāvadhāraṇāditi cet- tat",
    "GSP29udnyku3u:534": "kimapauruṣeyatvasyāpratītau, sandehe vā vedavākyādviditapadārthasaṅgaterarthapratyaya eva na bhavet, bhavannapi vā na śraddheyaḥ? prathame satyādaya eva pramāṇam /",
    "GSP29udnyku3u:535": "nacāsaṃsargāgrahe tadānīṃ saṃsargavyavahāraḥ, bādhakasyātyantamabhāvāt /",
    "GSP29udnyku3u:536": "tathāpi tatkalpanāyāmanvayocchedaprasaṅgāt /",
    "GSP29udnyku3u:537": "dvitīye tvaśraddhā pratyakṣavat nimittāntarānnivartsyatīti vede yadi, loke",
    "GSP29udnyku3u:538": "'pi tathā syādaviśeṣāt /",
    "GSP29udnyku3u:539": "[ku.3.374] anyathā vedasyāpyanuvākatāprasaṅgaḥ (ṅgāt) /",
    "GSP29udnyku3u:540": "taducyate /",
    "GSP29udnyku3u:541": "(thāhi) /",
    "GSP29udnyku3u:542": "vyastapumdūṣaṇāśaṅkaiḥ smāritatvāt padairamī /",
    "GSP29udnyku3u:543": "anvitā iti nirṇīte vedasyāpi na tat kutaḥ // 15//",
    "GSP29udnyku3u:544": "yadā hyapauruṣeyatvaniścayāt prāk vedo na kiñcidabhidhatte iti pakṣaḥ,tadā",
    "GSP29udnyku3u:545": "āptoktatvaniścayottarakālaṃ (202)lokavat, vede 'pyapauruṣeyatvaniścayāt",
    "GSP29udnyku3u:546": "paścādanumānāvatāraḥ /",
    "GSP29udnyku3u:547": "iyāṃstu viśeṣaḥ- yadatra padārthāneva pakṣīkṛtya",
    "GSP29udnyku3u:548": "nirastapumdoṣāśaṅkairākāṅkṣādimadbhiḥ padaiḥ smāritatvādāptoktapadakadambakasmāritapadārthavat saṃsarga evāhatya",
    "GSP29udnyku3u:549": "sādhyaḥ,buddhivyavahitastvitaratreti /",
    "GSP29udnyku3u:550": "phalato na kaścidvivaśeṣa iti /",
    "GSP29udnyku3u:551": "tathā cānvitābhidhāne 'pi jaghanyatvādvedasyānuvādakatvaprasaṅgaḥ /",
    "GSP29udnyku3u:552": "na caivaṃ sati tatra pramāṇamasti /",
    "GSP29udnyku3u:553": "viśiṣṭapratipatyanyathānupapatyā hi śabdasya tatra śaktiḥ parikalpanīyā /",
    "GSP29udnyku3u:554": "sā cānumānenaivopapanneti vṛthā prayāsaḥ /",
    "GSP29udnyku3u:555": "tasmālloke śabdasyānuvādakateti viparītakalpaneyamāyuṣmatām /",
    "GSP29udnyku3u:556": "[ku.3.375] kiṃ cedamanvitābhidhānaṃ nāma? na tāvadanvitapratipādanamātram,",
    "GSP29udnyku3u:557": "avivādāt /",
    "GSP29udnyku3u:558": "nāpi svārthābhidhāyāstatra tātparyam, avivādādeva /",
    "GSP29udnyku3u:559": "nāpi saṅgatibalena tatpratipādanam, vākyārthasyāpūrvatvāt /",
    "GSP29udnyku3u:560": "nāpi svārthasaṅgatibalena, tasya svārtha evopakṣayāt /",
    "GSP29udnyku3u:561": "nāpi saiva saṅgatirubhayapratipādikā, pratītikramānupapatteḥ /",
    "GSP29udnyku3u:562": "yaugapadyābhyupagame tu yogyatvādipratisandhānaśūnyasyāpi padārthapratyayavat vākyārthapratyayaprasaṅgāt",
    "GSP29udnyku3u:563": "nāpi saiva saṅgatiḥ svārthe nirapekṣā, vākyārthe tu padārthapratipādanāvāntaravyāpāreti yuktam- tasyāḥ svayamakaraṇatvāt /",
    "GSP29udnyku3u:564": "saṅgatāni padānihi karaṇam, na tu saṅgatiḥ /",
    "GSP29udnyku3u:565": "tathāpi tatpratipādanānuguṇasaṅgatiśālīni padānīti cet- na tāvadvākyārthapratipādanānuguṇatā",
    "GSP29udnyku3u:566": "sāmānyamātragocaratvāt, tadvanmātragocaratvādvā /",
    "GSP29udnyku3u:567": "nāpi tadanuguṇavyāpāravatvena, akaraṇatvādityuktam /",
    "GSP29udnyku3u:568": "tadanuguṇakaraṇavyāpārotthāpakatvāttadanuguṇatve na no vivādaḥ /",
    "GSP29udnyku3u:569": "anvita eva śaktiriti cet- uktamatra vākyārthasyāpūrvatvāt pratītikramānupapatteśceti /",
    "GSP29udnyku3u:570": "[ku.3.376] smṛtakriyānvite kārake smṛtakārakānvitāyāñca kriyāyāṃ saṅgatiḥ /",
    "GSP29udnyku3u:571": "ato noktadoṣāvakāśaḥ /",
    "GSP29udnyku3u:572": "nāpi paryāyatāpattiḥ, prādhānyena niyamāt /",
    "GSP29udnyku3u:573": "nāpi paunaruktyam, viśeṣānvaye tātparyāt /",
    "GSP29udnyku3u:574": "nāpītaretarāśrayatvam, svārthasmṛtāvanapekṣaṇāt /",
    "GSP29udnyku3u:575": "nāpivākyabhedāpattiḥ, parasparapadārthasmṛtisannidhau taditarānapekṣaṇāt-",
    "GSP29udnyku3u:576": "iti cet- na anvite saṅgatigraha iti kor'thaḥ? yadi yatra saṅgatistadvastugatyā padārthānvitam, na kiñcit prakṛtopayogi /",
    "GSP29udnyku3u:577": "na hi yatra cakṣuṣaḥ sāmarthyamavagataṃ tadvastugatyā sparśavaditi,",
    "GSP29udnyku3u:578": "tadvattāpi tasya viṣayaḥ /",
    "GSP29udnyku3u:579": "athānvitatayaiva tatra vyutpattirityarthaḥ- tadasat, pramāṇābhāvāt /",
    "GSP29udnyku3u:580": "[ku.3.377] anvitārthapratipattyanyathānupapattiriti cenna /",
    "GSP29udnyku3u:581": "ananvitābhidhānenāpyupapatteḥ /",
    "GSP29udnyku3u:582": "ākāṅkṣānupapattirastu /",
    "GSP29udnyku3u:583": "na hi sāmānyato 'nvitānavagame 'nvayaviśeṣe jijñāsā syāt- na- dṛṣṭe phalaviśeṣe rasaviśeṣajijñāsāvadākṣepato 'pyupapatteḥ /",
    "GSP29udnyku3u:584": "[ku.3.378] śabdamahimānamantareṇa yataḥ kutaścidapi smṛteṣu padārtheṣu anvayapratītiḥ syāt",
    "GSP29udnyku3u:585": "na caivam /",
    "GSP29udnyku3u:586": "tataḥ śabdaśaktiravaśyaṃ kalpanīyeti cet- kutastarhi kavikāvyāni vilasanti",
    "GSP29udnyku3u:587": "na hi saṃsargaviśeṣamapratītya vākyaracanā nāma /",
    "GSP29udnyku3u:588": "na ca svotprekṣāyāṃ pratyakṣamanumānaṃ śabdastadābhāsā vā sambhavanti,",
    "GSP29udnyku3u:589": "anyatra cantāvaśena padārthasmaraṇebhyaḥ /",
    "GSP29udnyku3u:590": "asaṃsargāgraho 'sāviti",
    "GSP29udnyku3u:591": "cet; mama tāvat saṃsargagraha evāsau /",
    "GSP29udnyku3u:592": "tavāpi saiva padāvalī kvacidanvaye paryavasyati, kvacidananvayāgrahe iti kuto viśeṣāt? [ku.3.379] āptānāptavaktṛkatayeti cet; kiṃ tathāvidhena vaktrā tatra kaścidviśeṣa āhitaḥ? āho vaktaivācchedakatayā viśeṣaḥ?",
    "GSP29udnyku3u:593": "prathame abhihitānvayavādināmiva tavāpi śaktikalpanāgauravam /",
    "GSP29udnyku3u:594": "dvitīye tu vakturiva padānāmapyavacchedakatayaiva viśeṣakatvamastu /",
    "GSP29udnyku3u:595": "evaṃ tarhi padānāmapyanvayapratītāvastyupayogaḥ /",
    "GSP29udnyku3u:596": "kaḥsandehaḥ /",
    "GSP29udnyku3u:597": "paraṃ padārthābhidhānena; na tvanyathā /",
    "GSP29udnyku3u:598": "yathā tavaiva, āptasya saṃsargaparatayā padasamabhivyāhāramātreṇa; na tvanyathā /",
    "GSP29udnyku3u:599": "anyathā gurumatavidāmeva śloka āptapadaprakṣepeṇa paṭhanīyaḥ-",
    "GSP29udnyku3u:600": "prāthamyādabhidhātṛtvāt tātparyopagamādapi /",
    "GSP29udnyku3u:601": "āptānāmeva sā śaktirvaramabhyupagamyatām // iti //",
    "GSP29udnyku3u:603": "[ku.3.380] tasmāt prakārāntareṇa saṃsargapratyayo bhavatu mā vā,",
    "GSP29udnyku3u:604": "padārthānāmākāṅkṣādimattve sati abhihitānāmavaśyamanvaya iti kuto 'tiprasaṅgaḥ? [ku.3.381] na caivaṃ sati padārthā eva karaṇam,",
    "GSP29udnyku3u:605": "teṣāmanāgatādirūpatayā kārakatvānupapattau tadviśeṣasya karaṇatvasyāyogāt",
    "GSP29udnyku3u:606": "tatsaṃsarge pramāṇāntarāsaṅkīrṇodāharaṇābhāvācca /",
    "GSP29udnyku3u:607": "padānāṃ tu pūrvabhāvaniyamena padārthasmaraṇāvāntaravyāpāravattayā",
    "GSP29udnyku3u:608": "tadupapatteḥ; vyāpārasyāvyavadhāyakatvāditi kṛtaṃ prasaktānuprasaktyā /",
    "GSP29udnyku3u:609": "[ku.3.382] astu tarhi śabda eva bādhakaṃ sarvajñe kartari /",
    "GSP29udnyku3u:610": "tathāhi- prakṛteḥ kriyamāṇāni guṇaiḥ karmāṇi sarvaśaḥ /",
    "GSP29udnyku3u:611": "ahaṅkāravimūḍhātmā kartāhamiti manyate //",
    "GSP29udnyku3u:612": "(g.ī.) ityādi paṭhanti /",
    "GSP29udnyku3u:613": "asyāyamarthaḥ- na pāramārthikaṃ cetanasya kartṛtvamasti /",
    "GSP29udnyku3u:614": "ābhimānikaṃ tu tat /",
    "GSP29udnyku3u:615": "na ca sarvajñasyābhimānaḥ /",
    "GSP29udnyku3u:616": "na cāsarvajñasya jagatkartṛtvamasti- ucyate- na pramāṇamanāptoktirnādṛṣṭe kvacidāptatā",
    "GSP29udnyku3u:617": "adṛśyadṛṣṭau sarvajño na ca nityāgamaḥ kṣamaḥ //16 //",
    "GSP29udnyku3u:618": "yadi hi sarvajñakartrabhāvā'vedakaḥ śabdo nāptoktaḥ, na tarhi pramāṇam /",
    "GSP29udnyku3u:619": "athāpto 'sya vaktā, kathaṃ na tadarthadarśī /",
    "GSP29udnyku3u:620": "atīndriyārthadarśīti cet- kathamasarvajñaḥ, kathaṃ vā na kartā,",
    "GSP29udnyku3u:621": "āgamasyaiva praṇayanāt /",
    "GSP29udnyku3u:622": "na ca nityāgamasambhavaḥ, vicchedādityāveditam /",
    "GSP29udnyku3u:623": "[ku.3.383] apica- na cāsau kvacidekāntaḥ sattvasyāpi pravedanāt /",
    "GSP29udnyku3u:624": "nirañjanāvabodhārtho na ca sannapi tatparaḥ //17 //",
    "GSP29udnyku3u:625": "nahyasattvapakṣa evāgamo niyataḥ, īśvarasadbhāvasyaiva bhūyaḥsu pradeśeṣu",
    "GSP29udnyku3u:626": "pratipādanāt /",
    "GSP29udnyku3u:627": "tathācāgre darśayiṣyāmaḥ /",
    "GSP29udnyku3u:628": "tathāca sati kvacidasattvapratipādanamanekāntaṃ na bādhakam /",
    "GSP29udnyku3u:629": "sattvapratipādanamapi tarhi na sādhanamiti cet- āpātatastāvadevametat /",
    "GSP29udnyku3u:630": "yadā tu niḥśeṣaviśeṣaguṇaśūnyātmasvarūpapratipādanārthatvamakartṛkatvāgamānāmavadhārayiṣyate tadā na tanniṣedhe tātparyamamīṣāmiti sattvapratipādakānāmevāgamānāṃ prāmāṇyaṃ bhaviṣyatīti na ca teṣāmapyanyatra tātparyamiti vakṣyāmaḥ /",
    "GSP29udnyku3u:631": "[ku.3.384] astvarthāpattistarhi bādhikā /",
    "GSP29udnyku3u:632": "tathāhi- yadyabhaviṣyat, nopādekṣyat /",
    "GSP29udnyku3u:633": "na hyasāvanupadiśya pravartayituṃ na jānāti /",
    "GSP29udnyku3u:634": "ata upadeśa evānyathānupapadyamānastathāvidhasyābhāvamaudāsīnyaṃ",
    "GSP29udnyku3u:635": "vā'vedayati- na- anyathaivopapatteḥ /",
    "GSP29udnyku3u:636": "hetvabhāve phalābhāvāt pramāṇe 'sati na pramā /",
    "GSP29udnyku3u:637": "tadabhāvāt pravṛttirno karmavāde 'pyayaṃ vidhiḥ //18 //",
    "GSP29udnyku3u:638": "buddhipūrvāṃ hi pravṛttirna buddhimanutpādya śakyasampādanā /",
    "GSP29udnyku3u:639": "na ca prakṛte buddhirapyupadeśamantareṇa śakyasiddhiḥ, tasyaiva tatkāraṇatvāt /",
    "GSP29udnyku3u:640": "bhūtāveśanyāyena pravartayediti cet- pravartayedeva, yadi tathā phalasiddhiḥ syāt /",
    "GSP29udnyku3u:641": "na tvevam /",
    "GSP29udnyku3u:642": "kuta etadavasitam? upadeśānyathānupapattyaiva /",
    "GSP29udnyku3u:643": "yasyāpi mate adṛṣṭavaśādeva bhūtānāṃ pravṛttiḥ, tasyāpi tulyametat /",
    "GSP29udnyku3u:644": "yadyasti pravṛttinimittamadṛṣṭam, kimupadeśena, tata eva pravṛttisiddheḥ /",
    "GSP29udnyku3u:645": "na cet, tathāpi kimupadeśena, tadabhāve tasmin satyapyapravṛtteḥ /",
    "GSP29udnyku3u:646": "nityaḥ svatantra upadeśo na paryanuyojya iti cet- yūyaṃ paryanuyojyāḥ, ye",
    "GSP29udnyku3u:647": "tama(mana)vadhānato dhārayanti vicārayanti ceti /",
    "GSP29udnyku3u:648": "[ku.3.385] na cārthāpattiranumānato bhidyate, loke tadasaṅkīrṇodāharaṇābhāvāt prakārāntarābhāvācca",
    "GSP29udnyku3u:649": "tathāhi- aniyamyasya nāyuktirnāniyantopapādakaḥ /",
    "GSP29udnyku3u:650": "na mānayorvirodho 'sti prasiddhe vāpyasau samaḥ //19 //",
    "GSP29udnyku3u:651": "jīvaṃścaitro gṛhe nāstīti anupapadyamānamasati bahiḥsadbhāve,",
    "GSP29udnyku3u:652": "tamāpa(māve)dayatītyudaharanti /",
    "GSP29udnyku3u:653": "tatra cintyate- kimanupapannaṃ jīvato gṛhābhāvasyeti /",
    "GSP29udnyku3u:654": "na hyaniyamayasyāniyāmakaṃ vinā kiñcidanupapannam, atiprasaṅgāt /",
    "GSP29udnyku3u:655": "nanu svarūpameva /",
    "GSP29udnyku3u:656": "tat na tāvadbahiḥ sattvena kartavyam, tadakāryatvāt tasya /",
    "GSP29udnyku3u:657": "sthitirevāsya tena vinā na syādityasya svabhāva iti cet- evaṃ tarhi tanniyatasvabhāva evāsau; vyāptereva vyatirekamukhanirūpyāyāstathāvyapadeśāt /",
    "GSP29udnyku3u:658": "[ku.3.386] kathaṃ vā (ca) bahiḥsattvamasyopapādakam? na hi aniyāmako",
    "GSP29udnyku3u:659": "bhavannapyaniyamyamupapādayati, atiprasaṅgādeva /",
    "GSP29udnyku3u:660": "svabhāvo 'sya, yadanena bahiḥsattvena gehāsatvaṃ kroḍīkṛtya sthātavyamiti cet- seyaṃ vyāptirevānvayamukhanirūpyā tathā vyapadiśyate iti /",
    "GSP29udnyku3u:661": "[ku.3.387] na vayamavinābhāvamarthāpattāvapajānīmahe, kintu tajjñānam /",
    "GSP29udnyku3u:662": "na cāsau sattā mātreṇa tadanumānatvamāpādayatīti cet- na-",
    "GSP29udnyku3u:663": "anupapattipratisandhānasyāvaśyābhyupagantavyatvāt /",
    "GSP29udnyku3u:664": "anyathātvatiprasaṅgāt /",
    "GSP29udnyku3u:665": "arthāpattyābhāsānavakāśācca /",
    "GSP29udnyku3u:666": "yadā hyanyathaivo(thāpyu)papannamanyathānupapannamiti manyate, tadāsya",
    "GSP29udnyku3u:667": "viparyayaḥ, na tvanyatheti /",
    "GSP29udnyku3u:668": "[ku.3.388] tathāpi kathamatra vyāptirgṛhyeteti cet- yadāhamiha tadā nānyatra, yadānyatra tadā neheti sarvapratyakṣāsiddhametat; kā tatrāpi kathantā? sarvadeśāpratyakṣatve tatrābhāvo duravadhāraṇa ityapi nāsti,",
    "GSP29udnyku3u:669": "teṣāmeva saṃsargasyātmani pratiṣedhāt /",
    "GSP29udnyku3u:670": "ayogyānāṃ pratiṣedhe kā vārteti cet- tadavayavānāṃ",
    "GSP29udnyku3u:671": "tatsaṃsargapratiṣedhādevānumānāt; anyeṣāṃ na kācit /",
    "GSP29udnyku3u:672": "na hyakāraṇībhūtena paramāṇunā nedaṃ saṃsṛṣṭamiti niścetuṃ śakyamiti /",
    "GSP29udnyku3u:673": "[ku.3.389] na cā(nāpya)vinābhāvaniścayenāpi",
    "GSP29udnyku3u:674": "gamayannapakṣadharmor'thāpattiriti yuktam- pakṣadharmatāyā",
    "GSP29udnyku3u:675": "animittatvaprasaṅgāt; aviśeṣāt /",
    "GSP29udnyku3u:676": "vyadhikaraṇenāvinābhāvaniścayāyogācca; yat (203) yatra yadeti prakārānupapatteḥ /",
    "GSP29udnyku3u:677": "[ku.3.390] pramāṇayorvirodhe arthāpattiravirodhopapādikā, na tvevamanumānamityapi nāsti /",
    "GSP29udnyku3u:678": "virodhe hi rajjusarpādivadekasya bādha eva syāt, na tūbhayoḥ pramāṇyam /",
    "GSP29udnyku3u:679": "prāmāṇye vā na virodhaḥ, sthūlamidamekamitivat sahasambhavāt; caitro",
    "GSP29udnyku3u:680": "'yamayaṃ tu maitra itivadvā viṣayabhedāt /",
    "GSP29udnyku3u:681": "prakṛte kvāpyastīti sāmānyato gehasyāpi praveśādekaviṣayatāpyastīti cet-",
    "GSP29udnyku3u:682": "yadyevam, kvacidasti kvacinnāstītivanna virodhaḥ /",
    "GSP29udnyku3u:683": "atrāpi virodha eveti cet- ekaṃ tarhi bhajyeta /",
    "GSP29udnyku3u:684": "[ku.3.391] na bhajyeta, arthāpattyā ubhayorapyupapādanāditi cet-",
    "GSP29udnyku3u:685": "kimanupapadyamānam? virodha evānyathānupapadyamāno vibhinnaviṣayatayā",
    "GSP29udnyku3u:686": "vyavasthāpayatīti cet- athābhinnaviṣayatayaiva kiṃ na vyavasthāpayet /",
    "GSP29udnyku3u:687": "vyavasthāpanamavirodhāpādanam /",
    "GSP29udnyku3u:688": "ekaviṣayatayaiva cānayorvirodhaḥ /",
    "GSP29udnyku3u:689": "sa kathaṃ tayaiva śamayitavyaḥ na hi yo yadviṣamūrcchitaḥ, sa tenaivotthāpyate iti cet- ekaviṣayatayā anayorvirodha ityetadeva kutaḥ /",
    "GSP29udnyku3u:690": "vibhinnadeśasvabhāvatayaiva sarvatropalambhāditi cet- nanviyaṃ vyāptireva /",
    "GSP29udnyku3u:691": "tathāca ghaṭṭakuṭyāṃ (204) prabhātamiti /",
    "GSP29udnyku3u:692": "[ku.3.392] dhūmopi vānupapadyamānatayaiva vahniṃ gamayet /",
    "GSP29udnyku3u:693": "na hi tena vinā asāvupapadyate /",
    "GSP29udnyku3u:694": "virodho 'pi- dhūmādvahninā bhavitavyam,anupalabdheśca na bhavitavyamiti /",
    "GSP29udnyku3u:695": "tathācānu palabdherarvāgbhāgavyavasthāpanam, dhūmasya ca vyavadhānenānupalabhyavahniviṣayatvasthitirarthāpattiriti kuto 'numānam /",
    "GSP29udnyku3u:696": "vahnimānayamityamanumānaṃ vyāpteḥ; anyathā anumānābhāve virodhāsiddheḥ /",
    "GSP29udnyku3u:697": "arvāgbhāgānupalabdhivirodhena parabhāge 'sya vahnirityasyārthāpattireveti",
    "GSP29udnyku3u:698": "cet- na- vyāpti grāhakeṇa pramāṇena virodhasyoktatvāt /",
    "GSP29udnyku3u:699": "nāpyuttarā arthāpattiḥ /",
    "GSP29udnyku3u:700": "anyathā pāṇḍaratvasyāpālālatvavirodhena pālālatvasthitirapyarthāpattireva syāt /",
    "GSP29udnyku3u:701": "tadviśiṣṭasya tenaiva vyāpternaivamiti cet- yadyevam,",
    "GSP29udnyku3u:702": "arvāgbhāgānupalabhyamānavanhitvena (matvena) viśiṣṭasya dhūmasya tenaiva",
    "GSP29udnyku3u:703": "vyāpteḥ kathamevaṃ bhaviṣyatīti tulyam /",
    "GSP29udnyku3u:704": "[ku.3.393] kevalavyatirekyānumānaṃ parābhimatamarthāpattiḥ;",
    "GSP29udnyku3u:705": "anvayābhāvāditi cet- evametāvatā viśeṣeṇānumāner'thāpattivyavahāraṃ na vārayāmaḥ /",
    "GSP29udnyku3u:706": "tatrānumānavyavahāraḥ kuta iti cet- avinābhūtaliṅgasamutpanna(muttha)tvāt",
    "GSP29udnyku3u:707": "sādhyadharmeṇa vinā hyabhavanamanvayina iva vyatirekiṇo 'pyaviśiṣṭam,",
    "GSP29udnyku3u:708": "tanniścayaścānvayavyatirekābhyāmanyatareṇa veti /",
    "GSP29udnyku3u:709": "tasmādarthāpattirityanumānasya paryāyo 'yam, tadviśeṣavacanaṃ vā pūrvavadādivaditi yuktam",
    "GSP29udnyku3u:710": "[ku.3.394] anupalabdhistu na bādhiketi cintitam /",
    "GSP29udnyku3u:711": "na ca pratyakṣāderatiricyate /",
    "GSP29udnyku3u:712": "taducyate- pratipatterapārokṣyādindriyasyānupakṣayāt /",
    "GSP29udnyku3u:713": "ajñātakaraṇatvācca bhāvāveśācca cetasaḥ //20 //",
    "GSP29udnyku3u:714": "[ku.3.395] yā hi sākṣātkāriṇī pratītiḥ, sā indriyakaraṇikā, yathā",
    "GSP29udnyku3u:715": "rūpādipratītiḥ; tatheha bhūtale ghaṭo nāstītyapi /",
    "GSP29udnyku3u:716": "sākṣātkāritvamasyā asiddhamiti cenna- ekajātīyatve jñātājñātakaraṇatvānupapatteḥ /",
    "GSP29udnyku3u:717": "na hi tasminneva kārye tadeva karaṇamekadā jñātam ajñātañcaikadopayujyate,",
    "GSP29udnyku3u:718": "liṅgendriyayorapi vyatyayaprasaṅgāt, jñānasyākāraṇatvaprasaṅgācca /",
    "GSP29udnyku3u:719": "na hi tadatipatyāpi bhavatastatkāraṇatvam,vyāghātāt /",
    "GSP29udnyku3u:720": "tasmāt jñātānupalabdhijanyasya sākṣātkāritvāt tadviparītakāraṇakamidaṃ tadviparītajātīyamiti nyāyyām /",
    "GSP29udnyku3u:721": "nanu kva nāma jñātānupalabdhirasākṣātkāriṇīmabhāvapratītiṃ janayati?",
    "GSP29udnyku3u:722": "tadyathā- nipuṇataramanusṛto mayā mandire caitraḥ; na copalabdha iti",
    "GSP29udnyku3u:723": "śrutyā śrotānuminoti, nūnaṃ nāsīdeveti /",
    "GSP29udnyku3u:724": "etena prāṅnāstitāpi vyākhyātā /",
    "GSP29udnyku3u:725": "nanu tathāpyavāntarajātibhedo 'stu; ajñātānupalabdhijanye sākṣātkārastu kuta iti cet- kāraṇavirodhāt kāryavirodhena bhavitavyamityuktameva /",
    "GSP29udnyku3u:726": "ananyatropakṣīṇendriyavyāpārānantarabhāvitvācca /",
    "GSP29udnyku3u:727": "adhikaraṇagrahaṇe tadupakṣīṇamiti cenna- andhasyāpi tvagindriyopanīte ghaṭādau rūpaviśeṣābhāvapratītiprasaṅgāt",
    "GSP29udnyku3u:728": "asti hi tasyādhikaraṇagrahaṇam /",
    "GSP29udnyku3u:729": "asti ca pratiyogismaraṇam /",
    "GSP29udnyku3u:730": "asti ca śyāmeraktatvasya yogyasyābhāvo 'nupalabdhiśca /",
    "GSP29udnyku3u:731": "adhikaraṇagrāhakendriyagrāhyābhāvavādino 'pi samānametaditi cenna-",
    "GSP29udnyku3u:732": "pratiyogigrāhakendriyagrāhyo 'bhāva ityabhyupagamāt /",
    "GSP29udnyku3u:733": "mamāpi pratiyogigrāhakendriyagṛhīte 'dhikaraṇe anupalabdhiḥ pramāṇamityabhyupagama iti cenna- vāyau tvagindriyopanīte rūpābhāvapratītyanudayaprasaṅgāt /",
    "GSP29udnyku3u:734": "tathāpi tattatra sannikṛṣṭamiti cet-",
    "GSP29udnyku3u:735": "hantaivamananyatracaritārthamindriyamavaśyamapekṣaṇīyaṃ rūpābhāvānubhavena /",
    "GSP29udnyku3u:736": "[ku.3.397] syādetat- tathāpi vastvantaragraha eva tasyopayoga iti cenna-",
    "GSP29udnyku3u:737": "tasya taṃ pratyakāraṇatvāt /",
    "GSP29udnyku3u:738": "kāraṇatve vā mahāndhakāre karaparāmarśena sparśavaddravyābhāvaṃ na pratīyāt /",
    "GSP29udnyku3u:739": "pratīyācca purovisphāritākṣaḥ pṛṣṭhalagnasyāśyāmatvam /",
    "GSP29udnyku3u:740": "ārjavāvasthānamapyadhikaraṇasyopayujyate iti cet- tarhi nayanasannikarṣo 'pyupayokṣyate",
    "GSP29udnyku3u:741": "tadekasahakāriprabhāsannikarṣāpekṣaṇāt;",
    "GSP29udnyku3u:742": "vātāyana(205)vivaravisārikaraparāmṛṣṭe 'pyadhikaraṇe",
    "GSP29udnyku3u:743": "tadupalambhaprasaṅgācca /",
    "GSP29udnyku3u:744": "[ku.3.398] tathāpi yogyatāpādanopakṣīṇañcakṣuḥ /",
    "GSP29udnyku3u:745": "taditara(206)sāmagrīsākalye hyanupalabhyamānasyābhāvo niścīyate /",
    "GSP29udnyku3u:746": "tacca cakṣuṣyadhirakaraṇasannikṛṣṭe sati syāditi cet- nanu paripūrṇāni kāraṇānyeva sākalyam",
    "GSP29udnyku3u:747": "tathāca kiṃ kutropakṣīṇam /",
    "GSP29udnyku3u:748": "athānyonyamelanaṃ (207)mithaḥ pratyāsattyādiśabdavācyaṃ",
    "GSP29udnyku3u:749": "tadupakṣayaviṣayaḥ, na tarhi kvaciccakṣuḥ kāraṇaṃ syāditi /",
    "GSP29udnyku3u:750": "na hi rūpādyupalabdhimapyasannikṛṣṭametadupajanayati /",
    "GSP29udnyku3u:751": "[ku.3.399] athādhikaraṇasamavetakiñcidupalambho 'pi tadviṣayābhāvagrahe",
    "GSP29udnyku3u:752": "'nupalabdherapekṣaṇīyaḥ /",
    "GSP29udnyku3u:753": "tatastatredaṃ caritārtham /",
    "GSP29udnyku3u:754": "vāyvādiṣu tu rūpādyabhāvapratītirānumānikī /",
    "GSP29udnyku3u:755": "tathā(208)nupalabdhyā hyanumīyate, ayaṃ nīrūpo vāyuriti- na- asiddheḥ /",
    "GSP29udnyku3u:756": "na hyupalambhābhāvo bhavatāmabhāvopalambhaḥ /",
    "GSP29udnyku3u:757": "upalambhasyātīndriyatvābhyupagamāt /",
    "GSP29udnyku3u:758": "prākaṭyābhāvenānumeya iti cenna- vāyau rūpavattāprākaṭyābhāvasyāpyasiddheḥ /",
    "GSP29udnyku3u:759": "rūpābhāvena samānatvāt /",
    "GSP29udnyku3u:760": "vyavahārābhāvenānumeya iti cenna- kāyavāgvyāpārābhāve",
    "GSP29udnyku3u:761": "'pyupekṣājñānabhāvābhyupagamāt; mūkasvapnopapatteśca /",
    "GSP29udnyku3u:762": "na ca vyavahārābhāvamātreṇānumātumapi śakyate, anaikāntikatvādasiddheśca /",
    "GSP29udnyku3u:763": "tadviṣayastu vyavahārastadviṣayajñānajanyo vā, tadviṣayajñānajanako, vā tadāśrayadharmajanako vā /",
    "GSP29udnyku3u:764": "tadabhāvaśca tajjñānatadāśrayadharmābhāvāntarbhūta evetyaśakyaniścaya eva",
    "GSP29udnyku3u:765": "ātmāśrayetaretarāśrayacakrakapravṛttiprasaṅgāt /",
    "GSP29udnyku3u:766": "[ku.3.400] na cājñātasyopalambhādyabhāvasya liṅgatā /",
    "GSP29udnyku3u:767": "na ca prākaṭyābhāvaḥ sattāmātreṇopalambhābhāvamāvedayatīti yuktam-",
    "GSP29udnyku3u:768": "liṅgābhāvasya tathātve 'tiprasaṅgāt /",
    "GSP29udnyku3u:769": "avinābhāvabalena tu niyame tatpratisandhānāpatteḥ /",
    "GSP29udnyku3u:770": "na hyavinābhāvaḥ sattāmātreṇa jñānahetuṃ niyamayati, dhūmādāvapi tathābhāvaprasaṅgāditi /",
    "GSP29udnyku3u:771": "[ku.3.401] jñānapratyakṣatvena tvaddiśā bhaviṣyatīti cenna-",
    "GSP29udnyku3u:772": "śabdadhvaṃsādinoktottaratvāt /",
    "GSP29udnyku3u:773": "[ku.3.402] apica",
    "GSP29udnyku3u:774": "pratiyogigrāhakendriyeṇādhikaraṇadharmapratītiranupalabdheraṅgamiti,",
    "GSP29udnyku3u:775": "tadrahitāyāstasyāḥ kāryavyabhicārādvyavasthāpyeta, vyāptibalādvā (208) /",
    "GSP29udnyku3u:776": "na tāvaduktarūpānupalabdhistāṃ vinā abhāvapratyayamajanayantī dṛśyate /",
    "GSP29udnyku3u:777": "nāpi vyāpteḥ, tathā sati vayau rūpābhāvapratyayastāmākṣipet, evambhūtatvāt",
    "GSP29udnyku3u:778": "anākṣepe vā,na tatkāraṇako bhavet, na vā bhavet /",
    "GSP29udnyku3u:779": "tato na bhavatyeva, liṅgāttadutpatti(209)riti cet- nanu liṅgamapi saiva;",
    "GSP29udnyku3u:780": "na tattvāntaram /",
    "GSP29udnyku3u:781": "yathā yonisambandho 'liṅgadaśāyāmindriyasannikarṣamapekṣate, liṅgadaśāyāṃ tu tadanapekṣa eva brāhmaṇyajñāne, tathaitat syāditi cenna-",
    "GSP29udnyku3u:782": "kāryajātibhedāttadupapatteḥ; prakṛte ca tadanabhyupagamāt /",
    "GSP29udnyku3u:783": "pārokṣyāpārokṣye vihāyānyathāpyasau bhaviṣyatīti cenna- anupalambhāt /",
    "GSP29udnyku3u:784": "sambhāvyate tāvaditi cet- sambhāvyatām, na tvetāvatāpi tamāśritya",
    "GSP29udnyku3u:785": "karaṇaniyamaniścayaḥ /",
    "GSP29udnyku3u:786": "[ku.3.403] ajñātakaraṇatvācca /",
    "GSP29udnyku3u:787": "yadajñāyamānakaraṇajaṃ jñānaṃ tatsākṣādindriyajam, yathā rūpapratyakṣam /",
    "GSP29udnyku3u:788": "tathāceha bhūtale ghaṭo nāstīti jñānamiti /",
    "GSP29udnyku3u:789": "yathā vā smaraṇamajñāyamānakaraṇajaṃ sākṣānmanojanma /",
    "GSP29udnyku3u:790": "kutastarhi na sākṣātkāryanubhavarūpam? saṃskārātiriktasannikarṣābhāvāditi vakṣyāmaḥ /",
    "GSP29udnyku3u:791": "[ku.3.404] tathāpi bhāvaviṣaye iyaṃ vyavasthā, abhāvajñānaṃ tvajñātakaraṇatve 'pi na sākṣādindriyajaṃ bhaviṣyatīti cenna- utsargasya bādhakābhāvena saṅkocānupapatteḥ /",
    "GSP29udnyku3u:792": "anyathā sarvavyāptīnāṃ bhāvamātraviṣayatvaprasaṅgaḥ, aviśeṣāt /",
    "GSP29udnyku3u:793": "tathāpi vipakṣe kiṃ bādhakamiti cet- nanvidameva tāvat /",
    "GSP29udnyku3u:794": "anyadapyucyamānamākarṇaya /",
    "GSP29udnyku3u:795": "tadyathā- akāraṇakakāryaprasaṅgaḥ, rūpādyupalabdhīnāmapi vānindriyakaraṇatvaprasaṅgaḥ /",
    "GSP29udnyku3u:796": "na hyanumityādibhirupalabhyamānakaraṇikābhiścakṣurādivyavasthāpanam,",
    "GSP29udnyku3u:797": "apitvanupalabhyamānakaraṇikābhī rūpādyupalabdhibhireva /",
    "GSP29udnyku3u:798": "yadyapi sākṣātkāritāpi tatraiva paryavasyati, tathāpi prathamato 'nupalabhyamānakaraṇatvameva prayojakaṃ cakṣurādikalpane /",
    "GSP29udnyku3u:799": "na hyupalabhyamāne karaṇāntare sākṣātkāriṇīṣvapi tāsu cakṣurādi anupalabhyamānaṃ kaścidakalpayiṣyat",
    "GSP29udnyku3u:800": "ata evāsākṣātkāritve 'pi smṛtermana eva karaṇamupāgaman dhīrāḥ /",
    "GSP29udnyku3u:801": "saṃskārastvarthaviśeṣaprattyāsattāvupayujyate, indriyāṇāṃ prāpyakāritvavyavasthāpanāt /",
    "GSP29udnyku3u:802": "[ku.3.405] bhāvāveśācca cetasaḥ /",
    "GSP29udnyku3u:803": "sarvatra hi bāhyārthānubhave janayitavye bhāvabhūtapramāṇāviṣṭameva ceta",
    "GSP29udnyku3u:804": "upayujyate, nāto 'nyatheti vyāptiḥ, tathaiva śakteravadhāraṇāt /",
    "GSP29udnyku3u:805": "na hyanupalabdhimātrasahāyaṃ tat abhāve 'pyanubhavamādhātumutsahate,",
    "GSP29udnyku3u:806": "śabdaliṅgāderapekṣādarśanāt /",
    "GSP29udnyku3u:807": "na ca yatra yadapekṣaṃ yasya janakatvamupalabdham,tadeva tasyaiva tadanapekṣaṃ janakamiti nyāyasaham /",
    "GSP29udnyku3u:808": "ārdendhanasambandhamantareṇāpi dahanāddhūmasambhāvanāpatteḥ /",
    "GSP29udnyku3u:809": "tathāca gataṃ kāryakāraṇabhāvaparigrahavyasanena /",
    "GSP29udnyku3u:810": "[ku.3.406] api ca - pratiyogini sāmarthyāt vyāpārāvyavadhānataḥ /",
    "GSP29udnyku3u:811": "akṣāśrayatvāddoṣāṇāmindriyāṇi vikalpanāt //21 //",
    "GSP29udnyku3u:812": "yaddhi pramāṇaṃ yadbhāvāvagāhi, tat tadabhāvagāhi, yathā liṅgaṃ śabdo vā;",
    "GSP29udnyku3u:813": "ghaṭādyavagāhi cendriyamiti /",
    "GSP29udnyku3u:814": "anyathā hi śabdādikamapi nābhāvamāvedayet, bhāva eva sāmarthyāvadhāraṇāt /",
    "GSP29udnyku3u:815": "na caivameva nyāyyam /",
    "GSP29udnyku3u:816": "devadatto gehe nāstīti śabdāt, mayā tatra jijñāsamānenāpi na dṛṣṭo maitra",
    "GSP29udnyku3u:817": "ityavagatānupalabdhyānumānādapyavagateḥ /",
    "GSP29udnyku3u:818": "[ku.3.407] grāhayatu vā'śrayamindriyam, tathāpi na tenedaṃ vyavadhīyate,",
    "GSP29udnyku3u:819": "vyāpāratvāt /",
    "GSP29udnyku3u:820": "anyathā sarvasavikalpakānāṃ pratyakṣatvāya datto jalāñcaliḥ syāt /",
    "GSP29udnyku3u:821": "nanvevaṃ sati dhūmopalambho 'pyasya vyāpāraḥsyāt /",
    "GSP29udnyku3u:822": "tathā ca gatamanumānenāpīti cenna- yayā kriyayā vinā yasya yatkāraṇatvaṃ na nirvahati, taṃ prati tasyā eva vyāpāratvāt /",
    "GSP29udnyku3u:823": "na ca dhūmādyupalabdhimantareṇa cakṣuṣo vanhijñānakāraṇatvaṃ na nirvahati saṃyogavaditi /",
    "GSP29udnyku3u:824": "[ku.3.408] asti ca bhāvābhāvaviparyayaḥ /",
    "GSP29udnyku3u:825": "so 'yaṃ yasya doṣamanuvidhatte, tadevātra karaṇamiti nyāyyam /",
    "GSP29udnyku3u:826": "na cānupalabdhiḥ svabhāvato duṣṭā; nāpyadhikaraṇagrahaṇaṃ pratiyogismaraṇaṃ vā svabhāvato",
    "GSP29udnyku3u:827": "anupatpattidaśāyāmanutpatteḥ,utpattidaśāyāñca svārthaprakāśanasvabhāvatāyā aparāvṛtteḥ /",
    "GSP29udnyku3u:828": "asaṃsṛṣṭayoradhikaramapratiyoginoḥ saṃsṛṣṭatayā pratimānaṃ duṣṭam;",
    "GSP29udnyku3u:829": "saṃsṛṣṭayoścāsaṃsṛṣṭatayeti cet- nanvayameva viparyayaḥ /",
    "GSP29udnyku3u:830": "tathācā'tmāśrayo doṣaḥ /",
    "GSP29udnyku3u:831": "tasmādduṣṭendriyasya tadviparyayasāmarthye aduṣṭasya tatsamīcīnajñānasāmarthyamapi /",
    "GSP29udnyku3u:832": "tathāca prayogaḥ- indriyamabhāvapramākaraṇaṃ tadviparyayakaraṇatvāt, yat yadviparyayakaraṇaṃ tat tatpramākaraṇam, yathā rūpapramākaraṇaṃ cakṣuriti",
    "GSP29udnyku3u:833": "[ku.3.409] vikalpanātkhalvapi /",
    "GSP29udnyku3u:834": "aghaṭaṃ bhūtalamiti hi viśiṣṭadhīravaśyamindriyakaraṇikā svīkartavyā;",
    "GSP29udnyku3u:835": "pramāṇāntaraṃ vā saptamamāstheyam /",
    "GSP29udnyku3u:836": "yathā hi viśeṣyamātropakṣīṇamindriyamakaraṇamatra, tathā viśeṣaṇamātropakṣīṇānupalabdhirapi na karaṇaṃ syāt /",
    "GSP29udnyku3u:837": "svasvaviṣayamātrapravṛttayoḥ pramāṇayoḥ samāhāraḥ kāraṇamiti cenna-",
    "GSP29udnyku3u:838": "viṣayabhede phalavaijātye ca tadanupapatteḥ /",
    "GSP29udnyku3u:839": "na hi mṛtsu tantuṣu ca vyāpriyamāṇayoḥ kulālakuvindayoḥ samāhāraḥsyāt /",
    "GSP29udnyku3u:840": "nāpi ghaṭapaṭādikāriṇāṃ cakravemādīnāṃ samāhāraḥ kvacidupayujyate /",
    "GSP29udnyku3u:841": "tatra karburakāryābhāvānna tathā; prakṛte tu viśiṣṭapratyayasya",
    "GSP29udnyku3u:842": "parokṣāparokṣarūpasya darśanāttatheti cenna- viruddhajātisamāveśābhāvāt /",
    "GSP29udnyku3u:843": "bhāve vā karambita (karbura) eva kārye dvayorapi śaktirabhyupagantavyā;",
    "GSP29udnyku3u:844": "darśanabalāt /",
    "GSP29udnyku3u:845": "na hi niyataviṣayeṇa sāmarthyena karburakāryasiddhiḥ; anyatrāpi tathā prasaṅgāt /",
    "GSP29udnyku3u:846": "nanūbhayorapyubhayatra sāmarthye kor'tho mithaḥsannidhāneneti cenna-",
    "GSP29udnyku3u:847": "tatsahitasyaiva tasya tatra sāmarthyāditi /",
    "GSP29udnyku3u:848": "etena surabhi candanamityādayo vyākhyātāḥ /",
    "GSP29udnyku3u:849": "tathācābhāvaviṣaye 'pīndriyasāmarthyasya durapahnavatvādalamasadgraheṇeti",
    "GSP29udnyku3u:850": "[ku.3.410] syādetat- nāgṛhīte viśeṣaṇe viśaṣṭabuddhirudeti, tatkāryatvāt /",
    "GSP29udnyku3u:851": "na ca viśiṣṭasāmarthye kevalaviśeṣaṇe 'pi sāmarthyam, kevalasaurabhe 'pi",
    "GSP29udnyku3u:852": "cakṣuṣo vṛttiprasaṅgāt /",
    "GSP29udnyku3u:853": "ato 'bhāvaviśeṣaṇagrahaṇāya mānāntarasambhavaḥ /",
    "GSP29udnyku3u:854": "api ca kathamanālocitor'tha indriyeṇa vikalpyeta? na ca mānāntarasyāpyeṣā",
    "GSP29udnyku3u:855": "rītiḥ,anumānādibhiranālocitasyāpyarthasya vikalpanāt /",
    "GSP29udnyku3u:856": "aprāpteśca /",
    "GSP29udnyku3u:857": "na hyabhāvenendriyasya saṃyogādiḥ sambhavati /",
    "GSP29udnyku3u:858": "na ca viśeṣaṇatvam, sambandhāntarapūrvakatvāttasya /",
    "GSP29udnyku3u:859": "avaśyābhyupagantavyatvāccānupalabdheḥ /",
    "GSP29udnyku3u:860": "na hi tadupalabdhau tasyābhāvopalambha iti cet-[ku.3.411]",
    "GSP29udnyku3u:861": "siddhasādhanāt /",
    "GSP29udnyku3u:862": "prāptyantare 'navasthānātra cedanyo 'pi durghaṭaḥ //22 //",
    "GSP29udnyku3u:863": "[ku.3.412] sa hyarthaviśeṣaṇībhaviṣyan kevalo 'pi visphuret,",
    "GSP29udnyku3u:864": "yasyāvacchedakajñānaṃ na vyañjakam /",
    "GSP29udnyku3u:865": "sa ca (vā) vikalpayitavya ālocyate, yo viśeṣaṇajñānanirapekṣeṇendriyeṇa vijñāpyate /",
    "GSP29udnyku3u:866": "yastu tatpuraḥsara eva prakāśate, tatra tasya vikalpasāmagrīsamavadhānavata eva sāmarthyānnāyaṃ vidhiḥ /",
    "GSP29udnyku3u:867": "[ku.3.413] svabhāvaprāptau satyāmapyadhikā prāptiḥ pratipattibalena rūpādāvabhyupagatā /",
    "GSP29udnyku3u:868": "iha tvanavasthādusthatayā na tadabhyupagamaḥ; na tu svabhāvapratyāsattiretāvataiva viphalāyate",
    "GSP29udnyku3u:869": "[ku.3.414] na cedevaṃ, pramāṇāntare 'pi sarvametaddurghaṭaṃ syāt /",
    "GSP29udnyku3u:870": "tathāhi- sarvameva mānaṃ sākṣātparamparayā vā nirvikalpakaviśrāntam /",
    "GSP29udnyku3u:871": "na hyanumānādikamapyanālocanapūrvakam /",
    "GSP29udnyku3u:872": "tato 'nālocito 'bhāvaḥ kathamanupalabdhyāpi vikalpyeta /",
    "GSP29udnyku3u:873": "na ca tayā tadālocanameva janyate,pratiyogyanavacchinnasya tasya nirūpayitumaśakyatvāt /",
    "GSP29udnyku3u:874": "śakyatve vā kimaparāddhamindriyeṇa /",
    "GSP29udnyku3u:875": "tathā sambandhāntaragarbhatvaniyamena viśeṣaṇatvasya, mānāntare 'pi kaḥ",
    "GSP29udnyku3u:876": "pratīkāraḥ; tadabhāvasya tadānīmapisamānatvāt /",
    "GSP29udnyku3u:877": "parasya tādātmyamastīti cet- nanu yadyasāvasti, astyeva; na cet, naiva /",
    "GSP29udnyku3u:878": "na hyabhyupagamenārthāḥ kriyante, anabhyupagamena vā nivartante iti /",
    "GSP29udnyku3u:879": "[ku.3.415] avaśyābhyupagantavyatve kāraṇatvaṃ siddhayet, na tu mānāntaratvam /",
    "GSP29udnyku3u:880": "anyathā bhāvopalambhe 'pyabhāvānupalabdhireva pramāṇaṃ syāt; nendriyam /",
    "GSP29udnyku3u:881": "abhāvopalambhe bhāvānupalambhavatbhāvopalambhe abhāvānupalambhasyāpi vajralepāyamānatvāditi",
    "GSP29udnyku3u:882": "[ku.3.416] (212)pratyakṣādibhirebhirevam adharo dūre virodhodayaḥ /",
    "GSP29udnyku3u:883": "prāyo yanmukhavīkṣaṇaikavidhurairātmāpi nāsādyate //",
    "GSP29udnyku3u:884": "taṃ sarvānuvidheyamekamasamasvacchandalīlotsavam /",
    "GSP29udnyku3u:885": "devānāmapi devamudbhavadatiśraddhāḥ prapadyāmahe // 23 //",
    "GSP29udnyku3u:886": "iti nyāyakusumāñcalau tṛtīyaḥ stabakaḥ //3 //"
}