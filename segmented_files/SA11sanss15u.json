{
  "SA11sanss15u:0_0": "bhogapuṇyaśuddhiḥ pañcadaśaḥ paricchedaḥ //",
  "SA11sanss15u:1_0": "śikṣāsamuccayasyâtmaśuddhyanantaraṃ bhogaśuddhiḥ saṃcayâbhāvāt /",
  "SA11sanss15u:2_0": "pṛthag iha lekhitā /",
  "SA11sanss15u:3_0": "bhogaśuddhiṃ ca jānīyāt samyagājīvaśodhanāt //",
  "SA11sanss15u:4_0": "yathôktam āryôgraparipṛcchāyām /",
  "SA11sanss15u:5_0": "iha gṛhapate gṛhī bodhisatvo dharmeṇa bhogān paryeṣate nâdharmeṇa /",
  "SA11sanss15u:6_0": "samena na viṣameṇa /",
  "SA11sanss15u:7_0": "samyagājīvo bhavati na viṣamâjīvêti //",
  "SA11sanss15u:8_0": "āryaratnameghe 'py uktaṃ /",
  "SA11sanss15u:9_0": "na bodhisatvo dāyakaṃ dānapatiṃ dṛṣṭvêryāpatham āracayati /",
  "SA11sanss15u:10_0": "kathaṃ nêryāpatham āracayati /",
  "SA11sanss15u:11_0": "na śanair mandaṃ mandaṃ kramān utkṣipati na nikṣipati yugamātraprekṣikayā saviśva-",
  "SA11sanss15u:12_0": "[ Bendall ed p268 ---> ]",
  "SA11sanss15u:13_0": "staprekṣikayânābhogaprekṣikayā /",
  "SA11sanss15u:14_0": "evaṃ kāyakuhanāṃ na karoti /",
  "SA11sanss15u:15_0": "kathaṃ vākkuhanāṃ na karoti /",
  "SA11sanss15u:16_0": "na bodhisatvo lābhahetor lābhanidānaṃ mandabhāṇī mṛdubhāṇī na priyabhāṇī bhavati /",
  "SA11sanss15u:17_0": "nânuvartanavacanāni niścārayati /",
  "SA11sanss15u:18_0": "pe //kathaṃ na cittakuhanāṃ kuroti /",
  "SA11sanss15u:19_0": "bodhisatvo dāyakena dānapatinā vā lābhena pravāryamāṇo vā câlpêcchatāṃ darśayati /",
  "SA11sanss15u:20_0": "citte na spṛhām utpādayati /",
  "SA11sanss15u:21_0": "antardāhâiṣa kulaputra yad vācâlpêcchatā cittena lābhakāmatā /",
  "SA11sanss15u:22_0": "evaṃ hi kulaputra bodhisatvaḥ kuhanalapanalābhâpagato bhavati /",
  "SA11sanss15u:23_0": "pe /",
  "SA11sanss15u:24_0": "na bodhisatvo dānapatiṃ vā dṛṣṭvā nimittaṃ karoti /",
  "SA11sanss15u:25_0": "vighāto me cīvareṇa /",
  "SA11sanss15u:26_0": "vighāto me pātreṇa /",
  "SA11sanss15u:27_0": "vighāto me glānabhaiṣajyena /",
  "SA11sanss15u:28_0": "na ca taṃ dāyakaṃ dānapatiṃ vā kiṃcit prārthayate /",
  "SA11sanss15u:29_0": "na vācaṃ niścārayati /",
  "SA11sanss15u:30_0": "evaṃ hi bodhisatvo nimittalābhâpagato bhavati /",
  "SA11sanss15u:31_0": "yāvan na bodhisatvo dāyakaṃ dānapatiṃ dṛṣṭvâivaṃ vācaṃ niścārayati /",
  "SA11sanss15u:32_0": "amukenâmu-",
  "SA11sanss15u:33_0": "[ Cambridge MS f117b ---> ]",
  "SA11sanss15u:34_0": "kena vā me dānapatinâmukaṃ vastu pratipāditaṃ tasya ca mayâmukôpakāraḥ kṛtaḥ /",
  "SA11sanss15u:35_0": "tena me śīlavān ayam iti kṛtvêdaṃ cêdaṃ ca dattaṃ bahuśrutêti /",
  "SA11sanss15u:36_0": "alpêcchêti kṛtvā /",
  "SA11sanss15u:37_0": "mayā ca tasya kāruṇyacittam upasthāpya parigṛhītaṃ /",
  "SA11sanss15u:38_0": "pe //",
  "SA11sanss15u:39_0": "tatra kāyakṣatir yad uta lābhahetor lābhanidānam ādhāvanaparidhāvanaṃ dauḥśīlyasamudācaraṇaṃ ca /",
  "SA11sanss15u:40_0": "cittakṣatir yad uta prārthanā /",
  "SA11sanss15u:41_0": "[ Bendall ed p268 ---> ]",
  "SA11sanss15u:42_0": "lābhināṃ ca brahmacāriṇām antike vyāpādabahulatā /",
  "SA11sanss15u:43_0": "evaṃ hi bodhisatvo viṣamaparyeṣṭilābhâpagato bhavati /",
  "SA11sanss15u:44_0": "pe //",
  "SA11sanss15u:45_0": "iha bodhisatvo na tulākūṭena na mānakūṭena na visraṃbhaghātikayā na dhūrtatayā lābham upārjayati /",
  "SA11sanss15u:46_0": "evaṃ hi bodhisatvo 'dharmalābhâpagato bhavati /",
  "SA11sanss15u:47_0": "pe /",
  "SA11sanss15u:48_0": "ye te lābhā staupikasaṃsṛṣṭā vā dhārmikasaṃsṛṣṭā vā sāṃghikasaṃsṛṣṭā vâdattā vânanujñātā vā /",
  "SA11sanss15u:49_0": "tān na pratīcchati na svīkaroti /",
  "SA11sanss15u:50_0": "evaṃ hi bodhisatvo 'pariśuddhalābhâpagato bhavati /",
  "SA11sanss15u:51_0": "yāval labdhā lābhaṃ na mamāyate /",
  "SA11sanss15u:52_0": "na dhanāyate /",
  "SA11sanss15u:53_0": "na saṃnidhiṃ karoti /",
  "SA11sanss15u:54_0": "kālânukālaṃ ca śramaṇabrāhmaṇebhyo dadāti /",
  "SA11sanss15u:55_0": "mātāpitṛmitrâmātyajñātisālohitebhyaḥ kālânukālam ātmanā paribhuṅkte paribhuñjānaś câraktaḥ paribhuṅkte /",
  "SA11sanss15u:56_0": "svanadhyavasito na câlabhyamāne lābhe khedacittam utpādayati /",
  "SA11sanss15u:57_0": "na paritapyati na ca dāyakadānapatīnām antike 'prasādacittam utpādayatîty ādi //",
  "SA11sanss15u:58_0": "tatrâiṣâpy asya bodhisatvasya bhogaśuddhir ātmabhāvaśuddhivat parahitāya bhavet //",
  "SA11sanss15u:59_0": "yathôktam āryavimalakīrtinirdeśe /",
  "SA11sanss15u:60_0": "punar aparaṃ bhadanta śāriputra ye praviśantîdaṃ gṛhaṃ teṣāṃ samanantarapraviṣṭānāṃ sarvakleśā na bādhante 'yaṃ dvitīyâścaryâdbhuto dharmaḥ /",
  "SA11sanss15u:61_0": "punar atrâivôktaṃ /",
  "SA11sanss15u:62_0": "atha tato bhojanāt sarvāvatī sā parṣat tṛptā bhūtā /",
  "SA11sanss15u:63_0": "na ca tat bhojanaṃ kṣīyate /",
  "SA11sanss15u:64_0": "yaiś ca bodhisatvaiḥ śrāvakaiś ca śakrabrahmalokapālais tad anyaiś ca satvais tad bhojanaṃ bhuktaṃ teṣāṃ tā-",
  "SA11sanss15u:65_0": "[ Bendall ed p270 ---> ]",
  "SA11sanss15u:66_0": "dṛśaṃ sukhaṃ kāye 'vakrāntaṃ yādṛśaṃ sarva-",
  "SA11sanss15u:67_0": "[ Cambridge MS f118a ---> ]",
  "SA11sanss15u:68_0": "sukhamaṇḍitāyāṃ lokadhātau bodhisatvānāṃ sukhaṃ /",
  "SA11sanss15u:69_0": "sarvaromakūpebhyaś ca teṣāṃ tādṛśo gandhaḥ pravāti /",
  "SA11sanss15u:70_0": "tad yathâpi nāma tasyām eva sarvagandhasugandhāyāṃ lokadhātau vṛkṣāṇāṃ gandhaḥ //",
  "SA11sanss15u:71_0": "punaś côktaṃ /",
  "SA11sanss15u:72_0": "yaiś ca bhadantânanda bhikṣubhir anavakrāntaniyāmair etad bhojanaṃ bhuktaṃ teṣām evâvakrāntaniyamānāṃ pariṇaṃsyati /",
  "SA11sanss15u:73_0": "pe /",
  "SA11sanss15u:74_0": "yair anutpāditabodhicittaiḥ satvaiḥ paribhuktaṃ teṣām utpāditabodhicittānāṃ pariṇaṃsyati /",
  "SA11sanss15u:75_0": "yair utpāditabodhicittair bhuktaṃ teṣāṃ nâpratilabdhakṣāntikānāṃ pariṇaṃsyatîti vistaraḥ //",
  "SA11sanss15u:76_0": "śūnyatākaruṇā garbhaceṣṭitāt puṇyaśodhanam //",
  "SA11sanss15u:77_0": "uktaṃ hy āryagaganagañjasūtre /",
  "SA11sanss15u:78_0": "yad utâhaṃkāraviśuddhaṃ tad dānaṃ dadāti /",
  "SA11sanss15u:79_0": "mamakāraviśuddhaṃ tad dānaṃ dadāti /",
  "SA11sanss15u:80_0": "hetuviśuddhaṃ tad dānaṃ dadāti /",
  "SA11sanss15u:81_0": "dṛṣṭiviśuddhaṃ tad dānaṃ dadāti /",
  "SA11sanss15u:82_0": "nimittaviśuddhaṃ tad dānaṃ dadāti /",
  "SA11sanss15u:83_0": "nānātvaviśuddhaṃ tad dānaṃ dadāti /",
  "SA11sanss15u:84_0": "vipākapratikāṅkṣaṇāviśuddhaṃ tad dānaṃ dadāti /",
  "SA11sanss15u:85_0": "yathā gaganaṃ samaviśuddhaṃ tad dānaṃ dadāti //",
  "SA11sanss15u:86_0": "pe /",
  "SA11sanss15u:87_0": "yathā gaganam aparyantam evam aparyantīkṛtena cittena tad dānaṃ dadāti /",
  "SA11sanss15u:88_0": "yathā gaganaṃ vistīrṇam anāvaraṇam evaṃ bodhipariṇāmitaṃ tad dānaṃ dadāti /",
  "SA11sanss15u:89_0": "yathā gaganam arūpi evaṃ sarvarūpâniśritaṃ tad dānaṃ dadāti /",
  "SA11sanss15u:90_0": "yathā gaganam avedayitṛ /",
  "SA11sanss15u:91_0": "evaṃ sarvaveditapratiprasrabdhaṃ dānaṃ dadāti /",
  "SA11sanss15u:92_0": "evam asaṃjñi asaṃskṛtam avijñaptilakṣaṇam evam apratijñānaṃ tad dānaṃ dadāti /",
  "SA11sanss15u:93_0": "yathā gaganaṃ sarvabuddhakṣetraspharaṇam evaṃ sarvasatvamaitrīspharaṇaṃ tad dānaṃ dadāti /",
  "SA11sanss15u:94_0": "pe /",
  "SA11sanss15u:95_0": "yathā gaganaṃ sadāprakāśam evaṃ cittaprakṛtiviśuddhaṃ tad dānaṃ dada-ti /",
  "SA11sanss15u:96_0": "yathā gaganaṃ sarvasatvâvakāśaṃ evaṃ sarvasatvôpajīvyaṃ tad dānaṃ dadāti /",
  "SA11sanss15u:97_0": "yāvad yathā nirmito nirmitāya dadāti nirvikalpo 'nābhogaḥ /",
  "SA11sanss15u:98_0": "cittamanovijñānavigataḥ sarvadharmaniḥpratikāṅkṣī /",
  "SA11sanss15u:99_0": "evaṃ dvayavigamatayā māyālakṣa-",
  "SA11sanss15u:100_0": "[ Bendall ed p271 ---> ]",
  "SA11sanss15u:101_0": "ṇasvabhāvaviśuddhaṃ bodhisatvas tad dānaṃ dadāti /",
  "SA11sanss15u:102_0": "yasyêdṛśo dānaparityāgaḥ prajñājñānena ca sarvasatva-",
  "SA11sanss15u:103_0": "[ Cambridge MS f118b ---> ]",
  "SA11sanss15u:104_0": "kleśaparityāgaḥ /",
  "SA11sanss15u:105_0": "upāyajñānena ca satvâparityāgaḥ /",
  "SA11sanss15u:106_0": "evaṃ tyāgacittaḥ kulaputra bodhisatvo gaganasamadāno bhavati //",
  "SA11sanss15u:107_0": "āryâkṣayamatisūtre 'py uktaṃ /",
  "SA11sanss15u:108_0": "nâsti satvôtpīḍanādānam /",
  "SA11sanss15u:109_0": "yāvan nâsti yathôkte ūnadānaṃ /",
  "SA11sanss15u:110_0": "yāvan nâsti sarvasatveṣu dakṣiṇīyâvamanyanādānaṃ /",
  "SA11sanss15u:111_0": "pe /",
  "SA11sanss15u:112_0": "nâsti nikrandadānaṃ yāvan nâsti yācanakeṣûpataptadānaṃ nâsty uccagghana*ullāpanadānaṃ nâsti parāṅmukhadānaṃ nâsty apaviddhadānaṃ nâsty asvahastadānaṃ /",
  "SA11sanss15u:113_0": "pe /",
  "SA11sanss15u:114_0": "nâsty akalpikadānaṃ /",
  "SA11sanss15u:115_0": "nâsty akāladānaṃ nâsti viṣaśastradānaṃ nâsti satvaviheṭhanādānam iti //",
  "SA11sanss15u:115_1": "yat tarhy ugraparipṛcchāyām uktaṃ /",
  "SA11sanss15u:116_0": "dānapāramitākālo 'yaṃ yasya yenârthas tasya tatpradānakālaḥ /",
  "SA11sanss15u:117_0": "api tu tathâhaṃ kariṣyāmi /",
  "SA11sanss15u:118_0": "madyapebhyâiva madyapānaṃ dāsyāmi /",
  "SA11sanss15u:119_0": "tāṃs tān smṛtisaṃprajanye samādāpayiṣyāmîti //",
  "SA11sanss15u:120_0": "madyapānād api nairāśyakṛte bodhisatve pratigho garīyān /",
  "SA11sanss15u:121_0": "satvasaṃgrahahāniś câto 'nyaprasādanôpāyâsaṃbhave madyaṃ deyam ity abhiprāyaḥ /",
  "SA11sanss15u:122_0": "śastrâdiṣv api yady anubadhagurulâdyavavicārād dānam āpadyeta /",
  "SA11sanss15u:123_0": "nâivâpattir ity atâiva gamyate /",
  "SA11sanss15u:124_0": "sūtreṣu tu sāmānyena pratiṣedha /",
  "SA11sanss15u:125_0": "ity uktā dānaviśuddhidik //",
  "SA11sanss15u:126_0": "śīlaviśuddhir āryagaganagañjasūtre evâbhihitā /",
  "SA11sanss15u:127_0": "avirahitabodhicittatā cittaviśuddhyai apagataśrāvakapratyekabuddhacittatā prāmāṇikaviśuddhyaîty ādi /",
  "SA11sanss15u:128_0": "[ Bendall ed p272 ---> ]",
  "SA11sanss15u:129_0": "punar aparā śīlaviśuddhiḥ /",
  "SA11sanss15u:130_0": "śuddhaṃ gaganaṃ śuddhaṃ tacchīlaṃ /vimalaṃ gaganaṃ vimalaṃ tacchīlaṃ /",
  "SA11sanss15u:131_0": "śāntaṃ gaganaṃ śāntaṃ tacchīlaṃ /",
  "SA11sanss15u:132_0": "anunnataṃ gaganam anunnataṃ tacchīlaṃ /",
  "SA11sanss15u:133_0": "anunītaṃ gaganam anunītaṃ tacchīlam /",
  "SA11sanss15u:134_0": "yāvad achedyâbhedyaṃ gaganam achedyâbhedyaṃ tacchīlam ity ādi //",
  "SA11sanss15u:135_0": "apratihataṃ gaganaṃ sarvasatvâpratighacittasya kṣāntipariśuddhiḥ /",
  "SA11sanss15u:136_0": "samaprayogaṃ gaganaṃ sarvasatvasamacittasya kṣāntipariśuddhir ity ādi //",
  "SA11sanss15u:137_0": "tad yathâpi syān mahāśālavanaṃ /",
  "SA11sanss15u:138_0": "tasmi-",
  "SA11sanss15u:139_0": "[ Cambridge MS f119a ---> ]",
  "SA11sanss15u:140_0": "n kaścid evâgatya śālaṃ chindyāt /",
  "SA11sanss15u:141_0": "tatra teṣām avaśiṣṭānāṃ nâivaṃ bhavati /",
  "SA11sanss15u:142_0": "eṣa chinno vayam acchinnêti /",
  "SA11sanss15u:143_0": "na teṣām anunayo na pratighaḥ /",
  "SA11sanss15u:144_0": "na kalpo na vikalpo na parikalpaḥ //",
  "SA11sanss15u:145_0": "yâivaṃ kṣāntir iyaṃ bodhisatvasya paramā gaganasamā kṣāntir /",
  "SA11sanss15u:146_0": "iti //",
  "SA11sanss15u:147_0": "āryaratnacūḍasūtre vistaram uktvâha /",
  "SA11sanss15u:148_0": "idam ucyate vīryaṃ /",
  "SA11sanss15u:149_0": "tasya kāyapariśuddhiḥ /",
  "SA11sanss15u:150_0": "yat kāyasya pratibhāsapratibimbajñānaṃ vāco 'nabhilāpyajñānaṃ /",
  "SA11sanss15u:151_0": "cittasyâtyantôpaśamajñānaṃ /",
  "SA11sanss15u:152_0": "tathā maitrīsaṃnāhasaṃnaddho mahākaruṇâdhiṣṭhānapratiṣṭhitaḥ /",
  "SA11sanss15u:153_0": "sarvâkāravarôpetaṃ śūnyatâkārâbhinirhṛtaṃ dhyānaṃ dhyāyati /",
  "SA11sanss15u:154_0": "tatra katamā sarvâkāravarôpetā śūnyatā /",
  "SA11sanss15u:155_0": "yā na dānavikalā /",
  "SA11sanss15u:156_0": "yāvan nôpāyavikalā /",
  "SA11sanss15u:157_0": "na mahāmaitrīmuditôpekṣāvikalā /",
  "SA11sanss15u:158_0": "na satyajñānâvatāravikalā /",
  "SA11sanss15u:159_0": "na bodhicittasatvâpekṣāvikalā /",
  "SA11sanss15u:160_0": "nâśayâdhyāśayaprayogavikalā /",
  "SA11sanss15u:161_0": "na dānapriyavadyatârthakriyā samānârthatāvikalā /",
  "SA11sanss15u:162_0": "na smṛtisaṃprajanyavikalā /",
  "SA11sanss15u:163_0": "na smṛtyupasthānasamyakprahāṇarddhipādêndriyabalabodhyaṅgâṣṭâṅgamārgavikalā na śamathavipaśyanāvikalā /",
  "SA11sanss15u:164_0": "pe /",
  "SA11sanss15u:165_0": "upaśāntā ca svabhāvena /",
  "SA11sanss15u:166_0": "[ Bendall ed p273 ---> ]",
  "SA11sanss15u:167_0": "anupaśāntā ca karmakleśeṣu /",
  "SA11sanss15u:168_0": "upekṣikā ca sarvadharmāṇāṃ /",
  "SA11sanss15u:169_0": "avekṣikā ca buddhadharmāṇāṃ /",
  "SA11sanss15u:170_0": "jahā ca svalakṣaṇena /",
  "SA11sanss15u:171_0": "vikrāntā câdhiṣṭhānakāryatayā /",
  "SA11sanss15u:172_0": "avyāpṛtā ca svarasena /",
  "SA11sanss15u:173_0": "sadā vyāpṛtā ca buddhakāryeṣu /",
  "SA11sanss15u:174_0": "śītībhūtā côpaśamena /",
  "SA11sanss15u:175_0": "sadôjjvalitā ca satvaparipāke /",
  "SA11sanss15u:176_0": "iyam ucyate sarvâkāravarôpetā śūnyatā //",
  "SA11sanss15u:177_0": "yāvad iyaṃ kulaputra dhyānapāramitā caryāpariśuddhir iti //",
  "SA11sanss15u:178_0": "etena prajñāpariśuddhir veditavyā /",
  "SA11sanss15u:179_0": "evaṃ sarvapuṇyeṣv iti //",
  "SA11sanss15u:180_0": "tathâryavimalakīrtinirdeśe 'py uktaṃ /",
  "SA11sanss15u:180_1": "saddharmacakrapravartanamahāparinirvāṇasaṃdarśanagocaraś ca bodhisatvacaryâtyajanagocaraś câyam api bodhisatvasya gocara /",
  "SA11sanss15u:181_0": "iti //bhogapuṇyaśuddhiḥ pañcadaśaḥ paricchedaḥ //",
  "SA11sanss15u:182_0": "Copyright (c) 2002 by Jens Braarvig - Oslo"
}