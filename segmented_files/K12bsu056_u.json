{
    "K12bsu056_u:0": " (Vaidya 90)",
    "K12bsu056_u:1": " naya - dvyardhaśatikā - ardhaśatikādyaparaparyāyā",
    "K12bsu056_u:2": " Adhyardhaśatikā prajñāpāramitā /",
    "K12bsu056_u:3": " om namo bhagavatyai prajñāpāramitāyai namaḥ /",
    "K12bsu056_u:4": " evaṃ mayā śrutam /",
    "K12bsu056_u:5": " ekasmin samaye bhagavān* * * * * * * vajrapāṇinā bodhisattvena mahāsattvena,",
    "K12bsu056_u:6": " avalokiteśvareṇa ca bodhisattvena mahāsattvena,",
    "K12bsu056_u:7": " ākāśagarbheṇa ca,",
    "K12bsu056_u:8": " vajramuṣṭinā ca,",
    "K12bsu056_u:9": " mañjuśriyā,",
    "K12bsu056_u:10": " ca sacittotpādadharmacakrapravarta(rti)",
    "K12bsu056_u:11": " nā(?)",
    "K12bsu056_u:12": " ca, gaganagañjena ca,",
    "K12bsu056_u:13": " sarvamārapramardinā ca bodhisattvena mahāsattvena /",
    "K12bsu056_u:14": " evaṃpramukhairaṣṭābhirbodhisattvakoṭibhiḥ* * * ādau kalyāṇaṃ madhye kalyāṇaṃ paryavasāne kalyāṇaṃ sadarthaṃ supadākṣaraṃ paryavadātam,",
    "K12bsu056_u:15": " sarvadharmaviśuddhinirhāraṃ deśayati sma - kāmaviśuddhipadametat yaduta bodhisattvapadam /",
    "K12bsu056_u:16": " dṛṣṭiviśuddhipadametat yaduta bodhisattvapadam /",
    "K12bsu056_u:17": " rativiśuddhipadametat yaduta bodhisattvapadam /",
    "K12bsu056_u:18": " tṛṣṇāviśuddhipadametat yaduta bodhisattvapadam /",
    "K12bsu056_u:19": " bhūṣaṇaviśuddhipadametat yaduta bodhisattvapadam /",
    "K12bsu056_u:20": " āhlādanaviśuddhipadametat yaduta bodhisattvapadam /",
    "K12bsu056_u:21": " ālokaviśuddhipadametat yaduta bodhisattvapadam /",
    "K12bsu056_u:22": " kāyasukhaviśuddhipadematat yaduta bodhisattvapadam /",
    "K12bsu056_u:23": " [vāksukha] viśuddhipadametat yaduta bodhisattvapadam /",
    "K12bsu056_u:24": " manoviśuddhipadametat yaduta bodhisattvapadam /",
    "K12bsu056_u:25": " śabdaviśuddhipadametat yaduta bodhisattvapadam /",
    "K12bsu056_u:26": " gandhaviśuddhipadametat yaduta bodhisattvapadam /",
    "K12bsu056_u:27": " rasaviśuddhipadametat yaduta bodhisattvapadam /",
    "K12bsu056_u:28": " sparśaviśuddhipadametat yaduta bodhisattvapadam /",
    "K12bsu056_u:29": " tatkasya hetoḥ?",
    "K12bsu056_u:30": " tadyathā sarvadharmāḥ svabhāvaviśuddhāḥ /",
    "K12bsu056_u:31": " sarvadharmāḥ [svabhāvaśūnyāḥ] /",
    "K12bsu056_u:32": " svabhāvaśūnyatayā prajñāpāramitāviśuddhirbhavati //",
    "K12bsu056_u:33": " atha bhagavān vairocanastathāgataḥ punarapīdaṃ prajñāpāramitānayaṃ sarvatathāgataśāntadharmatābhisaṃbodhinirhāraṃ deśayati sma - vajrasamatābhisaṃbodhi(dhau?)",
    "K12bsu056_u:34": " mahābodhivajradṛḍhatayā /",
    "K12bsu056_u:35": " arthasamatābhisaṃbodhau mahābodhirekārthatayā /",
    "K12bsu056_u:36": " dharmasamatābhisaṃbodhau mahābodhiḥ svabhāvaśuddhatayā(?) /",
    "K12bsu056_u:37": " sarvasamatābhisaṃbodhau mahābodhiḥ sarvāvikalpanatayeti //",
    "K12bsu056_u:38": " atha bhagavān sarvaduṣṭavinayaśākyamunistathāgataḥ punarapi sarvadharmasamatāvijayasaṃgrahaṃ nāma prajñāpāramitānirhāraṃ deśayāmāsa - rāgāprapañcatayā*",
    "K12bsu056_u:39": " dveṣāprapañcatayā* * * mohāprapañcatā,",
    "K12bsu056_u:40": " mohāprapañcatayā sarvadharmāprapañcatā,",
    "K12bsu056_u:41": " sarvadharmāprapañcatayā prajñāpāramitāprapañcatā veditavyā iti //",
    "K12bsu056_u:42": " (Adhś, Vaidya 91) atha bhagavān svabhāvaśuddhastathāgataḥ punarapīdaṃ sarvadharmasamatāvalokiteśvarajñānamudraṃ",
    "K12bsu056_u:43": " nāma prajñāpāramitānayaṃ deśayāmāsa - sarvarāgaviśuddhitā loke dveṣaviśuddhitāyai saṃvartate /",
    "K12bsu056_u:44": " sarvamalaviśuddhitā loke dveṣavi[śu]ddhitāyai saṃvartate /",
    "K12bsu056_u:45": " sarvamalaviśuddhitā loke sarvapāpaviśuddhitāyai saṃvartate /",
    "K12bsu056_u:46": " sarvadharmaviśuddhitā loke sarvasattvaviśuddhitāyai saṃvartate /",
    "K12bsu056_u:47": " sarvajñānaviśuddhitā loke prajñāpāramitāviśuddhyai saṃvartate iti //",
    "K12bsu056_u:48": " atha bhagavān sarvatraidhātukādhipatistathāgataḥ punarapi sarvatathāgatābhiṣekasaṃbhavajñānagarbhaṃ",
    "K12bsu056_u:49": " nāma prajñāpāramitānayaṃ deśayāmāsa - abhiṣekadānaṃ sarvatraidhātukarājyapratilambhāya saṃvartate /",
    "K12bsu056_u:50": " arthadānaṃ sarvāśāparipūraye saṃvartate /",
    "K12bsu056_u:51": " dharmadānaṃ sarvadharmatāprāptaye saṃvartate /",
    "K12bsu056_u:52": " āmiṣadānaṃ sarvakāyavākcittasukhapratilambhāya saṃvartate iti //",
    "K12bsu056_u:53": " atha bhagavān sarvatathāgatajñānamudrāprāptasarvatathāgatamuṣṭidharastathāgataḥ [śāśvata](?)",
    "K12bsu056_u:54": " punarapi sarvatathāgatajñānamudrādhiṣṭhānavajraṃ nāma prajñāpāramitānayaṃ deśayāmāsa - sarvatathāgatakāyamudrāparigrahaḥ sarvatathāgatatvāya saṃvartate /",
    "K12bsu056_u:55": " vāgmudrāparigrahaḥ sarvadharmapratilambhāya saṃvartate /",
    "K12bsu056_u:56": " cittamudrāparigrahaḥ sarvasamādhipratilambhāya saṃvartate /",
    "K12bsu056_u:57": " vajramudrāpratigrahaḥ sarvakāyavākcittavajrasattvasarvottamasiddhaye saṃvartate iti //",
    "K12bsu056_u:58": " atha bhagavān sarvadharmāprapañcastathāgataḥ punarapi cakrākṣaraparivartaṃ nāma prajñāpāramitānayaṃ deśayāmāsa - śūnyāḥ sarvadharmā niḥsvabhāvayogena,",
    "K12bsu056_u:59": " nirnimittāḥ sarvadharmā nirnimittatāmupādāya,",
    "K12bsu056_u:60": " apraṇihitāḥ sarvadharmā apraṇidhānayogena,",
    "K12bsu056_u:61": " prakṛtiprabhāsvarāḥ prajñāpāramitāpariśuddhyā iti //",
    "K12bsu056_u:62": " atha bhagavān sarvatathāgatacakrāntargatastathāgataḥ punarapi mahācakrapraveśaṃ nāma prajñāpāramitānayaṃ deśayāmāsa - vajrasamatāpraveśaḥ sarvatathāgatacakrapraveśāya saṃvartate /",
    "K12bsu056_u:63": " arthasamatāpraveśo mahābodhisattvacakrapraveśāya saṃvartate /",
    "K12bsu056_u:64": " dharmasamatāpraveśaḥ sarvadharmacakrapraveśāya saṃvartate /",
    "K12bsu056_u:65": " sarvasamatāpraveśaḥ sarvacakrapraveśāya saṃvartate iti //",
    "K12bsu056_u:66": " atha bhagavān sarvapūjāvidhivistarabhājanastathāgataḥ punarapi sarvapūjāgryaṃ nāma prajñāpāramitānayaṃ deśayāmāsa - bodhicittotpādanatā sarvatathāgatapūjāvidhivistaraḥ",
    "K12bsu056_u:67": " sarvasattvadhātuparitrāṇatā sarvatathāgatapūjāvidhivistaraḥ /",
    "K12bsu056_u:68": " saddharmaparigrahaḥ sarvatathāgatapūjāvidhivistaraḥ /",
    "K12bsu056_u:69": " prajñāpāramitālikhanalekhanadhāraṇavācanoccāraṇabhāvanapūjanakarmaṇa(karma?)",
    "K12bsu056_u:70": " sarvatathāgatapūjāvidhivistaraḥ iti //",
    "K12bsu056_u:71": " atha khalu bhagavān sarvavinayasamarthastathāgataḥ punarapīdaṃ jñānamuṣṭiparigrahaṃ",
    "K12bsu056_u:72": " sarva[sa]ttvavinayajñānagarbhaṃ nāma prajñāpāramitānayaṃ deśayāmāsa - sarvasattvasamatāyāṃ krodhasamatā,",
    "K12bsu056_u:73": " sarvasattvavinayanatāyāṃ krodhavinayanatā,",
    "K12bsu056_u:74": " sarvasattvadharmatāyāṃ krodhadharmatā,",
    "K12bsu056_u:75": " sarvasattvavajratāyāṃ krodhavajratā /",
    "K12bsu056_u:76": " tatkasya hetoḥ?",
    "K12bsu056_u:77": " sarvasattvavinayo bodhiriti //",
    "K12bsu056_u:78": " (Adhś, Vaidya 92) atha bhagavān sarvadharmasamatāpratiṣṭhitastathāgataḥ punarapīdaṃ sarvadharmāgryaṃ nāma prajñāpāramitānayaṃ deśayāmāsa - sarvasamatayā",
    "K12bsu056_u:79": " sarvārthatayā prajñāpāramitārthatā,",
    "K12bsu056_u:80": " sarvadharmatayā prajñāpāramitādharmatā,",
    "K12bsu056_u:81": " sarvakarmatayā prajñāpāramitākarmatā veditavyā iti //",
    "K12bsu056_u:82": " atha bhagavāṃstathāgato vairocanaḥ punarapi sarvasattvādhiṣṭhānaṃ nāma prajñāpāramitānayaṃ deśayāmāsa - sarvasattvāstathāgatagarbhāḥ samantabhadramahābodhisattvasarvātmatayo(yā?)",
    "K12bsu056_u:83": " vajragarbhā sarvasattvā vajragarbhābhiṣiktatayā,",
    "K12bsu056_u:84": " dharmagarbhāḥ sarvasattvāḥ sarvavākpravartanatayā,",
    "K12bsu056_u:85": " karmagarbhāḥ sarvasattvāḥ sarvasattvakaraṇatāprayogatayā iti //",
    "K12bsu056_u:86": " atha bhagavānanantāparyantāniṣṭhastathāgato 'nantāparyantāniṣṭhadharmā punarapyasya",
    "K12bsu056_u:87": " kalpasya pariniṣṭhādhiṣṭhānārthamidaṃ sarvadharmasamatāparininadhiṣṭhānavajraṃ nāma",
    "K12bsu056_u:88": " prajñāpāramitānayaṃ deśayāmāsaprajñāpāramitānantatayā sarvatathāgatānantatā,",
    "K12bsu056_u:89": " prajñāpāramitāparyantatayā sarvatathāgatāparyantatā,",
    "K12bsu056_u:90": " prajñāpāramitānaikatayā sarvadharmānaikatā,",
    "K12bsu056_u:91": " prajñāpāramitāpariniṣṭhatayā sarvadharmāpariniṣṭhatā bhavati //",
    "K12bsu056_u:92": " atha bhagavān vairocanaḥ sarvatathāgataguhyadharmatāprāptasarvadharmāprapañcaḥ punarapi",
    "K12bsu056_u:93": " idaṃ mahāsukhavajrāmogha* * * nāma vajrāmoghadharmatāprajñāpāramitāmukhaṃ paramamanādinidhanamadhyaṃ",
    "K12bsu056_u:94": " deśayāmāsa - mahārogottamasiddhirmahābodhisattvānāṃ mahāsukhottamasiddhyai saṃvartate /",
    "K12bsu056_u:95": " mahāsukhottamasiddhirmahābodhisattvānāṃ sarvatathāgatamahābodhyuttamasiddhyai saṃvartate /",
    "K12bsu056_u:96": " sarvatathāgatamahābodhyuttamasiddhirmahābodhisattvānāṃ sarvamahāmārapramardanottamasiddhyai saṃvartate /",
    "K12bsu056_u:97": " sarvamahāmārapramardanottamasiddhirmahābodhisattvānāṃ sakalamahātraidhātukaiśvaryottamasiddhyai saṃvartate /",
    "K12bsu056_u:98": " sakalamahātraidhātukaiśvaryottamasiddhirmahābodhisattvānāmaśeṣānavaśeṣasarvasattvadhātuparitrāṇasarvasattvahita - sukhaparamātyantamahāsukhottamasiddhyai saṃvartate iti //",
    "K12bsu056_u:99": " tatkasya hetoḥ?",
    "K12bsu056_u:100": " yāvadbhavādhiṣṭhāne 'tra bhavanti varasūrayaḥ /",
    "K12bsu056_u:101": " tāvatsattvārthamatulaṃ śakyā kartumanirvṛtāḥ // 1 //",
    "K12bsu056_u:102": " prajñāpāramitopāyajñānādhiṣṭhānasādhitā /",
    "K12bsu056_u:103": " sarvakarmaviśuddhyā tu bhavaśuddhā bhavanti ha // 2 //",
    "K12bsu056_u:104": " rāgādivinayo loke ābhavātmāsakṛtsadā /",
    "K12bsu056_u:105": " teṣāṃ viśodhanārthaṃ tu vinayaṃ jñātavān svayam // 3 //",
    "K12bsu056_u:106": " yathā padmaṃ suraktaṃ tu rāgadoṣairna lipyate /",
    "K12bsu056_u:107": " vāsadoṣairbhave nityaṃ na lipyante jagaddhitām(?) // 4 //",
    "K12bsu056_u:108": " mahārāgaviśuddhāstu mahāsaukhyā mahādhanāḥ /",
    "K12bsu056_u:109": " tridhātvīśvaratāṃ prāptā arthaṃ kurvantu taṃ dṛḍham // 5 //iti //",
    "K12bsu056_u:110": " adhyardhaśatikā prajñāpāramitā samāptā //"
}