{
    "GSP29nysu51xu:0": " NySBh_5,1.0 sādharmya-vaidharmyābhyāṃ pratyavasthānasya vikalpāj jātibahutvam iti saṃkṣepeṇa+uktaṃ, tad vistareṇa vibhajyate --- tāḥ khalv imā jātayaḥ sthāpanā-hetau prayukte caturviṃśatiḥ pratiṣedhahetavaḥ /",
    "GSP29nysu51xu:1": " sādharmya-vaidharmya-utkarṣa-apakarṣa-varṇya-avarṇya-vikalpa-sādhya-prāpty-aprāpti-prasaṅga-pratidṛṣṭānta-anutpatti-saṃśaya-prakaraṇa-ahetv-arthāpatty-aviśeṣa-upapatty-upalabdhy-anupalabdhy-anitya-nitya-kāryasamāḥ",
    "GSP29nysu51xu:2": " NySBh_5,1.1 jāteḥ saṃkṣepeṇa+uktāyā vistaro vaktavya iti+idānīm ārabhyate",
    "GSP29nysu51xu:3": " sādharmya-ādi-sūtram ---",
    "GSP29nysu51xu:4": " sādharmya-vaidharmya-utkarṣa-apakarṣa-varṇya-avarṇya-vikalpa-sādhya-prāpty-aprāpti-prasaṅga-pratidṛṣṭānta-anutpatti-saṃśaya-prakaraṇa-ahetv-arthāpatty-aviśeṣa-upapatty-upalabdhy-anupalabdhy-anitya-nitya-kāryasamāḥ",
    "GSP29nysu51xu:5": " / sādharmyeṇa pratyavasthānam aviśiṣyamāṇaṃ sthāpanā-hetutaḥ",
    "GSP29nysu51xu:6": " sādharmyasamaḥ /",
    "GSP29nysu51xu:7": " aviśeṣaṃ tatra tatra+udāhariṣyāmaḥ /",
    "GSP29nysu51xu:8": " evaṃ",
    "GSP29nysu51xu:9": " vaidharmyasama-prabhṛtayaḥ+api nirvaktavyāḥ // NySBh_20//",
    "GSP29nysu51xu:10": " NyS_5,1.2 sādharmya-vaidharmyābhyām upasaṃhāre",
    "GSP29nysu51xu:11": " tad-dharma-viparyaya-upapatteḥ sādharmya-vaidharmyasamau //",
    "GSP29nysu51xu:12": " NySBh_5,1.2 sādharmyeṇa+upasaṃhāre sādhyadharmaviparyaya-upapatteḥ",
    "GSP29nysu51xu:13": " sādharmyeṇa+eva pratyavasthānam aviśiṣyamāṇaṃ sthāpanā-hetutaḥ",
    "GSP29nysu51xu:14": " sādharmyasamaḥ pratiṣedhaḥ /",
    "GSP29nysu51xu:15": " nidarśanaṃ kriyāvān ātmā dravyasya",
    "GSP29nysu51xu:16": " kriyā-hetu-guṇa-yogāt /",
    "GSP29nysu51xu:17": " dravyaṃ loṣṭaḥ kriyā-hetu-guṇa-yuktaḥ kriyāvāṃs tathā ca+ātmā tasmāt kriyāvān iti /",
    "GSP29nysu51xu:18": " evam upasaṃhṛte paraḥ sādharmyeṇa+eva",
    "GSP29nysu51xu:19": " pratyavatiṣṭhate niṣkriya ātmā vibhuno dravyasya niṣkriyatvād vibhu",
    "GSP29nysu51xu:20": " ca+ākāśaṃ niṣkriyaṃ ca tathā ca+ātmā tasmān niṣkriya iti /",
    "GSP29nysu51xu:21": " na ca+asti",
    "GSP29nysu51xu:22": " viśeṣa-hetuḥ kriyāvat-sādharmyāt kriyāvatā bhavitavyaṃ na punar akriyasādharmyād niṣkriyeṇa+iti",
    "GSP29nysu51xu:23": " viśeṣa-hetv-abhāvāt sādharmyasamaḥ pratiṣedho bhavati /",
    "GSP29nysu51xu:24": " atha vaidharmyasamaḥ kriyā-hetu-guṇa-yukto loṣṭaḥ paricchinno dṛṣṭo na ca tathā+ātmā tasmān na loṣṭavat kriyāvān iti /",
    "GSP29nysu51xu:25": " na",
    "GSP29nysu51xu:26": " ca+asti viśeṣa-hetuḥ kriyāvat-sādharmyāt kriyāvatā bhavitavyaṃ na punaḥ",
    "GSP29nysu51xu:27": " kriyāvad-vaidharmyād akriyeṇa+iti viśeṣa-hetv-abhāvād vaidharmyasamaḥ /",
    "GSP29nysu51xu:28": " vaidharmyeṇa ca+upasaṃhāraḥ niṣkriya ātmā vibhutvāt kriyāvad dravyam avibhu dṛṣṭaṃ niṣkriyaṃ loṣṭaḥ na ca tathā+ātmā tasmān niṣkriya iti /",
    "GSP29nysu51xu:29": " vaidharmyeṇa pratyavasthānaṃ niṣkriyaṃ dravyam ākāśaṃ kriyā-hetu-guṇa-rahitaṃ dṛṣṭaṃ na ca tathā+ātmā tasmān na niṣkriya iti /",
    "GSP29nysu51xu:30": " na ca+asti viśeṣa-hetuḥ kriyāvad-vaidharmyān niṣkriyeṇa bhavitavyaṃ na",
    "GSP29nysu51xu:31": " punar akriyavaidharmyāt kriyāvatā+iti viśeṣa-hetv-abhāvād vaidharmyasamaḥ",
    "GSP29nysu51xu:32": " / atha sādharmyasamaḥ kriyāvāṃl loṣṭaḥ kriyā-hetu-guṇa-yukto dṛṣṭaḥ tathā ca+ātmā tasmāt kriyāvān iti na ca+asti viśeṣa-hetuḥ kriyāvad-vaidharmyān",
    "GSP29nysu51xu:33": " niṣkriyo na punaḥ kriyāvat-sādharmyāt kriyāvān iti viśeṣa-hetv-abhāvāt",
    "GSP29nysu51xu:34": " sādharmyasamaḥ //",
    "GSP29nysu51xu:35": " NyS_5,1.3 gotvād go-siddhivat tat-siddhiḥ //",
    "GSP29nysu51xu:36": " NySBh_5,1.3 sādharmya-mātreṇa vaidharmya-mātreṇa ca sādhya-sādhane",
    "GSP29nysu51xu:37": " pratijñāyamāne syād avyavasthā sā tu dharma-viśeṣe na+upapadyate",
    "GSP29nysu51xu:38": " go-sādharmyād gotvāj jāti-viśeṣād gauḥ sidhyati na tu sāsnā-ādi-sambandhāt",
    "GSP29nysu51xu:39": " / aśva-ādi-vaidharmyād gotvād eva gauḥ sidhyati na guṇa-ādi-bhedāt /",
    "GSP29nysu51xu:40": " tac",
    "GSP29nysu51xu:41": " ca+etat kṛta-vyākhyānam avayava-prakaraṇe pramāṇānām abhisambandhāc ca+eka-artha-kāritvaṃ samānaṃ vākye iti /",
    "GSP29nysu51xu:42": " hetv-ābhāsāśrayā khalv iyam avyavasthā+iti //",
    "GSP29nysu51xu:43": " NyS_5,1.4 sādhya-dṛṣṭāntayor dharma-vikalpād ubhaya-sādhyatvāc",
    "GSP29nysu51xu:44": " ca+utkarśa-apakarśa-varṇya-avarṇya-vikalpa-sādhyasamāḥ //",
    "GSP29nysu51xu:45": " NySBh_5,1.4 dṛṣṭāntadharmaṃ sādhye samāsañjayata utkarśasamaḥ /",
    "GSP29nysu51xu:46": " yadi",
    "GSP29nysu51xu:47": " kriyā-hetu-guṇa-yogāl loṣṭavat kriyāvān ātmā loṣṭavad eva sparśavān api prāpnoti /",
    "GSP29nysu51xu:48": " atha na sparśavāṃl loṣṭavat kriyāvān api na prāpnoti viparyaye vā viśeṣo vaktavya iti /",
    "GSP29nysu51xu:49": " sādhye dharma-abhāvaṃ dṛṣṭāntāt",
    "GSP29nysu51xu:50": " prasañjayataḥ+apakarśasamaḥ /",
    "GSP29nysu51xu:51": " loṣṭaḥ khalu kriyāvān avibhur dṛṣṭaḥ kāmam",
    "GSP29nysu51xu:52": " ātmā+api kriyāvān avibhur astu viparyaye vā viśeṣo vaktavya iti /",
    "GSP29nysu51xu:53": " khyāpanīyo varṇyo viparyayād avarṇyaḥ tāv etau sādhya-dṛṣṭānta-dharmau",
    "GSP29nysu51xu:54": " viparyasyato varṇyāvarṇyasamau bhavataḥ /",
    "GSP29nysu51xu:55": " sādhana-dharma-yukte dṛṣṭānte",
    "GSP29nysu51xu:56": " dharma-antara-vikalpāt sādhya-dharma-vikalpaṃ prasañjayato vikalpasamaḥ /",
    "GSP29nysu51xu:57": " kriyā-hetu-guṇa-yuktaṃ kiṃcid guru yathā loṣṭaḥ kiṃcil laghu yathā vāyuḥ evaṃ kriyā-hetu-guṇa-yuktaṃ kiṃcit kriyāvat syād yathā loṣṭaḥ kiṃcid",
    "GSP29nysu51xu:58": " akriyaṃ yathā+ātmā viśeṣo vā vācya iti /",
    "GSP29nysu51xu:59": " hetv-ādy-avayava-sāmarthya-yogī",
    "GSP29nysu51xu:60": " dharmaḥ sādhyaḥ taṃ dṛṣṭānte prasañjayataḥ sādhyasamaḥ /",
    "GSP29nysu51xu:61": " yadi yathā loṣṭas",
    "GSP29nysu51xu:62": " tathā+ātmā prāptas tarhi yathā+ātmā tathā loṣṭa iti /",
    "GSP29nysu51xu:63": " sādhyaś ca+ayam ātmā kriyāvān iti kāmaṃ loṣṭaḥ+api sādhyaḥ atha na+evaṃ na tarhi yathā loṣṭaḥ",
    "GSP29nysu51xu:64": " tathā+ātmā //",
    "GSP29nysu51xu:65": " eteṣām uttaram",
    "GSP29nysu51xu:66": " NyS_5,1.5 kiṃcit-sādharmyād upasaṃhāra-siddher vaidharmyād apratiṣedhaḥ //",
    "GSP29nysu51xu:67": " NySBh_5,1.5 alabhyaḥ siddhasya nihnavaḥ /",
    "GSP29nysu51xu:68": " siddhaṃ ca kiṃcit-sādhatmyād",
    "GSP29nysu51xu:69": " upamānaṃ yathā gaus tathā gavaya iti tatra na labhyo go-gavayayor",
    "GSP29nysu51xu:70": " dharma-vikalpaś codayitum /",
    "GSP29nysu51xu:71": " evaṃ sādhake dharme",
    "GSP29nysu51xu:72": " dṛṣṭānta-ādi-sāmarthya-yukte na labhyaḥ sādhya-dṛṣṭāntayor dharma-vikalpād",
    "GSP29nysu51xu:73": " vaidharmyāt pratiṣedho vaktum iti //",
    "GSP29nysu51xu:74": " NyS_5,1.6 sādhya-atideśāc ca dṛṣṭānta-upapatteḥ //",
    "GSP29nysu51xu:75": " NySBh_5,1.6 yatra laukika-parīkṣakāṇāṃ buddhi-sāmyaṃ",
    "GSP29nysu51xu:76": " tena+aviparītaḥ+arthaḥ+atidiśyate prajñāpana-artham /",
    "GSP29nysu51xu:77": " evaṃ sādhya-atideśād",
    "GSP29nysu51xu:78": " dṛṣṭānte upapadyamāne sādhyatvam anupapannam iti //",
    "GSP29nysu51xu:79": " NyS_5,1.7 prāpya sādhyam aprāpya vā hetoḥ prāptyā+aviśiṣṭatvād",
    "GSP29nysu51xu:80": " aprāptyā+asādhakatvāc ca prāpty-aprāptisamau //",
    "GSP29nysu51xu:81": " NySBh_5,1.7 hetuḥ prāpya vā sādhyaṃ sādhayed aprāpya vā ? na tāvat prāpya",
    "GSP29nysu51xu:82": " prāptyām aviśiṣṭatvād asādhakaḥ /",
    "GSP29nysu51xu:83": " dvayor vidyamānayoḥ prāptau satyāṃ kiṃ kasya sādhakaṃ sādhyaṃ vā ? aprāpya sādhakaṃ na bhavati",
    "GSP29nysu51xu:84": " pradīpaḥ prakāśayati+iti /",
    "GSP29nysu51xu:85": " prāptyā pratyavasthānaṃ prāptisamaḥ aprāptyā pratyavasthānam aprāptisamaḥ //",
    "GSP29nysu51xu:86": " anayor uttaram",
    "GSP29nysu51xu:87": " NyS_5,1.8 ghaṭa-ādi-niṣpatti-darśanāt pīḍane ca+abhicārād apratiṣedhaḥ //",
    "GSP29nysu51xu:88": " NySBh_5,1.8 ubhayathā khalv ayuktaḥ pratiṣedhaḥ kartṛ-karaṇa-adhikaraṇāni",
    "GSP29nysu51xu:89": " prāpya mṛdaṃ ghaṭa-ādi-kāryaṃ niṣpādayanti abhicārāc ca pīḍane sati dṛṣṭam",
    "GSP29nysu51xu:90": " aprāpya sādhakatvam iti //",
    "GSP29nysu51xu:91": " NyS_5,1.9 dṛṣṭāntasya kāraṇa-anapadeśāt pratyavasthānāc ca pratidṛṣṭāntena",
    "GSP29nysu51xu:92": " prasaṅga-pratidṛṣṭāntasamau//",
    "GSP29nysu51xu:93": " NySBh_5,1.9 sādhanasya+api sādhanaṃ vaktavyam iti prasaṅgena pratyavasthānaṃ prasaṅgasamaḥ pratiṣedhaḥ /",
    "GSP29nysu51xu:94": " kriyā-hetu-guṇa-yogī kriyāvāṃl loṣṭa iti hetur na+apadiśyate na ca hetum antereṇa siddhir asti+iti /",
    "GSP29nysu51xu:95": " pratidṛṣṭāntena pratyavasthānaṃ pratidṛṣṭāntasamaḥ /",
    "GSP29nysu51xu:96": " kriyāvān ātmā kriyā-hetu-guṇa-yogād loṣṭavad ity ukte pratidṛṣṭānta upādīyate ---",
    "GSP29nysu51xu:97": " kriyā-hetu-guṇa-yuktam ākāśaṃ niṣkriyaṃ dṛṣṭam iti kaḥ punar ākāśasya",
    "GSP29nysu51xu:98": " kriyā-hetu-guṇaḥ ? vāyunā saṃyogaḥ saṃskāra-apekṣaḥ",
    "GSP29nysu51xu:99": " vāyu-vanaspati-saṃyogavad iti //",
    "GSP29nysu51xu:100": " anayor uttaram",
    "GSP29nysu51xu:101": " NyS_5,1.10 pradīpa-upādāna-prasaṅga-vinivṛttivat tad-vinivṛttiḥ //",
    "GSP29nysu51xu:102": " NySBh_5,1.10 idaṃ tāvad ayaṃ pṛṣṭo vaktum arhati atha ke pradīpam",
    "GSP29nysu51xu:103": " upādadate kim-arthaṃ vā+iti ? didṛkṣamāṇā dṛśya-darśana-artham iti /",
    "GSP29nysu51xu:104": " atha pradīpaṃ didṛkṣamāṇāḥ pradīpa-antaraṃ kasmān na+upādadate ? antareṇa+api",
    "GSP29nysu51xu:105": " pradīpa-antataṃ dṛśyate pradīpaḥ tatra pradīpa-darśana-arthaṃ",
    "GSP29nysu51xu:106": " pradīpa-upādānaṃ nirarthakam /",
    "GSP29nysu51xu:107": " atha dṛṣṭāntaḥ kim-artham ucyata iti aprajñātasya jñāpana-artham iti /",
    "GSP29nysu51xu:108": " atha dṛṣṭānte kāraṇa-apadeśaḥ kim-arthaṃ",
    "GSP29nysu51xu:109": " deśyate[mṛgyate] ? yadi prajñāpana-arthaṃ prajñāto dṛṣṭāntaḥ /",
    "GSP29nysu51xu:110": " sa khalu \"laukika-parīkṣakāṇāṃ yasminn arthe buddhi-sāmyaṃ sa dṛṣṭānta\" iti",
    "GSP29nysu51xu:111": " tat-prajñāpana-arthaḥ kāraṇa-apadeśo nirarthaka iti prasaṅgasamasya+uttaram //",
    "GSP29nysu51xu:112": " atha pratidṛṣṭāntasamasya+uttaram",
    "GSP29nysu51xu:113": " NyS_5,1.11 pratidṛṣṭānta-hetutve ca na+ahetur dṛṣṭāntaḥ //",
    "GSP29nysu51xu:114": " NySBh_5,1.11 pratidṛṣṭāntaṃ bruvatā na viśeṣahetur apadiśyate anena",
    "GSP29nysu51xu:115": " prakāreṇa pratidṛṣṭānataḥ sādhako na dṛṣṭānta iti /",
    "GSP29nysu51xu:116": " evaṃ",
    "GSP29nysu51xu:117": " pratidṛṣṭānta-hetutve na+ahetur dṛṣṭānta ity upapadyate /",
    "GSP29nysu51xu:118": " sa ca kathaṃ hetur na syāt ? yady apratiṣiddhaḥ sādhakaḥ syād iti //",
    "GSP29nysu51xu:119": " NyS_5,1.12 prāg utpatteḥ kāraṇa-abhāvād anutpattisamaḥ //",
    "GSP29nysu51xu:120": " NySBh_5,1.12 anityaḥ śabdaḥ prayatna-ānantarīyakatvād ghaṭavad ity ukte",
    "GSP29nysu51xu:121": " apara āha --- prāg utpatter anutpanne śabde prayatna-ānantarīyakatvam",
    "GSP29nysu51xu:122": " anityatva-kāraṇaṃ na+asti, tad-abhāvān nityatvaṃ prāptaṃ, nityasya",
    "GSP29nysu51xu:123": " ca+utpattir na+asti /",
    "GSP29nysu51xu:124": " anutpattyā pratyavasthānam anutpattisamaḥ //",
    "GSP29nysu51xu:125": " asya+uttaram",
    "GSP29nysu51xu:126": " NyS_5,1.13 tathā-bhāvād utpannasya kāraṇa-upapatter na kāraṇa-pratiṣedhaḥ",
    "GSP29nysu51xu:127": " NySBh_5,1.13 tathā-bhāvād utpannasya+iti /",
    "GSP29nysu51xu:128": " utpannaḥ khalv ayaṃ śabda iti bhavati /",
    "GSP29nysu51xu:129": " prāg utapatteḥ śabda eva na+asti, utpannasya śabda-bhāvāc",
    "GSP29nysu51xu:130": " chabdasya sataḥ prayatna-ānantarīyakatvam anityatva-kāraṇam upapadyate,",
    "GSP29nysu51xu:131": " kāraṇa+upapatter ayuktaḥ+ayaṃ doṣaḥ \"prāg utpatteḥ kāraṇa-abhāvād\" iti //",
    "GSP29nysu51xu:132": " NyS_5,1.14 sāmānya+dṛṣṭāntayor aindriyakatve samāne nitya-anitya-sādharmyāt saṃśayasamaḥ",
    "GSP29nysu51xu:133": " NySBh_5,1.14 anityaḥ śabdaḥ prayatna-ānantarīyakatvād ghaṭavad ity ukte",
    "GSP29nysu51xu:134": " hetau saṃśayena pratyavatiṣṭate --- sati prayatna-ānantarīyakatve asty",
    "GSP29nysu51xu:135": " eva+asya nityena sāmānyena sādharmyam aindriyakatvam, asti ca ghaṭena+anityena, ato nitya-anitya-sādharmyād anivṛttiḥ saṃśaya iti //",
    "GSP29nysu51xu:136": " asya+uttaram",
    "GSP29nysu51xu:137": " NyS_5,1.15 sādharmyāt saṃśaye na saṃśayo vaidharmyād ubhayathā vā",
    "GSP29nysu51xu:138": " saṃśaye+atyanta-saṃśaya-prasaṅgo nityatva-anabhyupagamāc ca",
    "GSP29nysu51xu:139": " sāmānysya+apratiṣedhaḥ //",
    "GSP29nysu51xu:140": " NySBh_5,1.15 viśeṣād vaidharmyād avadhāryamāṇe+arthe puruṣa iti, na",
    "GSP29nysu51xu:141": " sthāṇu-puruṣa-sādharmyāt saṃśayaḥ+avakāśaṃ labhate /",
    "GSP29nysu51xu:142": " evaṃ vaidharmyād viśeṣāt prayatna-ānantarīyakatvād avadhāryamāṇe śabdasya+anityatve",
    "GSP29nysu51xu:143": " nitya+anitya-sādharmyāt saṃśayaḥ+avakāśaṃ na labhate /",
    "GSP29nysu51xu:144": " yadi vai labhate,",
    "GSP29nysu51xu:145": " tataḥ sthāṇu-puruṣa-sādharmya-anucchedād atyantaṃ saṃśayaḥ syāt /",
    "GSP29nysu51xu:146": " gṛhyamāṇe ca viśeṣe nityaṃ sādharmyaṃ saṃśaya-hetur iti na+abhyupagamyate",
    "GSP29nysu51xu:147": " / na hi gṛhyamāṇe puruṣasya viśeṣe sthāṇu-puruṣa-sādharmyaṃ saṃśaya-hetur",
    "GSP29nysu51xu:148": " bhavati //",
    "GSP29nysu51xu:149": " NyS_5,1.16 ubhaya-sādharmyāt prakriyā-siddheḥ prakaraṇasamaḥ //",
    "GSP29nysu51xu:150": " NySBh_5,1.16 ubhayena nityena ca+anityena ca sādharmyāt pakṣa-pratipakṣayoḥ pravṛttiḥ prakriyā",
    "GSP29nysu51xu:151": " anityaḥ śabdaḥ prayatna-ānantarīyakatvād ghaṭavad ity ekaḥ pakṣaṃ pravarttayati, dvitīyaś ca nitya-sādharmyāt pratipakṣaṃ pravarttayati --- nityaḥ śabdaḥ śrāvaṇatvāc chabdatvavad iti /",
    "GSP29nysu51xu:152": " evaṃ ca sati prayatna-ānantarīyakatvād iti hetur anitya-sādharmyeṇa ucyamāno na prakaraṇam ativarttate ,",
    "GSP29nysu51xu:153": " prakaraṇa-anativṛtter nirṇaya-anativartanam /",
    "GSP29nysu51xu:154": " samānaṃ ca+etan",
    "GSP29nysu51xu:155": " nitya-sādharmyeṇa+ucyamāṇe hetau /",
    "GSP29nysu51xu:156": " tad idaṃ prakaraṇa-anativṛttyā",
    "GSP29nysu51xu:157": " pratyavasthānaṃ prakaraṇasamaḥ /",
    "GSP29nysu51xu:158": " samānaṃ ca+etad vaidharmye+api,",
    "GSP29nysu51xu:159": " ubhaya-vaidharmyāt prakriyā-siddheḥ prakaraṇasama iti //",
    "GSP29nysu51xu:160": " NyS_5,1.17 pratipakṣāt prakaraṇa-siddheḥ pratiṣedha-anupapattiḥ",
    "GSP29nysu51xu:161": " pratipakṣa+upapatteḥ //",
    "GSP29nysu51xu:162": " NySBh_5,1.17 ubhaya-sādharmyāt prakriyā-siddhaṃ bruvatā pratipakṣāt prakriyā-siddhir uktā bhavati /",
    "GSP29nysu51xu:163": " yady ubhaya-sādharmyaṃ, tatra ekataraḥ pratipakṣa ity evaṃ saty upapannaḥ pratipakṣo bhavati",
    "GSP29nysu51xu:164": " pratipakṣa-upapatter anupapannaḥ pratiṣedhaḥ, yadi pratipakṣa-upapattiḥ",
    "GSP29nysu51xu:165": " pratiṣedho na+upapadyate, atha pratiṣedha-upapattiḥ pratipakṣo",
    "GSP29nysu51xu:166": " na+upapadyate, pratipakṣa-upapattiḥ pratiṣedha-upapattiś ca+iti",
    "GSP29nysu51xu:167": " vipratiṣiddham iti /",
    "GSP29nysu51xu:168": " tattva+anavadhāraṇāc ca prakriyā-siddhir viparyaye",
    "GSP29nysu51xu:169": " prakaraṇa+avasānāt, tattva-avadhāraṇe hy avasitaṃ prakaraṇaṃ bhavati+iti",
    "GSP29nysu51xu:170": " NyS_5,1.18 traikālya-asiddher hetor ahetusamaḥ //",
    "GSP29nysu51xu:171": " NySBh_5,1.18 hetuḥ sādhanam, tat sādhyāt pūrvaṃ paścāt saha vā bhavet /",
    "GSP29nysu51xu:172": " yadi pūrvaṃ sādhanam, asati sādhye kasya sādhanam ? atha paścād, asati sādhane kasya+idaṃ sādhyam ? atha yugapat sādhya-sādane, dvayor vidyamānayoḥ kiṃ kasya sādhanaṃ kiṃ kasya sādhyam iti hetur ahetunā na",
    "GSP29nysu51xu:173": " viśiṣyate /",
    "GSP29nysu51xu:174": " ahetunā sādharmyāt prayavasthānam ahetusamaḥ //",
    "GSP29nysu51xu:175": " NyS_5,1.19 na hetutaḥ sādhya-siddhes traikālya-asiddhiḥ //",
    "GSP29nysu51xu:176": " NySBh_5,1.19 na traikālya-asiddhiḥ /",
    "GSP29nysu51xu:177": " kasmāt ? hetutaḥ sādhya-siddheḥ /",
    "GSP29nysu51xu:178": " nirvartanīyasya nirvṛttir vijñeyasya vijñānam ubhayaṃ kāraṇato dṛśyate,",
    "GSP29nysu51xu:179": " saḥ+ayaṃ mahān pratyakṣa-viṣaya udāharaṇam iti /",
    "GSP29nysu51xu:180": " yat tu khalu+uktam asati sādhye kasya sādhanam iti ? yat tu nirvatyate yac ca vijñāpyate tasya+iti",
    "GSP29nysu51xu:181": " NyS_5,1.20 pratiṣeda-anupapatteś ca pratiṣeddhavya+apratiṣedhaḥ //",
    "GSP29nysu51xu:182": " NySBh_5,1.20 pūrvaṃ paścād yugapad vā pratiṣedha iti na+upapadyate,",
    "GSP29nysu51xu:183": " pratiṣedha+anupapatteḥ sthāpanā-hetuḥ siddha iti //",
    "GSP29nysu51xu:184": " NyS_5,1.21 artha-āpattitaḥ pratipakṣa-siddher arthāpattisamaḥ //",
    "GSP29nysu51xu:185": " NySBh_5,1.21 anityaḥ śabdaḥ prayatna-ānantarīyakatvād ghaṭavad iti sthāpite pakṣe artha-āpattyā pratipakṣaṃ sādhayataḥ+arthāpattisamaḥ /",
    "GSP29nysu51xu:186": " yadi",
    "GSP29nysu51xu:187": " prayatna-ānantarīyakatvād anitya-sādharmyād anityaḥ śabda iti, arthād āpadyate nitya-sādharmyān nitya iti, asti ca+asya nityena sādharmyam asparśatvam iti //",
    "GSP29nysu51xu:188": " asya+uttaram",
    "GSP29nysu51xu:189": " NyS_5,1.22 anuktasya+artha-āpatteḥ pakṣa-hāner upapattir anuktatvād anaikānatikatvāc ca+artha-āpatteḥ",
    "GSP29nysu51xu:190": " NySBh_5,1.22 anupapādya sāmarthyam anuktam arthād āpadyate iti bruvataḥ",
    "GSP29nysu51xu:191": " pakṣa-hāner upapattir anuktatvāt, anitya-pakṣa-siddhāv arthād āpannaṃ nitya-pakṣasya hānir iti /",
    "GSP29nysu51xu:192": " anaikānatikatvāc ca+artha-āpatteḥ /",
    "GSP29nysu51xu:193": " ubhaya-pakṣa-samā ca+iyam arthāpattiḥ /",
    "GSP29nysu51xu:194": " yadi nitya-sādharmyād asparśatvād ākāśavac ca nityaḥ śabdaḥ, arthād āpanna, anitya-sādharmyāt",
    "GSP29nysu51xu:195": " prayatna-ānantarīyakatvād anitya iti /",
    "GSP29nysu51xu:196": " na ca+iyaṃ viparyaya-mātrād",
    "GSP29nysu51xu:197": " ekāntena+artha-āpattiḥ /",
    "GSP29nysu51xu:198": " na khalu vai ghaṇasya grāvṇaḥ patanam ity arthād āpadyate --- dravāṇām apāṃ patana-abhāva iti //",
    "GSP29nysu51xu:199": " NyS_5,1.23 eka-dharma-upapatter aviśeṣe sarva-aviśeṣa-prasaṅgāt",
    "GSP29nysu51xu:200": " sad-bhāva-upapatter aviśeṣasamaḥ //",
    "GSP29nysu51xu:201": " NySBh_5,1.23 eko dharmaḥ prayatna-ānantarīyakatvaṃ śabda-ghaṭayor",
    "GSP29nysu51xu:202": " upapadyata ity aviśeṣe ubhayor anityatve, sarva-aviśeṣaḥ prasajyate /",
    "GSP29nysu51xu:203": " katham ? sad-bhāva-upapatteḥ /",
    "GSP29nysu51xu:204": " eko dharmaḥ sad-bhāvaḥ sarvasya+upapadyate,",
    "GSP29nysu51xu:205": " sad-bhāva-upapatteḥ sarva-aviśeṣa-prasaṅgāt pratyavasthānam aviśeṣasamaḥ //",
    "GSP29nysu51xu:206": " NyS_5,1.24 kvacit tad-dharma+upapatteḥ kvacic ca+anupapatteḥ",
    "GSP29nysu51xu:207": " pratiṣedha-abhāvaḥ //",
    "GSP29nysu51xu:208": " NySBh_5,1.24 yathā sādhya-dṛṣṭāntayor eka-dharmasya",
    "GSP29nysu51xu:209": " prayatna-ānantarīyakatvasya+upapatter anityatvaṃ dharma-antaram aviśeṣaḥ,",
    "GSP29nysu51xu:210": " na+evaṃ sarva-bhāvānāṃ sad-bhāva+upapatti-nimittaṃ dharma-antaram asti,",
    "GSP29nysu51xu:211": " yena aviśeṣaḥ syāt /",
    "GSP29nysu51xu:212": " atha matam anityatvam eva dharma-anataraṃ",
    "GSP29nysu51xu:213": " sad-bhāva-upapatti-nimittaṃ bhāvānāṃ sarvatra syād iti, evaṃ khalu vai",
    "GSP29nysu51xu:214": " kalpyamāne anityāḥ sarve bhāvāḥ sad-bhāva-upapatter iti pakṣaḥ prāpnoti /",
    "GSP29nysu51xu:215": " tatra pratijñā-artha-vyatiriktam anyad udāharaṇaṃ na+asti, anudāharaṇaś ca hetur na+asti+iti",
    "GSP29nysu51xu:216": " pratijñā-eka-deśasya ca+udāharaṇatvam anupapannam, na hi sādhyam udāharaṇaṃ bhavati /",
    "GSP29nysu51xu:217": " sataś ca nitya+anitya-bhāvād",
    "GSP29nysu51xu:218": " anityatva-anupapattiḥ /",
    "GSP29nysu51xu:219": " tasmāt sad-bhāva-upapatteḥ sarva-aviśeṣa-prasaṅga",
    "GSP29nysu51xu:220": " iti nirabhidheyam etad vākyam iti /",
    "GSP29nysu51xu:221": " sarva-bhāvānāṃ sad-bhāva-upapatter",
    "GSP29nysu51xu:222": " anityatvam iti bruvatā+anujñātaṃ śabdasya+anityatvaṃ, tatra+anupapannaḥ",
    "GSP29nysu51xu:223": " pratiṣedha iti //",
    "GSP29nysu51xu:224": " NyS_5,1.25 ubhaya-kāraṇa-upapatter upapattisamaḥ //",
    "GSP29nysu51xu:225": " NySBh_5,1.25 yady anityatva-kāraṇam upapadyate śabdasya+ity anityaḥ śabdo nityatva-kāraṇam apy upapadyate+asya+asparśatvam iti nityatvam apy",
    "GSP29nysu51xu:226": " upapadyate /",
    "GSP29nysu51xu:227": " ubhayasya+anityatvasya nityatvasya ca kāraṇa-upapattyā",
    "GSP29nysu51xu:228": " pratyavasthānam upapattisamaḥ //",
    "GSP29nysu51xu:229": " NyS_5,1.26 upapatti-kāraṇa-abhyanujñānād apratiṣedhaḥ //",
    "GSP29nysu51xu:230": " NySBh_5,1.26 ubhaya-kāraṇa-upapatter iti bruvatā na+anityatva-kāraṇa+upapatter anityatvaṃ pratiṣidhyate, yadi pratiṣidhyate na+ubhaya-kāraṇa-upapattiḥ syāt /",
    "GSP29nysu51xu:231": " ubhaya-kāraṇa-upapatti-vacanād",
    "GSP29nysu51xu:232": " anityatva-kāraṇa-upapattir abhyanujñāyate, abhyanujñānād anupapannaḥ pratiṣedhaḥ /",
    "GSP29nysu51xu:233": " vyāghātāt pratiṣedha iti cet, samāno vyāghātaḥ /",
    "GSP29nysu51xu:234": " ekasya",
    "GSP29nysu51xu:235": " nityatva-anityatva-prasaṅgaṃ vyāhataṃ bruvatā+uktaṃ pratiṣedha iti cet ?",
    "GSP29nysu51xu:236": " sva-pakṣa-para-pakṣayoḥ samāno vyāghātaḥ, sa ca na+ekatarasya sādhaka iti //",
    "GSP29nysu51xu:237": " NyS_5,1.27 nirdiṣṭa-kāraṇa-abhāve+apy upalambhād upalabdhisamaḥ //",
    "GSP29nysu51xu:238": " NySBh_5,1.27 nirdiṣṭasya",
    "GSP29nysu51xu:239": " prayatna-ānantarīyakatvasya+anityatva-kāraṇasya+abhāve+api vāyu-nodanād",
    "GSP29nysu51xu:240": " vṛkṣa-śākhā-bhaṅga-jasya śabdasya+anityatvam upalabhyate /",
    "GSP29nysu51xu:241": " nirdiṣṭasya",
    "GSP29nysu51xu:242": " sādhanasya+abhāve+api sādhya-dharma+upalabdhyā pratyavasthānam upalabdhisamaḥ //",
    "GSP29nysu51xu:243": " asya+uttaram",
    "GSP29nysu51xu:244": " NyS_5,1.28 kāraṇa-antarād api tad-dharma-upapatter apratiṣedhaḥ //",
    "GSP29nysu51xu:245": " NySBh_5,1.28 prayatna-ānantarīyakatvād iti bruvatā kāraṇata utpattir",
    "GSP29nysu51xu:246": " abhidhīyate, na kāryasya kāraṇa-niyamaḥ /",
    "GSP29nysu51xu:247": " yadi ca kāraṇa-antarād apy utpadyamānasya śabdasya tad anityatvam upapadyate, kim atra pratiṣidhyata",
    "GSP29nysu51xu:248": " iti //",
    "GSP29nysu51xu:249": " na prāg uccāraṇād vidyamānasya śabdasya+anupalabdhiḥ, kasmāt ?",
    "GSP29nysu51xu:250": " āvaraṇa-ādy-anupalabdheḥ /",
    "GSP29nysu51xu:251": " yathā vidyamānasya+udaka-āder",
    "GSP29nysu51xu:252": " arthasya+āvaraṇa-āder anupalabdhiḥ na+evaṃ",
    "GSP29nysu51xu:253": " śabdasya+agrahaṇa-kāraṇena+āvarana-ādinā+anupalabdhiḥ /",
    "GSP29nysu51xu:254": " gṛhyeta ca+etad",
    "GSP29nysu51xu:255": " asya+agrahaṇa-kāraṇam udaka-ādivat, na gṛhyate /",
    "GSP29nysu51xu:256": " tasmād",
    "GSP29nysu51xu:257": " udaka-ādi-viparītaḥ śabdaḥ+anupalabhyamāna iti /",
    "GSP29nysu51xu:258": " NyS_5,1.29 tad-anupalabdher anupalambhād abhāva-siddhau",
    "GSP29nysu51xu:259": " tad-viparīta+upapatter anupalabdhisamaḥ //",
    "GSP29nysu51xu:260": " NySBh_5,1.29 teṣām āvaraṇa-ādīnām anupalabdhir na+upalabhyate /",
    "GSP29nysu51xu:261": " anupalambhān na+asti+ity abhāvaḥ+asyāḥ sidhyati /",
    "GSP29nysu51xu:262": " abhāva-siddhau",
    "GSP29nysu51xu:263": " hetv-abhāvāt tad-viparītam astitvam āvaraṇa-ādīnām avadhāryate /",
    "GSP29nysu51xu:264": " tad-viparīta-upapatter yat-pratijñātaṃ \"na prāg uccāraṇād vidyamānasya",
    "GSP29nysu51xu:265": " śabdasya+anupalabdhir ity\" etan na sidhyati /",
    "GSP29nysu51xu:266": " saḥ+ayaṃ \"hetur",
    "GSP29nysu51xu:267": " āvaraṇa-ādy-anupalabdher\" ity āvaraṇa+ādiṣu ca+āvaraṇa-ādy-anupalabdhau ca",
    "GSP29nysu51xu:268": " samaya-anupalabdhyā pratyavasthitaḥ+anupalabdhisamo bhavati //",
    "GSP29nysu51xu:269": " asya uttaram",
    "GSP29nysu51xu:270": " NyS_5,1.30 anupalambha-ātmakatvād anupalabdher ahetuḥ //",
    "GSP29nysu51xu:271": " NySBh_5,1.30 āvaraṇa-ādy-anupalabdhir na+asti, anupalambhād ity ahetuḥ /",
    "GSP29nysu51xu:272": " kasmāt ? anupalambha-ātmakatvād anupalabdheḥ /",
    "GSP29nysu51xu:273": " upalambha-abhāva-mātratvād",
    "GSP29nysu51xu:274": " anupalabdheḥ /",
    "GSP29nysu51xu:275": " yad asti tad upalabdher viṣayaḥ, upalabdhyā tad asti+iti",
    "GSP29nysu51xu:276": " pratijñāyate /",
    "GSP29nysu51xu:277": " yan na+asti tad anupalabdher viṣayaḥ, anupalabhyamānaṃ",
    "GSP29nysu51xu:278": " na+asti+iti pratijñāyate /",
    "GSP29nysu51xu:279": " saḥ+ayam āvaraṇa-ādy-anupalabheḥ anupalambha",
    "GSP29nysu51xu:280": " upalabdhy-abhāve+anupalabdhau svaviṣaye pravarttamāno na svaviṣayaṃ pratiṣedhati /",
    "GSP29nysu51xu:281": " apratiṣiddhā ca+āvaraṇa-ādy-anupalabdhi hetutvāya kalpate /",
    "GSP29nysu51xu:282": " āvaraṇa-ādīni tu vidyamānatvād upalabdher viṣayāḥ, teṣām upalabdhyā bhavitavyam /",
    "GSP29nysu51xu:283": " yat tāni na+upalabhyante, tad-upalabdheḥ",
    "GSP29nysu51xu:284": " svaviṣaya-pratipādikāyā abhāvād anupalambhād anupalabdher viṣayo gamyate --- na santy āvaraṇa-ādīni śabdasya+agrahaṇa-kāraṇāni+iti /",
    "GSP29nysu51xu:285": " anupalambhāt tv anupalabhiḥ sidhyati, viṣayaḥ sa tasya+iti //",
    "GSP29nysu51xu:286": " NyS_5,1.31 jñāna-vikalpānāṃ ca bhāva-abhāva-saṃvedanād adhyātmam //",
    "GSP29nysu51xu:287": " NySBh_5,1.31 ahetur iti varttate /",
    "GSP29nysu51xu:288": " śarīre śarīre jñāna-vikalpānāṃ",
    "GSP29nysu51xu:289": " bhāva-abhāvau saṃvedanīyau /",
    "GSP29nysu51xu:290": " asti me saṃśayajñānaṃ na+asti me saṃśayajñānam iti /",
    "GSP29nysu51xu:291": " evaṃ pratyakṣa-anumāna-āgama-smṛti-jñāneṣu /",
    "GSP29nysu51xu:292": " sā+iyam",
    "GSP29nysu51xu:293": " āvaraṇa-ādy-anupalabdhir upalabdhy-abhāvaḥ svasaṃvedyaḥ --- na+asti me",
    "GSP29nysu51xu:294": " śabdasya+āvaraṇa-ādy-upalabdhir iti na+upalabdhyante",
    "GSP29nysu51xu:295": " śabdasya+agrahaṇa-kāraṇāny āvaraṇa-ādīni+iti /",
    "GSP29nysu51xu:296": " tatra yad uktaṃ",
    "GSP29nysu51xu:297": " tad-anupalabdher anupalambhād abhāva-siddhir iti, etan na+upapadyate //",
    "GSP29nysu51xu:298": " NyS_5,1.32 sādharmyāt tulya-dharma+upapatteḥ sarva-anityatva-prasaṅgād",
    "GSP29nysu51xu:299": " anityasamaḥ // NySBh_5,1.32 sādharmyāt tulya-dharma+upapatteḥ",
    "GSP29nysu51xu:300": " sarva-anityatva-prasaṅgād anityasamaḥ //5,1.32 anityena ghaṭena sādharmyād",
    "GSP29nysu51xu:301": " anityaḥ śabda iti bruvataḥ+asti ghaṭena+anityena sarvabhāvānāṃ sādharmyam iti sarvasya+anityatvam aniṣṭaṃ sampadyate /",
    "GSP29nysu51xu:302": " saḥ+ayam anityatvena pratyavasthānād anityasama iti // NySBh_",
    "GSP29nysu51xu:303": " asya+uttaram",
    "GSP29nysu51xu:304": " NyS_5,1.33 sādharmyād asiddheḥ pratiṣedha-asiddhiḥ pratiṣedhya-sādharmyāt",
    "GSP29nysu51xu:305": " NySBh_5,1.33 pratijñā-ādy-avayava-yuktaṃ vākyaṃ pakṣa-nivartakaṃ",
    "GSP29nysu51xu:306": " pratipakṣa-lakṣaṇaṃ pratiṣedhaḥ /",
    "GSP29nysu51xu:307": " tasya pakṣeṇa pratiṣedhyena sādharmyaṃ",
    "GSP29nysu51xu:308": " pratijñā-ādi-yogaḥ /",
    "GSP29nysu51xu:309": " tad yady anitya-sādharmyād anityatvasya+asiddhiḥ,",
    "GSP29nysu51xu:310": " sādharmyād asiddheḥ pratiṣedhasya+apy asiddhiḥ, pratiṣedhyena sādharmyād iti //",
    "GSP29nysu51xu:311": " NyS_5,1.34 dṛṣṭānte ca sādhya-sādhana-bhāvena prajñātasya dharmasya hetutvāt tasya ca+ubhayathā-bhāvān na+aviśeṣaḥ //",
    "GSP29nysu51xu:312": " NySBh_5,1.34 dṛṣṭānte yaḥ khalu dharmaḥ sādhya-sādhana-bhāvena prajñāyate,",
    "GSP29nysu51xu:313": " sa hetutvena+abhidhīyate /",
    "GSP29nysu51xu:314": " sa ca+ubhayathā bhavati, kenacit samānaḥ kutaścid viśiṣṭaḥ /",
    "GSP29nysu51xu:315": " sāmānyāt sādharmyaṃ viśeṣāc ca vaidharmyam /",
    "GSP29nysu51xu:316": " evaṃ",
    "GSP29nysu51xu:317": " sādharmya-viśeṣo hetuḥ, na+aviśeṣeṇa sādharmya-mātraṃ vaidharmya-mātraṃ vā",
    "GSP29nysu51xu:318": " / sādharmya-mātraṃ vaidharmya-mātraṃ ca+āśritya bhavān āha ---\"sādharmyāt",
    "GSP29nysu51xu:319": " tulya-dharma-upapatteḥ sarva-anityatva-prasaṅgād anityasama\" iti, etad ayuktam iti /",
    "GSP29nysu51xu:320": " aviśeṣasama-pratiṣedhe ca yad uktaṃ tad api veditavyam //",
    "GSP29nysu51xu:321": " NyS_5,1.35 nityam anitya-bhāvād anitye nityatva-upapatter nityasamaḥ //",
    "GSP29nysu51xu:322": " NySBh_5,1.35 anityaḥ śabda iti pratijñāyate /",
    "GSP29nysu51xu:323": " tad anityatvaṃ kiṃ śabde nityam atha+anityam ? yadi tāvat sarvadā bhavati ? dharmasya sadā",
    "GSP29nysu51xu:324": " dharmiṇaḥ+api sadā bhāva iti nityaḥ śabda iti /",
    "GSP29nysu51xu:325": " atha na sarvadā bhavati ?",
    "GSP29nysu51xu:326": " anityatvasya+abhāvān nityaḥ śabdaḥ /",
    "GSP29nysu51xu:327": " evaṃ nityatvena pratyavasthānān nityasamaḥ //",
    "GSP29nysu51xu:328": " asya+uttaram",
    "GSP29nysu51xu:329": " NyS_5,1.36 pratiṣedhye nityam anitya-bhāvād anitye+anityatva-upapatteḥ",
    "GSP29nysu51xu:330": " pratiṣedha-abhāvaḥ //",
    "GSP29nysu51xu:331": " NySBh_5,1.36 pratiṣedhye śabde nityam anityatvasya bhāvād ity",
    "GSP29nysu51xu:332": " ucyamāne+anujñātaṃ śabdasya+anityatvam, anityatva-upapatteś ca \"na+anityaḥ",
    "GSP29nysu51xu:333": " śabda\" iti pratiṣedho na+upapadyate /",
    "GSP29nysu51xu:334": " atha na+abhyupagamyate, nityam anityatvasya bhāvād iti hetur na bhavati+iti hetv-abhāvāt",
    "GSP29nysu51xu:335": " pratiṣedha-anupapattir iti /",
    "GSP29nysu51xu:336": " utapannasya nirodhād abhāvaḥ",
    "GSP29nysu51xu:337": " śabdasya+anityatvaṃ, tatra paripraśna-anupapattiḥ /",
    "GSP29nysu51xu:338": " yaḥ+ayaṃ paripaśnaḥ",
    "GSP29nysu51xu:339": " --- tad anityatvaṃ kiṃ śabde sarvadā bhavati atha na+iti, ayam anupapannaḥ /",
    "GSP29nysu51xu:340": " kasmāt ? utpannasya yo nirodhād abhāvaḥ śabdasya tad anityatvam ; evaṃ ca saty adhikaraṇa-ādheya-vibhāgo vyāghātān na+asti+iti /",
    "GSP29nysu51xu:341": " nitya-anityatva-virodhāc ca /",
    "GSP29nysu51xu:342": " nityatvam anityatvaṃ ca ekasya dharmiṇo dharmāv iti virudhyete, na sambhavataḥ /",
    "GSP29nysu51xu:343": " tatra yad uktaṃ --- nityam anityatvasya bhāvān nitya eva, tad avartamāna-artham uktam iti",
    "GSP29nysu51xu:344": " NyS_5,1.37 prayatna-kārya-anekatvāt kāryasamaḥ //",
    "GSP29nysu51xu:345": " NySBh_5,1.37 prayatna-ānantarīyakatvād anityaḥ śabda iti /",
    "GSP29nysu51xu:346": " yasya",
    "GSP29nysu51xu:347": " prayatna-anantaram ātma-lābhaḥ tat khalv abhūtvā bhavati, yathā",
    "GSP29nysu51xu:348": " ghaṭa-ādi-kāryam ; anityam iti ca bhūtvā na bhavati+ity etad vijñāyate /",
    "GSP29nysu51xu:349": " evam avasthite prayatna-kārya-anekatvād iti pratiṣedha ucyate /",
    "GSP29nysu51xu:350": " prayatna-anantaram ātma-lābhaś ca dṛṣṭo ghaṭa-ādīnām, vyavadhāna-apohāc",
    "GSP29nysu51xu:351": " ca+abhivyaktir vyavahitānām /",
    "GSP29nysu51xu:352": " tat kiṃ prayatna-anantaram ātma-lābhaḥ",
    "GSP29nysu51xu:353": " śabdasya+ahaḥ+abhivyaktir iti viśeṣo na+asti /",
    "GSP29nysu51xu:354": " kārya-aviśeṣeṇa",
    "GSP29nysu51xu:355": " pratyavasthānaṃ kāryasamaḥ //",
    "GSP29nysu51xu:356": " asya+uttaram",
    "GSP29nysu51xu:357": " NyS_5,1.38 kārya-anyatve prayatna-ahetutvam anupalabdhi-kāraṇa-upapatteḥ",
    "GSP29nysu51xu:358": " NySBh_5,1.38 sati kārya-anyatve anupalabdhi-kāraṇa-upapatteḥ",
    "GSP29nysu51xu:359": " prayatnasya+ahetutvaṃ śabdasya+abhivyaktau /",
    "GSP29nysu51xu:360": " yatra prayatna-anantaram",
    "GSP29nysu51xu:361": " abhivyaktis tatra+anupalabdhi-kāraṇaṃ vyavadhānam upapadyate,",
    "GSP29nysu51xu:362": " vyavadhāna-apohāc ca",
    "GSP29nysu51xu:363": " prayatna-anantara-bhāvinaḥ+arthasya+upalabdhilakṣaṇā+abhivyaktir",
    "GSP29nysu51xu:364": " bhavati+iti, na tu śabdasya+anupalabdhi-kāraṇaṃ kiṃcid upapadyate, yasya",
    "GSP29nysu51xu:365": " prayatna-anantaram apohāc chabdasya+upalabhi-lakṣaṇā+abhivyaktir",
    "GSP29nysu51xu:366": " bhavati+iti, tasmād utpadyate śabdo na+abhivyajyate iti //",
    "GSP29nysu51xu:367": " hetoś ced anaikāntikatvam upapadyate anaikātikatvād asādhakaḥ syād iti /",
    "GSP29nysu51xu:368": " yadi ca+anaikāntikatvād asādhakatvam ---",
    "GSP29nysu51xu:369": " NyS_5,1.39 pratiṣedhe+api samāno doṣaḥ //",
    "GSP29nysu51xu:370": " NySBh_5,1.39 pratiṣedhaḥ+apy anaikāntikaḥ, kiṃcit pratiṣedhati kiṃcin",
    "GSP29nysu51xu:371": " na+iti anaikāntikatvād asādhaka iti /",
    "GSP29nysu51xu:372": " atha vā śabdasya+anityatva-pakṣe",
    "GSP29nysu51xu:373": " prayatna-anantaram utpādo na+abhivyaktir iti viśeṣa-hetv-abhāvaḥ,",
    "GSP29nysu51xu:374": " nityatva-pakṣe+api prayatna-anantaram abhivyaktir na+utpāda iti",
    "GSP29nysu51xu:375": " viśeṣa-hetv-abhāvaḥ /",
    "GSP29nysu51xu:376": " saḥ+ayam ubhaya-pakṣa-samo viśeṣa-hetv-abhāva ity ubhayam apy anaikātikam iti //",
    "GSP29nysu51xu:377": " NyS_5,1.40 sarvatra+evam //",
    "GSP29nysu51xu:378": " NySBh_5,1.40 sarveṣu sādharmya-prabhṛtiṣu pratiṣedha-hetuṣu yatra",
    "GSP29nysu51xu:379": " yatra+aviśeṣo dṛśyate tatra+ubhayoḥ pakṣayoḥ samaḥ prasajyata iti //",
    "GSP29nysu51xu:380": " NyS_5,1.41 pratiṣedha-vipratiṣedhe pratiṣedha-doṣavad doṣaḥ //",
    "GSP29nysu51xu:381": " NySBh_5,1.41 yaḥ+ayaṃ pratiṣedhe+api samāno doṣaḥ+anaikāntikatvam āpadyate",
    "GSP29nysu51xu:382": " saḥ+ayaṃ pratiṣedhasya vipratiṣedhe+api samānaḥ /",
    "GSP29nysu51xu:383": " tatra+anityaḥ śabdaḥ",
    "GSP29nysu51xu:384": " prayatna-ānantarīyakatvād iti sādhana-vādinaḥ sthāpanā prathamaḥ pakṣaḥ /",
    "GSP29nysu51xu:385": " \"prayatna-kārya-anekatvāt kāryasama\" iti dūṣaṇa-vādinaḥ pratiṣedha-hetunā",
    "GSP29nysu51xu:386": " dvitīyaḥ pakṣaḥ /",
    "GSP29nysu51xu:387": " sa ca pratiṣedha ity ucyate /",
    "GSP29nysu51xu:388": " tasya+asya pratiṣedhe+api",
    "GSP29nysu51xu:389": " samāno doṣa iti tṛtīyaḥ pakṣaḥ vipratiṣedha ucyate /",
    "GSP29nysu51xu:390": " tasmin",
    "GSP29nysu51xu:391": " pratiṣedha-vipratiṣedhe+api samāno doṣaḥ+anaikāntikatvaṃ caturthaḥ pakṣaḥ //",
    "GSP29nysu51xu:392": " NyS_5,1.42 pratiṣedhaṃ sadoṣam abhyupetya pratiṣedha-vipratiṣedhe samāno",
    "GSP29nysu51xu:393": " doṣa-prasaṅgo mata-anujñā //",
    "GSP29nysu51xu:394": " NySBh_5,1.42 pratiṣedhaṃ dvitīyaṃ pakṣaṃ sadoṣam abhyupetya tad-uddhāram",
    "GSP29nysu51xu:395": " akṛtvā+anujñāya pratiṣedha-vipratiṣedhe tṛtīya-pakṣe samānam anaikāntikatvam iti samānaṃ dūṣaṇaṃ prasañjayato dūṣaṇa-vādino mata-anujñā",
    "GSP29nysu51xu:396": " prasajyata iti pañcamaḥ pakṣaḥ //",
    "GSP29nysu51xu:397": " NyS_5,1.43 sva-pakṣa-lakṣaṇa-apekṣā-upapatty-upasaṃhāre hetu-nirdeśe",
    "GSP29nysu51xu:398": " para-pakṣa-doṣa-abhyupagamāt samāno doṣaḥ //",
    "GSP29nysu51xu:399": " NySBh_5,1.43 sthāpanā-pakṣe prayatna-kārya-anekatvād iti doṣaḥ sthāpanā-hetu-vādinaḥ sva-pakṣa-lakṣaṇo bhavati /",
    "GSP29nysu51xu:400": " kasmāt ?",
    "GSP29nysu51xu:401": " sva-pakṣa-samutthatvāt /",
    "GSP29nysu51xu:402": " saḥ+ayaṃ sva-pakṣa-lakṣaṇaṃ doṣam",
    "GSP29nysu51xu:403": " apekṣamāṇaḥ+anuddhṛtya+anujñāya pratiṣedhe+api samāno doṣa ity",
    "GSP29nysu51xu:404": " upapadyamānaṃ doṣaṃ para-pakṣe upasaṃharati /",
    "GSP29nysu51xu:405": " itthaṃ ca+anaikāntikaḥ",
    "GSP29nysu51xu:406": " pratiṣedha iti hetuṃ nirdiśati /",
    "GSP29nysu51xu:407": " tatra",
    "GSP29nysu51xu:408": " sva-pakṣa-lakṣaṇa-apekṣayā+upapadyamāna-doṣa-upasaṃhāre hetu-nirdeśe ca saty anena para-pakṣa-doṣaḥ+abhyupagato bhavati /",
    "GSP29nysu51xu:409": " kathaṃ kṛtvā ? yaḥ pareṇa prayatna-kārya-anekatvād-ity-ādinā+anaikāntika-doṣa uktaḥ, tam anuddhṛtya pratiṣedhe+api samāno doṣa ity āha /",
    "GSP29nysu51xu:410": " evaṃ sthāpanāṃ sadoṣām abhyupetya pratiṣedhe+api samānaṃ doṣaṃ prasañjayataḥ",
    "GSP29nysu51xu:411": " para-pakṣa-abhyupagamāt samāno doṣo bhavati /",
    "GSP29nysu51xu:412": " yathā parasya pratiṣedhaṃ sadoṣam abhyupetya pratiṣedha-vipratiṣedhe+api samāno doṣaprasaṅgo mata-anujñā prasajyata iti, tathā+asya+api sthāpanāṃ sadoṣām abhyupetya",
    "GSP29nysu51xu:413": " pratiṣedhe+api samānaṃ doṣaṃ prasañjayato mata-anujñā prasajyata iti /",
    "GSP29nysu51xu:414": " sa khalv ayaṃ ṣaṣṭaḥ pakṣaḥ /",
    "GSP29nysu51xu:415": " tatra khalu sthāpanā-hetu-vādinaḥ",
    "GSP29nysu51xu:416": " prathama-tṛtīya-pañcama-pakṣāḥ, pratiṣedha-hetu-vādinaḥ",
    "GSP29nysu51xu:417": " dvitīya-caturtha-ṣaṣṭa-pakṣāḥ teṣāṃ sādhv-asādhutāyāṃ mīmāṃsyamānāyāṃ",
    "GSP29nysu51xu:418": " caturtha-ṣaṣṭayor artha-aviśeṣāt punar-ukta-doṣa-prasaṅgaḥ /",
    "GSP29nysu51xu:419": " caturtha-pakṣe samāna-doṣatvaṃ parasya+ucyate ---\"pratiṣedha-vipratiṣedhe",
    "GSP29nysu51xu:420": " pratiṣedha-doṣavad doṣa\" iti /",
    "GSP29nysu51xu:421": " ṣaṣṭe+api \"para-pakṣa-doṣa-abhyupagamāt",
    "GSP29nysu51xu:422": " samāno doṣa\" iti samāna-doṣatvam eva+ucyate, na+artha-viśeṣaḥ kaścid asti /",
    "GSP29nysu51xu:423": " samānas tṛṭīya-pañcamayoḥ punar-ukta-doṣa-prasaṅgaḥ, tṛṭīya-pakṣe+api",
    "GSP29nysu51xu:424": " \"pratiṣedhe+api samāno doṣa\" iti samānatvam abhyupagamyate /",
    "GSP29nysu51xu:425": " pañcama-pakṣe+api \"pratiṣedha-vipratiṣedhe samāno",
    "GSP29nysu51xu:426": " doṣa-prasaṅgo\"+abhyupagamyate, na+artha-viśeṣaḥ kaścid ucyata iti /",
    "GSP29nysu51xu:427": " tatra",
    "GSP29nysu51xu:428": " pañcama-ṣaṣṭa-pakṣayor artha-aviśeṣāt punar-ukta-doṣa-prasaṅgaḥ,",
    "GSP29nysu51xu:429": " tṛtīya-caturthayor mata-anujñā, prathama-dvitīyayor viśeṣa-hetv-abhāva iti ṣaṭpakṣyām ubhayor asiddhiḥ /",
    "GSP29nysu51xu:430": " kadā ṣaṭpakṣī ? yadā \"pratiṣedhe+api samāno",
    "GSP29nysu51xu:431": " doṣa\" ity evaṃ pravarttate /",
    "GSP29nysu51xu:432": " tadā+ubhayoḥ pakṣayor asiddhiḥ /",
    "GSP29nysu51xu:433": " yadā tu \"kārya-anyatve prayatna-ahetutvam anupalabdhi-kāraṇa-upapatter\" ity anena tṛṭīya-pakṣo yajyate, tadā viśeṣa-hetu-vacanāt \"prayatna-anantaram",
    "GSP29nysu51xu:434": " ātma-lābhaḥ śabdasya, na+abhivyaktir\" iti siddhaḥ prathama-pakṣo na ṣaṭpakṣī pravartata iti"
}