{
  "GK20ksakunpu:0": "athābhijñānaśākuntalam /",
  "GK20ksakunpu:1": "prathamo 'ṅkaḥ --",
  "GK20ksakunpu:2": "_________________________",
  "GK20ksakunpu:3": "* yā sṛṣṭiḥ sraṣṭur ādyā vahati vidhihutaṃ yā havir yā ca hotrī",
  "GK20ksakunpu:4": "* ye dve kālaṃ vidhattaḥ śrutiviṣayaguṇā yā sthitā vyāpya viśvam /",
  "GK20ksakunpu:5": "* yām āhuḥ sarvabījaprakṛtir iti yayā prāṇinaḥ prāṇavantaḥ",
  "GK20ksakunpu:6": "* pratyakṣābhiḥ prapannas tanubhir avatu vas tābhir aṣṭābhir īśaḥ // KSak_1.1 //p.2",
  "GK20ksakunpu:7": "KSak_1.1:>1% sūtradhāraḥ -- ārya abhirūpabhūyiṣṭhā pariṣad iyam /",
  "GK20ksakunpu:8": "adya khalu kālidāsagrathitavastunā",
  "GK20ksakunpu:9": "KSak_1.1:>2% navenābhijñānaśākuntalākhyena nāṭakenopasthātavyam asmābhiḥ /",
  "GK20ksakunpu:10": "tat pratipātram ādhīyatāṃ yatnaḥ /p.6",
  "GK20ksakunpu:11": "KSak_1.1:>3% naṭī -- suvihitaprayogatayāryasya na kim api parihāsyate /",
  "GK20ksakunpu:12": "_________________________",
  "GK20ksakunpu:13": "KSak_1.2:<1% sūtradhāraḥ --",
  "GK20ksakunpu:14": "KSak_1.2:<2% ārye kathayāmi te bhūtārtham /",
  "GK20ksakunpu:15": "* ā paritoṣād viduṣāṃ na sādhu manye prayogavijñānam /",
  "GK20ksakunpu:16": "* balavad api śikṣitānām ātmany apratyayaṃ cetaḥ // KSak_1.2 //",
  "GK20ksakunpu:17": "KSak_1.2:>1% naṭī -- ārya evam etat /",
  "GK20ksakunpu:18": "anantarakaraṇīyam ārya ājñāpayatu /",
  "GK20ksakunpu:19": "_________________________",
  "GK20ksakunpu:20": "KSak_1.3:<1% sūtradhāraḥ -- kim anyad asyāḥ pariṣadaḥ śrutiprasādanataḥ /",
  "GK20ksakunpu:21": "tad imam eva tāvad acirapravṛttam upabhogakṣamaṃ grīṣmasamayam adhikṛtya gīyatām /",
  "GK20ksakunpu:22": "saṃprati hi (p.8)",
  "GK20ksakunpu:23": "* subhagasalilāvagāhāḥ pāṭalasaṃsargasurabhivanavātāḥ /",
  "GK20ksakunpu:24": "* pracchāyasulabhanidrā divasāḥ pariṇāmaramaṇīyāḥ // KSak_1.3 //",
  "GK20ksakunpu:25": "_________________________",
  "GK20ksakunpu:26": "KSak_1.4:<1% naṭī -- tathā (iti gāyati)",
  "GK20ksakunpu:27": "* īṣadīṣaccumbitāni bhramaraiḥ sukumārakesaraśikhāni /",
  "GK20ksakunpu:28": "* avataṃsayanti damamānāḥ pramadāḥ śirīṣakusumāni // KSak_1.4 //",
  "GK20ksakunpu:29": "KSak_1.4:>1% sūtradhāraḥ -- ārya sādhu gītam /",
  "GK20ksakunpu:30": "aho rāgabaddhacittavṛttir ālikhita iva sarvato raṅgaḥ /",
  "GK20ksakunpu:31": "tad idānīṃ katamatprakaraṇam āśritya enam ārādhayāmaḥ /",
  "GK20ksakunpu:32": "KSak_1.4:>2% naṭī -- nanv āryamiśraiḥ prathamam evājñaptam abhijñānaśakuntalaṃ nāma apūrvaṃ nāṭakaṃ prayoge adhikriyatām iti /p.10",
  "GK20ksakunpu:33": "_________________________",
  "GK20ksakunpu:34": "KSak_1.5:<1% sūtradhāraḥ -- ārye samyaganubhodhito 'smi /",
  "GK20ksakunpu:35": "asmin kṣaṇe vismṛtaṃ khalu mayā tat / kutaḥ /",
  "GK20ksakunpu:36": "* tavāsmi gītarāgeṇa hāriṇā prasabhaṃ hṛtaḥ /",
  "GK20ksakunpu:37": "* eṣa rājeva duṣyantaḥ sāraṅgeṇātiraṃsahā //",
  "GK20ksakunpu:38": "KSak_1.5 //",
  "GK20ksakunpu:39": "(iti niṣkrāntau )",
  "GK20ksakunpu:40": "KSak_1.5:>3% (prasthāvanā)",
  "GK20ksakunpu:41": "KSak_1.5:>4% (tataḥ praviśati mṛgānusārī saśaracāpahasto rājā rathena sūtaś ca)",
  "GK20ksakunpu:42": "_________________________",
  "GK20ksakunpu:43": "KSak_1.6:<1% sūtaḥ -- (rājānaṃ mṛtaṃ cāvalokya) āyuṣman /",
  "GK20ksakunpu:44": "* kṛṣṇasāre dadac cakṣus tvayi cādhijyakārmuke /",
  "GK20ksakunpu:45": "* mṛgānusāriṇaṃ sākṣāt paśyāmīva+pinākinam // KSak_1.6 //",
  "GK20ksakunpu:46": "_________________________",
  "GK20ksakunpu:47": "KSak_1.7:<1% rājā -- sūta dūram amunā sāraṅgeṇa vayam ākṛṣṭāḥ /",
  "GK20ksakunpu:48": "ayaṃ punar itānīm api (p.12)",
  "GK20ksakunpu:49": "* grīvābhaṅgābhirāmaṃ muhur anupatati syandane dattadṛṣṭiḥ",
  "GK20ksakunpu:50": "* paścārdhena praviṣṭaḥ śarapatanabhayād bhūyasā pūrvakāyam /",
  "GK20ksakunpu:51": "* darbhair ardhāvalīḍhaiḥ śramavivṛtamukhabhraṃśibhiḥ kīrṇavartmā",
  "GK20ksakunpu:52": "* paśyodagraplutatvād viyati bahutaraṃ stokam urvyāṃ prayāti // KSak_1.7 //",
  "GK20ksakunpu:53": "KSak_1.7:>1% (savismayam)",
  "GK20ksakunpu:54": "tad eṣa katham anupatata eva me prayatnaprekṣaṇīyaḥ saṃvṛttaḥ /",
  "GK20ksakunpu:55": "KSak_1.7:>2% sūtaḥ -- āyuṣmann udghātinī bhūmir iti mayā raśmisaṃyamanād rathasya mandīkṛto vegaḥ /",
  "GK20ksakunpu:56": "tena mṛga eṣa viprakṛṣṭāntaraḥ saṃvṛttaḥ /",
  "GK20ksakunpu:57": "saṃprati samadeśavartinas te na durāsado bhaviṣyati /",
  "GK20ksakunpu:58": "KSak_1.7:>3% rājā -- tena hi mucyantām abhīṣavaḥ /",
  "GK20ksakunpu:59": "_________________________",
  "GK20ksakunpu:60": "KSak_1.8:<1% sūtaḥ -- yad ājñāpayaty āyuṣmān /",
  "GK20ksakunpu:61": "(rathavegaṃ nirūpya)",
  "GK20ksakunpu:62": "āyuṣman paśya paśya /",
  "GK20ksakunpu:63": "* mukteṣu raśmiṣu nirāyatapūrvakāyā /",
  "GK20ksakunpu:64": "* niṣkampacāmaraśikhā nibhṛtordhvakarṇāḥ",
  "GK20ksakunpu:65": "* ātmoddhatair api rajobhir alaṅghanīyā /",
  "GK20ksakunpu:66": "* dhāvanty amī mṛgajavākṣamayeva+rathyāḥ // KSak_1.8 //p.14",
  "GK20ksakunpu:67": "_________________________",
  "GK20ksakunpu:68": "KSak_1.9:<1% rājā -- satyam /",
  "GK20ksakunpu:69": "atītya harito harīṃś ca vartante vājinaḥ / tathā hi /",
  "GK20ksakunpu:70": "* yad āloke sūkṣmaṃ vrajati sahasā tadvipulatām",
  "GK20ksakunpu:71": "* yad ardhe vicchinnaṃ bhavati kṛtasaṃdhānam iva tat /",
  "GK20ksakunpu:72": "* prakṛṣtyā yad vakraṃ tad api samarekhaṃ nayanayor",
  "GK20ksakunpu:73": "* na me dūre kiṃcit kṣaṇam api na pārśve rathajavāt // KSak_1.9 //",
  "GK20ksakunpu:74": "KSak_1.9:>1% sūta paśya enaṃ vyāpadyamānam /",
  "GK20ksakunpu:75": "(iti śarasaṃdhānaṃ nāṭayati)",
  "GK20ksakunpu:76": "KSak_1.9:>2% (nepathye)",
  "GK20ksakunpu:77": "KSak_1.9:>3% bho bho rājann āśramamṛgo 'yaṃ na hanvavyo na hantavyaḥ /",
  "GK20ksakunpu:78": "KSak_1.9:>4% sūta -- (ākarṇyāvalokya ca)",
  "GK20ksakunpu:79": "āyuṣmann asya khalu te bāṇapātavartinaḥ kṛṣṭasārasyāntare tapasvina upasthitāḥ /p.16",
  "GK20ksakunpu:80": "KSak_1.9:>5% rājā -- (sasaṃbhramam)",
  "GK20ksakunpu:81": "tena hi pragṛhyantāṃ vājinaḥ /",
  "GK20ksakunpu:82": "KSak_1.9:>6% sūta -- tathā /",
  "GK20ksakunpu:83": "(iti rathaṃ sthāpayati)",
  "GK20ksakunpu:84": "_________________________",
  "GK20ksakunpu:85": "KSak_1.10:<1% vaikhānasaḥ -- (hastam udyamya)",
  "GK20ksakunpu:86": "rājann āśramamṛgo 'yaṃ na hantavyo na hantavyaḥ /",
  "GK20ksakunpu:87": "* na khalu na khalu bāṇaḥ saṃnipātyo 'yam asmin mṛduni mṛgaśarīre puṣparāśāv+ivāgniḥ /",
  "GK20ksakunpu:88": "* kva bata hariṇakānāṃ jīvitaṃ cātilolaṃ kva ca niśitanipātā vajrasārāḥ śarās te // KSak_1.10 //",
  "GK20ksakunpu:89": "_________________________",
  "GK20ksakunpu:90": "* tat sādhukṛtasaṃdhānaṃ pratisaṃhara sāyakam /",
  "GK20ksakunpu:91": "* ārtatrāṇāya vaḥ śastraṃ na prahartum anāgasi // KSak_1.11 //",
  "GK20ksakunpu:92": "KSak_1.11:>1% rājā -- eṣa pratisaṃhṛtaḥ (iti yathoktaṃ karoti)",
  "GK20ksakunpu:93": "_________________________",
  "GK20ksakunpu:94": "KSak_1.12:<1% vaikhānasaḥ -- sadṛśam etat puruvaṃśapradīpasya bhavataḥ /",
  "GK20ksakunpu:95": "* janma yasya puror vaṃśe yuktarūpam idaṃ tava /",
  "GK20ksakunpu:96": "* putram evaṃ guṇopetaṃ cakravartinam āpnuhi // KSak_1.12 //",
  "GK20ksakunpu:97": "KSak_1.12:>1% itarau -- (bāhū udyamya)",
  "GK20ksakunpu:98": "sarvathā cakravartinaṃ putram āpnuhi /",
  "GK20ksakunpu:99": "KSak_1.12:>2% (sapraṇāmam)",
  "GK20ksakunpu:100": "pratigṛtītaṃ brāhmaṇavacanam /",
  "GK20ksakunpu:101": "_________________________",
  "GK20ksakunpu:102": "KSak_1.13:<1% vaikhānsa -- rājan samidāharaṇāya prasthitā vayam /",
  "GK20ksakunpu:103": "eṣa khalu kaṇvasya kulapater anumālinītīram āśramo dṛśyate /",
  "GK20ksakunpu:104": "na ced anyakāryātipātaḥ praviśya pratigṛhyatām ātitheyaḥ satkāraḥ / api ca /",
  "GK20ksakunpu:105": "* ramyās tapodhanānāṃ pratihatavighnāḥ kriyāḥ samavalokya /",
  "GK20ksakunpu:106": "* jñāsyasi kiyadbhujo me rakṣati maurvīkiṇāṅka iti // KSak_1.13 //p.18",
  "GK20ksakunpu:107": "KSak_1.13:>3% rājā -- api saṃnihito 'tra kulapatiḥ /",
  "GK20ksakunpu:108": "KSak_1.13:>4% vaikhānasa -- idānīm eva duhitaraṃ śakuntalām atithisatkārāya niyujya daivam asyāḥ pratikūlaṃ śamayituṃ somatīrthaṃ gataḥ /",
  "GK20ksakunpu:109": "KSak_1.13:>5% rājā -- bhavatu /",
  "GK20ksakunpu:110": "tām eva paśyāmi /",
  "GK20ksakunpu:111": "sā khalu viditabhaktiṃ māṃ maharṣeḥ kariṣyati /",
  "GK20ksakunpu:112": "KSak_1.13:>6% vaikhānasa -- sādhayāmas tāvat (iti saśiṣyo niṣkrāntaḥ)",
  "GK20ksakunpu:113": "KSak_1.13:>7% rājā -- sūta codayāśvān puṇyāśramadarśanena tāvad ātmānaṃ punīmahe /",
  "GK20ksakunpu:114": "KSak_1.13:>8% sūta -- yad ājñāpayaty āyuṣman /",
  "GK20ksakunpu:115": "(iti bhūyo ratha evaṃ nirūpayati)",
  "GK20ksakunpu:116": "KSak_1.13:>9% rājā -- (samantād avalokya)",
  "GK20ksakunpu:117": "sūta akathito 'pi jñāyata eva yathāyam āśramābhogas tapovanasyeti /",
  "GK20ksakunpu:118": "KSak_1.13:>10% sūta -- katham iva /",
  "GK20ksakunpu:119": "_________________________",
  "GK20ksakunpu:120": "KSak_1.14:<1% rājā -- kiṃ na paśyati bhavān / iha hi",
  "GK20ksakunpu:121": "* nīvārāḥ śukagarbhakoṭaramukhabhraṣṭās tarūṇām adhaḥ",
  "GK20ksakunpu:122": "* prasnigdhāḥ kvacid iṅgudīphālabhidaḥ sūcyanta evopalāḥ /",
  "GK20ksakunpu:123": "* viśvāsopagamād abhinnagatayaḥ śabdaṃ sahante mṛgās",
  "GK20ksakunpu:124": "* toyādhārapathāś ca valkalaśikhāniṣyandarekhāṅkitāḥ // KSak_1.14 //",
  "GK20ksakunpu:125": "* kulyāmbhobhiḥ pavanacapalaiḥ śākhino dhautamūlā",
  "GK20ksakunpu:126": "* bhinno rāgaḥ kisalayarucām ājyadhūmodgamena /",
  "GK20ksakunpu:127": "* ete cārvāgupavanabhuvi chinnadarbhāṅkurāyām",
  "GK20ksakunpu:128": "* naṣṭāṃśakā hariṇaśiśavo mandamandaṃ caranti // KSak_1.14a // p.20",
  "GK20ksakunpu:129": "KSak_1.14:>1% sūta -- sarvam upapannam /",
  "GK20ksakunpu:130": "KSak_1.14:>2% rājā -- (stokam antaraṃ gatvā)",
  "GK20ksakunpu:131": "tapovananivāsinām uparodho mā bhūt /",
  "GK20ksakunpu:132": "etāvaty eva rathaṃ sthāpaya yāvad avatarāmi /",
  "GK20ksakunpu:133": "KSak_1.14:>3% sūta -- dhṛtāḥ pragrahāḥ /",
  "GK20ksakunpu:134": "avataratv āyuṣmān /",
  "GK20ksakunpu:135": "KSak_1.14:>4% rājā -- (avatīrya)",
  "GK20ksakunpu:136": "sūta vinītaveṣeṇa praveṣṭavyāni tapovanāni nāma /",
  "GK20ksakunpu:137": "idaṃ tāvad gṛhyatām /",
  "GK20ksakunpu:138": "(iti sūtasyābharaṇāni dhanuś copanīyārpayati)",
  "GK20ksakunpu:139": "sūta yāvad āśramavāsinaḥ pratyavekṣyāham upāvarte tāvad ārdrapṛṣṭhāḥ kriyantāṃ vājinaḥ /",
  "GK20ksakunpu:140": "KSak_1.14:>5% sūta -- tathā (iti niṣkrāntaḥ)",
  "GK20ksakunpu:141": "_________________________",
  "GK20ksakunpu:142": "KSak_1.15:<1% rājā -- (parikramyāvalokya ca)",
  "GK20ksakunpu:143": "idam āśramadvāram /",
  "GK20ksakunpu:144": "yāvat praviśāmi (praviśya /",
  "GK20ksakunpu:145": "nimittaṃ sūcayan)",
  "GK20ksakunpu:146": "* śāntam idam āśramapadaṃ sphurati ca bāhuḥ kutaḥ phalam ihāsya /",
  "GK20ksakunpu:147": "* athavā bhavitavyānāṃ dvārāṇi bhavanti sarvatra // KSak_1.15 //",
  "GK20ksakunpu:148": "KSak_1.15:>1% (nepathye)",
  "GK20ksakunpu:149": "KSak_1.15:>2% ita itaḥ sakhyau /",
  "GK20ksakunpu:150": "_________________________",
  "GK20ksakunpu:151": "KSak_1./16:<1% rājā -- (karṇaṃ dattvā)",
  "GK20ksakunpu:152": "aye dakṣiṇena vṛkṣavāṭikām ālāpa iva śrūyate /",
  "GK20ksakunpu:153": "yāvad atra gacchāmi /",
  "GK20ksakunpu:154": "(parikramyāvalokya ca)",
  "GK20ksakunpu:155": "aye etās tapasvikanyakāḥ svapramāṇānurūpaiḥ secanaghaṭair bālapādapebhyaḥ payo dātum ita evābhivartante (nipuṇaṃ nirūpya)",
  "GK20ksakunpu:156": "aho madhuram āsāṃ darśanam /p.22",
  "GK20ksakunpu:157": "* śuddhāntadurlabham idaṃ vapur āśramavāsino yadi janasya /",
  "GK20ksakunpu:158": "* dūrīkṛtāḥ khalu guṇair udyānalatā vanalatābhiḥ // KSak_1./16 //",
  "GK20ksakunpu:159": "KSak_1.16:>1% yāvad imāṃ chāyām āśritya pratipālayāmi (iti vilokayan sthitaḥ)",
  "GK20ksakunpu:160": "KSak_1.16:>2% śakuntalā -- ita itaḥ sakhyau /",
  "GK20ksakunpu:161": "KSak_1.16:>3% anasūyā -- halā śakuntale tvatto 'pi tātakāśyapasyāśramavṛkṣakāḥ priyatareti tarkayāmi /",
  "GK20ksakunpu:162": "yena navamālikākusumapelavā api tvam eteṣām ālavālapūraṇe niyuktā /",
  "GK20ksakunpu:163": "KSak_1.16:>4% śakuntalā -- na kevalaṃ tātaniyoga eva /",
  "GK20ksakunpu:164": "asti me sodarasneho 'py eteṣu /",
  "GK20ksakunpu:165": "(iti vṛkṣasecanaṃ rūpayati)",
  "GK20ksakunpu:166": "_________________________",
  "GK20ksakunpu:167": "KSak_1.17:<1% rājā -- katham iyaṃ sā kaṇvaduhitā /",
  "GK20ksakunpu:168": "asādhudarśī khalu tatrabhavān kāśyapo ya imām āśramadharme niyuṅkte /",
  "GK20ksakunpu:169": "* idaṃ kilāvyājamanoharaṃ vapus tapaḥkṣamaṃ sādhayituṃ ya icchati /",
  "GK20ksakunpu:170": "* dhruvaṃ sa nīlotpalapatradhārayā śamīlatāṃ chettum ṛṣir vyavasyati // KSak_1.17 //p.24",
  "GK20ksakunpu:171": "KSak_1.17:>1% bhavatu / pādapāntarhita eva tāvad enāṃ paśyāmi /",
  "GK20ksakunpu:172": "(iti tathā karoti)",
  "GK20ksakunpu:173": "KSak_1.17:>2% śakuntalā -- sakhi anasūye atipinaddhena valkalena priyaṃ vadayā niyantritāsmi /",
  "GK20ksakunpu:174": "śithilaya tāvad etat /",
  "GK20ksakunpu:175": "KSak_1.17:>3% anasūyā -- tathā /",
  "GK20ksakunpu:176": "(iti śikhilayati)",
  "GK20ksakunpu:177": "KSak_1.17:>4% priyaṃvadā -- (sahāsam)",
  "GK20ksakunpu:178": "atra payodharavistārayitṛ ātmano yauvanam upālabhasva /",
  "GK20ksakunpu:179": "māṃ kim upālabhase /",
  "GK20ksakunpu:180": "_________________________",
  "GK20ksakunpu:181": "KSak_1.18:<1% rājā -- kāmam ananurūpam asya vapuṣo valkalaṃ na punar alaṃkāraśriyaṃ na puṣyati / kutaḥ",
  "GK20ksakunpu:182": "* sarasijam anuviddhaṃ śaivalenāpi ramyam",
  "GK20ksakunpu:183": "* malinam api himāṃśor lakṣma lakṣmīṃ tanoti /",
  "GK20ksakunpu:184": "* iyam adhikamanojñā valkalenāpi tanvī /",
  "GK20ksakunpu:185": "* kim iva hi madhurāṇāṃ maṇḍanaṃ nākṛtīnām // KSak_1.18 //",
  "GK20ksakunpu:186": "KSak_1.18:>1% śakuntalā -- (agrato 'valokya)",
  "GK20ksakunpu:187": "eṣa vāteritapallavāṅgulībhis tvarayatīva+māṃ kesaravṛkṣakaḥ /",
  "GK20ksakunpu:188": "yāvad enaṃ saṃbhāvayāmi (iti parikrāmati)",
  "GK20ksakunpu:189": "KSak_1.18:>2% priyaṃvadā -- halā śakuntale atreva+tāvan muhūrtaṃ tiṣṭha yāvat tvayopagatayā latāsanātha iva ayaṃ kesaravṛkṣakaḥ pratibhāti /p.26",
  "GK20ksakunpu:190": "KSak_1.18:>3% ataḥ khalu priyaṃvadāsi tvam /",
  "GK20ksakunpu:191": "_________________________",
  "GK20ksakunpu:192": "KSak_1.19:<1% rājā -- priyam api tathyam āha śakuntalāṃ priyaṃvadā /",
  "GK20ksakunpu:193": "asyāḥ khalu",
  "GK20ksakunpu:194": "* adharaḥ kisalayarāgaḥ komalaviṭapānukāriṇau bāhū /",
  "GK20ksakunpu:195": "* kusumam iva lobhanīyaṃ yauvanam aṅgeṣu saṃnaddham // KSak_1.19 //",
  "GK20ksakunpu:196": "KSak_1.19:>1% anasūyā -- halā śakuntale iyaṃ svayaṃ varavadhūḥ sahakārasya tvayā kṛtanāmadheyā vanajyotsneti navamālikā /",
  "GK20ksakunpu:197": "enāṃ vismṛtāsi /",
  "GK20ksakunpu:198": "KSak_1.19:>2% śakuntalā -- tad ātmānam api vismariṣyāmi /",
  "GK20ksakunpu:199": "(latām upetyāvalokya ca)",
  "GK20ksakunpu:200": "halā ramaṇīye khalu kāla etasya latāpādapamithunasya vyatikaraḥ saṃvṛttaḥ /",
  "GK20ksakunpu:201": "navakusumayauvanā vanajyotsnā snigdhapallavatayopabhogakṣamaḥ sahakāraḥ /",
  "GK20ksakunpu:202": "(iti paśyantī tiṣṭhati)",
  "GK20ksakunpu:203": "KSak_1.19:>3% priyaṃvadā -- anasūye jānāsi kiṃ śakuntalā vanajyotsnām atimātraṃ paśyatīti /",
  "GK20ksakunpu:204": "KSak_1.19:>4% anasūyā -- na khalu vibhāvayāmi / kathaya /",
  "GK20ksakunpu:205": "KSak_1.19:>5% pri -- yathā vanajyotsnānurūpeṇa pādapena saṃgatā api nāmaivam aham apy ātmano 'nurūpaṃ varaṃ labheyeti /",
  "GK20ksakunpu:206": "KSak_1.19:>6% śaku -- eṣa nūnaṃ tavātmagato manorathaḥ /",
  "GK20ksakunpu:207": "(iti kalaśam āvarjayati)p.28",
  "GK20ksakunpu:208": "KSak_1.19:>7% rājā -- api nāma kulapater iyam asavarṇakṣetrasaṃbhavā syāt /",
  "GK20ksakunpu:209": "athavā kṛtaṃ saṃdehena",
  "GK20ksakunpu:210": "_________________________",
  "GK20ksakunpu:211": "* asaṃśayaṃ kṣatraparigrahakṣamā yad āryam asyām abhilāṣi me manaḥ /",
  "GK20ksakunpu:212": "* satāṃ hi saṃdehapadeṣu vastuṣu pramāṇam antaḥkaraṇa pravṛttayaḥ // KSak_1.20 //",
  "GK20ksakunpu:213": "KSak_1.20:>1% tathāpi tattvata enām upalabhye /",
  "GK20ksakunpu:214": "KSak_1.20:>2% śaku -- (sasaṃbhramam) ambho /",
  "GK20ksakunpu:215": "salilasekasaṃbhramodgato navamālikām ujjhitvā vadanaṃ me madhukaro 'bhivartate (iti bhramarabādhāṃ rūpayati)",
  "GK20ksakunpu:216": "_________________________",
  "GK20ksakunpu:217": "KSak_1.21:<1% rājā -- (saspṛham)",
  "GK20ksakunpu:218": "* calāpāṅgāṃ dṛṣṭiṃ spṛśasi bahuśo vepathumatīm",
  "GK20ksakunpu:219": "* rahasy ākhyāyīva+svanasi mṛdu karṇāntikacaraḥ /",
  "GK20ksakunpu:220": "* karau vyādhunvatyāḥ pibasi ratisarvasvam adharam",
  "GK20ksakunpu:221": "* vayaṃ tattvānveṣān madhukara hatās tvaṃ khalu kṛtī // KSak_1.21 //p.30",
  "GK20ksakunpu:222": "KSak_1.21:>1% na eṣa dhrṣṭo viramati /",
  "GK20ksakunpu:223": "anyato gamiṣyāmi /",
  "GK20ksakunpu:224": "katham ito 'py āgacchati /",
  "GK20ksakunpu:225": "halā paritrāyethāṃ mām anena durvinītena madhukareṇābhibhūyamānām /",
  "GK20ksakunpu:226": "KSak_1.21:>2% ubhe -- (sasmitam)",
  "GK20ksakunpu:227": "ke āvāṃ paritrātum /",
  "GK20ksakunpu:228": "duṣyaṃtam ākranda /",
  "GK20ksakunpu:229": "rājarakṣitavyāni tapovanāni nāma /",
  "GK20ksakunpu:230": "KSak_1.21:>3% rājā -- avasaro 'yam ātmānaṃ prakāśayitum /",
  "GK20ksakunpu:231": "na bhetavyaṃ na bhetavyam -- (ity ardhokte svagatam)",
  "GK20ksakunpu:232": "rājabhāvas tv abhijñāto bhavet /",
  "GK20ksakunpu:233": "bhavatv evaṃ tāvad abhidhāsye /",
  "GK20ksakunpu:234": "KSak_1.21:>4% śaku -- (padāntare sthitvā /",
  "GK20ksakunpu:235": "sadṛṣṭikṣepam)",
  "GK20ksakunpu:236": "katham ito 'pi mām anusarati /p.32",
  "GK20ksakunpu:237": "_________________________",
  "GK20ksakunpu:238": "KSak_1.22:<1% rājā -- (satvaram upasṛtya) āḥ",
  "GK20ksakunpu:239": "* kaḥ paurave vasumatīṃ śāsati śāsitari durvinītānām",
  "GK20ksakunpu:240": "* ayam ācaraty avinayaṃ mugdhāsu tapasvikanyāsu // KSak_1.22 //",
  "GK20ksakunpu:241": "KSak_1.22:>1% (sarvā rājānaṃ dṛṣṭā kiṃcid iva saṃbhrāntāḥ)",
  "GK20ksakunpu:242": "KSak_1.22:>2% anasūyā -- āryaṇ na khalu kim apy atyāhitam /",
  "GK20ksakunpu:243": "iyaṃ nau priyasakhī madhukareṇābhibhūyamānā kātarībhūtā /",
  "GK20ksakunpu:244": "(iti śakuntalāṃ darśayati)",
  "GK20ksakunpu:245": "KSak_1.22:>3% rājā -- (śakuntalābhimukho bhūtvā)",
  "GK20ksakunpu:246": "api tapo vardhate /",
  "GK20ksakunpu:247": "KSak_1.22:>4% (śakuntalā sādhvasād avacanā tiṣṭhati)",
  "GK20ksakunpu:248": "KSak_1.22:>5% anasūyā -- idānīm atithiviśeṣalābhena /",
  "GK20ksakunpu:249": "halā śakuntale gacchoṭajam /",
  "GK20ksakunpu:250": "phalamiśram argham upahara /",
  "GK20ksakunpu:251": "idaṃ pādodakaṃ bhaviṣyati /",
  "GK20ksakunpu:252": "KSak_1.22:>6% rājā -- bhavatīnāṃ sūnṛtayā eva kṛtam ātithyam /",
  "GK20ksakunpu:253": "KSak_1.22:>7% priyaṃvadā -- tena hy asyāṃ prachāyaśītalāyāṃ saptaparṇavedikāyāṃ muhūrtam upaviśya pariśramavinodaṃ karotv āryaḥ /p.34",
  "GK20ksakunpu:254": "KSak_1.22:>8% rājā -- nūnaṃ yūyam apy anena karmaṇā pariśrāntāḥ /",
  "GK20ksakunpu:255": "KSak_1.22:>9% anasūyā -- halā śakuntale ucitaṃ naḥ paryupāsanam atithīnām /",
  "GK20ksakunpu:256": "atropaviśāmaḥ (iti sarvā upaviśanti)",
  "GK20ksakunpu:257": "KSak_1.22:>10% śaku -- (ātmagatam)",
  "GK20ksakunpu:258": "kiṃ nu khalv imaṃ prekṣya tapovanavirodhino vikārasya gamanīyāsmi saṃvṛttā /",
  "GK20ksakunpu:259": "KSak_1.22:>11% rājā -- (sarvā vilokya)",
  "GK20ksakunpu:260": "aho samavayorūparamaṇīyaṃ bhavatīnāṃ sauhārdam /",
  "GK20ksakunpu:261": "KSak_1.22:>12% pri -- (janāntikam)",
  "GK20ksakunpu:262": "anasūye ko nu khalv eṣa caturagambhīrākṛtir madhuraṃ priyam ālapan prabhāvavān iva lakṣyate /",
  "GK20ksakunpu:263": "KSak_1.22:>13% ana -- sakhi mama apy asti kautūhalam /",
  "GK20ksakunpu:264": "pṛcchāmi tāvad enam",
  "GK20ksakunpu:265": "KSak_1.22:>14% (prakāśam)",
  "GK20ksakunpu:266_0": "KSak_1.22:>15% āryasya madhurālāpajanito viśrambho māṃ mantrayate katama āryeṇa rājarṣivaṃśo",
  "GK20ksakunpu:266_1": "'laṃkriyate katamo vā virahaparyutsukajanaḥ kuto deśaḥ kiṃ nimittaṃ vā sukumārataro",
  "GK20ksakunpu:266_2": "'pi tapovanagamanapariśramasyātmā padam upanītaḥ /p.36",
  "GK20ksakunpu:267": "KSak_1.22:>16% śaku -- (ātmagatam)",
  "GK20ksakunpu:268": "hṛdaya mottāmya /",
  "GK20ksakunpu:269": "eṣā tvayā cintitāny anasūyā mantrayate /",
  "GK20ksakunpu:270": "KSak_1.22:>17% rājā -- (ātmagatam)",
  "GK20ksakunpu:271": "katham idānīm ātmānaṃ nivedayāmi kathaṃ vātmāpahāraṃ karomi /",
  "GK20ksakunpu:272": "bhavatu /",
  "GK20ksakunpu:273": "evaṃ tāvad enāṃ vakṣye /",
  "GK20ksakunpu:274": "(prakāśam) bhavati yaḥ pauraveṇa rājñā dharmādhikāre niyuktaḥ so 'ham avighnakriyopalambhāya dharmāraṇyam idam āyātaḥ /",
  "GK20ksakunpu:275": "KSak_1.22:>18% (śakuntalā śṛṅgāralajjāṃ rūpayati)",
  "GK20ksakunpu:276": "KSak_1.22:>19% ana -- (ubhayor ākāraṃ viditvā /",
  "GK20ksakunpu:277": "janāntikam)",
  "GK20ksakunpu:278": "halā śakuntale yad yatrādya tātaḥ saṃnihito bhavet /",
  "GK20ksakunpu:279": "KSak_1.22:>20% śaku -- tataḥ kiṃ bhavet /",
  "GK20ksakunpu:280": "KSak_1.22:>21% sakhyau -- imaṃ jīvitasarvasvenāpy atithiviśeṣaṃ kṛtārthaṃ kariṣyati /",
  "GK20ksakunpu:281": "KSak_1.22:>22% śaku -- yuvām apetam /",
  "GK20ksakunpu:282": "kim api hṛdaye kṛtvā matrayethe /",
  "GK20ksakunpu:283": "na yuvayor vacanaṃ śroṣyāmi /p.38",
  "GK20ksakunpu:284": "KSak_1.22:>23% rājā -- vayam api tāvad bhavatyoḥ sakhīgataṃ kim api pṛcchāmaḥ /",
  "GK20ksakunpu:285": "KSak_1.22:>24% sakkyau -- ārya anugraha iveyam abhyarthanā /",
  "GK20ksakunpu:286": "KSak_1.22:>25% rājā -- bhagavān kāśyapaḥ śāśvate brahmaṇi sthita iti prakāśaḥ /",
  "GK20ksakunpu:287": "iyaṃ ca vaḥ sakhī tad ātmajeti katham etat /",
  "GK20ksakunpu:288": "KSak_1.22:>26% anasūyā -- śṛṇotv āryaḥ /",
  "GK20ksakunpu:289": "asti ko 'pi kauśika iti gotranāmadheyo mahāprabhāvo rājarṣiḥ /",
  "GK20ksakunpu:290": "KSak_1.22:>27% rājā -- asti / śrūyate /",
  "GK20ksakunpu:291": "KSak_1.22:>28% ana -- tam āvayoḥ priyasakhyāḥ prabhavam avagaccha /",
  "GK20ksakunpu:292": "ujjhitāyāḥ śarīrasaṃvardhanādibhis tātakāśyapo 'syāḥ pitā /p.40",
  "GK20ksakunpu:293": "KSak_1.22:>29% rājā -- ujjhitaśabdena janitaṃ me kautūhalam /",
  "GK20ksakunpu:294": "āmūlāt+śrotum icchāmi /",
  "GK20ksakunpu:295": "KSak_1.22:>30% ana -- śṛṇotv āryaḥ /",
  "GK20ksakunpu:296": "gautamītīre purā kila tasya rājarṣer ugre tapasi vartamānasya kim api jātaśaṅkair devair menakā nāmāpsarāḥ preṣitā niyamavighnakāriṇī /",
  "GK20ksakunpu:297": "KSak_1.22:>31% rājā -- asty etad anyasamādhibhīrutvaṃ devānām /",
  "GK20ksakunpu:298": "KSak_1.22:>32% anasūyā -- tato vasantodārasamaye tasyā unmādayitṛ rūpaṃ prekṣya -- (ity ardhokte lajjayā viramati)",
  "GK20ksakunpu:299": "KSak_1.22:>33% rājā -- parastāj jñāyata eva /",
  "GK20ksakunpu:300": "sarvathāpsaraḥsaṃbhavaiṣā /",
  "GK20ksakunpu:301": "KSak_1.22:>34% anasūyā -- atha kim /",
  "GK20ksakunpu:302": "_________________________",
  "GK20ksakunpu:303": "KSak_1.23:<1% rājā -- upapadye /",
  "GK20ksakunpu:304": "* mānuṣīṣu kathaṃ vā syād asya rūpasya saṃbhavaḥ /",
  "GK20ksakunpu:305": "* na prabhātaralaṃ jyotir udeti vasudhātalāt // KSak_1.23 //",
  "GK20ksakunpu:306": "KSak_1.23:>1% (śakuntalādhomukhī tiṣṭhati)",
  "GK20ksakunpu:307": "KSak_1.23:>2% rājā -- (ātmagatam)",
  "GK20ksakunpu:308": "labdhāvakāśo me manorathaḥ /",
  "GK20ksakunpu:309": "kiṃ tu sakhyā parihāsodāhṛtāṃ varaprārthanāṃ śrutvā dhṛtadvaidhībhāvakātaraṃ me manaḥ /",
  "GK20ksakunpu:310": "KSak_1.23:>3% pri -- (sasmitaṃ śakuntalāṃ vilokya nāyakābhimukhī bhūtvā)",
  "GK20ksakunpu:311": "KSak_1.23:>4% punar api vaktukāma ivāryaḥ /",
  "GK20ksakunpu:312": "KSak_1.23:>5% (śakuntalāṃ sakhīm aṅgulyā tarjayati)p.42",
  "GK20ksakunpu:313": "KSak_1.23:>6% rājā -- samyag upalakṣitaṃ bhavatyā /",
  "GK20ksakunpu:314": "asti naḥ saccaritaśravaṇalobhād anyad api praṣṭavyam /",
  "GK20ksakunpu:315": "KSak_1.23:>7% pri -- alaṃ vicārya /",
  "GK20ksakunpu:316": "aniyantraṇānuyogas tapasvijano nāma /",
  "GK20ksakunpu:317": "_________________________",
  "GK20ksakunpu:318": "KSak_1.24:<1% rājā -- it sakhīṃ te jñātum icchāmi /",
  "GK20ksakunpu:319": "* vaikhānasaṃ kim anayā vratam āpradānād",
  "GK20ksakunpu:320": "* vyāpārarodhi madanasya niṣevitavyam /",
  "GK20ksakunpu:321": "* atyantam ātmasadṛśekṣaṇavallabhābhir",
  "GK20ksakunpu:322": "* āho nivatsyati sama hariṇāṅganābhi // KSak_1.24 //",
  "GK20ksakunpu:323": "KSak_1.24:>1% pri -- ārya dharmacaraṇe 'pi paravaśo 'yaṃ janaḥ /",
  "GK20ksakunpu:324": "guroḥ punar asyā anurūpavarapradāne saṃkalpaḥ /",
  "GK20ksakunpu:325": "_________________________",
  "GK20ksakunpu:326": "KSak_1.25:<1% rājā -- (ātmagatam)",
  "GK20ksakunpu:327": "an duravāpeyaṃ khalu prārthanā /",
  "GK20ksakunpu:328": "* bhava hṛdaya sābhilāṣaṃ saṃprati saṃdeha nirṇayo jātaḥ /",
  "GK20ksakunpu:329": "* āśaṅkase yad agniṃ tad idaṃ sparśakṣamaṃ ratnam // KSak_1.25 //",
  "GK20ksakunpu:330": "KSak_1.25:>1% śaku -- (saroṣam iva)",
  "GK20ksakunpu:331": "anasūye gamiṣyāmy aham /",
  "GK20ksakunpu:332": "KSak_1.25:>2% ana -- kiṃ nimittam /",
  "GK20ksakunpu:333": "KSak_1.25:>3% śaku -- imām asaṃbaddhapralāpīṃ priyaṃvadām āryāyai gautamyai nivedayiṣyāmi /p.44",
  "GK20ksakunpu:334": "KSak_1.25:>4% ana -- sakhi na yuktam akṛtasatkāram atithiviśeṣaṃ visṛjya svachandato gamanam /",
  "GK20ksakunpu:335": "KSak_1.25:>5% (śakuntalā na kiṃcid uktvā prasthitaiva)",
  "GK20ksakunpu:336": "_________________________",
  "GK20ksakunpu:337": "KSak_1.26:<1% rājā -- (grahītum icchan nigṛhyātmānam /",
  "GK20ksakunpu:338": "ātmagatam) aho ceṣṭā+pratirūpikā kāmijanamanovṛttiḥ / ahaṃ hi",
  "GK20ksakunpu:339": "* anuyāsyan munitanayāṃ sahasā vinayena vāritaprasaraḥ /",
  "GK20ksakunpu:340": "* sthānād anuccalann api gatveva+punaḥ pratinivṛttaḥ // KSak_1.26 //",
  "GK20ksakunpu:341": "KSak_1.26:>1% pri -- (śakuntalāṃ nirudhya)",
  "GK20ksakunpu:342": "halā na te yuktaṃ gantum /",
  "GK20ksakunpu:343": "KSak_1.26:>2% śaku -- (sabhrūbhaṅgam)",
  "GK20ksakunpu:344": "kiṃ nimittam /",
  "GK20ksakunpu:345": "KSak_1.26:>3% pri -- vṛkṣasecane dve dārayasi me /",
  "GK20ksakunpu:346": "ehi tāvat /",
  "GK20ksakunpu:347": "ātmānaṃ mocayitvā tato gamiṣyasi (iti balād enāṃ nivartayati)",
  "GK20ksakunpu:348": "_________________________",
  "GK20ksakunpu:349": "KSak_1.27:<1% rājā -- bhadre vṛkṣasecanād eva pariśrāntām atrabhavatīṃ lakṣaye /",
  "GK20ksakunpu:350": "tathā hy asyāḥ (p.46)",
  "GK20ksakunpu:351": "* srastāṃsāv atimātralohitatalau bāhū ghaṭotkṣepaṇād adya api stanavepathuṃ janayati śvāsaḥ pramāṇādhikaḥ /",
  "GK20ksakunpu:352": "* baddhaṃ karṇaśirīṣarodhi vadane dharmāmbhasāṃ jālakaṃ bandhe sraṃsini caikahastayamitāḥ paryākulā mūrdhajāḥ // KSak_1.27 //",
  "GK20ksakunpu:353": "KSak_1.27:>1% tad aham enām anṛṇāṃ karomi (iti aṅgulīyaṃ dātum icchati)",
  "GK20ksakunpu:354": "KSak_1.27:>2% (ubhe nāmamudrākṣarāṇy anuvācya parasparam avalokayataḥ)",
  "GK20ksakunpu:355": "KSak_1.27:>3% rājā -- alam asmān anyathā saṃbhāvya /",
  "GK20ksakunpu:356": "rājñaḥ parigraho 'yam iti rājapuruṣaṃ mām avagacchatha /",
  "GK20ksakunpu:357": "KSak_1.27:>4% pri -- tena hi nārhaty aṅgulīyakam aṅgulīviyogam /",
  "GK20ksakunpu:358": "āryasya vacanenānṛṇedānīm eṣā /",
  "GK20ksakunpu:359": "(kiṃcid vihasya)",
  "GK20ksakunpu:360": "halā śakuntale mocitāsy anukampināryeṇa /",
  "GK20ksakunpu:361": "athavā mahārājena /",
  "GK20ksakunpu:362": "gacchedānīm /",
  "GK20ksakunpu:363": "KSak_1.27:>5% śaku -- (ātmagatam)",
  "GK20ksakunpu:364": "yady ātmanaḥ prabhaviṣyāmi /",
  "GK20ksakunpu:365": "KSak_1.27:>6% (prakāśam)",
  "GK20ksakunpu:366": "kā tvaṃ visraṣṭavyasya roddhavyasya vā /p.48",
  "GK20ksakunpu:367": "_________________________",
  "GK20ksakunpu:368": "KSak_1.28:<1% rājā -- (śakuntalāṃ vilokya /",
  "GK20ksakunpu:369": "ātmagatam) kiṃ nu khalu yathā vayam asyām evam iyam apy asmān prati syāt /",
  "GK20ksakunpu:370": "athavā labdhāvakāśā me prārthanā / kutaḥ /",
  "GK20ksakunpu:371": "* vācaṃ na miśrayati yady api madvacobhiḥ",
  "GK20ksakunpu:372": "* karṇaṃ dadāty abhimukhaṃ mayi bhāṣamāṇe /",
  "GK20ksakunpu:373": "* kāmaṃ na tiṣṭhati madānanasaṃmukhīnām",
  "GK20ksakunpu:374": "* bhūyiṣṭham anyaviṣayā na tu dṛṣṭir asyāḥ // KSak_1.28 //",
  "GK20ksakunpu:375": "KSak_1.28:>1% (nepathye)",
  "GK20ksakunpu:376": "_________________________",
  "GK20ksakunpu:377": "KSak_1.29:<1% bho bhos tapasvinaḥ saṃnihitās tapovanasattvarakṣāyai bhavata /",
  "GK20ksakunpu:378": "pratyāsannaḥ kila mṛga yā vihārī pārthivo duṣyantaḥ /",
  "GK20ksakunpu:379": "* turagakhurahatas tathā hi reṇur viṭapaviṣaktajalārdravalkaleṣu /",
  "GK20ksakunpu:380": "* patati pariṇatāruṇaprakāśaḥ śalabhasamūha ivāśramadrumeṣu // KSak_1.29 //",
  "GK20ksakunpu:381": "api ca /",
  "GK20ksakunpu:382": "_________________________",
  "GK20ksakunpu:383": "* tīvrāghātapratihatataruskandhalagnaikadantaḥ",
  "GK20ksakunpu:384": "* pādākṛṣṭavratativalayāsaṅgasaṃjātapāśaḥ /",
  "GK20ksakunpu:385": "* mūrto vighnas tapasa iva no bhinnasāraṅgayūtho",
  "GK20ksakunpu:386": "* dharmāraṇyaṃ praviśati gajaḥ syandanālokabhītaḥ // KSak_1.30 //",
  "GK20ksakunpu:387": "KSak_1.30:>1% (sarvāḥ karṇaṃ dattvā kiṃcid iva saṃbhrāntāḥ)",
  "GK20ksakunpu:388": "KSak_1.30:>2% rājā -- (ātmagatam)",
  "GK20ksakunpu:389": "aho dhik paurā asmadanveṣiṇas tapovanam uparundhanti /",
  "GK20ksakunpu:390": "bhavatu /",
  "GK20ksakunpu:391": "pratigamiṣyāmas tāvat /p.50",
  "GK20ksakunpu:392": "KSak_1.30:>3% sakhyau -- ārya anenāraṇyakavṛttāntena paryākulāḥ smaḥ /",
  "GK20ksakunpu:393": "anujānīhi na uṭajagamanāya /",
  "GK20ksakunpu:394": "KSak_1.30:>4% rājā -- (sasaṃbhramam)",
  "GK20ksakunpu:395": "gacchantu bhavatyaḥ /",
  "GK20ksakunpu:396": "vayam apy āśramapīḍā yathā na bhavati tathā prayatiṣyāmahe /",
  "GK20ksakunpu:397": "KSak_1.30:>5% (sarve uttiṣṭhanti)",
  "GK20ksakunpu:398": "KSak_1.30:>6% sakhyau -- ārya asaṃbhāvitātithisatkāraṃ bhūyo 'pi prekṣaṇanimittaṃ lajjāmahe āryaṃ vijñāpayitum /",
  "GK20ksakunpu:399": "KSak_1.30:>7% rājā -- mā maivam /",
  "GK20ksakunpu:400": "darśanenaiva bhavatīnāṃ puraskṛto 'smi /",
  "GK20ksakunpu:401": "KSak_1.30:>8% śaku-- anasūye abhinavakuśasūcyā parīkṣataṃ caraṇaṃ kurabakaśākhāparilagnaṃ ca valkalam /",
  "GK20ksakunpu:402": "tāvat paripālayata māṃ yāvad etan mocayāmi /",
  "GK20ksakunpu:403": "KSak_1.30:>9% (śakuntalā rājānam avalokayantī savyājaṃ vilambya saha sakhībhyāṃ niṣkrāntā)p.52",
  "GK20ksakunpu:404": "_________________________",
  "GK20ksakunpu:405": "KSak_1.31:<1% rājā -- mandautsukyo 'smi nagaragamanaṃ prati /",
  "GK20ksakunpu:406": "yāvad anuyātrikān sametya nātidūre tapovanasya niveśayeyam /",
  "GK20ksakunpu:407": "na khalu śaknomi śakuntalāvyāpārād ātmānaṃ nivartayitum / mama hi",
  "GK20ksakunpu:408": "* gacchati puraḥ śarīraṃ dhāvati paścād asaṃstutaṃ cetaḥ /",
  "GK20ksakunpu:409": "* cīnāṃśukam iva ketoḥ prativātaṃ nīyamānasya // KSak_1.31 //",
  "GK20ksakunpu:410": "KSak_1.31:>1% (iti niṣkrāntāḥ sarve)",
  "GK20ksakunpu:411": "(prathamo 'ṅkaḥ)",
  "GK20ksakunpu:412": "**************************************************************************",
  "GK20ksakunpu:413": "dvitīyo 'ṅkaḥ",
  "GK20ksakunpu:414": "KSak_2.1:<1% (tataha praviśati viṣaṇṇo vidūṣakaḥ)",
  "GK20ksakunpu:415": "KSak_2.1:<2% vidūṣaka -- (niḥśvasya) bho disṭam /",
  "GK20ksakunpu:416": "etasya mṛgayāśīlasya rājño vayasyabhāvena nirviṇṇo 'smi /",
  "GK20ksakunpu:417": "ayaṃ mṛgo 'yaṃ vahāro 'yaṃ śārdūla iti madhyāhne 'pi grīṣmaviralapādapachāyāsu vanarājiṣv āhiṇḍayate aṭatīto 'ṭavī /",
  "GK20ksakunpu:418": "patrasaṃkarakaṣāyāṇi kaduṣṇāni girinadījalāni pīyante /",
  "GK20ksakunpu:419": "aniyatavelaṃ śūlyamāṃsabhūyiṣṭha āhāro bhujyate /",
  "GK20ksakunpu:420": "turagānudhāvanakaṇḍitasaṃdhe rātrāv api nikāmaṃ śayitavyaṃ nāsti /",
  "GK20ksakunpu:421": "tato mahaty eva pratyūṣe dāsyāḥ putraiḥ śakunilubdhakair vanagrahaṇakolāhalena pratibodhito 'smi /",
  "GK20ksakunpu:422": "iyatedānīm api pīḍā na kiṣkrāmati /",
  "GK20ksakunpu:423": "tato gaṇḍasyopari piṇḍakaḥ saṃvṛttaḥ /",
  "GK20ksakunpu:424": "hyaḥ kilāsmāsv avahīneṣu tatra bhavato mṛgānusāreṇāśramapadaṃ praviṣṭasya tāpasakanyakā śakuntalā mamādhanyatayā darśitā /",
  "GK20ksakunpu:425": "sāṃprataṃ nagaragamanāya manaḥ katham api na karoti /",
  "GK20ksakunpu:426": "adya api tasya tām eva cintayato 'kṣṇoḥ prabhātam āsīt /",
  "GK20ksakunpu:427": "kā gatiḥ /",
  "GK20ksakunpu:428": "yāvat taṃ kṛtācāraparikramaṃ paśyāmi /",
  "GK20ksakunpu:429": "(iti parikramyāvalokya ca)",
  "GK20ksakunpu:430": "p.54 eṣa bāṇāsanahastābhir yavanībhir vanapuṣpamālādhāriṇībhiḥ parivṛta ita evāgachati priyavayasyaḥ /",
  "GK20ksakunpu:431": "bhavatu /",
  "GK20ksakunpu:432": "aṅgabhaṅgavikala iva bhūtvā sthāsyāmi /",
  "GK20ksakunpu:433": "yady evam api nāma viśramaṃ labheya /",
  "GK20ksakunpu:434": "(iti daṇḍakāṣṭham avalambya sthitaḥ)",
  "GK20ksakunpu:435": "KSak_2.1:<3% (tataḥ praviśati yathānirdiṣṭaparivāro rājā)",
  "GK20ksakunpu:436": "_________________________",
  "GK20ksakunpu:437": "KSak_2.1:<1% rājā --",
  "GK20ksakunpu:438": "* kāmaṃ priyā na sulabhā manas tu tadbhāvadarśanāśvāsi /",
  "GK20ksakunpu:439": "* akṛtārthe 'pi manasije ratim ubhayaprārthanā kurute // KSak_2.1 //",
  "GK20ksakunpu:440": "_________________________",
  "GK20ksakunpu:441": "KSak_2.2:<1% (smitaṃ kṛtvā)",
  "GK20ksakunpu:442": "evam ātmābhiprāyasaṃbhāviteṣṭajanacittavṛttiḥ prārthitā viḍambyate /p.56",
  "GK20ksakunpu:443": "* snigdhaṃ vīkṣitam anyato 'pi nayane yat prerayantyā tayā",
  "GK20ksakunpu:444": "* yātaṃ yac ca nitambayor gurutayā mandaṃ vilāsād iva /",
  "GK20ksakunpu:445": "* mā gā ity uparuddhayā yad api sā sāsūyam uktā sakhī",
  "GK20ksakunpu:446": "* sarvaṃ tat kila matparāyaṇam aho kāmī svatāṃ paśyati // KSak_2.2 //",
  "GK20ksakunpu:447": "KSak_2.2:>1% vidūṣaka -- (tathāsthita eva)",
  "GK20ksakunpu:448": "bho vayasya na me hastapādaṃ prasarati tad vān mātreṇa jāpayiṣyāmi /",
  "GK20ksakunpu:449": "jayatu jayatu bhavān /",
  "GK20ksakunpu:450": "KSak_2.2:>2% rājā -- kuto 'yaṃ gātropaghātaḥ /",
  "GK20ksakunpu:451": "KSak_2.2:>3% vidu -- kutaḥ kila svayam akṣyākulīkṛtyāśrukāraṇaṃ pṛcchasi /",
  "GK20ksakunpu:452": "KSak_2.2:>4% rā -- na khalv avagacchāmi /",
  "GK20ksakunpu:453": "KSak_2.2:>5% vidu -- bho vayasya yad vetasaḥ kubjalīlāṃ viḍambayati tat kim ātmanaḥ prabhāveṇa nanu nadīvegasya /",
  "GK20ksakunpu:454": "KSak_2.2:>6% rā -- nadīvegas tatra kāraṇam /",
  "GK20ksakunpu:455": "KSak_2.2:>7% vidu -- mama api bhavān /",
  "GK20ksakunpu:456": "KSak_2.2:>8% rā -- katham iva /",
  "GK20ksakunpu:457": "KSak_2.2:>9% vidu -- evaṃ rājakāryāṇy ujjhitvaitādṛśa ākulapradeśe vanacaravṛttinā tvayā bhavitavyam /",
  "GK20ksakunpu:458": "yat satyaṃ pratyahaṃ śvāpadasamutsāraṇaiḥ saṃkṣobhitasaṃdhibandhānāṃ mama gātrāṇām anīśo 'smi saṃvṛttaḥ /",
  "GK20ksakunpu:459": "tat prasīda me /",
  "GK20ksakunpu:460": "ekāham api tāvad viśramyatām /p.58",
  "GK20ksakunpu:461": "_________________________",
  "GK20ksakunpu:462": "KSak_2.3:<1% rājā -- (svagatam)",
  "GK20ksakunpu:463": "ayaṃ caivam āha /",
  "GK20ksakunpu:464": "mama api kāśyapasutām anusmṛtya mṛgayāviklavaṃ cetaḥ / kutaḥ",
  "GK20ksakunpu:465": "* na namayitum adhijyam asmi śakto dhanur idam āhitasāyakaṃ mṛgeṣu /",
  "GK20ksakunpu:466": "* sahavasatim upetya yaiḥ priyāyāḥ kṛta iva mugdhavilokopadeśaḥ // KSak_2.3 //",
  "GK20ksakunpu:467": "KSak_2.3:>1% vidu -- (rājño mukhaṃ vilokya)",
  "GK20ksakunpu:468": "atrabhavān kim api hṛdaye kṛtvā mantrayate /",
  "GK20ksakunpu:469": "araṇye mayā ruditam āsīt /p.60",
  "GK20ksakunpu:470": "KSak_2.3:>2% rā -- (sasmitam) kim anyat /",
  "GK20ksakunpu:471": "anatikramaṇīyaṃ me suhṛdvākyam iti sthito 'smi /",
  "GK20ksakunpu:472": "KSak_2.3:>3% vidu -- ciraṃ jīva /",
  "GK20ksakunpu:473": "(iti gantum ichati)",
  "GK20ksakunpu:474": "KSak_2.3:>4% rā -- vayasya tiṣṭha /",
  "GK20ksakunpu:475": "sāvaśeṣaṃ me vacaḥ /",
  "GK20ksakunpu:476": "KSak_2.3:>5% vidu -- ājñāpayatu bhavān /",
  "GK20ksakunpu:477": "KSak_2.3:>6% rā -- viśrāntena bhavatā mama apy ekasminn anāyāse karmaṇi sahāyena bhavitavyam /",
  "GK20ksakunpu:478": "KSak_2.3:>7% vidu -- kiṃ modakakhādikāyām /",
  "GK20ksakunpu:479": "tena hy ayaṃ sugṛhītaḥ kṣaṇaḥ /",
  "GK20ksakunpu:480": "KSak_2.3:>8% rā -- yatra vakṣyāmi /",
  "GK20ksakunpu:481": "kaḥ ko 'tra bhoḥ /",
  "GK20ksakunpu:482": "KSak_2.3:>9% (praviśya)",
  "GK20ksakunpu:483": "KSak_2.3:>10% dauvārika -- (praṇamya)",
  "GK20ksakunpu:484": "ājñāpayatu bharttā /",
  "GK20ksakunpu:485": "KSak_2.3:>11% rā -- raivataka senāpatis tāvad āhūyatām /",
  "GK20ksakunpu:486": "KSak_2.3:>12% dau -- tathā /",
  "GK20ksakunpu:487": "(iti niṣkramya senāpatinā saha punaḥ praviśya)",
  "GK20ksakunpu:488": "eṣa ājñāvacanotkaṇṭho bhartetodattadṛṣṭir eva tiṣṭhati /",
  "GK20ksakunpu:489": "upasarpatv āryaḥ /",
  "GK20ksakunpu:490": "_________________________",
  "GK20ksakunpu:491": "KSak_2.4:<1% seenā -- (rājānam avalokya)",
  "GK20ksakunpu:492": "dṛṣṭadoṣā api svāmini mṛgayā kevalaṃ guṇa eva saṃvṛttā /",
  "GK20ksakunpu:493": "tathā hi devaḥ (p.62)",
  "GK20ksakunpu:494": "* anavaratadhanur jyāsphālanakrūrapūrva ravikiraṇasahiṣṇu svedaleśair abhinam /",
  "GK20ksakunpu:495": "* apacitam api gātraṃ vyāyatatvād alakṣyaṃ giricara iva nāgaḥ prāṇasāraṃ bibharti // KSak_2.4 //",
  "GK20ksakunpu:496": "KSak_2.4:>1% (upetya) jayatu jayatu svāmī /",
  "GK20ksakunpu:497": "gṛhītaśvāpadam araṇyam /",
  "GK20ksakunpu:498": "kim anyatrāvasthīyate /",
  "GK20ksakunpu:499": "KSak_2.4:>2% rājā -- mandotsāhaḥ kṛto 'smi mṛgayāpavādinā mādhavyena /",
  "GK20ksakunpu:500": "KSak_2.4:>3% senāpati -- (janāntikam)",
  "GK20ksakunpu:501": "sakhe sthirapratibandho bhava /",
  "GK20ksakunpu:502": "ahaṃ tāvat svāminaś cittavṛttim anuvartiṣye /",
  "GK20ksakunpu:503": "(prakāśam) pralapatv eṣa vaidheyaḥ /",
  "GK20ksakunpu:504": "nanu prabhur eva nidarśanam /",
  "GK20ksakunpu:505": "_________________________",
  "GK20ksakunpu:506": "* medaśchedakṛśodaraṃ laghu bhavaty utthānayogyaṃ vapuḥ",
  "GK20ksakunpu:507": "* sattvānām api lakṣyate vikṛtimac cittaṃ bhayakrodhayoḥ /",
  "GK20ksakunpu:508": "* utkarṣaḥ sa ca dhanvināṃ yad iṣavaḥ sidhyanti lakṣye cale",
  "GK20ksakunpu:509": "* mithyā eva vyasanaṃ vadanti mṛgayām īdṛg vinodaḥ kutaḥ // KSak_2.5 //",
  "GK20ksakunpu:510": "KSak_2.5:>1% vidu -- apehi re utsāhahetuka /",
  "GK20ksakunpu:511": "atrabhavān prakṛtim āpannaḥ /",
  "GK20ksakunpu:512": "tvaṃ tāvad aṭavīto 'ṭavīm āhiṇḍamāno naranāsikālolupasya jīrṇaṛkṣasya kasya api mukhe patiṣyasi /p.64",
  "GK20ksakunpu:513": "_________________________",
  "GK20ksakunpu:514": "KSak_2.6:<1% rā -- bhadra senāpate āśramasaṃnikṛṣṭe sthitāḥ smaḥ /",
  "GK20ksakunpu:515": "atas te vaco nābhinandāmi / adya tāvat /",
  "GK20ksakunpu:516": "* gāhantāṃ mahiṣā nipānasalilaṃ śṛṅgair muhus tāḍitam",
  "GK20ksakunpu:517": "* chāyābaddhakadambakaṃ mṛgakulaṃ romantham abhyasyatu /",
  "GK20ksakunpu:518": "* viśrabdhaṃ kriyatāṃ vahāratatibhir mustākṣatiḥ palvale",
  "GK20ksakunpu:519": "* viśrāmaṃ labhatām idaṃ ca śithitalajyābandham asmaddhanuḥ // KSak_2.6 //",
  "GK20ksakunpu:520": "KSak_2.6:>1% senāpati -- yat prabhaviṣṇave rocate /",
  "GK20ksakunpu:521": "_________________________",
  "GK20ksakunpu:522": "KSak_2.7:<1% rā -- tena hi nivartaya pūrvagatān vanagrāhiṇaḥ /",
  "GK20ksakunpu:523": "yathā na me sainikās tapovanam uparundhanti tathā niṣeddhavyāḥ / paśya /",
  "GK20ksakunpu:524": "* śamapradhāneṣu tapodhaneṣu gūḍhaṃ hi dātātmakam asti tejaḥ /",
  "GK20ksakunpu:525": "* sparśānukūleva sūryakāntās tadanyatejo 'bhibhavād vamanti // KSak_2.7 //",
  "GK20ksakunpu:526": "KSak_2.7:>1% senā -- yad ājñāpayati svāmī /",
  "GK20ksakunpu:527": "KSak_2.7:>2% vidu -- vidhvaṃsatāṃ te utsāhavṛttāntaḥ /",
  "GK20ksakunpu:528": "KSak_2.7:>3% (niṣkrāntaḥ senāpatiḥ)p.66",
  "GK20ksakunpu:529": "KSak_2.7:>4% rājā -- (parijanaṃ vilokya)",
  "GK20ksakunpu:530": "apanayantu bhavatyo mṛgayāveśam /",
  "GK20ksakunpu:531": "raivataka tvam api svaṃ niyogam aśūnyaṃ kuru /",
  "GK20ksakunpu:532": "KSak_2.7:>5% parijana -- yad deva ājñāpayati /",
  "GK20ksakunpu:533": "(iti niṣkrāntaḥ)",
  "GK20ksakunpu:534": "KSak_2.7:>6% vidu -- kṛtaṃ bhavatā nirmakṣikam /",
  "GK20ksakunpu:535": "sāṃpratam etasmin pādapachāyāviracitavitānasanāthe śilātale niṣīdatu bhavān yāvad aham api sukhāsīno bhavāmi /",
  "GK20ksakunpu:536": "KSak_2.7:>7% rājā -- gacchāgrataḥ /",
  "GK20ksakunpu:537": "KSak_2.7:>8% vidu -- etu bhavān /",
  "GK20ksakunpu:538": "KSak_2.7:>9% (ity ubhau parikramyopaviṣṭau )",
  "GK20ksakunpu:539": "KSak_2.7:>10% rā -- mādhavya anavāptacakṣuḥ phalo 'si /",
  "GK20ksakunpu:540": "yena tvayā darśanīyaṃ na dṛṣṭam /",
  "GK20ksakunpu:541": "KSak_2.7:>11% vidu -- nanu bhavān agrato me vartate /",
  "GK20ksakunpu:542": "KSak_2.7:>12% rā -- sarvaḥ kāntam ātmīyaṃ paśyati /",
  "GK20ksakunpu:543": "ahaṃ tu tām āśramalalāmabhūtāṃ śakuntalām adhikṛtya bravīmi /p.68",
  "GK20ksakunpu:544": "KSak_2.7:>13% vidu -- (svagatam) bhavatu /",
  "GK20ksakunpu:545": "asyāvasaraṃ na dāsye /",
  "GK20ksakunpu:546": "KSak_2.7:>14% (prakāśam)",
  "GK20ksakunpu:547": "bho vayasya te tāpasakanyakābhyarthanīyā dṛśyate /",
  "GK20ksakunpu:548": "_________________________",
  "GK20ksakunpu:549": "KSak_2.8:<1% rā -- sakhe na parihārye vastuni pauravāṇāṃ manaḥ pravartate /",
  "GK20ksakunpu:550": "* surayuvatisaṃbhavaṃ kila muner apatyaṃ tad ujjhitādhigatam /",
  "GK20ksakunpu:551": "* arkasyopari śithilaṃ cyutam iva navamālikākusumam // KSak_2.8 //",
  "GK20ksakunpu:552": "KSak_2.8:>1% vidu -- )vihasya)",
  "GK20ksakunpu:553": "yathā kasya api piṇḍakharjūrair udvejitasya tiṇḍyām (tintiṇyām)",
  "GK20ksakunpu:554": "abhilāṣo bhavet tathā strīratnaparibhogiṇaḥ bhavata iyam abhyarthanā /",
  "GK20ksakunpu:555": "KSak_2.8:>2% rā -- na tāvad enāṃ paśyāmi yenaivam avādīḥ /p.70",
  "GK20ksakunpu:556": "KSak_2.8:>3% vidu -- tat khalu ramaṇīyaṃ yad bhavato 'pi vismayam utpādayati /",
  "GK20ksakunpu:557": "_________________________",
  "GK20ksakunpu:558": "KSak_2.9:<1% rā -- vayasya kiṃ bahunā /",
  "GK20ksakunpu:559": "* citre niveśye parikalpitasattvayogā",
  "GK20ksakunpu:560": "* rūpoccayena manasā vidhinā kṛtā nu /",
  "GK20ksakunpu:561": "* strīratnasṛṣṭir aparā pratibhāti sā me",
  "GK20ksakunpu:562": "* dhātur vibhutvam anucintya vapuś ca tasyāḥ // KSak_2.9 //",
  "GK20ksakunpu:563": "KSak_2.9:>1% vidu -- yady evaṃ pratyādeśa idānīṃ rūpavatīnām /",
  "GK20ksakunpu:564": "_________________________",
  "GK20ksakunpu:565": "KSak_2.10:<1% rā -- idaṃ ca me manasi vartate /",
  "GK20ksakunpu:566": "* anāghrātaṃ puṣpaṃ kisalayam alūnaṃ kararuhair anāviddhaṃ ratnaṃ madhu navam anāsvāditarasam /",
  "GK20ksakunpu:567": "* akhaṇḍaṃ puṣyānāṃ phalam iva ca tadrūpam anaghaṃ na jāne bhoktāraṃ kam iha samupasthāsyati vidhiḥ // KSak_2.10 //",
  "GK20ksakunpu:568": "KSak_2.10:>1% vidu -- tena hi laghu paritrāyatām enāṃ bhavān /",
  "GK20ksakunpu:569": "mā kasya api tapasvina iṅgudītairacikkaṇaśīrṣasya haste patiṣyati /p.72",
  "GK20ksakunpu:570": "KSak_2.10:>2% rā -- paravatī khalu tatrabhavatī /",
  "GK20ksakunpu:571": "na ca saṃnihito 'tra gurujanaḥ /",
  "GK20ksakunpu:572": "KSak_2.10:>3% vidu -- atha bhavantam antareṇa kīdṛśas tasyā dṛṣṭirāgaḥ /",
  "GK20ksakunpu:573": "_________________________",
  "GK20ksakunpu:574": "KSak_2.11:<1% rājā -- nisargād evāpragalbhas tapasvikanyājanaḥ / tathāpi tu",
  "GK20ksakunpu:575": "* abhimukhe mayi saṃhṛtam īkṣitaṃ hasitam anyanimitakṛtodayam /",
  "GK20ksakunpu:576": "* vinayavāritavṛttir atas tayā na vivṛto madano na ca saṃvṛtaḥ // KSak_2.11 //",
  "GK20ksakunpu:577": "KSak_2.11:>1% vidu -- na khalu dṛṣṭamātrasya tavāṅkaṃ samārohati /",
  "GK20ksakunpu:578": "_________________________",
  "GK20ksakunpu:579": "KSak_2.12:<1% rājā -- mithaḥ prasthāne punaḥ śālīnatayā api kāmam āviṣkṛto bhāvas tatrabhavatyā / tathā hi /p.74",
  "GK20ksakunpu:580": "* darbhāṅkureṇa caraṇaḥ kṣata ity akhāṇḍe tanvī sthitā katicid eva padāni gatvā /",
  "GK20ksakunpu:581": "* āsīd vivṛttavadanā ca vimocayantī śākhāsu valkalam asaktam api drumāṇām // KSak_2.12 //",
  "GK20ksakunpu:582": "KSak_2.12:>1% vidu -- tena hi gṛhītapātheyo bhava /",
  "GK20ksakunpu:583": "kṛtaṃ tvayopavanaṃ tapovanam iti paśyāmi /",
  "GK20ksakunpu:584": "KSak_2.12:>2% rā -- sakhe tapasvibhiḥ kaiścit parijñāto 'smi /",
  "GK20ksakunpu:585": "cintaya tāvat kenāpadeśena punar āśramapadaṃ gacchāmaḥ /",
  "GK20ksakunpu:586": "KSak_2.12:>3% vidu -- ko 'paro 'padeśo yuṣmākaṃ rājñām /",
  "GK20ksakunpu:587": "nīvāraṣaṣṭhabhāgam asmākam upaharantv iti /",
  "GK20ksakunpu:588": "_________________________",
  "GK20ksakunpu:589": "KSak_2.13:<1% rā -- mūrkha anyam eva bhāgadheyam ete tapasvino nirvapanti yo ratnarāśīn api vihāyābhinandyate / paśya /",
  "GK20ksakunpu:590": "* yad uttiṣṭhati varṇebhyo nṛpāṇāṃ kṣayi tat phalam /",
  "GK20ksakunpu:591": "* tapaḥṣaḍbhāgam akṣayyaṃ dadaty āraṇyakā hi naḥ // KSak_2.13 //",
  "GK20ksakunpu:592": "KSak_2.13:>1% (nepathye)",
  "GK20ksakunpu:593": "KSak_2.13:>2% hanta siddhārthau svaḥ /",
  "GK20ksakunpu:594": "KSak_2.13:>3% rā -- (karṇaṃ dattvā)",
  "GK20ksakunpu:595": "aye dhīrapraśāntasvarais tapasvibhir bhavitavyam /",
  "GK20ksakunpu:596": "KSak_2.13:>4% (praviśya)p.76",
  "GK20ksakunpu:597": "KSak_2.13:>5% jayatu jayatu bhartā /",
  "GK20ksakunpu:598": "etau dvau ṛṣikumārau pratīhārabhūmim upasthitau /",
  "GK20ksakunpu:599": "KSak_2.13:>6% rājā -- tena hy avilambitaṃ praveśaya tau /",
  "GK20ksakunpu:600": "KSak_2.13:>7% dauvārika -- eṣa praveśayāmi /",
  "GK20ksakunpu:601": "(iti niṣkramya rṣikumārābhyāṃ saha praviśya)",
  "GK20ksakunpu:602": "KSak_2.13:>8% (ubhau rājānaṃ vilokayataḥ)",
  "GK20ksakunpu:603": "_________________________",
  "GK20ksakunpu:604": "KSak_2.14:<1% prathamaḥ -- aho dīptimato 'pi viśvasanīyatayāsya vapuṣaḥ /",
  "GK20ksakunpu:605": "athavā upapannam etad asminn ṛṣibhyo nātibhinne rājani / kutaḥ",
  "GK20ksakunpu:606": "* adhyākrāntā vasatir amunā apy āśrame sarvabhogye",
  "GK20ksakunpu:607": "* rakṣāyogād ayam api tapaḥ pratyahaṃ saṃcinoti /",
  "GK20ksakunpu:608": "* asyāpi dyāṃ spṛśati vaśinaś cāraṇadvandvagītaḥ",
  "GK20ksakunpu:609": "* puṇyaḥśabdo munir iti muhuhḥ kevalaṃ rājapūrvaḥ // KSak_2.14 //",
  "GK20ksakunpu:610": "KSak_2.14:>1% dvitīyaḥ -- gautama ayaṃ sa balabhit sakho duṣyantaḥ /",
  "GK20ksakunpu:611": "KSak_2.14:>2% prathama -- atha kim /",
  "GK20ksakunpu:612": "_________________________",
  "GK20ksakunpu:613": "KSak_2.15:<1% dvitīyahḥ -- tena hi",
  "GK20ksakunpu:614": "* naitac citraṃ yad ayam udadhiśyāmasīmāṃ dharitrīm ekaḥ kṛtsnāṃ nagaraparighaprāṃśubāhur bhunakti /p.78",
  "GK20ksakunpu:615": "* āśaṃsante samitiṣu surā baddhavairā hi daityair asyādhijye dhanuṣi vijayaṃ pauruhūte ca vajre // KSak_2.15 //",
  "GK20ksakunpu:616": "KSak_2.15:>1% ubhau -- (upagamya)",
  "GK20ksakunpu:617": "vijayasva rājan /",
  "GK20ksakunpu:618": "KSak_2.15:>2% rā -- (āsanād utthāya)",
  "GK20ksakunpu:619": "abhivādaye bhavantau /",
  "GK20ksakunpu:620": "KSak_2.15:>3% ubhau -- svasti bhavate /",
  "GK20ksakunpu:621": "(iti phalāny upaharataḥ)",
  "GK20ksakunpu:622": "KSak_2.15:>4% rā -- (sapraṇāmaṃ parigṛhya)",
  "GK20ksakunpu:623": "ājñāpayitum icchāmi /",
  "GK20ksakunpu:624": "KSak_2.15:>5% ubhau -- vidito bhavān āśramasadām ihasthaḥ /",
  "GK20ksakunpu:625": "tena bhavantaṃ prārthayante /",
  "GK20ksakunpu:626": "KSak_2.15:>6% rā -- kim ājñāpayanti /",
  "GK20ksakunpu:627": "KSak_2.15:>7% ubhau -- tatrabhavataḥ kaṇvasya maharṣer asāṃnidhyād rakṣāṃsi neṣṭivighnam utpādayanti /",
  "GK20ksakunpu:628": "tat katipayarātraṃ sārathidvitīyena bhavatā sanāthīkriyatām āśrama iti /",
  "GK20ksakunpu:629": "KSak_2.15:>8% rā -- anugṛhīto 'smi /",
  "GK20ksakunpu:630": "KSak_2.15:>9% vidu -- (apavārya)",
  "GK20ksakunpu:631": "eṣā idānīm anukūlā te 'bhyarthanā /",
  "GK20ksakunpu:632": "KSak_2.15:>10% rā -- (smitaṃ kṛtvā)",
  "GK20ksakunpu:633": "raivataka madvacanād ucyatāṃ sārathiḥ /",
  "GK20ksakunpu:634": "sabāṇāsanaṃ ratham upasthāpaya iti /",
  "GK20ksakunpu:635": "KSak_2.15:>11% dau -- yad deva ājñāpayati /",
  "GK20ksakunpu:636": "(iti niṣkrāntaḥ)",
  "GK20ksakunpu:637": "_________________________",
  "GK20ksakunpu:638": "KSak_2.16:<1% ubhau -- (saharṣam)",
  "GK20ksakunpu:639": "* anukāriṇi pūrveṣāṃ yuktarūpam idaṃ tvayi /",
  "GK20ksakunpu:640": "* āpannābhayasatreṣu dīkṣitāḥ khalu pauravāḥ // KSak_2.16 //p.80",
  "GK20ksakunpu:641": "KSak_2.16:>1% rā -- (sapraṇāmam)",
  "GK20ksakunpu:642": "gacchatāṃ puro bhavantau /",
  "GK20ksakunpu:643": "aham apy anupadam āgata eva /",
  "GK20ksakunpu:644": "KSak_2.16:>2% ubhau -- vijayasva (iti niṣkrāntau)",
  "GK20ksakunpu:645": "KSak_2.16:>3% rā -- mādhavya apy asti śakuntalādarśane kutūhalam /",
  "GK20ksakunpu:646": "KSak_2.16:>4% vidu -- prathamaṃ saparivāham āsīt /",
  "GK20ksakunpu:647": "idānīṃ rākṣasavṛttāntena bindur api nāvaśeṣitaḥ /",
  "GK20ksakunpu:648": "KSak_2.16:>5% rā -- mā bhaiṣīḥ /",
  "GK20ksakunpu:649": "nanu matsamīpe vartiṣyase /",
  "GK20ksakunpu:650": "KSak_2.16:>6% vidu -- eṣa rākṣasād rakṣito 'smi /",
  "GK20ksakunpu:651": "KSak_2.16:>7% (praviśya)",
  "GK20ksakunpu:652": "KSak_2.16:>8% dau -- sajjo ratho bhartur vijayaprasthānam apekṣate /",
  "GK20ksakunpu:653": "eṣa punar nagarād devīnāṃ jñaptiharaḥ karabhaka āgataḥ",
  "GK20ksakunpu:654": "KSak_2.16:>9% rā -- (sādaram)",
  "GK20ksakunpu:655": "im ambābhiḥ preṣitaḥ /",
  "GK20ksakunpu:656": "KSak_2.16:>10% dau -- atha kim /",
  "GK20ksakunpu:657": "KSak_2.16:>11% rā -- nanu praveśyatām /",
  "GK20ksakunpu:658": "KSak_2.16:>12% dau -- tathā /",
  "GK20ksakunpu:659": "(iti niṣkramya karabhakeṇa saha praviśya)",
  "GK20ksakunpu:660": "eṣa bhartā / upasarpa /",
  "GK20ksakunpu:661": "KSak_2.16:>13% karabhaka -- jayatu jayatu bhartā /",
  "GK20ksakunpu:662": "devy ājñāpayati /",
  "GK20ksakunpu:663": "āgāmini caturthadivase pravṛttapāraṇo me upavāso bhaviṣyati /",
  "GK20ksakunpu:664": "tatra dīrghāyuṣāvaśyaṃ saṃbhāvanīyeti /",
  "GK20ksakunpu:665": "KSak_2.16:>14% rā -- itas tapasvikāryam /",
  "GK20ksakunpu:666": "ito gurujanājñā /",
  "GK20ksakunpu:667": "dvayam apy anatikramaṇīyam /",
  "GK20ksakunpu:668": "kim atra pratividheyam /p.82",
  "GK20ksakunpu:669": "KSak_2.16:>15% vidu -- triśaṅkur ivāntarā tiṣṭha /",
  "GK20ksakunpu:670": "_________________________",
  "GK20ksakunpu:671": "KSak_2.17:<1% rā -- satyam ākulībhūto 'smi /",
  "GK20ksakunpu:672": "* kṛtyayor bhinnadeśatvād dvaidhībhavati me manaḥ /",
  "GK20ksakunpu:673": "* puraḥ patihataṃ śaile srotaḥ srotovaho yathā // KSak_2.17 //",
  "GK20ksakunpu:674": "KSak_2.17:>1% (vicintya)",
  "GK20ksakunpu:675": "sakhe tvam ambayā putra iti pratigṛhītaḥ /",
  "GK20ksakunpu:676": "ato bhavān itaḥ pratinivṛtya tapasvikāryavyagramānasaṃ mām āvedya tatrabhavatīnāṃ putrakṛtyam anuṣṭhātum arhati /",
  "GK20ksakunpu:677": "KSak_2.17:>2% vidu -- na khalu māṃ rakṣobhīrukaṃ gaṇayasi /",
  "GK20ksakunpu:678": "KSak_2.17:>3% rā -- (sasmitam)",
  "GK20ksakunpu:679": "katham etad bhavati saṃbhāvyate /",
  "GK20ksakunpu:680": "KSak_2.17:>4% vidu -- yathā rājānujena gantavyaṃ tathā gacchāmi /",
  "GK20ksakunpu:681": "KSak_2.17:>5% rā -- nanu tapovanoparodhaḥ pariharaṇīya iti sarvān ānuyātrikāṃs tvayaiva saha prasthāpayāmi /",
  "GK20ksakunpu:682": "KSak_2.17:>6% vidu -- (sagarvam)",
  "GK20ksakunpu:683": "tena hi yuvarājo 'smīdānīṃ saṃvṛttaḥ /",
  "GK20ksakunpu:684": "KSak_2.17:>7% rā -- (svagatam)",
  "GK20ksakunpu:685": "capalo 'yaṃ baṭuḥ /",
  "GK20ksakunpu:686": "kadācid asmatprārthanām antaḥpurebhyaḥ kathayet /",
  "GK20ksakunpu:687": "bhavatu /",
  "GK20ksakunpu:688": "enam evaṃ vakṣye /",
  "GK20ksakunpu:689": "(vidūṣakaṃ haste gṛhītvā /",
  "GK20ksakunpu:690": "prakāśam) vayasya ṛṣigauravād āśramaṃ gacchāmi /",
  "GK20ksakunpu:691": "na khalu satyam eva tāpasakanyakāyāṃ mamābhilāṣaḥ / paśya /",
  "GK20ksakunpu:692": "_________________________",
  "GK20ksakunpu:693": "* kva vayaṃ kva parokṣamanmatho mṛgaśāvaiḥ samam edhito janaḥ /",
  "GK20ksakunpu:694": "* parihāsavijalpitaṃ sakhe paramārthena na gṛhyatāṃ vacaḥ // KSak_2.18 //",
  "GK20ksakunpu:695": "KSak_2.18:>1% vidu -- atha kim /",
  "GK20ksakunpu:696": "KSak_2.18:>2% (iti niṣkrāntāḥ sarve)",
  "GK20ksakunpu:697": "iti dvitīyo 'ṅkaḥ /",
  "GK20ksakunpu:698": "**************************************************************************",
  "GK20ksakunpu:699": "tṛtīyo 'ṅkaḥ",
  "GK20ksakunpu:700": "KSak_3.1:<1% (tataḥ praviśati kuśān ādāya yajamānaśiṣyaḥ)",
  "GK20ksakunpu:701": "_________________________",
  "GK20ksakunpu:702": "KSak_3.1:<1% śiṣya -- aho mahānubhāvaḥ pārthivo duṣyantaḥ /",
  "GK20ksakunpu:703": "yat praviṣṭamātra evāśramaṃ tatrabhavati nirupadravāṇi naḥ karmāṇi saṃvṛttāni /",
  "GK20ksakunpu:704": "* kā kathā bāṇasaṃdhāne jyāśabdenaiva dūrataḥ /",
  "GK20ksakunpu:705": "* huṃkāreṇeva dhanuṣaḥ sa hi vighnān apohati // KSak_3.1 //",
  "GK20ksakunpu:706": "KSak_3.1:>1% yāvad imān vedisaṃstaraṇārthaṃ darbhān ṛtvigbhya upaharāmi /",
  "GK20ksakunpu:707": "(parikramyāvalokya ca /",
  "GK20ksakunpu:708": "ākāśe) priyaṃvade kasya idam uśīrānulepanaṃ mṛṇālavanti ca nalinīpatrāṇi nīyante /",
  "GK20ksakunpu:709": "(śrutim abhinīya)",
  "GK20ksakunpu:710": "kiṃ bravīṣi /",
  "GK20ksakunpu:711": "ātapalaṅghanād balavad asvasthā śakuntalā tasyāḥ śarīranirvāpaṇāyeti /",
  "GK20ksakunpu:712": "KSak_3.1:>2% tarhi yatnād upacaryatām /",
  "GK20ksakunpu:713": "sā khalu bhagavataḥ kaṇvasya kulapater ucchvasitam /",
  "GK20ksakunpu:714": "aham api tāvad vaitānikaṃ śānty udakam asyai gautamīhaste visarjayiṣyāmi /",
  "GK20ksakunpu:715": "KSak_3.1:>3% (iti niṣkrāntaḥ)",
  "GK20ksakunpu:716": "KSak_3.1:>4% viṣkambhakaḥ /",
  "GK20ksakunpu:717": "KSak_3.1:>5% (tataḥ praviśati kāmayamānāvastho rājā)",
  "GK20ksakunpu:718": "KSak_3.1:>6% rājā -- (sacintaṃ niḥśvasya) p.84",
  "GK20ksakunpu:719": "_________________________",
  "GK20ksakunpu:720": "* jāne tapaso vīryaṃ sā bālā paravatīti me viditam /",
  "GK20ksakunpu:721": "* alam asmi tato hṛdayaṃ tathāpi nedaṃ nivartayitum // KSak_3.2 //",
  "GK20ksakunpu:722": "KSak_3.2:>1% (madanabādhāṃ nirūpya)",
  "GK20ksakunpu:723": "bhagavan kusumāyudha tvayā candramasā ca viśvasanīyābhyām atisaṃdhīyate kāmijanasārthaḥ / kutaḥ /",
  "GK20ksakunpu:724": "_________________________",
  "GK20ksakunpu:725": "* tava kusumaśaratvaṃ śītaraśmitvam indor",
  "GK20ksakunpu:726": "* dvayam idam ayathārthaṃ dṛśyate madvidheṣu /",
  "GK20ksakunpu:727": "* visṛjati himagarbhair agnim indur mayūkhais",
  "GK20ksakunpu:728": "* tvam api kusumabāṇān vajrasārīkaroṣi // KSak_3.3 //",
  "GK20ksakunpu:729": "KSak_3.3:>1% athavā /",
  "GK20ksakunpu:730": "* adya api nūnaṃ harakopavahninas tvayi jvalaty aurva ivāmburāśau /",
  "GK20ksakunpu:731": "* tvam anyathā manmatha madvidhānāṃ bhasmāvaśeṣaḥ katham ittham uṣṇaḥ // KSak_3.3a // p.88",
  "GK20ksakunpu:732": "_________________________",
  "GK20ksakunpu:733": "* aniśam api makaraketur manaor rujam āvahann abhimato me /",
  "GK20ksakunpu:734": "* yadi madirāyatanayanāṃ tām adhikṛtya praharatīti // KSak_3.4 //",
  "GK20ksakunpu:735": "KSak_3.4:>1% (sakhedaṃ parikramya)",
  "GK20ksakunpu:736": "kva nu khalu saṃsthite karmaṇi sadasyair anujñātaḥ khinnam ātmānaṃ vinodayāmi /",
  "GK20ksakunpu:737": "KSak_3.4:>2% (niḥśvasya)",
  "GK20ksakunpu:738": "kiṃ nu khalu me priyādarśanād ṛte śaraṇam anyat /",
  "GK20ksakunpu:739": "KSak_3.4:>3% yāvad enām anviṣyāmi /",
  "GK20ksakunpu:740": "(sūryam avalokya)",
  "GK20ksakunpu:741": "imām ugrātapavelāṃ prāyeṇa latāvalayavatsu mālinītīreṣu sasakhījanā śakuntalā gamayati /",
  "GK20ksakunpu:742": "KSak_3.4:>4% tatraiva tāvad gacchāmi /",
  "GK20ksakunpu:743": "(parikramya saṃsparśaṃ rūpayitvā)",
  "GK20ksakunpu:744": "aho pravātasubhago 'yam uddeśaḥ /",
  "GK20ksakunpu:745": "_________________________",
  "GK20ksakunpu:746": "* śakyam aravindasurabhiḥ kaṇavāhī mālinītaraṅgāṇām /",
  "GK20ksakunpu:747": "* aṅgair anaṅgataptair aviralam āliṅgituṃ pavanaḥ // KSak_3.5 //",
  "GK20ksakunpu:748": "KSak_3.5:>5% (parikramyāvalokya ca)",
  "GK20ksakunpu:749": "asmin vetasaparikṣipte latāmaṇḍape saṃnihitayā śakuntalayā bhavitavyam / tathā hi /",
  "GK20ksakunpu:750": "_________________________",
  "GK20ksakunpu:751": "* abnyunnatā purastād avagāḍhā jaghanagauravāt paścāt /",
  "GK20ksakunpu:752": "* dvāre 'sya pāṇḍusikate padapaṅktir dṛśyate 'bhinavā // KSak_3.6 //",
  "GK20ksakunpu:753": "KSak_3.6:>1% yāvad viṭapāntareṇāvalokayāmi /",
  "GK20ksakunpu:754": "(parikramya tathā kṛtvā /",
  "GK20ksakunpu:755": "saharṣam) aye labdhaṃ netranirvāṇam /",
  "GK20ksakunpu:756": "KSak_3.6:>2% eṣā me manorathapriyatamā sakusumāstaraṇaṃ śilāpaṭṭam adhiśayānā sakhībhyām anvāsyate /",
  "GK20ksakunpu:757": "bhavatu /",
  "GK20ksakunpu:758": "śroṣyāmy āsāṃ viśrambhakathitāni /",
  "GK20ksakunpu:759": "(iti vilokayan sthitaḥ)",
  "GK20ksakunpu:760": "KSak_3.6:>3% (tataḥ praviśati yathoktavyāpārā saha sakhībhyāṃ śakuntalā) p.90",
  "GK20ksakunpu:761": "KSak_3.6:>4% sakhyau -- (upavījya /",
  "GK20ksakunpu:762": "sasneham) halā śakuntare api sukhayati nalinīpatravātaḥ /",
  "GK20ksakunpu:763": "KSak_3.6:>5% śaku -- kiṃ vījayato māṃ sakhyau /",
  "GK20ksakunpu:764": "KSak_3.6:>6% (sakhyau viṣādaṃ nāṭayitvā parasparam avalokayataḥ)",
  "GK20ksakunpu:765": "_________________________",
  "GK20ksakunpu:766": "KSak_3.7:<1% rājā -- balavadasvasthaśarīrā śakuntalā dṛśyate /",
  "GK20ksakunpu:767": "KSak_3.7:<2% (savitarkam)",
  "GK20ksakunpu:768": "tat kim ayam ātapadoṣaḥ syād uta yathā me manasi vartate /",
  "GK20ksakunpu:769": "(sābhilāṣaṃ nirvarṇya)",
  "GK20ksakunpu:770": "atha vā kṛtaṃ saṃdehena /",
  "GK20ksakunpu:771": "* stananyastośīraṃ praśithilamṛṇālaikavalayam",
  "GK20ksakunpu:772": "* priyāyāḥ sābādhaṃ kim api kamanīyaṃ vapur idam /",
  "GK20ksakunpu:773": "* samas tāpaḥ kāmaṃ manasijanidāghaprasarayor",
  "GK20ksakunpu:774": "* na tu grīṣmasyaivaṃ subhagam aparādhaṃ yuvatiṣu // KSak_3.7 // p.92",
  "GK20ksakunpu:775": "KSak_3.7:>7% priyaṃvadā -- (janāntikam)",
  "GK20ksakunpu:776": "anasūye tasya rājarṣeḥ prathamadarśanārabhya paryutsukeva śakuntalā /",
  "GK20ksakunpu:777": "kiṃ nu khalv asyās tannimitto 'yam ātaṅko bhavet /",
  "GK20ksakunpu:778": "KSak_3.7:>8% ana -- sakhi mama apīdṛśy āśaṅkā hṛdayasya /",
  "GK20ksakunpu:779": "bhavatu /",
  "GK20ksakunpu:780": "pravakṣyāmi tāvad enām (prakāśam) /",
  "GK20ksakunpu:781": "sakhi praṣṭavyāsi kim api /",
  "GK20ksakunpu:782": "balavān khalu te saṃtāpaḥ /",
  "GK20ksakunpu:783": "KSak_3.7:>9% śaku -- (pūrvārdhena śayanād utthāya)",
  "GK20ksakunpu:784": "halā kiṃ vaktukāmāsi /",
  "GK20ksakunpu:785": "KSak_3.7:>10% ana -- halā śakuntale anabhyantare khalv āvāṃ madanagatasya vṛttāntasya /",
  "GK20ksakunpu:786": "kiṃ tu yādṛśītihāsabandheṣu kāmayamānānām avasthā śrūyate tādṛśīṃ tava paśyāmi /",
  "GK20ksakunpu:787": "KSak_3.7:>11% kathaya kiṃ nimittaṃ saṃtāpaḥ /",
  "GK20ksakunpu:788": "vikāraṃ khalu paramārthato 'jñātvānārambhapratīkārasya /",
  "GK20ksakunpu:789": "KSak_3.7:>12% rājā -- anasūyām apy anugato madīyas tarkaḥ /",
  "GK20ksakunpu:790": "na hi svāmiprāyeṇa me darśanam /",
  "GK20ksakunpu:791": "KSak_3.7:>13% śaku -- (ātmagatam)",
  "GK20ksakunpu:792": "balavān khalu me 'bhiniveśaḥ /",
  "GK20ksakunpu:793": "idānīm api sahasaitayor na śaknomi nivedayitum /p.94",
  "GK20ksakunpu:794": "KSak_3.7:>14% priyaṃvadā -- sakhi śakuntale suṣṭhu eṣā bhaṇati /",
  "GK20ksakunpu:795": "kim ātmana ātaṅkam upekṣase /",
  "GK20ksakunpu:796": "anudivasaṃ khalu parihīyase 'ṅgaiḥ /",
  "GK20ksakunpu:797": "kevalaṃ lāvaṇyamayī chāyā tvāṃ na muñcati /",
  "GK20ksakunpu:798": "_________________________",
  "GK20ksakunpu:799": "KSak_3.8:<1% rājā -- avitatham āha priyaṃvadā / tathā hi",
  "GK20ksakunpu:800": "* kṣāmakṣāmakapolam ānanam uraḥ kāṭhinyam uktastanam",
  "GK20ksakunpu:801": "* madhyaḥ klāntataraḥ prakāmavinatāv aṃsau chaviḥ pāṇḍurā /",
  "GK20ksakunpu:802": "* śocyā ca priyadarśanā ca madanakliṣṭeyam ālakṣyate",
  "GK20ksakunpu:803": "* patrāṇām iva śoṣaṇena marutā spṛṣṭā latā mādhavī // KSak_3.8 //",
  "GK20ksakunpu:804": "KSak_3.8:>1% śaku -- sakhi kasya vānyasya kathayiṣyāmi /",
  "GK20ksakunpu:805": "kiṃtv āyāsayitrīdānīṃ vāṃ bhaviṣyāmi /",
  "GK20ksakunpu:806": "KSak_3.8:>2% ubhe -- ata eva khalu nirbandha /",
  "GK20ksakunpu:807": "snigdhajanasaṃvibhaktaṃ hi duḥkhaṃ sahyavedanaṃ bhavati / p.96",
  "GK20ksakunpu:808": "_________________________",
  "GK20ksakunpu:809": "KSak_3.9:<1% rājā --",
  "GK20ksakunpu:810": "* pṛṣṭā janena samaduḥkhasukhena bālā",
  "GK20ksakunpu:811": "* neyaṃ na vakṣyati manogatam ādhihetum /",
  "GK20ksakunpu:812": "* dṛṣṭo vivṛtya bahuśo 'py anayā satṛṣṇam",
  "GK20ksakunpu:813": "* atrāntare śravaṇakātaratāṃ gato 'smi // KSak_3.9 //",
  "GK20ksakunpu:814": "KSak_3.9:>3% śaku -- sakhi yataḥprabhṛti mama darśanapatham āgataḥ sa tapovanarakṣitā rājarṣiḥ (ity arthokte lajāṃ nāṭayati)",
  "GK20ksakunpu:815": "KSak_3.9:>4% ubhe -- kathayatu priyasakhī /",
  "GK20ksakunpu:816": "KSak_3.9:>5% śaku -- tata ārabhya tadgatenābhilāṣeṇa etad avasthāsmi saṃvṛttā /",
  "GK20ksakunpu:817": "_________________________",
  "GK20ksakunpu:818": "KSak_3.10:<1% rājā -- (saharṣam)",
  "GK20ksakunpu:819": "śrutaṃ śrotavyam /",
  "GK20ksakunpu:820": "* smara eva tāpahetur nirvāpayitā sa eva me jātaḥ /",
  "GK20ksakunpu:821": "* divasa ivābhraśyāmas tapātyaye jīvalokasya // KSak_3.10 //p.98",
  "GK20ksakunpu:822": "KSak_3.10:>1% śaku -- tad yadi vām anumataṃ tathā vartethāṃ yathā tasya rājarṣer anukampanīyā bhavāmi /",
  "GK20ksakunpu:823": "anyathāvaśyaṃ siñcata me tilodakam /",
  "GK20ksakunpu:824": "KSak_3.10:>2% rājā -- saṃśayachedi vacanam /",
  "GK20ksakunpu:825": "KSak_3.10:>3% priyaṃvadā -- (janāntikam)",
  "GK20ksakunpu:826": "anasūye dūragatamanmathākṣameyaṃ kālaharaṇasya /",
  "GK20ksakunpu:827": "KSak_3.10:>4% yasmin baddhabhāvaiṣā sa lalāmabhūtaḥ pauravāṇām /",
  "GK20ksakunpu:828": "tad yuktam asyā abhilāṣo 'bhinanditum /",
  "GK20ksakunpu:829": "KSak_3.10:>5% ana -- tathā yathā bhaṇasi /",
  "GK20ksakunpu:830": "KSak_3.10:>6% pri -- (prakāśam)",
  "GK20ksakunpu:831": "sakhi diṣṭyānurūpas te 'bhiniveśaḥ /",
  "GK20ksakunpu:832": "sāgaram ujjhitvā kutra vā mahānady avatarati /",
  "GK20ksakunpu:833": "ka idānīṃ sahakāram antareṇātimuktalatāṃ pallavitāṃ sahate /",
  "GK20ksakunpu:834": "KSak_3.10:>7% rājā -- kim atra citraṃ yadi viśākhe śaśāṅkalekhām anuvartete /",
  "GK20ksakunpu:835": "KSak_3.10:>8% ana -- kaḥ punar upāyo bhaved yenāvilambitaṃ nibhṛtaṃ ca sakhyā manorathaṃ saṃpādayāvaḥ /",
  "GK20ksakunpu:836": "KSak_3.10:>9% pri -- nibhṛtam iti cintanīyaṃ bhavet /",
  "GK20ksakunpu:837": "śīghram iti sukaram /",
  "GK20ksakunpu:838": "KSak_3.10:>10% ana -- katham iva /p.100/",
  "GK20ksakunpu:839": "KSak_3.10:>11% pri -- nanu sa rājarṣir asyāṃ snigdhadṛṣṭyā sūcitābhilāṣa etān divasān prajāgarakṛśo lakṣyate /",
  "GK20ksakunpu:840": "_________________________",
  "GK20ksakunpu:841": "KSak_3.11:<1% rājā -- satyam itthaṃ bhūta evāsmi / tathā hi",
  "GK20ksakunpu:842": "* idam aśiśirair antastāpād vivarṇam aṇīkṛtam",
  "GK20ksakunpu:843": "* niśi niśi bhujanyastāpāṅgaprasāribhir aśrubhiḥ /",
  "GK20ksakunpu:844": "* alabhilulitajyāghātāṅkaṃ muhur maṇibandhanāt",
  "GK20ksakunpu:845": "* kanakavalayaṃ srastaṃ srastaṃ mayā pratisāryate // KSak_3.11 //",
  "GK20ksakunpu:846": "KSak_3.11:>12% pri -- (vicintya)",
  "GK20ksakunpu:847": "halā madanalekho 'sya kriyatāṃ taṃ sumanogopitaṃ kṛtvā devaprasādasyāpadeśena tasya hastaṃ prāpayiṣyāmi /",
  "GK20ksakunpu:848": "KSak_3.11:>13% ana -- rocate me sukumāraḥ prayogaḥ kiṃ vā śakuntalā bhaṇati /",
  "GK20ksakunpu:849": "KSak_3.11:>14% śaku -- kiṃ niyogo vāṃ vikalpyate /",
  "GK20ksakunpu:850": "KSak_3.11:>15% pri -- tena hy ātmana upanyāsapūrvaṃ cintaya tāvat kim api lalitapadabandhanam /",
  "GK20ksakunpu:851": "KSak_3.11:>16% śaku -- halā cintayāmy aham /",
  "GK20ksakunpu:852": "avadhīraṇābhīrukaṃ punar vepate me hṛdayam / p.102",
  "GK20ksakunpu:853": "_________________________",
  "GK20ksakunpu:854": "KSak_3.12:<1% rājā -- (saharṣam)",
  "GK20ksakunpu:855": "* ayaṃ sa te tiṣṭhati saṃgamotsuko",
  "GK20ksakunpu:856": "* viśaṅkase bhīru yato 'vadhīraṇām /",
  "GK20ksakunpu:857": "* labheta vā prārthayitā na vā śriyam",
  "GK20ksakunpu:858": "* śriyā durāpaḥ katham īpsito bhavet // KSak_3.12 //",
  "GK20ksakunpu:859": "KSak_3.12:>1% sakhyau -- ayi ātmaguṇāvamānini ka idānīṃ śarīranirvāpayitrī śāradīṃ jyotsnāṃ paṭāntena vārayati /",
  "GK20ksakunpu:860": "KSak_3.12:>2% śaku -- (sasmitam)",
  "GK20ksakunpu:861": "niyojitedānīm asmi /",
  "GK20ksakunpu:862": "(ity upaviṣṭāṃ cintayati)",
  "GK20ksakunpu:863": "_________________________",
  "GK20ksakunpu:864": "KSak_3.13:<1% rājā -- sthāne khalu vismṛta+nimeṣeṇa cakṣuṣā priyām avalokayāmi / yataḥ --",
  "GK20ksakunpu:865": "* unnamitaikabhrūlatam ānanam asyāḥ padāni racayantyāḥ /",
  "GK20ksakunpu:866": "* kaṇṭakitena prathayati may anurāgaṃ kapolena // KSak_3.13 //",
  "GK20ksakunpu:867": "KSak_3.13:>3% śaku -- halā cintitaṃ mayā gītavastu /",
  "GK20ksakunpu:868": "asaṃnihitāni punar lekhanasādhanāni /",
  "GK20ksakunpu:869": "KSak_3.13:>4% pri -- etasmiñ śukodarasukumāre nalinīpatre nakhair nikṣiptavarṇaṃ kuru /p.104",
  "GK20ksakunpu:870": "KSak_3.13:>5% śaku -- (yathoktaṃ rūpayitvā)",
  "GK20ksakunpu:871": "halā śṛṇutam idānīṃ saṃgatārthaṃ na veti /",
  "GK20ksakunpu:872": "KSak_3.13:>6% ubhe -- avahite svaḥ /",
  "GK20ksakunpu:873": "_________________________",
  "GK20ksakunpu:874": "KSak_3.14:<1% śaku -- (vācayati)",
  "GK20ksakunpu:875": "* tava na jāne hṛdayaṃ mama punaḥ kāmo divā api rātrāv api /",
  "GK20ksakunpu:876": "* nirghṛṇa tapati balīyas tvayi vṛttamanorathāyā aṅgāni // KSak_3.14 //",
  "GK20ksakunpu:877": "_________________________",
  "GK20ksakunpu:878": "KSak_3.15:<1% rājā -- (sahasopasṛtya)",
  "GK20ksakunpu:879": "* tapati tanugātri madanas tvām aniśaṃ māṃ punar dahaty eva /",
  "GK20ksakunpu:880": "* glapayati yathā śaśāṅkaṃ na tathā hi kumudvatīṃ divasaḥ // KSak_3.15 //",
  "GK20ksakunpu:881": "KSak_3.15:>1% sakhyau -- (vilokya saharṣam utthāya)",
  "GK20ksakunpu:882": "svāgatam avilambino manorathasya /",
  "GK20ksakunpu:883": "KSak_3.15:>2% (śakuntalābhyutthātum icchati)",
  "GK20ksakunpu:884": "_________________________",
  "GK20ksakunpu:885": "KSak_3.16:<1% rājā -- alam alam āyāsena / p.106",
  "GK20ksakunpu:886": "* saṃdaṣṭasukumaśayanāny āśuktāntabisabhaṅgasurabhīṇi /",
  "GK20ksakunpu:887": "* guruparitāpāni na te gātrāṇy upacāram arhanti // KSak_3.16 //",
  "GK20ksakunpu:888": "KSak_3.16:>1% ana -- itaḥ śilātalaikadeśam alaṃkarotu vayasyaḥ /",
  "GK20ksakunpu:889": "KSak_3.16:>2% (rājopaviśati /",
  "GK20ksakunpu:890": "śakuntalā salajjā tiṣṭhati)",
  "GK20ksakunpu:891": "KSak_3.16:>3% pri -- dvayor api yuvayor anyonyānurāgaḥ pratyakṣaḥ /",
  "GK20ksakunpu:892": "sakhīsnehaḥ punar māṃ punar uktavādinīṃ karoti /",
  "GK20ksakunpu:893": "KSak_3.16:>4% rājā -- bhadre naitat parhāryam /",
  "GK20ksakunpu:894": "vivakṣitaṃ hy anuktam anutāpaṃ janayati /",
  "GK20ksakunpu:895": "KSak_3.16:>5% pri -- āpannasya viṣayanivāsino janasyārtihareṇa rājñā bhavitavyam ity eṣa vo dharmaḥ /",
  "GK20ksakunpu:896": "KSak_3.16:>6% rājā -- nāsmāt param /",
  "GK20ksakunpu:897": "KSak_3.16:>7% pri -- tena hīyam āvayoḥ priyasakhī tvām uddiśya idam avasthāntaraṃ bhagavatā madanenāropitā /",
  "GK20ksakunpu:898": "tad arhasy abhyupapattyā jīvitam asyā avalambitum /",
  "GK20ksakunpu:899": "KSak_3.16:>8% rājā -- bhadre sādhāraṇo 'yaṃ praṇayaḥ /",
  "GK20ksakunpu:900": "sarvathānugṛhīto 'smi /",
  "GK20ksakunpu:901": "KSak_3.16:>9% śakuntalā -- (priyaṃvadām avalokya)",
  "GK20ksakunpu:902": "halā kim antaḥpuravirahaparyutsukasya rājarṣer uparodhena /",
  "GK20ksakunpu:903": "_________________________",
  "GK20ksakunpu:904": "KSak_3.17:<1% rājā -- sundari (p.108)",
  "GK20ksakunpu:905": "* idam ananyaparāyaṇam anyathā hṛdayasaṃnihite hṛdayaṃ mama /",
  "GK20ksakunpu:906": "* yadi samarthayase madirekṣaṇe madanabāṇahato 'smi hataḥ punaḥ // KSak_3.17 //",
  "GK20ksakunpu:907": "KSak_3.17:>1% ana -- vayasya bahuvallabhā rājānaḥ śrūyante /",
  "GK20ksakunpu:908": "yathā nau priyasakhī bandhujanaśocanīyā na bhavati tathā nirvāhaya /",
  "GK20ksakunpu:909": "_________________________",
  "GK20ksakunpu:910": "KSak_3.18:<1% rājā -- bhadre kiṃ bahunā",
  "GK20ksakunpu:911": "* parigrahabahutve 'pi dve pratiṣṭhe kulasya me /",
  "GK20ksakunpu:912": "* samudrarasanā corvī sakhī ca yuvayor iyam // KSak_3.18 //",
  "GK20ksakunpu:913": "KSak_3.18:>1% ubhe -- nirvṛte svaḥ /",
  "GK20ksakunpu:914": "KSak_3.18:>2% pri -- (sadṛṣṭikṣepam)",
  "GK20ksakunpu:915": "anasūye eṣa itodattadṛṣṭir utsuko mṛgapotako mātaram anviṣyati /",
  "GK20ksakunpu:916": "ehi /",
  "GK20ksakunpu:917": "saṃyojayāva enam /",
  "GK20ksakunpu:918": "(ity ubhe prasthite)",
  "GK20ksakunpu:919": "KSak_3.18:>3% śaku -- halā aśaraṇāsmi /",
  "GK20ksakunpu:920": "anyatarā yuvayor āgacchatu /",
  "GK20ksakunpu:921": "KSak_3.18:>4% ubhe -- pṛthivyāḥ yaḥ śaraṇaṃ sa tava samīpe vartate /",
  "GK20ksakunpu:922": "(iti niṣkrānte)",
  "GK20ksakunpu:923": "KSak_3.18:>5% śaku -- kathaṃ gate eva /",
  "GK20ksakunpu:924": "_________________________",
  "GK20ksakunpu:925": "KSak_3.19:<1% rājā -- alam āvegena /",
  "GK20ksakunpu:926": "nanv ayam ārādhayitā janas tava samīpe vartate /",
  "GK20ksakunpu:927": "* kiṃ śītalaiḥ klamavinodibhir ārdravātān",
  "GK20ksakunpu:928": "* sañcārayāmi nalinīdalatālavṛntaiḥ /",
  "GK20ksakunpu:929": "* aṅke nidhāya karabhoru yathāsukhaṃ te",
  "GK20ksakunpu:930": "* saṃvāhayāmi caraṇāv uta padmatāṃrau // KSak_3.19 //",
  "GK20ksakunpu:931": "KSak_3.19:>1% śaku -- na mānanīyeṣv ātmānam aparādhayiṣye /",
  "GK20ksakunpu:932": "(ity utthāya gantum icchati)",
  "GK20ksakunpu:933": "_________________________",
  "GK20ksakunpu:934": "KSak_3.20:<1% rājā -- sundari anirvāṇo divasaḥ iyaṃ ca te śarīrāvasthā /",
  "GK20ksakunpu:935": "* utsṛjya kusumaśayanaṃ nalinīdalakalpitastanāvaraṇam /",
  "GK20ksakunpu:936": "* katham ātape gamiṣyasi paribādhāpelavair aṅgaiḥ // KSak_3.20 //",
  "GK20ksakunpu:937": "KSak_3.20:>1% (iti balād enāṃ nivartayati)",
  "GK20ksakunpu:938": "KSak_3.20:>2% śaku -- paurava rakṣa vinayam /",
  "GK20ksakunpu:939": "madanasaṃtaptā api na khalv ātmanaḥ prabhavāmi /",
  "GK20ksakunpu:940": "_________________________",
  "GK20ksakunpu:941": "KSak_3.21:<1% rājā -- bhīru alaṃ gurujanabhayena /",
  "GK20ksakunpu:942": "dṛṣṭvā te viditadharmā tatrabhavān nātra doṣaṃ grahīṣyati kulapatiḥ / paśya /p.112",
  "GK20ksakunpu:943": "* gāndharveṇa vivāhena bahvyo rājarṣikanyakāḥ /",
  "GK20ksakunpu:944": "* śrūyante pariṇītās tāḥ pitṛbhiś cābhinanditāḥ // KSak_3.21 //",
  "GK20ksakunpu:945": "KSak_3.21:>1% śaku -- muñca tāvan mām /",
  "GK20ksakunpu:946": "bhūyo 'pi sakhījanam anumānayiṣye /",
  "GK20ksakunpu:947": "KSak_3.21:>2% rājā -- bhavatu / mokṣyāmi /",
  "GK20ksakunpu:948": "KSak_3.21:>3% śaku -- kadā /",
  "GK20ksakunpu:949": "_________________________",
  "GK20ksakunpu:950": "KSak_3.22:<1* rājā --",
  "GK20ksakunpu:951": "* aparikṣatakomalasya yāvat kusumasyeva navasya ṣaṭpadena /",
  "GK20ksakunpu:952": "* adharasya pipāsatā mayā te sadayaṃ sundari gṛhyate raso 'sya // KSak_3.22 //",
  "GK20ksakunpu:953": "KSak_3.22:>1% (iti mukham asyāḥ samunnamayitum icchati /",
  "GK20ksakunpu:954": "śakuntalā pariharati nāṭyena)",
  "GK20ksakunpu:955": "KSak_3.22:>2% (nepathye)",
  "GK20ksakunpu:956": "KSak_3.22:>3% cakravākavadhuke āmantrayasva sahacaram /",
  "GK20ksakunpu:957": "upasthitā rajanī /",
  "GK20ksakunpu:958": "KSak_3.22:>4% śaku -- (sasaṃbhramam)",
  "GK20ksakunpu:959": "paurava asaṃśayaṃ mama śarīravṛttāntopalambhāyāryā gautamī ita evāgacchati /",
  "GK20ksakunpu:960": "tad viṭapāntarito bhava /",
  "GK20ksakunpu:961": "KSak_3.22:>5% rājā -- tathā /",
  "GK20ksakunpu:962": "(ity ātmānam āvṛtya tiṣṭhati)",
  "GK20ksakunpu:963": "KSak_3.22:>6% (tataḥ praviśati pātrahastā gautamī sakhyau ca)",
  "GK20ksakunpu:964": "KSak_3.22:>7% sakhyau -- ita ita āryā gautamī /",
  "GK20ksakunpu:965": "KSak_3.22:>8% gautamī -- (śakuntalām upetya)",
  "GK20ksakunpu:966": "jāte api laghusaṃtāpāni te 'ṅgāni /p.114",
  "GK20ksakunpu:967": "KSak_3.22:>9% śaku -- ārye asti me viśeṣaḥ /",
  "GK20ksakunpu:968": "KSak_3.22:>10% gautamī -- anena darbhodakena nirābādham eva te śarīraṃ bhaviṣyati /",
  "GK20ksakunpu:969": "(śirasi śakutalām abhyukṣya)",
  "GK20ksakunpu:970": "vatse pariṇato divasaḥ /",
  "GK20ksakunpu:971": "ehi uṭajam eva gacchāmaḥ /",
  "GK20ksakunpu:972": "(iti prasthitāḥ)",
  "GK20ksakunpu:973": "KSak_3.22:>11% śaku -- (ātmagatam)",
  "GK20ksakunpu:974": "hṛdaya prthamam eva sukhopanate manorathe kātarabhāvaṃ na muñcasi /",
  "GK20ksakunpu:975": "sānuśayavighaṭitasya kathaṃ te sāṃprataṃ saṃtāpaḥ /",
  "GK20ksakunpu:976": "(padāntare sthitvā /",
  "GK20ksakunpu:977": "prakāśam) latāvalaya saṃtāpahāraka āmantraye tvāṃ bhūyo 'pi paribhogāya /",
  "GK20ksakunpu:978": "(iti duḥkhena niṣkrāntā śakuntalā sahetarābhiḥ)",
  "GK20ksakunpu:979": "_________________________",
  "GK20ksakunpu:980": "KSak_3.23:<1% rājā -- (pūrvasthānam upetya /",
  "GK20ksakunpu:981": "saniḥśvāsam)",
  "GK20ksakunpu:982": "aho vighnavatyaḥ prāthitārthasiddhayaḥ / mahā hi",
  "GK20ksakunpu:983": "* muhur aṅgulisaṃvṛtādharauṣṭhaṃ pratiṣedhākṣaraviklavābhirāmam /",
  "GK20ksakunpu:984": "* mukham aṃsavivarti pakṣmalākṣyāḥ katham apy unnamitaṃ na cumbitaṃ tu // KSak_3.23 //",
  "GK20ksakunpu:985": "KSak_3.23:>1% kva nu khalu saṃprati gacchāmi /",
  "GK20ksakunpu:986": "athavā ihaiva priyāparibhuktamukte latāvalaye muhūrtaṃ sthāsyāmi /",
  "GK20ksakunpu:987": "KSak_3.23:>2% (sarvato 'valokya)p.116",
  "GK20ksakunpu:988": "_________________________",
  "GK20ksakunpu:989": "* tasyāḥ puṣpamayī śarīralulitā śayyā śilāyām iyam",
  "GK20ksakunpu:990": "* klānto manmathalekha eṣa nalinīpatre nakhair arpitaḥ /",
  "GK20ksakunpu:991": "* hastād bhraṣṭam idaṃ bisābharaṇam ity āsajyamānekṣaṇo",
  "GK20ksakunpu:992": "* nirgantuṃ sahasā na vetasagṛhāc chaknomi śūnyād api // KSak_3.24 //",
  "GK20ksakunpu:993": "_________________________",
  "GK20ksakunpu:994": "KSak_3.25:<1% (ākāśe) rājan --",
  "GK20ksakunpu:995": "* sāyaṃtane sadanakarmaṇi saṃpravṛtte",
  "GK20ksakunpu:996": "* vediṃ hutāśanavatīṃ paritaḥ prayastāḥ /",
  "GK20ksakunpu:997": "* chāyāś caranti bahudhā bhayam ādadhānāḥ",
  "GK20ksakunpu:998": "* saṃdhyāpayodakapiśāḥ piśitāśanānām // KSak_3.25 //",
  "GK20ksakunpu:999": "KSak_3.25:>1% rājā -- ayam aham āgacchāmi /",
  "GK20ksakunpu:1000": "(iti niṣkrāntaḥ)",
  "GK20ksakunpu:1001": "tṛtīyo 'ṅkaḥ /p.118",
  "GK20ksakunpu:1002": "**************************************************************************",
  "GK20ksakunpu:1003": "caturtho 'dhyāyaḥ /",
  "GK20ksakunpu:1004": "KSak_4.1:<1% (tataḥ praviśataḥ kusumāvacayaṃ nāṭayantyau sakhyau /",
  "GK20ksakunpu:1005": "KSak_4.1:<2% ana -- halā priyaṃvade yady api gāndharveṇa vidhinā nirvṛttakalyāṇā śakuntalānurūpabhartṛgāminī saṃvṛtteti nirvṛtaṃ me hṛdayaṃ tathāpy etāvac cintanīyam /",
  "GK20ksakunpu:1006": "KSak_4.1:<3% pri -- katham iva /p.118",
  "GK20ksakunpu:1007": "KSak_4.1:<4% ana -- adya sa rājarṣir iṣṭiṃ parisamāpya+ṛṣibhir visarjita ātmano nagaraṃ praviśyāntaḥpurasamāgata ito+gataṃ vṛttāntaṃ smarati vā na veti /",
  "GK20ksakunpu:1008": "KSak_4.1:<5% pri -- visrabdhā bhava /",
  "GK20ksakunpu:1009": "na tādṛśā ākṛtiviśeṣā guṇavirodhino bhavanti /",
  "GK20ksakunpu:1010": "tāta idānīm imaṃ vṛttāntaṃ śrutvā na jāne kiṃ pratipatsyata iti /",
  "GK20ksakunpu:1011": "KSak_4.1:<6% ana -- yathāhaṃ paśyāmi tathā tasyānumataṃ bhavet /",
  "GK20ksakunpu:1012": "KSak_4.1:<7% pri -- katham iva /",
  "GK20ksakunpu:1013": "KSak_4.1:<8% ana -- guṇavate kanyakā pratipādanīyā ity ayaṃ tāvat prathamaḥ saṃkalpaḥ /",
  "GK20ksakunpu:1014": "taṃ yadi daivam eva saṃpādayati nanv aprayāsena kṛtārtho gurujanaḥ /",
  "GK20ksakunpu:1015": "KSak_4.1:<9% pri -- (puṣpabhājanaṃ vilokya)",
  "GK20ksakunpu:1016": "sakhi avacitāni balikarmaparyāptāni kusumāni /p.122",
  "GK20ksakunpu:1017": "KSak_4.1:<10% ana -- nanu sakhyāḥ śakuntalāyāḥ saubhāgyadevatārcanīyā /",
  "GK20ksakunpu:1018": "KSak_4.1:<11% pri -- yujyate /",
  "GK20ksakunpu:1019": "(iti tad eva karmābhinayataḥ)",
  "GK20ksakunpu:1020": "KSak_4.1:<12% (nepathye)",
  "GK20ksakunpu:1021": "KSak_4.1:<13% ayam ahaṃ bhoḥ /",
  "GK20ksakunpu:1022": "KSak_4.1:<14% ana -- (karṇaṃ dattvā)",
  "GK20ksakunpu:1023": "sakhi atithīnām iva niveditam /",
  "GK20ksakunpu:1024": "KSak_4.1:<15% pri -- nanūṭajasaṃnihitā śakuntalā /",
  "GK20ksakunpu:1025": "_________________________",
  "GK20ksakunpu:1026": "KSak_4.1:<1% ana -- adya punar hṛdayenāsaṃnihitā /",
  "GK20ksakunpu:1027": "alam etāvadbhiḥ kusumaiḥ /",
  "GK20ksakunpu:1028": "(iti prasthite) (nepathye)",
  "GK20ksakunpu:1029": "KSak_4.1:<2% āḥ atithiparibhāvini --",
  "GK20ksakunpu:1030": "* vicintayantī yam ananyamānasā",
  "GK20ksakunpu:1031": "* tapodhanaṃ vetsi na mām upasthitam /",
  "GK20ksakunpu:1032": "* smariṣyati tvāṃ na sa bodhito 'pi san",
  "GK20ksakunpu:1033": "* kathāṃ pramattaḥ prathamaṃ kṛtām iva // KSak_4.1 //p.122",
  "GK20ksakunpu:1034": "KSak_4.1:>2% pri -- hā dhig ghā dhik /",
  "GK20ksakunpu:1035": "apriyam eva saṃvṛttam /",
  "GK20ksakunpu:1036": "kasminn api pūjārhe 'parāddhā śūnyahṛdayā śakuntalā /",
  "GK20ksakunpu:1037": "(puro 'valokya)",
  "GK20ksakunpu:1038": "KSak_4.1:>3% na khalu yasmin kasminn api /",
  "GK20ksakunpu:1039": "eṣa durvāsāḥ sulabhakopo maharṣiḥ /",
  "GK20ksakunpu:1040": "tathā śaptvā vegabalotphullayā durvārayā gatyā pratinivṛttaḥ /",
  "GK20ksakunpu:1041": "KSak_4.1:>4% ana -- ko 'nyo hutavahād dagdhuṃ prabhavati /",
  "GK20ksakunpu:1042": "gaccha /",
  "GK20ksakunpu:1043": "pādayoḥ praṇamya nivartaya enaṃ yāvad aham arghodakam upakalpayāmi /",
  "GK20ksakunpu:1044": "KSak_4.1:>5% pri -- tathā (iti niṣkrāntā)",
  "GK20ksakunpu:1045": "KSak_4.1:>6% ana -- (padāntare skhalitaṃ nirūpya)",
  "GK20ksakunpu:1046": "aho āvegaskhalitayā gatyā prabhraṣṭaṃ mamāgrahastāt puṣpabhājanam /",
  "GK20ksakunpu:1047": "(iti puṣpoccayaṃ rūpayati)",
  "GK20ksakunpu:1048": "KSak_4.1:>7% (praviśya)",
  "GK20ksakunpu:1049": "KSak_4.1:>8% pri -- sakhi prakṛtivakraḥ sa kasyānunayaṃ pratigṛhṇāti /",
  "GK20ksakunpu:1050": "kim api punaḥ sānukrośaḥ kṛtaḥ /",
  "GK20ksakunpu:1051": "KSak_4.1:>9% ana -- (sasmitam+tasmin bahv etad api / kathaya /",
  "GK20ksakunpu:1052": "KSak_4.1:>10% pri -- yadā nivartituṃ necchati tadā vijñāpito mayā /",
  "GK20ksakunpu:1053": "KSak_4.1:>11% bhagavan prathama iti prekṣyāvijñātatapaḥprabhāvasya duhitṛjanasya bhagavataiko 'parādho marṣayitavya iti /p.124",
  "GK20ksakunpu:1054": "KSak_4.1:>12% ana -- tatas tataḥ /",
  "GK20ksakunpu:1055": "KSak_4.1:>13% pri -- tato na me vacanam anyathā+bhavitum arhati kiṃ tv abhijñānābharaṇadarśanena śāpo nivartiṣyata iti mantrayamāṇa evāntarhitaḥ /",
  "GK20ksakunpu:1056": "KSak_4.1:>14% ana -- śakyam idānīm āśvasitum /",
  "GK20ksakunpu:1057": "asti tena rājarṣiṇā saṃprasthitena svanāmadheyāṅkitam aṅgulīyakaṃ smaraṇīyam iti svayaṃ pinaddham /",
  "GK20ksakunpu:1058": "tasmin svādhīnopāyā śakuntalā bhaviṣyati /",
  "GK20ksakunpu:1059": "KSak_4.1:>15% pri -- sakhi ehi /",
  "GK20ksakunpu:1060": "devakāryaṃ tāvad asyā nirvartayāvaḥ /",
  "GK20ksakunpu:1061": "KSak_4.1:>16% (iti parikrāmataḥ)",
  "GK20ksakunpu:1062": "KSak_4.1:>17% pri -- (vilokyānasūye paśya tāvat /",
  "GK20ksakunpu:1063": "vāmahastopahitavadanā ālikhiteva priyasakhī /",
  "GK20ksakunpu:1064": "bhartṛgatayā cintayātmānam api naiṣā vibhāvayati /",
  "GK20ksakunpu:1065": "kiṃ punar āgantukam /",
  "GK20ksakunpu:1066": "KSak_4.1:>18% ana -- priyaṃvade dvayor eva nau mukhe eṣa vṛttāntas tiṣṭhatu /",
  "GK20ksakunpu:1067": "rakṣitavyā khalu prakṛtipelavā priyasakhī /",
  "GK20ksakunpu:1068": "KSak_4.1:>19% pri -- ko nāma uṣṇodakena navamālikāṃ siñcati /",
  "GK20ksakunpu:1069": "KSak_4.1:>20% (iti niṣkrānte)",
  "GK20ksakunpu:1070": "KSak_4.1:>21% viṣkambhakaḥ /",
  "GK20ksakunpu:1071": "KSak_4.1:>22% (tataḥ praviśati suptotthitaḥ śiṣyaḥ)",
  "GK20ksakunpu:1072": "_________________________",
  "GK20ksakunpu:1073": "KSak_4.2:<1% śiṣya -- velopalakṣaṇārtham ādiṣṭo 'smi tatrabhavatā pravāsād upāvṛttena kāśyapena /",
  "GK20ksakunpu:1074": "prakāśaṃ nirgatas tāvad avalokayāmi kiyad avaśiṣṭaṃ rajanyā iti /",
  "GK20ksakunpu:1075": "(parikramyāvalokya ca)",
  "GK20ksakunpu:1076": "hanta prabhātam / tathā hi /p.126",
  "GK20ksakunpu:1077": "* yāty ekato 'staśikharaṃ patir oṣadhīnām",
  "GK20ksakunpu:1078": "* āviṣkṛtāruṇapuraḥsara ekato 'rkaḥ /",
  "GK20ksakunpu:1079": "* tejodvayasya yugapadvyasanodayābhyām",
  "GK20ksakunpu:1080": "* loko niyamyata ivātmadaśāntareṣu // KSak_4.2 // api ca/",
  "GK20ksakunpu:1081": "_________________________",
  "GK20ksakunpu:1082": "* antarhite śaśini saiva kumudvatī me",
  "GK20ksakunpu:1083": "* vṛṣṭiṃ na nandayati saṃsmaraṇīyaśobhā /",
  "GK20ksakunpu:1084": "* iṣṭapravāsajanitāny abalājanasya",
  "GK20ksakunpu:1085": "* duḥkhāni nūnam atimātrasuduḥsahāni // KSak_4.3 //",
  "GK20ksakunpu:1086": "KSak_4.3:>1% (praviśyāpaṭīkṣepeṇa)",
  "GK20ksakunpu:1087": "KSak_4.3:>2% ana -- yady api nāma viṣayaparāṅmukhasya janasyaitan na viditaṃ tathāpi tena rājñā śakuntalāyām anāryam ācaritam /",
  "GK20ksakunpu:1088": "KSak_4.3:>3% śiṣya -- yāvad upasthitā homavelāṃ gurave nivedayāmi /",
  "GK20ksakunpu:1089": "KSak_4.3:>4% (iti niṣkrāntaḥ) p.128",
  "GK20ksakunpu:1090": "KSak_4.3:>5% ana -- pratibuddhā api kiṃ kariṣyāmi /",
  "GK20ksakunpu:1091": "na ma uciteṣv api nijakaraṇīyeṣu hastapādaṃ prasarati /",
  "GK20ksakunpu:1092": "kāma idānīṃ sakāmo bhavatu yenāsatyasaṃdhe jane śuddhahṛdayā sakhī padaṃ kāritā /",
  "GK20ksakunpu:1093": "athavā durvāsaḥ śāpa eṣa vikārayati /",
  "GK20ksakunpu:1094": "KSak_4.3:>6% anyathā kathaṃ sa rājarṣis tādṛśāni mantrayitvaitāvataḥ kālasya lekhamātram api na visṛjati /",
  "GK20ksakunpu:1095": "KSak_4.3:>7% tad ito 'bhijñānam aṅgulīyakaṃ tasya visṛjāvaḥ /",
  "GK20ksakunpu:1096": "duḥkhaśīle tapasvijane ko 'bhyarthyatām /",
  "GK20ksakunpu:1097": "nanu sakhīgāmī doṣa iti vyavasitā api na pārayāmi pravāsapratinivṛttasya tātakāśyapasya duṣyantapariṇītām āpannasattvāṃ śakuntalāṃ nivedayitum /",
  "GK20ksakunpu:1098": "itthaṃ gate 'smābhiḥ kiṃ karaṇīyam /",
  "GK20ksakunpu:1099": "KSak_4.3:>8% (praviśya)",
  "GK20ksakunpu:1100": "KSak_4.3:>9% pri -- (saharṣam)",
  "GK20ksakunpu:1101": "sakhi tvarasva tvarasva śakuntalāyāḥ prasthānakautukaṃ nivartayitum /",
  "GK20ksakunpu:1102": "KSak_4.3:>10% ana -- sakhi katham etat /p.230",
  "GK20ksakunpu:1103": "KSak_4.3:>11% pri -- śṛṇu / idānīṃ sukhaśayitapṛcchikā śakuntalāsakāśaṃ gatāsmi /",
  "GK20ksakunpu:1104": "KSak_4.3:>12% ana -- tatas tataḥ /",
  "GK20ksakunpu:1105": "KSak_4.3:>13% pri -- tāvad enāṃ lajjāvanatamukhīṃ pariṣvajya tātapāśyapenaivam abhinanditam /",
  "GK20ksakunpu:1106": "diṣṭyā dūmākulitadṛṣṭer api yajamānasya pāvaka evāhutiḥ patitā /",
  "GK20ksakunpu:1107": "vatse suśiṣyaparidattā vidyeva aśocanīyāsi saṃvṛttā /",
  "GK20ksakunpu:1108": "adyaiva ṛṣirakṣitāṃ tvāṃ bhartuḥ sakāśaṃ visarjayāmīti /",
  "GK20ksakunpu:1109": "KSak_4.3:>14% ana -- atha kena sūcitas tātakāśyapasya vṛttāntaḥ /",
  "GK20ksakunpu:1110": "KSak_4.3:>15% pri -- agniśaraṇaṃ praviṣṭasya śarīraṃ vinā chandomayyā vāṇyā /",
  "GK20ksakunpu:1111": "KSak_4.3:>16% ana -- (savismayam) katham iva /",
  "GK20ksakunpu:1112": "_________________________",
  "GK20ksakunpu:1113": "KSak_4.4:<1% pri -- (saṃskṛtam āśritya)",
  "GK20ksakunpu:1114": "* duṣyantenāhitaṃ tejo dadhānāṃ bhūtaye bhuvaḥ /",
  "GK20ksakunpu:1115": "* avehi tanayāṃ brahmann agnigarbhāṃ śamīm iva // KSak_4.4 //",
  "GK20ksakunpu:1116": "KSak_4.4:>1% ana -- (priyaṃvadām āśliṣya)",
  "GK20ksakunpu:1117": "sakhi priyaṃ me /",
  "GK20ksakunpu:1118": "kiṃ tv adyaiva śakuntalā nīyata ity utkaṇṭhāsādhāraṇaṃ paritoṣam anubhavāmi /",
  "GK20ksakunpu:1119": "KSak_4.4:>2% pri -- sakhi āvāṃ tāvad utkaṇṭhāṃ vinodayiṣyāvaḥ /",
  "GK20ksakunpu:1120": "sā tapasvinī nirvṛtā bhavatu /p.132",
  "GK20ksakunpu:1121": "KSak_4.4:>3% tena hy etasmiṃś cūtaśākhāvalambite nālikerasamudgaka etan nimittam eva kālāntarakṣamā nikṣiptā mayā kesaramālikā /",
  "GK20ksakunpu:1122": "KSak_4.4:>4% tad imāṃ hastasaṃnihitāṃ kuru /",
  "GK20ksakunpu:1123": "yāvad aham api tasyai mṛgarocanāṃ tīrthamṛttikāṃ durvākisalayānīti maṅgalasamālambhanāni viracayāmi /",
  "GK20ksakunpu:1124": "KSak_4.4:>5% pri -- tathā kriyatām /",
  "GK20ksakunpu:1125": "(anasūyā niṣkrāntā /",
  "GK20ksakunpu:1126": "priyaṃvadā nāṭyena sumanaso gṛhṇāti)",
  "GK20ksakunpu:1127": "KSak_4.4:>6% (nepathye)",
  "GK20ksakunpu:1128": "gautami ādiśyantāṃ śārṅgaravamiśrāḥ śakuntalānayanāya /",
  "GK20ksakunpu:1129": "KSak_4.4:>7% pri (karṇaṃ dattvā)",
  "GK20ksakunpu:1130": "anasūye tvarasva tvarasva /",
  "GK20ksakunpu:1131": "ete khalu hastināpuragāmina ṛṣayaḥ śabdāyyante /",
  "GK20ksakunpu:1132": "KSak_4.4:>8% (praviśya samālambhanahastā)",
  "GK20ksakunpu:1133": "KSak_4.4:>9% ana -- sakhi ehi /",
  "GK20ksakunpu:1134": "gacchāvaḥ /",
  "GK20ksakunpu:1135": "(iti parikrāmataḥ)",
  "GK20ksakunpu:1136": "KSak_4.4:>10% pri -- (vilokya)",
  "GK20ksakunpu:1137": "eṣā sūryodaya eva śikhāmajjitā pratīṣṭanīvārahastābhiḥ svastivācanikābhis tāpasībhir abhinandyamānā śakuntalā tiṣṭhati /",
  "GK20ksakunpu:1138": "upasarpāva enām /",
  "GK20ksakunpu:1139": "KSak_4.4:>11% (ity upasarpataḥ)",
  "GK20ksakunpu:1140": "KSak_4.4:>12% (tataḥ praviśati yathoddiṣṭavyāpārā āsanasthā śakuntalā)",
  "GK20ksakunpu:1141": "KSak_4.4:>13% tāpasīnām anyatamā -- (śakuntalāṃ prati)",
  "GK20ksakunpu:1142": "jāte bhartur bahumānasūcakaṃ mahādevīśabdaṃ labhasva /p.134",
  "GK20ksakunpu:1143": "KSak_4.4:>14% dvitīyā -- vatse vīraprasavinī bhava /",
  "GK20ksakunpu:1144": "KSak_4.4:>15% tṛtīyā -- vatse bhartur bahumatā bhava /",
  "GK20ksakunpu:1145": "KSak_4.4:>16% (ity āśiṣo dattvā gautamīvarjaṃ niṣkrāntāḥ)",
  "GK20ksakunpu:1146": "KSak_4.4:>17% sakhyau -- (upasṛtya)",
  "GK20ksakunpu:1147": "sakhi sukhamajjanaṃ te bhavatu /",
  "GK20ksakunpu:1148": "KSak_4.4:>18% śaku -- svāgataṃ me sakhyoḥ /",
  "GK20ksakunpu:1149": "ito niṣīdatam /",
  "GK20ksakunpu:1150": "KSak_4.4:>19% ubhe (maṅgalapātrāṇy ādāya /",
  "GK20ksakunpu:1151": "upaviśya) halā sajjā bhava /",
  "GK20ksakunpu:1152": "yāvat te maṅgalasamālambhanaṃ viracayāvaḥ /",
  "GK20ksakunpu:1153": "KSak_4.4:>20% śaku -- idam api bahu mantavyam /",
  "GK20ksakunpu:1154": "durlabham idānīṃ me sakhīmaṇḍanaṃ bhaviṣyati /",
  "GK20ksakunpu:1155": "(iti bāṣpaṃ visṛjati)",
  "GK20ksakunpu:1156": "KSak_4.4:>21% ubhe -- sakhi ucitaṃ na te maṅgalakāle roditum /",
  "GK20ksakunpu:1157": "KSak_4.4:>22% pri -- ābharaṇocitaṃ rūpam āśramasulabhaiḥ prasādhanair viprakāryate /",
  "GK20ksakunpu:1158": "KSak_4.4:>23% (praviśyopāyanahastāv ṛṣikumārakau)",
  "GK20ksakunpu:1159": "KSak_4.4:>24% ubhau -- idam alaṃkaraṇam /",
  "GK20ksakunpu:1160": "alaṃkriyatām atrabhavatī /",
  "GK20ksakunpu:1161": "KSak_4.4:>25% (sarvā vilokya vismitāḥ)",
  "GK20ksakunpu:1162": "KSak_4.4:>26% gautamī -- vatsa nārada kuta etat / p.136",
  "GK20ksakunpu:1163": "KSak_4.4:>27% prathamaḥ -- tātakāśyapaprabhāvāt /",
  "GK20ksakunpu:1164": "KSak_4.4:>28% gautamī -- kiṃ mānasī siddhiḥ /",
  "GK20ksakunpu:1165": "_________________________",
  "GK20ksakunpu:1166": "KSak_4.5:<1% dvitīyaḥ -- na khalu /",
  "GK20ksakunpu:1167": "śrūyatām /",
  "GK20ksakunpu:1168": "tatrabhavatā vayam ājñaptāḥ śakuntalāhetor vanaspatibhyaḥ kusumāny āhara iti /",
  "GK20ksakunpu:1169": "tata idānīm",
  "GK20ksakunpu:1170": "* kṣaumaṃ kenacid indupāṇḍu taruṇā māṅgalyam āviṣkṛtam",
  "GK20ksakunpu:1171": "* niṣṭhyūtaś caraṇopabhogasulabho lākṣārasaḥ kenacit /",
  "GK20ksakunpu:1172": "* anyebhyo vanadevatākaratalair āparvabhogotthitair",
  "GK20ksakunpu:1173": "* dattāny ābharaṇāni tatkisalayodbhedapratidvandvibhiḥ // KSak_4.5 //",
  "GK20ksakunpu:1174": "KSak_4.5:>29% priyaṃvadā -- (śakuntalāṃ vilokya)",
  "GK20ksakunpu:1175": "halā anayābhyupapattyā sūcitā te bhartur gehe 'nubhavitavyā rājalakṣmīḥ /",
  "GK20ksakunpu:1176": "KSak_4.5:>30% (śakuntalā vrīḍāṃ rūpayati)",
  "GK20ksakunpu:1177": "KSak_4.5:>31% prathama -- gautama ehy ehi /",
  "GK20ksakunpu:1178": "abhiṣekottīrṇāya kāśyapāya vanaspatisevāṃ nivedayāvaḥ /",
  "GK20ksakunpu:1179": "KSak_4.5:>32% dvitīyaḥ -- tathā /",
  "GK20ksakunpu:1180": "KSak_4.5:>33% (iti niṣkrāntau)",
  "GK20ksakunpu:1181": "KSak_4.5:>34% sakhyau -- aye anupayuktabhūṣaṇo 'yaṃ janaḥ /",
  "GK20ksakunpu:1182": "citrakarmaparicayenāṅgeṣu ta ābharaṇaviniyogaṃ kurvaḥ /",
  "GK20ksakunpu:1183": "KSak_4.5:>35% śaku -- jāne vāṃ naipunam /",
  "GK20ksakunpu:1184": "KSak_4.5:>36% (ubhe nāṭyenālaṃkrutaḥ)",
  "GK20ksakunpu:1185": "KSak_4.5:>37% (tataḥ praviśati snānottīrṇaḥ kāśyapaḥ)/p.138",
  "GK20ksakunpu:1186": "_________________________",
  "GK20ksakunpu:1187": "KSak_4.6:<1% kāśyaha --",
  "GK20ksakunpu:1188": "* yāsyaty adya śakuntaleti hṛdayaṃ saṃspṛṣṭam utkaṇṭhayā",
  "GK20ksakunpu:1189": "* kaṇṭhaḥ stambhitabāṣpavṛttikaluṣaś cintājaḍaṃ darśanam /",
  "GK20ksakunpu:1190": "* vaiklavyaṃ mama tāvad īdṛśam idaṃ snehād araṇyaukasaḥ",
  "GK20ksakunpu:1191": "* pīḍyante gṛhiṇaḥ kathaṃ nu tanayāviśleṣaduḥkhair navaiḥ // KSak_4.6 //",
  "GK20ksakunpu:1192": "KSak_4.6:>1% (iti parikrāmani)",
  "GK20ksakunpu:1193": "KSak_4.6:>2% sakhyau -- halā śakuntale avasitamaṇḍanāsi /",
  "GK20ksakunpu:1194": "paridhatsva sāṃprataṃ kṣaumayugalam /",
  "GK20ksakunpu:1195": "KSak_4.6:>3% (śakuntalotthāya paridhatte)",
  "GK20ksakunpu:1196": "KSak_4.6:>4% gautamī -- jāte eṣa te ānandaparivāhiṇā cakṣuṣā pariṣvajamāna iva gurur upasthitaḥ /",
  "GK20ksakunpu:1197": "ācāraṃ tāvat pratipadyasva /",
  "GK20ksakunpu:1198": "_________________________",
  "GK20ksakunpu:1199": "KSak_4.7:<1% śaku -- (savrīḍam) tāta vande /",
  "GK20ksakunpu:1200": "* kāśyapa -- vatse /",
  "GK20ksakunpu:1201": "yayāter iva śarmiṣṭhā bhartur bahumatā bhava /",
  "GK20ksakunpu:1202": "* sutaṃ tvam api saṃrājaṃ seva pūrum avāpnuhi // KSak_4.7 //",
  "GK20ksakunpu:1203": "KSak_4.7:>5% gautamī -- bhagavān varaḥ khalv eṣaḥ / nāśīḥ /",
  "GK20ksakunpu:1204": "KSak_4.7:>6% kāśyapa -- vatse itaḥ sadyo hutān agnīn pradakṣiṇīkuruṣva /",
  "GK20ksakunpu:1205": "KSak_4.7:>7% (sarve parikrāmanti)",
  "GK20ksakunpu:1206": "_________________________",
  "GK20ksakunpu:1207": "KSak_4.8:<1% kāśyapa -- (ṛkchandasāśāste)p.140",
  "GK20ksakunpu:1208": "* amī vediṃ paritaḥ kḷptadhiṣṇyāḥ samidvantaḥ prāntasaṃstīrṇadarbhāḥ /",
  "GK20ksakunpu:1209": "* apaghnanto duritaṃ havyagandhair vaitānās tvāṃ bahnayaḥ pāvayantu // KSak_4.8 //",
  "GK20ksakunpu:1210": "KSak_4.8:>1% pratiṣṭhasvedānīm /",
  "GK20ksakunpu:1211": "(sadṛṣṭikṣepam)",
  "GK20ksakunpu:1212": "kva te śārṅgaravamiśrāḥ / (praviśya)",
  "GK20ksakunpu:1213": "KSak_4.8:>2% śiṣya -- bhagavann ime smaḥ /",
  "GK20ksakunpu:1214": "KSak_4.8:>3% kāśyapa -- bhaginyās te mārgam ādeśaya /",
  "GK20ksakunpu:1215": "KSak_4.8:>4% śārṅgarava -- ita ito bhavatī /",
  "GK20ksakunpu:1216": "(sarve parikrāmanti)",
  "GK20ksakunpu:1217": "_________________________",
  "GK20ksakunpu:1218": "KSak_4.9:<1% kāśyapa -- bho bhoḥ saṃnihitās tapovanataravaḥ /",
  "GK20ksakunpu:1219": "* pātuṃ na prathamaṃ vyavasyati jalaṃ yuṣmāsv apīteṣu yā",
  "GK20ksakunpu:1220": "* nādatte priyamaṇḍanā api bhavatāṃ snehena yā pallavam /",
  "GK20ksakunpu:1221": "* ādye vaḥ kusumaprasūtisamaye yasyā bhavaty utsavaḥ",
  "GK20ksakunpu:1222": "* seyaṃ yāti śakuntalā patigṛhaṃ sarvair anujñāyatām // KSak_4.9 //",
  "GK20ksakunpu:1223": "KSak_4.9:>5% (kokilaravaṃ sūcayitvā)p.142",
  "GK20ksakunpu:1224": "_________________________",
  "GK20ksakunpu:1225": "* anumatagamanā śakuntalā tarubhir ayaṃ vanavāsabandhubhiḥ /",
  "GK20ksakunpu:1226": "* paribhṛtavirutaṃ kalaṃ yathā prativacanīkṛtam ebhir īdṛśam // KSak_4.10 //",
  "GK20ksakunpu:1227": "KSak_4.10:>1% (ākāśe)",
  "GK20ksakunpu:1228": "_________________________",
  "GK20ksakunpu:1229": "* ramyāntaraḥ kamalinīharitaiḥ sarobhiś",
  "GK20ksakunpu:1230": "* chāyādrumair niyamitārkamayūkhatāpaḥ /",
  "GK20ksakunpu:1231": "* bhūyāt kuśeśayarajomṛdureṇur asyāḥ",
  "GK20ksakunpu:1232": "* śāntānukūlapavanaś ca śivaś ca panthāḥ // KSak_4.11 //",
  "GK20ksakunpu:1233": "KSak_4.11:>2% (sarve savismayam ākarṇayanti)",
  "GK20ksakunpu:1234": "KSak_4.11:>3% gautamī -- jāte jñātijanasnigdhābhir anujñātagamanāsi tapovanadevatābhiḥ /",
  "GK20ksakunpu:1235": "praṇama bhagavatīḥ /",
  "GK20ksakunpu:1236": "KSak_4.11:>4% śaku -- (sapraṇāmaṃ parikramya /",
  "GK20ksakunpu:1237": "janāntikam)",
  "GK20ksakunpu:1238": "halā priyaṃvade āryaputradarśanotsukāyā apy āśramapadaṃ parityajantyā duḥkhena me caraṇau purataḥ pravartate /",
  "GK20ksakunpu:1239": "_________________________",
  "GK20ksakunpu:1240": "KSak_4.12:<1% pri -- na kevalaṃ tapovanavirahakātarā sakhy eva /",
  "GK20ksakunpu:1241": "tvayopasthitaviyogasya tapovanasya api tāvat samavasthā dṛśyate /p.144",
  "GK20ksakunpu:1242": "* udgalitadarbhakavalā mṛgyaḥ parityaktanartanā mayūrāḥ /",
  "GK20ksakunpu:1243": "* apasṛtapāṇḍupatrā muñcanty aśrūṇīva latāḥ // KSak_4.12 //",
  "GK20ksakunpu:1244": "KSak_4.12:>1% śaku -- (smṛtvā)",
  "GK20ksakunpu:1245": "tāta latābhaginīṃ vanajyotsnāṃ tāvad āmantrayiṣye /",
  "GK20ksakunpu:1246": "KSak_4.12:>2% kāśyapa -- avaimi te tasyāṃ sodaryāsneham /",
  "GK20ksakunpu:1247": "iyaṃ tāvad dakiṣiṇena /",
  "GK20ksakunpu:1248": "KSak_4.12:>3% śaku -- (upetya latām āliṅgya)",
  "GK20ksakunpu:1249": "vanajyotsne cūtasaṃgatā api māṃ pratyāliṅgetogatābhiḥ śākhābāhābhiḥ /",
  "GK20ksakunpu:1250": "KSak_4.12:>4% adyaprabhṛti dūraparivartinī te khalu bhaviṣyāmi /",
  "GK20ksakunpu:1251": "_________________________",
  "GK20ksakunpu:1252": "KSak_4.13:<1% kāśyapa --",
  "GK20ksakunpu:1253": "* saṃkalpitaṃ prathamam eva mayā tavārthe",
  "GK20ksakunpu:1254": "* bhartāram ātmasadṛśaṃ sukṛtair gatā tvam /",
  "GK20ksakunpu:1255": "* cūtena saṃśritavatī navamālikeyam",
  "GK20ksakunpu:1256": "* asyām ahaṃ tvayi ca saṃprati vītacintaḥ // KSak_4.13 //",
  "GK20ksakunpu:1257": "KSak_4.13:>5% itaḥ panthānaṃ pratipadyasva /",
  "GK20ksakunpu:1258": "KSak_4.13:>6% śaku -- (sakhyau prati)",
  "GK20ksakunpu:1259": "halā eṣā dvayor yuvayor haste nikṣepaḥ /",
  "GK20ksakunpu:1260": "KSak_4.13:>7% sakhyau -- ayaṃ janaḥ kasya haste samarpitaḥ /",
  "GK20ksakunpu:1261": "(iti bāṣpaṃ viharataḥ)",
  "GK20ksakunpu:1262": "KSak_4.13:>8% kāśyapa -- anasūye alaṃ ruditvā /",
  "GK20ksakunpu:1263": "nanu bhavatībhyām eva sthirīkartavyā śakuntalā /p.146",
  "GK20ksakunpu:1264": "KSak_4.13:>9% śaku -- tāta eṣoṭajaparyantacāriṇī garbhamantharā mṛgavadhūr yadānaghaprasavā bhavati tadā mahyaṃ kam api priyanivedayitṛkaṃ visarjayiṣyatha /",
  "GK20ksakunpu:1265": "KSak_4.13:>10% kāśyapa -- nedaṃ vismariṣyāmaḥ /",
  "GK20ksakunpu:1266": "KSak_4.13:>11% śaku -- (gatibhaṅgaṃ rūpayitvā)",
  "GK20ksakunpu:1267": "ko nu khalv eṣa nivasane me sajjate /",
  "GK20ksakunpu:1268": "(iti parāvartate )",
  "GK20ksakunpu:1269": "_________________________",
  "GK20ksakunpu:1270": "KSak_4.14:<1% kāśyapa --",
  "GK20ksakunpu:1271": "* yasya tvayā vraṇaviropaṇam iṅgudīnām",
  "GK20ksakunpu:1272": "* tailaṃ nyaṣicyata mukhe kuśasūcividdhe /",
  "GK20ksakunpu:1273": "* śyāmākamuṣṭiparivardhitako jahāti",
  "GK20ksakunpu:1274": "* so 'yaṃ na putrakṛtakaḥ padavīṃ mṛgas te // KSak_4.14 //",
  "GK20ksakunpu:1275": "KSak_4.14:>1% śaku -- vatsa kiṃ sahavāsaparityāginīṃ mām anusarasi /",
  "GK20ksakunpu:1276": "aciraprasūtayā jananyā vinā vardhita eva /",
  "GK20ksakunpu:1277": "idānīm api mayā virahitaṃ tvāṃ tātaś cintayiṣyati /",
  "GK20ksakunpu:1278": "nivartasva tāvat /",
  "GK20ksakunpu:1279": "(iti rudatī prasthitā)",
  "GK20ksakunpu:1280": "_________________________",
  "GK20ksakunpu:1281": "KSak_4.15:<1% kāśyapa --",
  "GK20ksakunpu:1282": "* utpakṣmaṇor nayanayor uparuddhavṛttim",
  "GK20ksakunpu:1283": "* bāṣpaṃ kuru sthiratayā viratānubandham /",
  "GK20ksakunpu:1284": "* asminn alakṣitanatonnatabhūmibhāge",
  "GK20ksakunpu:1285": "* mārge padāni khalu te viṣamībhavanti // KSak_4.15 //p.148",
  "GK20ksakunpu:1286": "KSak_4.15:>2% śārṅgaravaḥ -- bhavagān /",
  "GK20ksakunpu:1287": "odakāntaṃ snigdho jano 'nugantavya iti śrūyate /",
  "GK20ksakunpu:1288": "KSak_4.15:>3% tad idaṃ sarastīram /",
  "GK20ksakunpu:1289": "atra saṃdiśya pratigantum arhati /",
  "GK20ksakunpu:1290": "KSak_4.15:>4% kāśyapa -- tena hīmāṃ kṣīravṛkṣachāyām āśrayāmaḥ /",
  "GK20ksakunpu:1291": "KSak_4.15:>5% (sarve parikramya sthitāḥ )",
  "GK20ksakunpu:1292": "KSak_4.15:>6% kāśyapa -- (ātmagatam)",
  "GK20ksakunpu:1293": "kiṃ nu khalu tatrabhavato duṣyantasya yuktarūpam asmābhiḥ saṃdeṣṭavyam /",
  "GK20ksakunpu:1294": "(iti cintayati)",
  "GK20ksakunpu:1295": "KSak_4.15:>7% śaku -- (janāntikam) halā paśya /",
  "GK20ksakunpu:1296": "nalinīpatrāntaritam api sahacaram apaśyanty āturā cakravākyy aṭati duṣkaram ahaṃ karomīti /",
  "GK20ksakunpu:1297": "________________________",
  "GK20ksakunpu:1298": "KSak_4.16:<1% ana -- sakhi maivaṃ mantrayasva /",
  "GK20ksakunpu:1299": "* eṣā api priyeṇa vinā gamayati rajanīṃ viṣādadīrghatarām /",
  "GK20ksakunpu:1300": "* gurv api virahaduḥkham āśābandhaḥ sāhayati // KSak_4.16 //",
  "GK20ksakunpu:1301": "KSak_4.16:>1% kāśyapa -- śārṅgarava iti tvayā madvacanāt sa rājā śakuntalāṃ puraskṛtya vaktavyaḥ /p.150",
  "GK20ksakunpu:1302": "KSak_4.16:>2% śārṅgarava -- ājñāpayatu bhagavān /",
  "GK20ksakunpu:1303": "_________________________",
  "GK20ksakunpu:1304": "KSak_4.17:<1% kāśyapa --",
  "GK20ksakunpu:1305": "* asmān sādhu vicintya saṃyamadhanān uccaiḥ kulaṃ cātmanas",
  "GK20ksakunpu:1306": "* tvayy asyāḥ katham apy bāndhavakṛtāṃ snehapravṛttiṃ ca tām /",
  "GK20ksakunpu:1307": "* sāmānyapratipattipūrvakam iyaṃ dāreṣu dṛśyā tvayā",
  "GK20ksakunpu:1308": "* bhāgyāyattam ataḥ paraṃ na khalu tadvācyaṃ vadhūbandhubhiḥ // KSak_4.17 //",
  "GK20ksakunpu:1309": "KSak_4.17:>3% śārṅgarava -- gṛhītaḥ saṃdeśaḥ /",
  "GK20ksakunpu:1310": "KSak_4.17:>4% kāśyapa -- vatse tvam idānīm anuśāsanīyāsi /",
  "GK20ksakunpu:1311": "vanaukaso 'pi santo laukikajñā vayam /",
  "GK20ksakunpu:1312": "KSak_4.17:>5% śārṅgarā -- na khalu dhimatāṃ kaścid aviṣayo nāma /",
  "GK20ksakunpu:1313": "_________________________",
  "GK20ksakunpu:1314": "KSak_4.18:<1% kāśyapa -- sā tvam itaḥ patikulaṃ prāpya --",
  "GK20ksakunpu:1315": "* śuśrūṣasva gurūn kuru priyasakhīvṛttiṃ sapatnījane",
  "GK20ksakunpu:1316": "* bhartṛviprakṛtā api roṣaṇatayā mā sma pratīpaṃ gamaḥ /",
  "GK20ksakunpu:1317": "* bhūyiṣṭhaṃ bhava dakṣiṇā parijane bhāgyeṣv anutsekinī",
  "GK20ksakunpu:1318": "* yānty evaṃ gṛhiṇīpadaṃ yuvatayo vāmāḥ kulasyādhayaḥ // KSak_4.18 //",
  "GK20ksakunpu:1319": "KSak_4.18:>1% kathaṃ vā gautamī manyate /",
  "GK20ksakunpu:1320": "KSak_4.18:>2% gau -- etāvān vadhhūjanasyopadeśaḥ /",
  "GK20ksakunpu:1321": "jāte etat khalu sarvam avadhāraya / p.152",
  "GK20ksakunpu:1322": "KSak_4.18:>3% kāśyapa -- vatse pariṣvajasva māṃ sakhījanaṃ ca /",
  "GK20ksakunpu:1323": "KSak_4.18:>4% śaku -- tāta ita eva kiṃ priyaṃvadānasūye sakhyau nivartiṣyete /",
  "GK20ksakunpu:1324": "KSak_4.18:>5% kāśyapa -- vatse ime api pradeye /",
  "GK20ksakunpu:1325": "na yuktam anayos tatra gantum /",
  "GK20ksakunpu:1326": "tvayā saha gautamī yāsyati /",
  "GK20ksakunpu:1327": "KSak_4.18:>6% śaku -- (pitaram āśliṣya)",
  "GK20ksakunpu:1328": "katham idānīṃ tātasyāṅkāt paribhraṣṭā malayataṭonmūlitā candanalateva deśāntare jīvitaṃ dhārayiṣyāmi /",
  "GK20ksakunpu:1329": "_________________________",
  "GK20ksakunpu:1330": "KSak_4.19:<1% kāśyapa -- vatse kim evaṃ kātarāsi /",
  "GK20ksakunpu:1331": "* abhijanavato bhartuḥ ślāghye sthitā gṛhiṇīpade",
  "GK20ksakunpu:1332": "* vibhavagurubhiḥ kṛtyais tasya pratikṣaṇam ākulā /",
  "GK20ksakunpu:1333": "* tanayam acirāt prācīvārkaṃ prasūya ca pāvanam",
  "GK20ksakunpu:1334": "* mama virahajāṃ na tvaṃ vatse śucaṃ gaṇayiṣyāmi // KSak_4.19 //",
  "GK20ksakunpu:1335": "KSak_4.19:>7% (śakuntalā pitḥ pādayoḥ patati)",
  "GK20ksakunpu:1336": "KSak_4.19:>8% kāśyapa -- yad icchāmi te tad astu /",
  "GK20ksakunpu:1337": "KSak_4.19:>9% śaku -- (sakhyāv upetya)",
  "GK20ksakunpu:1338": "halā dve api māṃ samam eva pariṣvajethām /",
  "GK20ksakunpu:1339": "KSak_4.19:>10% sakhyau -- (tathā kṛtvā)",
  "GK20ksakunpu:1340": "sakhi yadi nāma sa rājā pratyabhijñānamantharo bhavet tatas tasmāy idam ātmanāmadheyāṅkitam aṅgulīyakaṃ darśaya /p.154",
  "GK20ksakunpu:1341": "KSak_4.19:>11% śaku -- anena saṃdehena vām ākampitāsmi /",
  "GK20ksakunpu:1342": "KSak_4.19:>12% sakhyau -- mā bhaiṣīḥ /",
  "GK20ksakunpu:1343": "atisnehaḥ pāpaśaṅkī /",
  "GK20ksakunpu:1344": "KSak_4.19:>13% śārṅgarava -- yugāntaram ārūḍhaḥ savitā /",
  "GK20ksakunpu:1345": "tvvaratām atrabhavatī /",
  "GK20ksakunpu:1346": "KSak_4.19:>14% śaku -- (āśramābhimukhī sthitavā)",
  "GK20ksakunpu:1347": "tāta kadā nu bhūyas tapovanaṃ prekṣiṣye /",
  "GK20ksakunpu:1348": "_________________________",
  "GK20ksakunpu:1349": "KSak_4./20:<1% kāśyapa -- śrūyatām /",
  "GK20ksakunpu:1350": "* bhūtvā cirāya caturantamahīsapatnī",
  "GK20ksakunpu:1351": "* dauṣyantim apratirathaṃ tanayaṃ niveśya /",
  "GK20ksakunpu:1352": "* bhartrā tadarpitakuṭumbabhareṇa sārdham",
  "GK20ksakunpu:1353": "* śānte kariṣyasi padaṃ punar āśrame 'smin // KSak_4./20 //",
  "GK20ksakunpu:1354": "KSak_4.20:>1% gautamī -- jāte parihīyate gamanavelā /",
  "GK20ksakunpu:1355": "nivartaya pitaram /",
  "GK20ksakunpu:1356": "athavā cireṇa api punaḥ punar eṣaivaṃ mantrayiṣyate /",
  "GK20ksakunpu:1357": "nivartatāṃ bhavān /",
  "GK20ksakunpu:1358": "KSak_4.20:>2% kāśyapa -- vatse uparudhyate tapo 'nuṣṭhānam /",
  "GK20ksakunpu:1359": "KSak_4.20:>3% śaku -- (bhūyaḥ pitaram āśliṣya+tapaścaraṇapīḍitaṃ tātaśarīram /",
  "GK20ksakunpu:1360": "tan mātimātraṃ mama kṛta utkaṇṭhasva /",
  "GK20ksakunpu:1361": "_________________________",
  "GK20ksakunpu:1362": "KSak_4.21:<1% kāśyapa -- (saniḥśvāsam)",
  "GK20ksakunpu:1363": "* śamam eṣyati mama śokaḥ kathaṃ nu vatse tvayā racitapūrvam /",
  "GK20ksakunpu:1364": "* uṭajadvāravirūḍhaṃ nīvārabaliṃ vilokayataḥ // KSak_4.21 //",
  "GK20ksakunpu:1365": "KSak_4.21:>4% gaccha / śivās te panthānaḥ santu /",
  "GK20ksakunpu:1366": "KSak_4.21:>5% (niṣkrāntā śakuntalā sahayāyinaś ca)",
  "GK20ksakunpu:1367": "KSak_4.21:>6% sakhyau -- (śakuntalāṃ vilokya)",
  "GK20ksakunpu:1368": "hā dhig ghā dhik /",
  "GK20ksakunpu:1369": "antarhitā śakuntalā vanarājyā /p.156",
  "GK20ksakunpu:1370": "KSak_4.21:>7% kāśyapa -- (saniḥśvāsam)",
  "GK20ksakunpu:1371": "anasūye gatavatī vāṃ sahacāriṇī /",
  "GK20ksakunpu:1372": "nigṛhya śokam anugacchataṃ māṃ prasthitam /",
  "GK20ksakunpu:1373": "KSak_4.21:>8% ubhe -- tāta śakuntalāvirahitaṃ śūnyam iva tapovanaṃ kathaṃ praviśāvaḥ /",
  "GK20ksakunpu:1374": "_________________________",
  "GK20ksakunpu:1375": "KSak_4.22:<1% kāśyapa -- snehavṛttir evaṃ darśinī /",
  "GK20ksakunpu:1376": "(savimarśaṃ parikramya)",
  "GK20ksakunpu:1377": "hanta bhoḥ śakuntalāṃ patikulaṃ visṛjya labdham idānīṃ svāsthyam / kutaḥ /",
  "GK20ksakunpu:1378": "* artho hi kanyā parakīya eva tām adya saṃpreṣya parigrahītuḥ /",
  "GK20ksakunpu:1379": "* jāto mamāyaṃ viśadaḥ prakāmaṃ pratyarpitanyāsa ivāntarātmā // KSak_4.22 //",
  "GK20ksakunpu:1380": "KSak_4.22:>1% (iti niṣkrāntāḥ sarve)",
  "GK20ksakunpu:1381": "iti caturtho 'ṅkaḥ / p.158",
  "GK20ksakunpu:1382": "**************************************************************************",
  "GK20ksakunpu:1383": "pañcamo 'ṅkaḥ /",
  "GK20ksakunpu:1384": "KSak_5.1:<1% (tataḥ praviśaty āsanasho rājā vidūṣakaś ca)",
  "GK20ksakunpu:1385": "KSak_5.1:<2% vidu -- (karṇaṃ dattvā)",
  "GK20ksakunpu:1386": "bho vayasya saṃgītaśālāntare 'vadhānaṃ dehi /",
  "GK20ksakunpu:1387": "KSak_5.1:<3% kalaviśuddhāyā gīteḥ svarasaṃyogaḥ śrūyate /",
  "GK20ksakunpu:1388": "jāne tatrabhavatī haṃsapadikā varṇaparicayaṃ karotīti /",
  "GK20ksakunpu:1389": "_________________________",
  "GK20ksakunpu:1390": "KSak_5.1:<1% rājā -- tūṣṇīṃ bhava /",
  "GK20ksakunpu:1391": "yāvad ākarṇayāmi /",
  "GK20ksakunpu:1392": "(ākāśe gīyate)",
  "GK20ksakunpu:1393": "* abhinavamadhulolupas tvaṃ tathā paricumbya cūtamañjarīm /",
  "GK20ksakunpu:1394": "* kamalavasatimātranirvṛto madhukara vismṛto 'sy enāṃ katham // KSak_5.1 //",
  "GK20ksakunpu:1395": "KSak_5.1:>2% rājā -- aho rāgaparivāhiṇī gītiḥ /",
  "GK20ksakunpu:1396": "KSak_5.1:>3% vidu -- kiṃ tāvad gītyā avagato 'kṣarārthaḥ /",
  "GK20ksakunpu:1397": "KSak_5.1:>4% rā -- (smitaṃ kṛtvā)",
  "GK20ksakunpu:1398": "sakṛtkṛtapraṇayo 'yaṃ janaḥ /",
  "GK20ksakunpu:1399": "tad asyā devīṃ vasumatīm antareṇa mahad upālambhanaṃ gato 'smi /",
  "GK20ksakunpu:1400": "sakhe mādhavya madvacanād ucyatāṃ haṃsapadikā /",
  "GK20ksakunpu:1401": "nipuṇam upālabdhāḥ sma iti /",
  "GK20ksakunpu:1402": "KSak_5.1:>5% vidu -- yad bhavān ājñāpayati /",
  "GK20ksakunpu:1403": "(utthāya+bho vayasya gṛhītasya tayā parakīyair hastaiḥ śikhaṇḍake tāḍyamānasyāpsarasā vītarāgasyeva nāstīdānīṃ me mokṣaḥ /",
  "GK20ksakunpu:1404": "KSak_5.1:>6% rā gaccha /",
  "GK20ksakunpu:1405": "nāgarikavṛttyā saṃjñāpayainām /",
  "GK20ksakunpu:1406": "KSak_5.1:>7% vidu -- kā gatiḥ /",
  "GK20ksakunpu:1407": "(iti niṣkrāntāḥ)",
  "GK20ksakunpu:1408": "_________________________",
  "GK20ksakunpu:1409": "KSak_5.2:<1% rā -- (ātmagatam)",
  "GK20ksakunpu:1410": "kiṃ nu khalu gītam evaṃ vidhārtham ākarṇyeṣṭajanavirahād ṛte 'pi balavadutkaṇṭhito 'smi / athavā /",
  "GK20ksakunpu:1411": "* ramyāṇi vīkṣya madhurāṃś ca niśamya śabdān paryutsuko bhavati yat sukhito 'pi jantuḥ /",
  "GK20ksakunpu:1412": "* tac cetasā smarati nūnam abodhapūrvaṃ bhāvasthirāṇi jananāntarasauhṛdāni // KSak_5.2 //",
  "GK20ksakunpu:1413": "KSak_5.2:>1% (iti paryākulas tiṣṭhati)p.160",
  "GK20ksakunpu:1414": "KSak_5.2:>2% (tataḥ praviśati kañcukī)",
  "GK20ksakunpu:1415": "_________________________",
  "GK20ksakunpu:1416": "KSak_5.3:<1% kañcukī -- aho nu khalv īdṛśīm avasthāṃ pratipanno 'smi /",
  "GK20ksakunpu:1417": "* ācāra ity avahitena mayā gṛhītā",
  "GK20ksakunpu:1418": "* yā vetrayaṣṭir avarodhagṛheṣu rājñaḥ /",
  "GK20ksakunpu:1419": "* kāle gate bahutithe mama saiva jātā",
  "GK20ksakunpu:1420": "* prasthānaviklavagater avalambanārthā // KSak_5.3 //",
  "GK20ksakunpu:1421": "KSak_5.3:>3% bho kāmaṃ dharmakāryam anatipātyaṃ devasya /",
  "GK20ksakunpu:1422": "tathāpīdānīm eva dharmāsanād utthitāya punar uparodhakāri kaṇvaśiṣyāgamanam asmai notsahe nivedayitum /",
  "GK20ksakunpu:1423": "athavāviśramo 'yaṃ lokatantrādhikāraḥ / kutaḥ /",
  "GK20ksakunpu:1424": "_________________________",
  "GK20ksakunpu:1425": "* bhānuḥ sakṛd yuktaturaṅga eva rātriṃ divaṃ gandhavahaḥ prayāti /",
  "GK20ksakunpu:1426": "* śeṣaḥ sadā evāhitabhūmibhāraḥ ṣaṣṭhāṃśavṛtter api dharma eṣaḥ // KSak_5.4 //",
  "GK20ksakunpu:1427": "KSak_5.4:>1% yāvan niyogam anutiṣṭhāmi /",
  "GK20ksakunpu:1428": "(parikramyāvalokya ca) eṣa devaḥ --",
  "GK20ksakunpu:1429": "_________________________",
  "GK20ksakunpu:1430": "* prajāḥ prajāḥ svā iva tantrayitvā",
  "GK20ksakunpu:1431": "* niṣevate śrāntamanā viviktam /",
  "GK20ksakunpu:1432": "* yūthāni saṃcārya raviprataptaḥ",
  "GK20ksakunpu:1433": "* śītaṃ divā sthānam iva dvipendraḥ // KSak_5.5 //",
  "GK20ksakunpu:1434": "KSak_5.5:>2% (upagamya)",
  "GK20ksakunpu:1435": "jayatu jayatu devaḥ /",
  "GK20ksakunpu:1436": "ete khalu himagirer upatyakāraṇyavāsinaḥ kāśyapasaṃdeśam ādāya sastrīkās tapasvinaḥ saṃprāptāḥ /",
  "GK20ksakunpu:1437": "śrutvā devaḥ pramāṇam /p.162",
  "GK20ksakunpu:1438": "KSak_5.5:>3% rā -- (sādaram)",
  "GK20ksakunpu:1439": "kiṃ kāśyapasaṃdeśahāriṇaḥ /",
  "GK20ksakunpu:1440": "KSak_5.5:>4% kañcukī -- atha kim /",
  "GK20ksakunpu:1441": "KSak_5.5:>5% rā -- tena hi madvacanād vijñāpyatām upādhyāha somarātaḥ /",
  "GK20ksakunpu:1442": "amūn āśramavāsinaḥ śrautena vidhinā satkṛtya svayam eva praveśayitum arhasīti /",
  "GK20ksakunpu:1443": "aham apy atra tapasvidarśanocite pradeśe sthitaḥ pratipālayāmi /",
  "GK20ksakunpu:1444": "KSak_5.5:>6% kañcukī -- yad ājñāpayati devaḥ (iti niṣkrāntaḥ)",
  "GK20ksakunpu:1445": "KSak_5.5:>7% rā -- (utthāya)",
  "GK20ksakunpu:1446": "vetravati agniśaraṇamārgam ādeśaya /",
  "GK20ksakunpu:1447": "KSak_5.5:>8% pratihārī -- ita ito devaḥ /",
  "GK20ksakunpu:1448": "_________________________",
  "GK20ksakunpu:1449": "KSak_5.6:<1% rā -- (parikrāmati /",
  "GK20ksakunpu:1450": "adhikārakhedaṃ nirūpya)",
  "GK20ksakunpu:1451": "sarvaḥ prārthitam artham adhigamya sukhī saṃpadyate jantuḥ /",
  "GK20ksakunpu:1452": "rājñāṃ tu caritārthatā duḥkhottaraiva /",
  "GK20ksakunpu:1453": "* autsukyamātram avasāyayati pratiṣṭhā",
  "GK20ksakunpu:1454": "* kliśnāti labdhaparipālanavṛttir eva /",
  "GK20ksakunpu:1455": "* nātiśramāpanayanāya yathā śramāya",
  "GK20ksakunpu:1456": "* rājyaṃ svahastadhṛtadaṇḍam ivātapatram //",
  "GK20ksakunpu:1457": "KSak_5.6 // (nepathye)",
  "GK20ksakunpu:1458": "_________________________",
  "GK20ksakunpu:1459": "KSak_5.7:<1% vaitālikau -- vijayatāṃ devaḥ /",
  "GK20ksakunpu:1460": "* prathamaḥ -- svasukhanirabhilāṣaḥ khidyase lokahetoḥ",
  "GK20ksakunpu:1461": "* pratidinam athavā te vṛttir evaṃ vidhaiva /",
  "GK20ksakunpu:1462": "* anubhavati hi mūrdhnā padapa tīvram uṣṇam",
  "GK20ksakunpu:1463": "* śamayati paritāpaṃ chāyayā saṃśritānām // KSak_5.7 //",
  "GK20ksakunpu:1464": "_________________________",
  "GK20ksakunpu:1465": "KSak_5.8:<1% dvitīyaḥ --",
  "GK20ksakunpu:1466": "* niyamayasi vimārgaprasthitān āttadaṇḍaḥ",
  "GK20ksakunpu:1467": "* praśamayasi vivādaṃ kalpase rakṣaṇāya /",
  "GK20ksakunpu:1468": "* atanuṣu vibhaveṣu jñātayaḥ santu nāma",
  "GK20ksakunpu:1469": "* tvayi tu parisamāptaṃ bandhukṛtya prajānām // KSak_5.8 //p.166",
  "GK20ksakunpu:1470": "KSak_5.8:>1% rājā -- ete klāntamanasaḥ punar navīkṛtāḥ smaḥ /",
  "GK20ksakunpu:1471": "(iti parikrāmati)",
  "GK20ksakunpu:1472": "KSak_5.8:>2% pratihārī -- eṣa abhinavasaṃmārjanasaśrīkaḥ saṃnihitahomadhenur agniśaraṇālindaḥ /",
  "GK20ksakunpu:1473": "ārohatu devaḥ /",
  "GK20ksakunpu:1474": "_________________________",
  "GK20ksakunpu:1475": "KSak_5.9:<1% rā -- (āruhya parijanāṃsāvalambī tiṣṭhati)",
  "GK20ksakunpu:1476": "vetravati kim uddiśya bhagavatā kāśyapena matsakāśam ṛṣayaḥ preṣitāḥ syuḥ /",
  "GK20ksakunpu:1477": "* kiṃ tāvad vratinām upoḍhatapasāṃ vighnais tapo dūṣitam",
  "GK20ksakunpu:1478": "* dharmāraṇyacareṣu kenacid uta prāṇiṣv asacceṣṭitam /",
  "GK20ksakunpu:1479": "* āhosvit prasavo mamāpacaritair viṣṭambhito vīrudhām",
  "GK20ksakunpu:1480": "* ity ārūḍhabahupratarkam aparicchedākulaṃ me manaḥ // KSak_5.9 //",
  "GK20ksakunpu:1481": "KSak_5.9:>3% pratihārī -- sucaritanandina ṛṣayo devaṃ sabhājayitum āgatā iti tarkayāmi /",
  "GK20ksakunpu:1482": "KSak_5.9:>4% (tataḥ praviśanti gautamī sahitāḥ śakuntalāṃ puraskṛtya munayaḥ /",
  "GK20ksakunpu:1483": "puraś caiṣāṃ kañcukī purohitaś ca)",
  "GK20ksakunpu:1484": "KSak_5.9:>5% kañcukī -- ita ito bhavantaḥ /",
  "GK20ksakunpu:1485": "_________________________",
  "GK20ksakunpu:1486": "KSak_5.10:<1% śārṅgarava -- śāradvata /p.168",
  "GK20ksakunpu:1487": "* mahābhāgaḥ kāmaṃ narapatir abhinnasthitir asau",
  "GK20ksakunpu:1488": "* na kaścid varṇānām apatham apakṛṣṭo 'pi bhajate /",
  "GK20ksakunpu:1489": "* tathāpīdaṃ śaśvatparicitaviviktena manasā /",
  "GK20ksakunpu:1490": "* janākīrṇaṃ manye hutavahaparītaṃ gṛham iva // KSak_5.10 //",
  "GK20ksakunpu:1491": "_________________________",
  "GK20ksakunpu:1492": "KSak_5.11:<1% śāradvata -- sthāne bhavān purapraveśād itthaṃ bhūtaḥ saṃvṛttaḥ / aham api",
  "GK20ksakunpu:1493": "* abhyaktam api snātaḥ śucir aśucim iva prabuddha iva suptam /",
  "GK20ksakunpu:1494": "* baddham iva svairagatir janam iha sukhasaṅginam avaimi // KSak_5.11 //",
  "GK20ksakunpu:1495": "KSak_5.11:>1% śaku -- (nimittaṃ sūcayitvā)",
  "GK20ksakunpu:1496": "aho kiṃ me vāmetaran nayanaṃ visphurati /",
  "GK20ksakunpu:1497": "KSak_5.11:>2% gautamī -- jāte pratihatam amaṅgalam /",
  "GK20ksakunpu:1498": "sukhāni te bhartṛkuladevatā vitarantu (iti parikrāmati)",
  "GK20ksakunpu:1499": "KSak_5.11:>3% purohita -- (rājānaṃ nirdiśya+bho bhos tapasvinaḥ asāv atrabhavān varṇāśramāṇāṃ rakṣitā prāg eva muktāsano vaḥ pratipālayati /",
  "GK20ksakunpu:1500": "paśyata enam /",
  "GK20ksakunpu:1501": "_________________________",
  "GK20ksakunpu:1502": "KSak_5.12:<1% śārṅgarava -- bho mahābrāhmaṇa kāmam etad abhinandanīyaṃ tathāpi vayam atra madhyasthāḥ / kutaḥ (p.170)",
  "GK20ksakunpu:1503": "* bhavanti naṃrās taravaḥ phalāgamair navāmbubhir dūravilambino ghanāḥ /",
  "GK20ksakunpu:1504": "* anuddhatāḥ satpuruṣāḥ samṛddhibhiḥ svabhāva evaiṣa paropakāriṇām // KSak_5.12 //",
  "GK20ksakunpu:1505": "KSak_5.12:>1% pratīhārī -- deva prasannamukhavarṇā dṛśyante /",
  "GK20ksakunpu:1506": "jānāmi viśrabdhakāryā ṛṣayaḥ /",
  "GK20ksakunpu:1507": "_________________________",
  "GK20ksakunpu:1508": "KSak_5.13:<1% rājā -- (śakuntalāṃ dṛṣṭvā)",
  "GK20ksakunpu:1509": "athātra bhavatī --",
  "GK20ksakunpu:1510": "* kā svid avaguṇṭhanavatī nātiparisphuṭaśarīralāvaṇyā /",
  "GK20ksakunpu:1511": "* madhye tapodhanānāṃ kisalayam iva pāṇḍupatrāṇām // KSak_5.13 //",
  "GK20ksakunpu:1512": "KSak_5.13:>2% pratīhārī -- deva kutūhalagarbhaḥ prahito na me tarkaḥ prasarati /",
  "GK20ksakunpu:1513": "nanu darśanīyā punar asyā ākṛtir lakṣyate /",
  "GK20ksakunpu:1514": "KSak_5.13:>3% rājā -- bhavatu /",
  "GK20ksakunpu:1515": "anirvarṇanīyaṃ parakalatram /",
  "GK20ksakunpu:1516": "KSak_5.13:>4% śaku -- (hastam urasi kṛtvā /",
  "GK20ksakunpu:1517": "ātmagatam) hṛdaya kim evaṃ vepase /",
  "GK20ksakunpu:1518": "āryaputrasya bhāvam avadhārya dhīraṃ tāvad bhava /p.172",
  "GK20ksakunpu:1519": "KSak_5.13:>5% purohita -- (puro gatvā)",
  "GK20ksakunpu:1520": "ete vidhivad arcitās tapasvinaḥ /",
  "GK20ksakunpu:1521": "kaścid eṣām upādhyāyasaṃdeśaḥ /",
  "GK20ksakunpu:1522": "taṃ devaḥ śrotum arhati /",
  "GK20ksakunpu:1523": "KSak_5.13:>6% rājā avahito 'smi /",
  "GK20ksakunpu:1524": "KSak_5.13:>7% ṛṣayaḥ -- (hastān udyamya)",
  "GK20ksakunpu:1525": "vijayasva rājan /",
  "GK20ksakunpu:1526": "KSak_5.13:>8% rā -- sarvān abhivādaye /",
  "GK20ksakunpu:1527": "KSak_5.13:>9% ṛṣayaḥ -- iṣṭena yujyasva /",
  "GK20ksakunpu:1528": "KSak_5.13:>10% rā -- api nirvighnatapaso munayaḥ /",
  "GK20ksakunpu:1529": "_________________________",
  "GK20ksakunpu:1530": "KSak_5.14:<1% ṛṣayaḥ --",
  "GK20ksakunpu:1531": "* kuto dharmakriyāvighnaḥ satāṃ rakṣitari tvayi /",
  "GK20ksakunpu:1532": "* tamas tapati dharmāṃśau katham āvir bhaviṣyati // KSak_5.14 //",
  "GK20ksakunpu:1533": "KSak_5.14:>1% rā -- arthavān khalu me rājaśabdaḥ /",
  "GK20ksakunpu:1534": "atha bhagavāṃl lokānugrahāya kuśalī kāśyapaḥ /",
  "GK20ksakunpu:1535": "KSak_5.14:>2% śārṅgaravaḥ -- svādhīnakuśalāḥ siddhimantaḥ /",
  "GK20ksakunpu:1536": "sa bhavantam anāmayapraśnapūrvakam idam āha /",
  "GK20ksakunpu:1537": "KSak_5.14:>3% rā -- kim ājñāpayati bhagavān /",
  "GK20ksakunpu:1538": "_________________________",
  "GK20ksakunpu:1539": "KSak_5.15:<1% śā -- yan mithaḥsamayād imāṃ madīyāṃ duhitaraṃ bhavān upāyaṃsta tan mayā prītimatā yuvayor anujñātam / kutaḥ",
  "GK20ksakunpu:1540": "* tvam arhatāṃ prāgrasaraḥ smṛto 'si naḥ",
  "GK20ksakunpu:1541": "* śakuntalā mūrtimatī ca satkriyā /",
  "GK20ksakunpu:1542": "* samānayaṃs tulyaguṇaṃ vadhūvaram",
  "GK20ksakunpu:1543": "* cirasya vācyaṃ na gataḥ prajāpatiḥ // KSak_5.15 //",
  "GK20ksakunpu:1544": "KSak_5.15:>4% tad idānīm āpannasattveyaṃ pratigṛhyatāṃ sahadharmacaraṇāyeti /",
  "GK20ksakunpu:1545": "_________________________",
  "GK20ksakunpu:1546": "KSak_5.16:<1% gautamī -- ārya kim api vaktukāmāsmi /",
  "GK20ksakunpu:1547": "na me vacanāvasaro 'sti /",
  "GK20ksakunpu:1548": "katham iti /p.174",
  "GK20ksakunpu:1549": "* nāpekṣito gurujano 'nayā tvayā pṛṣṭo na bandhujanaḥ /",
  "GK20ksakunpu:1550": "* ekaikasminn eva carite bhaṇāmi kim ekaikam // KSak_5.16 //",
  "GK20ksakunpu:1551": "KSak_5.16:>1% śaku -- (ātmagatam)",
  "GK20ksakunpu:1552": "kiṃ nu khalv āryaputro bhaṇati /",
  "GK20ksakunpu:1553": "KSak_5.16:>2% rā -- kim idam upanyastam /",
  "GK20ksakunpu:1554": "KSak_5.16:>3% śaku -- (ātmagatam)",
  "GK20ksakunpu:1555": "pāvakaḥ khalu vacanopanyāsaḥ /",
  "GK20ksakunpu:1556": "_________________________",
  "GK20ksakunpu:1557": "KSak_5.17:<1% śā -- katham idaṃ nāma /",
  "GK20ksakunpu:1558": "bhavanta eva sutarāṃ lokavṛttāntaniṣṇātāḥ /",
  "GK20ksakunpu:1559": "* satīm api jñātikulaikasaṃśrayām",
  "GK20ksakunpu:1560": "* jano 'nyathā bhartṛmatīṃ viśaṅkate /",
  "GK20ksakunpu:1561": "* ataḥ samīpe pariṇetur iṣyate /",
  "GK20ksakunpu:1562": "* priyāpriyā vā pramadā svabandhubhiḥ // KSak_5.17 //",
  "GK20ksakunpu:1563": "KSak_5.17:>4% rā -- kim atrabhavatī mayā pariṇītapūrvā /",
  "GK20ksakunpu:1564": "KSak_5.17:>5% śaku -- (saviṣādam)",
  "GK20ksakunpu:1565": "hṛdaya sāṃprataṃ te āśaṅkā /",
  "GK20ksakunpu:1566": "_________________________",
  "GK20ksakunpu:1567": "KSak_5.18:<1% śā -- kiṃ kṛtakāryadveṣo dharmaṃ prati vimukhatā kṛtāvajñā /",
  "GK20ksakunpu:1568": "KSak_5.18:<2% rā -- kuto 'yam asatkalpanāpraśnaḥ /",
  "GK20ksakunpu:1569": "_________________________",
  "GK20ksakunpu:1570": "KSak_5.18:<1% śā --",
  "GK20ksakunpu:1571": "* mūrchanty amī vikārāḥ prāyeṇaiśvaryamatteṣu // KSak_5.18 //",
  "GK20ksakunpu:1572": "KSak_5.18:>1% rā -- viśeṣeṇādhikṣipto 'smi /p.176",
  "GK20ksakunpu:1573": "KSak_5.18:>2% gautamī -- jāte muhhūrtaṃ mā lajjasva /",
  "GK20ksakunpu:1574": "apaneṣyāmi tāvat te 'vaguṇṭhanam /",
  "GK20ksakunpu:1575": "tatas tvāṃ bhartābhijñāsyati /",
  "GK20ksakunpu:1576": "_________________________",
  "GK20ksakunpu:1577": "KSak_5.19:<1% rā -- (śakuntalāṃ nirvarṇya / ātmagatam)",
  "GK20ksakunpu:1578": "* idam upanatam evaṃ rūpam akliṣṭakānti",
  "GK20ksakunpu:1579": "* prathamaparigṛhītaṃ syān na vety avyavasyan /",
  "GK20ksakunpu:1580": "* bhramara iva vibhāte kundam antastuṣāram",
  "GK20ksakunpu:1581": "* na ca khalu parobhoktuṃ nāpi śaknomi hātum // KSak_5.19 //",
  "GK20ksakunpu:1582": "KSak_5.19:>3% (iti vicārayan sthitaḥ)",
  "GK20ksakunpu:1583": "KSak_5.19:>4% pratīhārī -- (svagatam)",
  "GK20ksakunpu:1584": "aho dharmāpekṣitā bhartuḥ /",
  "GK20ksakunpu:1585": "īdṛśaṃ nāma sukhopanataṃ rūpaṃ dṛṣṭā ko 'nyo vicārayati /",
  "GK20ksakunpu:1586": "KSak_5.19:>5% śā -- bho rājan kim iti joṣam āsyate /",
  "GK20ksakunpu:1587": "KSak_5.19:>6% rā -- bhos tapodhanāḥ cintayann api na khalu svīkaraṇam atrabhavatyāḥ smarāmi /",
  "GK20ksakunpu:1588": "tat katham imām abhivyaktasattvalakṣaṇāṃ pratyātmānaṃ kṣetriṇam aśaṅkamānaḥ pratipatsye /",
  "GK20ksakunpu:1589": "KSak_5.19:>7% śakuntalā -- (apavārya)",
  "GK20ksakunpu:1590": "āryasya pariṇaya eva saṃdehaḥ /",
  "GK20ksakunpu:1591": "kuta idānīṃ me dūrādhirohiṇy āśā /p.178",
  "GK20ksakunpu:1592": "_________________________",
  "GK20ksakunpu:1593": "KSak_5./20:<1% śār -- mā tāvat /",
  "GK20ksakunpu:1594": "* kṛtābhimarśām anumanyamānaḥ sutāṃ tvayā nāma munir vimānyaḥ /",
  "GK20ksakunpu:1595": "* muṣṭaṃ pratigrāhayatā svam arthaṃ pātrīkṛto dasyur ivāsi yena // KSak_5./20 //",
  "GK20ksakunpu:1596": "KSak_5.20:>1% śāradvata -- śārṅgarava vimara tvam idānīm /",
  "GK20ksakunpu:1597": "śakuntale vaktavyam uktam asmābhiḥ /",
  "GK20ksakunpu:1598": "so 'yam atrabhavān evam āha /",
  "GK20ksakunpu:1599": "dīyatām asmai pratyayaprativacanam /",
  "GK20ksakunpu:1600": "KSak_5.20:>2% śaku -- (apavārya)",
  "GK20ksakunpu:1601": "idam avasthhāntaraṃ gate tādṛśe 'nurāge kiṃ vā smāritena /",
  "GK20ksakunpu:1602": "ātmedānīṃ me śocanīya iti vyavasitam etat / (prakāśam)",
  "GK20ksakunpu:1603": "KSak_5.20:>3% paurava yuktaṃ nāma te tathā purāśramapade svabhāvottānahṛdayam imaṃ janaṃ samayapūrvaṃ pratārya sāṃpratam īdṛśair akṣaraiḥ pratyākhyātum /p.180",
  "GK20ksakunpu:1604": "_________________________",
  "GK20ksakunpu:1605": "KSak_5.21:<1% rājā -- (karṇau vidhāya)",
  "GK20ksakunpu:1606": "śāntaṃ pāpam /",
  "GK20ksakunpu:1607": "* vyapadeśam āvilayituṃ kim īhase janam imam a pātayitum /",
  "GK20ksakunpu:1608": "* kūlaṃ kaṣā iva sindhuḥ prasannam ambhas taṭataruṃ ca // KSak_5.21 //",
  "GK20ksakunpu:1609": "KSak_5.21:>4% śaku -- bhavatu /",
  "GK20ksakunpu:1610": "yadi paramārthataḥ paraparigrahaśaṅkinā tvayaivaṃ pravṛttaṃ tad+abhijñānenānena tavāśaṅkām apaneṣyāmi /",
  "GK20ksakunpu:1611": "KSak_5.21:>5% rājā -- udāraḥ kalpaḥ /",
  "GK20ksakunpu:1612": "KSak_5.21:>6% śaku -- (mudrāsthānaṃ parāmṛśya)",
  "GK20ksakunpu:1613": "hā dhig ghā dhik /",
  "GK20ksakunpu:1614": "aṅgulīyakaśūnyā me 'ṅguliḥ /",
  "GK20ksakunpu:1615": "(iti saviṣādaṃ gautamīm avekṣate)",
  "GK20ksakunpu:1616": "KSak_5.21:>7% gautamī nūnaṃ te śakrāvatārābhyantare śacītīrthasalilaṃ vandamānāyāḥ prabhraṣṭam aṅgulīyakam /p.182",
  "GK20ksakunpu:1617": "KSak_5.21:>8% rājā -- (sasmitam)",
  "GK20ksakunpu:1618": "idaṃ tat pratyutpannamati straiṇam iti yad ucyate /",
  "GK20ksakunpu:1619": "KSak_5.21:>9% śaku -- atra tāvad vidhinā darśitaṃ prabhutvam /",
  "GK20ksakunpu:1620": "KSak_5.21:>10% rājā -- śrotavyam idānīṃ saṃvṛttam /",
  "GK20ksakunpu:1621": "KSak_5.21:>11% śaku -- nanv ekasmin divase navamālikāmaṇḍape nalinīpatrabhājanagatam udakaṃ tava haste saṃnihitam āsīt /",
  "GK20ksakunpu:1622": "KSak_5.21:>12% rājā -- śṛṇumas tāvat /",
  "GK20ksakunpu:1623": "KSak_5.21:>13% śaku -- tatkṣaṇe sa me putrakṛtako dīrghāpāṅgo nāma mṛgapotaka upasthitaḥ /",
  "GK20ksakunpu:1624": "KSak_5.21:>14% tvayāyaṃ tāvat prathamaṃ pibatv ity anukampinopacchandita udakena /",
  "GK20ksakunpu:1625": "na punas te 'paricayād hastābhyāsam upagataḥ /",
  "GK20ksakunpu:1626": "paścāt tasminn eva mayā gṛhīte salile 'nena kṛtaḥ praṇayaḥ /",
  "GK20ksakunpu:1627": "tadā tvam itthaṃ prahasito 'si /",
  "GK20ksakunpu:1628": "sarvaḥ sagandheṣu viśvasiti /",
  "GK20ksakunpu:1629": "dvāv apy atrāraṇyakāv iti /p.184",
  "GK20ksakunpu:1630": "KSak_5.21:>15% rājā -- evam ādibhir ātmakāryanirvartinīnām anṛtamayavān madhubhir ākṛṣyate viṣayiṇaḥ /",
  "GK20ksakunpu:1631": "KSak_5.21:>16% gautamī -- mahābhāga nārhasy evaṃ mantrayitum /",
  "GK20ksakunpu:1632": "tapovanasaṃvardhito 'nabhijño 'yaṃ janaḥ kaitavasya /",
  "GK20ksakunpu:1633": "_________________________",
  "GK20ksakunpu:1634": "KSak_5.22:<1% rājā -- tāpasavṛddhe /",
  "GK20ksakunpu:1635": "* strīṇām aśikṣitapaṭutvam amānuṣīṣu",
  "GK20ksakunpu:1636": "* saṃdṛśyate kim uta yāḥ pratibodhavatyaḥ /",
  "GK20ksakunpu:1637": "* prāgantarikṣagamanās tvam apatyajātam",
  "GK20ksakunpu:1638": "* anyair dvijaiḥ parabhṛtāḥ khalu poṣayanti // KSak_5.22 //",
  "GK20ksakunpu:1639": "KSak_5.22:>1% śaku -- (saroṣam+anārya ātmano hṛdayānumānena prekṣase /",
  "GK20ksakunpu:1640": "ka idānīm anyo dharmakañcukapraveśinas tṛṇachannakūpopamasya tavānukṛtiṃ pratipatsyate /",
  "GK20ksakunpu:1641": "_________________________",
  "GK20ksakunpu:1642": "KSak_5.23:<1% rājā -- (ātmagatam)",
  "GK20ksakunpu:1643": "saṃdigdhabuddhim āṃ kurvann akaitava ivāsyāḥ kopo lakṣyate /",
  "GK20ksakunpu:1644": "tathā hy anayā --",
  "GK20ksakunpu:1645": "* mayy eva vismaraṇadāruṇacittavṛttau",
  "GK20ksakunpu:1646": "* vṛttaṃ rahaḥ praṇayam apratipadyamāne /",
  "GK20ksakunpu:1647": "* bhedād bhruvoḥ kuṭilayor atilohitākṣyā",
  "GK20ksakunpu:1648": "* bhagnaṃ śarāsanam ivātiruṣā smarasya // KSak_5.23 //",
  "GK20ksakunpu:1649": "KSak_5.23:>2% (prakāśam)",
  "GK20ksakunpu:1650": "bhadre prathitaṃ duṣyantasya caritam /",
  "GK20ksakunpu:1651": "tathāpīdaṃ na dṛśyate /p.186",
  "GK20ksakunpu:1652": "KSak_5.23:>3% śaku -- suṣṭhu tāvad atra svacchandacāriṇī kṛtāsmi yāham asya puruvaṃśapratyayena mukhamadhor hṛdayaviṣasya hastābhyāsam upagatā /",
  "GK20ksakunpu:1653": "_________________________",
  "GK20ksakunpu:1654": "KSak_5.24:<1% śārṅgarava -- ittham ātmakṛtaṃ cāpalaṃ dahati /",
  "GK20ksakunpu:1655": "* ataḥ parīkṣya kartavyaṃ viśeṣāt saṃgataṃ rahaḥ /",
  "GK20ksakunpu:1656": "* ajñātahṛdayeṣv evaṃ vairībhavati sauhṛdam // KSak_5.24 //",
  "GK20ksakunpu:1657": "KSak_5.24:>1% rājā -- ayi bhoḥ kim atrabhavatīpratyayād evāsmān saṃyutadoṣākṣaraiḥ kṣiṇutha /",
  "GK20ksakunpu:1658": "_________________________",
  "GK20ksakunpu:1659": "KSak_5.25:<1% śārṅg --(sāsūyam)",
  "GK20ksakunpu:1660": "śrutaṃ bhavadbhir adharottaram /",
  "GK20ksakunpu:1661": "* ā janmanaḥ śāṭhyam aśikṣito yas tasyāpramāṇaṃ vacanaṃ janasya /",
  "GK20ksakunpu:1662": "* parātisaṃdhānam adhīyate yair vidyeti te santu kilāptavācaḥ // KSak_5.25 //p.188",
  "GK20ksakunpu:1663": "KSak_5.25:>2% rājā -- bhoḥ satyavādinn abhyupagataṃ tāvad asmābhir evam /",
  "GK20ksakunpu:1664": "kiṃ punar imām atisaṃdhāya labhyate /",
  "GK20ksakunpu:1665": "KSak_5.25:>3% śārṅg -- vinipātaḥ /",
  "GK20ksakunpu:1666": "KSak_5.25:>4% rājā -- vinipātaḥ pauravaiḥ prārthyata iti na śraddheyam etat /",
  "GK20ksakunpu:1667": "_________________________",
  "GK20ksakunpu:1668": "KSak_5.26:<1% śārad -- śārṅgarava kim uttareṇa /",
  "GK20ksakunpu:1669": "anuṣṭhito guroḥ saṃdeśaḥ /",
  "GK20ksakunpu:1670": "pratinivartāmahe vayam /",
  "GK20ksakunpu:1671": "(rājānaṃ prati)",
  "GK20ksakunpu:1672": "* tad eṣā bhavataḥ kāntā tyaja vaināṃ gṛhāṇa vā /",
  "GK20ksakunpu:1673": "* upapannā hi dāreṣu prabhutā sarvatomukhī // KSak_5.26 //",
  "GK20ksakunpu:1674": "KSak_5.26:>1% gautami gacchāgrataḥ /",
  "GK20ksakunpu:1675": "(iti prasthitāḥ)",
  "GK20ksakunpu:1676": "KSak_5.26:>2% śaku -- katham anena kitavena vipralabdhāsmi /",
  "GK20ksakunpu:1677": "yūyam api māṃ parityajatha /",
  "GK20ksakunpu:1678": "(ity anupratiṣṭhate)",
  "GK20ksakunpu:1679": "KSak_5.26:>3% gautamī -- (sthitvā)",
  "GK20ksakunpu:1680": "vatsa śārṅgarava anugacchatīyaṃ khalu naḥ karuṇaparidevinī śakuntalā /",
  "GK20ksakunpu:1681": "pratyādeśaparuṣe bhartari kiṃ vā me putrikā karotu /p.190",
  "GK20ksakunpu:1682": "KSak_5.26:>4% śārṅg -- (saroṣaṃ nivṛtya)",
  "GK20ksakunpu:1683": "kiṃ purobhāge svātantryam avalambase /",
  "GK20ksakunpu:1684": "(śakuntalā bhītā vepate)",
  "GK20ksakunpu:1685": "_________________________",
  "GK20ksakunpu:1686": "KSak_5.27:<1% śārṅg -- śakutale /",
  "GK20ksakunpu:1687": "* yadi yathā vadati kṣitipas tathā",
  "GK20ksakunpu:1688": "* tvam asi kiṃ pitur utkulayā tvayā /",
  "GK20ksakunpu:1689": "* atha tu vetsi śuci vratam ātmanaḥ",
  "GK20ksakunpu:1690": "* patikule tava dāsyam api kṣamam // KSak_5.27 //",
  "GK20ksakunpu:1691": "KSak_5.27:>5% tiṣṭha / sādhayāmo vayam /",
  "GK20ksakunpu:1692": "_________________________",
  "GK20ksakunpu:1693": "KSak_5.28:<1% rājā -- bhos tapasvin kim atrabhavatīṃ vipralabhase /",
  "GK20ksakunpu:1694": "* kumudāny eva śaśāṅkaḥ savitā bodhayati paṅkajāny eva /",
  "GK20ksakunpu:1695": "* vaśināṃ hi paraparigrahasaṃśleṣaparāṅmukhī vṛttiḥ // KSak_5.28 //",
  "GK20ksakunpu:1696": "KSak_5.28:>1% śārṅg -- yadā tu pūrvavṛttam anyasaṅgād vismṛto bhavāṃs tadā katham adharmabhīruḥ /",
  "GK20ksakunpu:1697": "_________________________",
  "GK20ksakunpu:1698": "KSak_5.29:<1% rājā -- bhavantam evātra gurulāghavaṃ pṛcchāmi /",
  "GK20ksakunpu:1699": "* mūḍhaḥ syām aham eṣā vā vaden mithyeti saṃśaye /",
  "GK20ksakunpu:1700": "* dāratyāgī bhavāmy āho parastrīsparśapāṃsulaḥ // KSak_5.29 //",
  "GK20ksakunpu:1701": "KSak_5.29:>2% purohita -- (vicārya)",
  "GK20ksakunpu:1702": "yadi tāvad evaṃ kriyatām /",
  "GK20ksakunpu:1703": "KSak_5.29:>3% rājā -- anuśāstu māṃ bhavān /",
  "GK20ksakunpu:1704": "KSak_5.29:>4% purohita -- atrabhavatī tavad āprasavād asmadgṛhe tiṣṭhatu /",
  "GK20ksakunpu:1705": "kuta idam ucyata iti cet /",
  "GK20ksakunpu:1706": "tvaṃ sādhubhir ādiṣṭapūrvaḥ prathamam eva cakravartinaṃ putraṃ janayiṣyasīti /",
  "GK20ksakunpu:1707": "sa cen munidauhitras tallakṣaṇopapanno bhaviṣyati abhinandya śuddhāntam enāṃ praveśayiṣyati /",
  "GK20ksakunpu:1708": "viparyaye tu pitur asyāḥ samīpanayanam avasthitam eva /",
  "GK20ksakunpu:1709": "KSak_5.29:>5% rājā -- yathā gurubhyo rocate /",
  "GK20ksakunpu:1710": "KSak_5.29:>6% purohita -- vatse anugaccha mām /",
  "GK20ksakunpu:1711": "KSak_5.29:>7% śaku -- bhagāti vasudhe dehi me vivaram /",
  "GK20ksakunpu:1712": "(iti rudatī prasthitā /",
  "GK20ksakunpu:1713": "niṣkrāntā saha purodhasā tapasvibhiś ca)",
  "GK20ksakunpu:1714": "KSak_5.29:>8% (rājā śāpavyavahitasmṛtiḥ śakuntalāgatam eva cintayati)",
  "GK20ksakunpu:1715": "KSak_5.29:>9% (nepathye)",
  "GK20ksakunpu:1716": "āścaryam āścaryam /",
  "GK20ksakunpu:1717": "KSak_5.29:>10% rājā -- (ākarṇya)",
  "GK20ksakunpu:1718": "kiṃ nu khalu syāt /",
  "GK20ksakunpu:1719": "KSak_5.29:>11% (praviśya)",
  "GK20ksakunpu:1720": "purohita -- (savismayam)",
  "GK20ksakunpu:1721": "deva adbhutaṃ khalu saṃvṛttam /",
  "GK20ksakunpu:1722": "KSak_5.29:>12% rājā -- kim iva /",
  "GK20ksakunpu:1723": "KSak_5.29:>13% purohita -- deva parāvṛtteṣu kaṇvaśiṣyeṣu --",
  "GK20ksakunpu:1724": "KSak_5.29:>14% sā nindanī svāni bhāgyāni bālā bāhūtkṣepaṃ krandituṃ ca pravṛttā /",
  "GK20ksakunpu:1725": "KSak_5.29:>15% rājā -- kiṃ ca /",
  "GK20ksakunpu:1726": "_________________________",
  "GK20ksakunpu:1727": "KSak_5.30:<1% purohita --",
  "GK20ksakunpu:1728": "* strīsaṃsthānaṃ cāpsaras tīrtham ārād utkṣipyaināṃ jyotir ekaṃ jagāma // KSak_5.30 //",
  "GK20ksakunpu:1729": "KSak_5.30:>1% (sarve vismayaṃ rūpayanti)",
  "GK20ksakunpu:1730": "KSak_5.30:>2% rājā -- bhagavan prāg api so 'smābhir arthaḥ pratyādiṣṭa eva /",
  "GK20ksakunpu:1731": "kiṃ vṛthā tarkeṇānviṣyate /",
  "GK20ksakunpu:1732": "viśrāmyatu bhavān /",
  "GK20ksakunpu:1733": "KSak_5.30:>3% purohita -- (vilokya)",
  "GK20ksakunpu:1734": "vijayasva (iti niṣkrāntaḥ)p.194",
  "GK20ksakunpu:1735": "KSak_5.30:>4% rājā -- vetravati paryākulo 'smi /",
  "GK20ksakunpu:1736": "śayanabhūmimārgam ādeśaya /",
  "GK20ksakunpu:1737": "KSak_5.30:>5% pratīhārī -- ita ito devaḥ (iti prasthitaḥ)",
  "GK20ksakunpu:1738": "_________________________",
  "GK20ksakunpu:1739": "KSak_5.31:<1% rājā --",
  "GK20ksakunpu:1740": "* kāmaṃ pratyādiṣṭāṃ smarāmi na parigrahaṃ munes tanayām /",
  "GK20ksakunpu:1741": "* balavat tu dūyamānaṃ pratyāyayatīva māṃ hṛdayam // KSak_5.31 //",
  "GK20ksakunpu:1742": "KSak_5.31:>6% (iti niṣkrāntāḥ sarve)",
  "GK20ksakunpu:1743": "pañcamo 'ṅkaḥ /",
  "GK20ksakunpu:1744": "**************************************************************************",
  "GK20ksakunpu:1745": "ṣaṣṭho 'ṅkaḥ /",
  "GK20ksakunpu:1746": "KSak_6.1:<1% (tataḥ praviśati nāgarikaḥ śyālaḥ paścād baddhaṃ puruṣam ādāya rakṣiṇau ca)",
  "GK20ksakunpu:1747": "KSak_6.1:<2% rakṣiṇau -- (puruṣaṃ tāḍaitvā)",
  "GK20ksakunpu:1748": "are kumbhīraka kathaya kutra tvayaitan maṇibandhanotkīrṇanāmadheyaṃ rājakīyam aṅgulīyakaṃ samāsāditam /",
  "GK20ksakunpu:1749": "KSak_6.1:<3% puruṣaḥ -- (bhītināṭitakena)",
  "GK20ksakunpu:1750": "prasīdantu bhāvamiśrāḥ /",
  "GK20ksakunpu:1751": "nāham īdṛśakarmakārī /",
  "GK20ksakunpu:1752": "KSak_6.1:<4% prathamaḥ -- kiṃ śobhano brāhmaṇa iti kṛtvā (kalayitvā)",
  "GK20ksakunpu:1753": "rājñā pratigraho dattaḥ /",
  "GK20ksakunpu:1754": "KSak_6.1:<5% puruṣaḥ -- śṛṇutedānīm /",
  "GK20ksakunpu:1755": "ahaṃ śakrāvatārābhyantaravāsī dhīvaraḥ /",
  "GK20ksakunpu:1756": "KSak_6.1:<6% pāṭaccara kim asmābhir jātiḥ pṛṣṭā /p.269",
  "GK20ksakunpu:1757": "KSak_6.1:<7% śyālaḥ -- sūcaka kathayatu sarvam anukrameṇa /",
  "GK20ksakunpu:1758": "mainam antarā pratibadhnītam /",
  "GK20ksakunpu:1759": "KSak_6.1:<8% ubhau -- yad āvutta ājñāpayati / kathaya /",
  "GK20ksakunpu:1760": "KSak_6.1:<9% puruṣaḥ -- ahaṃ jālodgālādibhir matsyabandhanopāyaiḥ kuṭumbabharaṇaṃ karomi /",
  "GK20ksakunpu:1761": "KSak_6.1:<10% śyālaḥ -- (virahasya)",
  "GK20ksakunpu:1762": "viśuddha idānīm ājīvaḥ /",
  "GK20ksakunpu:1763": "_________________________",
  "GK20ksakunpu:1764": "KSak_6.1:<1% puruṣaḥ -- bhartaḥ maivaṃ bhaṇa /",
  "GK20ksakunpu:1765": "* sahajaṃ kila yad vininditaṃ na khalu tat karma vivarjanīyam /",
  "GK20ksakunpu:1766": "* paśumāraṇakarmadāruṇo 'nukampāmṛdur eva śrotriyaḥ // KSak_6.1 //",
  "GK20ksakunpu:1767": "KSak_6.1:>1% śyālaḥ -- tatas tataḥ /",
  "GK20ksakunpu:1768": "KSak_6.1:>2% puruṣaḥ -- ekasmin divase khaṇḍaśo rohitamatsyo mayā kalpitaḥ /",
  "GK20ksakunpu:1769": "KSak_6.1:>3% yāvat tasyodarābhyantare prekṣe tāvad idaṃ ratnabhāsuram aṅgulīyakaṃ dṛṣṭam /",
  "GK20ksakunpu:1770": "KSak_6.1:>4% paścād aham asya vikrayāya darśayan gṛhīto bhāvamiśraiḥ /",
  "GK20ksakunpu:1771": "KSak_6.1:>5% mārayata vā muñcata vā /",
  "GK20ksakunpu:1772": "ayam asyāgamavṛttāntaḥ /",
  "GK20ksakunpu:1773": "KSak_6.1:>6% śyālaḥ -- jānuka visragandhī godhādī matsyabandha eva niḥsaṃśayam /",
  "GK20ksakunpu:1774": "KSak_6.1:>7% aṅgulīyakadarśanam asya vimarśayitavyam /",
  "GK20ksakunpu:1775": "rājakulam eva gacchāmaḥ /p.198",
  "GK20ksakunpu:1776": "KSak_6.1:>8% rakṣiṇau -- tathā /",
  "GK20ksakunpu:1777": "gaccha are granthibhedaka /",
  "GK20ksakunpu:1778": "(sarve parikrāmanti)",
  "GK20ksakunpu:1779": "KSak_6.1:>9% śyālaḥ -- sūcaka imaṃ gopuradvāre 'pramattau pratipālayataṃ yāvad idam aṅgulīyakaṃ yathāgamanaṃ bhartre nivedya tataḥ śāsanaṃ pratīṣya niṣkrāmāmi /",
  "GK20ksakunpu:1780": "KSak_6.1:>10% ubhau -- praviśatv āvuttaḥ svāmiprasādāya /",
  "GK20ksakunpu:1781": "(iti niṣkrāntaḥ śyālaḥ)",
  "GK20ksakunpu:1782": "KSak_6.1:>11% prathamaḥ -- jānuka cirāyate khalv āvuttaḥ /",
  "GK20ksakunpu:1783": "KSak_6.1:>12% dvitīyaḥ -- nanv avasaropasarpaṇīyā rājānaḥ /",
  "GK20ksakunpu:1784": "KSak_6.1:>13% prathamaḥ -- jānuka sphurato mama hastāv asya vadhasya sumanasaḥ pinaddhum /",
  "GK20ksakunpu:1785": "(iti puruṣaṃ nirdiśati)",
  "GK20ksakunpu:1786": "KSak_6.1:>14% puruṣaḥ -- nārhati bhāvo 'kāraṇamāraṇo bhavitum /",
  "GK20ksakunpu:1787": "KSak_6.1:>15% dvitīyaḥ -- (vilokya)",
  "GK20ksakunpu:1788": "eṣa nau svāmī patrahasto rājaśāsanaṃ pratīṣyeto+mukho dṛśyate /",
  "GK20ksakunpu:1789": "gṛdhrabalir bhaviṣyasi śuno mukhaṃ vā drakṣyasi / (praviśya)",
  "GK20ksakunpu:1790": "KSak_6.1:>16% śyālaḥ -- sūcaka mucyatām eṣa jālopajīvī /",
  "GK20ksakunpu:1791": "upapanna khalv asyāṅgulīyakasyāgamaḥ /p.200",
  "GK20ksakunpu:1792": "KSak_6.1:>17% sūcakaḥ -- yathāvutto bhaṇati /",
  "GK20ksakunpu:1793": "eṣa yamasadanaṃ praviśya pratinivṛttaḥ /",
  "GK20ksakunpu:1794": "(iti puruṣaṃ parimuktabandhanaṃ karoti)",
  "GK20ksakunpu:1795": "KSak_6.1:>18% puruṣaḥ -- (śyālaṃ praṇamya)",
  "GK20ksakunpu:1796": "bhartaḥ atha kīdṛśo ma ājīvaḥ /",
  "GK20ksakunpu:1797": "KSak_6.1:>19% eṣa bhartrāṅgulīyakamūlyasaṃmitaḥ prasādo 'pi dāpitaḥ /",
  "GK20ksakunpu:1798": "(iti puruṣāya svaṃ prayacchati)",
  "GK20ksakunpu:1799": "KSak_6.1:>20% puruṣaḥ -- (sapraṇāmaṃ pratigṛhya)",
  "GK20ksakunpu:1800": "bhartaḥ anugṛhīto 'smi /",
  "GK20ksakunpu:1801": "KSak_6.1:>21% sūcakaḥ -- eṣa nāmānugraho yac chūlād avatārya hastiskandhe pratiṣṭhāpitaḥ /",
  "GK20ksakunpu:1802": "KSak_6.1:>22% jānuka -- āvutt pāritoṣikaṃ kathayati tenāṅgulīyakena bhartuḥ saṃmatena bhavitavyam iti /",
  "GK20ksakunpu:1803": "KSak_6.1:>23% śyālaḥ -- na tasmin mahāarhaṃ ratnaṃ bhartur bahumatam iti tarkayāmi /",
  "GK20ksakunpu:1804": "KSak_6.1:>24% tasya darśanena bhartrābhimato janaḥ smṛtaḥ /",
  "GK20ksakunpu:1805": "muhūrtaṃ prakṛtigambhīro 'pi paryaśrunayana āsīt /",
  "GK20ksakunpu:1806": "KSak_6.1:>25% sūcakaḥ -- sevitaṃ nāmāvuttena /",
  "GK20ksakunpu:1807": "KSak_6.1:>26% jānuka -- nanu bhaṇa /",
  "GK20ksakunpu:1808": "asya kṛte mātsyikabhartur iti /",
  "GK20ksakunpu:1809": "(iti puruṣam asūyayā paśyati)",
  "GK20ksakunpu:1810": "KSak_6.1:>27% puruṣaḥ -- bhaṭṭāraka ito 'rdhaṃ yuṣmākaṃ sumanomūlyaṃ bhavatu /",
  "GK20ksakunpu:1811": "KSak_6.1:>28% jānuka -- etāvad yujyate /p.202",
  "GK20ksakunpu:1812": "KSak_6.1:>29% śyālaḥ -- dhīvara mahattaras tvaṃ priyavayasyaka idānīṃ me saṃvṛttaḥ /",
  "GK20ksakunpu:1813": "kādambarīsākṣikam asmākaṃ prathamasauhṛdam iṣyate /",
  "GK20ksakunpu:1814": "tatśauṇḍikāpaṇam eva gacchāmaḥ /",
  "GK20ksakunpu:1815": "KSak_6.1:>30% praveśakaḥ /",
  "GK20ksakunpu:1816": "(tataḥ praviśaty ākāśayānena sānumatī nāmāpsarāḥ)",
  "GK20ksakunpu:1817": "KSak_6.1:>31% sānumatī -- nirvartitaṃ mayā paryāyanirvartanīyam apsarastīrthasāṃnidhyaṃ yāvat sāhujanasyābhiṣekakāla iti sāṃpratam asya rājarṣer udantaṃ pratyakṣīkariṣyāmi /",
  "GK20ksakunpu:1818": "KSak_6.1:>32% menakāsaṃbandhena śarīrabhūtā me śakuntalā /",
  "GK20ksakunpu:1819": "tayā ca duhitṛnimittam ādiṣṭapūrvāsmi /",
  "GK20ksakunpu:1820": "KSak_6.1:>33% (samantād avalokya)",
  "GK20ksakunpu:1821": "kiṃ nu khalu ṛtūtsave 'pi nirutsavārambham iva rājakulaṃ dṛśyate /",
  "GK20ksakunpu:1822": "KSak_6.1:>34% asti me vibhavaḥ praṇidhānena sarvaṃ parijñātum /",
  "GK20ksakunpu:1823": "KSak_6.1:>35% kiṃ tu sakhyā ādaro mayā mānaiyitavyaḥ /",
  "GK20ksakunpu:1824": "KSak_6.1:>36% bhavatu / anayor evodyānapālikayos tiraskariṇīpraticchannā pārśvavartinī bhūtvopalapsye /",
  "GK20ksakunpu:1825": "(iti nāṭyenāvatīrya sthitā)",
  "GK20ksakunpu:1826": "(tataḥ praviśati cūtāṅkuram avalokayantī ceṭī /",
  "GK20ksakunpu:1827": "aparāca pṛṣṭhatas tasyāḥ)",
  "GK20ksakunpu:1828": "_________________________",
  "GK20ksakunpu:1829": "KSak_6.2:<1% prathamā --",
  "GK20ksakunpu:1830": "* ātāṃraharitapāṇḍura jīvitasarvaṃ vasantamāsasya (yoḥ) /",
  "GK20ksakunpu:1831": "* dṛṣṭo 'si cūtakoraka ṛtumaṅgala tvāṃ prasādayāmi // KSak_6.2 //p.206",
  "GK20ksakunpu:1832": "KSak_6.2:>37% dvitīyā -- parabhṛtike kim ekākinī mantrayase /",
  "GK20ksakunpu:1833": "KSak_6.2:>38% prathamā -- madhukarike cūtakalikāṃ dṛṣṭvonmattā parabhṛtikā bhavati /",
  "GK20ksakunpu:1834": "KSak_6.2:>39% dvitīyā -- (saharṣaṃ tvarayopagamya)",
  "GK20ksakunpu:1835": "katham upasthito madhumāsaḥ /",
  "GK20ksakunpu:1836": "KSak_6.2:>40% prathamā -- madhukarike tavedānīṃ kāla eṣa madavibhramagītānām /",
  "GK20ksakunpu:1837": "KSak_6.2:>41% dvitīyā -- sakhi avalambasva māṃ yāvad agrapādasthitā bhūtvā cūtakalikāṃ gṛhītvā kāmadevārcanaṃ karomi /",
  "GK20ksakunpu:1838": "KSak_6.2:>42% prathamā -- yadi mama api khalv ardham arcanaphalasya /",
  "GK20ksakunpu:1839": "_________________________",
  "GK20ksakunpu:1840": "KSak_6.3:<1% dvitīyā -- akathite 'py etat saṃpadyate yata ekam eva nau jīvītaṃ dvidhāsthitaṃ śarīram /",
  "GK20ksakunpu:1841": "(sakhīm avalambya sthitā cūtāṅkuraṃ gṛhṇāti)",
  "GK20ksakunpu:1842": "KSak_6.3:<2% aye apratibuddho 'pi cūtaprasavo 'tra bandhanabhaṅgasurabhir bhavati (iti kapotahastakaṃ kṛtvā)",
  "GK20ksakunpu:1843": "* tvam asi mayā cūtāṅkura dattaḥ kāmāya gṛhītadhanuṣe /",
  "GK20ksakunpu:1844": "* pathikajanayuvatilakṣyaḥ pañcābhyadhikaḥ śaro bhava // KSak_6.3 //",
  "GK20ksakunpu:1845": "KSak_6.3:>1% (iti cūtāṅkuraṃ kṣipati)",
  "GK20ksakunpu:1846": "(praviśya paṭīkṣepeṇa kupitaḥ) / p.206",
  "GK20ksakunpu:1847": "KSak_6.3:>2% kañcukī -- mā tāvad anātmajñe /",
  "GK20ksakunpu:1848": "devena pratiṣiddhe vasantotsave tvam āṃrakalikābhaṅgaṃ kim ārabhase /",
  "GK20ksakunpu:1849": "KSak_6.3:>3% ubhe (bhīte)",
  "GK20ksakunpu:1850": "prasīdatv āryaḥ /",
  "GK20ksakunpu:1851": "agṛhītārthe āvām /",
  "GK20ksakunpu:1852": "_________________________",
  "GK20ksakunpu:1853": "KSak_6.4:<1% kañcukī -- na kila śrutaṃ yuvābhyāṃ yad vāsantikais tarubhir api devasya śāsanaṃ pramāṇīkṛtaṃ tadāśrayibhiḥ patribhiś ca / tathā hi --",
  "GK20ksakunpu:1854": "* cūtānāṃ ciranirgatā api kalikā badhnāti na svaṃ rajaḥ",
  "GK20ksakunpu:1855": "* saṃnaddhaṃ yad api sthitaṃ kurabakaṃ tat korakāvasthayā /",
  "GK20ksakunpu:1856": "* kaṇṭheṣu skhalitaṃ gate 'pi śiśire puṃskokilānāṃ rutam",
  "GK20ksakunpu:1857": "* śaṅke saṃharati smaro 'pi cakitas tūṇārdhakṛṣṭaṃ śaram // KSak_6.4 //",
  "GK20ksakunpu:1858": "KSak_6.4:>4% sanumatī -- nāsti saṃdehaḥ /",
  "GK20ksakunpu:1859": "mahāprabhāvo rājarṣiḥ /",
  "GK20ksakunpu:1860": "KSak_6.4:>5% prathamā -- ārya kati divasāny āvayor mitrāvasunā rāṣṭriyeṇa bhaṭṭinīpādamūlaṃ preṣitayoḥ /",
  "GK20ksakunpu:1861": "atra ca nau pramadavanasya pālanakarma samarpitam /",
  "GK20ksakunpu:1862": "tadāgantukatayāśrutapūrva āvābhyām eṣa vṛttāntaḥ /",
  "GK20ksakunpu:1863": "KSak_6.4:>6% kañcukī -- bhavatu /",
  "GK20ksakunpu:1864": "na punar evaṃ pravartitavyam /",
  "GK20ksakunpu:1865": "KSak_6.4:>7% ubhe -- ārya kautūhalaṃ nau /",
  "GK20ksakunpu:1866": "yady anena janena śrotavyaṃ kathayatv āryaḥ kiṃ nimittaṃ bhartrā vasantotsavaḥ pratiṣiddhaḥ / p.208",
  "GK20ksakunpu:1867": "KSak_6.4:>8% sānumatī -- utsavapriyāḥ khalu manuṣyāḥ /",
  "GK20ksakunpu:1868": "guruṇā kāraṇena bhavitavyam /",
  "GK20ksakunpu:1869": "KSak_6.4:>9% kañcukī -- bahulībhūtam etat kiṃ na kathyate /",
  "GK20ksakunpu:1870": "kim atrabhavatyo karṇapathaṃ nāyātaṃ śakuntalāpratyādeśakaulīnam /",
  "GK20ksakunpu:1871": "KSak_6.4:>10% ubhe -- śrutaṃ rāṣṭriyamukhād yāvad aṅgulīyakadarśanam /",
  "GK20ksakunpu:1872": "_________________________",
  "GK20ksakunpu:1873": "KSak_6.5:<1% kañcukī -- tena hy alpaṃ kathayitavyam /",
  "GK20ksakunpu:1874_0": "KSak_6.5:<2% yadaiva khalu svāṅgulīyakadarśanād anusmṛtaṃ devena satyamūḍhapūrvā",
  "GK20ksakunpu:1874_1": "me tatrabhavatī rahasi śakuntalā mohāt pratyādiṣṭeti tadāprabhṛty eva paścāt tāpam",
  "GK20ksakunpu:1874_2": "upagato devaḥ / tathā hi --",
  "GK20ksakunpu:1875": "* ramyaṃ dveṣṭi yathā purā prakṛtibhir na pratyahaṃ sevyate",
  "GK20ksakunpu:1876": "* śayyāprāntavivartanair vigamayaty unnidra eva kṣapāḥ /",
  "GK20ksakunpu:1877": "* dākṣiṇyena dadāti vācam ucitām antaḥpurebhyo yadā gotreṣu",
  "GK20ksakunpu:1878": "* skhalitas tadā bhavati ca vrīḍāvilakṣaś ciram // KSak_6.5 //",
  "GK20ksakunpu:1879": "KSak_6.5:>1% sānumatī -- priyaṃ me /",
  "GK20ksakunpu:1880": "KSak_6.5:>2% kañcukī -- asmāt prabhavato vaimanasyād utsavaḥ pratyākhyātaḥ /",
  "GK20ksakunpu:1881": "KSak_6.5:>3% ubhe -- yujyate / (nepathye)",
  "GK20ksakunpu:1882": "KSak_6.5:>4% etu etu bhavān /",
  "GK20ksakunpu:1883": "KSak_6.5:>5% kañcukī -- (karṇaṃ dattvā) aye /",
  "GK20ksakunpu:1884": "ita evābhivartate devaḥ /",
  "GK20ksakunpu:1885": "svakarmānuṣṭhīyatām /",
  "GK20ksakunpu:1886": "KSak_6.5:>6% ubhe -- tathā /p.210",
  "GK20ksakunpu:1887": "KSak_6.5:>7% (tataḥ praviśati paścāttāpasadṛśaveṣo rājā vidūṣakaḥ pratīhārī ca /",
  "GK20ksakunpu:1888": "KSak_6.5:>8% kañcukī -- (rājānam avalokya)",
  "GK20ksakunpu:1889": "aho sarvāsv avasthāsu ramaṇīyatvam ākṛtiviśeṣāṇām /",
  "GK20ksakunpu:1890": "evam utsuko 'pi priyadarśane devaḥ / tathā hi --",
  "GK20ksakunpu:1891": "_________________________",
  "GK20ksakunpu:1892": "* pratyādiṣṭaviśeṣamaṇḍanavidhir vāmaprakoṣṭhārpitam",
  "GK20ksakunpu:1893": "* bibhratkāñcanam ekam eva valayaṃ śvāsoparaktādharaḥ /",
  "GK20ksakunpu:1894": "* cintājāgaraṇapratāntanayanas tejoguṇād ātmanaḥ",
  "GK20ksakunpu:1895": "* saṃskārollikhito mahāmaṇir iva kṣīṇo 'pi nālakṣyate // KSak_6.6 //",
  "GK20ksakunpu:1896": "KSak_6.6:>9% sānumatī -- (rājānaṃ dṛṣṭvā)",
  "GK20ksakunpu:1897": "sthāne khalu pratyādeśavimānitā apy asya kṛte śakuntalā klāmyati /",
  "GK20ksakunpu:1898": "_________________________",
  "GK20ksakunpu:1899": "KSak_6.7:<1% rājā -- (dhyānamandaṃ parikramya)",
  "GK20ksakunpu:1900": "* prathamaṃ sāraṅgākṣyā priyayā pratibodhyamānam api suptam /",
  "GK20ksakunpu:1901": "* anuśayaduḥkhāya idaṃ hatahṛdayaṃ saṃprati vibuddham // KSak_6.7 //",
  "GK20ksakunpu:1902": "KSak_6.7:>1% sānumatī -- nanv īdeśāni tapasvinyā bhāgadheyāni /",
  "GK20ksakunpu:1903": "KSak_6.7:>2% vidūṣaka -- (apavārya)",
  "GK20ksakunpu:1904": "laṅghita eṣa bhūyo 'pi śakuntalāvyādhinā /",
  "GK20ksakunpu:1905": "na jāne kathaṃ cikitsitavyo bhaviṣyatīti /p.212",
  "GK20ksakunpu:1906": "KSak_6.7:>3% kañcukī -- (upagamya)",
  "GK20ksakunpu:1907": "jayatu jayatu devaḥ /",
  "GK20ksakunpu:1908": "mahārāja pratyavekṣitāḥ pramadavanabhūmayaḥ yathākāmam adhyāstāṃ vinodasthānāni mahārājaḥ /",
  "GK20ksakunpu:1909": "KSak_6.7:>4% rājā -- vetravati madvacanād amātyam āryapiśunaṃ brūhi /",
  "GK20ksakunpu:1910": "ciraprabodhān na saṃbhāvitam asmābhir adya dharmāsanam adhyāsitum /",
  "GK20ksakunpu:1911": "yat pratyavekṣitaṃ paurakāryam āryeṇa tat patram āropya dīyatām iti /",
  "GK20ksakunpu:1912": "KSak_6.7:>5% pratīhārī -- yad deva ājñāpayati /",
  "GK20ksakunpu:1913": "(iti niṣkrāntā)",
  "GK20ksakunpu:1914": "KSak_6.7:>6% rājā -- vātāyana tvam api svaṃ niyogam aśūnyaṃ kuru /",
  "GK20ksakunpu:1915": "KSak_6.7:>7% kañcukī -- yad ājñāpayati devaḥ /",
  "GK20ksakunpu:1916": "(iti niṣkrāntaḥ)",
  "GK20ksakunpu:1917": "KSak_6.7:>8% vidūṣakaḥ -- kṛtaṃ bhavatā nirmakṣikam /",
  "GK20ksakunpu:1918": "sāṃprataṃ śiśirātapachedaramaṇīye 'smin pramadavanoddeśa ātmānaṃ ramayiṣyasi /",
  "GK20ksakunpu:1919": "_________________________",
  "GK20ksakunpu:1920": "KSak_6.8:<1% rājā -- vayasya yad ucyate randhropanipātino 'narthā iti tad vyabhicāri vacaḥ / kutaḥ -- p.214",
  "GK20ksakunpu:1921": "* munisutāpraṇayasmṛtirodhinā",
  "GK20ksakunpu:1922": "* mama ca muktam idaṃ tamasā manaḥ /",
  "GK20ksakunpu:1923": "* manasijena sakhe prahariṣyatā",
  "GK20ksakunpu:1924": "* dhanuṣi cūtaśaraś ca niveśitaḥ // KSak_6.8 //",
  "GK20ksakunpu:1925": "KSak_6.8:>9% vidūṣaka -- tiṣṭha tāvat /",
  "GK20ksakunpu:1926": "anena daṇḍakakāṣṭhena kandarpabāṇaṃ nāśayiṣyāmi /",
  "GK20ksakunpu:1927": "(iti daṇḍakāṣṭham udyamya cūtāṅkuraṃ pātayitum icchati)",
  "GK20ksakunpu:1928": "KSak_6.8:>10% rājā -- (sasmitam) bhavatu /",
  "GK20ksakunpu:1929": "dṛṣṭaṃ brahmavarcasam /",
  "GK20ksakunpu:1930": "sakhe kvopaviṣṭaḥ priyāyāḥ kiṃcid+anukāriṇīṣu latāsu dṛṣṭiṃ vilobhayāmi /",
  "GK20ksakunpu:1931": "KSak_6.8:>11% viṣūṣaka -- nanv āsannaparicārikā caturikā bhavatā saṃdiṣṭā /",
  "GK20ksakunpu:1932": "mādhavīmaṇḍapa imāṃ velām ativāhayiṣye /",
  "GK20ksakunpu:1933": "KSak_6.8:>12% tatra me citraphalakagatāṃ svahastalikhitāṃ tatrabhavatyāḥ śakuntalāyāḥ pratikṛtim ānaya iti /",
  "GK20ksakunpu:1934": "KSak_6.8:>13% rājā -- īdṛśaṃ hṛdayavinodanasthānam /",
  "GK20ksakunpu:1935": "tat tam eva mārgam ādeśaya /",
  "GK20ksakunpu:1936": "KSak_6.8:>14% vidūṣaka -- ita ito bhavān /",
  "GK20ksakunpu:1937": "(ubhau parikramataḥ /",
  "GK20ksakunpu:1938": "sānumaty anugacchati)",
  "GK20ksakunpu:1939": "KSak_6.8:>15% vidūṣaka -- eṣa maṇiśilāpaṭṭakasanātho mādhavīmaṇḍapa upahāraramaṇīyatayā niḥsaṃśayaṃ svāgateneva nau pratīcchati /",
  "GK20ksakunpu:1940": "tat praviśya niṣīdatu bhavān /",
  "GK20ksakunpu:1941": "(ubhau praveśaṃ kṛtvopaviṣṭau)",
  "GK20ksakunpu:1942": "KSak_6.8:>16% sānumatī -- latāsaṃśritā drakṣyāmi tāvat sakhyāḥ pratikṛtam /",
  "GK20ksakunpu:1943": "tatas tasyai bhartur bahumukham anurāgaṃ nivedayiṣyāmi /",
  "GK20ksakunpu:1944": "(iti tathā kṛtvā sthitā)p.216",
  "GK20ksakunpu:1945": "KSak_6.8:>17% rājā -- sakhe sarvam idānīṃ smarāmi śakuntalāyāḥ prathamavṛttāntam /",
  "GK20ksakunpu:1946": "kathitavān asmi bhavate ca /",
  "GK20ksakunpu:1947": "KSak_6.8:>18% sa bhavān pratyādeśavelāyāṃ matsamīpagato nāsīt /",
  "GK20ksakunpu:1948": "KSak_6.8:>19% pūrvam api na tvayā kadācit saṃkīrtitaṃ tatrabhavatyā nāma /",
  "GK20ksakunpu:1949": "kaccid aham iva vismṛtavān asi tvam /",
  "GK20ksakunpu:1950": "KSak_6.8:>20% vidūṣaka -- na vismarāmi /",
  "GK20ksakunpu:1951": "kiṃ tu sarvaṃ kathayitvāvasāne punas tvayā parihāsavijalpa eṣa na bhūtārtha ity ākhyātam /",
  "GK20ksakunpu:1952": "KSak_6.8:>21% mayā api mṛtpiṇḍabuddhinā tathaiva gṛhītam /",
  "GK20ksakunpu:1953": "athavā bhavitavyatā khalu balavatī /",
  "GK20ksakunpu:1954": "KSak_6.8:>22% sānumatī -- evaṃ nv idam /",
  "GK20ksakunpu:1955": "KSak_6.8:>23% rājā -- (dhyātvā)",
  "GK20ksakunpu:1956": "sakhe trāyasva mām /",
  "GK20ksakunpu:1957": "KSak_6.8:>24% vidūṣaka -- bhoḥ kim etat /",
  "GK20ksakunpu:1958": "anupapannaṃ khalv īdṛśaṃ tvayi /",
  "GK20ksakunpu:1959": "kadā api satpuruṣāḥ śokavāstavyā na bhavanti /",
  "GK20ksakunpu:1960": "nanu pravāte 'pi niṣkampā girayaḥ /",
  "GK20ksakunpu:1961": "_________________________",
  "GK20ksakunpu:1962": "KSak_6.9:<1% rājā -- vayasya nirākaraṇaviklavāyāḥ priyāyāḥ samavasthām anusmṛtya balavadaśaraṇo 'smi / sā hi --",
  "GK20ksakunpu:1963": "* itaḥ pratyādeśāt svajanam anugantuṃ vyavasitā",
  "GK20ksakunpu:1964": "* sthitā tiṣṭha ity uccair vadati guruśiṣye gurusame /",
  "GK20ksakunpu:1965": "* punar dṛṣṭiṃ bāṣpaprasarakaluṣām arpitavatī",
  "GK20ksakunpu:1966": "* mayi krūre yat tat saviṣam iva śalyaṃ dahati mām // KSak_6.9 //p.218",
  "GK20ksakunpu:1967": "KSak_6.9:>1% sānumatī -- aho /",
  "GK20ksakunpu:1968": "īdṛśī svakāryaparatā /",
  "GK20ksakunpu:1969": "asya saṃtāpenāhaṃ rame /",
  "GK20ksakunpu:1970": "KSak_6.9:>2% vidūṣaka -- bhoḥ asti me tarkaḥ kenāpi tatrabhavatyākāśacāriṇī nīteti /",
  "GK20ksakunpu:1971": "KSak_6.9:>3% rājā -- kaḥ patidevatām anyaḥ parāmarṣṭum utsaheta /",
  "GK20ksakunpu:1972": "menakā kila sakhyās te janmapratiṣṭheti śrutavān asmi /",
  "GK20ksakunpu:1973": "tatsahacāriṇībhiḥ sakhī te hṛteti me hṛdayam āśaṅkate /",
  "GK20ksakunpu:1974": "KSak_6.9:>4% sānumatī -- saṃmohaḥ khalu vismayanīyo na pratibodhaḥ /",
  "GK20ksakunpu:1975": "KSak_6.9:>5% vidūṣaka -- yady evam asti khalu samāgamaḥ kālena tatrabhavatyā /",
  "GK20ksakunpu:1976": "KSak_6.9:>6% rājā -- katham iva /",
  "GK20ksakunpu:1977": "KSak_6.9:>7% vidūṣaka -- na khalu mātāpitarau bhartṛviyogaduḥkhitāṃ duhitaraṃ ciraṃ draṣṭuṃ pārayataḥ /",
  "GK20ksakunpu:1978": "_________________________",
  "GK20ksakunpu:1979": "KSak_6.10:<1% rājā -- vayasya /",
  "GK20ksakunpu:1980": "* svapno nu māyā nu matibhramo nu",
  "GK20ksakunpu:1981": "* kliṣṭaṃ nu tāvat phalam eva puṇyam /",
  "GK20ksakunpu:1982": "* asaṃnivṛttyai tad atītam ete",
  "GK20ksakunpu:1983": "* manorathā nāma taṭaprapātāḥ // KSak_6.10 //p.220",
  "GK20ksakunpu:1984": "KSak_6.10:>8% vidūṣaka -- maivam /",
  "GK20ksakunpu:1985": "nanv+aṅgulīyakam eva nidarśanam avaśyaṃ bhāvyacintanīyaḥ samāgamo bhavatīti /",
  "GK20ksakunpu:1986": "_________________________",
  "GK20ksakunpu:1987": "KSak_6.11:<1% rājā -- (aṅgulīyakaṃ vilokya)",
  "GK20ksakunpu:1988": "aye idaṃ tāvad asulabhasthānabhraṃśi śocanīyam /",
  "GK20ksakunpu:1989": "* tava sucaritam aṅgulīya nūnaṃ",
  "GK20ksakunpu:1990": "* pratanu mameva vibhāvyate phalena /",
  "GK20ksakunpu:1991": "* aruṇanakhamanoharāsu tasyāś",
  "GK20ksakunpu:1992": "* cyutam asi labdhapadaṃ yad aṅgulīṣu // KSak_6.11 //",
  "GK20ksakunpu:1993": "KSak_6.11:>1% sānumatī -- yady anyahastagataṃ bhavet satyam eva śocanīyaṃ bhavet /",
  "GK20ksakunpu:1994": "KSak_6.11:>2% vidūṣaka -- bhoḥ iyaṃ nāmamudrā kenodghātena tatrabhavatyā hastābhyāsaṃ prāpitā /",
  "GK20ksakunpu:1995": "KSak_6.11:>3% sānumatī -- mama api kautūhalenākārita eṣaḥ /",
  "GK20ksakunpu:1996": "KSak_6.11:>4% rājā -- śrūyatām /",
  "GK20ksakunpu:1997": "svanagarāya prasthitaṃ māṃ priyā sabāṣpam āha kiyaccireṇāryaputraḥ pratipattiṃ dāsyatīti /",
  "GK20ksakunpu:1998": "KSak_6.11:>5% vidūṣaka -- tatas tataḥ /",
  "GK20ksakunpu:1999": "_________________________",
  "GK20ksakunpu:2000": "KSak_6.12:<1% rājā -- paścād imāṃ mudrāṃ tadaṅgulau niveśayatā mayā pratyabhihitā /",
  "GK20ksakunpu:2001": "* ekaikam atra divase divase madīyaṃ",
  "GK20ksakunpu:2002": "* nāmākṣaraṃ gaṇaya gacchasi yāvad antam /",
  "GK20ksakunpu:2003": "* tāvat priye madavarodhagṛhapraveśaṃ",
  "GK20ksakunpu:2004": "* netā janas tava samīpam upaiṣyatīti // KSak_6.12 //",
  "GK20ksakunpu:2005": "KSak_6.12:>6% tac ca dāruṇātmanā mayā mohān nānuṣṭhitam /",
  "GK20ksakunpu:2006": "KSak_6.12:>7% sānumatī -- ramaṇīyaḥ khalv avadhir vidhinā visaṃvāditaḥ /",
  "GK20ksakunpu:2007": "KSak_6.12:>8% vidūṣaka -- atha kathaṃ dhīvarakalpitasya rohitamatsyasyodarābhyantara āsīt /",
  "GK20ksakunpu:2008": "KSak_6.12:>9% rājā -- śacītīrthaṃ vandamānāyāḥ sakhyās te hastād gaṅgāsrotasi paribhraṣṭam /",
  "GK20ksakunpu:2009": "KSak_6.12:>10% vidūṣaka -- yujyate /",
  "GK20ksakunpu:2010": "KSak_6.12:>11% sānumatī -- ata eva tapasvinyāḥ śakuntalāyā adharmabhīror asya rājarṣeḥ pariṇaye saṃdeha āsīt /",
  "GK20ksakunpu:2011": "KSak_6.12:>12% athavedṛśo 'nurāgo 'bhijñānam apekṣate /",
  "GK20ksakunpu:2012": "katham ivaitat /",
  "GK20ksakunpu:2013": "KSak_6.12:>13% rājā -- upālapsye tāvad idam aṅgulīyakam /",
  "GK20ksakunpu:2014": "KSak_6.12:>14% vidūṣaka -- (ātmagatam)",
  "GK20ksakunpu:2015": "gṛhīto 'nena panthā unmattānām /",
  "GK20ksakunpu:2016": "_________________________",
  "GK20ksakunpu:2017": "KSak_6.13:<1% rājā --",
  "GK20ksakunpu:2018": "* kathaṃ nu taṃ bandhurakomalāṅguliṃ",
  "GK20ksakunpu:2019": "* karaṃ vihāyāsi nimagnam ambhasi /",
  "GK20ksakunpu:2020": "athavā /",
  "GK20ksakunpu:2021": "* acetanaṃ nāma guṇaṃ na lakṣayen",
  "GK20ksakunpu:2022": "* mayaiva kasmād avadhīritā priyā // KSak_6.13 //",
  "GK20ksakunpu:2023": "KSak_6.13:>1% vidūṣaka -- (ātmagatam)",
  "GK20ksakunpu:2024": "kathaṃ bubhukṣayā khāditavyo 'smi /",
  "GK20ksakunpu:2025": "KSak_6.13:>2% rājā priye akāraṇaparityāgānuśayataptahṛdayas tāvad anukampyatām ayaṃ janaḥ punardarśanena /",
  "GK20ksakunpu:2026": "KSak_6.13:>3% (praviśyāpaṭīkṣepeṇa citraphalakahastā)",
  "GK20ksakunpu:2027": "KSak_6.13:>4% caturikā -- iyaṃ citragatā bhaṭṭinī /",
  "GK20ksakunpu:2028": "(iti citraphalakaṃ darśayati)",
  "GK20ksakunpu:2029": "KSak_6.13:>5% vidūṣaka -- (vilokya)",
  "GK20ksakunpu:2030": "sādhu vayasya /",
  "GK20ksakunpu:2031": "madhurāvasthānadarśanīyo bhāvānupraveśaḥ /",
  "GK20ksakunpu:2032": "skhalatīva me dṛṣṭir nimnonnatapradeśeṣu /",
  "GK20ksakunpu:2033": "KSak_6.13:>6% sānumatī -- aho eṣā rājarṣer nipuṇatā /",
  "GK20ksakunpu:2034": "jāne sakhy agrato me vartata iti /p.226",
  "GK20ksakunpu:2035": "_________________________",
  "GK20ksakunpu:2036": "KSak_6.14:<1% rājā --",
  "GK20ksakunpu:2037": "* yad yat sādhu na citre syāt kriyate tat tad anyathā /",
  "GK20ksakunpu:2038": "* tathāpi tasyā lāvaṇyaṃ rekhayā kiṃcid anvitam // KSak_6.14 //",
  "GK20ksakunpu:2039": "KSak_6.14:>7% sānumatī -- sadṛśam etat paścāt+tāpaguroḥ snehasyānavalepasya ca /",
  "GK20ksakunpu:2040": "KSak_6.14:>8% vidūṣaka -- bhoḥ idānīṃ tisras tatrabhavatyo dṛśyante /",
  "GK20ksakunpu:2041": "sarvāś ca darśanīyāḥ /",
  "GK20ksakunpu:2042": "KSak_6.14:>9% katamātra tatrabhavatī śakuntalā /",
  "GK20ksakunpu:2043": "KSak_6.14:>10% sānumatī -- anabhijñaḥ khalv īdṛśasya rūpasya moghadṛṣṭir ayaṃ janaḥ /",
  "GK20ksakunpu:2044": "KSak_6.14:>11% rājā -- tvaṃ tāvat katamāṃ tarkayasi /",
  "GK20ksakunpu:2045_0": "KSak_6.14:>12% vidūṣaka -- tarkayāmi yaiṣā śithilabandhanodvāntakusumena keśāntenodbhinnasvedabindunā",
  "GK20ksakunpu:2045_1": "vadanena viśeṣato 'pasṛtābhyāṃ bāhubhyām avasekasnigdhataruṇapallavasya cūtapādapasya",
  "GK20ksakunpu:2045_2": "pārśva īṣatpariśrāntevālakṣitā sā śakuntalā /",
  "GK20ksakunpu:2046": "itare sakhyāv iti /",
  "GK20ksakunpu:2047": "_________________________",
  "GK20ksakunpu:2048": "KSak_6.15:<1% rājā -- nipuṇo bhavān /",
  "GK20ksakunpu:2049": "asty atra me bhāvacihnam /",
  "GK20ksakunpu:2050": "* svinnāṅguliviniveśo rekhāprānteṣu dṛśyate malinaḥ /",
  "GK20ksakunpu:2051": "* aśru ca kapolapatitaṃ dṛśyam idaṃ varṇikocchvāsāt // KSak_6.15 //p.228",
  "GK20ksakunpu:2052": "KSak_6.15:>1% caturike ardhalikhitam etad vinodasthānam /",
  "GK20ksakunpu:2053": "gaccha /",
  "GK20ksakunpu:2054": "vartikāṃ tāvad ānaya /",
  "GK20ksakunpu:2055": "KSak_6.15:>2% caturikā -- ārya mādhavya avalambasva citraphalakaṃ yāvad āgacchāmi /",
  "GK20ksakunpu:2056": "_________________________",
  "GK20ksakunpu:2057": "KSak_6.16:<1% rājā (niḥśvasya)",
  "GK20ksakunpu:2058": "* sākṣāt priyām upagatām apahāya pūrvaṃ citrārpitāṃ punar imāṃ bahu manyamānaḥ /",
  "GK20ksakunpu:2059": "* srotovahāṃ pathi nikāmajalām atītya jātaḥ sakhe praṇayavān mṛgatṛṣṇikāyām // KSak_6.16 //",
  "GK20ksakunpu:2060": "KSak_6.16:>3% vidūṣaka -- (ātmagatam)",
  "GK20ksakunpu:2061": "eṣo 'trabhavān nadīm atikramya mṛgatṛṣṇikāṃ saṃkrāntaḥ /",
  "GK20ksakunpu:2062": "(prakāśam) bhoḥ aparaṃ kim atra lekhitavyam /",
  "GK20ksakunpu:2063": "_________________________",
  "GK20ksakunpu:2064": "KSak_6.17:<1% rājā -- śrūyatām --",
  "GK20ksakunpu:2065": "* kāryā saikatalīnahaṃsamithunā srotovahā mālinī",
  "GK20ksakunpu:2066": "* pātās tām abhito niṣaṇṇahariṇā gaurīguroḥ pāvanāḥ /",
  "GK20ksakunpu:2067": "* śākhālambitavalkalasya ca taror nirmātum icchāmy adhaḥ",
  "GK20ksakunpu:2068": "* śṛṅge kṛṣṇamṛgasya vāmanayanaṃ kaṇḍūyamānāṃ mṛgīm // KSak_6.17 //p.230",
  "GK20ksakunpu:2069": "KSak_6.17:>1% vidūṣaka -- (ātmagatam)",
  "GK20ksakunpu:2070": "yathāhaṃ paśyāmi pūritavyam anena citraphalakaṃ lambakūrcānāṃ tāpasānāṃ kadambaiḥ /",
  "GK20ksakunpu:2071": "KSak_6.17:>2% rājā vayasya anyac ca /",
  "GK20ksakunpu:2072": "śakuntalāyāḥ prasādhanam abhipretam atra vismṛtam asmābhiḥ /",
  "GK20ksakunpu:2073": "KSak_6.17:>3% vidūṣaka -- kim iva /",
  "GK20ksakunpu:2074": "KSak_6.17:>4% sānumatī -- vanavāsasya saukmāryasya vinayasya ca yat sadṛśaṃ bhaviṣyati /",
  "GK20ksakunpu:2075": "_________________________",
  "GK20ksakunpu:2076": "KSak_6.18:<1% rājā --",
  "GK20ksakunpu:2077": "* kṛtaṃ na karṇārpitabandhanaṃ sakhe śirīṣam āgaṇḍavilambikesaram /",
  "GK20ksakunpu:2078": "* na vā śaraccandramarīcikomalaṃ mṛṇālasūtraṃ racitaṃ stanāntare // KSak_6.18 //",
  "GK20ksakunpu:2079": "KSak_6.18:>5% vidūṣaka -- bhoḥ kiṃ nu tatrabhavatī raktakuvalayapallavaśobhināgrahastena mukham avārya cakitacakiteva sthitā /",
  "GK20ksakunpu:2080": "(sāvadhānaṃ nirūpya dṛṣṭvā)",
  "GK20ksakunpu:2081": "KSak_6.18:>6% āḥ eṣa dāsyāḥ putraḥ kusumarasapāṭaccaras tatrabhavatyā vadanakamalam abhilaṅghate madhukaraḥ /",
  "GK20ksakunpu:2082": "KSak_6.18:>7% rājā -- nanu vāryatām eṣa dhṛṣṭaḥ /p.232",
  "GK20ksakunpu:2083": "KSak_6.18:>8% vidūṣaka -- bhavān evāvinītānāṃ śāsitāsya vāraṇe prabhaviṣyati /",
  "GK20ksakunpu:2084": "_________________________",
  "GK20ksakunpu:2085": "KSak_6.19:<1% rājā -- yujyate /",
  "GK20ksakunpu:2086": "ayi bhoḥ kusumalatāpriyātithe kim atra paripatanakhedam anubhavasi /",
  "GK20ksakunpu:2087": "* eṣā kusumaniṣaṇṇā tṛṣitā api satī bhavantam anuraktā",
  "GK20ksakunpu:2088": "* pratipālayati madhukarī na khalu madhu vinā tvayā pibati // KSak_6.19 //",
  "GK20ksakunpu:2089": "KSak_6.19:>1% sānumatī -- adyābhijātaṃ khalv eṣa vāritaḥ /",
  "GK20ksakunpu:2090": "KSak_6.19:>2% vidūṣaka -- pratiṣiddhā api vāmaiṣā jātiḥ /",
  "GK20ksakunpu:2091": "_________________________",
  "GK20ksakunpu:2092": "KSak_6.20:<1% rājā -- evaṃ bho na me śāsane tiṣṭhasi /",
  "GK20ksakunpu:2093": "śrūyatāṃ tarhi saṃprati /",
  "GK20ksakunpu:2094": "* akliṣṭabālatarupallavalobhanīyam",
  "GK20ksakunpu:2095": "* pītaṃ mayā sadayam eva ratotsaveṣu /",
  "GK20ksakunpu:2096": "* bimbādharaṃ spṛśasi ced bhramara priyāyās",
  "GK20ksakunpu:2097": "* tvāṃ kārayāmi kamalodarabandhanastham // KSak_6.20 //p.234",
  "GK20ksakunpu:2098": "KSak_6.20:>3% vidūṣaka -- evaṃ tīkṣṇadaṇḍasya kiṃ na bheṣyati /",
  "GK20ksakunpu:2099": "(prahasya / ātmagatam)",
  "GK20ksakunpu:2100": "KSak_6.20:>4% eṣa tāvad unmattaḥ /",
  "GK20ksakunpu:2101": "aham apy etasya saṅgenedṛśavarṇa iva saṃvṛttaḥ / (prakāśam)",
  "GK20ksakunpu:2102": "KSak_6.20:>5% bhoḥ citraṃ khalv etat /",
  "GK20ksakunpu:2103": "KSak_6.20:>6% rājā -- kathaṃ citram /",
  "GK20ksakunpu:2104": "KSak_6.20:>7% sānumatī -- aham apīdānīm avagatārthā /",
  "GK20ksakunpu:2105": "kiṃ punar yathālikhitānubhāvy eṣaḥ /",
  "GK20ksakunpu:2106": "_________________________",
  "GK20ksakunpu:2107": "KSak_6.21:<1% rājā -- vayasya kim idam anuṣṭhitaṃ paurobhāgyam /",
  "GK20ksakunpu:2108": "* darśanasukham anubhavataḥ sākṣād iva tanmayena hṛdayena /",
  "GK20ksakunpu:2109": "* smṛtikāriṇā tvayā me punar api citrīkṛtā kāntā // KSak_6.21 //",
  "GK20ksakunpu:2110": "KSak_6.21:>1% (iti bāṣpaṃ viharati)",
  "GK20ksakunpu:2111": "KSak_6.21:>2% sānumatī -- pūrvāparavirodhy apūrva eṣa virahamārgaḥ /",
  "GK20ksakunpu:2112": "_________________________",
  "GK20ksakunpu:2113": "KSak_6.22:<1% rājā -- vayasya katham evam aviśrāntaduḥkham anubhavāmi /",
  "GK20ksakunpu:2114": "* prajāgarāt khilībhūtas tasyāḥ svapne samāgamaḥ /",
  "GK20ksakunpu:2115": "* bāṣpas tu na dadāty enāṃ draṣṭuṃ citragatām api // KSak_6.22 //p.236",
  "GK20ksakunpu:2116": "KSak_6.22:>3% sānumatī -- sarvathā pramārjitaṃ tvayā pratyādeśaduḥkhaṃ śakuntalāyāḥ / (praviśya)",
  "GK20ksakunpu:2117": "KSak_6.22:>4% caturikā -- jayatu bhartā /",
  "GK20ksakunpu:2118": "vartikākaraṇḍakaṃ gṛhītvetomukhaṃ prasthitāsmi /",
  "GK20ksakunpu:2119": "KSak_6.22:>5% rājā -- kiṃ ca /",
  "GK20ksakunpu:2120": "KSak_6.22:>6% caturikā -- sa me hastād antarā taralikādvitīyayā devyā vasumatyāham evāryaputrasyopaneṣyāmīti sabalātkāraṃ gṛhītaḥ /",
  "GK20ksakunpu:2121": "KSak_6.22:>7% vidūṣaka -- diṣṭyā tvaṃ muktā /",
  "GK20ksakunpu:2122": "KSak_6.22:>8% caturikā -- yāvad devyā viṭapalagnam uttarīyaṃ taralikā mocayati tāvan mayā nirvāhita ātmā /",
  "GK20ksakunpu:2123": "KSak_6.22:>9% rājā -- vayasya upasthitā devī bahumānagarvitā ca /",
  "GK20ksakunpu:2124": "bhavān imāṃ pratikṛtiṃ rakṣatu /",
  "GK20ksakunpu:2125": "KSak_6.22:>10% vidūṣaka -- ātmānam iti bhaṇa /",
  "GK20ksakunpu:2126": "(citraphalakam ādāyotthāya ca)",
  "GK20ksakunpu:2127": "yadi bhavān antaḥpurakūṭavāgurāto mokṣyate tadā māṃ meghapratichande prāsāde śabdāyaya /",
  "GK20ksakunpu:2128": "(iti drutapadaṃ niṣkrāntaḥ)",
  "GK20ksakunpu:2129": "KSak_6.22:>11% sānumatī -- anyasaṃkrāntahṛdayo 'pi prathamasaṃbhāvanām apekṣate /",
  "GK20ksakunpu:2130": "atiśithilasauhārda idānīm eṣaḥ /",
  "GK20ksakunpu:2131": "KSak_6.22:>12% (praviśya patrahastā)",
  "GK20ksakunpu:2132": "KSak_6.22:>13% pratīhārī -- jayatu jayatu devaḥ /p.238",
  "GK20ksakunpu:2133": "KSak_6.22:>14% rājā -- vetravati na khalv antarā dṛṣṭā tvayā devī /",
  "GK20ksakunpu:2134": "KSak_6.22:>15% pratīhārī -- athakim /",
  "GK20ksakunpu:2135": "patrahastāṃ māṃ prekṣya pratinivṛttā /",
  "GK20ksakunpu:2136": "KSak_6.22:>16% rājā -- kāryajñā kāryoparodhaṃ me pariharati /",
  "GK20ksakunpu:2137": "KSak_6.22:>17% pratīhārī -- deva amātyo vijñāpayati /",
  "GK20ksakunpu:2138": "arthajātasya gaṇanābahulatayaikam eva paurakāryam avekṣitaṃ tad devaḥ patrārūḍhaṃ pratyakṣīkarotv iti /",
  "GK20ksakunpu:2139": "KSak_6.22:>18% rājā -- itaḥ patraṃ darśaya /",
  "GK20ksakunpu:2140": "(pratihāry upanayati)",
  "GK20ksakunpu:2141": "KSak_6.22:>19% rājā -- (anuvācya) katham /",
  "GK20ksakunpu:2142": "samudravyavahārī sārthavāho dhanamitro nāma nauvyasane vipannaḥ /",
  "GK20ksakunpu:2143": "anapatyaś ca kila tapasvī /",
  "GK20ksakunpu:2144": "KSak_6.22:>20% rājagāmī tasyārthasaṃcaya ity etad amātyena likhitam /",
  "GK20ksakunpu:2145": "kaṣṭaṃ khalv anapatyatā /",
  "GK20ksakunpu:2146": "KSak_6.22:>21% vetravati bahudhanatvād bahupatnīkena tatrabhavatā bhavitavyam /",
  "GK20ksakunpu:2147": "KSak_6.22:>22% vicāryatāṃ yadi kācid āpannasattvā tasya bhāryāsu syāt /",
  "GK20ksakunpu:2148": "KSak_6.22:>23% pratīhārī -- deva idānīm eva sāketakasya śreṣṭhino duhitā nirvṛttapuṃsavanā jāyāsya śrūyate /",
  "GK20ksakunpu:2149": "KSak_6.22:>24% rājā -- nanu garbhaḥ pitryaṃ riktham arhati /",
  "GK20ksakunpu:2150": "gaccha /",
  "GK20ksakunpu:2151": "evam amātyaṃ brūhi /",
  "GK20ksakunpu:2152": "KSak_6.22:>25% pratīhārī -- yad deva ājñāpayati /",
  "GK20ksakunpu:2153": "(iti prasthitā)",
  "GK20ksakunpu:2154": "KSak_6.22:>26% rājā -- ehi tāvat /",
  "GK20ksakunpu:2155": "KSak_6.22:>27% pratīhārī -- iyam asmi /",
  "GK20ksakunpu:2156": "_________________________",
  "GK20ksakunpu:2157": "KSak_6.23:<1% rājā -- kim anena saṃtatir asti nāstīti /",
  "GK20ksakunpu:2158": "* yena yena viyujyante prajāḥ snigdhena bandhunā /",
  "GK20ksakunpu:2159": "* sa sa pāpād ṛte tāsāṃ duṣyanta iti ghuṣyatām // KSak_6.23 //p.240",
  "GK20ksakunpu:2160": "KSak_6.23:>1% pratīhārī -- evaṃ nāma ghoṣayitavyam /",
  "GK20ksakunpu:2161": "KSak_6.23:>2% (niṣkramya /",
  "GK20ksakunpu:2162": "punaḥ praviṣya)",
  "GK20ksakunpu:2163": "kāle praviṣṭam ivābhinanditaṃ devasya śāsanam /",
  "GK20ksakunpu:2164": "KSak_6.23:>3% rājā -- (dīrgham uṣṇaṃ ca niḥśvasya)",
  "GK20ksakunpu:2165": "evaṃ bhoḥ saṃtatichedaniravalambānāṃ kulānāṃ mūlapuruṣāvasāne saṃpadaḥ param upatiṣṭhante /",
  "GK20ksakunpu:2166": "mama apy ante puruvaṃśaśriya eṣa eva vṛttāntaḥ /",
  "GK20ksakunpu:2167": "KSak_6.23:>4% pratīhārī -- pratihatam amaṅgalam /",
  "GK20ksakunpu:2168": "KSak_6.23:>5% rājā -- dhin mām upasthitaśreyo 'vamāninam /",
  "GK20ksakunpu:2169": "KSak_6.23:>6% sānumatī -- asaṃśayaṃ sakhīm eva hṛdaye kṛtvā nindito 'nenātmā /",
  "GK20ksakunpu:2170": "_________________________",
  "GK20ksakunpu:2171": "KSak_6.24:<1% rājā --",
  "GK20ksakunpu:2172": "* saṃropite 'py ātmani dharmapatnī tyaktā mayā nāma kulapratiṣṭhā /",
  "GK20ksakunpu:2173": "* kalpiṣyamāṇā mahate phalāya vasuṃdharā kāla ivoptabījā // KSak_6.24 //",
  "GK20ksakunpu:2174": "KSak_6.24:>7% sānumatī -- aparichinnedānīṃ te saṃtatir bhaviṣyati /",
  "GK20ksakunpu:2175": "KSak_6.24:>8% caturikā -- (janāntikam)",
  "GK20ksakunpu:2176": "aye anena sārvavāhavṛttāntena dviguṇodvego bhartā /",
  "GK20ksakunpu:2177": "enam āśvāsayituṃ meghapratichandād āryaṃ mādhavyaṃ gṛhītvāgaccha /",
  "GK20ksakunpu:2178": "KSak_6.24:>9% pratīhārī -- suṣṭhu bhaṇasi /",
  "GK20ksakunpu:2179": "(iti niṣkrāntā)",
  "GK20ksakunpu:2180": "_________________________",
  "GK20ksakunpu:2181": "KSak_6.25:<1% rājā -- aho duṣyantasya saṃśayam ārūḍhāḥ piṇḍabhājaḥ / kutaḥ /",
  "GK20ksakunpu:2182": "* asmāt paraṃ bata yathāśruti saṃbhṛtāni",
  "GK20ksakunpu:2183": "* ko naḥ kule nivapanāni niyacchatīti /",
  "GK20ksakunpu:2184": "* nūnaṃ prasūtivikalena mayā prasiktam",
  "GK20ksakunpu:2185": "* dautāśruśeṣam udakaṃ pitaraḥ pibanti // KSak_6.25 //",
  "GK20ksakunpu:2186": "KSak_6.25:>1% (iti moham upagataḥ)",
  "GK20ksakunpu:2187": "KSak_6.25:>2% caturikā -- (sasaṃbhramam avalokya)",
  "GK20ksakunpu:2188": "samāśvasitu samāśvasitu bhartā /",
  "GK20ksakunpu:2189": "KSak_6.25:>3% sānumatī -- hā dhig ghā dhik /",
  "GK20ksakunpu:2190": "sati khalu dīpe vyavadhānadoṣeṇaiṣo 'ndhakāradoṣam anubhavati /",
  "GK20ksakunpu:2191": "KSak_6.25:>4% aham idānīm eva nirvṛtaṃ karomi /",
  "GK20ksakunpu:2192": "KSak_6.25:>5% athavā śrutaṃ mayā śakuntalāṃ samāśvāsayantyā mahāindrajananyā mukhād yajñabhāgotsukā devā eva tathānuṣṭhāsyanti yathācireṇa dharmapatnīṃ bhartābhinandiṣyatīti /",
  "GK20ksakunpu:2193": "KSak_6.25:>6% tad yuktam etaṃ kālaṃ pratipālayitum /",
  "GK20ksakunpu:2194": "yāvad anena vṛttāntena priyasakhīṃ samāśvāsayāmi /",
  "GK20ksakunpu:2195": "KSak_6.25:>7% (nepathye)",
  "GK20ksakunpu:2196": "abrahmaṇyam /",
  "GK20ksakunpu:2197": "KSak_6.25:>8% rājā -- (pratyāgataḥ /",
  "GK20ksakunpu:2198": "karṇaṃ dattvā)",
  "GK20ksakunpu:2199": "aye mādhavyasya ivārtasvaraḥ /",
  "GK20ksakunpu:2200": "kaḥ ko tra bhoḥ / (praviśya)",
  "GK20ksakunpu:2201": "KSak_6.25:>9% pratīhārī -- (sasaṃbhramam)",
  "GK20ksakunpu:2202": "paritrāyatāṃ devaḥ saṃśayagataṃ vayasyam /",
  "GK20ksakunpu:2203": "KSak_6.25:>10% rājā -- kenāttagandho māṇavakaḥ /",
  "GK20ksakunpu:2204": "KSak_6.25:>11% pratīhārī -- adṛṣṭarūpeṇa kenāpi sattvenātikramya meghapraticchandasya prāsādasyāgrabhūmim ārophitaḥ /",
  "GK20ksakunpu:2205": "_________________________",
  "GK20ksakunpu:2206": "KSak_6.26:<1% rājā -- (utthāya) mā tāvat /",
  "GK20ksakunpu:2207": "mama api sattvair abhibhūyante gṛhāḥ / atha vā /",
  "GK20ksakunpu:2208": "* ahany ahany ātmana eva tāvaj jñātuṃ pramādaskhalitaṃ na śakyam /",
  "GK20ksakunpu:2209": "* prajāsu kaḥ ke pathā prayāti ity aśeṣato veditum asti śaktiḥ //",
  "GK20ksakunpu:2210": "KSak_6.26 //",
  "GK20ksakunpu:2211": "(nepathye) bho vayasya avihā avihā /",
  "GK20ksakunpu:2212": "KSak_6.26:>12% rājā -- (gatibhedena parikrāman)",
  "GK20ksakunpu:2213": "sakhe na bhetavyam / (nepathye)",
  "GK20ksakunpu:2214": "KSak_6.26:>13% (punas tad eva paṭhitvā)",
  "GK20ksakunpu:2215": "kathaṃ na bheṣyāmi /",
  "GK20ksakunpu:2216": "eṣa māṃ ko 'pi pratyavanataśirodharam ikṣum iva tribhaṅgaṃ karomi /",
  "GK20ksakunpu:2217": "KSak_6.26:>14% rājā -- (sadṛṣṭikṣepam)",
  "GK20ksakunpu:2218": "dhanus tāvat /",
  "GK20ksakunpu:2219": "(praviśya śārṅgahastā)",
  "GK20ksakunpu:2220": "_________________________",
  "GK20ksakunpu:2221": "KSak_6.27:<1% yavanī -- bhartaḥ etad hastāvāpasahitaṃ śarāsanam /",
  "GK20ksakunpu:2222": "KSak_6.27:<2% (rājā saśaraṃ dhanur ādatte)",
  "GK20ksakunpu:2223": "KSak_6.27:<3% (nepathye)",
  "GK20ksakunpu:2224": "* eṣa tvām abhinavakaṇṭhaśoṇitārthī",
  "GK20ksakunpu:2225": "* śārdūlaḥ paśum iva hanmi ceṣṭamānam /",
  "GK20ksakunpu:2226": "* ārtānāṃ bhayam apanetum āttadhanvā",
  "GK20ksakunpu:2227": "* duṣyantas tava śaraṇaṃ bhavatv idānīm // KSak_6.27 //p.246",
  "GK20ksakunpu:2228": "KSak_6.27:>1% rājā -- (saroṣam)",
  "GK20ksakunpu:2229": "kathaṃ mām evoddiśati /",
  "GK20ksakunpu:2230": "tiṣṭha kuṇapāśana /",
  "GK20ksakunpu:2231": "tvam idānīṃ na bhaviṣyasi /",
  "GK20ksakunpu:2232": "(śārṅgam āropya)",
  "GK20ksakunpu:2233": "vetravati sopānamārgam ādeśaya /",
  "GK20ksakunpu:2234": "(sarve satvaram upasarpanti)",
  "GK20ksakunpu:2235": "KSak_6.27:>2% rājā (samantād vilokya)",
  "GK20ksakunpu:2236": "śūnyaṃ khalv idam / (nepathye)",
  "GK20ksakunpu:2237": "KSak_6.27:>3% avihā / avihā /",
  "GK20ksakunpu:2238": "aham atrabhavantaṃ paśyāmi /",
  "GK20ksakunpu:2239": "tvaṃ māṃ na paśyasi /",
  "GK20ksakunpu:2240": "biḍālagṛhīto mūṣaka iva nirāśo 'smi jīvite saṃvṛttaḥ /",
  "GK20ksakunpu:2241": "_________________________",
  "GK20ksakunpu:2242": "KSak_6.28:<1% rājā -- bhos tiraskariṇīgarvita madīyam astraṃ tvāṃ drakṣyati /",
  "GK20ksakunpu:2243": "eṣa tam iṣuṃ saṃdadhe /",
  "GK20ksakunpu:2244": "* yo haniṣyati vadhyaṃ tvāṃ rakṣyaṃ rakṣiṣyati dvijam /",
  "GK20ksakunpu:2245": "* haṃso hi kṣīram ādatte tanmiśrā varjayaty apaḥ // KSak_6.28 //",
  "GK20ksakunpu:2246": "KSak_6.28:>4% (ity astraṃ saṃdhatte)",
  "GK20ksakunpu:2247": "KSak_6.28:>5% (tataḥ praviśati vidūṣakam utsṛjya mātaliḥ)",
  "GK20ksakunpu:2248": "_________________________",
  "GK20ksakunpu:2249": "KSak_6.29:<1% mātaliḥ --",
  "GK20ksakunpu:2250": "* kṛtā śaravyaṃ hariṇā tavāsurāḥ",
  "GK20ksakunpu:2251": "* śarāsanaṃ teṣu vikṛṣyatām idam /",
  "GK20ksakunpu:2252": "* prasādasaumyāni satāṃ suhṛjjane",
  "GK20ksakunpu:2253": "* patanti cakṣūṃṣi na dāruṇāḥ śarāḥ // KSak_6.29 //",
  "GK20ksakunpu:2254": "KSak_6.29:>1% rājā (sasaṃbhramam asram upasaṃharan)",
  "GK20ksakunpu:2255": "aye mātaliḥ /",
  "GK20ksakunpu:2256": "svāgataṃ mahāindrasārathe / (praviśya)",
  "GK20ksakunpu:2257": "KSak_6.29:>2% vidūṣaka -- ahaṃ yeneṣṭipaśumāraṃ māritaḥ so 'nena svāgatenābhinadyate /",
  "GK20ksakunpu:2258": "KSak_6.29:>3% mātaliḥ -- (sasmitam)",
  "GK20ksakunpu:2259": "āyuṣmañ śrūyatāṃ yad artham asmi hariṇā bhavatsakāśaṃ preṣitaḥ /",
  "GK20ksakunpu:2260": "KSak_6.29:>4% rājā -- avahito 'smi /p.248",
  "GK20ksakunpu:2261": "KSak_6.29:>5% mātaliḥ -- asti kālanemiprasūtir durjayo nāma dānavagaṇaḥ /",
  "GK20ksakunpu:2262": "KSak_6.29:>6% rājā -- asti /",
  "GK20ksakunpu:2263": "śrutapūrvaṃ mayā nāradāt /",
  "GK20ksakunpu:2264": "_________________________",
  "GK20ksakunpu:2265": "KSak_6.30:<1% mātaliḥ --",
  "GK20ksakunpu:2266": "* sakhyus te sa kila śatakrator ajayyas",
  "GK20ksakunpu:2267": "* tasya tvaṃ raṇaśirasi smṛto nihantā /",
  "GK20ksakunpu:2268": "* ucchettuṃ prabhavati yan na saptasaptis",
  "GK20ksakunpu:2269": "* tannaiśaṃ timiram apākaroti candraḥ // KSak_6.30 //",
  "GK20ksakunpu:2270": "KSak_6.30:>7% sa bhavān āttaśastra evedānīm aindraratham āruhya vijayāya pratiṣṭhatām /",
  "GK20ksakunpu:2271": "KSak_6.30:>8% rājā -- anugṛhīto 'ham anayā maghavataḥ saṃbhāvanayā /",
  "GK20ksakunpu:2272": "atha mādhavyaṃ prati bhavatā kim evaṃ prayuktam /",
  "GK20ksakunpu:2273": "_________________________",
  "GK20ksakunpu:2274": "KSak_6.31:<1% mātali -- tad api kathyate /",
  "GK20ksakunpu:2275": "kiṃ nimittād api manaḥsaṃtāpād āyuṣmān mayā viklavo dṛṣṭaḥ /",
  "GK20ksakunpu:2276": "paścātkopayitum āyuṣmantaṃ tathā kṛtavān asmi / kutaḥ /",
  "GK20ksakunpu:2277": "* jvalati calitendhano 'gnir viprakṛtaḥ pannagaḥ phaṇāṃ kurute /",
  "GK20ksakunpu:2278": "* prāyaḥ svaṃ mahimānaṃ kṣobhāt pratipadyate hi janaḥ // KSak_6.31 //",
  "GK20ksakunpu:2279": "_________________________",
  "GK20ksakunpu:2280": "KSak_6.32:<1% rājā -- (janāntikam)",
  "GK20ksakunpu:2281": "vayasya anatikramaṇīyā divaspater ājñā /",
  "GK20ksakunpu:2282": "KSak_6.32:<2% tad atra parigatārthaṃ kṛtvā madvacanād amātyapiśunaṃ brūhi /",
  "GK20ksakunpu:2283": "* tvanmatiḥ kevalā tāvat paripālayatu prajāḥ /",
  "GK20ksakunpu:2284": "* adhijyam idam anyasmin karmaṇi vyāpṛtaṃ ddhanuḥ // KSak_6.32 // iti /",
  "GK20ksakunpu:2285": "KSak_6.32:>1% vidūṣaka -- yad bhavān ājñāpayati (iti niṣkrāntaḥ)",
  "GK20ksakunpu:2286": "KSak_6.32:>2% mātaliḥ -- āyuṣmān ratham ārohatu /",
  "GK20ksakunpu:2287": "KSak_6.32:>3% (rājā rathārohaṇaṃ nāṭayati)",
  "GK20ksakunpu:2288": "KSak_6.32:>4% (niṣkrāntāḥ sarve)",
  "GK20ksakunpu:2289": "ṣaṣṭho 'ṅkaḥ /p.250",
  "GK20ksakunpu:2290": "**************************************************************************",
  "GK20ksakunpu:2291": "saptamo 'ṅkaḥ",
  "GK20ksakunpu:2292": "KSak_7.1:<1% (tataḥ praviśaty ākāśayānena rathādhirūḍho rājā mātaliś ca)",
  "GK20ksakunpu:2293": "KSak_7.1:<2% rājā -- mātale anuṣṭhitanideśo 'pi maghavataḥ satkriyāviśeṣād anupayuktam ivātmānaṃ samarthaye /",
  "GK20ksakunpu:2294": "_________________________",
  "GK20ksakunpu:2295": "KSak_7.1:<1% mātaliḥ -- (sasmitam)",
  "GK20ksakunpu:2296": "āyuṣmann ubhayam apy aparitoṣaṃ samarthaye /",
  "GK20ksakunpu:2297": "* prathamopakṛtaṃ marutvataḥ pratipattyā laghu manyate bhavān /",
  "GK20ksakunpu:2298": "* gaṇayaty avadānavismito bhavataḥ so 'pi na satkriyāguṇān // KSak_7.1 //",
  "GK20ksakunpu:2299": "_________________________",
  "GK20ksakunpu:2300": "KSak_7.2:<1% rājā -- mātale mā maivam /",
  "GK20ksakunpu:2301": "sa khalu manorathānām apy abhūmir visarjanāvasarasatkāraḥ /",
  "GK20ksakunpu:2302": "mama hi divaukasāṃ samakṣam ardhāsanopaveśitasya /",
  "GK20ksakunpu:2303": "* antargataprārthanam antikasthaṃ jayantam udvīkṣya hṛtasmitena /",
  "GK20ksakunpu:2304": "* āmṛṣṭavakṣoharicandanāṅkā mandāramālā hariṇā pinaddhā // KSak_7.2 //",
  "GK20ksakunpu:2305": "_________________________",
  "GK20ksakunpu:2306": "KSak_7.3:<1% mātaliḥ -- kim iva nāmāyuṣmān amareśvarān nārhati / paśya /p.252",
  "GK20ksakunpu:2307": "* sukhaparasya harer ubhayaiḥ kṛtaṃ tridivam uddhṛtadānavakaṇṭakam /",
  "GK20ksakunpu:2308": "* tava śarair adhunā nataparvabhiḥ puruṣakesariṇaś ca purā nakhaiḥ // KSak_7.3 //",
  "GK20ksakunpu:2309": "_________________________",
  "GK20ksakunpu:2310": "KSak_7.4:<1% rājā -- atra khalu śatakrator eva mahimā stutyaḥ /",
  "GK20ksakunpu:2311": "* sidhyanti karmasu mahatv api yan niyojyāḥ",
  "GK20ksakunpu:2312": "* saṃbhāvanāguṇam avehi tam īśvarāṇām /",
  "GK20ksakunpu:2313": "* kiṃ vābhaviṣyadaruṇas tamasāṃ vibhettā",
  "GK20ksakunpu:2314": "* taṃ cet sahasrakiraṇo dhuri nākariṣyat // KSak_7.4 //",
  "GK20ksakunpu:2315": "_________________________",
  "GK20ksakunpu:2316": "KSak_7.5:<1% mātali -- sadṛśaṃ tava etat /",
  "GK20ksakunpu:2317": "(stokam antaram atītya)",
  "GK20ksakunpu:2318": "āyuṣmann itaḥ paśya nākapṛṣṭhapratiṣṭhitasya saubhāgyam ātmayaśasaḥ /",
  "GK20ksakunpu:2319": "* vicchittiśeṣaiḥ surasundarīṇāṃ varṇair amī kalpalatāṃśukeṣu /",
  "GK20ksakunpu:2320": "* vicintya gītakṣamam arthajātaṃ divaukasas tvaccaritaṃ likhanti // KSak_7.5 //p.254",
  "GK20ksakunpu:2321": "KSak_7.5:>1% mātale asurasaṃprahārotsukena pūrvedyur divam adhirohatā mayā na lakṣitaḥ svargamārgaḥ /",
  "GK20ksakunpu:2322": "katamasmin marutāṃ pathi vartāmahe /",
  "GK20ksakunpu:2323": "_________________________",
  "GK20ksakunpu:2324": "KSak_7.6:<1% mātali --",
  "GK20ksakunpu:2325": "* trisrotasaṃ vahati yo gaganapratiṣṭhām",
  "GK20ksakunpu:2326": "* jyotīṃṣi vartayati ca pravibhaktaraśmiḥ /",
  "GK20ksakunpu:2327": "* tasya dvitīyaharivikramanistamaskam",
  "GK20ksakunpu:2328": "* vāyor imaṃ parivahasya vadanti mārgam // KSak_7.6 //",
  "GK20ksakunpu:2329": "KSak_7.6:>2% rājā -- mātale ataḥ khalu sabāhyāntaḥkaraṇo mamāntarātmā prasīdati /",
  "GK20ksakunpu:2330": "(rathāṅgam avalokya)",
  "GK20ksakunpu:2331": "meghapadavīm avatīrṇau svaḥ /",
  "GK20ksakunpu:2332": "KSak_7.6:>3% mātali -- katham avagamyate /p.256",
  "GK20ksakunpu:2333": "_________________________",
  "GK20ksakunpu:2334": "KSak_7.7:<1% rājā -- ayam aravivarebhyaś cātakair niṣpatadbhir haribhir acirabhāsāṃ tejasā cānuliptaiḥ /",
  "GK20ksakunpu:2335": "* gatam upari ghanānāṃ vārigarbhodarāṇām",
  "GK20ksakunpu:2336": "* piśunayati rathas te śīkaraklinnanemiḥ // KSak_7.7 //",
  "GK20ksakunpu:2337": "KSak_7.7:>1% mātali -- kṣaṇād āyuṣmān svādhikārabhūmau vartiṣyate /",
  "GK20ksakunpu:2338": "_________________________",
  "GK20ksakunpu:2339": "KSak_7.8:<1% rājā -- (adho 'valokya)",
  "GK20ksakunpu:2340": "mātale vegāvataraṇād āścaryadarśanaḥ saṃlakṣyate manuṣyalokaḥ / tathā hi /",
  "GK20ksakunpu:2341": "* śailānām avarohatīva śikharād unmajjatāṃ medinī",
  "GK20ksakunpu:2342": "* parṇābhyantaralīnatāṃ vijahati skandhodayāt pādapāḥ /",
  "GK20ksakunpu:2343": "* saṃtānais tanubhāvanaṣṭasalilā vyaktiṃ bhajanty āpagāḥ",
  "GK20ksakunpu:2344": "* kenāpy utkṣipateva paṣya bhuvanaṃ matpārśvam ānīyate // KSak_7.8 //",
  "GK20ksakunpu:2345": "KSak_7.8:>2% mātali -- sādhu dṛṣṭam /",
  "GK20ksakunpu:2346": "(sabahumānam avalokya)",
  "GK20ksakunpu:2347": "aho udāraramaṇīyā pṛthivī /",
  "GK20ksakunpu:2348": "KSak_7.8:>3% rājā -- mātale katamo 'yaṃ pūrvāparasamudrāvagāḍhaḥ kanakarasanisyandī sāṃdhya meghaparighaḥ sānumān ālokyate /",
  "GK20ksakunpu:2349": "_________________________",
  "GK20ksakunpu:2350": "KSak_7.9:<1% mātali -- āyuṣmann eṣa khalu hemakūṭo nāma kiṃ puruṣaparvatas tapaḥsaṃsiddhikṣetram / paśya /p.258",
  "GK20ksakunpu:2351": "* svāyaṃbhuvān marīcer yaḥ prababhūva prajāpatiḥ /",
  "GK20ksakunpu:2352": "* surāsuraguruḥ so 'tra sapatnīkas tapasyati // KSak_7.9 //",
  "GK20ksakunpu:2353": "KSak_7.9:>1% rājā -- tena hy anatikramaṇīyāni śreyāṃsi /",
  "GK20ksakunpu:2354": "pradakṣiṇīkṛtya bhagavantaṃ gantum icchāmi /",
  "GK20ksakunpu:2355": "KSak_7.9:>2% mātali -- prathamaḥ kalpaḥ /",
  "GK20ksakunpu:2356": "(nāṭyenāvatīrṇau)",
  "GK20ksakunpu:2357": "_________________________",
  "GK20ksakunpu:2358": "KSak_7.10:<1% rājā -- (savismayam)",
  "GK20ksakunpu:2359": "* upoḍhaśabdā na rathāṅganemayaḥ pravartamānaṃ na ca dṛśyate rajaḥ /",
  "GK20ksakunpu:2360": "* abhūtalasparśanatayāniruddhatas tavāvatīrṇo 'pi ratho na lakṣyate // KSak_7.10 //",
  "GK20ksakunpu:2361": "KSak_7.10:>3% mātali -- etāvān eva śatakrator āyuṣmataś ca viśeṣaḥ /",
  "GK20ksakunpu:2362": "KSak_7.10:>4% rājā -- mātale katamasmin pradeśe mārīcāśramaḥ /",
  "GK20ksakunpu:2363": "_________________________",
  "GK20ksakunpu:2364": "KSak_7.11:<1% mātaliḥ -- (hastena darśayan)p.260",
  "GK20ksakunpu:2365": "* valmīkārdhanimagnamūrtir urasā saṃdaṣṭasarpatvacā",
  "GK20ksakunpu:2366": "* kaṇṭhe jīrṇalatāpratānavalayenātyarthasaṃpīḍitaḥ /",
  "GK20ksakunpu:2367": "* aṃsavyāpi śakuntanīḍanicitaṃ bibhrajjaṭāmaṇḍalam",
  "GK20ksakunpu:2368": "* yatra sthāṇur ivācalo munir asāv abhyarkabimbaṃ sthitaḥ // KSak_7.11 //",
  "GK20ksakunpu:2369": "KSak_7.11:>1% rājā -- namas te kaṣṭatapase /",
  "GK20ksakunpu:2370": "KSak_7.11:>2% mātaliḥ -- (saṃyatapragrahaṃ rathaṃ kṛtvā)",
  "GK20ksakunpu:2371": "etāv aditiparivardhitamandāravṛkṣaṃ prajāpater āśramaṃ praviṣṭau svaḥ /",
  "GK20ksakunpu:2372": "KSak_7.11:>3% rājā -- svargād adhikataraṃ nirvṛtisthānam amṛtahradam ivāvagāḍho 'smi /",
  "GK20ksakunpu:2373": "KSak_7.11:>4% mātaliḥ -- (rathaṃ sthāpayitvā)",
  "GK20ksakunpu:2374": "avataratv āyuṣmān /",
  "GK20ksakunpu:2375": "KSak_7.11:>5% rājā -- (avatīrya)",
  "GK20ksakunpu:2376": "mātale bhavān katham idānīm /",
  "GK20ksakunpu:2377": "KSak_7.11:>6% mātaliḥ -- saṃyantrito mayā rathaḥ /",
  "GK20ksakunpu:2378": "vayam apy avatarāmaḥ /",
  "GK20ksakunpu:2379": "KSak_7.11:>7% (tathā kṛtvā)",
  "GK20ksakunpu:2380": "ita āyuṣman /",
  "GK20ksakunpu:2381": "(parikramya)",
  "GK20ksakunpu:2382": "dṛśyantām atrabhavatām ṛṣīṇāṃ tapovanabhūmayaḥ /",
  "GK20ksakunpu:2383": "_________________________",
  "GK20ksakunpu:2384": "KSak_7.12:<1% rājā -- nanu vismayād avalokayāmi /",
  "GK20ksakunpu:2385": "* prāṇānām anilena vṛttir ucitā satkalpavṛkṣe vane",
  "GK20ksakunpu:2386": "* toye kāñcanapadmareṇukapiśe dharmābhiṣekakriyā /",
  "GK20ksakunpu:2387": "* dhyānaṃ ratnaśilātaleṣu vibudhastrīsaṃnidhau saṃyamo",
  "GK20ksakunpu:2388": "* yat kāṅkṣanti tapobhir anyamunayas tasmiṃs tapasyanty amī // KSak_7.12 //p.262",
  "GK20ksakunpu:2389": "KSak_7.12:>8% mātali -- utsarpiṇī khalu mahatāṃ prārthanā /",
  "GK20ksakunpu:2390": "(parikramya /",
  "GK20ksakunpu:2391": "ākāśe) aye vṛddhaśākalya kim anutiṣṭhati bhagavān mārīcaḥ /",
  "GK20ksakunpu:2392": "kiṃ bravīṣi /",
  "GK20ksakunpu:2393": "dākṣāyaṇyā prativratārdham adhikṛtya pṛṣṭas tasyai maharṣipatnīsahitāyai kathayatīti /",
  "GK20ksakunpu:2394": "KSak_7.12:>9% rājā -- (karṇaṃ dattvā)",
  "GK20ksakunpu:2395": "aye pratipālyāvasaraḥ khalu prastāvaḥ /",
  "GK20ksakunpu:2396": "KSak_7.12:>10% mātaliḥ -- (rājānam avalokya)",
  "GK20ksakunpu:2397": "asminn aśokavṛkṣamūle tāvad āstām āyuṣmān yāvat tvām indragurave nivedayitum antarānveṣī bhavāmi /",
  "GK20ksakunpu:2398": "KSak_7.12:>11% rājā -- yathā bhavān manyate (iti sthitaḥ)",
  "GK20ksakunpu:2399": "KSak_7.12:>12% mātaliḥ -- āyuṣman sādhayāmy aham /",
  "GK20ksakunpu:2400": "(iti niṣkrāntaḥ)",
  "GK20ksakunpu:2401": "_________________________",
  "GK20ksakunpu:2402": "KSak_7.13:<1% rājā -- (nimittaṃ sūcayitvā)",
  "GK20ksakunpu:2403": "* manorathāya nāśaṃse kiṃ bāho spandase vṛthā /",
  "GK20ksakunpu:2404": "* pūrvāvadhīritaṃ śreyo duḥkhaṃ hi parivartate // KSak_7.13 //",
  "GK20ksakunpu:2405": "KSak_7.13:>1% (nepathye)",
  "GK20ksakunpu:2406": "KSak_7.13:>2% mā khalu cāpalaṃ kuru /",
  "GK20ksakunpu:2407": "kathaṃ gata evātmanaḥ prakṛtim /",
  "GK20ksakunpu:2408": "_________________________",
  "GK20ksakunpu:2409": "KSak_7.14:<1% rājā -- (karṇaṃ dattvā)",
  "GK20ksakunpu:2410": "abhūmir iyam avinayasya /",
  "GK20ksakunpu:2411": "ko nu khalv eṣa niṣidhyate /",
  "GK20ksakunpu:2412": "(śabdānusāreṇāvalokya /",
  "GK20ksakunpu:2413": "savismayam)",
  "GK20ksakunpu:2414": "aye ko nu khalv ayam anubadhyamānas tapasvinībhyām abālasattvo bālaḥ /p.264",
  "GK20ksakunpu:2415": "* ardhapītastanaṃ mātur āmardakliṣṭakesaram /",
  "GK20ksakunpu:2416": "* prakrīḍituṃ siṃhaśiśuṃ balātkāreṇa karṣati // KSak_7.14 //",
  "GK20ksakunpu:2417": "KSak_7.14:>3% (tataḥ praviśati yathānirdiṣṭakarmā tapasvinībhyāṃ bālaḥ)",
  "GK20ksakunpu:2418": "KSak_7.14:>4% bāla -- jṛmbhasva siṃha dantāṃs te gaṇayiṣye /",
  "GK20ksakunpu:2419": "KSak_7.14:>5% prathamā -- avinīta kiṃ no 'patyanirviśeṣāṇi sattvāni vikaroṣi /",
  "GK20ksakunpu:2420": "hanta vardhate te saṃrambhaḥ /",
  "GK20ksakunpu:2421": "sthāne khalu ṛṣijanena sarvadamana iti kṛtanāmadheyo 'si /",
  "GK20ksakunpu:2422": "KSak_7.14:>6% rājā -- kiṃ nu khalu bāle 'sminn aurasa iva putre snihyati me manaḥ /",
  "GK20ksakunpu:2423": "nūnam anapatyatā māṃ vatsalayati /",
  "GK20ksakunpu:2424": "KSak_7.14:>7% dvitīyā -- eṣā khalu kesariṇī tvāṃ laṅghayati yady asyāḥ putrakaṃ na muñcasi /",
  "GK20ksakunpu:2425": "_________________________",
  "GK20ksakunpu:2426": "KSak_7.15:<1% bāla -- (sasmitam)",
  "GK20ksakunpu:2427": "aho balīyaḥ khalu bhīto 'smi /",
  "GK20ksakunpu:2428": "(ity adharaṃ darśayati )",
  "GK20ksakunpu:2429": "* rājā -- hamatas tejaso bījaṃ bālo 'yaṃ pratibhāti me /",
  "GK20ksakunpu:2430": "* sphuliṅgāvasthayā vahnir edhāpakṣa iva sthitaḥ // KSak_7.15 //p.266",
  "GK20ksakunpu:2431": "KSak_7.15:>1% prathamā -- vatsa enaṃ bālamṛgendraṃ muñca /",
  "GK20ksakunpu:2432": "aparaṃ te krīḍanakaṃ dāsyāmi /",
  "GK20ksakunpu:2433": "KSak_7.15:>2% bāla -- kutra /",
  "GK20ksakunpu:2434": "dehy etat /",
  "GK20ksakunpu:2435": "(iti hastaṃ prasārayati)",
  "GK20ksakunpu:2436": "_________________________",
  "GK20ksakunpu:2437": "KSak_7.16:<1% rājā -- kathaṃ cakravartilakṣaṇam apy anena dhāryate /",
  "GK20ksakunpu:2438": "tathā hy asya /",
  "GK20ksakunpu:2439": "* pralobhyavastupraṇayaprasārito vibhāti jālagrathitāṅguliḥ karaḥ /",
  "GK20ksakunpu:2440": "* alakṣyapatrāntaram iddharāgayā navoṣasā bhinnam ivaikapaṅkajam // KSak_7.16 //",
  "GK20ksakunpu:2441": "KSak_7.16:>3% dvitīyā -- suvrate na śakya eṣa vācāmātreṇa viramayitum /",
  "GK20ksakunpu:2442": "gaccha tvam /",
  "GK20ksakunpu:2443": "madīya uṭaje mārkaṇḍeyasya+ṛṣikumārasya varṇacitrito mṛttikāmayūras tiṣṭhati /",
  "GK20ksakunpu:2444": "tam asyopahara /",
  "GK20ksakunpu:2445": "KSak_7.16:>4% prathamā -- tathā /",
  "GK20ksakunpu:2446": "(iti niṣkrāntā)",
  "GK20ksakunpu:2447": "KSak_7.16:>5% bāla -- anenaiva tāvat krīḍiṣyāmi /",
  "GK20ksakunpu:2448": "_________________________",
  "GK20ksakunpu:2449": "KSak_7.17:<1% rājā -- spṛhayāmi khalu durlalitāyāsmai /",
  "GK20ksakunpu:2450": "* ālakṣyadantamukulān animittahāsair",
  "GK20ksakunpu:2451": "* avyaktavarṇaramaṇīyavacaḥpravṛttīn /",
  "GK20ksakunpu:2452": "* aṅkāśrayapraṇayinas tanayān vahanto",
  "GK20ksakunpu:2453": "* dhanyās tadaṅgarajasā malinībhavanti // KSak_7.17 //p.268",
  "GK20ksakunpu:2454": "KSak_7.17:>1% tāpasī -- bhavatu /",
  "GK20ksakunpu:2455": "na mām ayaṃ gaṇayati /",
  "GK20ksakunpu:2456": "(pārśvam avalokya)",
  "GK20ksakunpu:2457": "ko 'tra ṛṣipumārāṇām /",
  "GK20ksakunpu:2458": "(rājānam avalokya)",
  "GK20ksakunpu:2459": "bhadramukha ehi tāvat /",
  "GK20ksakunpu:2460": "mocayānena durmocahastagraheṇa* ḍimbhalīlayā bādhyamānaṃ bālamṛgendram / (*durmoka)",
  "GK20ksakunpu:2461": "_________________________",
  "GK20ksakunpu:2462": "KSak_7.18:<1% rājā -- (upagamya /",
  "GK20ksakunpu:2463": "sasmitam) ayi bho maharṣiputra /",
  "GK20ksakunpu:2464": "* evam āśramaviruddhavṛttinā saṃyamaḥ kim iti janmatas tvayā /",
  "GK20ksakunpu:2465": "* sattvasaṃśraya sukho 'pi dūṣyate kṛṣṇasarpaśiśuneva candanaḥ // KSak_7.18 //",
  "GK20ksakunpu:2466": "KSak_7.18:>2% tāpasī -- bhadramukha na khalv ayam ṛṣikumāraḥ /",
  "GK20ksakunpu:2467": "_________________________",
  "GK20ksakunpu:2468": "KSak_7.19:<1% rājā -- ākārasadṛśaṃ ceṣṭitam evāsya kathayati /",
  "GK20ksakunpu:2469": "sthānapratyayāt tu vayam evaṃ tarkiṇaḥ /",
  "GK20ksakunpu:2470": "(yathābhyarthitam anutiṣṭhan bālasparśam upalabhya / ātmagatam)",
  "GK20ksakunpu:2471": "* anena kasya api kulāṅkureṇa spṛṣṭasya gātreṣu sukhaṃ mamaivam /",
  "GK20ksakunpu:2472": "* kāṃ nirvṛtiṃ cetasi tasya kuryād yasyāyam aṅkāt kṛtinaḥ prarūḍhaḥ // KSak_7.19 //",
  "GK20ksakunpu:2473": "KSak_7.19:>1% tāpasī -- (ubhau nirvarṇya)",
  "GK20ksakunpu:2474": "āścaryam āścaryam /",
  "GK20ksakunpu:2475": "KSak_7.19:>2% rājā -- ārye kim iva /",
  "GK20ksakunpu:2476": "KSak_7.19:>3% tāpasī -- asya bālakasya te 'pi saṃvādiny ākṛtir iti vismitāsmi /",
  "GK20ksakunpu:2477": "aparicitasya api te 'pratilomaḥ saṃvṛtta iti /p.270",
  "GK20ksakunpu:2478": "KSak_7.19:>4% rājā -- (bālakam upalālayan)",
  "GK20ksakunpu:2479": "na cen munikumāro 'yam atha ko 'sya vyapadeśaḥ /",
  "GK20ksakunpu:2480": "KSak_7.19:>5% tāpasī -- puruvaṃśaḥ /",
  "GK20ksakunpu:2481": "_________________________",
  "GK20ksakunpu:2482": "KSak_7.20:<1% rājā -- (ātmagatam)",
  "GK20ksakunpu:2483": "katham ekānvayo mama /",
  "GK20ksakunpu:2484": "ataḥ khalu madanukāriṇam enam atrabhavatī manyate /",
  "GK20ksakunpu:2485": "asty etat pauravāṇām antyaṃ kulavratam /",
  "GK20ksakunpu:2486": "* bhavaneṣu rasādhikeṣu pūrvaṃ kṣitirakṣārtham uśanti ye nivāsam /",
  "GK20ksakunpu:2487": "* niyataikavratāni paścāt tarumūlāni gṛhībhavanti teṣām // KSak_7.20 //",
  "GK20ksakunpu:2488": "KSak_7.20:>6% (prakāśam)",
  "GK20ksakunpu:2489": "na punar ātmagatyā mānuṣāṇām eṣa viṣayaḥ /",
  "GK20ksakunpu:2490": "KSak_7.20:>7% tāpasī -- yathā bhadramukho bhaṇati /",
  "GK20ksakunpu:2491": "apsaraḥsaṃbandhenāsya janany atra devaguros tapovane prasūtā /",
  "GK20ksakunpu:2492": "KSak_7.20:>8% rājā -- (apavārya)",
  "GK20ksakunpu:2493": "hanta dvitīyam idam āśājananam /",
  "GK20ksakunpu:2494": "KSak_7.20:>9% (prakāśam)",
  "GK20ksakunpu:2495": "atha sā tatrabhavatī kim ākhyasya rājaṛṣeḥ patnī /",
  "GK20ksakunpu:2496": "KSak_7.20:>10% tāpasī -- kas tasya dharmadāraparityāgino nāma saṃkīrtayituṃ cintayiṣyati /",
  "GK20ksakunpu:2497": "KSak_7.20:>11% rājā -- (svagatam)",
  "GK20ksakunpu:2498": "iyaṃ khalu kathā mām eva lakṣyīkaroti /",
  "GK20ksakunpu:2499": "yadi tāvad asya śiśor mātaraṃ nāmataḥ pṛcchāmi /",
  "GK20ksakunpu:2500": "atha vānāryaḥ paradāravyavahāraḥ /",
  "GK20ksakunpu:2501": "(praviṣya mṛnmayūrahastā)",
  "GK20ksakunpu:2502": "KSak_7.20:>12% tāpasī -- sarvadamana śakuntalāvaṇyaṃ prekṣasva /p.272",
  "GK20ksakunpu:2503": "KSak_7.20:>13% bāla -- (sadṛṣṭikṣepam)",
  "GK20ksakunpu:2504": "kutra vā mama mātā /",
  "GK20ksakunpu:2505": "KSak_7.20:>14% ubhe -- nāmasādṛśyena vañcito mātṛcatsalaḥ /",
  "GK20ksakunpu:2506": "KSak_7.20:>15% dvitīyā -- vatsa asya vṛttikāmayūrasya ramyatvaṃ paśyeti bhaṇito 'si /",
  "GK20ksakunpu:2507": "KSak_7.20:>16% rājā -- (ātmagatam)",
  "GK20ksakunpu:2508": "kiṃ vā śakuntalā ity asyā mātur ākhyā /",
  "GK20ksakunpu:2509": "santi punar nāmadheyasādṛśyāni /",
  "GK20ksakunpu:2510": "api nāma mṛgatṛṣṭikeva nāmamātraprastāvo me viṣādāya kalpate /",
  "GK20ksakunpu:2511": "KSak_7.20:>17% bāla -- mātaḥ rocate ma eṣa bhadramayūraḥ /",
  "GK20ksakunpu:2512": "(iti krīḍanakam ādatte)",
  "GK20ksakunpu:2513": "KSak_7.20:>18% prathamā -- (vilokya /",
  "GK20ksakunpu:2514": "sa udvegam) aho rakṣākaraṇḍakam asya maṇibandhe na dṛśyate /",
  "GK20ksakunpu:2515": "KSak_7.20:>19% rājā -- alam āvegena /",
  "GK20ksakunpu:2516": "nanv idam asya siṃhaśāvavimardāt paribhraṣṭam /",
  "GK20ksakunpu:2517": "(ity ādātum icchati)",
  "GK20ksakunpu:2518": "KSak_7.20:>20% ubhe -- mā khalv etad avalambya -- katham /",
  "GK20ksakunpu:2519": "gṛhītam anena /",
  "GK20ksakunpu:2520": "KSak_7.20:>21% (iti vismayād uronihitahaste parasparam avalokayataḥ)",
  "GK20ksakunpu:2521": "KSak_7.20:>22% rājā -- kim arthaṃ pratiṣiddhāḥ smaḥ /",
  "GK20ksakunpu:2522": "KSak_7.20:>23% prathamā -- śṛṇotu mahārājaḥ /",
  "GK20ksakunpu:2523": "eṣāparājitā nāmauṣadhir asya jātakarmasamaye bhagavatā mārīcena dattā /",
  "GK20ksakunpu:2524": "KSak_7.20:>24% etāṃ kila mātāpitarāv ātmānaṃ ca varjayitvāparo bhūmipatitāṃ na gṛhṇāti /p.274",
  "GK20ksakunpu:2525": "KSak_7.20:>25% rājā -- atha gṛhṇāti /",
  "GK20ksakunpu:2526": "KSak_7.20:>26% prathamā -- tatas taṃ sarpo bhūtvā daśati /",
  "GK20ksakunpu:2527": "KSak_7.20:>27% rājā -- bhavatībhyāṃ kadācid asyāḥ pratyakṣīkṛtā vikriyā /",
  "GK20ksakunpu:2528": "KSak_7.20:>28% ubhe -- anekaśaḥ /",
  "GK20ksakunpu:2529": "KSak_7.20:>29% rājā -- (saharṣam /",
  "GK20ksakunpu:2530": "ātmagatam) katham iva saṃpūrṇam api me manorathaṃ nābhinandāmi /",
  "GK20ksakunpu:2531": "KSak_7.20:>30% dvitīyā -- suvrate ehi /",
  "GK20ksakunpu:2532": "imaṃ vṛttāntaṃ niyamavyāpṛtāyai śakuntalāyai nivedayāvaḥ /",
  "GK20ksakunpu:2533": "(iti niṣkrānte)",
  "GK20ksakunpu:2534": "KSak_7.20:>31% bāla -- muñca mām /",
  "GK20ksakunpu:2535": "yāvan mātuḥ sakāśaṃ gamiṣyāmi /",
  "GK20ksakunpu:2536": "KSak_7.20:>32% rājā -- putraka mayā saha eva mātaram abhinandiṣyasi /",
  "GK20ksakunpu:2537": "KSak_7.20:>33% bāla -- mama khalu tāto duṣyantaḥ / na tvam /",
  "GK20ksakunpu:2538": "KSak_7.20:>34% rājā -- (sasmitam+eṣa vivāda eva pratyāyayati (tataḥ praviśaty ekaveṇīdharā śakuntalā)",
  "GK20ksakunpu:2539": "KSak_7.20:>35% śakuntalā -- vikārakāle 'pi prakṛtisthāṃ sarvadamanasyauṣadhiṃ śrutvā na me āśāsīd ātmano bhāgadheyeṣu /",
  "GK20ksakunpu:2540": "KSak_7.20:>36% atha vā yathā sānumatyākhyātaṃ tathā saṃbhāvyata etat /",
  "GK20ksakunpu:2541": "_________________________",
  "GK20ksakunpu:2542": "KSak_7.21:<1% rājā -- (śakuntalāṃ vilokya)",
  "GK20ksakunpu:2543": "aye seyam atrabhavatī śakuntalā yaiṣā (p.276)",
  "GK20ksakunpu:2544": "* vasane paridhūsare vasānā niyamakṣāmamukhī dhṛtaikaveṇiḥ /",
  "GK20ksakunpu:2545": "* atiniṣkaruṇasya śuddhaśīlā mama dīrghaṃ virahavrataṃ bibharti // KSak_7.21 //",
  "GK20ksakunpu:2546": "KSak_7.21:>1% śakuntalā -- (paścāt+tāpavivarṇaṃ rājānaṃ dṛṣṭvā)",
  "GK20ksakunpu:2547": "na khalv āryaputra iva /",
  "GK20ksakunpu:2548": "tataḥ ka eṣa idānīṃ kṛtarakṣāmaṅgalaṃ dārakaṃ me gātrasaṃsargeṇa dūṣayati /",
  "GK20ksakunpu:2549": "KSak_7.21:>2% bāla -- (mātaram upetya)",
  "GK20ksakunpu:2550": "mātaḥ eṣa ko 'pi puruṣo māṃ putra ity āliṅgati /",
  "GK20ksakunpu:2551": "KSak_7.21:>3% rājā -- priye krauryam api me tvayi prayuktam anukūlapariṇāmaṃ saṃvṛttaṃ yad aham idānīṃ tvayā pratyabhijñātam ātmānaṃ paśyāmi /",
  "GK20ksakunpu:2552": "KSak_7.21:>4% śakuntalā -- (ātmagatam)",
  "GK20ksakunpu:2553": "hṛdaya samāśvasihi samāśvasihi /",
  "GK20ksakunpu:2554": "parityaktamatsareṇānukampitāsmi daivena /",
  "GK20ksakunpu:2555": "āryaputraḥ khalv eṣaḥ /",
  "GK20ksakunpu:2556": "_________________________",
  "GK20ksakunpu:2557": "KSak_7.22:<1% rājā -- priye /",
  "GK20ksakunpu:2558": "* smṛtibhinnamohatamaso diṣṭyā pramukhe sthitāsi me sumukhi /",
  "GK20ksakunpu:2559": "* uparāgānte śaśinaḥ samupagatā rohiṇī yogam // KSak_7.22 //",
  "GK20ksakunpu:2560": "KSak_7.22:>5% śakuntalā -- jayatu jayatv āryaputraḥ /",
  "GK20ksakunpu:2561": "_________________________",
  "GK20ksakunpu:2562": "KSak_7.23:<1% rājā -- sundari /",
  "GK20ksakunpu:2563": "* bāṣpeṇa pratiṣiddhe 'pi jayaśabde jitaṃ mayā /",
  "GK20ksakunpu:2564": "* yat te dṛṣṭam asaṃskārapāṭalauṣṭhapuṭaṃ mukham // KSak_7.23 //",
  "GK20ksakunpu:2565": "KSak_7.23:>1% bāla -- mātaḥ ka eṣaḥ /",
  "GK20ksakunpu:2566": "_________________________",
  "GK20ksakunpu:2567": "KSak_7.24:<1% śakuntalā -- vatsa te bhāgadheyāni pṛccha /",
  "GK20ksakunpu:2568": "* sutanu hṛdayāt pratyādeśavyalīkam apaitu te",
  "GK20ksakunpu:2569": "* kim api manasaḥ saṃmoho me tadā balavān abhūt /",
  "GK20ksakunpu:2570": "* prabalatamasām evaṃ prāyāḥ śubheṣu hi vṛttayaḥ",
  "GK20ksakunpu:2571": "* srajam api śirasy andhaḥ kṣiptāṃ dhunoty ahiśaṅkayā // KSak_7.24 //",
  "GK20ksakunpu:2572": "KSak_7.24:>2% śakuntalā -- uttiṣṭhatv āryaputraḥ /",
  "GK20ksakunpu:2573": "nūnaṃ me sucaritapratibandhakaṃ purākṛtaṃ teṣu divaseṣu pariṇāmābhimukham āsīd yena sānukrośo 'py āryaputro mayi virasaḥ saṃvṛttaḥ /",
  "GK20ksakunpu:2574": "KSak_7.24:>3% (rājottiṣṭhati)",
  "GK20ksakunpu:2575": "KSak_7.24:>4% śakuntalā -- atha katham āryaputreṇa smṛto duḥkhabhāgy ayaṃ janaḥ /",
  "GK20ksakunpu:2576": "_________________________",
  "GK20ksakunpu:2577": "KSak_7.25:<1% rājā -- uddhṛtaviṣādaśalyaḥ kathayiṣyāmi /",
  "GK20ksakunpu:2578": "* mohān mayā sutanu pūrvam upekṣitas te",
  "GK20ksakunpu:2579": "* yo baddhabindur adharaṃ paribādhamānaḥ /",
  "GK20ksakunpu:2580": "* taṃ tāvad ākuṭilapakṣmavilagnam adya",
  "GK20ksakunpu:2581": "* bāṣpaṃ pramṛjya vigatānuśayo bhaveyam // KSak_7.25 //",
  "GK20ksakunpu:2582": "KSak_7.25:>1% (iti yathoktam anutiṣṭhati)",
  "GK20ksakunpu:2583": "KSak_7.25:>2% śakuntalā -- (nāmamudrāṃ dṛṣṭvā)",
  "GK20ksakunpu:2584": "āryaputra idaṃ tad aṅgulīyakam /",
  "GK20ksakunpu:2585": "KSak_7.25:>3% rājā -- asmād aṅgulīyopalambhāt khalu smṛtir upalabdhā /",
  "GK20ksakunpu:2586": "KSak_7.25:>4% śakuntalā -- viṣamaṃ kṛtam anena yat tadāryaputrasya pratyayakāle durlabham āsīt /",
  "GK20ksakunpu:2587": "KSak_7.25:>5% rājā -- tena hi ṛtusamavāyacihnaṃ pratipadyatāṃ latā kusumam /",
  "GK20ksakunpu:2588": "KSak_7.25:>6% śakuntalā -- nāsya viśvasimi /",
  "GK20ksakunpu:2589": "āryaputra evaitad dhārayatu /",
  "GK20ksakunpu:2590": "(tataḥ praviśati mātaliḥ)",
  "GK20ksakunpu:2591": "KSak_7.25:>7% mātali -- diṣṭyā dharmapatnīsamāgamena putramukhadarśanena cāyuṣmān vardhate /p.282",
  "GK20ksakunpu:2592": "KSak_7.25:>8% rājā -- abhūt saṃpāditasvāduphalo me manorathaḥ /",
  "GK20ksakunpu:2593": "mātale na khalu vidito 'yam ākhaṇḍalena vṛttāntaḥ syāt /",
  "GK20ksakunpu:2594": "KSak_7.25:>9% mātali -- (sasmitam)",
  "GK20ksakunpu:2595": "kim īśvarāṇāṃ parokṣam /",
  "GK20ksakunpu:2596": "etv āyuṣmān /",
  "GK20ksakunpu:2597": "bhagavān mārīcas te darśanaṃ vitarati /",
  "GK20ksakunpu:2598": "KSak_7.25:>10% rājā -- śakuntale avalambyatāṃ putraḥ /",
  "GK20ksakunpu:2599": "tvāṃ puraskṛtya bhagavantaṃ draṣṭum icchāmi /",
  "GK20ksakunpu:2600": "KSak_7.25:>11% śakuntalā -- jihremy āryaputreṇa saha gurusamīpaṃ gantum /",
  "GK20ksakunpu:2601": "KSak_7.25:>12% rājā -- apy ācaritavyam abhyudayakāleṣu / ehy ehi /",
  "GK20ksakunpu:2602": "KSak_7.25:>13% (sarve parikrāmanti)",
  "GK20ksakunpu:2603": "(tataḥ praviśaty adityā sārdham āsanastho mārīcaḥ) (ānasastho)",
  "GK20ksakunpu:2604": "_________________________",
  "GK20ksakunpu:2605": "KSak_7.26:<1% mārīca -- (rājānam avalokya) dākṣāyaṇi /",
  "GK20ksakunpu:2606": "* putrasya te raṇaśirasy ayam agrayāyī",
  "GK20ksakunpu:2607": "* duṣyanta ity abhihito bhuvanasya bhartā /",
  "GK20ksakunpu:2608": "* cāpena yasya vinivartitakarmajātam",
  "GK20ksakunpu:2609": "* tatkoṭimatkuliśam ābharaṇaṃ maghonaḥ // KSak_7.26 //",
  "GK20ksakunpu:2610": "KSak_7.26:>14% aditiḥ -- saṃbhāvanīyānubhāvāsya ākṛtiḥ /",
  "GK20ksakunpu:2611": "KSak_7.26:>15% mātaliḥ -- āyuṣmann etau putraprītipiśunena cakṣuṣā divaikasāṃ pitarāv āyuṣmantam avalokayataḥ /",
  "GK20ksakunpu:2612": "tāv upasarpa /",
  "GK20ksakunpu:2613": "_________________________",
  "GK20ksakunpu:2614": "KSak_7.27:<1% rājā -- mātale /p.284",
  "GK20ksakunpu:2615": "* prāhur dvādaśadhā sthitasya munayo yat tejasaḥ kāraṇam",
  "GK20ksakunpu:2616": "* bhartāraṃ bhuvanatrayasya suṣuve yad yajñabhāgeśvaram /",
  "GK20ksakunpu:2617": "* yasminn ātmabhavaḥ paro 'pi puruṣaś cakre bhavāyāspadam",
  "GK20ksakunpu:2618": "* dvandvaṃ dakṣamarīcisaṃbhavam idaṃ tat sraṣṭur ekāntaram // KSak_7.27 //",
  "GK20ksakunpu:2619": "KSak_7.27:>1% mātali -- atha kim /",
  "GK20ksakunpu:2620": "KSak_7.27:>2% rājā -- (upagamyobhābhyām api vāsavaniyojyo duṣyantaḥ praṇamati /",
  "GK20ksakunpu:2621": "KSak_7.27:>3% mārīca -- vatsa ciraṃ jīva /",
  "GK20ksakunpu:2622": "pṛthivīṃ pālaya /",
  "GK20ksakunpu:2623": "KSak_7.27:>4% aditiḥ -- vatsa apratiratho bhava /",
  "GK20ksakunpu:2624": "KSak_7.27:>5% śakuntalā -- dārakasahitā vāṃ pādavadanaṃ karomi /",
  "GK20ksakunpu:2625": "_________________________",
  "GK20ksakunpu:2626": "KSak_7.28:<1% mārīca -- vatse /",
  "GK20ksakunpu:2627": "* ākhaṇḍalasamo bhartā jayantapratimaḥ sutaḥ /",
  "GK20ksakunpu:2628": "* āśīr anyā na te yogyā paulomīsadṛśī bhava // KSak_7.28 //p.286",
  "GK20ksakunpu:2629": "KSak_7.28:>6% aditi -- jāte bhartur bahumatā bhava /",
  "GK20ksakunpu:2630": "ayaṃ ca dīrghāyur vatsaka ubhayakulanandano bhavatu /",
  "GK20ksakunpu:2631": "upaviśata /",
  "GK20ksakunpu:2632": "(sarve prajāpatim abhita upaviśanti)",
  "GK20ksakunpu:2633": "_________________________",
  "GK20ksakunpu:2634": "KSak_7.29:<1% mārīca -- (ekaikaṃ nirdiśan)",
  "GK20ksakunpu:2635": "* diṣṭyā śakuntalā sādhvī sadapatyam idaṃ bhavān /",
  "GK20ksakunpu:2636": "* śraddhā vittaṃ vidhiś ceti tritayaṃ tat samāgatam // KSak_7.29 //",
  "GK20ksakunpu:2637": "_________________________",
  "GK20ksakunpu:2638": "KSak_7.30:<1% rājā -- bhagavan /",
  "GK20ksakunpu:2639": "prāgabhipretasiddhiḥ /",
  "GK20ksakunpu:2640": "paścāddarśanam /",
  "GK20ksakunpu:2641": "ato 'pūrvaḥ khalu vo 'nugrahaḥ / kutaḥ /",
  "GK20ksakunpu:2642": "* udeti pūrvaṃ kusumaṃ tataḥ phalaṃ ghanodayaḥ prāk+tadanantaraṃ payaḥ",
  "GK20ksakunpu:2643": "* nimittanaimittikayor ayaṃ kramas tava prasādasya puras tu saṃpadaḥ // KSak_7.30 //",
  "GK20ksakunpu:2644": "KSak_7.30:>1% mātaliḥ -- evaṃ vidhātāraḥ prasīdanti /",
  "GK20ksakunpu:2645": "_________________________",
  "GK20ksakunpu:2646_0": "KSak_7.31:<1% rājā -- bhagavann imām ājñākarīṃ vo gāndharveṇa vivāhavidhinopayamya",
  "GK20ksakunpu:2646_1": "kasyacit kālasya bandhubhir ānītāṃ smṛtiśaithilyāt pratyādiśann aparāddho 'smi tatrabhavato",
  "GK20ksakunpu:2646_2": "yuṣmatsagotrasya kaṇvasya /",
  "GK20ksakunpu:2647": "paścād aṅgulīyakadarśanād ūḍhapūrvā tadduhitaram avagato 'ham /",
  "GK20ksakunpu:2648": "tac citram iva me pratibhāti /",
  "GK20ksakunpu:2649": "* yathā gajo neti samakṣarūpe tasminn apakrāmati saṃśayaḥ syāt /",
  "GK20ksakunpu:2650": "* padāni dṛṣṭvā tu bhavet pratītis tathāvidho me manaso vikāraḥ // KSak_7.31 //p.288",
  "GK20ksakunpu:2651": "KSak_7.31:>1% mārīca -- vatsa alam ātmāparādhaśaṅkā /",
  "GK20ksakunpu:2652": "saṃmoho 'pi tvayy anupapannaḥ / śrūyatām /",
  "GK20ksakunpu:2653": "KSak_7.31:>2% rājā -- avahito 'smi /",
  "GK20ksakunpu:2654_0": "KSak_7.31:>3% mārīca -- yadā evāpsarastīrthāvataraṇāt pratyakṣavaiklavyāṃ śakuntalām",
  "GK20ksakunpu:2654_1": "ādāya menakā dākṣāyaṇīm upagatā tadā eva dhyānād avagato 'smi durvāsasaḥ śāpād iyaṃ",
  "GK20ksakunpu:2654_2": "tapasvinī sahadharmacāriṇītvayā pratyādiṣṭā nānyatheti /",
  "GK20ksakunpu:2655": "sa cāyam aṅgulīyakadarśanāvasānaḥ /",
  "GK20ksakunpu:2656": "KSak_7.31:>4% rājā -- (socchvāsam)",
  "GK20ksakunpu:2657": "eṣa vacanīyān mukto 'smi /",
  "GK20ksakunpu:2658": "KSak_7.31:>5% śakuntalā -- (svagatam)",
  "GK20ksakunpu:2659": "diṣṭyākāraṇapratyādeśī nāryaputraḥ /",
  "GK20ksakunpu:2660": "na punaḥ śaptam ātmānaṃ smarāmi /",
  "GK20ksakunpu:2661": "athavā prāpto mayā sa hi śāpo virahaśūnyahṛdayayā na viditaḥ /",
  "GK20ksakunpu:2662": "ataḥ sakhībhyāṃ saṃdiṣṭāsmi bhartur aṅgulīyakaṃ darśayitavyam iti /",
  "GK20ksakunpu:2663": "_________________________",
  "GK20ksakunpu:2664": "KSak_7.32:<1% mārīca -- vatse caritārthāsi /",
  "GK20ksakunpu:2665": "tad idānīṃ sahadharmacāriṇaṃ prati na tvayā manyuḥ kāryaḥ / paśya /",
  "GK20ksakunpu:2666": "* śāpād asi pratihatā smṛtirodharūkṣe bhartary apetatamasi prabhutā tava eva /",
  "GK20ksakunpu:2667": "* chāyā na mūrchati malopahataprasāde śuddhe tu darpaṇatale sulabhāvakāśā // KSak_7.32 //p.290",
  "GK20ksakunpu:2668": "KSak_7.32:>1% rājā -- yathā āha bhagavān /",
  "GK20ksakunpu:2669": "KSak_7.32:>2% mārīca -- vatsa kaccid abhinanditas tvayā vidhivad asmābhir anuṣṭhitajātakarmā putra eṣa śākuntaleyaḥ /",
  "GK20ksakunpu:2670": "KSak_7.32:>3% rājā -- bhagavann atra khalu me vaṃśapratiṣṭhā /",
  "GK20ksakunpu:2671": "(iti bālaṃ hastena gṛhṇāti)",
  "GK20ksakunpu:2672": "_________________________",
  "GK20ksakunpu:2673": "KSak_7.33:<1% mārīca -- tathābhāvinam enaṃ cakravartinam avagacchatu bhavān / paśya /",
  "GK20ksakunpu:2674": "* rathenānuddhātastimitagatinā tīrṇajaladhiḥ",
  "GK20ksakunpu:2675": "* purā saptadvīpāṃ jayati vasudhām apratirathaḥ /",
  "GK20ksakunpu:2676": "* ihāyaṃ sattvānāṃ prasabhadamanāt sarvadamanaḥ",
  "GK20ksakunpu:2677": "* punar yāsyaty ākhyāṃ bharata il lokasya bharaṇāt // KSak_7.33 //",
  "GK20ksakunpu:2678": "KSak_7.33:>1% rājā -- bhagavatā kṛtasaṃskāre sarvam asmin vayam āśāsmahe /",
  "GK20ksakunpu:2679": "KSak_7.33:>2% aditi -- bhagavann asyā duhitṛmanorathasaṃpatteḥ kaṇvo 'pi tāvatśrutavistāraḥ kriyatām /",
  "GK20ksakunpu:2680": "duhitṛvatsalā menakā ihaiva upacarantī tiṣṭhati /",
  "GK20ksakunpu:2681": "KSak_7.33:>3% śakuntalā -- (ātmagatam)",
  "GK20ksakunpu:2682": "manorathaḥ khalu me bhaṇito bhagavatyā /p.292",
  "GK20ksakunpu:2683": "KSak_7.33:>4% mārīca -- tapaḥprabhavāt pratyakṣaṃ sarvam eva tatrabhavataḥ /",
  "GK20ksakunpu:2684": "KSak_7.33:>5% rājā -- ataḥ khalu mama nātikruddho muniḥ /",
  "GK20ksakunpu:2685": "KSak_7.33:>6% mārīca -- tathāpy asau priyam asmābhiḥ praṣṭavyaḥ /",
  "GK20ksakunpu:2686": "kaḥ ko 'tra bhoḥ / (praviśya)",
  "GK20ksakunpu:2687": "KSak_7.33:>7% śiṣya -- bhagavann ayam asmi /",
  "GK20ksakunpu:2688_0": "KSak_7.33:>8% mārīca -- gālava idānīm eva vihāyasā gatvā mama vacanāt tatrabhavate",
  "GK20ksakunpu:2688_1": "kaṇvāya priyam āvedaya yathā putravatī śakuntalā tatśāpanivṛttau smṛtimatā duṣyantena pratigṛhīteti /",
  "GK20ksakunpu:2689": "KSak_7.33:>9% śiṣyaḥ -- yad ājñāpayati bhagavān (iti niṣkrāntaḥ)",
  "GK20ksakunpu:2690": "KSak_7.33:>10% mārīca -- vatsa tvam api svāpatyadārasahitaḥ sakyur ākhaṇḍalasya ratham āruhya te rājadhānīṃ pratiṣṭhasva /",
  "GK20ksakunpu:2691": "KSak_7.33:>11% rājā -- yad ājñāpayati bhagavān /",
  "GK20ksakunpu:2692": "_________________________",
  "GK20ksakunpu:2693": "KSak_7.34:<1% mārīca -- api ca /",
  "GK20ksakunpu:2694": "* tava bhavatu viḍaujāḥ prājyavṛṣṭiḥ prajāsu",
  "GK20ksakunpu:2695": "* tvam api vitatayajño vajriṇaṃ prīṇayasva /",
  "GK20ksakunpu:2696": "* yugaśataparivartān evam anyonyakṛtyair",
  "GK20ksakunpu:2697": "* nayatam ubhayalokānugrahaślāghanīyaiḥ // KSak_7.34 //",
  "GK20ksakunpu:2698": "KSak_7.34:>1% rājā -- bhagavan yathāśakti śreyase yatiṣye /",
  "GK20ksakunpu:2699": "_________________________",
  "GK20ksakunpu:2700": "KSak_7.35:<1% mārīca -- vatsa kiṃ te bhūyaḥ priyam upakaromi /",
  "GK20ksakunpu:2701": "KSak_7.35:<2% rāja ataḥ param api priyam asti /",
  "GK20ksakunpu:2702": "yadīha bhagavān priyaṃ kartum icchati tarhi idam astu /",
  "GK20ksakunpu:2703": "(bharatavākyam)p.294",
  "GK20ksakunpu:2704": "* pravartatāṃ prakṛtihitāya pārthivaḥ",
  "GK20ksakunpu:2705": "* sarasvatī śrutamahatāṃ mahīyatām /",
  "GK20ksakunpu:2706": "* mama api ca kṣapayatu nīlalohitaḥ",
  "GK20ksakunpu:2707": "* punarbhavaṃ parigataśaktir ātmabhūḥ // KSak_7.35 //",
  "GK20ksakunpu:2708": "(niṣkrāntāḥ sarve)",
  "GK20ksakunpu:2709": "iti saptamo 'ṅkaḥ /",
  "GK20ksakunpu:2710": "samāptam idam abhijñānaśākuntalaṃ nāma nāṭakam /"
}