{
  "GK20ksakunpu:0": "athābhijñānaśākuntalam /",
  "GK20ksakunpu:1": "prathamo 'ṅkaḥ --",
  "GK20ksakunpu:2": "_________________________",
  "GK20ksakunpu:3": "* yā sṛṣṭiḥ sraṣṭur ādyā vahati vidhihutaṃ yā havir yā ca hotrī",
  "GK20ksakunpu:4": "* ye dve kālaṃ vidhattaḥ śrutiviṣayaguṇā yā sthitā vyāpya viśvam /",
  "GK20ksakunpu:5": "* yām āhuḥ sarvabījaprakṛtir iti yayā prāṇinaḥ prāṇavantaḥ",
  "GK20ksakunpu:6": "* pratyakṣābhiḥ prapannas tanubhir avatu vas tābhir aṣṭābhir īśaḥ // KSak_1.1 //p.2",
  "GK20ksakunpu:7": "KSak_1.1:>1% sūtradhāraḥ -- ārya abhirūpabhūyiṣṭhā pariṣad iyam / adya khalu kālidāsagrathitavastunā",
  "GK20ksakunpu:8": "KSak_1.1:",
  "GK20ksakunpu:9": ">2% navenābhijñānaśākuntalākhyena nāṭakenopasthātavyam asmābhiḥ / tat pratipātram ādhīyatāṃ yatnaḥ /p.6",
  "GK20ksakunpu:10": "KSak_1.1:>3% naṭī -- suvihitaprayogatayāryasya na kim api parihāsyate /",
  "GK20ksakunpu:11": "_________________________",
  "GK20ksakunpu:12": "KSak_1.2:<1% sūtradhāraḥ --",
  "GK20ksakunpu:13": "KSak_1.2:<2% ārye kathayāmi te bhūtārtham /",
  "GK20ksakunpu:14": "* ā paritoṣād viduṣāṃ na sādhu manye prayogavijñānam /",
  "GK20ksakunpu:15": "* balavad api śikṣitānām ātmany apratyayaṃ cetaḥ // KSak_1.2 //",
  "GK20ksakunpu:16": "KSak_1.2:>1% naṭī -- ārya evam etat / anantarakaraṇīyam ārya ājñāpayatu /",
  "GK20ksakunpu:17": "_________________________",
  "GK20ksakunpu:18": "KSak_1.3:",
  "GK20ksakunpu:19": "<1% sūtradhāraḥ -- kim anyad asyāḥ pariṣadaḥ śrutiprasādanataḥ / tad imam eva tāvad acirapravṛttam upabhogakṣamaṃ grīṣmasamayam adhikṛtya gīyatām / saṃprati hi (p.8)",
  "GK20ksakunpu:20": "* subhagasalilāvagāhāḥ pāṭalasaṃsargasurabhivanavātāḥ /",
  "GK20ksakunpu:21": "* pracchāyasulabhanidrā divasāḥ pariṇāmaramaṇīyāḥ // KSak_1.3 //",
  "GK20ksakunpu:22": "_________________________",
  "GK20ksakunpu:23": "KSak_1.4:<1% naṭī -- tathā (iti gāyati)",
  "GK20ksakunpu:24": "* īṣadīṣaccumbitāni bhramaraiḥ sukumārakesaraśikhāni /",
  "GK20ksakunpu:25": "* avataṃsayanti damamānāḥ pramadāḥ śirīṣakusumāni // KSak_1.4 //",
  "GK20ksakunpu:26": "KSak_1.4:",
  "GK20ksakunpu:27": ">1% sūtradhāraḥ -- ārya sādhu gītam / aho rāgabaddhacittavṛttir ālikhita iva sarvato raṅgaḥ / tad idānīṃ katamatprakaraṇam āśritya enam ārādhayāmaḥ /",
  "GK20ksakunpu:28": "KSak_1.4:",
  "GK20ksakunpu:29": ">2% naṭī -- nanv āryamiśraiḥ prathamam evājñaptam abhijñānaśakuntalaṃ nāma apūrvaṃ nāṭakaṃ prayoge adhikriyatām iti /p.10",
  "GK20ksakunpu:30": "_________________________",
  "GK20ksakunpu:31": "KSak_1.5:",
  "GK20ksakunpu:32": "<1% sūtradhāraḥ -- ārye samyaganubhodhito 'smi / asmin kṣaṇe vismṛtaṃ khalu mayā tat / kutaḥ /",
  "GK20ksakunpu:33": "* tavāsmi gītarāgeṇa hāriṇā prasabhaṃ hṛtaḥ /",
  "GK20ksakunpu:34": "* eṣa rājeva duṣyantaḥ sāraṅgeṇātiraṃsahā // KSak_1.5 // (iti niṣkrāntau )",
  "GK20ksakunpu:35": "KSak_1.5:>3% (prasthāvanā)",
  "GK20ksakunpu:36": "KSak_1.5:>4% (tataḥ praviśati mṛgānusārī saśaracāpahasto rājā rathena sūtaś ca)",
  "GK20ksakunpu:37": "_________________________",
  "GK20ksakunpu:38": "KSak_1.6:<1% sūtaḥ -- (rājānaṃ mṛtaṃ cāvalokya) āyuṣman /",
  "GK20ksakunpu:39": "* kṛṣṇasāre dadac cakṣus tvayi cādhijyakārmuke /",
  "GK20ksakunpu:40": "* mṛgānusāriṇaṃ sākṣāt paśyāmīva+pinākinam // KSak_1.6 //",
  "GK20ksakunpu:41": "_________________________",
  "GK20ksakunpu:42": "KSak_1.7:<1% rājā -- sūta dūram amunā sāraṅgeṇa vayam ākṛṣṭāḥ / ayaṃ punar itānīm api (p.12)",
  "GK20ksakunpu:43": "* grīvābhaṅgābhirāmaṃ muhur anupatati syandane dattadṛṣṭiḥ",
  "GK20ksakunpu:44": "* paścārdhena praviṣṭaḥ śarapatanabhayād bhūyasā pūrvakāyam /",
  "GK20ksakunpu:45": "* darbhair ardhāvalīḍhaiḥ śramavivṛtamukhabhraṃśibhiḥ kīrṇavartmā",
  "GK20ksakunpu:46": "* paśyodagraplutatvād viyati bahutaraṃ stokam urvyāṃ prayāti // KSak_1.7 //",
  "GK20ksakunpu:47": "KSak_1.7:>1% (savismayam) tad eṣa katham anupatata eva me prayatnaprekṣaṇīyaḥ saṃvṛttaḥ /",
  "GK20ksakunpu:48": "KSak_1.7:",
  "GK20ksakunpu:49_0": ">2% sūtaḥ -- āyuṣmann udghātinī bhūmir iti mayā raśmisaṃyamanād rathasya mandīkṛto",
  "GK20ksakunpu:49_1": "vegaḥ / tena mṛga eṣa viprakṛṣṭāntaraḥ saṃvṛttaḥ / saṃprati samadeśavartinas te na",
  "GK20ksakunpu:49_2": "durāsado bhaviṣyati /",
  "GK20ksakunpu:50": "KSak_1.7:>3% rājā -- tena hi mucyantām abhīṣavaḥ /",
  "GK20ksakunpu:51": "_________________________",
  "GK20ksakunpu:52": "KSak_1.8:<1% sūtaḥ -- yad ājñāpayaty āyuṣmān / (rathavegaṃ nirūpya) āyuṣman paśya paśya /",
  "GK20ksakunpu:53": "* mukteṣu raśmiṣu nirāyatapūrvakāyā /",
  "GK20ksakunpu:54": "* niṣkampacāmaraśikhā nibhṛtordhvakarṇāḥ",
  "GK20ksakunpu:55": "* ātmoddhatair api rajobhir alaṅghanīyā /",
  "GK20ksakunpu:56": "* dhāvanty amī mṛgajavākṣamayeva+rathyāḥ // KSak_1.8 //p.14",
  "GK20ksakunpu:57": "_________________________",
  "GK20ksakunpu:58": "KSak_1.9:<1% rājā -- satyam / atītya harito harīṃś ca vartante vājinaḥ / tathā hi /",
  "GK20ksakunpu:59": "* yad āloke sūkṣmaṃ vrajati sahasā tadvipulatām",
  "GK20ksakunpu:60": "* yad ardhe vicchinnaṃ bhavati kṛtasaṃdhānam iva tat /",
  "GK20ksakunpu:61": "* prakṛṣtyā yad vakraṃ tad api samarekhaṃ nayanayor",
  "GK20ksakunpu:62": "* na me dūre kiṃcit kṣaṇam api na pārśve rathajavāt // KSak_1.9 //",
  "GK20ksakunpu:63": "KSak_1.9:>1% sūta paśya enaṃ vyāpadyamānam / (iti śarasaṃdhānaṃ nāṭayati)",
  "GK20ksakunpu:64": "KSak_1.9:>2% (nepathye)",
  "GK20ksakunpu:65": "KSak_1.9:>3% bho bho rājann āśramamṛgo 'yaṃ na hanvavyo na hantavyaḥ /",
  "GK20ksakunpu:66": "KSak_1.9:>4% sūta -- (ākarṇyāvalokya ca)",
  "GK20ksakunpu:67": "āyuṣmann asya khalu te bāṇapātavartinaḥ kṛṣṭasārasyāntare tapasvina upasthitāḥ /p.16",
  "GK20ksakunpu:68": "KSak_1.9:>5% rājā -- (sasaṃbhramam) tena hi pragṛhyantāṃ vājinaḥ /",
  "GK20ksakunpu:69": "KSak_1.9:>6% sūta -- tathā / (iti rathaṃ sthāpayati)",
  "GK20ksakunpu:70": "_________________________",
  "GK20ksakunpu:71": "KSak_1.10:<1% vaikhānasaḥ -- (hastam udyamya) rājann āśramamṛgo 'yaṃ na hantavyo na hantavyaḥ /",
  "GK20ksakunpu:72": "* na khalu na khalu bāṇaḥ saṃnipātyo 'yam asmin mṛduni mṛgaśarīre puṣparāśāv+ivāgniḥ /",
  "GK20ksakunpu:73": "* kva bata hariṇakānāṃ jīvitaṃ cātilolaṃ kva ca niśitanipātā vajrasārāḥ śarās te // KSak_1.10 //",
  "GK20ksakunpu:74": "_________________________",
  "GK20ksakunpu:75": "* tat sādhukṛtasaṃdhānaṃ pratisaṃhara sāyakam /",
  "GK20ksakunpu:76": "* ārtatrāṇāya vaḥ śastraṃ na prahartum anāgasi // KSak_1.11 //",
  "GK20ksakunpu:77": "KSak_1.11:>1% rājā -- eṣa pratisaṃhṛtaḥ (iti yathoktaṃ karoti)",
  "GK20ksakunpu:78": "_________________________",
  "GK20ksakunpu:79": "KSak_1.12:<1% vaikhānasaḥ -- sadṛśam etat puruvaṃśapradīpasya bhavataḥ /",
  "GK20ksakunpu:80": "* janma yasya puror vaṃśe yuktarūpam idaṃ tava /",
  "GK20ksakunpu:81": "* putram evaṃ guṇopetaṃ cakravartinam āpnuhi // KSak_1.12 //",
  "GK20ksakunpu:82": "KSak_1.12:>1% itarau -- (bāhū udyamya) sarvathā cakravartinaṃ putram āpnuhi /",
  "GK20ksakunpu:83": "KSak_1.12:>2% (sapraṇāmam) pratigṛtītaṃ brāhmaṇavacanam /",
  "GK20ksakunpu:84": "_________________________",
  "GK20ksakunpu:85": "KSak_1.13:",
  "GK20ksakunpu:86_0": "<1% vaikhānsa -- rājan samidāharaṇāya prasthitā vayam /eṣa khalu kaṇvasya kulapater",
  "GK20ksakunpu:86_1": "anumālinītīram āśramo dṛśyate / na ced anyakāryātipātaḥ praviśya pratigṛhyatām ātitheyaḥ satkāraḥ / api ca /",
  "GK20ksakunpu:87": "* ramyās tapodhanānāṃ pratihatavighnāḥ kriyāḥ samavalokya /",
  "GK20ksakunpu:88": "* jñāsyasi kiyadbhujo me rakṣati maurvīkiṇāṅka iti // KSak_1.13 //p.18",
  "GK20ksakunpu:89": "KSak_1.13:>3% rājā -- api saṃnihito 'tra kulapatiḥ /",
  "GK20ksakunpu:90": "KSak_1.13:",
  "GK20ksakunpu:91": ">4% vaikhānasa -- idānīm eva duhitaraṃ śakuntalām atithisatkārāya niyujya daivam asyāḥ pratikūlaṃ śamayituṃ somatīrthaṃ gataḥ /",
  "GK20ksakunpu:92": "KSak_1.13:>5% rājā -- bhavatu / tām eva paśyāmi / sā khalu viditabhaktiṃ māṃ maharṣeḥ kariṣyati /",
  "GK20ksakunpu:93": "KSak_1.13:>6% vaikhānasa -- sādhayāmas tāvat (iti saśiṣyo niṣkrāntaḥ)",
  "GK20ksakunpu:94": "KSak_1.13:>7% rājā -- sūta codayāśvān puṇyāśramadarśanena tāvad ātmānaṃ punīmahe /",
  "GK20ksakunpu:95": "KSak_1.13:>8% sūta -- yad ājñāpayaty āyuṣman / (iti bhūyo ratha evaṃ nirūpayati)",
  "GK20ksakunpu:96": "KSak_1.13:>9% rājā -- (samantād avalokya)",
  "GK20ksakunpu:97": "sūta akathito 'pi jñāyata eva yathāyam āśramābhogas tapovanasyeti /",
  "GK20ksakunpu:98": "KSak_1.13:>10% sūta -- katham iva /",
  "GK20ksakunpu:99": "_________________________",
  "GK20ksakunpu:100": "KSak_1.14:<1% rājā -- kiṃ na paśyati bhavān / iha hi",
  "GK20ksakunpu:101": "* nīvārāḥ śukagarbhakoṭaramukhabhraṣṭās tarūṇām adhaḥ",
  "GK20ksakunpu:102": "* prasnigdhāḥ kvacid iṅgudīphālabhidaḥ sūcyanta evopalāḥ /",
  "GK20ksakunpu:103": "* viśvāsopagamād abhinnagatayaḥ śabdaṃ sahante mṛgās",
  "GK20ksakunpu:104": "* toyādhārapathāś ca valkalaśikhāniṣyandarekhāṅkitāḥ // KSak_1.14 //",
  "GK20ksakunpu:105": "* kulyāmbhobhiḥ pavanacapalaiḥ śākhino dhautamūlā",
  "GK20ksakunpu:106": "* bhinno rāgaḥ kisalayarucām ājyadhūmodgamena /",
  "GK20ksakunpu:107": "* ete cārvāgupavanabhuvi chinnadarbhāṅkurāyām",
  "GK20ksakunpu:108": "* naṣṭāṃśakā hariṇaśiśavo mandamandaṃ caranti // KSak_1.14a // p.20",
  "GK20ksakunpu:109": "KSak_1.14:>1% sūta -- sarvam upapannam /",
  "GK20ksakunpu:110": "KSak_1.14:>2% rājā -- (stokam antaraṃ gatvā)",
  "GK20ksakunpu:111": "tapovananivāsinām uparodho mā bhūt / etāvaty eva rathaṃ sthāpaya yāvad avatarāmi /",
  "GK20ksakunpu:112": "KSak_1.14:>3% sūta -- dhṛtāḥ pragrahāḥ / avataratv āyuṣmān /",
  "GK20ksakunpu:113": "KSak_1.14:>4% rājā -- (avatīrya)",
  "GK20ksakunpu:114": "sūta vinītaveṣeṇa praveṣṭavyāni tapovanāni nāma / idaṃ tāvad gṛhyatām / (iti sūtasyābharaṇāni dhanuś copanīyārpayati)",
  "GK20ksakunpu:115": "sūta yāvad āśramavāsinaḥ pratyavekṣyāham upāvarte tāvad ārdrapṛṣṭhāḥ kriyantāṃ vājinaḥ /",
  "GK20ksakunpu:116": "KSak_1.14:>5% sūta -- tathā (iti niṣkrāntaḥ)",
  "GK20ksakunpu:117": "_________________________",
  "GK20ksakunpu:118": "KSak_1.15:<1% rājā -- (parikramyāvalokya ca)",
  "GK20ksakunpu:119": "idam āśramadvāram /yāvat praviśāmi (praviśya / nimittaṃ sūcayan)",
  "GK20ksakunpu:120": "* śāntam idam āśramapadaṃ sphurati ca bāhuḥ kutaḥ phalam ihāsya /",
  "GK20ksakunpu:121": "* athavā bhavitavyānāṃ dvārāṇi bhavanti sarvatra // KSak_1.15 //",
  "GK20ksakunpu:122": "KSak_1.15:>1% (nepathye)",
  "GK20ksakunpu:123": "KSak_1.15:>2% ita itaḥ sakhyau /",
  "GK20ksakunpu:124": "_________________________",
  "GK20ksakunpu:125": "KSak_1./16:<1% rājā -- (karṇaṃ dattvā)",
  "GK20ksakunpu:126": "aye dakṣiṇena vṛkṣavāṭikām ālāpa iva śrūyate / yāvad atra gacchāmi / (parikramyāvalokya ca)",
  "GK20ksakunpu:127": "aye etās tapasvikanyakāḥ svapramāṇānurūpaiḥ secanaghaṭair bālapādapebhyaḥ payo dātum ita evābhivartante (nipuṇaṃ nirūpya)",
  "GK20ksakunpu:128": "aho madhuram āsāṃ darśanam /p.22",
  "GK20ksakunpu:129": "* śuddhāntadurlabham idaṃ vapur āśramavāsino yadi janasya /",
  "GK20ksakunpu:130": "* dūrīkṛtāḥ khalu guṇair udyānalatā vanalatābhiḥ // KSak_1./16 //",
  "GK20ksakunpu:131": "KSak_1.16:>1% yāvad imāṃ chāyām āśritya pratipālayāmi (iti vilokayan sthitaḥ)",
  "GK20ksakunpu:132": "KSak_1.16:>2% śakuntalā -- ita itaḥ sakhyau /",
  "GK20ksakunpu:133": "KSak_1.16:",
  "GK20ksakunpu:134": ">3% anasūyā -- halā śakuntale tvatto 'pi tātakāśyapasyāśramavṛkṣakāḥ priyatareti tarkayāmi / yena navamālikākusumapelavā api tvam eteṣām ālavālapūraṇe niyuktā /",
  "GK20ksakunpu:135": "KSak_1.16:",
  "GK20ksakunpu:136": ">4% śakuntalā -- na kevalaṃ tātaniyoga eva / asti me sodarasneho 'py eteṣu / (iti vṛkṣasecanaṃ rūpayati)",
  "GK20ksakunpu:137": "_________________________",
  "GK20ksakunpu:138": "KSak_1.17:",
  "GK20ksakunpu:139": "<1% rājā -- katham iyaṃ sā kaṇvaduhitā / asādhudarśī khalu tatrabhavān kāśyapo ya imām āśramadharme niyuṅkte /",
  "GK20ksakunpu:140": "* idaṃ kilāvyājamanoharaṃ vapus tapaḥkṣamaṃ sādhayituṃ ya icchati /",
  "GK20ksakunpu:141": "* dhruvaṃ sa nīlotpalapatradhārayā śamīlatāṃ chettum ṛṣir vyavasyati // KSak_1.17 //p.24",
  "GK20ksakunpu:142": "KSak_1.17:>1% bhavatu / pādapāntarhita eva tāvad enāṃ paśyāmi / (iti tathā karoti)",
  "GK20ksakunpu:143": "KSak_1.17:",
  "GK20ksakunpu:144": ">2% śakuntalā -- sakhi anasūye atipinaddhena valkalena priyaṃ vadayā niyantritāsmi / śithilaya tāvad etat /",
  "GK20ksakunpu:145": "KSak_1.17:>3% anasūyā -- tathā / (iti śikhilayati)",
  "GK20ksakunpu:146": "KSak_1.17:>4% priyaṃvadā -- (sahāsam)",
  "GK20ksakunpu:147": "atra payodharavistārayitṛ ātmano yauvanam upālabhasva / māṃ kim upālabhase /",
  "GK20ksakunpu:148": "_________________________",
  "GK20ksakunpu:149": "KSak_1.18:",
  "GK20ksakunpu:150": "<1% rājā -- kāmam ananurūpam asya vapuṣo valkalaṃ na punar alaṃkāraśriyaṃ na puṣyati / kutaḥ",
  "GK20ksakunpu:151": "* sarasijam anuviddhaṃ śaivalenāpi ramyam",
  "GK20ksakunpu:152": "* malinam api himāṃśor lakṣma lakṣmīṃ tanoti /",
  "GK20ksakunpu:153": "* iyam adhikamanojñā valkalenāpi tanvī /",
  "GK20ksakunpu:154": "* kim iva hi madhurāṇāṃ maṇḍanaṃ nākṛtīnām // KSak_1.18 //",
  "GK20ksakunpu:155": "KSak_1.18:>1% śakuntalā -- (agrato 'valokya)",
  "GK20ksakunpu:156": "eṣa vāteritapallavāṅgulībhis tvarayatīva+māṃ kesaravṛkṣakaḥ / yāvad enaṃ saṃbhāvayāmi (iti parikrāmati)",
  "GK20ksakunpu:157": "KSak_1.18:",
  "GK20ksakunpu:158": ">2% priyaṃvadā -- halā śakuntale atreva+tāvan muhūrtaṃ tiṣṭha yāvat tvayopagatayā latāsanātha iva ayaṃ kesaravṛkṣakaḥ pratibhāti /p.26",
  "GK20ksakunpu:159": "KSak_1.18:>3% ataḥ khalu priyaṃvadāsi tvam /",
  "GK20ksakunpu:160": "_________________________",
  "GK20ksakunpu:161": "KSak_1.19:<1% rājā -- priyam api tathyam āha śakuntalāṃ priyaṃvadā / asyāḥ khalu",
  "GK20ksakunpu:162": "* adharaḥ kisalayarāgaḥ komalaviṭapānukāriṇau bāhū /",
  "GK20ksakunpu:163": "* kusumam iva lobhanīyaṃ yauvanam aṅgeṣu saṃnaddham // KSak_1.19 //",
  "GK20ksakunpu:164": "KSak_1.19:",
  "GK20ksakunpu:165": ">1% anasūyā -- halā śakuntale iyaṃ svayaṃ varavadhūḥ sahakārasya tvayā kṛtanāmadheyā vanajyotsneti navamālikā / enāṃ vismṛtāsi /",
  "GK20ksakunpu:166": "KSak_1.19:>2% śakuntalā -- tad ātmānam api vismariṣyāmi / (latām upetyāvalokya ca)",
  "GK20ksakunpu:167": "halā ramaṇīye khalu kāla etasya latāpādapamithunasya vyatikaraḥ saṃvṛttaḥ / navakusumayauvanā vanajyotsnā snigdhapallavatayopabhogakṣamaḥ sahakāraḥ / (iti paśyantī tiṣṭhati)",
  "GK20ksakunpu:168": "KSak_1.19:>3% priyaṃvadā -- anasūye jānāsi kiṃ śakuntalā vanajyotsnām atimātraṃ paśyatīti /",
  "GK20ksakunpu:169": "KSak_1.19:>4% anasūyā -- na khalu vibhāvayāmi / kathaya /",
  "GK20ksakunpu:170": "KSak_1.19:",
  "GK20ksakunpu:171": ">5% pri -- yathā vanajyotsnānurūpeṇa pādapena saṃgatā api nāmaivam aham apy ātmano 'nurūpaṃ varaṃ labheyeti /",
  "GK20ksakunpu:172": "KSak_1.19:>6% śaku -- eṣa nūnaṃ tavātmagato manorathaḥ / (iti kalaśam āvarjayati)p.28",
  "GK20ksakunpu:173": "KSak_1.19:>7% rājā -- api nāma kulapater iyam asavarṇakṣetrasaṃbhavā syāt / athavā kṛtaṃ saṃdehena",
  "GK20ksakunpu:174": "_________________________",
  "GK20ksakunpu:175": "* asaṃśayaṃ kṣatraparigrahakṣamā yad āryam asyām abhilāṣi me manaḥ /",
  "GK20ksakunpu:176": "* satāṃ hi saṃdehapadeṣu vastuṣu pramāṇam antaḥkaraṇa pravṛttayaḥ // KSak_1.20 //",
  "GK20ksakunpu:177": "KSak_1.20:>1% tathāpi tattvata enām upalabhye /",
  "GK20ksakunpu:178": "KSak_1.20:>2% śaku -- (sasaṃbhramam)",
  "GK20ksakunpu:179": "ambho / salilasekasaṃbhramodgato navamālikām ujjhitvā vadanaṃ me madhukaro 'bhivartate (iti bhramarabādhāṃ rūpayati)",
  "GK20ksakunpu:180": "_________________________",
  "GK20ksakunpu:181": "KSak_1.21:<1% rājā -- (saspṛham)",
  "GK20ksakunpu:182": "* calāpāṅgāṃ dṛṣṭiṃ spṛśasi bahuśo vepathumatīm",
  "GK20ksakunpu:183": "* rahasy ākhyāyīva+svanasi mṛdu karṇāntikacaraḥ /",
  "GK20ksakunpu:184": "* karau vyādhunvatyāḥ pibasi ratisarvasvam adharam",
  "GK20ksakunpu:185": "* vayaṃ tattvānveṣān madhukara hatās tvaṃ khalu kṛtī // KSak_1.21 //p.30",
  "GK20ksakunpu:186": "KSak_1.21:",
  "GK20ksakunpu:187": ">1% na eṣa dhrṣṭo viramati / anyato gamiṣyāmi / katham ito 'py āgacchati / halā paritrāyethāṃ mām anena durvinītena madhukareṇābhibhūyamānām /",
  "GK20ksakunpu:188": "KSak_1.21:>2% ubhe -- (sasmitam)",
  "GK20ksakunpu:189": "ke āvāṃ paritrātum / duṣyaṃtam ākranda / rājarakṣitavyāni tapovanāni nāma /",
  "GK20ksakunpu:190": "KSak_1.21:",
  "GK20ksakunpu:191": ">3% rājā -- avasaro 'yam ātmānaṃ prakāśayitum / na bhetavyaṃ na bhetavyam -- (ity ardhokte svagatam)",
  "GK20ksakunpu:192": "rājabhāvas tv abhijñāto bhavet / bhavatv evaṃ tāvad abhidhāsye /",
  "GK20ksakunpu:193": "KSak_1.21:>4% śaku -- (padāntare sthitvā /sadṛṣṭikṣepam) katham ito 'pi mām anusarati /p.32",
  "GK20ksakunpu:194": "_________________________",
  "GK20ksakunpu:195": "KSak_1.22:<1% rājā -- (satvaram upasṛtya) āḥ",
  "GK20ksakunpu:196": "* kaḥ paurave vasumatīṃ śāsati śāsitari durvinītānām",
  "GK20ksakunpu:197": "* ayam ācaraty avinayaṃ mugdhāsu tapasvikanyāsu // KSak_1.22 //",
  "GK20ksakunpu:198": "KSak_1.22:>1% (sarvā rājānaṃ dṛṣṭā kiṃcid iva saṃbhrāntāḥ)",
  "GK20ksakunpu:199": "KSak_1.22:",
  "GK20ksakunpu:200": ">2% anasūyā -- āryaṇ na khalu kim apy atyāhitam / iyaṃ nau priyasakhī madhukareṇābhibhūyamānā kātarībhūtā / (iti śakuntalāṃ darśayati)",
  "GK20ksakunpu:201": "KSak_1.22:>3% rājā -- (śakuntalābhimukho bhūtvā) api tapo vardhate /",
  "GK20ksakunpu:202": "KSak_1.22:>4% (śakuntalā sādhvasād avacanā tiṣṭhati)",
  "GK20ksakunpu:203": "KSak_1.22:",
  "GK20ksakunpu:204": ">5% anasūyā -- idānīm atithiviśeṣalābhena / halā śakuntale gacchoṭajam / phalamiśram argham upahara / idaṃ pādodakaṃ bhaviṣyati /",
  "GK20ksakunpu:205": "KSak_1.22:>6% rājā -- bhavatīnāṃ sūnṛtayā eva kṛtam ātithyam /",
  "GK20ksakunpu:206": "KSak_1.22:",
  "GK20ksakunpu:207": ">7% priyaṃvadā -- tena hy asyāṃ prachāyaśītalāyāṃ saptaparṇavedikāyāṃ muhūrtam upaviśya pariśramavinodaṃ karotv āryaḥ /p.34",
  "GK20ksakunpu:208": "KSak_1.22:>8% rājā -- nūnaṃ yūyam apy anena karmaṇā pariśrāntāḥ /",
  "GK20ksakunpu:209": "KSak_1.22:",
  "GK20ksakunpu:210": ">9% anasūyā -- halā śakuntale ucitaṃ naḥ paryupāsanam atithīnām / atropaviśāmaḥ (iti sarvā upaviśanti)",
  "GK20ksakunpu:211": "KSak_1.22:>10% śaku -- (ātmagatam)",
  "GK20ksakunpu:212": "kiṃ nu khalv imaṃ prekṣya tapovanavirodhino vikārasya gamanīyāsmi saṃvṛttā /",
  "GK20ksakunpu:213": "KSak_1.22:>11% rājā -- (sarvā vilokya) aho samavayorūparamaṇīyaṃ bhavatīnāṃ sauhārdam /",
  "GK20ksakunpu:214": "KSak_1.22:>12% pri -- (janāntikam)",
  "GK20ksakunpu:215": "anasūye ko nu khalv eṣa caturagambhīrākṛtir madhuraṃ priyam ālapan prabhāvavān iva lakṣyate /",
  "GK20ksakunpu:216": "KSak_1.22:>13% ana -- sakhi mama apy asti kautūhalam / pṛcchāmi tāvad enam",
  "GK20ksakunpu:217": "KSak_1.22:>14% (prakāśam)",
  "GK20ksakunpu:218": "KSak_1.22:",
  "GK20ksakunpu:219_0": ">15% āryasya madhurālāpajanito viśrambho māṃ mantrayate katama āryeṇa rājarṣivaṃśo",
  "GK20ksakunpu:219_1": "'laṃkriyate katamo vā virahaparyutsukajanaḥ kuto deśaḥ kiṃ nimittaṃ vā sukumārataro",
  "GK20ksakunpu:219_2": "'pi tapovanagamanapariśramasyātmā padam upanītaḥ /p.36",
  "GK20ksakunpu:220": "KSak_1.22:>16% śaku -- (ātmagatam) hṛdaya mottāmya / eṣā tvayā cintitāny anasūyā mantrayate /",
  "GK20ksakunpu:221": "KSak_1.22:>17% rājā -- (ātmagatam)",
  "GK20ksakunpu:222": "katham idānīm ātmānaṃ nivedayāmi kathaṃ vātmāpahāraṃ karomi / bhavatu / evaṃ tāvad enāṃ vakṣye / (prakāśam)",
  "GK20ksakunpu:223": "bhavati yaḥ pauraveṇa rājñā dharmādhikāre niyuktaḥ so 'ham avighnakriyopalambhāya dharmāraṇyam idam āyātaḥ /",
  "GK20ksakunpu:224": "KSak_1.22:>18% (śakuntalā śṛṅgāralajjāṃ rūpayati)",
  "GK20ksakunpu:225": "KSak_1.22:>19% ana -- (ubhayor ākāraṃ viditvā / janāntikam)",
  "GK20ksakunpu:226": "halā śakuntale yad yatrādya tātaḥ saṃnihito bhavet /",
  "GK20ksakunpu:227": "KSak_1.22:>20% śaku -- tataḥ kiṃ bhavet /",
  "GK20ksakunpu:228": "KSak_1.22:>21% sakhyau -- imaṃ jīvitasarvasvenāpy atithiviśeṣaṃ kṛtārthaṃ kariṣyati /",
  "GK20ksakunpu:229": "KSak_1.22:",
  "GK20ksakunpu:230": ">22% śaku -- yuvām apetam / kim api hṛdaye kṛtvā matrayethe / na yuvayor vacanaṃ śroṣyāmi /p.38",
  "GK20ksakunpu:231": "KSak_1.22:>23% rājā -- vayam api tāvad bhavatyoḥ sakhīgataṃ kim api pṛcchāmaḥ /",
  "GK20ksakunpu:232": "KSak_1.22:>24% sakkyau -- ārya anugraha iveyam abhyarthanā /",
  "GK20ksakunpu:233": "KSak_1.22:",
  "GK20ksakunpu:234": ">25% rājā -- bhagavān kāśyapaḥ śāśvate brahmaṇi sthita iti prakāśaḥ / iyaṃ ca vaḥ sakhī tad ātmajeti katham etat /",
  "GK20ksakunpu:235": "KSak_1.22:",
  "GK20ksakunpu:236": ">26% anasūyā -- śṛṇotv āryaḥ / asti ko 'pi kauśika iti gotranāmadheyo mahāprabhāvo rājarṣiḥ /",
  "GK20ksakunpu:237": "KSak_1.22:>27% rājā -- asti / śrūyate /",
  "GK20ksakunpu:238": "KSak_1.22:",
  "GK20ksakunpu:239": ">28% ana -- tam āvayoḥ priyasakhyāḥ prabhavam avagaccha / ujjhitāyāḥ śarīrasaṃvardhanādibhis tātakāśyapo 'syāḥ pitā /p.40",
  "GK20ksakunpu:240": "KSak_1.22:>29% rājā -- ujjhitaśabdena janitaṃ me kautūhalam / āmūlāt+śrotum icchāmi /",
  "GK20ksakunpu:241": "KSak_1.22:",
  "GK20ksakunpu:242": ">30% ana -- śṛṇotv āryaḥ / gautamītīre purā kila tasya rājarṣer ugre tapasi vartamānasya kim api jātaśaṅkair devair menakā nāmāpsarāḥ preṣitā niyamavighnakāriṇī /",
  "GK20ksakunpu:243": "KSak_1.22:>31% rājā -- asty etad anyasamādhibhīrutvaṃ devānām /",
  "GK20ksakunpu:244": "KSak_1.22:",
  "GK20ksakunpu:245": ">32% anasūyā -- tato vasantodārasamaye tasyā unmādayitṛ rūpaṃ prekṣya -- (ity ardhokte lajjayā viramati)",
  "GK20ksakunpu:246": "KSak_1.22:>33% rājā -- parastāj jñāyata eva / sarvathāpsaraḥsaṃbhavaiṣā /",
  "GK20ksakunpu:247": "KSak_1.22:>34% anasūyā -- atha kim /",
  "GK20ksakunpu:248": "_________________________",
  "GK20ksakunpu:249": "KSak_1.23:<1% rājā -- upapadye /",
  "GK20ksakunpu:250": "* mānuṣīṣu kathaṃ vā syād asya rūpasya saṃbhavaḥ /",
  "GK20ksakunpu:251": "* na prabhātaralaṃ jyotir udeti vasudhātalāt // KSak_1.23 //",
  "GK20ksakunpu:252": "KSak_1.23:>1% (śakuntalādhomukhī tiṣṭhati)",
  "GK20ksakunpu:253": "KSak_1.23:>2% rājā -- (ātmagatam)",
  "GK20ksakunpu:254": "labdhāvakāśo me manorathaḥ / kiṃ tu sakhyā parihāsodāhṛtāṃ varaprārthanāṃ śrutvā dhṛtadvaidhībhāvakātaraṃ me manaḥ /",
  "GK20ksakunpu:255": "KSak_1.23:>3% pri -- (sasmitaṃ śakuntalāṃ vilokya nāyakābhimukhī bhūtvā)",
  "GK20ksakunpu:256": "KSak_1.23:>4% punar api vaktukāma ivāryaḥ /",
  "GK20ksakunpu:257": "KSak_1.23:>5% (śakuntalāṃ sakhīm aṅgulyā tarjayati)p.42",
  "GK20ksakunpu:258": "KSak_1.23:",
  "GK20ksakunpu:259": ">6% rājā -- samyag upalakṣitaṃ bhavatyā / asti naḥ saccaritaśravaṇalobhād anyad api praṣṭavyam /",
  "GK20ksakunpu:260": "KSak_1.23:>7% pri -- alaṃ vicārya / aniyantraṇānuyogas tapasvijano nāma /",
  "GK20ksakunpu:261": "_________________________",
  "GK20ksakunpu:262": "KSak_1.24:<1% rājā -- it sakhīṃ te jñātum icchāmi /",
  "GK20ksakunpu:263": "* vaikhānasaṃ kim anayā vratam āpradānād",
  "GK20ksakunpu:264": "* vyāpārarodhi madanasya niṣevitavyam /",
  "GK20ksakunpu:265": "* atyantam ātmasadṛśekṣaṇavallabhābhir",
  "GK20ksakunpu:266": "* āho nivatsyati sama hariṇāṅganābhi // KSak_1.24 //",
  "GK20ksakunpu:267": "KSak_1.24:",
  "GK20ksakunpu:268": ">1% pri -- ārya dharmacaraṇe 'pi paravaśo 'yaṃ janaḥ / guroḥ punar asyā anurūpavarapradāne saṃkalpaḥ /",
  "GK20ksakunpu:269": "_________________________",
  "GK20ksakunpu:270": "KSak_1.25:<1% rājā -- (ātmagatam) an duravāpeyaṃ khalu prārthanā /",
  "GK20ksakunpu:271": "* bhava hṛdaya sābhilāṣaṃ saṃprati saṃdeha nirṇayo jātaḥ /",
  "GK20ksakunpu:272": "* āśaṅkase yad agniṃ tad idaṃ sparśakṣamaṃ ratnam // KSak_1.25 //",
  "GK20ksakunpu:273": "KSak_1.25:>1% śaku -- (saroṣam iva) anasūye gamiṣyāmy aham /",
  "GK20ksakunpu:274": "KSak_1.25:>2% ana -- kiṃ nimittam /",
  "GK20ksakunpu:275": "KSak_1.25:>3% śaku -- imām asaṃbaddhapralāpīṃ priyaṃvadām āryāyai gautamyai nivedayiṣyāmi /p.44",
  "GK20ksakunpu:276": "KSak_1.25:>4% ana -- sakhi na yuktam akṛtasatkāram atithiviśeṣaṃ visṛjya svachandato gamanam /",
  "GK20ksakunpu:277": "KSak_1.25:>5% (śakuntalā na kiṃcid uktvā prasthitaiva)",
  "GK20ksakunpu:278": "_________________________",
  "GK20ksakunpu:279": "KSak_1.26:<1% rājā -- (grahītum icchan nigṛhyātmānam / ātmagatam)",
  "GK20ksakunpu:280": "aho ceṣṭā+pratirūpikā kāmijanamanovṛttiḥ / ahaṃ hi",
  "GK20ksakunpu:281": "* anuyāsyan munitanayāṃ sahasā vinayena vāritaprasaraḥ /",
  "GK20ksakunpu:282": "* sthānād anuccalann api gatveva+punaḥ pratinivṛttaḥ // KSak_1.26 //",
  "GK20ksakunpu:283": "KSak_1.26:>1% pri -- (śakuntalāṃ nirudhya) halā na te yuktaṃ gantum /",
  "GK20ksakunpu:284": "KSak_1.26:>2% śaku -- (sabhrūbhaṅgam) kiṃ nimittam /",
  "GK20ksakunpu:285": "KSak_1.26:",
  "GK20ksakunpu:286": ">3% pri -- vṛkṣasecane dve dārayasi me / ehi tāvat / ātmānaṃ mocayitvā tato gamiṣyasi (iti balād enāṃ nivartayati)",
  "GK20ksakunpu:287": "_________________________",
  "GK20ksakunpu:288": "KSak_1.27:",
  "GK20ksakunpu:289": "<1% rājā -- bhadre vṛkṣasecanād eva pariśrāntām atrabhavatīṃ lakṣaye / tathā hy asyāḥ (p.46)",
  "GK20ksakunpu:290": "* srastāṃsāv atimātralohitatalau bāhū ghaṭotkṣepaṇād adya api stanavepathuṃ janayati śvāsaḥ pramāṇādhikaḥ /",
  "GK20ksakunpu:291": "* baddhaṃ karṇaśirīṣarodhi vadane dharmāmbhasāṃ jālakaṃ bandhe sraṃsini caikahastayamitāḥ paryākulā mūrdhajāḥ // KSak_1.27 //",
  "GK20ksakunpu:292": "KSak_1.27:>1% tad aham enām anṛṇāṃ karomi (iti aṅgulīyaṃ dātum icchati)",
  "GK20ksakunpu:293": "KSak_1.27:>2% (ubhe nāmamudrākṣarāṇy anuvācya parasparam avalokayataḥ)",
  "GK20ksakunpu:294": "KSak_1.27:",
  "GK20ksakunpu:295": ">3% rājā -- alam asmān anyathā saṃbhāvya / rājñaḥ parigraho 'yam iti rājapuruṣaṃ mām avagacchatha /",
  "GK20ksakunpu:296": "KSak_1.27:",
  "GK20ksakunpu:297": ">4% pri -- tena hi nārhaty aṅgulīyakam aṅgulīviyogam / āryasya vacanenānṛṇedānīm eṣā / (kiṃcid vihasya)",
  "GK20ksakunpu:298": "halā śakuntale mocitāsy anukampināryeṇa / athavā mahārājena / gacchedānīm /",
  "GK20ksakunpu:299": "KSak_1.27:>5% śaku -- (ātmagatam) yady ātmanaḥ prabhaviṣyāmi /",
  "GK20ksakunpu:300": "KSak_1.27:>6% (prakāśam) kā tvaṃ visraṣṭavyasya roddhavyasya vā /p.48",
  "GK20ksakunpu:301": "_________________________",
  "GK20ksakunpu:302": "KSak_1.28:<1% rājā -- (śakuntalāṃ vilokya / ātmagatam)",
  "GK20ksakunpu:303": "kiṃ nu khalu yathā vayam asyām evam iyam apy asmān prati syāt / athavā labdhāvakāśā me prārthanā / kutaḥ /",
  "GK20ksakunpu:304": "* vācaṃ na miśrayati yady api madvacobhiḥ",
  "GK20ksakunpu:305": "* karṇaṃ dadāty abhimukhaṃ mayi bhāṣamāṇe /",
  "GK20ksakunpu:306": "* kāmaṃ na tiṣṭhati madānanasaṃmukhīnām",
  "GK20ksakunpu:307": "* bhūyiṣṭham anyaviṣayā na tu dṛṣṭir asyāḥ // KSak_1.28 //",
  "GK20ksakunpu:308": "KSak_1.28:>1% (nepathye)",
  "GK20ksakunpu:309": "_________________________",
  "GK20ksakunpu:310": "KSak_1.29:",
  "GK20ksakunpu:311": "<1% bho bhos tapasvinaḥ saṃnihitās tapovanasattvarakṣāyai bhavata / pratyāsannaḥ kila mṛga yā vihārī pārthivo duṣyantaḥ /",
  "GK20ksakunpu:312": "* turagakhurahatas tathā hi reṇur viṭapaviṣaktajalārdravalkaleṣu /",
  "GK20ksakunpu:313": "* patati pariṇatāruṇaprakāśaḥ śalabhasamūha ivāśramadrumeṣu // KSak_1.29 //",
  "GK20ksakunpu:314": "api ca /",
  "GK20ksakunpu:315": "_________________________",
  "GK20ksakunpu:316": "* tīvrāghātapratihatataruskandhalagnaikadantaḥ",
  "GK20ksakunpu:317": "* pādākṛṣṭavratativalayāsaṅgasaṃjātapāśaḥ /",
  "GK20ksakunpu:318": "* mūrto vighnas tapasa iva no bhinnasāraṅgayūtho",
  "GK20ksakunpu:319": "* dharmāraṇyaṃ praviśati gajaḥ syandanālokabhītaḥ // KSak_1.30 //",
  "GK20ksakunpu:320": "KSak_1.30:>1% (sarvāḥ karṇaṃ dattvā kiṃcid iva saṃbhrāntāḥ)",
  "GK20ksakunpu:321": "KSak_1.30:>2% rājā -- (ātmagatam)",
  "GK20ksakunpu:322": "aho dhik paurā asmadanveṣiṇas tapovanam uparundhanti / bhavatu / pratigamiṣyāmas tāvat /p.50",
  "GK20ksakunpu:323": "KSak_1.30:>3% sakhyau -- ārya anenāraṇyakavṛttāntena paryākulāḥ smaḥ / anujānīhi na uṭajagamanāya /",
  "GK20ksakunpu:324": "KSak_1.30:>4% rājā -- (sasaṃbhramam)",
  "GK20ksakunpu:325": "gacchantu bhavatyaḥ / vayam apy āśramapīḍā yathā na bhavati tathā prayatiṣyāmahe /",
  "GK20ksakunpu:326": "KSak_1.30:>5% (sarve uttiṣṭhanti)",
  "GK20ksakunpu:327": "KSak_1.30:",
  "GK20ksakunpu:328": ">6% sakhyau -- ārya asaṃbhāvitātithisatkāraṃ bhūyo 'pi prekṣaṇanimittaṃ lajjāmahe āryaṃ vijñāpayitum /",
  "GK20ksakunpu:329": "KSak_1.30:>7% rājā -- mā maivam / darśanenaiva bhavatīnāṃ puraskṛto 'smi /",
  "GK20ksakunpu:330": "KSak_1.30:",
  "GK20ksakunpu:331": ">8% śaku-- anasūye abhinavakuśasūcyā parīkṣataṃ caraṇaṃ kurabakaśākhāparilagnaṃ ca valkalam / tāvat paripālayata māṃ yāvad etan mocayāmi /",
  "GK20ksakunpu:332": "KSak_1.30:>9% (śakuntalā rājānam avalokayantī savyājaṃ vilambya saha sakhībhyāṃ niṣkrāntā)p.52",
  "GK20ksakunpu:333": "_________________________",
  "GK20ksakunpu:334": "KSak_1.31:",
  "GK20ksakunpu:335": "<1% rājā -- mandautsukyo 'smi nagaragamanaṃ prati / yāvad anuyātrikān sametya nātidūre tapovanasya niveśayeyam / na khalu śaknomi śakuntalāvyāpārād ātmānaṃ nivartayitum / mama hi",
  "GK20ksakunpu:336": "* gacchati puraḥ śarīraṃ dhāvati paścād asaṃstutaṃ cetaḥ /",
  "GK20ksakunpu:337": "* cīnāṃśukam iva ketoḥ prativātaṃ nīyamānasya // KSak_1.31 //",
  "GK20ksakunpu:338": "KSak_1.31:>1% (iti niṣkrāntāḥ sarve)",
  "GK20ksakunpu:339": "(prathamo 'ṅkaḥ)",
  "GK20ksakunpu:340": "**************************************************************************",
  "GK20ksakunpu:341": "dvitīyo 'ṅkaḥ",
  "GK20ksakunpu:342": "KSak_2.1:<1% (tataha praviśati viṣaṇṇo vidūṣakaḥ)",
  "GK20ksakunpu:343": "KSak_2.1:<2% vidūṣaka -- (niḥśvasya)",
  "GK20ksakunpu:344_0": "bho disṭam / etasya mṛgayāśīlasya rājño vayasyabhāvena nirviṇṇo 'smi / ayaṃ mṛgo",
  "GK20ksakunpu:344_1": "'yaṃ vahāro 'yaṃ śārdūla iti madhyāhne 'pi grīṣmaviralapādapachāyāsu vanarājiṣv āhiṇḍayate",
  "GK20ksakunpu:344_2": "aṭatīto 'ṭavī / patrasaṃkarakaṣāyāṇi kaduṣṇāni girinadījalāni pīyante / aniyatavelaṃ",
  "GK20ksakunpu:344_3": "śūlyamāṃsabhūyiṣṭha āhāro bhujyate / turagānudhāvanakaṇḍitasaṃdhe rātrāv api nikāmaṃ",
  "GK20ksakunpu:344_4": "śayitavyaṃ nāsti / tato mahaty eva pratyūṣe dāsyāḥ putraiḥ śakunilubdhakair vanagrahaṇakolāhalena",
  "GK20ksakunpu:344_5": "pratibodhito 'smi / iyatedānīm api pīḍā na kiṣkrāmati / tato gaṇḍasyopari piṇḍakaḥ",
  "GK20ksakunpu:344_6": "saṃvṛttaḥ / hyaḥ kilāsmāsv avahīneṣu tatra bhavato mṛgānusāreṇāśramapadaṃ praviṣṭasya",
  "GK20ksakunpu:344_7": "tāpasakanyakā śakuntalā mamādhanyatayā darśitā / sāṃprataṃ nagaragamanāya manaḥ katham",
  "GK20ksakunpu:344_8": "api na karoti / adya api tasya tām eva cintayato 'kṣṇoḥ prabhātam āsīt / kā gatiḥ /",
  "GK20ksakunpu:344_9": "yāvat taṃ kṛtācāraparikramaṃ paśyāmi / (iti parikramyāvalokya ca)",
  "GK20ksakunpu:345_0": "p.54 eṣa bāṇāsanahastābhir yavanībhir vanapuṣpamālādhāriṇībhiḥ parivṛta ita evāgachati",
  "GK20ksakunpu:345_1": "priyavayasyaḥ / bhavatu / aṅgabhaṅgavikala iva bhūtvā sthāsyāmi / yady evam api nāma",
  "GK20ksakunpu:345_2": "viśramaṃ labheya / (iti daṇḍakāṣṭham avalambya sthitaḥ)",
  "GK20ksakunpu:346": "KSak_2.1:<3% (tataḥ praviśati yathānirdiṣṭaparivāro rājā)",
  "GK20ksakunpu:347": "_________________________",
  "GK20ksakunpu:348": "KSak_2.1:<1% rājā --",
  "GK20ksakunpu:349": "* kāmaṃ priyā na sulabhā manas tu tadbhāvadarśanāśvāsi /",
  "GK20ksakunpu:350": "* akṛtārthe 'pi manasije ratim ubhayaprārthanā kurute // KSak_2.1 //",
  "GK20ksakunpu:351": "_________________________",
  "GK20ksakunpu:352": "KSak_2.2:<1% (smitaṃ kṛtvā) evam ātmābhiprāyasaṃbhāviteṣṭajanacittavṛttiḥ prārthitā viḍambyate /p.56",
  "GK20ksakunpu:353": "* snigdhaṃ vīkṣitam anyato 'pi nayane yat prerayantyā tayā",
  "GK20ksakunpu:354": "* yātaṃ yac ca nitambayor gurutayā mandaṃ vilāsād iva /",
  "GK20ksakunpu:355": "* mā gā ity uparuddhayā yad api sā sāsūyam uktā sakhī",
  "GK20ksakunpu:356": "* sarvaṃ tat kila matparāyaṇam aho kāmī svatāṃ paśyati // KSak_2.2 //",
  "GK20ksakunpu:357": "KSak_2.2:>1% vidūṣaka -- (tathāsthita eva)",
  "GK20ksakunpu:358": "bho vayasya na me hastapādaṃ prasarati tad vān mātreṇa jāpayiṣyāmi / jayatu jayatu bhavān /",
  "GK20ksakunpu:359": "KSak_2.2:>2% rājā -- kuto 'yaṃ gātropaghātaḥ /",
  "GK20ksakunpu:360": "KSak_2.2:>3% vidu -- kutaḥ kila svayam akṣyākulīkṛtyāśrukāraṇaṃ pṛcchasi /",
  "GK20ksakunpu:361": "KSak_2.2:>4% rā -- na khalv avagacchāmi /",
  "GK20ksakunpu:362": "KSak_2.2:",
  "GK20ksakunpu:363": ">5% vidu -- bho vayasya yad vetasaḥ kubjalīlāṃ viḍambayati tat kim ātmanaḥ prabhāveṇa nanu nadīvegasya /",
  "GK20ksakunpu:364": "KSak_2.2:>6% rā -- nadīvegas tatra kāraṇam /",
  "GK20ksakunpu:365": "KSak_2.2:>7% vidu -- mama api bhavān /",
  "GK20ksakunpu:366": "KSak_2.2:>8% rā -- katham iva /",
  "GK20ksakunpu:367": "KSak_2.2:",
  "GK20ksakunpu:368_0": ">9% vidu -- evaṃ rājakāryāṇy ujjhitvaitādṛśa ākulapradeśe vanacaravṛttinā tvayā bhavitavyam /",
  "GK20ksakunpu:368_1": "yat satyaṃ pratyahaṃ śvāpadasamutsāraṇaiḥ saṃkṣobhitasaṃdhibandhānāṃ mama gātrāṇām",
  "GK20ksakunpu:368_2": "anīśo 'smi saṃvṛttaḥ / tat prasīda me / ekāham api tāvad viśramyatām /p.58",
  "GK20ksakunpu:369": "_________________________",
  "GK20ksakunpu:370": "KSak_2.3:<1% rājā -- (svagatam)",
  "GK20ksakunpu:371": "ayaṃ caivam āha / mama api kāśyapasutām anusmṛtya mṛgayāviklavaṃ cetaḥ / kutaḥ",
  "GK20ksakunpu:372": "* na namayitum adhijyam asmi śakto dhanur idam āhitasāyakaṃ mṛgeṣu /",
  "GK20ksakunpu:373": "* sahavasatim upetya yaiḥ priyāyāḥ kṛta iva mugdhavilokopadeśaḥ // KSak_2.3 //",
  "GK20ksakunpu:374": "KSak_2.3:>1% vidu -- (rājño mukhaṃ vilokya)",
  "GK20ksakunpu:375": "atrabhavān kim api hṛdaye kṛtvā mantrayate / araṇye mayā ruditam āsīt /p.60",
  "GK20ksakunpu:376": "KSak_2.3:>2% rā -- (sasmitam) kim anyat / anatikramaṇīyaṃ me suhṛdvākyam iti sthito 'smi /",
  "GK20ksakunpu:377": "KSak_2.3:>3% vidu -- ciraṃ jīva / (iti gantum ichati)",
  "GK20ksakunpu:378": "KSak_2.3:>4% rā -- vayasya tiṣṭha / sāvaśeṣaṃ me vacaḥ /",
  "GK20ksakunpu:379": "KSak_2.3:>5% vidu -- ājñāpayatu bhavān /",
  "GK20ksakunpu:380": "KSak_2.3:>6% rā -- viśrāntena bhavatā mama apy ekasminn anāyāse karmaṇi sahāyena bhavitavyam /",
  "GK20ksakunpu:381": "KSak_2.3:>7% vidu -- kiṃ modakakhādikāyām / tena hy ayaṃ sugṛhītaḥ kṣaṇaḥ /",
  "GK20ksakunpu:382": "KSak_2.3:>8% rā -- yatra vakṣyāmi / kaḥ ko 'tra bhoḥ /",
  "GK20ksakunpu:383": "KSak_2.3:>9% (praviśya)",
  "GK20ksakunpu:384": "KSak_2.3:>10% dauvārika -- (praṇamya) ājñāpayatu bharttā /",
  "GK20ksakunpu:385": "KSak_2.3:>11% rā -- raivataka senāpatis tāvad āhūyatām /",
  "GK20ksakunpu:386": "KSak_2.3:>12% dau -- tathā / (iti niṣkramya senāpatinā saha punaḥ praviśya)",
  "GK20ksakunpu:387": "eṣa ājñāvacanotkaṇṭho bhartetodattadṛṣṭir eva tiṣṭhati / upasarpatv āryaḥ /",
  "GK20ksakunpu:388": "_________________________",
  "GK20ksakunpu:389": "KSak_2.4:<1% seenā -- (rājānam avalokya)",
  "GK20ksakunpu:390": "dṛṣṭadoṣā api svāmini mṛgayā kevalaṃ guṇa eva saṃvṛttā / tathā hi devaḥ (p.62)",
  "GK20ksakunpu:391": "* anavaratadhanur jyāsphālanakrūrapūrva ravikiraṇasahiṣṇu svedaleśair abhinam /",
  "GK20ksakunpu:392": "* apacitam api gātraṃ vyāyatatvād alakṣyaṃ giricara iva nāgaḥ prāṇasāraṃ bibharti // KSak_2.4 //",
  "GK20ksakunpu:393": "KSak_2.4:>1% (upetya) jayatu jayatu svāmī / gṛhītaśvāpadam araṇyam / kim anyatrāvasthīyate /",
  "GK20ksakunpu:394": "KSak_2.4:>2% rājā -- mandotsāhaḥ kṛto 'smi mṛgayāpavādinā mādhavyena /",
  "GK20ksakunpu:395": "KSak_2.4:>3% senāpati -- (janāntikam)",
  "GK20ksakunpu:396": "sakhe sthirapratibandho bhava / ahaṃ tāvat svāminaś cittavṛttim anuvartiṣye / (prakāśam)",
  "GK20ksakunpu:397": "pralapatv eṣa vaidheyaḥ / nanu prabhur eva nidarśanam /",
  "GK20ksakunpu:398": "_________________________",
  "GK20ksakunpu:399": "* medaśchedakṛśodaraṃ laghu bhavaty utthānayogyaṃ vapuḥ",
  "GK20ksakunpu:400": "* sattvānām api lakṣyate vikṛtimac cittaṃ bhayakrodhayoḥ /",
  "GK20ksakunpu:401": "* utkarṣaḥ sa ca dhanvināṃ yad iṣavaḥ sidhyanti lakṣye cale",
  "GK20ksakunpu:402": "* mithyā eva vyasanaṃ vadanti mṛgayām īdṛg vinodaḥ kutaḥ // KSak_2.5 //",
  "GK20ksakunpu:403": "KSak_2.5:",
  "GK20ksakunpu:404": ">1% vidu -- apehi re utsāhahetuka / atrabhavān prakṛtim āpannaḥ / tvaṃ tāvad aṭavīto 'ṭavīm āhiṇḍamāno naranāsikālolupasya jīrṇaṛkṣasya kasya api mukhe patiṣyasi /p.64",
  "GK20ksakunpu:405": "_________________________",
  "GK20ksakunpu:406": "KSak_2.6:",
  "GK20ksakunpu:407": "<1% rā -- bhadra senāpate āśramasaṃnikṛṣṭe sthitāḥ smaḥ / atas te vaco nābhinandāmi / adya tāvat /",
  "GK20ksakunpu:408": "* gāhantāṃ mahiṣā nipānasalilaṃ śṛṅgair muhus tāḍitam",
  "GK20ksakunpu:409": "* chāyābaddhakadambakaṃ mṛgakulaṃ romantham abhyasyatu /",
  "GK20ksakunpu:410": "* viśrabdhaṃ kriyatāṃ vahāratatibhir mustākṣatiḥ palvale",
  "GK20ksakunpu:411": "* viśrāmaṃ labhatām idaṃ ca śithitalajyābandham asmaddhanuḥ // KSak_2.6 //",
  "GK20ksakunpu:412": "KSak_2.6:>1% senāpati -- yat prabhaviṣṇave rocate /",
  "GK20ksakunpu:413": "_________________________",
  "GK20ksakunpu:414": "KSak_2.7:",
  "GK20ksakunpu:415": "<1% rā -- tena hi nivartaya pūrvagatān vanagrāhiṇaḥ / yathā na me sainikās tapovanam uparundhanti tathā niṣeddhavyāḥ / paśya /",
  "GK20ksakunpu:416": "* śamapradhāneṣu tapodhaneṣu gūḍhaṃ hi dātātmakam asti tejaḥ /",
  "GK20ksakunpu:417": "* sparśānukūleva sūryakāntās tadanyatejo 'bhibhavād vamanti // KSak_2.7 //",
  "GK20ksakunpu:418": "KSak_2.7:>1% senā -- yad ājñāpayati svāmī /",
  "GK20ksakunpu:419": "KSak_2.7:>2% vidu -- vidhvaṃsatāṃ te utsāhavṛttāntaḥ /",
  "GK20ksakunpu:420": "KSak_2.7:>3% (niṣkrāntaḥ senāpatiḥ)p.66",
  "GK20ksakunpu:421": "KSak_2.7:>4% rājā -- (parijanaṃ vilokya)",
  "GK20ksakunpu:422": "apanayantu bhavatyo mṛgayāveśam / raivataka tvam api svaṃ niyogam aśūnyaṃ kuru /",
  "GK20ksakunpu:423": "KSak_2.7:>5% parijana -- yad deva ājñāpayati / (iti niṣkrāntaḥ)",
  "GK20ksakunpu:424": "KSak_2.7:",
  "GK20ksakunpu:425": ">6% vidu -- kṛtaṃ bhavatā nirmakṣikam / sāṃpratam etasmin pādapachāyāviracitavitānasanāthe śilātale niṣīdatu bhavān yāvad aham api sukhāsīno bhavāmi /",
  "GK20ksakunpu:426": "KSak_2.7:>7% rājā -- gacchāgrataḥ /",
  "GK20ksakunpu:427": "KSak_2.7:>8% vidu -- etu bhavān /",
  "GK20ksakunpu:428": "KSak_2.7:>9% (ity ubhau parikramyopaviṣṭau )",
  "GK20ksakunpu:429": "KSak_2.7:>10% rā -- mādhavya anavāptacakṣuḥ phalo 'si / yena tvayā darśanīyaṃ na dṛṣṭam /",
  "GK20ksakunpu:430": "KSak_2.7:>11% vidu -- nanu bhavān agrato me vartate /",
  "GK20ksakunpu:431": "KSak_2.7:",
  "GK20ksakunpu:432": ">12% rā -- sarvaḥ kāntam ātmīyaṃ paśyati / ahaṃ tu tām āśramalalāmabhūtāṃ śakuntalām adhikṛtya bravīmi /p.68",
  "GK20ksakunpu:433": "KSak_2.7:>13% vidu -- (svagatam) bhavatu / asyāvasaraṃ na dāsye /",
  "GK20ksakunpu:434": "KSak_2.7:>14% (prakāśam) bho vayasya te tāpasakanyakābhyarthanīyā dṛśyate /",
  "GK20ksakunpu:435": "_________________________",
  "GK20ksakunpu:436": "KSak_2.8:<1% rā -- sakhe na parihārye vastuni pauravāṇāṃ manaḥ pravartate /",
  "GK20ksakunpu:437": "* surayuvatisaṃbhavaṃ kila muner apatyaṃ tad ujjhitādhigatam /",
  "GK20ksakunpu:438": "* arkasyopari śithilaṃ cyutam iva navamālikākusumam // KSak_2.8 //",
  "GK20ksakunpu:439": "KSak_2.8:>1% vidu -- )",
  "GK20ksakunpu:440": "vihasya)",
  "GK20ksakunpu:441": "yathā kasya api piṇḍakharjūrair udvejitasya tiṇḍyām (tintiṇyām)",
  "GK20ksakunpu:442": "abhilāṣo bhavet tathā strīratnaparibhogiṇaḥ bhavata iyam abhyarthanā /",
  "GK20ksakunpu:443": "KSak_2.8:>2% rā -- na tāvad enāṃ paśyāmi yenaivam avādīḥ /p.70",
  "GK20ksakunpu:444": "KSak_2.8:>3% vidu -- tat khalu ramaṇīyaṃ yad bhavato 'pi vismayam utpādayati /",
  "GK20ksakunpu:445": "_________________________",
  "GK20ksakunpu:446": "KSak_2.9:<1% rā -- vayasya kiṃ bahunā /",
  "GK20ksakunpu:447": "* citre niveśye parikalpitasattvayogā",
  "GK20ksakunpu:448": "* rūpoccayena manasā vidhinā kṛtā nu /",
  "GK20ksakunpu:449": "* strīratnasṛṣṭir aparā pratibhāti sā me",
  "GK20ksakunpu:450": "* dhātur vibhutvam anucintya vapuś ca tasyāḥ // KSak_2.9 //",
  "GK20ksakunpu:451": "KSak_2.9:>1% vidu -- yady evaṃ pratyādeśa idānīṃ rūpavatīnām /",
  "GK20ksakunpu:452": "_________________________",
  "GK20ksakunpu:453": "KSak_2.10:<1% rā -- idaṃ ca me manasi vartate /",
  "GK20ksakunpu:454": "* anāghrātaṃ puṣpaṃ kisalayam alūnaṃ kararuhair anāviddhaṃ ratnaṃ madhu navam anāsvāditarasam /",
  "GK20ksakunpu:455": "* akhaṇḍaṃ puṣyānāṃ phalam iva ca tadrūpam anaghaṃ na jāne bhoktāraṃ kam iha samupasthāsyati vidhiḥ // KSak_2.10 //",
  "GK20ksakunpu:456": "KSak_2.10:",
  "GK20ksakunpu:457": ">1% vidu -- tena hi laghu paritrāyatām enāṃ bhavān / mā kasya api tapasvina iṅgudītairacikkaṇaśīrṣasya haste patiṣyati /p.72",
  "GK20ksakunpu:458": "KSak_2.10:>2% rā -- paravatī khalu tatrabhavatī / na ca saṃnihito 'tra gurujanaḥ /",
  "GK20ksakunpu:459": "KSak_2.10:>3% vidu -- atha bhavantam antareṇa kīdṛśas tasyā dṛṣṭirāgaḥ /",
  "GK20ksakunpu:460": "_________________________",
  "GK20ksakunpu:461": "KSak_2.11:<1% rājā -- nisargād evāpragalbhas tapasvikanyājanaḥ / tathāpi tu",
  "GK20ksakunpu:462": "* abhimukhe mayi saṃhṛtam īkṣitaṃ hasitam anyanimitakṛtodayam /",
  "GK20ksakunpu:463": "* vinayavāritavṛttir atas tayā na vivṛto madano na ca saṃvṛtaḥ // KSak_2.11 //",
  "GK20ksakunpu:464": "KSak_2.11:>1% vidu -- na khalu dṛṣṭamātrasya tavāṅkaṃ samārohati /",
  "GK20ksakunpu:465": "_________________________",
  "GK20ksakunpu:466": "KSak_2.12:",
  "GK20ksakunpu:467": "<1% rājā -- mithaḥ prasthāne punaḥ śālīnatayā api kāmam āviṣkṛto bhāvas tatrabhavatyā / tathā hi /p.74",
  "GK20ksakunpu:468": "* darbhāṅkureṇa caraṇaḥ kṣata ity akhāṇḍe tanvī sthitā katicid eva padāni gatvā /",
  "GK20ksakunpu:469": "* āsīd vivṛttavadanā ca vimocayantī śākhāsu valkalam asaktam api drumāṇām // KSak_2.12 //",
  "GK20ksakunpu:470": "KSak_2.12:>1% vidu -- tena hi gṛhītapātheyo bhava / kṛtaṃ tvayopavanaṃ tapovanam iti paśyāmi /",
  "GK20ksakunpu:471": "KSak_2.12:",
  "GK20ksakunpu:472": ">2% rā -- sakhe tapasvibhiḥ kaiścit parijñāto 'smi / cintaya tāvat kenāpadeśena punar āśramapadaṃ gacchāmaḥ /",
  "GK20ksakunpu:473": "KSak_2.12:>3% vidu -- ko 'paro 'padeśo yuṣmākaṃ rājñām / nīvāraṣaṣṭhabhāgam asmākam upaharantv iti /",
  "GK20ksakunpu:474": "_________________________",
  "GK20ksakunpu:475": "KSak_2.13:",
  "GK20ksakunpu:476": "<1% rā -- mūrkha anyam eva bhāgadheyam ete tapasvino nirvapanti yo ratnarāśīn api vihāyābhinandyate / paśya /",
  "GK20ksakunpu:477": "* yad uttiṣṭhati varṇebhyo nṛpāṇāṃ kṣayi tat phalam /",
  "GK20ksakunpu:478": "* tapaḥṣaḍbhāgam akṣayyaṃ dadaty āraṇyakā hi naḥ // KSak_2.13 //",
  "GK20ksakunpu:479": "KSak_2.13:>1% (nepathye)",
  "GK20ksakunpu:480": "KSak_2.13:>2% hanta siddhārthau svaḥ /",
  "GK20ksakunpu:481": "KSak_2.13:>3% rā -- (karṇaṃ dattvā) aye dhīrapraśāntasvarais tapasvibhir bhavitavyam /",
  "GK20ksakunpu:482": "KSak_2.13:>4% (praviśya)p.76",
  "GK20ksakunpu:483": "KSak_2.13:>5% jayatu jayatu bhartā / etau dvau ṛṣikumārau pratīhārabhūmim upasthitau /",
  "GK20ksakunpu:484": "KSak_2.13:>6% rājā -- tena hy avilambitaṃ praveśaya tau /",
  "GK20ksakunpu:485": "KSak_2.13:>7% dauvārika -- eṣa praveśayāmi / (iti niṣkramya rṣikumārābhyāṃ saha praviśya)",
  "GK20ksakunpu:486": "KSak_2.13:>8% (ubhau rājānaṃ vilokayataḥ)",
  "GK20ksakunpu:487": "_________________________",
  "GK20ksakunpu:488": "KSak_2.14:",
  "GK20ksakunpu:489": "<1% prathamaḥ -- aho dīptimato 'pi viśvasanīyatayāsya vapuṣaḥ / athavā upapannam etad asminn ṛṣibhyo nātibhinne rājani / kutaḥ",
  "GK20ksakunpu:490": "* adhyākrāntā vasatir amunā apy āśrame sarvabhogye",
  "GK20ksakunpu:491": "* rakṣāyogād ayam api tapaḥ pratyahaṃ saṃcinoti /",
  "GK20ksakunpu:492": "* asyāpi dyāṃ spṛśati vaśinaś cāraṇadvandvagītaḥ",
  "GK20ksakunpu:493": "* puṇyaḥśabdo munir iti muhuhḥ kevalaṃ rājapūrvaḥ // KSak_2.14 //",
  "GK20ksakunpu:494": "KSak_2.14:>1% dvitīyaḥ -- gautama ayaṃ sa balabhit sakho duṣyantaḥ /",
  "GK20ksakunpu:495": "KSak_2.14:>2% prathama -- atha kim /",
  "GK20ksakunpu:496": "_________________________",
  "GK20ksakunpu:497": "KSak_2.15:<1% dvitīyahḥ -- tena hi",
  "GK20ksakunpu:498": "* naitac citraṃ yad ayam udadhiśyāmasīmāṃ dharitrīm ekaḥ kṛtsnāṃ nagaraparighaprāṃśubāhur bhunakti /p.78",
  "GK20ksakunpu:499": "* āśaṃsante samitiṣu surā baddhavairā hi daityair asyādhijye dhanuṣi vijayaṃ pauruhūte ca vajre // KSak_2.15 //",
  "GK20ksakunpu:500": "KSak_2.15:>1% ubhau -- (upagamya) vijayasva rājan /",
  "GK20ksakunpu:501": "KSak_2.15:>2% rā -- (āsanād utthāya) abhivādaye bhavantau /",
  "GK20ksakunpu:502": "KSak_2.15:>3% ubhau -- svasti bhavate / (iti phalāny upaharataḥ)",
  "GK20ksakunpu:503": "KSak_2.15:>4% rā -- (sapraṇāmaṃ parigṛhya) ājñāpayitum icchāmi /",
  "GK20ksakunpu:504": "KSak_2.15:>5% ubhau -- vidito bhavān āśramasadām ihasthaḥ / tena bhavantaṃ prārthayante /",
  "GK20ksakunpu:505": "KSak_2.15:>6% rā -- kim ājñāpayanti /",
  "GK20ksakunpu:506": "KSak_2.15:",
  "GK20ksakunpu:507": ">7% ubhau -- tatrabhavataḥ kaṇvasya maharṣer asāṃnidhyād rakṣāṃsi neṣṭivighnam utpādayanti / tat katipayarātraṃ sārathidvitīyena bhavatā sanāthīkriyatām āśrama iti /",
  "GK20ksakunpu:508": "KSak_2.15:>8% rā -- anugṛhīto 'smi /",
  "GK20ksakunpu:509": "KSak_2.15:>9% vidu -- (apavārya) eṣā idānīm anukūlā te 'bhyarthanā /",
  "GK20ksakunpu:510": "KSak_2.15:>10% rā -- (smitaṃ kṛtvā)",
  "GK20ksakunpu:511": "raivataka madvacanād ucyatāṃ sārathiḥ / sabāṇāsanaṃ ratham upasthāpaya iti /",
  "GK20ksakunpu:512": "KSak_2.15:>11% dau -- yad deva ājñāpayati / (iti niṣkrāntaḥ)",
  "GK20ksakunpu:513": "_________________________",
  "GK20ksakunpu:514": "KSak_2.16:<1% ubhau -- (saharṣam)",
  "GK20ksakunpu:515": "* anukāriṇi pūrveṣāṃ yuktarūpam idaṃ tvayi /",
  "GK20ksakunpu:516": "* āpannābhayasatreṣu dīkṣitāḥ khalu pauravāḥ // KSak_2.16 //p.80",
  "GK20ksakunpu:517": "KSak_2.16:>1% rā -- (sapraṇāmam) gacchatāṃ puro bhavantau / aham apy anupadam āgata eva /",
  "GK20ksakunpu:518": "KSak_2.16:>2% ubhau -- vijayasva (iti niṣkrāntau)",
  "GK20ksakunpu:519": "KSak_2.16:>3% rā -- mādhavya apy asti śakuntalādarśane kutūhalam /",
  "GK20ksakunpu:520": "KSak_2.16:>4% vidu -- prathamaṃ saparivāham āsīt / idānīṃ rākṣasavṛttāntena bindur api nāvaśeṣitaḥ /",
  "GK20ksakunpu:521": "KSak_2.16:>5% rā -- mā bhaiṣīḥ / nanu matsamīpe vartiṣyase /",
  "GK20ksakunpu:522": "KSak_2.16:>6% vidu -- eṣa rākṣasād rakṣito 'smi /",
  "GK20ksakunpu:523": "KSak_2.16:>7% (praviśya)",
  "GK20ksakunpu:524": "KSak_2.16:",
  "GK20ksakunpu:525": ">8% dau -- sajjo ratho bhartur vijayaprasthānam apekṣate / eṣa punar nagarād devīnāṃ jñaptiharaḥ karabhaka āgataḥ",
  "GK20ksakunpu:526": "KSak_2.16:>9% rā -- (sādaram) im ambābhiḥ preṣitaḥ /",
  "GK20ksakunpu:527": "KSak_2.16:>10% dau -- atha kim /",
  "GK20ksakunpu:528": "KSak_2.16:>11% rā -- nanu praveśyatām /",
  "GK20ksakunpu:529": "KSak_2.16:>12% dau -- tathā / (iti niṣkramya karabhakeṇa saha praviśya) eṣa bhartā / upasarpa /",
  "GK20ksakunpu:530": "KSak_2.16:",
  "GK20ksakunpu:531": ">13% karabhaka -- jayatu jayatu bhartā / devy ājñāpayati / āgāmini caturthadivase pravṛttapāraṇo me upavāso bhaviṣyati / tatra dīrghāyuṣāvaśyaṃ saṃbhāvanīyeti /",
  "GK20ksakunpu:532": "KSak_2.16:",
  "GK20ksakunpu:533": ">14% rā -- itas tapasvikāryam / ito gurujanājñā / dvayam apy anatikramaṇīyam / kim atra pratividheyam /p.82",
  "GK20ksakunpu:534": "KSak_2.16:>15% vidu -- triśaṅkur ivāntarā tiṣṭha /",
  "GK20ksakunpu:535": "_________________________",
  "GK20ksakunpu:536": "KSak_2.17:<1% rā -- satyam ākulībhūto 'smi /",
  "GK20ksakunpu:537": "* kṛtyayor bhinnadeśatvād dvaidhībhavati me manaḥ /",
  "GK20ksakunpu:538": "* puraḥ patihataṃ śaile srotaḥ srotovaho yathā // KSak_2.17 //",
  "GK20ksakunpu:539": "KSak_2.17:>1% (vicintya)",
  "GK20ksakunpu:540": "sakhe tvam ambayā putra iti pratigṛhītaḥ / ato bhavān itaḥ pratinivṛtya tapasvikāryavyagramānasaṃ mām āvedya tatrabhavatīnāṃ putrakṛtyam anuṣṭhātum arhati /",
  "GK20ksakunpu:541": "KSak_2.17:>2% vidu -- na khalu māṃ rakṣobhīrukaṃ gaṇayasi /",
  "GK20ksakunpu:542": "KSak_2.17:>3% rā -- (sasmitam) katham etad bhavati saṃbhāvyate /",
  "GK20ksakunpu:543": "KSak_2.17:>4% vidu -- yathā rājānujena gantavyaṃ tathā gacchāmi /",
  "GK20ksakunpu:544": "KSak_2.17:",
  "GK20ksakunpu:545": ">5% rā -- nanu tapovanoparodhaḥ pariharaṇīya iti sarvān ānuyātrikāṃs tvayaiva saha prasthāpayāmi /",
  "GK20ksakunpu:546": "KSak_2.17:>6% vidu -- (sagarvam) tena hi yuvarājo 'smīdānīṃ saṃvṛttaḥ /",
  "GK20ksakunpu:547": "KSak_2.17:>7% rā -- (svagatam)",
  "GK20ksakunpu:548": "capalo 'yaṃ baṭuḥ / kadācid asmatprārthanām antaḥpurebhyaḥ kathayet / bhavatu / enam evaṃ vakṣye / (vidūṣakaṃ haste gṛhītvā / prakāśam)",
  "GK20ksakunpu:549": "vayasya ṛṣigauravād āśramaṃ gacchāmi / na khalu satyam eva tāpasakanyakāyāṃ mamābhilāṣaḥ / paśya /",
  "GK20ksakunpu:550": "_________________________",
  "GK20ksakunpu:551": "* kva vayaṃ kva parokṣamanmatho mṛgaśāvaiḥ samam edhito janaḥ /",
  "GK20ksakunpu:552": "* parihāsavijalpitaṃ sakhe paramārthena na gṛhyatāṃ vacaḥ // KSak_2.18 //",
  "GK20ksakunpu:553": "KSak_2.18:>1% vidu -- atha kim /",
  "GK20ksakunpu:554": "KSak_2.18:>2% (iti niṣkrāntāḥ sarve)",
  "GK20ksakunpu:555": "iti dvitīyo 'ṅkaḥ /",
  "GK20ksakunpu:556": "**************************************************************************",
  "GK20ksakunpu:557": "tṛtīyo 'ṅkaḥ",
  "GK20ksakunpu:558": "KSak_3.1:<1% (tataḥ praviśati kuśān ādāya yajamānaśiṣyaḥ)",
  "GK20ksakunpu:559": "_________________________",
  "GK20ksakunpu:560": "KSak_3.1:",
  "GK20ksakunpu:561": "<1% śiṣya -- aho mahānubhāvaḥ pārthivo duṣyantaḥ / yat praviṣṭamātra evāśramaṃ tatrabhavati nirupadravāṇi naḥ karmāṇi saṃvṛttāni /",
  "GK20ksakunpu:562": "* kā kathā bāṇasaṃdhāne jyāśabdenaiva dūrataḥ /",
  "GK20ksakunpu:563": "* huṃkāreṇeva dhanuṣaḥ sa hi vighnān apohati // KSak_3.1 //",
  "GK20ksakunpu:564": "KSak_3.1:",
  "GK20ksakunpu:565": ">1% yāvad imān vedisaṃstaraṇārthaṃ darbhān ṛtvigbhya upaharāmi / (parikramyāvalokya ca / ākāśe)",
  "GK20ksakunpu:566": "priyaṃvade kasya idam uśīrānulepanaṃ mṛṇālavanti ca nalinīpatrāṇi nīyante / (śrutim abhinīya)",
  "GK20ksakunpu:567": "kiṃ bravīṣi / ātapalaṅghanād balavad asvasthā śakuntalā tasyāḥ śarīranirvāpaṇāyeti /",
  "GK20ksakunpu:568": "KSak_3.1:",
  "GK20ksakunpu:569": ">2% tarhi yatnād upacaryatām / sā khalu bhagavataḥ kaṇvasya kulapater ucchvasitam / aham api tāvad vaitānikaṃ śānty udakam asyai gautamīhaste visarjayiṣyāmi /",
  "GK20ksakunpu:570": "KSak_3.1:>3% (iti niṣkrāntaḥ)",
  "GK20ksakunpu:571": "KSak_3.1:>4% viṣkambhakaḥ /",
  "GK20ksakunpu:572": "KSak_3.1:>5% (tataḥ praviśati kāmayamānāvastho rājā)",
  "GK20ksakunpu:573": "KSak_3.1:>6% rājā -- (sacintaṃ niḥśvasya) p.84",
  "GK20ksakunpu:574": "_________________________",
  "GK20ksakunpu:575": "* jāne tapaso vīryaṃ sā bālā paravatīti me viditam /",
  "GK20ksakunpu:576": "* alam asmi tato hṛdayaṃ tathāpi nedaṃ nivartayitum // KSak_3.2 //",
  "GK20ksakunpu:577": "KSak_3.2:>1% (madanabādhāṃ nirūpya)",
  "GK20ksakunpu:578": "bhagavan kusumāyudha tvayā candramasā ca viśvasanīyābhyām atisaṃdhīyate kāmijanasārthaḥ / kutaḥ /",
  "GK20ksakunpu:579": "_________________________",
  "GK20ksakunpu:580": "* tava kusumaśaratvaṃ śītaraśmitvam indor",
  "GK20ksakunpu:581": "* dvayam idam ayathārthaṃ dṛśyate madvidheṣu /",
  "GK20ksakunpu:582": "* visṛjati himagarbhair agnim indur mayūkhais",
  "GK20ksakunpu:583": "* tvam api kusumabāṇān vajrasārīkaroṣi // KSak_3.3 //",
  "GK20ksakunpu:584": "KSak_3.3:>1% athavā /",
  "GK20ksakunpu:585": "* adya api nūnaṃ harakopavahninas tvayi jvalaty aurva ivāmburāśau /",
  "GK20ksakunpu:586": "* tvam anyathā manmatha madvidhānāṃ bhasmāvaśeṣaḥ katham ittham uṣṇaḥ // KSak_3.3a // p.88",
  "GK20ksakunpu:587": "_________________________",
  "GK20ksakunpu:588": "* aniśam api makaraketur manaor rujam āvahann abhimato me /",
  "GK20ksakunpu:589": "* yadi madirāyatanayanāṃ tām adhikṛtya praharatīti // KSak_3.4 //",
  "GK20ksakunpu:590": "KSak_3.4:>1% (sakhedaṃ parikramya)",
  "GK20ksakunpu:591": "kva nu khalu saṃsthite karmaṇi sadasyair anujñātaḥ khinnam ātmānaṃ vinodayāmi /",
  "GK20ksakunpu:592": "KSak_3.4:>2% (niḥśvasya) kiṃ nu khalu me priyādarśanād ṛte śaraṇam anyat /",
  "GK20ksakunpu:593": "KSak_3.4:>3% yāvad enām anviṣyāmi / (sūryam avalokya)",
  "GK20ksakunpu:594": "imām ugrātapavelāṃ prāyeṇa latāvalayavatsu mālinītīreṣu sasakhījanā śakuntalā gamayati /",
  "GK20ksakunpu:595": "KSak_3.4:>4% tatraiva tāvad gacchāmi / (parikramya saṃsparśaṃ rūpayitvā)",
  "GK20ksakunpu:596": "aho pravātasubhago 'yam uddeśaḥ /",
  "GK20ksakunpu:597": "_________________________",
  "GK20ksakunpu:598": "* śakyam aravindasurabhiḥ kaṇavāhī mālinītaraṅgāṇām /",
  "GK20ksakunpu:599": "* aṅgair anaṅgataptair aviralam āliṅgituṃ pavanaḥ // KSak_3.5 //",
  "GK20ksakunpu:600": "KSak_3.5:>5% (parikramyāvalokya ca)",
  "GK20ksakunpu:601": "asmin vetasaparikṣipte latāmaṇḍape saṃnihitayā śakuntalayā bhavitavyam / tathā hi /",
  "GK20ksakunpu:602": "_________________________",
  "GK20ksakunpu:603": "* abnyunnatā purastād avagāḍhā jaghanagauravāt paścāt /",
  "GK20ksakunpu:604": "* dvāre 'sya pāṇḍusikate padapaṅktir dṛśyate 'bhinavā // KSak_3.6 //",
  "GK20ksakunpu:605": "KSak_3.6:>1% yāvad viṭapāntareṇāvalokayāmi / (parikramya tathā kṛtvā / saharṣam)",
  "GK20ksakunpu:606": "aye labdhaṃ netranirvāṇam /",
  "GK20ksakunpu:607": "KSak_3.6:",
  "GK20ksakunpu:608": ">2% eṣā me manorathapriyatamā sakusumāstaraṇaṃ śilāpaṭṭam adhiśayānā sakhībhyām anvāsyate / bhavatu /śroṣyāmy āsāṃ viśrambhakathitāni / (iti vilokayan sthitaḥ)",
  "GK20ksakunpu:609": "KSak_3.6:>3% (tataḥ praviśati yathoktavyāpārā saha sakhībhyāṃ śakuntalā) p.90",
  "GK20ksakunpu:610": "KSak_3.6:>4% sakhyau -- (upavījya / sasneham) halā śakuntare api sukhayati nalinīpatravātaḥ /",
  "GK20ksakunpu:611": "KSak_3.6:>5% śaku -- kiṃ vījayato māṃ sakhyau /",
  "GK20ksakunpu:612": "KSak_3.6:>6% (sakhyau viṣādaṃ nāṭayitvā parasparam avalokayataḥ)",
  "GK20ksakunpu:613": "_________________________",
  "GK20ksakunpu:614": "KSak_3.7:<1% rājā -- balavadasvasthaśarīrā śakuntalā dṛśyate /",
  "GK20ksakunpu:615": "KSak_3.7:<2% (savitarkam)",
  "GK20ksakunpu:616": "tat kim ayam ātapadoṣaḥ syād uta yathā me manasi vartate / (sābhilāṣaṃ nirvarṇya)",
  "GK20ksakunpu:617": "atha vā kṛtaṃ saṃdehena /",
  "GK20ksakunpu:618": "* stananyastośīraṃ praśithilamṛṇālaikavalayam",
  "GK20ksakunpu:619": "* priyāyāḥ sābādhaṃ kim api kamanīyaṃ vapur idam /",
  "GK20ksakunpu:620": "* samas tāpaḥ kāmaṃ manasijanidāghaprasarayor",
  "GK20ksakunpu:621": "* na tu grīṣmasyaivaṃ subhagam aparādhaṃ yuvatiṣu // KSak_3.7 // p.92",
  "GK20ksakunpu:622": "KSak_3.7:>7% priyaṃvadā -- (janāntikam)",
  "GK20ksakunpu:623": "anasūye tasya rājarṣeḥ prathamadarśanārabhya paryutsukeva śakuntalā / kiṃ nu khalv asyās tannimitto 'yam ātaṅko bhavet /",
  "GK20ksakunpu:624": "KSak_3.7:",
  "GK20ksakunpu:625": ">8% ana -- sakhi mama apīdṛśy āśaṅkā hṛdayasya / bhavatu / pravakṣyāmi tāvad enām (prakāśam)",
  "GK20ksakunpu:626": "/ sakhi praṣṭavyāsi kim api / balavān khalu te saṃtāpaḥ /",
  "GK20ksakunpu:627": "KSak_3.7:>9% śaku -- (pūrvārdhena śayanād utthāya) halā kiṃ vaktukāmāsi /",
  "GK20ksakunpu:628": "KSak_3.7:",
  "GK20ksakunpu:629": ">10% ana -- halā śakuntale anabhyantare khalv āvāṃ madanagatasya vṛttāntasya / kiṃ tu yādṛśītihāsabandheṣu kāmayamānānām avasthā śrūyate tādṛśīṃ tava paśyāmi /",
  "GK20ksakunpu:630": "KSak_3.7:",
  "GK20ksakunpu:631": ">11% kathaya kiṃ nimittaṃ saṃtāpaḥ / vikāraṃ khalu paramārthato 'jñātvānārambhapratīkārasya /",
  "GK20ksakunpu:632": "KSak_3.7:>12% rājā -- anasūyām apy anugato madīyas tarkaḥ / na hi svāmiprāyeṇa me darśanam /",
  "GK20ksakunpu:633": "KSak_3.7:>13% śaku -- (ātmagatam)",
  "GK20ksakunpu:634": "balavān khalu me 'bhiniveśaḥ / idānīm api sahasaitayor na śaknomi nivedayitum /p.94",
  "GK20ksakunpu:635": "KSak_3.7:",
  "GK20ksakunpu:636": ">14% priyaṃvadā -- sakhi śakuntale suṣṭhu eṣā bhaṇati / kim ātmana ātaṅkam upekṣase / anudivasaṃ khalu parihīyase 'ṅgaiḥ / kevalaṃ lāvaṇyamayī chāyā tvāṃ na muñcati /",
  "GK20ksakunpu:637": "_________________________",
  "GK20ksakunpu:638": "KSak_3.8:<1% rājā -- avitatham āha priyaṃvadā / tathā hi",
  "GK20ksakunpu:639": "* kṣāmakṣāmakapolam ānanam uraḥ kāṭhinyam uktastanam",
  "GK20ksakunpu:640": "* madhyaḥ klāntataraḥ prakāmavinatāv aṃsau chaviḥ pāṇḍurā /",
  "GK20ksakunpu:641": "* śocyā ca priyadarśanā ca madanakliṣṭeyam ālakṣyate",
  "GK20ksakunpu:642": "* patrāṇām iva śoṣaṇena marutā spṛṣṭā latā mādhavī // KSak_3.8 //",
  "GK20ksakunpu:643": "KSak_3.8:>1% śaku -- sakhi kasya vānyasya kathayiṣyāmi / kiṃtv āyāsayitrīdānīṃ vāṃ bhaviṣyāmi /",
  "GK20ksakunpu:644": "KSak_3.8:",
  "GK20ksakunpu:645": ">2% ubhe -- ata eva khalu nirbandha / snigdhajanasaṃvibhaktaṃ hi duḥkhaṃ sahyavedanaṃ bhavati / p.96",
  "GK20ksakunpu:646": "_________________________",
  "GK20ksakunpu:647": "KSak_3.9:<1% rājā --",
  "GK20ksakunpu:648": "* pṛṣṭā janena samaduḥkhasukhena bālā",
  "GK20ksakunpu:649": "* neyaṃ na vakṣyati manogatam ādhihetum /",
  "GK20ksakunpu:650": "* dṛṣṭo vivṛtya bahuśo 'py anayā satṛṣṇam",
  "GK20ksakunpu:651": "* atrāntare śravaṇakātaratāṃ gato 'smi // KSak_3.9 //",
  "GK20ksakunpu:652": "KSak_3.9:",
  "GK20ksakunpu:653": ">3% śaku -- sakhi yataḥprabhṛti mama darśanapatham āgataḥ sa tapovanarakṣitā rājarṣiḥ (ity arthokte lajāṃ nāṭayati)",
  "GK20ksakunpu:654": "KSak_3.9:>4% ubhe -- kathayatu priyasakhī /",
  "GK20ksakunpu:655": "KSak_3.9:>5% śaku -- tata ārabhya tadgatenābhilāṣeṇa etad avasthāsmi saṃvṛttā /",
  "GK20ksakunpu:656": "_________________________",
  "GK20ksakunpu:657": "KSak_3.10:<1% rājā -- (saharṣam) śrutaṃ śrotavyam /",
  "GK20ksakunpu:658": "* smara eva tāpahetur nirvāpayitā sa eva me jātaḥ /",
  "GK20ksakunpu:659": "* divasa ivābhraśyāmas tapātyaye jīvalokasya // KSak_3.10 //p.98",
  "GK20ksakunpu:660": "KSak_3.10:",
  "GK20ksakunpu:661": ">1% śaku -- tad yadi vām anumataṃ tathā vartethāṃ yathā tasya rājarṣer anukampanīyā bhavāmi / anyathāvaśyaṃ siñcata me tilodakam /",
  "GK20ksakunpu:662": "KSak_3.10:>2% rājā -- saṃśayachedi vacanam /",
  "GK20ksakunpu:663": "KSak_3.10:>3% priyaṃvadā -- (janāntikam) anasūye dūragatamanmathākṣameyaṃ kālaharaṇasya /",
  "GK20ksakunpu:664": "KSak_3.10:",
  "GK20ksakunpu:665": ">4% yasmin baddhabhāvaiṣā sa lalāmabhūtaḥ pauravāṇām / tad yuktam asyā abhilāṣo 'bhinanditum /",
  "GK20ksakunpu:666": "KSak_3.10:>5% ana -- tathā yathā bhaṇasi /",
  "GK20ksakunpu:667": "KSak_3.10:>6% pri -- (prakāśam)",
  "GK20ksakunpu:668": "sakhi diṣṭyānurūpas te 'bhiniveśaḥ / sāgaram ujjhitvā kutra vā mahānady avatarati / ka idānīṃ sahakāram antareṇātimuktalatāṃ pallavitāṃ sahate /",
  "GK20ksakunpu:669": "KSak_3.10:>7% rājā -- kim atra citraṃ yadi viśākhe śaśāṅkalekhām anuvartete /",
  "GK20ksakunpu:670": "KSak_3.10:",
  "GK20ksakunpu:671": ">8% ana -- kaḥ punar upāyo bhaved yenāvilambitaṃ nibhṛtaṃ ca sakhyā manorathaṃ saṃpādayāvaḥ /",
  "GK20ksakunpu:672": "KSak_3.10:>9% pri -- nibhṛtam iti cintanīyaṃ bhavet / śīghram iti sukaram /",
  "GK20ksakunpu:673": "KSak_3.10:>10% ana -- katham iva /p.100/",
  "GK20ksakunpu:674": "KSak_3.10:",
  "GK20ksakunpu:675": ">11% pri -- nanu sa rājarṣir asyāṃ snigdhadṛṣṭyā sūcitābhilāṣa etān divasān prajāgarakṛśo lakṣyate /",
  "GK20ksakunpu:676": "_________________________",
  "GK20ksakunpu:677": "KSak_3.11:<1% rājā -- satyam itthaṃ bhūta evāsmi / tathā hi",
  "GK20ksakunpu:678": "* idam aśiśirair antastāpād vivarṇam aṇīkṛtam",
  "GK20ksakunpu:679": "* niśi niśi bhujanyastāpāṅgaprasāribhir aśrubhiḥ /",
  "GK20ksakunpu:680": "* alabhilulitajyāghātāṅkaṃ muhur maṇibandhanāt",
  "GK20ksakunpu:681": "* kanakavalayaṃ srastaṃ srastaṃ mayā pratisāryate // KSak_3.11 //",
  "GK20ksakunpu:682": "KSak_3.11:>12% pri -- (vicintya)",
  "GK20ksakunpu:683": "halā madanalekho 'sya kriyatāṃ taṃ sumanogopitaṃ kṛtvā devaprasādasyāpadeśena tasya hastaṃ prāpayiṣyāmi /",
  "GK20ksakunpu:684": "KSak_3.11:>13% ana -- rocate me sukumāraḥ prayogaḥ kiṃ vā śakuntalā bhaṇati /",
  "GK20ksakunpu:685": "KSak_3.11:>14% śaku -- kiṃ niyogo vāṃ vikalpyate /",
  "GK20ksakunpu:686": "KSak_3.11:>15% pri -- tena hy ātmana upanyāsapūrvaṃ cintaya tāvat kim api lalitapadabandhanam /",
  "GK20ksakunpu:687": "KSak_3.11:>16% śaku -- halā cintayāmy aham / avadhīraṇābhīrukaṃ punar vepate me hṛdayam / p.102",
  "GK20ksakunpu:688": "_________________________",
  "GK20ksakunpu:689": "KSak_3.12:<1% rājā -- (saharṣam)",
  "GK20ksakunpu:690": "* ayaṃ sa te tiṣṭhati saṃgamotsuko",
  "GK20ksakunpu:691": "* viśaṅkase bhīru yato 'vadhīraṇām /",
  "GK20ksakunpu:692": "* labheta vā prārthayitā na vā śriyam",
  "GK20ksakunpu:693": "* śriyā durāpaḥ katham īpsito bhavet // KSak_3.12 //",
  "GK20ksakunpu:694": "KSak_3.12:",
  "GK20ksakunpu:695": ">1% sakhyau -- ayi ātmaguṇāvamānini ka idānīṃ śarīranirvāpayitrī śāradīṃ jyotsnāṃ paṭāntena vārayati /",
  "GK20ksakunpu:696": "KSak_3.12:>2% śaku -- (sasmitam) niyojitedānīm asmi / (ity upaviṣṭāṃ cintayati)",
  "GK20ksakunpu:697": "_________________________",
  "GK20ksakunpu:698": "KSak_3.13:<1% rājā -- sthāne khalu vismṛta+nimeṣeṇa cakṣuṣā priyām avalokayāmi / yataḥ --",
  "GK20ksakunpu:699": "* unnamitaikabhrūlatam ānanam asyāḥ padāni racayantyāḥ /",
  "GK20ksakunpu:700": "* kaṇṭakitena prathayati may anurāgaṃ kapolena // KSak_3.13 //",
  "GK20ksakunpu:701": "KSak_3.13:>3% śaku -- halā cintitaṃ mayā gītavastu / asaṃnihitāni punar lekhanasādhanāni /",
  "GK20ksakunpu:702": "KSak_3.13:>4% pri -- etasmiñ śukodarasukumāre nalinīpatre nakhair nikṣiptavarṇaṃ kuru /p.104",
  "GK20ksakunpu:703": "KSak_3.13:>5% śaku -- (yathoktaṃ rūpayitvā) halā śṛṇutam idānīṃ saṃgatārthaṃ na veti /",
  "GK20ksakunpu:704": "KSak_3.13:>6% ubhe -- avahite svaḥ /",
  "GK20ksakunpu:705": "_________________________",
  "GK20ksakunpu:706": "KSak_3.14:<1% śaku -- (vācayati)",
  "GK20ksakunpu:707": "* tava na jāne hṛdayaṃ mama punaḥ kāmo divā api rātrāv api /",
  "GK20ksakunpu:708": "* nirghṛṇa tapati balīyas tvayi vṛttamanorathāyā aṅgāni // KSak_3.14 //",
  "GK20ksakunpu:709": "_________________________",
  "GK20ksakunpu:710": "KSak_3.15:<1% rājā -- (sahasopasṛtya)",
  "GK20ksakunpu:711": "* tapati tanugātri madanas tvām aniśaṃ māṃ punar dahaty eva /",
  "GK20ksakunpu:712": "* glapayati yathā śaśāṅkaṃ na tathā hi kumudvatīṃ divasaḥ // KSak_3.15 //",
  "GK20ksakunpu:713": "KSak_3.15:>1% sakhyau -- (vilokya saharṣam utthāya) svāgatam avilambino manorathasya /",
  "GK20ksakunpu:714": "KSak_3.15:>2% (śakuntalābhyutthātum icchati)",
  "GK20ksakunpu:715": "_________________________",
  "GK20ksakunpu:716": "KSak_3.16:<1% rājā -- alam alam āyāsena / p.106",
  "GK20ksakunpu:717": "* saṃdaṣṭasukumaśayanāny āśuktāntabisabhaṅgasurabhīṇi /",
  "GK20ksakunpu:718": "* guruparitāpāni na te gātrāṇy upacāram arhanti // KSak_3.16 //",
  "GK20ksakunpu:719": "KSak_3.16:>1% ana -- itaḥ śilātalaikadeśam alaṃkarotu vayasyaḥ /",
  "GK20ksakunpu:720": "KSak_3.16:>2% (rājopaviśati / śakuntalā salajjā tiṣṭhati)",
  "GK20ksakunpu:721": "KSak_3.16:",
  "GK20ksakunpu:722": ">3% pri -- dvayor api yuvayor anyonyānurāgaḥ pratyakṣaḥ / sakhīsnehaḥ punar māṃ punar uktavādinīṃ karoti /",
  "GK20ksakunpu:723": "KSak_3.16:>4% rājā -- bhadre naitat parhāryam / vivakṣitaṃ hy anuktam anutāpaṃ janayati /",
  "GK20ksakunpu:724": "KSak_3.16:",
  "GK20ksakunpu:725": ">5% pri -- āpannasya viṣayanivāsino janasyārtihareṇa rājñā bhavitavyam ity eṣa vo dharmaḥ /",
  "GK20ksakunpu:726": "KSak_3.16:>6% rājā -- nāsmāt param /",
  "GK20ksakunpu:727": "KSak_3.16:",
  "GK20ksakunpu:728": ">7% pri -- tena hīyam āvayoḥ priyasakhī tvām uddiśya idam avasthāntaraṃ bhagavatā madanenāropitā / tad arhasy abhyupapattyā jīvitam asyā avalambitum /",
  "GK20ksakunpu:729": "KSak_3.16:>8% rājā -- bhadre sādhāraṇo 'yaṃ praṇayaḥ / sarvathānugṛhīto 'smi /",
  "GK20ksakunpu:730": "KSak_3.16:>9% śakuntalā -- (priyaṃvadām avalokya)",
  "GK20ksakunpu:731": "halā kim antaḥpuravirahaparyutsukasya rājarṣer uparodhena /",
  "GK20ksakunpu:732": "_________________________",
  "GK20ksakunpu:733": "KSak_3.17:<1% rājā -- sundari (p.108)",
  "GK20ksakunpu:734": "* idam ananyaparāyaṇam anyathā hṛdayasaṃnihite hṛdayaṃ mama /",
  "GK20ksakunpu:735": "* yadi samarthayase madirekṣaṇe madanabāṇahato 'smi hataḥ punaḥ // KSak_3.17 //",
  "GK20ksakunpu:736": "KSak_3.17:",
  "GK20ksakunpu:737": ">1% ana -- vayasya bahuvallabhā rājānaḥ śrūyante / yathā nau priyasakhī bandhujanaśocanīyā na bhavati tathā nirvāhaya /",
  "GK20ksakunpu:738": "_________________________",
  "GK20ksakunpu:739": "KSak_3.18:<1% rājā -- bhadre kiṃ bahunā",
  "GK20ksakunpu:740": "* parigrahabahutve 'pi dve pratiṣṭhe kulasya me /",
  "GK20ksakunpu:741": "* samudrarasanā corvī sakhī ca yuvayor iyam // KSak_3.18 //",
  "GK20ksakunpu:742": "KSak_3.18:>1% ubhe -- nirvṛte svaḥ /",
  "GK20ksakunpu:743": "KSak_3.18:>2% pri -- (sadṛṣṭikṣepam)",
  "GK20ksakunpu:744": "anasūye eṣa itodattadṛṣṭir utsuko mṛgapotako mātaram anviṣyati / ehi / saṃyojayāva enam / (ity ubhe prasthite)",
  "GK20ksakunpu:745": "KSak_3.18:>3% śaku -- halā aśaraṇāsmi / anyatarā yuvayor āgacchatu /",
  "GK20ksakunpu:746": "KSak_3.18:>4% ubhe -- pṛthivyāḥ yaḥ śaraṇaṃ sa tava samīpe vartate / (iti niṣkrānte)",
  "GK20ksakunpu:747": "KSak_3.18:>5% śaku -- kathaṃ gate eva /",
  "GK20ksakunpu:748": "_________________________",
  "GK20ksakunpu:749": "KSak_3.19:<1% rājā -- alam āvegena / nanv ayam ārādhayitā janas tava samīpe vartate /",
  "GK20ksakunpu:750": "* kiṃ śītalaiḥ klamavinodibhir ārdravātān",
  "GK20ksakunpu:751": "* sañcārayāmi nalinīdalatālavṛntaiḥ /",
  "GK20ksakunpu:752": "* aṅke nidhāya karabhoru yathāsukhaṃ te",
  "GK20ksakunpu:753": "* saṃvāhayāmi caraṇāv uta padmatāṃrau // KSak_3.19 //",
  "GK20ksakunpu:754": "KSak_3.19:>1% śaku -- na mānanīyeṣv ātmānam aparādhayiṣye / (ity utthāya gantum icchati)",
  "GK20ksakunpu:755": "_________________________",
  "GK20ksakunpu:756": "KSak_3.20:<1% rājā -- sundari anirvāṇo divasaḥ iyaṃ ca te śarīrāvasthā /",
  "GK20ksakunpu:757": "* utsṛjya kusumaśayanaṃ nalinīdalakalpitastanāvaraṇam /",
  "GK20ksakunpu:758": "* katham ātape gamiṣyasi paribādhāpelavair aṅgaiḥ // KSak_3.20 //",
  "GK20ksakunpu:759": "KSak_3.20:>1% (iti balād enāṃ nivartayati)",
  "GK20ksakunpu:760": "KSak_3.20:>2% śaku -- paurava rakṣa vinayam / madanasaṃtaptā api na khalv ātmanaḥ prabhavāmi /",
  "GK20ksakunpu:761": "_________________________",
  "GK20ksakunpu:762": "KSak_3.21:",
  "GK20ksakunpu:763": "<1% rājā -- bhīru alaṃ gurujanabhayena / dṛṣṭvā te viditadharmā tatrabhavān nātra doṣaṃ grahīṣyati kulapatiḥ / paśya /p.112",
  "GK20ksakunpu:764": "* gāndharveṇa vivāhena bahvyo rājarṣikanyakāḥ /",
  "GK20ksakunpu:765": "* śrūyante pariṇītās tāḥ pitṛbhiś cābhinanditāḥ // KSak_3.21 //",
  "GK20ksakunpu:766": "KSak_3.21:>1% śaku -- muñca tāvan mām / bhūyo 'pi sakhījanam anumānayiṣye /",
  "GK20ksakunpu:767": "KSak_3.21:>2% rājā -- bhavatu / mokṣyāmi /",
  "GK20ksakunpu:768": "KSak_3.21:>3% śaku -- kadā /",
  "GK20ksakunpu:769": "_________________________",
  "GK20ksakunpu:770": "KSak_3.22:<1* rājā --",
  "GK20ksakunpu:771": "* aparikṣatakomalasya yāvat kusumasyeva navasya ṣaṭpadena /",
  "GK20ksakunpu:772": "* adharasya pipāsatā mayā te sadayaṃ sundari gṛhyate raso 'sya // KSak_3.22 //",
  "GK20ksakunpu:773": "KSak_3.22:>1% (iti mukham asyāḥ samunnamayitum icchati / śakuntalā pariharati nāṭyena)",
  "GK20ksakunpu:774": "KSak_3.22:>2% (nepathye)",
  "GK20ksakunpu:775": "KSak_3.22:>3% cakravākavadhuke āmantrayasva sahacaram / upasthitā rajanī /",
  "GK20ksakunpu:776": "KSak_3.22:>4% śaku -- (sasaṃbhramam)",
  "GK20ksakunpu:777": "paurava asaṃśayaṃ mama śarīravṛttāntopalambhāyāryā gautamī ita evāgacchati / tad viṭapāntarito bhava /",
  "GK20ksakunpu:778": "KSak_3.22:>5% rājā -- tathā / (ity ātmānam āvṛtya tiṣṭhati)",
  "GK20ksakunpu:779": "KSak_3.22:>6% (tataḥ praviśati pātrahastā gautamī sakhyau ca)",
  "GK20ksakunpu:780": "KSak_3.22:>7% sakhyau -- ita ita āryā gautamī /",
  "GK20ksakunpu:781": "KSak_3.22:>8% gautamī -- (śakuntalām upetya) jāte api laghusaṃtāpāni te 'ṅgāni /p.114",
  "GK20ksakunpu:782": "KSak_3.22:>9% śaku -- ārye asti me viśeṣaḥ /",
  "GK20ksakunpu:783": "KSak_3.22:",
  "GK20ksakunpu:784": ">10% gautamī -- anena darbhodakena nirābādham eva te śarīraṃ bhaviṣyati / (śirasi śakutalām abhyukṣya)",
  "GK20ksakunpu:785": "vatse pariṇato divasaḥ / ehi uṭajam eva gacchāmaḥ / (iti prasthitāḥ)",
  "GK20ksakunpu:786": "KSak_3.22:>11% śaku -- (ātmagatam)",
  "GK20ksakunpu:787": "hṛdaya prthamam eva sukhopanate manorathe kātarabhāvaṃ na muñcasi / sānuśayavighaṭitasya kathaṃ te sāṃprataṃ saṃtāpaḥ / (padāntare sthitvā / prakāśam)",
  "GK20ksakunpu:788": "latāvalaya saṃtāpahāraka āmantraye tvāṃ bhūyo 'pi paribhogāya / (iti duḥkhena niṣkrāntā śakuntalā sahetarābhiḥ)",
  "GK20ksakunpu:789": "_________________________",
  "GK20ksakunpu:790": "KSak_3.23:<1% rājā -- (pūrvasthānam upetya / saniḥśvāsam)",
  "GK20ksakunpu:791": "aho vighnavatyaḥ prāthitārthasiddhayaḥ / mahā hi",
  "GK20ksakunpu:792": "* muhur aṅgulisaṃvṛtādharauṣṭhaṃ pratiṣedhākṣaraviklavābhirāmam /",
  "GK20ksakunpu:793": "* mukham aṃsavivarti pakṣmalākṣyāḥ katham apy unnamitaṃ na cumbitaṃ tu // KSak_3.23 //",
  "GK20ksakunpu:794": "KSak_3.23:",
  "GK20ksakunpu:795": ">1% kva nu khalu saṃprati gacchāmi / athavā ihaiva priyāparibhuktamukte latāvalaye muhūrtaṃ sthāsyāmi /",
  "GK20ksakunpu:796": "KSak_3.23:>2% (sarvato 'valokya)p.116",
  "GK20ksakunpu:797": "_________________________",
  "GK20ksakunpu:798": "* tasyāḥ puṣpamayī śarīralulitā śayyā śilāyām iyam",
  "GK20ksakunpu:799": "* klānto manmathalekha eṣa nalinīpatre nakhair arpitaḥ /",
  "GK20ksakunpu:800": "* hastād bhraṣṭam idaṃ bisābharaṇam ity āsajyamānekṣaṇo",
  "GK20ksakunpu:801": "* nirgantuṃ sahasā na vetasagṛhāc chaknomi śūnyād api // KSak_3.24 //",
  "GK20ksakunpu:802": "_________________________",
  "GK20ksakunpu:803": "KSak_3.25:<1% (ākāśe) rājan --",
  "GK20ksakunpu:804": "* sāyaṃtane sadanakarmaṇi saṃpravṛtte",
  "GK20ksakunpu:805": "* vediṃ hutāśanavatīṃ paritaḥ prayastāḥ /",
  "GK20ksakunpu:806": "* chāyāś caranti bahudhā bhayam ādadhānāḥ",
  "GK20ksakunpu:807": "* saṃdhyāpayodakapiśāḥ piśitāśanānām // KSak_3.25 //",
  "GK20ksakunpu:808": "KSak_3.25:>1% rājā -- ayam aham āgacchāmi / (iti niṣkrāntaḥ)",
  "GK20ksakunpu:809": "tṛtīyo 'ṅkaḥ /p.118",
  "GK20ksakunpu:810": "**************************************************************************",
  "GK20ksakunpu:811": "caturtho 'dhyāyaḥ /",
  "GK20ksakunpu:812": "KSak_4.1:<1% (tataḥ praviśataḥ kusumāvacayaṃ nāṭayantyau sakhyau /",
  "GK20ksakunpu:813": "KSak_4.1:",
  "GK20ksakunpu:814": "<2% ana -- halā priyaṃvade yady api gāndharveṇa vidhinā nirvṛttakalyāṇā śakuntalānurūpabhartṛgāminī saṃvṛtteti nirvṛtaṃ me hṛdayaṃ tathāpy etāvac cintanīyam /",
  "GK20ksakunpu:815": "KSak_4.1:<3% pri -- katham iva /p.118",
  "GK20ksakunpu:816": "KSak_4.1:",
  "GK20ksakunpu:817": "<4% ana -- adya sa rājarṣir iṣṭiṃ parisamāpya+ṛṣibhir visarjita ātmano nagaraṃ praviśyāntaḥpurasamāgata ito+gataṃ vṛttāntaṃ smarati vā na veti /",
  "GK20ksakunpu:818": "KSak_4.1:",
  "GK20ksakunpu:819": "<5% pri -- visrabdhā bhava / na tādṛśā ākṛtiviśeṣā guṇavirodhino bhavanti / tāta idānīm imaṃ vṛttāntaṃ śrutvā na jāne kiṃ pratipatsyata iti /",
  "GK20ksakunpu:820": "KSak_4.1:<6% ana -- yathāhaṃ paśyāmi tathā tasyānumataṃ bhavet /",
  "GK20ksakunpu:821": "KSak_4.1:<7% pri -- katham iva /",
  "GK20ksakunpu:822": "KSak_4.1:",
  "GK20ksakunpu:823": "<8% ana -- guṇavate kanyakā pratipādanīyā ity ayaṃ tāvat prathamaḥ saṃkalpaḥ / taṃ yadi daivam eva saṃpādayati nanv aprayāsena kṛtārtho gurujanaḥ /",
  "GK20ksakunpu:824": "KSak_4.1:<9% pri -- (puṣpabhājanaṃ vilokya) sakhi avacitāni balikarmaparyāptāni kusumāni /p.122",
  "GK20ksakunpu:825": "KSak_4.1:<10% ana -- nanu sakhyāḥ śakuntalāyāḥ saubhāgyadevatārcanīyā /",
  "GK20ksakunpu:826": "KSak_4.1:<11% pri -- yujyate / (iti tad eva karmābhinayataḥ)",
  "GK20ksakunpu:827": "KSak_4.1:<12% (nepathye)",
  "GK20ksakunpu:828": "KSak_4.1:<13% ayam ahaṃ bhoḥ /",
  "GK20ksakunpu:829": "KSak_4.1:<14% ana -- (karṇaṃ dattvā) sakhi atithīnām iva niveditam /",
  "GK20ksakunpu:830": "KSak_4.1:<15% pri -- nanūṭajasaṃnihitā śakuntalā /",
  "GK20ksakunpu:831": "_________________________",
  "GK20ksakunpu:832": "KSak_4.1:",
  "GK20ksakunpu:833": "<1% ana -- adya punar hṛdayenāsaṃnihitā / alam etāvadbhiḥ kusumaiḥ / (iti prasthite) (nepathye)",
  "GK20ksakunpu:834": "KSak_4.1:<2% āḥ atithiparibhāvini --",
  "GK20ksakunpu:835": "* vicintayantī yam ananyamānasā",
  "GK20ksakunpu:836": "* tapodhanaṃ vetsi na mām upasthitam /",
  "GK20ksakunpu:837": "* smariṣyati tvāṃ na sa bodhito 'pi san",
  "GK20ksakunpu:838": "* kathāṃ pramattaḥ prathamaṃ kṛtām iva // KSak_4.1 //p.122",
  "GK20ksakunpu:839": "KSak_4.1:",
  "GK20ksakunpu:840": ">2% pri -- hā dhig ghā dhik / apriyam eva saṃvṛttam / kasminn api pūjārhe 'parāddhā śūnyahṛdayā śakuntalā / (puro 'valokya)",
  "GK20ksakunpu:841": "KSak_4.1:",
  "GK20ksakunpu:842": ">3% na khalu yasmin kasminn api / eṣa durvāsāḥ sulabhakopo maharṣiḥ / tathā śaptvā vegabalotphullayā durvārayā gatyā pratinivṛttaḥ /",
  "GK20ksakunpu:843": "KSak_4.1:",
  "GK20ksakunpu:844": ">4% ana -- ko 'nyo hutavahād dagdhuṃ prabhavati / gaccha / pādayoḥ praṇamya nivartaya enaṃ yāvad aham arghodakam upakalpayāmi /",
  "GK20ksakunpu:845": "KSak_4.1:>5% pri -- tathā (iti niṣkrāntā)",
  "GK20ksakunpu:846": "KSak_4.1:>6% ana -- (padāntare skhalitaṃ nirūpya)",
  "GK20ksakunpu:847": "aho āvegaskhalitayā gatyā prabhraṣṭaṃ mamāgrahastāt puṣpabhājanam / (iti puṣpoccayaṃ rūpayati)",
  "GK20ksakunpu:848": "KSak_4.1:>7% (praviśya)",
  "GK20ksakunpu:849": "KSak_4.1:",
  "GK20ksakunpu:850": ">8% pri -- sakhi prakṛtivakraḥ sa kasyānunayaṃ pratigṛhṇāti / kim api punaḥ sānukrośaḥ kṛtaḥ /",
  "GK20ksakunpu:851": "KSak_4.1:>9% ana -- (sasmitam+tasmin bahv etad api / kathaya /",
  "GK20ksakunpu:852": "KSak_4.1:>10% pri -- yadā nivartituṃ necchati tadā vijñāpito mayā /",
  "GK20ksakunpu:853": "KSak_4.1:",
  "GK20ksakunpu:854": ">11% bhagavan prathama iti prekṣyāvijñātatapaḥprabhāvasya duhitṛjanasya bhagavataiko 'parādho marṣayitavya iti /p.124",
  "GK20ksakunpu:855": "KSak_4.1:>12% ana -- tatas tataḥ /",
  "GK20ksakunpu:856": "KSak_4.1:",
  "GK20ksakunpu:857": ">13% pri -- tato na me vacanam anyathā+bhavitum arhati kiṃ tv abhijñānābharaṇadarśanena śāpo nivartiṣyata iti mantrayamāṇa evāntarhitaḥ /",
  "GK20ksakunpu:858": "KSak_4.1:",
  "GK20ksakunpu:859": ">14% ana -- śakyam idānīm āśvasitum / asti tena rājarṣiṇā saṃprasthitena svanāmadheyāṅkitam aṅgulīyakaṃ smaraṇīyam iti svayaṃ pinaddham / tasmin svādhīnopāyā śakuntalā bhaviṣyati /",
  "GK20ksakunpu:860": "KSak_4.1:>15% pri -- sakhi ehi / devakāryaṃ tāvad asyā nirvartayāvaḥ /",
  "GK20ksakunpu:861": "KSak_4.1:>16% (iti parikrāmataḥ)",
  "GK20ksakunpu:862": "KSak_4.1:",
  "GK20ksakunpu:863": ">17% pri -- (vilokyānasūye paśya tāvat / vāmahastopahitavadanā ālikhiteva priyasakhī / bhartṛgatayā cintayātmānam api naiṣā vibhāvayati / kiṃ punar āgantukam /",
  "GK20ksakunpu:864": "KSak_4.1:",
  "GK20ksakunpu:865": ">18% ana -- priyaṃvade dvayor eva nau mukhe eṣa vṛttāntas tiṣṭhatu / rakṣitavyā khalu prakṛtipelavā priyasakhī /",
  "GK20ksakunpu:866": "KSak_4.1:>19% pri -- ko nāma uṣṇodakena navamālikāṃ siñcati /",
  "GK20ksakunpu:867": "KSak_4.1:>20% (iti niṣkrānte)",
  "GK20ksakunpu:868": "KSak_4.1:>21% viṣkambhakaḥ /",
  "GK20ksakunpu:869": "KSak_4.1:>22% (tataḥ praviśati suptotthitaḥ śiṣyaḥ)",
  "GK20ksakunpu:870": "_________________________",
  "GK20ksakunpu:871": "KSak_4.2:",
  "GK20ksakunpu:872": "<1% śiṣya -- velopalakṣaṇārtham ādiṣṭo 'smi tatrabhavatā pravāsād upāvṛttena kāśyapena / prakāśaṃ nirgatas tāvad avalokayāmi kiyad avaśiṣṭaṃ rajanyā iti / (parikramyāvalokya ca)",
  "GK20ksakunpu:873": "hanta prabhātam / tathā hi /p.126",
  "GK20ksakunpu:874": "* yāty ekato 'staśikharaṃ patir oṣadhīnām",
  "GK20ksakunpu:875": "* āviṣkṛtāruṇapuraḥsara ekato 'rkaḥ /",
  "GK20ksakunpu:876": "* tejodvayasya yugapadvyasanodayābhyām",
  "GK20ksakunpu:877": "* loko niyamyata ivātmadaśāntareṣu // KSak_4.2 // api ca/",
  "GK20ksakunpu:878": "_________________________",
  "GK20ksakunpu:879": "* antarhite śaśini saiva kumudvatī me",
  "GK20ksakunpu:880": "* vṛṣṭiṃ na nandayati saṃsmaraṇīyaśobhā /",
  "GK20ksakunpu:881": "* iṣṭapravāsajanitāny abalājanasya",
  "GK20ksakunpu:882": "* duḥkhāni nūnam atimātrasuduḥsahāni // KSak_4.3 //",
  "GK20ksakunpu:883": "KSak_4.3:>1% (praviśyāpaṭīkṣepeṇa)",
  "GK20ksakunpu:884": "KSak_4.3:",
  "GK20ksakunpu:885": ">2% ana -- yady api nāma viṣayaparāṅmukhasya janasyaitan na viditaṃ tathāpi tena rājñā śakuntalāyām anāryam ācaritam /",
  "GK20ksakunpu:886": "KSak_4.3:>3% śiṣya -- yāvad upasthitā homavelāṃ gurave nivedayāmi /",
  "GK20ksakunpu:887": "KSak_4.3:>4% (iti niṣkrāntaḥ) p.128",
  "GK20ksakunpu:888": "KSak_4.3:",
  "GK20ksakunpu:889_0": ">5% ana -- pratibuddhā api kiṃ kariṣyāmi / na ma uciteṣv api nijakaraṇīyeṣu hastapādaṃ",
  "GK20ksakunpu:889_1": "prasarati / kāma idānīṃ sakāmo bhavatu yenāsatyasaṃdhe jane śuddhahṛdayā sakhī padaṃ",
  "GK20ksakunpu:889_2": "kāritā / athavā durvāsaḥ śāpa eṣa vikārayati /",
  "GK20ksakunpu:890": "KSak_4.3:",
  "GK20ksakunpu:891": ">6% anyathā kathaṃ sa rājarṣis tādṛśāni mantrayitvaitāvataḥ kālasya lekhamātram api na visṛjati /",
  "GK20ksakunpu:892": "KSak_4.3:",
  "GK20ksakunpu:893_0": ">7% tad ito 'bhijñānam aṅgulīyakaṃ tasya visṛjāvaḥ / duḥkhaśīle tapasvijane ko 'bhyarthyatām /",
  "GK20ksakunpu:893_1": "nanu sakhīgāmī doṣa iti vyavasitā api na pārayāmi pravāsapratinivṛttasya tātakāśyapasya",
  "GK20ksakunpu:893_2": "duṣyantapariṇītām āpannasattvāṃ śakuntalāṃ nivedayitum / itthaṃ gate 'smābhiḥ kiṃ karaṇīyam /",
  "GK20ksakunpu:894": "KSak_4.3:>8% (praviśya)",
  "GK20ksakunpu:895": "KSak_4.3:>9% pri -- (saharṣam) sakhi tvarasva tvarasva śakuntalāyāḥ prasthānakautukaṃ nivartayitum /",
  "GK20ksakunpu:896": "KSak_4.3:>10% ana -- sakhi katham etat /p.230",
  "GK20ksakunpu:897": "KSak_4.3:>11% pri -- śṛṇu / idānīṃ sukhaśayitapṛcchikā śakuntalāsakāśaṃ gatāsmi /",
  "GK20ksakunpu:898": "KSak_4.3:>12% ana -- tatas tataḥ /",
  "GK20ksakunpu:899": "KSak_4.3:",
  "GK20ksakunpu:900_0": ">13% pri -- tāvad enāṃ lajjāvanatamukhīṃ pariṣvajya tātapāśyapenaivam abhinanditam /",
  "GK20ksakunpu:900_1": "diṣṭyā dūmākulitadṛṣṭer api yajamānasya pāvaka evāhutiḥ patitā / vatse suśiṣyaparidattā",
  "GK20ksakunpu:900_2": "vidyeva aśocanīyāsi saṃvṛttā / adyaiva ṛṣirakṣitāṃ tvāṃ bhartuḥ sakāśaṃ visarjayāmīti /",
  "GK20ksakunpu:901": "KSak_4.3:>14% ana -- atha kena sūcitas tātakāśyapasya vṛttāntaḥ /",
  "GK20ksakunpu:902": "KSak_4.3:>15% pri -- agniśaraṇaṃ praviṣṭasya śarīraṃ vinā chandomayyā vāṇyā /",
  "GK20ksakunpu:903": "KSak_4.3:>16% ana -- (savismayam) katham iva /",
  "GK20ksakunpu:904": "_________________________",
  "GK20ksakunpu:905": "KSak_4.4:<1% pri -- (saṃskṛtam āśritya)",
  "GK20ksakunpu:906": "* duṣyantenāhitaṃ tejo dadhānāṃ bhūtaye bhuvaḥ /",
  "GK20ksakunpu:907": "* avehi tanayāṃ brahmann agnigarbhāṃ śamīm iva // KSak_4.4 //",
  "GK20ksakunpu:908": "KSak_4.4:>1% ana -- (priyaṃvadām āśliṣya)",
  "GK20ksakunpu:909": "sakhi priyaṃ me / kiṃ tv adyaiva śakuntalā nīyata ity utkaṇṭhāsādhāraṇaṃ paritoṣam anubhavāmi /",
  "GK20ksakunpu:910": "KSak_4.4:>2% pri -- sakhi āvāṃ tāvad utkaṇṭhāṃ vinodayiṣyāvaḥ / sā tapasvinī nirvṛtā bhavatu /p.132",
  "GK20ksakunpu:911": "KSak_4.4:",
  "GK20ksakunpu:912": ">3% tena hy etasmiṃś cūtaśākhāvalambite nālikerasamudgaka etan nimittam eva kālāntarakṣamā nikṣiptā mayā kesaramālikā /",
  "GK20ksakunpu:913": "KSak_4.4:",
  "GK20ksakunpu:914": ">4% tad imāṃ hastasaṃnihitāṃ kuru / yāvad aham api tasyai mṛgarocanāṃ tīrthamṛttikāṃ durvākisalayānīti maṅgalasamālambhanāni viracayāmi /",
  "GK20ksakunpu:915": "KSak_4.4:>5% pri -- tathā kriyatām / (anasūyā niṣkrāntā / priyaṃvadā nāṭyena sumanaso gṛhṇāti)",
  "GK20ksakunpu:916": "KSak_4.4:>6% (nepathye) gautami ādiśyantāṃ śārṅgaravamiśrāḥ śakuntalānayanāya /",
  "GK20ksakunpu:917": "KSak_4.4:>7% pri (karṇaṃ dattvā)",
  "GK20ksakunpu:918": "anasūye tvarasva tvarasva / ete khalu hastināpuragāmina ṛṣayaḥ śabdāyyante /",
  "GK20ksakunpu:919": "KSak_4.4:>8% (praviśya samālambhanahastā)",
  "GK20ksakunpu:920": "KSak_4.4:>9% ana -- sakhi ehi / gacchāvaḥ / (iti parikrāmataḥ)",
  "GK20ksakunpu:921": "KSak_4.4:>10% pri -- (vilokya)",
  "GK20ksakunpu:922": "eṣā sūryodaya eva śikhāmajjitā pratīṣṭanīvārahastābhiḥ svastivācanikābhis tāpasībhir abhinandyamānā śakuntalā tiṣṭhati / upasarpāva enām /",
  "GK20ksakunpu:923": "KSak_4.4:>11% (ity upasarpataḥ)",
  "GK20ksakunpu:924": "KSak_4.4:>12% (tataḥ praviśati yathoddiṣṭavyāpārā āsanasthā śakuntalā)",
  "GK20ksakunpu:925": "KSak_4.4:>13% tāpasīnām anyatamā -- (śakuntalāṃ prati)",
  "GK20ksakunpu:926": "jāte bhartur bahumānasūcakaṃ mahādevīśabdaṃ labhasva /p.134",
  "GK20ksakunpu:927": "KSak_4.4:>14% dvitīyā -- vatse vīraprasavinī bhava /",
  "GK20ksakunpu:928": "KSak_4.4:>15% tṛtīyā -- vatse bhartur bahumatā bhava /",
  "GK20ksakunpu:929": "KSak_4.4:>16% (ity āśiṣo dattvā gautamīvarjaṃ niṣkrāntāḥ)",
  "GK20ksakunpu:930": "KSak_4.4:>17% sakhyau -- (upasṛtya) sakhi sukhamajjanaṃ te bhavatu /",
  "GK20ksakunpu:931": "KSak_4.4:>18% śaku -- svāgataṃ me sakhyoḥ / ito niṣīdatam /",
  "GK20ksakunpu:932": "KSak_4.4:>19% ubhe (maṅgalapātrāṇy ādāya / upaviśya)",
  "GK20ksakunpu:933": "halā sajjā bhava / yāvat te maṅgalasamālambhanaṃ viracayāvaḥ /",
  "GK20ksakunpu:934": "KSak_4.4:",
  "GK20ksakunpu:935": ">20% śaku -- idam api bahu mantavyam /durlabham idānīṃ me sakhīmaṇḍanaṃ bhaviṣyati / (iti bāṣpaṃ visṛjati)",
  "GK20ksakunpu:936": "KSak_4.4:>21% ubhe -- sakhi ucitaṃ na te maṅgalakāle roditum /",
  "GK20ksakunpu:937": "KSak_4.4:>22% pri -- ābharaṇocitaṃ rūpam āśramasulabhaiḥ prasādhanair viprakāryate /",
  "GK20ksakunpu:938": "KSak_4.4:>23% (praviśyopāyanahastāv ṛṣikumārakau)",
  "GK20ksakunpu:939": "KSak_4.4:>24% ubhau -- idam alaṃkaraṇam / alaṃkriyatām atrabhavatī /",
  "GK20ksakunpu:940": "KSak_4.4:>25% (sarvā vilokya vismitāḥ)",
  "GK20ksakunpu:941": "KSak_4.4:>26% gautamī -- vatsa nārada kuta etat / p.136",
  "GK20ksakunpu:942": "KSak_4.4:>27% prathamaḥ -- tātakāśyapaprabhāvāt /",
  "GK20ksakunpu:943": "KSak_4.4:>28% gautamī -- kiṃ mānasī siddhiḥ /",
  "GK20ksakunpu:944": "_________________________",
  "GK20ksakunpu:945": "KSak_4.5:",
  "GK20ksakunpu:946": "<1% dvitīyaḥ -- na khalu / śrūyatām / tatrabhavatā vayam ājñaptāḥ śakuntalāhetor vanaspatibhyaḥ kusumāny āhara iti / tata idānīm",
  "GK20ksakunpu:947": "* kṣaumaṃ kenacid indupāṇḍu taruṇā māṅgalyam āviṣkṛtam",
  "GK20ksakunpu:948": "* niṣṭhyūtaś caraṇopabhogasulabho lākṣārasaḥ kenacit /",
  "GK20ksakunpu:949": "* anyebhyo vanadevatākaratalair āparvabhogotthitair",
  "GK20ksakunpu:950": "* dattāny ābharaṇāni tatkisalayodbhedapratidvandvibhiḥ // KSak_4.5 //",
  "GK20ksakunpu:951": "KSak_4.5:>29% priyaṃvadā -- (śakuntalāṃ vilokya)",
  "GK20ksakunpu:952": "halā anayābhyupapattyā sūcitā te bhartur gehe 'nubhavitavyā rājalakṣmīḥ /",
  "GK20ksakunpu:953": "KSak_4.5:>30% (śakuntalā vrīḍāṃ rūpayati)",
  "GK20ksakunpu:954": "KSak_4.5:>31% prathama -- gautama ehy ehi / abhiṣekottīrṇāya kāśyapāya vanaspatisevāṃ nivedayāvaḥ /",
  "GK20ksakunpu:955": "KSak_4.5:>32% dvitīyaḥ -- tathā /",
  "GK20ksakunpu:956": "KSak_4.5:>33% (iti niṣkrāntau)",
  "GK20ksakunpu:957": "KSak_4.5:",
  "GK20ksakunpu:958": ">34% sakhyau -- aye anupayuktabhūṣaṇo 'yaṃ janaḥ / citrakarmaparicayenāṅgeṣu ta ābharaṇaviniyogaṃ kurvaḥ /",
  "GK20ksakunpu:959": "KSak_4.5:>35% śaku -- jāne vāṃ naipunam /",
  "GK20ksakunpu:960": "KSak_4.5:>36% (ubhe nāṭyenālaṃkrutaḥ)",
  "GK20ksakunpu:961": "KSak_4.5:>37% (tataḥ praviśati snānottīrṇaḥ kāśyapaḥ)/p.138",
  "GK20ksakunpu:962": "_________________________",
  "GK20ksakunpu:963": "KSak_4.6:<1% kāśyaha --",
  "GK20ksakunpu:964": "* yāsyaty adya śakuntaleti hṛdayaṃ saṃspṛṣṭam utkaṇṭhayā",
  "GK20ksakunpu:965": "* kaṇṭhaḥ stambhitabāṣpavṛttikaluṣaś cintājaḍaṃ darśanam /",
  "GK20ksakunpu:966": "* vaiklavyaṃ mama tāvad īdṛśam idaṃ snehād araṇyaukasaḥ",
  "GK20ksakunpu:967": "* pīḍyante gṛhiṇaḥ kathaṃ nu tanayāviśleṣaduḥkhair navaiḥ // KSak_4.6 //",
  "GK20ksakunpu:968": "KSak_4.6:>1% (iti parikrāmani)",
  "GK20ksakunpu:969": "KSak_4.6:>2% sakhyau -- halā śakuntale avasitamaṇḍanāsi / paridhatsva sāṃprataṃ kṣaumayugalam /",
  "GK20ksakunpu:970": "KSak_4.6:>3% (śakuntalotthāya paridhatte)",
  "GK20ksakunpu:971": "KSak_4.6:",
  "GK20ksakunpu:972": ">4% gautamī -- jāte eṣa te ānandaparivāhiṇā cakṣuṣā pariṣvajamāna iva gurur upasthitaḥ / ācāraṃ tāvat pratipadyasva /",
  "GK20ksakunpu:973": "_________________________",
  "GK20ksakunpu:974": "KSak_4.7:<1% śaku -- (savrīḍam) tāta vande /",
  "GK20ksakunpu:975": "* kāśyapa -- vatse / yayāter iva śarmiṣṭhā bhartur bahumatā bhava /",
  "GK20ksakunpu:976": "* sutaṃ tvam api saṃrājaṃ seva pūrum avāpnuhi // KSak_4.7 //",
  "GK20ksakunpu:977": "KSak_4.7:>5% gautamī -- bhagavān varaḥ khalv eṣaḥ / nāśīḥ /",
  "GK20ksakunpu:978": "KSak_4.7:>6% kāśyapa -- vatse itaḥ sadyo hutān agnīn pradakṣiṇīkuruṣva /",
  "GK20ksakunpu:979": "KSak_4.7:>7% (sarve parikrāmanti)",
  "GK20ksakunpu:980": "_________________________",
  "GK20ksakunpu:981": "KSak_4.8:<1% kāśyapa -- (ṛkchandasāśāste)p.140",
  "GK20ksakunpu:982": "* amī vediṃ paritaḥ kḷptadhiṣṇyāḥ samidvantaḥ prāntasaṃstīrṇadarbhāḥ /",
  "GK20ksakunpu:983": "* apaghnanto duritaṃ havyagandhair vaitānās tvāṃ bahnayaḥ pāvayantu // KSak_4.8 //",
  "GK20ksakunpu:984": "KSak_4.8:>1% pratiṣṭhasvedānīm / (sadṛṣṭikṣepam) kva te śārṅgaravamiśrāḥ / (praviśya)",
  "GK20ksakunpu:985": "KSak_4.8:>2% śiṣya -- bhagavann ime smaḥ /",
  "GK20ksakunpu:986": "KSak_4.8:>3% kāśyapa -- bhaginyās te mārgam ādeśaya /",
  "GK20ksakunpu:987": "KSak_4.8:>4% śārṅgarava -- ita ito bhavatī / (sarve parikrāmanti)",
  "GK20ksakunpu:988": "_________________________",
  "GK20ksakunpu:989": "KSak_4.9:<1% kāśyapa -- bho bhoḥ saṃnihitās tapovanataravaḥ /",
  "GK20ksakunpu:990": "* pātuṃ na prathamaṃ vyavasyati jalaṃ yuṣmāsv apīteṣu yā",
  "GK20ksakunpu:991": "* nādatte priyamaṇḍanā api bhavatāṃ snehena yā pallavam /",
  "GK20ksakunpu:992": "* ādye vaḥ kusumaprasūtisamaye yasyā bhavaty utsavaḥ",
  "GK20ksakunpu:993": "* seyaṃ yāti śakuntalā patigṛhaṃ sarvair anujñāyatām // KSak_4.9 //",
  "GK20ksakunpu:994": "KSak_4.9:>5% (kokilaravaṃ sūcayitvā)p.142",
  "GK20ksakunpu:995": "_________________________",
  "GK20ksakunpu:996": "* anumatagamanā śakuntalā tarubhir ayaṃ vanavāsabandhubhiḥ /",
  "GK20ksakunpu:997": "* paribhṛtavirutaṃ kalaṃ yathā prativacanīkṛtam ebhir īdṛśam // KSak_4.10 //",
  "GK20ksakunpu:998": "KSak_4.10:>1% (ākāśe)",
  "GK20ksakunpu:999": "_________________________",
  "GK20ksakunpu:1000": "* ramyāntaraḥ kamalinīharitaiḥ sarobhiś",
  "GK20ksakunpu:1001": "* chāyādrumair niyamitārkamayūkhatāpaḥ /",
  "GK20ksakunpu:1002": "* bhūyāt kuśeśayarajomṛdureṇur asyāḥ",
  "GK20ksakunpu:1003": "* śāntānukūlapavanaś ca śivaś ca panthāḥ // KSak_4.11 //",
  "GK20ksakunpu:1004": "KSak_4.11:>2% (sarve savismayam ākarṇayanti)",
  "GK20ksakunpu:1005": "KSak_4.11:",
  "GK20ksakunpu:1006": ">3% gautamī -- jāte jñātijanasnigdhābhir anujñātagamanāsi tapovanadevatābhiḥ / praṇama bhagavatīḥ /",
  "GK20ksakunpu:1007": "KSak_4.11:>4% śaku -- (sapraṇāmaṃ parikramya / janāntikam)",
  "GK20ksakunpu:1008": "halā priyaṃvade āryaputradarśanotsukāyā apy āśramapadaṃ parityajantyā duḥkhena me caraṇau purataḥ pravartate /",
  "GK20ksakunpu:1009": "_________________________",
  "GK20ksakunpu:1010": "KSak_4.12:",
  "GK20ksakunpu:1011": "<1% pri -- na kevalaṃ tapovanavirahakātarā sakhy eva / tvayopasthitaviyogasya tapovanasya api tāvat samavasthā dṛśyate /p.144",
  "GK20ksakunpu:1012": "* udgalitadarbhakavalā mṛgyaḥ parityaktanartanā mayūrāḥ /",
  "GK20ksakunpu:1013": "* apasṛtapāṇḍupatrā muñcanty aśrūṇīva latāḥ // KSak_4.12 //",
  "GK20ksakunpu:1014": "KSak_4.12:>1% śaku -- (smṛtvā) tāta latābhaginīṃ vanajyotsnāṃ tāvad āmantrayiṣye /",
  "GK20ksakunpu:1015": "KSak_4.12:>2% kāśyapa -- avaimi te tasyāṃ sodaryāsneham / iyaṃ tāvad dakiṣiṇena /",
  "GK20ksakunpu:1016": "KSak_4.12:>3% śaku -- (upetya latām āliṅgya)",
  "GK20ksakunpu:1017": "vanajyotsne cūtasaṃgatā api māṃ pratyāliṅgetogatābhiḥ śākhābāhābhiḥ /",
  "GK20ksakunpu:1018": "KSak_4.12:>4% adyaprabhṛti dūraparivartinī te khalu bhaviṣyāmi /",
  "GK20ksakunpu:1019": "_________________________",
  "GK20ksakunpu:1020": "KSak_4.13:<1% kāśyapa --",
  "GK20ksakunpu:1021": "* saṃkalpitaṃ prathamam eva mayā tavārthe",
  "GK20ksakunpu:1022": "* bhartāram ātmasadṛśaṃ sukṛtair gatā tvam /",
  "GK20ksakunpu:1023": "* cūtena saṃśritavatī navamālikeyam",
  "GK20ksakunpu:1024": "* asyām ahaṃ tvayi ca saṃprati vītacintaḥ // KSak_4.13 //",
  "GK20ksakunpu:1025": "KSak_4.13:>5% itaḥ panthānaṃ pratipadyasva /",
  "GK20ksakunpu:1026": "KSak_4.13:>6% śaku -- (sakhyau prati) halā eṣā dvayor yuvayor haste nikṣepaḥ /",
  "GK20ksakunpu:1027": "KSak_4.13:>7% sakhyau -- ayaṃ janaḥ kasya haste samarpitaḥ / (iti bāṣpaṃ viharataḥ)",
  "GK20ksakunpu:1028": "KSak_4.13:",
  "GK20ksakunpu:1029": ">8% kāśyapa -- anasūye alaṃ ruditvā / nanu bhavatībhyām eva sthirīkartavyā śakuntalā /p.146",
  "GK20ksakunpu:1030": "KSak_4.13:",
  "GK20ksakunpu:1031": ">9% śaku -- tāta eṣoṭajaparyantacāriṇī garbhamantharā mṛgavadhūr yadānaghaprasavā bhavati tadā mahyaṃ kam api priyanivedayitṛkaṃ visarjayiṣyatha /",
  "GK20ksakunpu:1032": "KSak_4.13:>10% kāśyapa -- nedaṃ vismariṣyāmaḥ /",
  "GK20ksakunpu:1033": "KSak_4.13:>11% śaku -- (gatibhaṅgaṃ rūpayitvā)",
  "GK20ksakunpu:1034": "ko nu khalv eṣa nivasane me sajjate / (iti parāvartate )",
  "GK20ksakunpu:1035": "_________________________",
  "GK20ksakunpu:1036": "KSak_4.14:<1% kāśyapa --",
  "GK20ksakunpu:1037": "* yasya tvayā vraṇaviropaṇam iṅgudīnām",
  "GK20ksakunpu:1038": "* tailaṃ nyaṣicyata mukhe kuśasūcividdhe /",
  "GK20ksakunpu:1039": "* śyāmākamuṣṭiparivardhitako jahāti",
  "GK20ksakunpu:1040": "* so 'yaṃ na putrakṛtakaḥ padavīṃ mṛgas te // KSak_4.14 //",
  "GK20ksakunpu:1041": "KSak_4.14:",
  "GK20ksakunpu:1042_0": ">1% śaku -- vatsa kiṃ sahavāsaparityāginīṃ mām anusarasi / aciraprasūtayā jananyā",
  "GK20ksakunpu:1042_1": "vinā vardhita eva / idānīm api mayā virahitaṃ tvāṃ tātaś cintayiṣyati / nivartasva",
  "GK20ksakunpu:1042_2": "tāvat / (iti rudatī prasthitā)",
  "GK20ksakunpu:1043": "_________________________",
  "GK20ksakunpu:1044": "KSak_4.15:<1% kāśyapa --",
  "GK20ksakunpu:1045": "* utpakṣmaṇor nayanayor uparuddhavṛttim",
  "GK20ksakunpu:1046": "* bāṣpaṃ kuru sthiratayā viratānubandham /",
  "GK20ksakunpu:1047": "* asminn alakṣitanatonnatabhūmibhāge",
  "GK20ksakunpu:1048": "* mārge padāni khalu te viṣamībhavanti // KSak_4.15 //p.148",
  "GK20ksakunpu:1049": "KSak_4.15:>2% śārṅgaravaḥ -- bhavagān / odakāntaṃ snigdho jano 'nugantavya iti śrūyate /",
  "GK20ksakunpu:1050": "KSak_4.15:>3% tad idaṃ sarastīram / atra saṃdiśya pratigantum arhati /",
  "GK20ksakunpu:1051": "KSak_4.15:>4% kāśyapa -- tena hīmāṃ kṣīravṛkṣachāyām āśrayāmaḥ /",
  "GK20ksakunpu:1052": "KSak_4.15:>5% (sarve parikramya sthitāḥ )",
  "GK20ksakunpu:1053": "KSak_4.15:>6% kāśyapa -- (ātmagatam)",
  "GK20ksakunpu:1054": "kiṃ nu khalu tatrabhavato duṣyantasya yuktarūpam asmābhiḥ saṃdeṣṭavyam / (iti cintayati)",
  "GK20ksakunpu:1055": "KSak_4.15:>7% śaku -- (janāntikam)",
  "GK20ksakunpu:1056": "halā paśya / nalinīpatrāntaritam api sahacaram apaśyanty āturā cakravākyy aṭati duṣkaram ahaṃ karomīti /",
  "GK20ksakunpu:1057": "________________________",
  "GK20ksakunpu:1058": "KSak_4.16:<1% ana -- sakhi maivaṃ mantrayasva /",
  "GK20ksakunpu:1059": "* eṣā api priyeṇa vinā gamayati rajanīṃ viṣādadīrghatarām /",
  "GK20ksakunpu:1060": "* gurv api virahaduḥkham āśābandhaḥ sāhayati // KSak_4.16 //",
  "GK20ksakunpu:1061": "KSak_4.16:",
  "GK20ksakunpu:1062": ">1% kāśyapa -- śārṅgarava iti tvayā madvacanāt sa rājā śakuntalāṃ puraskṛtya vaktavyaḥ /p.150",
  "GK20ksakunpu:1063": "KSak_4.16:>2% śārṅgarava -- ājñāpayatu bhagavān /",
  "GK20ksakunpu:1064": "_________________________",
  "GK20ksakunpu:1065": "KSak_4.17:<1% kāśyapa --",
  "GK20ksakunpu:1066": "* asmān sādhu vicintya saṃyamadhanān uccaiḥ kulaṃ cātmanas",
  "GK20ksakunpu:1067": "* tvayy asyāḥ katham apy bāndhavakṛtāṃ snehapravṛttiṃ ca tām /",
  "GK20ksakunpu:1068": "* sāmānyapratipattipūrvakam iyaṃ dāreṣu dṛśyā tvayā",
  "GK20ksakunpu:1069": "* bhāgyāyattam ataḥ paraṃ na khalu tadvācyaṃ vadhūbandhubhiḥ // KSak_4.17 //",
  "GK20ksakunpu:1070": "KSak_4.17:>3% śārṅgarava -- gṛhītaḥ saṃdeśaḥ /",
  "GK20ksakunpu:1071": "KSak_4.17:>4% kāśyapa -- vatse tvam idānīm anuśāsanīyāsi / vanaukaso 'pi santo laukikajñā vayam /",
  "GK20ksakunpu:1072": "KSak_4.17:>5% śārṅgarā -- na khalu dhimatāṃ kaścid aviṣayo nāma /",
  "GK20ksakunpu:1073": "_________________________",
  "GK20ksakunpu:1074": "KSak_4.18:<1% kāśyapa -- sā tvam itaḥ patikulaṃ prāpya --",
  "GK20ksakunpu:1075": "* śuśrūṣasva gurūn kuru priyasakhīvṛttiṃ sapatnījane",
  "GK20ksakunpu:1076": "* bhartṛviprakṛtā api roṣaṇatayā mā sma pratīpaṃ gamaḥ /",
  "GK20ksakunpu:1077": "* bhūyiṣṭhaṃ bhava dakṣiṇā parijane bhāgyeṣv anutsekinī",
  "GK20ksakunpu:1078": "* yānty evaṃ gṛhiṇīpadaṃ yuvatayo vāmāḥ kulasyādhayaḥ // KSak_4.18 //",
  "GK20ksakunpu:1079": "KSak_4.18:>1% kathaṃ vā gautamī manyate /",
  "GK20ksakunpu:1080": "KSak_4.18:>2% gau -- etāvān vadhhūjanasyopadeśaḥ / jāte etat khalu sarvam avadhāraya / p.152",
  "GK20ksakunpu:1081": "KSak_4.18:>3% kāśyapa -- vatse pariṣvajasva māṃ sakhījanaṃ ca /",
  "GK20ksakunpu:1082": "KSak_4.18:>4% śaku -- tāta ita eva kiṃ priyaṃvadānasūye sakhyau nivartiṣyete /",
  "GK20ksakunpu:1083": "KSak_4.18:",
  "GK20ksakunpu:1084": ">5% kāśyapa -- vatse ime api pradeye / na yuktam anayos tatra gantum / tvayā saha gautamī yāsyati /",
  "GK20ksakunpu:1085": "KSak_4.18:>6% śaku -- (pitaram āśliṣya)",
  "GK20ksakunpu:1086": "katham idānīṃ tātasyāṅkāt paribhraṣṭā malayataṭonmūlitā candanalateva deśāntare jīvitaṃ dhārayiṣyāmi /",
  "GK20ksakunpu:1087": "_________________________",
  "GK20ksakunpu:1088": "KSak_4.19:<1% kāśyapa -- vatse kim evaṃ kātarāsi /",
  "GK20ksakunpu:1089": "* abhijanavato bhartuḥ ślāghye sthitā gṛhiṇīpade",
  "GK20ksakunpu:1090": "* vibhavagurubhiḥ kṛtyais tasya pratikṣaṇam ākulā /",
  "GK20ksakunpu:1091": "* tanayam acirāt prācīvārkaṃ prasūya ca pāvanam",
  "GK20ksakunpu:1092": "* mama virahajāṃ na tvaṃ vatse śucaṃ gaṇayiṣyāmi // KSak_4.19 //",
  "GK20ksakunpu:1093": "KSak_4.19:>7% (śakuntalā pitḥ pādayoḥ patati)",
  "GK20ksakunpu:1094": "KSak_4.19:>8% kāśyapa -- yad icchāmi te tad astu /",
  "GK20ksakunpu:1095": "KSak_4.19:>9% śaku -- (sakhyāv upetya) halā dve api māṃ samam eva pariṣvajethām /",
  "GK20ksakunpu:1096": "KSak_4.19:>10% sakhyau -- (tathā kṛtvā)",
  "GK20ksakunpu:1097": "sakhi yadi nāma sa rājā pratyabhijñānamantharo bhavet tatas tasmāy idam ātmanāmadheyāṅkitam aṅgulīyakaṃ darśaya /p.154",
  "GK20ksakunpu:1098": "KSak_4.19:>11% śaku -- anena saṃdehena vām ākampitāsmi /",
  "GK20ksakunpu:1099": "KSak_4.19:>12% sakhyau -- mā bhaiṣīḥ / atisnehaḥ pāpaśaṅkī /",
  "GK20ksakunpu:1100": "KSak_4.19:>13% śārṅgarava -- yugāntaram ārūḍhaḥ savitā / tvvaratām atrabhavatī /",
  "GK20ksakunpu:1101": "KSak_4.19:>14% śaku -- (āśramābhimukhī sthitavā) tāta kadā nu bhūyas tapovanaṃ prekṣiṣye /",
  "GK20ksakunpu:1102": "_________________________",
  "GK20ksakunpu:1103": "KSak_4./20:<1% kāśyapa -- śrūyatām /",
  "GK20ksakunpu:1104": "* bhūtvā cirāya caturantamahīsapatnī",
  "GK20ksakunpu:1105": "* dauṣyantim apratirathaṃ tanayaṃ niveśya /",
  "GK20ksakunpu:1106": "* bhartrā tadarpitakuṭumbabhareṇa sārdham",
  "GK20ksakunpu:1107": "* śānte kariṣyasi padaṃ punar āśrame 'smin // KSak_4./20 //",
  "GK20ksakunpu:1108": "KSak_4.20:",
  "GK20ksakunpu:1109": ">1% gautamī -- jāte parihīyate gamanavelā / nivartaya pitaram / athavā cireṇa api punaḥ punar eṣaivaṃ mantrayiṣyate / nivartatāṃ bhavān /",
  "GK20ksakunpu:1110": "KSak_4.20:>2% kāśyapa -- vatse uparudhyate tapo 'nuṣṭhānam /",
  "GK20ksakunpu:1111": "KSak_4.20:",
  "GK20ksakunpu:1112": ">3% śaku -- (bhūyaḥ pitaram āśliṣya+tapaścaraṇapīḍitaṃ tātaśarīram / tan mātimātraṃ mama kṛta utkaṇṭhasva /",
  "GK20ksakunpu:1113": "_________________________",
  "GK20ksakunpu:1114": "KSak_4.21:<1% kāśyapa -- (saniḥśvāsam)",
  "GK20ksakunpu:1115": "* śamam eṣyati mama śokaḥ kathaṃ nu vatse tvayā racitapūrvam /",
  "GK20ksakunpu:1116": "* uṭajadvāravirūḍhaṃ nīvārabaliṃ vilokayataḥ // KSak_4.21 //",
  "GK20ksakunpu:1117": "KSak_4.21:>4% gaccha / śivās te panthānaḥ santu /",
  "GK20ksakunpu:1118": "KSak_4.21:>5% (niṣkrāntā śakuntalā sahayāyinaś ca)",
  "GK20ksakunpu:1119": "KSak_4.21:>6% sakhyau -- (śakuntalāṃ vilokya)",
  "GK20ksakunpu:1120": "hā dhig ghā dhik / antarhitā śakuntalā vanarājyā /p.156",
  "GK20ksakunpu:1121": "KSak_4.21:>7% kāśyapa -- (saniḥśvāsam)",
  "GK20ksakunpu:1122": "anasūye gatavatī vāṃ sahacāriṇī / nigṛhya śokam anugacchataṃ māṃ prasthitam /",
  "GK20ksakunpu:1123": "KSak_4.21:>8% ubhe -- tāta śakuntalāvirahitaṃ śūnyam iva tapovanaṃ kathaṃ praviśāvaḥ /",
  "GK20ksakunpu:1124": "_________________________",
  "GK20ksakunpu:1125": "KSak_4.22:<1% kāśyapa -- snehavṛttir evaṃ darśinī / (savimarśaṃ parikramya)",
  "GK20ksakunpu:1126": "hanta bhoḥ śakuntalāṃ patikulaṃ visṛjya labdham idānīṃ svāsthyam / kutaḥ /",
  "GK20ksakunpu:1127": "* artho hi kanyā parakīya eva tām adya saṃpreṣya parigrahītuḥ /",
  "GK20ksakunpu:1128": "* jāto mamāyaṃ viśadaḥ prakāmaṃ pratyarpitanyāsa ivāntarātmā // KSak_4.22 //",
  "GK20ksakunpu:1129": "KSak_4.22:>1% (iti niṣkrāntāḥ sarve)",
  "GK20ksakunpu:1130": "iti caturtho 'ṅkaḥ / p.158",
  "GK20ksakunpu:1131": "**************************************************************************",
  "GK20ksakunpu:1132": "pañcamo 'ṅkaḥ /",
  "GK20ksakunpu:1133": "KSak_5.1:<1% (tataḥ praviśaty āsanasho rājā vidūṣakaś ca)",
  "GK20ksakunpu:1134": "KSak_5.1:<2% vidu -- (karṇaṃ dattvā) bho vayasya saṃgītaśālāntare 'vadhānaṃ dehi /",
  "GK20ksakunpu:1135": "KSak_5.1:",
  "GK20ksakunpu:1136": "<3% kalaviśuddhāyā gīteḥ svarasaṃyogaḥ śrūyate / jāne tatrabhavatī haṃsapadikā varṇaparicayaṃ karotīti /",
  "GK20ksakunpu:1137": "_________________________",
  "GK20ksakunpu:1138": "KSak_5.1:<1% rājā -- tūṣṇīṃ bhava / yāvad ākarṇayāmi / (ākāśe gīyate)",
  "GK20ksakunpu:1139": "* abhinavamadhulolupas tvaṃ tathā paricumbya cūtamañjarīm /",
  "GK20ksakunpu:1140": "* kamalavasatimātranirvṛto madhukara vismṛto 'sy enāṃ katham // KSak_5.1 //",
  "GK20ksakunpu:1141": "KSak_5.1:>2% rājā -- aho rāgaparivāhiṇī gītiḥ /",
  "GK20ksakunpu:1142": "KSak_5.1:>3% vidu -- kiṃ tāvad gītyā avagato 'kṣarārthaḥ /",
  "GK20ksakunpu:1143": "KSak_5.1:>4% rā -- (smitaṃ kṛtvā)",
  "GK20ksakunpu:1144": "sakṛtkṛtapraṇayo 'yaṃ janaḥ / tad asyā devīṃ vasumatīm antareṇa mahad upālambhanaṃ gato 'smi / sakhe mādhavya madvacanād ucyatāṃ haṃsapadikā / nipuṇam upālabdhāḥ sma iti /",
  "GK20ksakunpu:1145": "KSak_5.1:",
  "GK20ksakunpu:1146": ">5% vidu -- yad bhavān ājñāpayati / (utthāya+bho vayasya gṛhītasya tayā parakīyair hastaiḥ śikhaṇḍake tāḍyamānasyāpsarasā vītarāgasyeva nāstīdānīṃ me mokṣaḥ /",
  "GK20ksakunpu:1147": "KSak_5.1:>6% rā gaccha / nāgarikavṛttyā saṃjñāpayainām /",
  "GK20ksakunpu:1148": "KSak_5.1:>7% vidu -- kā gatiḥ / (iti niṣkrāntāḥ)",
  "GK20ksakunpu:1149": "_________________________",
  "GK20ksakunpu:1150": "KSak_5.2:<1% rā -- (ātmagatam)",
  "GK20ksakunpu:1151": "kiṃ nu khalu gītam evaṃ vidhārtham ākarṇyeṣṭajanavirahād ṛte 'pi balavadutkaṇṭhito 'smi / athavā /",
  "GK20ksakunpu:1152": "* ramyāṇi vīkṣya madhurāṃś ca niśamya śabdān paryutsuko bhavati yat sukhito 'pi jantuḥ /",
  "GK20ksakunpu:1153": "* tac cetasā smarati nūnam abodhapūrvaṃ bhāvasthirāṇi jananāntarasauhṛdāni // KSak_5.2 //",
  "GK20ksakunpu:1154": "KSak_5.2:>1% (iti paryākulas tiṣṭhati)p.160",
  "GK20ksakunpu:1155": "KSak_5.2:>2% (tataḥ praviśati kañcukī)",
  "GK20ksakunpu:1156": "_________________________",
  "GK20ksakunpu:1157": "KSak_5.3:<1% kañcukī -- aho nu khalv īdṛśīm avasthāṃ pratipanno 'smi /",
  "GK20ksakunpu:1158": "* ācāra ity avahitena mayā gṛhītā",
  "GK20ksakunpu:1159": "* yā vetrayaṣṭir avarodhagṛheṣu rājñaḥ /",
  "GK20ksakunpu:1160": "* kāle gate bahutithe mama saiva jātā",
  "GK20ksakunpu:1161": "* prasthānaviklavagater avalambanārthā // KSak_5.3 //",
  "GK20ksakunpu:1162": "KSak_5.3:",
  "GK20ksakunpu:1163_0": ">3% bho kāmaṃ dharmakāryam anatipātyaṃ devasya / tathāpīdānīm eva dharmāsanād utthitāya",
  "GK20ksakunpu:1163_1": "punar uparodhakāri kaṇvaśiṣyāgamanam asmai notsahe nivedayitum / athavāviśramo 'yaṃ",
  "GK20ksakunpu:1163_2": "lokatantrādhikāraḥ / kutaḥ /",
  "GK20ksakunpu:1164": "_________________________",
  "GK20ksakunpu:1165": "* bhānuḥ sakṛd yuktaturaṅga eva rātriṃ divaṃ gandhavahaḥ prayāti /",
  "GK20ksakunpu:1166": "* śeṣaḥ sadā evāhitabhūmibhāraḥ ṣaṣṭhāṃśavṛtter api dharma eṣaḥ // KSak_5.4 //",
  "GK20ksakunpu:1167": "KSak_5.4:>1% yāvan niyogam anutiṣṭhāmi / (parikramyāvalokya ca) eṣa devaḥ --",
  "GK20ksakunpu:1168": "_________________________",
  "GK20ksakunpu:1169": "* prajāḥ prajāḥ svā iva tantrayitvā",
  "GK20ksakunpu:1170": "* niṣevate śrāntamanā viviktam /",
  "GK20ksakunpu:1171": "* yūthāni saṃcārya raviprataptaḥ",
  "GK20ksakunpu:1172": "* śītaṃ divā sthānam iva dvipendraḥ // KSak_5.5 //",
  "GK20ksakunpu:1173": "KSak_5.5:>2% (upagamya)",
  "GK20ksakunpu:1174": "jayatu jayatu devaḥ / ete khalu himagirer upatyakāraṇyavāsinaḥ kāśyapasaṃdeśam ādāya sastrīkās tapasvinaḥ saṃprāptāḥ / śrutvā devaḥ pramāṇam /p.162",
  "GK20ksakunpu:1175": "KSak_5.5:>3% rā -- (sādaram) kiṃ kāśyapasaṃdeśahāriṇaḥ /",
  "GK20ksakunpu:1176": "KSak_5.5:>4% kañcukī -- atha kim /",
  "GK20ksakunpu:1177": "KSak_5.5:",
  "GK20ksakunpu:1178_0": ">5% rā -- tena hi madvacanād vijñāpyatām upādhyāha somarātaḥ / amūn āśramavāsinaḥ",
  "GK20ksakunpu:1178_1": "śrautena vidhinā satkṛtya svayam eva praveśayitum arhasīti / aham apy atra tapasvidarśanocite",
  "GK20ksakunpu:1178_2": "pradeśe sthitaḥ pratipālayāmi /",
  "GK20ksakunpu:1179": "KSak_5.5:>6% kañcukī -- yad ājñāpayati devaḥ (iti niṣkrāntaḥ)",
  "GK20ksakunpu:1180": "KSak_5.5:>7% rā -- (utthāya) vetravati agniśaraṇamārgam ādeśaya /",
  "GK20ksakunpu:1181": "KSak_5.5:>8% pratihārī -- ita ito devaḥ /",
  "GK20ksakunpu:1182": "_________________________",
  "GK20ksakunpu:1183": "KSak_5.6:<1% rā -- (parikrāmati / adhikārakhedaṃ nirūpya)",
  "GK20ksakunpu:1184": "sarvaḥ prārthitam artham adhigamya sukhī saṃpadyate jantuḥ / rājñāṃ tu caritārthatā duḥkhottaraiva /",
  "GK20ksakunpu:1185": "* autsukyamātram avasāyayati pratiṣṭhā",
  "GK20ksakunpu:1186": "* kliśnāti labdhaparipālanavṛttir eva /",
  "GK20ksakunpu:1187": "* nātiśramāpanayanāya yathā śramāya",
  "GK20ksakunpu:1188": "* rājyaṃ svahastadhṛtadaṇḍam ivātapatram // KSak_5.6 // (nepathye)",
  "GK20ksakunpu:1189": "_________________________",
  "GK20ksakunpu:1190": "KSak_5.7:<1% vaitālikau -- vijayatāṃ devaḥ /",
  "GK20ksakunpu:1191": "* prathamaḥ -- svasukhanirabhilāṣaḥ khidyase lokahetoḥ",
  "GK20ksakunpu:1192": "* pratidinam athavā te vṛttir evaṃ vidhaiva /",
  "GK20ksakunpu:1193": "* anubhavati hi mūrdhnā padapa tīvram uṣṇam",
  "GK20ksakunpu:1194": "* śamayati paritāpaṃ chāyayā saṃśritānām // KSak_5.7 //",
  "GK20ksakunpu:1195": "_________________________",
  "GK20ksakunpu:1196": "KSak_5.8:<1% dvitīyaḥ --",
  "GK20ksakunpu:1197": "* niyamayasi vimārgaprasthitān āttadaṇḍaḥ",
  "GK20ksakunpu:1198": "* praśamayasi vivādaṃ kalpase rakṣaṇāya /",
  "GK20ksakunpu:1199": "* atanuṣu vibhaveṣu jñātayaḥ santu nāma",
  "GK20ksakunpu:1200": "* tvayi tu parisamāptaṃ bandhukṛtya prajānām // KSak_5.8 //p.166",
  "GK20ksakunpu:1201": "KSak_5.8:>1% rājā -- ete klāntamanasaḥ punar navīkṛtāḥ smaḥ / (iti parikrāmati)",
  "GK20ksakunpu:1202": "KSak_5.8:",
  "GK20ksakunpu:1203": ">2% pratihārī -- eṣa abhinavasaṃmārjanasaśrīkaḥ saṃnihitahomadhenur agniśaraṇālindaḥ / ārohatu devaḥ /",
  "GK20ksakunpu:1204": "_________________________",
  "GK20ksakunpu:1205": "KSak_5.9:<1% rā -- (āruhya parijanāṃsāvalambī tiṣṭhati)",
  "GK20ksakunpu:1206": "vetravati kim uddiśya bhagavatā kāśyapena matsakāśam ṛṣayaḥ preṣitāḥ syuḥ /",
  "GK20ksakunpu:1207": "* kiṃ tāvad vratinām upoḍhatapasāṃ vighnais tapo dūṣitam",
  "GK20ksakunpu:1208": "* dharmāraṇyacareṣu kenacid uta prāṇiṣv asacceṣṭitam /",
  "GK20ksakunpu:1209": "* āhosvit prasavo mamāpacaritair viṣṭambhito vīrudhām",
  "GK20ksakunpu:1210": "* ity ārūḍhabahupratarkam aparicchedākulaṃ me manaḥ // KSak_5.9 //",
  "GK20ksakunpu:1211": "KSak_5.9:>3% pratihārī -- sucaritanandina ṛṣayo devaṃ sabhājayitum āgatā iti tarkayāmi /",
  "GK20ksakunpu:1212": "KSak_5.9:",
  "GK20ksakunpu:1213": ">4% (tataḥ praviśanti gautamī sahitāḥ śakuntalāṃ puraskṛtya munayaḥ / puraś caiṣāṃ kañcukī purohitaś ca)",
  "GK20ksakunpu:1214": "KSak_5.9:>5% kañcukī -- ita ito bhavantaḥ /",
  "GK20ksakunpu:1215": "_________________________",
  "GK20ksakunpu:1216": "KSak_5.10:<1% śārṅgarava -- śāradvata /p.168",
  "GK20ksakunpu:1217": "* mahābhāgaḥ kāmaṃ narapatir abhinnasthitir asau",
  "GK20ksakunpu:1218": "* na kaścid varṇānām apatham apakṛṣṭo 'pi bhajate /",
  "GK20ksakunpu:1219": "* tathāpīdaṃ śaśvatparicitaviviktena manasā /",
  "GK20ksakunpu:1220": "* janākīrṇaṃ manye hutavahaparītaṃ gṛham iva // KSak_5.10 //",
  "GK20ksakunpu:1221": "_________________________",
  "GK20ksakunpu:1222": "KSak_5.11:<1% śāradvata -- sthāne bhavān purapraveśād itthaṃ bhūtaḥ saṃvṛttaḥ / aham api",
  "GK20ksakunpu:1223": "* abhyaktam api snātaḥ śucir aśucim iva prabuddha iva suptam /",
  "GK20ksakunpu:1224": "* baddham iva svairagatir janam iha sukhasaṅginam avaimi // KSak_5.11 //",
  "GK20ksakunpu:1225": "KSak_5.11:>1% śaku -- (nimittaṃ sūcayitvā) aho kiṃ me vāmetaran nayanaṃ visphurati /",
  "GK20ksakunpu:1226": "KSak_5.11:",
  "GK20ksakunpu:1227": ">2% gautamī -- jāte pratihatam amaṅgalam /sukhāni te bhartṛkuladevatā vitarantu (iti parikrāmati)",
  "GK20ksakunpu:1228": "KSak_5.11:",
  "GK20ksakunpu:1229": ">3% purohita -- (rājānaṃ nirdiśya+bho bhos tapasvinaḥ asāv atrabhavān varṇāśramāṇāṃ rakṣitā prāg eva muktāsano vaḥ pratipālayati / paśyata enam /",
  "GK20ksakunpu:1230": "_________________________",
  "GK20ksakunpu:1231": "KSak_5.12:",
  "GK20ksakunpu:1232": "<1% śārṅgarava -- bho mahābrāhmaṇa kāmam etad abhinandanīyaṃ tathāpi vayam atra madhyasthāḥ / kutaḥ (p.170)",
  "GK20ksakunpu:1233": "* bhavanti naṃrās taravaḥ phalāgamair navāmbubhir dūravilambino ghanāḥ /",
  "GK20ksakunpu:1234": "* anuddhatāḥ satpuruṣāḥ samṛddhibhiḥ svabhāva evaiṣa paropakāriṇām // KSak_5.12 //",
  "GK20ksakunpu:1235": "KSak_5.12:>1% pratīhārī -- deva prasannamukhavarṇā dṛśyante / jānāmi viśrabdhakāryā ṛṣayaḥ /",
  "GK20ksakunpu:1236": "_________________________",
  "GK20ksakunpu:1237": "KSak_5.13:<1% rājā -- (śakuntalāṃ dṛṣṭvā) athātra bhavatī --",
  "GK20ksakunpu:1238": "* kā svid avaguṇṭhanavatī nātiparisphuṭaśarīralāvaṇyā /",
  "GK20ksakunpu:1239": "* madhye tapodhanānāṃ kisalayam iva pāṇḍupatrāṇām // KSak_5.13 //",
  "GK20ksakunpu:1240": "KSak_5.13:",
  "GK20ksakunpu:1241": ">2% pratīhārī -- deva kutūhalagarbhaḥ prahito na me tarkaḥ prasarati / nanu darśanīyā punar asyā ākṛtir lakṣyate /",
  "GK20ksakunpu:1242": "KSak_5.13:>3% rājā -- bhavatu / anirvarṇanīyaṃ parakalatram /",
  "GK20ksakunpu:1243": "KSak_5.13:>4% śaku -- (hastam urasi kṛtvā / ātmagatam)",
  "GK20ksakunpu:1244": "hṛdaya kim evaṃ vepase / āryaputrasya bhāvam avadhārya dhīraṃ tāvad bhava /p.172",
  "GK20ksakunpu:1245": "KSak_5.13:>5% purohita -- (puro gatvā)",
  "GK20ksakunpu:1246": "ete vidhivad arcitās tapasvinaḥ / kaścid eṣām upādhyāyasaṃdeśaḥ / taṃ devaḥ śrotum arhati /",
  "GK20ksakunpu:1247": "KSak_5.13:>6% rājā avahito 'smi /",
  "GK20ksakunpu:1248": "KSak_5.13:>7% ṛṣayaḥ -- (hastān udyamya) vijayasva rājan /",
  "GK20ksakunpu:1249": "KSak_5.13:>8% rā -- sarvān abhivādaye /",
  "GK20ksakunpu:1250": "KSak_5.13:>9% ṛṣayaḥ -- iṣṭena yujyasva /",
  "GK20ksakunpu:1251": "KSak_5.13:>10% rā -- api nirvighnatapaso munayaḥ /",
  "GK20ksakunpu:1252": "_________________________",
  "GK20ksakunpu:1253": "KSak_5.14:<1% ṛṣayaḥ --",
  "GK20ksakunpu:1254": "* kuto dharmakriyāvighnaḥ satāṃ rakṣitari tvayi /",
  "GK20ksakunpu:1255": "* tamas tapati dharmāṃśau katham āvir bhaviṣyati // KSak_5.14 //",
  "GK20ksakunpu:1256": "KSak_5.14:>1% rā -- arthavān khalu me rājaśabdaḥ / atha bhagavāṃl lokānugrahāya kuśalī kāśyapaḥ /",
  "GK20ksakunpu:1257": "KSak_5.14:",
  "GK20ksakunpu:1258": ">2% śārṅgaravaḥ -- svādhīnakuśalāḥ siddhimantaḥ / sa bhavantam anāmayapraśnapūrvakam idam āha /",
  "GK20ksakunpu:1259": "KSak_5.14:>3% rā -- kim ājñāpayati bhagavān /",
  "GK20ksakunpu:1260": "_________________________",
  "GK20ksakunpu:1261": "KSak_5.15:",
  "GK20ksakunpu:1262": "<1% śā -- yan mithaḥsamayād imāṃ madīyāṃ duhitaraṃ bhavān upāyaṃsta tan mayā prītimatā yuvayor anujñātam / kutaḥ",
  "GK20ksakunpu:1263": "* tvam arhatāṃ prāgrasaraḥ smṛto 'si naḥ",
  "GK20ksakunpu:1264": "* śakuntalā mūrtimatī ca satkriyā /",
  "GK20ksakunpu:1265": "* samānayaṃs tulyaguṇaṃ vadhūvaram",
  "GK20ksakunpu:1266": "* cirasya vācyaṃ na gataḥ prajāpatiḥ // KSak_5.15 //",
  "GK20ksakunpu:1267": "KSak_5.15:>4% tad idānīm āpannasattveyaṃ pratigṛhyatāṃ sahadharmacaraṇāyeti /",
  "GK20ksakunpu:1268": "_________________________",
  "GK20ksakunpu:1269": "KSak_5.16:<1% gautamī -- ārya kim api vaktukāmāsmi / na me vacanāvasaro 'sti / katham iti /p.174",
  "GK20ksakunpu:1270": "* nāpekṣito gurujano 'nayā tvayā pṛṣṭo na bandhujanaḥ /",
  "GK20ksakunpu:1271": "* ekaikasminn eva carite bhaṇāmi kim ekaikam // KSak_5.16 //",
  "GK20ksakunpu:1272": "KSak_5.16:>1% śaku -- (ātmagatam) kiṃ nu khalv āryaputro bhaṇati /",
  "GK20ksakunpu:1273": "KSak_5.16:>2% rā -- kim idam upanyastam /",
  "GK20ksakunpu:1274": "KSak_5.16:>3% śaku -- (ātmagatam) pāvakaḥ khalu vacanopanyāsaḥ /",
  "GK20ksakunpu:1275": "_________________________",
  "GK20ksakunpu:1276": "KSak_5.17:<1% śā -- katham idaṃ nāma / bhavanta eva sutarāṃ lokavṛttāntaniṣṇātāḥ /",
  "GK20ksakunpu:1277": "* satīm api jñātikulaikasaṃśrayām",
  "GK20ksakunpu:1278": "* jano 'nyathā bhartṛmatīṃ viśaṅkate /",
  "GK20ksakunpu:1279": "* ataḥ samīpe pariṇetur iṣyate /",
  "GK20ksakunpu:1280": "* priyāpriyā vā pramadā svabandhubhiḥ // KSak_5.17 //",
  "GK20ksakunpu:1281": "KSak_5.17:>4% rā -- kim atrabhavatī mayā pariṇītapūrvā /",
  "GK20ksakunpu:1282": "KSak_5.17:>5% śaku -- (saviṣādam) hṛdaya sāṃprataṃ te āśaṅkā /",
  "GK20ksakunpu:1283": "_________________________",
  "GK20ksakunpu:1284": "KSak_5.18:<1% śā -- kiṃ kṛtakāryadveṣo dharmaṃ prati vimukhatā kṛtāvajñā /",
  "GK20ksakunpu:1285": "KSak_5.18:<2% rā -- kuto 'yam asatkalpanāpraśnaḥ /",
  "GK20ksakunpu:1286": "_________________________",
  "GK20ksakunpu:1287": "KSak_5.18:<1% śā --",
  "GK20ksakunpu:1288": "* mūrchanty amī vikārāḥ prāyeṇaiśvaryamatteṣu // KSak_5.18 //",
  "GK20ksakunpu:1289": "KSak_5.18:>1% rā -- viśeṣeṇādhikṣipto 'smi /p.176",
  "GK20ksakunpu:1290": "KSak_5.18:",
  "GK20ksakunpu:1291": ">2% gautamī -- jāte muhhūrtaṃ mā lajjasva / apaneṣyāmi tāvat te 'vaguṇṭhanam / tatas tvāṃ bhartābhijñāsyati /",
  "GK20ksakunpu:1292": "_________________________",
  "GK20ksakunpu:1293": "KSak_5.19:<1% rā -- (śakuntalāṃ nirvarṇya / ātmagatam)",
  "GK20ksakunpu:1294": "* idam upanatam evaṃ rūpam akliṣṭakānti",
  "GK20ksakunpu:1295": "* prathamaparigṛhītaṃ syān na vety avyavasyan /",
  "GK20ksakunpu:1296": "* bhramara iva vibhāte kundam antastuṣāram",
  "GK20ksakunpu:1297": "* na ca khalu parobhoktuṃ nāpi śaknomi hātum // KSak_5.19 //",
  "GK20ksakunpu:1298": "KSak_5.19:>3% (iti vicārayan sthitaḥ)",
  "GK20ksakunpu:1299": "KSak_5.19:>4% pratīhārī -- (svagatam)",
  "GK20ksakunpu:1300": "aho dharmāpekṣitā bhartuḥ / īdṛśaṃ nāma sukhopanataṃ rūpaṃ dṛṣṭā ko 'nyo vicārayati /",
  "GK20ksakunpu:1301": "KSak_5.19:>5% śā -- bho rājan kim iti joṣam āsyate /",
  "GK20ksakunpu:1302": "KSak_5.19:",
  "GK20ksakunpu:1303": ">6% rā -- bhos tapodhanāḥ cintayann api na khalu svīkaraṇam atrabhavatyāḥ smarāmi / tat katham imām abhivyaktasattvalakṣaṇāṃ pratyātmānaṃ kṣetriṇam aśaṅkamānaḥ pratipatsye /",
  "GK20ksakunpu:1304": "KSak_5.19:>7% śakuntalā -- (apavārya)",
  "GK20ksakunpu:1305": "āryasya pariṇaya eva saṃdehaḥ / kuta idānīṃ me dūrādhirohiṇy āśā /p.178",
  "GK20ksakunpu:1306": "_________________________",
  "GK20ksakunpu:1307": "KSak_5./20:<1% śār -- mā tāvat /",
  "GK20ksakunpu:1308": "* kṛtābhimarśām anumanyamānaḥ sutāṃ tvayā nāma munir vimānyaḥ /",
  "GK20ksakunpu:1309": "* muṣṭaṃ pratigrāhayatā svam arthaṃ pātrīkṛto dasyur ivāsi yena // KSak_5./20 //",
  "GK20ksakunpu:1310": "KSak_5.20:",
  "GK20ksakunpu:1311": ">1% śāradvata -- śārṅgarava vimara tvam idānīm / śakuntale vaktavyam uktam asmābhiḥ / so 'yam atrabhavān evam āha / dīyatām asmai pratyayaprativacanam /",
  "GK20ksakunpu:1312": "KSak_5.20:>2% śaku -- (apavārya)",
  "GK20ksakunpu:1313": "idam avasthhāntaraṃ gate tādṛśe 'nurāge kiṃ vā smāritena / ātmedānīṃ me śocanīya iti vyavasitam etat / (prakāśam)",
  "GK20ksakunpu:1314": "KSak_5.20:",
  "GK20ksakunpu:1315": ">3% paurava yuktaṃ nāma te tathā purāśramapade svabhāvottānahṛdayam imaṃ janaṃ samayapūrvaṃ pratārya sāṃpratam īdṛśair akṣaraiḥ pratyākhyātum /p.180",
  "GK20ksakunpu:1316": "_________________________",
  "GK20ksakunpu:1317": "KSak_5.21:<1% rājā -- (karṇau vidhāya) śāntaṃ pāpam /",
  "GK20ksakunpu:1318": "* vyapadeśam āvilayituṃ kim īhase janam imam a pātayitum /",
  "GK20ksakunpu:1319": "* kūlaṃ kaṣā iva sindhuḥ prasannam ambhas taṭataruṃ ca // KSak_5.21 //",
  "GK20ksakunpu:1320": "KSak_5.21:",
  "GK20ksakunpu:1321": ">4% śaku -- bhavatu / yadi paramārthataḥ paraparigrahaśaṅkinā tvayaivaṃ pravṛttaṃ tad+abhijñānenānena tavāśaṅkām apaneṣyāmi /",
  "GK20ksakunpu:1322": "KSak_5.21:>5% rājā -- udāraḥ kalpaḥ /",
  "GK20ksakunpu:1323": "KSak_5.21:>6% śaku -- (mudrāsthānaṃ parāmṛśya)",
  "GK20ksakunpu:1324": "hā dhig ghā dhik / aṅgulīyakaśūnyā me 'ṅguliḥ / (iti saviṣādaṃ gautamīm avekṣate)",
  "GK20ksakunpu:1325": "KSak_5.21:",
  "GK20ksakunpu:1326": ">7% gautamī nūnaṃ te śakrāvatārābhyantare śacītīrthasalilaṃ vandamānāyāḥ prabhraṣṭam aṅgulīyakam /p.182",
  "GK20ksakunpu:1327": "KSak_5.21:>8% rājā -- (sasmitam) idaṃ tat pratyutpannamati straiṇam iti yad ucyate /",
  "GK20ksakunpu:1328": "KSak_5.21:>9% śaku -- atra tāvad vidhinā darśitaṃ prabhutvam /",
  "GK20ksakunpu:1329": "KSak_5.21:>10% rājā -- śrotavyam idānīṃ saṃvṛttam /",
  "GK20ksakunpu:1330": "KSak_5.21:",
  "GK20ksakunpu:1331": ">11% śaku -- nanv ekasmin divase navamālikāmaṇḍape nalinīpatrabhājanagatam udakaṃ tava haste saṃnihitam āsīt /",
  "GK20ksakunpu:1332": "KSak_5.21:>12% rājā -- śṛṇumas tāvat /",
  "GK20ksakunpu:1333": "KSak_5.21:>13% śaku -- tatkṣaṇe sa me putrakṛtako dīrghāpāṅgo nāma mṛgapotaka upasthitaḥ /",
  "GK20ksakunpu:1334": "KSak_5.21:",
  "GK20ksakunpu:1335_0": ">14% tvayāyaṃ tāvat prathamaṃ pibatv ity anukampinopacchandita udakena / na punas",
  "GK20ksakunpu:1335_1": "te 'paricayād hastābhyāsam upagataḥ / paścāt tasminn eva mayā gṛhīte salile 'nena",
  "GK20ksakunpu:1335_2": "kṛtaḥ praṇayaḥ / tadā tvam itthaṃ prahasito 'si / sarvaḥ sagandheṣu viśvasiti / dvāv",
  "GK20ksakunpu:1335_3": "apy atrāraṇyakāv iti /p.184",
  "GK20ksakunpu:1336": "KSak_5.21:",
  "GK20ksakunpu:1337": ">15% rājā -- evam ādibhir ātmakāryanirvartinīnām anṛtamayavān madhubhir ākṛṣyate viṣayiṇaḥ /",
  "GK20ksakunpu:1338": "KSak_5.21:",
  "GK20ksakunpu:1339": ">16% gautamī -- mahābhāga nārhasy evaṃ mantrayitum / tapovanasaṃvardhito 'nabhijño 'yaṃ janaḥ kaitavasya /",
  "GK20ksakunpu:1340": "_________________________",
  "GK20ksakunpu:1341": "KSak_5.22:<1% rājā -- tāpasavṛddhe /",
  "GK20ksakunpu:1342": "* strīṇām aśikṣitapaṭutvam amānuṣīṣu",
  "GK20ksakunpu:1343": "* saṃdṛśyate kim uta yāḥ pratibodhavatyaḥ /",
  "GK20ksakunpu:1344": "* prāgantarikṣagamanās tvam apatyajātam",
  "GK20ksakunpu:1345": "* anyair dvijaiḥ parabhṛtāḥ khalu poṣayanti // KSak_5.22 //",
  "GK20ksakunpu:1346": "KSak_5.22:",
  "GK20ksakunpu:1347": ">1% śaku -- (saroṣam+anārya ātmano hṛdayānumānena prekṣase / ka idānīm anyo dharmakañcukapraveśinas tṛṇachannakūpopamasya tavānukṛtiṃ pratipatsyate /",
  "GK20ksakunpu:1348": "_________________________",
  "GK20ksakunpu:1349": "KSak_5.23:<1% rājā -- (ātmagatam)",
  "GK20ksakunpu:1350": "saṃdigdhabuddhim āṃ kurvann akaitava ivāsyāḥ kopo lakṣyate / tathā hy anayā --",
  "GK20ksakunpu:1351": "* mayy eva vismaraṇadāruṇacittavṛttau",
  "GK20ksakunpu:1352": "* vṛttaṃ rahaḥ praṇayam apratipadyamāne /",
  "GK20ksakunpu:1353": "* bhedād bhruvoḥ kuṭilayor atilohitākṣyā",
  "GK20ksakunpu:1354": "* bhagnaṃ śarāsanam ivātiruṣā smarasya // KSak_5.23 //",
  "GK20ksakunpu:1355": "KSak_5.23:>2% (prakāśam) bhadre prathitaṃ duṣyantasya caritam / tathāpīdaṃ na dṛśyate /p.186",
  "GK20ksakunpu:1356": "KSak_5.23:",
  "GK20ksakunpu:1357": ">3% śaku -- suṣṭhu tāvad atra svacchandacāriṇī kṛtāsmi yāham asya puruvaṃśapratyayena mukhamadhor hṛdayaviṣasya hastābhyāsam upagatā /",
  "GK20ksakunpu:1358": "_________________________",
  "GK20ksakunpu:1359": "KSak_5.24:<1% śārṅgarava -- ittham ātmakṛtaṃ cāpalaṃ dahati /",
  "GK20ksakunpu:1360": "* ataḥ parīkṣya kartavyaṃ viśeṣāt saṃgataṃ rahaḥ /",
  "GK20ksakunpu:1361": "* ajñātahṛdayeṣv evaṃ vairībhavati sauhṛdam // KSak_5.24 //",
  "GK20ksakunpu:1362": "KSak_5.24:>1% rājā -- ayi bhoḥ kim atrabhavatīpratyayād evāsmān saṃyutadoṣākṣaraiḥ kṣiṇutha /",
  "GK20ksakunpu:1363": "_________________________",
  "GK20ksakunpu:1364": "KSak_5.25:<1% śārṅg --(sāsūyam) śrutaṃ bhavadbhir adharottaram /",
  "GK20ksakunpu:1365": "* ā janmanaḥ śāṭhyam aśikṣito yas tasyāpramāṇaṃ vacanaṃ janasya /",
  "GK20ksakunpu:1366": "* parātisaṃdhānam adhīyate yair vidyeti te santu kilāptavācaḥ // KSak_5.25 //p.188",
  "GK20ksakunpu:1367": "KSak_5.25:",
  "GK20ksakunpu:1368": ">2% rājā -- bhoḥ satyavādinn abhyupagataṃ tāvad asmābhir evam / kiṃ punar imām atisaṃdhāya labhyate /",
  "GK20ksakunpu:1369": "KSak_5.25:>3% śārṅg -- vinipātaḥ /",
  "GK20ksakunpu:1370": "KSak_5.25:>4% rājā -- vinipātaḥ pauravaiḥ prārthyata iti na śraddheyam etat /",
  "GK20ksakunpu:1371": "_________________________",
  "GK20ksakunpu:1372": "KSak_5.26:",
  "GK20ksakunpu:1373": "<1% śārad -- śārṅgarava kim uttareṇa / anuṣṭhito guroḥ saṃdeśaḥ / pratinivartāmahe vayam / (rājānaṃ prati)",
  "GK20ksakunpu:1374": "* tad eṣā bhavataḥ kāntā tyaja vaināṃ gṛhāṇa vā /",
  "GK20ksakunpu:1375": "* upapannā hi dāreṣu prabhutā sarvatomukhī // KSak_5.26 //",
  "GK20ksakunpu:1376": "KSak_5.26:>1% gautami gacchāgrataḥ / (iti prasthitāḥ)",
  "GK20ksakunpu:1377": "KSak_5.26:",
  "GK20ksakunpu:1378": ">2% śaku -- katham anena kitavena vipralabdhāsmi / yūyam api māṃ parityajatha / (ity anupratiṣṭhate)",
  "GK20ksakunpu:1379": "KSak_5.26:>3% gautamī -- (sthitvā)",
  "GK20ksakunpu:1380": "vatsa śārṅgarava anugacchatīyaṃ khalu naḥ karuṇaparidevinī śakuntalā / pratyādeśaparuṣe bhartari kiṃ vā me putrikā karotu /p.190",
  "GK20ksakunpu:1381": "KSak_5.26:>4% śārṅg -- (saroṣaṃ nivṛtya)",
  "GK20ksakunpu:1382": "kiṃ purobhāge svātantryam avalambase / (śakuntalā bhītā vepate)",
  "GK20ksakunpu:1383": "_________________________",
  "GK20ksakunpu:1384": "KSak_5.27:<1% śārṅg -- śakutale /",
  "GK20ksakunpu:1385": "* yadi yathā vadati kṣitipas tathā",
  "GK20ksakunpu:1386": "* tvam asi kiṃ pitur utkulayā tvayā /",
  "GK20ksakunpu:1387": "* atha tu vetsi śuci vratam ātmanaḥ",
  "GK20ksakunpu:1388": "* patikule tava dāsyam api kṣamam // KSak_5.27 //",
  "GK20ksakunpu:1389": "KSak_5.27:>5% tiṣṭha / sādhayāmo vayam /",
  "GK20ksakunpu:1390": "_________________________",
  "GK20ksakunpu:1391": "KSak_5.28:<1% rājā -- bhos tapasvin kim atrabhavatīṃ vipralabhase /",
  "GK20ksakunpu:1392": "* kumudāny eva śaśāṅkaḥ savitā bodhayati paṅkajāny eva /",
  "GK20ksakunpu:1393": "* vaśināṃ hi paraparigrahasaṃśleṣaparāṅmukhī vṛttiḥ // KSak_5.28 //",
  "GK20ksakunpu:1394": "KSak_5.28:>1% śārṅg -- yadā tu pūrvavṛttam anyasaṅgād vismṛto bhavāṃs tadā katham adharmabhīruḥ /",
  "GK20ksakunpu:1395": "_________________________",
  "GK20ksakunpu:1396": "KSak_5.29:<1% rājā -- bhavantam evātra gurulāghavaṃ pṛcchāmi /",
  "GK20ksakunpu:1397": "* mūḍhaḥ syām aham eṣā vā vaden mithyeti saṃśaye /",
  "GK20ksakunpu:1398": "* dāratyāgī bhavāmy āho parastrīsparśapāṃsulaḥ // KSak_5.29 //",
  "GK20ksakunpu:1399": "KSak_5.29:>2% purohita -- (vicārya) yadi tāvad evaṃ kriyatām /",
  "GK20ksakunpu:1400": "KSak_5.29:>3% rājā -- anuśāstu māṃ bhavān /",
  "GK20ksakunpu:1401": "KSak_5.29:",
  "GK20ksakunpu:1402_0": ">4% purohita -- atrabhavatī tavad āprasavād asmadgṛhe tiṣṭhatu / kuta idam ucyata",
  "GK20ksakunpu:1402_1": "iti cet / tvaṃ sādhubhir ādiṣṭapūrvaḥ prathamam eva cakravartinaṃ putraṃ janayiṣyasīti /",
  "GK20ksakunpu:1402_2": "sa cen munidauhitras tallakṣaṇopapanno bhaviṣyati abhinandya śuddhāntam enāṃ praveśayiṣyati /",
  "GK20ksakunpu:1402_3": "viparyaye tu pitur asyāḥ samīpanayanam avasthitam eva /",
  "GK20ksakunpu:1403": "KSak_5.29:>5% rājā -- yathā gurubhyo rocate /",
  "GK20ksakunpu:1404": "KSak_5.29:>6% purohita -- vatse anugaccha mām /",
  "GK20ksakunpu:1405": "KSak_5.29:",
  "GK20ksakunpu:1406": ">7% śaku -- bhagāti vasudhe dehi me vivaram / (iti rudatī prasthitā / niṣkrāntā saha purodhasā tapasvibhiś ca)",
  "GK20ksakunpu:1407": "KSak_5.29:>8% (rājā śāpavyavahitasmṛtiḥ śakuntalāgatam eva cintayati)",
  "GK20ksakunpu:1408": "KSak_5.29:>9% (nepathye) āścaryam āścaryam /",
  "GK20ksakunpu:1409": "KSak_5.29:>10% rājā -- (ākarṇya) kiṃ nu khalu syāt /",
  "GK20ksakunpu:1410": "KSak_5.29:>11% (praviśya) purohita -- (savismayam) deva adbhutaṃ khalu saṃvṛttam /",
  "GK20ksakunpu:1411": "KSak_5.29:>12% rājā -- kim iva /",
  "GK20ksakunpu:1412": "KSak_5.29:>13% purohita -- deva parāvṛtteṣu kaṇvaśiṣyeṣu --",
  "GK20ksakunpu:1413": "KSak_5.29:>14% sā nindanī svāni bhāgyāni bālā bāhūtkṣepaṃ krandituṃ ca pravṛttā /",
  "GK20ksakunpu:1414": "KSak_5.29:>15% rājā -- kiṃ ca /",
  "GK20ksakunpu:1415": "_________________________",
  "GK20ksakunpu:1416": "KSak_5.30:<1% purohita --",
  "GK20ksakunpu:1417": "* strīsaṃsthānaṃ cāpsaras tīrtham ārād utkṣipyaināṃ jyotir ekaṃ jagāma // KSak_5.30 //",
  "GK20ksakunpu:1418": "KSak_5.30:>1% (sarve vismayaṃ rūpayanti)",
  "GK20ksakunpu:1419": "KSak_5.30:",
  "GK20ksakunpu:1420": ">2% rājā -- bhagavan prāg api so 'smābhir arthaḥ pratyādiṣṭa eva / kiṃ vṛthā tarkeṇānviṣyate / viśrāmyatu bhavān /",
  "GK20ksakunpu:1421": "KSak_5.30:>3% purohita -- (vilokya) vijayasva (iti niṣkrāntaḥ)p.194",
  "GK20ksakunpu:1422": "KSak_5.30:>4% rājā -- vetravati paryākulo 'smi / śayanabhūmimārgam ādeśaya /",
  "GK20ksakunpu:1423": "KSak_5.30:>5% pratīhārī -- ita ito devaḥ (iti prasthitaḥ)",
  "GK20ksakunpu:1424": "_________________________",
  "GK20ksakunpu:1425": "KSak_5.31:<1% rājā --",
  "GK20ksakunpu:1426": "* kāmaṃ pratyādiṣṭāṃ smarāmi na parigrahaṃ munes tanayām /",
  "GK20ksakunpu:1427": "* balavat tu dūyamānaṃ pratyāyayatīva māṃ hṛdayam // KSak_5.31 //",
  "GK20ksakunpu:1428": "KSak_5.31:>6% (iti niṣkrāntāḥ sarve)",
  "GK20ksakunpu:1429": "pañcamo 'ṅkaḥ /",
  "GK20ksakunpu:1430": "**************************************************************************",
  "GK20ksakunpu:1431": "ṣaṣṭho 'ṅkaḥ /",
  "GK20ksakunpu:1432": "KSak_6.1:<1% (tataḥ praviśati nāgarikaḥ śyālaḥ paścād baddhaṃ puruṣam ādāya rakṣiṇau ca)",
  "GK20ksakunpu:1433": "KSak_6.1:<2% rakṣiṇau -- (puruṣaṃ tāḍaitvā)",
  "GK20ksakunpu:1434": "are kumbhīraka kathaya kutra tvayaitan maṇibandhanotkīrṇanāmadheyaṃ rājakīyam aṅgulīyakaṃ samāsāditam /",
  "GK20ksakunpu:1435": "KSak_6.1:<3% puruṣaḥ -- (bhītināṭitakena) prasīdantu bhāvamiśrāḥ / nāham īdṛśakarmakārī /",
  "GK20ksakunpu:1436": "KSak_6.1:<4% prathamaḥ -- kiṃ śobhano brāhmaṇa iti kṛtvā (kalayitvā) rājñā pratigraho dattaḥ /",
  "GK20ksakunpu:1437": "KSak_6.1:<5% puruṣaḥ -- śṛṇutedānīm / ahaṃ śakrāvatārābhyantaravāsī dhīvaraḥ /",
  "GK20ksakunpu:1438": "KSak_6.1:<6% pāṭaccara kim asmābhir jātiḥ pṛṣṭā /p.269",
  "GK20ksakunpu:1439": "KSak_6.1:<7% śyālaḥ -- sūcaka kathayatu sarvam anukrameṇa / mainam antarā pratibadhnītam /",
  "GK20ksakunpu:1440": "KSak_6.1:<8% ubhau -- yad āvutta ājñāpayati / kathaya /",
  "GK20ksakunpu:1441": "KSak_6.1:<9% puruṣaḥ -- ahaṃ jālodgālādibhir matsyabandhanopāyaiḥ kuṭumbabharaṇaṃ karomi /",
  "GK20ksakunpu:1442": "KSak_6.1:<10% śyālaḥ -- (virahasya) viśuddha idānīm ājīvaḥ /",
  "GK20ksakunpu:1443": "_________________________",
  "GK20ksakunpu:1444": "KSak_6.1:<1% puruṣaḥ -- bhartaḥ maivaṃ bhaṇa /",
  "GK20ksakunpu:1445": "* sahajaṃ kila yad vininditaṃ na khalu tat karma vivarjanīyam /",
  "GK20ksakunpu:1446": "* paśumāraṇakarmadāruṇo 'nukampāmṛdur eva śrotriyaḥ // KSak_6.1 //",
  "GK20ksakunpu:1447": "KSak_6.1:>1% śyālaḥ -- tatas tataḥ /",
  "GK20ksakunpu:1448": "KSak_6.1:>2% puruṣaḥ -- ekasmin divase khaṇḍaśo rohitamatsyo mayā kalpitaḥ /",
  "GK20ksakunpu:1449": "KSak_6.1:>3% yāvat tasyodarābhyantare prekṣe tāvad idaṃ ratnabhāsuram aṅgulīyakaṃ dṛṣṭam /",
  "GK20ksakunpu:1450": "KSak_6.1:>4% paścād aham asya vikrayāya darśayan gṛhīto bhāvamiśraiḥ /",
  "GK20ksakunpu:1451": "KSak_6.1:>5% mārayata vā muñcata vā / ayam asyāgamavṛttāntaḥ /",
  "GK20ksakunpu:1452": "KSak_6.1:>6% śyālaḥ -- jānuka visragandhī godhādī matsyabandha eva niḥsaṃśayam /",
  "GK20ksakunpu:1453": "KSak_6.1:>7% aṅgulīyakadarśanam asya vimarśayitavyam / rājakulam eva gacchāmaḥ /p.198",
  "GK20ksakunpu:1454": "KSak_6.1:>8% rakṣiṇau -- tathā / gaccha are granthibhedaka / (sarve parikrāmanti)",
  "GK20ksakunpu:1455": "KSak_6.1:",
  "GK20ksakunpu:1456": ">9% śyālaḥ -- sūcaka imaṃ gopuradvāre 'pramattau pratipālayataṃ yāvad idam aṅgulīyakaṃ yathāgamanaṃ bhartre nivedya tataḥ śāsanaṃ pratīṣya niṣkrāmāmi /",
  "GK20ksakunpu:1457": "KSak_6.1:>10% ubhau -- praviśatv āvuttaḥ svāmiprasādāya / (iti niṣkrāntaḥ śyālaḥ)",
  "GK20ksakunpu:1458": "KSak_6.1:>11% prathamaḥ -- jānuka cirāyate khalv āvuttaḥ /",
  "GK20ksakunpu:1459": "KSak_6.1:>12% dvitīyaḥ -- nanv avasaropasarpaṇīyā rājānaḥ /",
  "GK20ksakunpu:1460": "KSak_6.1:",
  "GK20ksakunpu:1461": ">13% prathamaḥ -- jānuka sphurato mama hastāv asya vadhasya sumanasaḥ pinaddhum / (iti puruṣaṃ nirdiśati)",
  "GK20ksakunpu:1462": "KSak_6.1:>14% puruṣaḥ -- nārhati bhāvo 'kāraṇamāraṇo bhavitum /",
  "GK20ksakunpu:1463": "KSak_6.1:>15% dvitīyaḥ -- (vilokya)",
  "GK20ksakunpu:1464": "eṣa nau svāmī patrahasto rājaśāsanaṃ pratīṣyeto+mukho dṛśyate / gṛdhrabalir bhaviṣyasi śuno mukhaṃ vā drakṣyasi / (praviśya)",
  "GK20ksakunpu:1465": "KSak_6.1:>16% śyālaḥ -- sūcaka mucyatām eṣa jālopajīvī / upapanna khalv asyāṅgulīyakasyāgamaḥ /p.200",
  "GK20ksakunpu:1466": "KSak_6.1:",
  "GK20ksakunpu:1467": ">17% sūcakaḥ -- yathāvutto bhaṇati / eṣa yamasadanaṃ praviśya pratinivṛttaḥ / (iti puruṣaṃ parimuktabandhanaṃ karoti)",
  "GK20ksakunpu:1468": "KSak_6.1:>18% puruṣaḥ -- (śyālaṃ praṇamya) bhartaḥ atha kīdṛśo ma ājīvaḥ /",
  "GK20ksakunpu:1469": "KSak_6.1:",
  "GK20ksakunpu:1470": ">19% eṣa bhartrāṅgulīyakamūlyasaṃmitaḥ prasādo 'pi dāpitaḥ / (iti puruṣāya svaṃ prayacchati)",
  "GK20ksakunpu:1471": "KSak_6.1:>20% puruṣaḥ -- (sapraṇāmaṃ pratigṛhya) bhartaḥ anugṛhīto 'smi /",
  "GK20ksakunpu:1472": "KSak_6.1:>21% sūcakaḥ -- eṣa nāmānugraho yac chūlād avatārya hastiskandhe pratiṣṭhāpitaḥ /",
  "GK20ksakunpu:1473": "KSak_6.1:",
  "GK20ksakunpu:1474": ">22% jānuka -- āvutt pāritoṣikaṃ kathayati tenāṅgulīyakena bhartuḥ saṃmatena bhavitavyam iti /",
  "GK20ksakunpu:1475": "KSak_6.1:>23% śyālaḥ -- na tasmin mahāarhaṃ ratnaṃ bhartur bahumatam iti tarkayāmi /",
  "GK20ksakunpu:1476": "KSak_6.1:",
  "GK20ksakunpu:1477": ">24% tasya darśanena bhartrābhimato janaḥ smṛtaḥ / muhūrtaṃ prakṛtigambhīro 'pi paryaśrunayana āsīt /",
  "GK20ksakunpu:1478": "KSak_6.1:>25% sūcakaḥ -- sevitaṃ nāmāvuttena /",
  "GK20ksakunpu:1479": "KSak_6.1:>26% jānuka -- nanu bhaṇa / asya kṛte mātsyikabhartur iti / (iti puruṣam asūyayā paśyati)",
  "GK20ksakunpu:1480": "KSak_6.1:>27% puruṣaḥ -- bhaṭṭāraka ito 'rdhaṃ yuṣmākaṃ sumanomūlyaṃ bhavatu /",
  "GK20ksakunpu:1481": "KSak_6.1:>28% jānuka -- etāvad yujyate /p.202",
  "GK20ksakunpu:1482": "KSak_6.1:",
  "GK20ksakunpu:1483": ">29% śyālaḥ -- dhīvara mahattaras tvaṃ priyavayasyaka idānīṃ me saṃvṛttaḥ / kādambarīsākṣikam asmākaṃ prathamasauhṛdam iṣyate / tatśauṇḍikāpaṇam eva gacchāmaḥ /",
  "GK20ksakunpu:1484": "KSak_6.1:>30% praveśakaḥ / (tataḥ praviśaty ākāśayānena sānumatī nāmāpsarāḥ)",
  "GK20ksakunpu:1485": "KSak_6.1:",
  "GK20ksakunpu:1486": ">31% sānumatī -- nirvartitaṃ mayā paryāyanirvartanīyam apsarastīrthasāṃnidhyaṃ yāvat sāhujanasyābhiṣekakāla iti sāṃpratam asya rājarṣer udantaṃ pratyakṣīkariṣyāmi /",
  "GK20ksakunpu:1487": "KSak_6.1:>32% menakāsaṃbandhena śarīrabhūtā me śakuntalā / tayā ca duhitṛnimittam ādiṣṭapūrvāsmi /",
  "GK20ksakunpu:1488": "KSak_6.1:>33% (samantād avalokya) kiṃ nu khalu ṛtūtsave 'pi nirutsavārambham iva rājakulaṃ dṛśyate /",
  "GK20ksakunpu:1489": "KSak_6.1:>34% asti me vibhavaḥ praṇidhānena sarvaṃ parijñātum /",
  "GK20ksakunpu:1490": "KSak_6.1:>35% kiṃ tu sakhyā ādaro mayā mānaiyitavyaḥ /",
  "GK20ksakunpu:1491": "KSak_6.1:",
  "GK20ksakunpu:1492": ">36% bhavatu / anayor evodyānapālikayos tiraskariṇīpraticchannā pārśvavartinī bhūtvopalapsye / (iti nāṭyenāvatīrya sthitā)",
  "GK20ksakunpu:1493": "(tataḥ praviśati cūtāṅkuram avalokayantī ceṭī / aparāca pṛṣṭhatas tasyāḥ)",
  "GK20ksakunpu:1494": "_________________________",
  "GK20ksakunpu:1495": "KSak_6.2:<1% prathamā --",
  "GK20ksakunpu:1496": "* ātāṃraharitapāṇḍura jīvitasarvaṃ vasantamāsasya (yoḥ) /",
  "GK20ksakunpu:1497": "* dṛṣṭo 'si cūtakoraka ṛtumaṅgala tvāṃ prasādayāmi // KSak_6.2 //p.206",
  "GK20ksakunpu:1498": "KSak_6.2:>37% dvitīyā -- parabhṛtike kim ekākinī mantrayase /",
  "GK20ksakunpu:1499": "KSak_6.2:>38% prathamā -- madhukarike cūtakalikāṃ dṛṣṭvonmattā parabhṛtikā bhavati /",
  "GK20ksakunpu:1500": "KSak_6.2:>39% dvitīyā -- (saharṣaṃ tvarayopagamya) katham upasthito madhumāsaḥ /",
  "GK20ksakunpu:1501": "KSak_6.2:>40% prathamā -- madhukarike tavedānīṃ kāla eṣa madavibhramagītānām /",
  "GK20ksakunpu:1502": "KSak_6.2:",
  "GK20ksakunpu:1503": ">41% dvitīyā -- sakhi avalambasva māṃ yāvad agrapādasthitā bhūtvā cūtakalikāṃ gṛhītvā kāmadevārcanaṃ karomi /",
  "GK20ksakunpu:1504": "KSak_6.2:>42% prathamā -- yadi mama api khalv ardham arcanaphalasya /",
  "GK20ksakunpu:1505": "_________________________",
  "GK20ksakunpu:1506": "KSak_6.3:",
  "GK20ksakunpu:1507": "<1% dvitīyā -- akathite 'py etat saṃpadyate yata ekam eva nau jīvītaṃ dvidhāsthitaṃ śarīram / (sakhīm avalambya sthitā cūtāṅkuraṃ gṛhṇāti)",
  "GK20ksakunpu:1508": "KSak_6.3:",
  "GK20ksakunpu:1509": "<2% aye apratibuddho 'pi cūtaprasavo 'tra bandhanabhaṅgasurabhir bhavati (iti kapotahastakaṃ kṛtvā)",
  "GK20ksakunpu:1510": "* tvam asi mayā cūtāṅkura dattaḥ kāmāya gṛhītadhanuṣe /",
  "GK20ksakunpu:1511": "* pathikajanayuvatilakṣyaḥ pañcābhyadhikaḥ śaro bhava // KSak_6.3 //",
  "GK20ksakunpu:1512": "KSak_6.3:>1% (iti cūtāṅkuraṃ kṣipati) (praviśya paṭīkṣepeṇa kupitaḥ) / p.206",
  "GK20ksakunpu:1513": "KSak_6.3:",
  "GK20ksakunpu:1514": ">2% kañcukī -- mā tāvad anātmajñe / devena pratiṣiddhe vasantotsave tvam āṃrakalikābhaṅgaṃ kim ārabhase /",
  "GK20ksakunpu:1515": "KSak_6.3:>3% ubhe (bhīte) prasīdatv āryaḥ / agṛhītārthe āvām /",
  "GK20ksakunpu:1516": "_________________________",
  "GK20ksakunpu:1517": "KSak_6.4:",
  "GK20ksakunpu:1518": "<1% kañcukī -- na kila śrutaṃ yuvābhyāṃ yad vāsantikais tarubhir api devasya śāsanaṃ pramāṇīkṛtaṃ tadāśrayibhiḥ patribhiś ca / tathā hi --",
  "GK20ksakunpu:1519": "* cūtānāṃ ciranirgatā api kalikā badhnāti na svaṃ rajaḥ",
  "GK20ksakunpu:1520": "* saṃnaddhaṃ yad api sthitaṃ kurabakaṃ tat korakāvasthayā /",
  "GK20ksakunpu:1521": "* kaṇṭheṣu skhalitaṃ gate 'pi śiśire puṃskokilānāṃ rutam",
  "GK20ksakunpu:1522": "* śaṅke saṃharati smaro 'pi cakitas tūṇārdhakṛṣṭaṃ śaram // KSak_6.4 //",
  "GK20ksakunpu:1523": "KSak_6.4:>4% sanumatī -- nāsti saṃdehaḥ / mahāprabhāvo rājarṣiḥ /",
  "GK20ksakunpu:1524": "KSak_6.4:",
  "GK20ksakunpu:1525_0": ">5% prathamā -- ārya kati divasāny āvayor mitrāvasunā rāṣṭriyeṇa bhaṭṭinīpādamūlaṃ",
  "GK20ksakunpu:1525_1": "preṣitayoḥ / atra ca nau pramadavanasya pālanakarma samarpitam / tadāgantukatayāśrutapūrva",
  "GK20ksakunpu:1525_2": "āvābhyām eṣa vṛttāntaḥ /",
  "GK20ksakunpu:1526": "KSak_6.4:>6% kañcukī -- bhavatu / na punar evaṃ pravartitavyam /",
  "GK20ksakunpu:1527": "KSak_6.4:",
  "GK20ksakunpu:1528": ">7% ubhe -- ārya kautūhalaṃ nau / yady anena janena śrotavyaṃ kathayatv āryaḥ kiṃ nimittaṃ bhartrā vasantotsavaḥ pratiṣiddhaḥ / p.208",
  "GK20ksakunpu:1529": "KSak_6.4:>8% sānumatī -- utsavapriyāḥ khalu manuṣyāḥ / guruṇā kāraṇena bhavitavyam /",
  "GK20ksakunpu:1530": "KSak_6.4:",
  "GK20ksakunpu:1531": ">9% kañcukī -- bahulībhūtam etat kiṃ na kathyate / kim atrabhavatyo karṇapathaṃ nāyātaṃ śakuntalāpratyādeśakaulīnam /",
  "GK20ksakunpu:1532": "KSak_6.4:>10% ubhe -- śrutaṃ rāṣṭriyamukhād yāvad aṅgulīyakadarśanam /",
  "GK20ksakunpu:1533": "_________________________",
  "GK20ksakunpu:1534": "KSak_6.5:<1% kañcukī -- tena hy alpaṃ kathayitavyam /",
  "GK20ksakunpu:1535": "KSak_6.5:",
  "GK20ksakunpu:1536_0": "<2% yadaiva khalu svāṅgulīyakadarśanād anusmṛtaṃ devena satyamūḍhapūrvā me tatrabhavatī",
  "GK20ksakunpu:1536_1": "rahasi śakuntalā mohāt pratyādiṣṭeti tadāprabhṛty eva paścāt tāpam upagato devaḥ / tathā hi --",
  "GK20ksakunpu:1537": "* ramyaṃ dveṣṭi yathā purā prakṛtibhir na pratyahaṃ sevyate",
  "GK20ksakunpu:1538": "* śayyāprāntavivartanair vigamayaty unnidra eva kṣapāḥ /",
  "GK20ksakunpu:1539": "* dākṣiṇyena dadāti vācam ucitām antaḥpurebhyo yadā gotreṣu",
  "GK20ksakunpu:1540": "* skhalitas tadā bhavati ca vrīḍāvilakṣaś ciram // KSak_6.5 //",
  "GK20ksakunpu:1541": "KSak_6.5:>1% sānumatī -- priyaṃ me /",
  "GK20ksakunpu:1542": "KSak_6.5:>2% kañcukī -- asmāt prabhavato vaimanasyād utsavaḥ pratyākhyātaḥ /",
  "GK20ksakunpu:1543": "KSak_6.5:>3% ubhe -- yujyate / (nepathye)",
  "GK20ksakunpu:1544": "KSak_6.5:>4% etu etu bhavān /",
  "GK20ksakunpu:1545": "KSak_6.5:>5% kañcukī -- (karṇaṃ dattvā) aye / ita evābhivartate devaḥ / svakarmānuṣṭhīyatām /",
  "GK20ksakunpu:1546": "KSak_6.5:>6% ubhe -- tathā /p.210",
  "GK20ksakunpu:1547": "KSak_6.5:>7% (tataḥ praviśati paścāttāpasadṛśaveṣo rājā vidūṣakaḥ pratīhārī ca /",
  "GK20ksakunpu:1548": "KSak_6.5:>8% kañcukī -- (rājānam avalokya)",
  "GK20ksakunpu:1549": "aho sarvāsv avasthāsu ramaṇīyatvam ākṛtiviśeṣāṇām / evam utsuko 'pi priyadarśane devaḥ / tathā hi --",
  "GK20ksakunpu:1550": "_________________________",
  "GK20ksakunpu:1551": "* pratyādiṣṭaviśeṣamaṇḍanavidhir vāmaprakoṣṭhārpitam",
  "GK20ksakunpu:1552": "* bibhratkāñcanam ekam eva valayaṃ śvāsoparaktādharaḥ /",
  "GK20ksakunpu:1553": "* cintājāgaraṇapratāntanayanas tejoguṇād ātmanaḥ",
  "GK20ksakunpu:1554": "* saṃskārollikhito mahāmaṇir iva kṣīṇo 'pi nālakṣyate // KSak_6.6 //",
  "GK20ksakunpu:1555": "KSak_6.6:>9% sānumatī -- (rājānaṃ dṛṣṭvā)",
  "GK20ksakunpu:1556": "sthāne khalu pratyādeśavimānitā apy asya kṛte śakuntalā klāmyati /",
  "GK20ksakunpu:1557": "_________________________",
  "GK20ksakunpu:1558": "KSak_6.7:<1% rājā -- (dhyānamandaṃ parikramya)",
  "GK20ksakunpu:1559": "* prathamaṃ sāraṅgākṣyā priyayā pratibodhyamānam api suptam /",
  "GK20ksakunpu:1560": "* anuśayaduḥkhāya idaṃ hatahṛdayaṃ saṃprati vibuddham // KSak_6.7 //",
  "GK20ksakunpu:1561": "KSak_6.7:>1% sānumatī -- nanv īdeśāni tapasvinyā bhāgadheyāni /",
  "GK20ksakunpu:1562": "KSak_6.7:>2% vidūṣaka -- (apavārya)",
  "GK20ksakunpu:1563": "laṅghita eṣa bhūyo 'pi śakuntalāvyādhinā / na jāne kathaṃ cikitsitavyo bhaviṣyatīti /p.212",
  "GK20ksakunpu:1564": "KSak_6.7:>3% kañcukī -- (upagamya)",
  "GK20ksakunpu:1565": "jayatu jayatu devaḥ / mahārāja pratyavekṣitāḥ pramadavanabhūmayaḥ yathākāmam adhyāstāṃ vinodasthānāni mahārājaḥ /",
  "GK20ksakunpu:1566": "KSak_6.7:",
  "GK20ksakunpu:1567_0": ">4% rājā -- vetravati madvacanād amātyam āryapiśunaṃ brūhi / ciraprabodhān na saṃbhāvitam",
  "GK20ksakunpu:1567_1": "asmābhir adya dharmāsanam adhyāsitum / yat pratyavekṣitaṃ paurakāryam āryeṇa tat",
  "GK20ksakunpu:1567_2": "patram āropya dīyatām iti /",
  "GK20ksakunpu:1568": "KSak_6.7:>5% pratīhārī -- yad deva ājñāpayati / (iti niṣkrāntā)",
  "GK20ksakunpu:1569": "KSak_6.7:>6% rājā -- vātāyana tvam api svaṃ niyogam aśūnyaṃ kuru /",
  "GK20ksakunpu:1570": "KSak_6.7:>7% kañcukī -- yad ājñāpayati devaḥ / (iti niṣkrāntaḥ)",
  "GK20ksakunpu:1571": "KSak_6.7:",
  "GK20ksakunpu:1572": ">8% vidūṣakaḥ -- kṛtaṃ bhavatā nirmakṣikam / sāṃprataṃ śiśirātapachedaramaṇīye 'smin pramadavanoddeśa ātmānaṃ ramayiṣyasi /",
  "GK20ksakunpu:1573": "_________________________",
  "GK20ksakunpu:1574": "KSak_6.8:",
  "GK20ksakunpu:1575": "<1% rājā -- vayasya yad ucyate randhropanipātino 'narthā iti tad vyabhicāri vacaḥ / kutaḥ -- p.214",
  "GK20ksakunpu:1576": "* munisutāpraṇayasmṛtirodhinā",
  "GK20ksakunpu:1577": "* mama ca muktam idaṃ tamasā manaḥ /",
  "GK20ksakunpu:1578": "* manasijena sakhe prahariṣyatā",
  "GK20ksakunpu:1579": "* dhanuṣi cūtaśaraś ca niveśitaḥ // KSak_6.8 //",
  "GK20ksakunpu:1580": "KSak_6.8:",
  "GK20ksakunpu:1581": ">9% vidūṣaka -- tiṣṭha tāvat / anena daṇḍakakāṣṭhena kandarpabāṇaṃ nāśayiṣyāmi / (iti daṇḍakāṣṭham udyamya cūtāṅkuraṃ pātayitum icchati)",
  "GK20ksakunpu:1582": "KSak_6.8:>10% rājā -- (sasmitam)",
  "GK20ksakunpu:1583": "bhavatu / dṛṣṭaṃ brahmavarcasam / sakhe kvopaviṣṭaḥ priyāyāḥ kiṃcid+anukāriṇīṣu latāsu dṛṣṭiṃ vilobhayāmi /",
  "GK20ksakunpu:1584": "KSak_6.8:",
  "GK20ksakunpu:1585": ">11% viṣūṣaka -- nanv āsannaparicārikā caturikā bhavatā saṃdiṣṭā / mādhavīmaṇḍapa imāṃ velām ativāhayiṣye /",
  "GK20ksakunpu:1586": "KSak_6.8:",
  "GK20ksakunpu:1587": ">12% tatra me citraphalakagatāṃ svahastalikhitāṃ tatrabhavatyāḥ śakuntalāyāḥ pratikṛtim ānaya iti /",
  "GK20ksakunpu:1588": "KSak_6.8:>13% rājā -- īdṛśaṃ hṛdayavinodanasthānam / tat tam eva mārgam ādeśaya /",
  "GK20ksakunpu:1589": "KSak_6.8:>14% vidūṣaka -- ita ito bhavān / (ubhau parikramataḥ / sānumaty anugacchati)",
  "GK20ksakunpu:1590": "KSak_6.8:",
  "GK20ksakunpu:1591_0": ">15% vidūṣaka -- eṣa maṇiśilāpaṭṭakasanātho mādhavīmaṇḍapa upahāraramaṇīyatayā niḥsaṃśayaṃ",
  "GK20ksakunpu:1591_1": "svāgateneva nau pratīcchati / tat praviśya niṣīdatu bhavān / (ubhau praveśaṃ kṛtvopaviṣṭau)",
  "GK20ksakunpu:1592": "KSak_6.8:",
  "GK20ksakunpu:1593": ">16% sānumatī -- latāsaṃśritā drakṣyāmi tāvat sakhyāḥ pratikṛtam / tatas tasyai bhartur bahumukham anurāgaṃ nivedayiṣyāmi / (iti tathā kṛtvā sthitā)p.216",
  "GK20ksakunpu:1594": "KSak_6.8:",
  "GK20ksakunpu:1595": ">17% rājā -- sakhe sarvam idānīṃ smarāmi śakuntalāyāḥ prathamavṛttāntam / kathitavān asmi bhavate ca /",
  "GK20ksakunpu:1596": "KSak_6.8:>18% sa bhavān pratyādeśavelāyāṃ matsamīpagato nāsīt /",
  "GK20ksakunpu:1597": "KSak_6.8:",
  "GK20ksakunpu:1598": ">19% pūrvam api na tvayā kadācit saṃkīrtitaṃ tatrabhavatyā nāma / kaccid aham iva vismṛtavān asi tvam /",
  "GK20ksakunpu:1599": "KSak_6.8:",
  "GK20ksakunpu:1600": ">20% vidūṣaka -- na vismarāmi / kiṃ tu sarvaṃ kathayitvāvasāne punas tvayā parihāsavijalpa eṣa na bhūtārtha ity ākhyātam /",
  "GK20ksakunpu:1601": "KSak_6.8:>21% mayā api mṛtpiṇḍabuddhinā tathaiva gṛhītam / athavā bhavitavyatā khalu balavatī /",
  "GK20ksakunpu:1602": "KSak_6.8:>22% sānumatī -- evaṃ nv idam /",
  "GK20ksakunpu:1603": "KSak_6.8:>23% rājā -- (dhyātvā) sakhe trāyasva mām /",
  "GK20ksakunpu:1604": "KSak_6.8:",
  "GK20ksakunpu:1605": ">24% vidūṣaka -- bhoḥ kim etat / anupapannaṃ khalv īdṛśaṃ tvayi / kadā api satpuruṣāḥ śokavāstavyā na bhavanti / nanu pravāte 'pi niṣkampā girayaḥ /",
  "GK20ksakunpu:1606": "_________________________",
  "GK20ksakunpu:1607": "KSak_6.9:",
  "GK20ksakunpu:1608": "<1% rājā -- vayasya nirākaraṇaviklavāyāḥ priyāyāḥ samavasthām anusmṛtya balavadaśaraṇo 'smi / sā hi --",
  "GK20ksakunpu:1609": "* itaḥ pratyādeśāt svajanam anugantuṃ vyavasitā",
  "GK20ksakunpu:1610": "* sthitā tiṣṭha ity uccair vadati guruśiṣye gurusame /",
  "GK20ksakunpu:1611": "* punar dṛṣṭiṃ bāṣpaprasarakaluṣām arpitavatī",
  "GK20ksakunpu:1612": "* mayi krūre yat tat saviṣam iva śalyaṃ dahati mām // KSak_6.9 //p.218",
  "GK20ksakunpu:1613": "KSak_6.9:>1% sānumatī -- aho / īdṛśī svakāryaparatā / asya saṃtāpenāhaṃ rame /",
  "GK20ksakunpu:1614": "KSak_6.9:>2% vidūṣaka -- bhoḥ asti me tarkaḥ kenāpi tatrabhavatyākāśacāriṇī nīteti /",
  "GK20ksakunpu:1615": "KSak_6.9:",
  "GK20ksakunpu:1616": ">3% rājā -- kaḥ patidevatām anyaḥ parāmarṣṭum utsaheta / menakā kila sakhyās te janmapratiṣṭheti śrutavān asmi / tatsahacāriṇībhiḥ sakhī te hṛteti me hṛdayam āśaṅkate /",
  "GK20ksakunpu:1617": "KSak_6.9:>4% sānumatī -- saṃmohaḥ khalu vismayanīyo na pratibodhaḥ /",
  "GK20ksakunpu:1618": "KSak_6.9:>5% vidūṣaka -- yady evam asti khalu samāgamaḥ kālena tatrabhavatyā /",
  "GK20ksakunpu:1619": "KSak_6.9:>6% rājā -- katham iva /",
  "GK20ksakunpu:1620": "KSak_6.9:",
  "GK20ksakunpu:1621": ">7% vidūṣaka -- na khalu mātāpitarau bhartṛviyogaduḥkhitāṃ duhitaraṃ ciraṃ draṣṭuṃ pārayataḥ /",
  "GK20ksakunpu:1622": "_________________________",
  "GK20ksakunpu:1623": "KSak_6.10:<1% rājā -- vayasya /",
  "GK20ksakunpu:1624": "* svapno nu māyā nu matibhramo nu",
  "GK20ksakunpu:1625": "* kliṣṭaṃ nu tāvat phalam eva puṇyam /",
  "GK20ksakunpu:1626": "* asaṃnivṛttyai tad atītam ete",
  "GK20ksakunpu:1627": "* manorathā nāma taṭaprapātāḥ // KSak_6.10 //p.220",
  "GK20ksakunpu:1628": "KSak_6.10:",
  "GK20ksakunpu:1629": ">8% vidūṣaka -- maivam / nanv+aṅgulīyakam eva nidarśanam avaśyaṃ bhāvyacintanīyaḥ samāgamo bhavatīti /",
  "GK20ksakunpu:1630": "_________________________",
  "GK20ksakunpu:1631": "KSak_6.11:<1% rājā -- (aṅgulīyakaṃ vilokya) aye idaṃ tāvad asulabhasthānabhraṃśi śocanīyam /",
  "GK20ksakunpu:1632": "* tava sucaritam aṅgulīya nūnaṃ",
  "GK20ksakunpu:1633": "* pratanu mameva vibhāvyate phalena /",
  "GK20ksakunpu:1634": "* aruṇanakhamanoharāsu tasyāś",
  "GK20ksakunpu:1635": "* cyutam asi labdhapadaṃ yad aṅgulīṣu // KSak_6.11 //",
  "GK20ksakunpu:1636": "KSak_6.11:>1% sānumatī -- yady anyahastagataṃ bhavet satyam eva śocanīyaṃ bhavet /",
  "GK20ksakunpu:1637": "KSak_6.11:>2% vidūṣaka -- bhoḥ iyaṃ nāmamudrā kenodghātena tatrabhavatyā hastābhyāsaṃ prāpitā /",
  "GK20ksakunpu:1638": "KSak_6.11:>3% sānumatī -- mama api kautūhalenākārita eṣaḥ /",
  "GK20ksakunpu:1639": "KSak_6.11:",
  "GK20ksakunpu:1640": ">4% rājā -- śrūyatām / svanagarāya prasthitaṃ māṃ priyā sabāṣpam āha kiyaccireṇāryaputraḥ pratipattiṃ dāsyatīti /",
  "GK20ksakunpu:1641": "KSak_6.11:>5% vidūṣaka -- tatas tataḥ /",
  "GK20ksakunpu:1642": "_________________________",
  "GK20ksakunpu:1643": "KSak_6.12:<1% rājā -- paścād imāṃ mudrāṃ tadaṅgulau niveśayatā mayā pratyabhihitā /",
  "GK20ksakunpu:1644": "* ekaikam atra divase divase madīyaṃ",
  "GK20ksakunpu:1645": "* nāmākṣaraṃ gaṇaya gacchasi yāvad antam /",
  "GK20ksakunpu:1646": "* tāvat priye madavarodhagṛhapraveśaṃ",
  "GK20ksakunpu:1647": "* netā janas tava samīpam upaiṣyatīti // KSak_6.12 //",
  "GK20ksakunpu:1648": "KSak_6.12:>6% tac ca dāruṇātmanā mayā mohān nānuṣṭhitam /",
  "GK20ksakunpu:1649": "KSak_6.12:>7% sānumatī -- ramaṇīyaḥ khalv avadhir vidhinā visaṃvāditaḥ /",
  "GK20ksakunpu:1650": "KSak_6.12:>8% vidūṣaka -- atha kathaṃ dhīvarakalpitasya rohitamatsyasyodarābhyantara āsīt /",
  "GK20ksakunpu:1651": "KSak_6.12:>9% rājā -- śacītīrthaṃ vandamānāyāḥ sakhyās te hastād gaṅgāsrotasi paribhraṣṭam /",
  "GK20ksakunpu:1652": "KSak_6.12:>10% vidūṣaka -- yujyate /",
  "GK20ksakunpu:1653": "KSak_6.12:",
  "GK20ksakunpu:1654": ">11% sānumatī -- ata eva tapasvinyāḥ śakuntalāyā adharmabhīror asya rājarṣeḥ pariṇaye saṃdeha āsīt /",
  "GK20ksakunpu:1655": "KSak_6.12:>12% athavedṛśo 'nurāgo 'bhijñānam apekṣate / katham ivaitat /",
  "GK20ksakunpu:1656": "KSak_6.12:>13% rājā -- upālapsye tāvad idam aṅgulīyakam /",
  "GK20ksakunpu:1657": "KSak_6.12:>14% vidūṣaka -- (ātmagatam) gṛhīto 'nena panthā unmattānām /",
  "GK20ksakunpu:1658": "_________________________",
  "GK20ksakunpu:1659": "KSak_6.13:<1% rājā --",
  "GK20ksakunpu:1660": "* kathaṃ nu taṃ bandhurakomalāṅguliṃ",
  "GK20ksakunpu:1661": "* karaṃ vihāyāsi nimagnam ambhasi /",
  "GK20ksakunpu:1662": "athavā /",
  "GK20ksakunpu:1663": "* acetanaṃ nāma guṇaṃ na lakṣayen",
  "GK20ksakunpu:1664": "* mayaiva kasmād avadhīritā priyā // KSak_6.13 //",
  "GK20ksakunpu:1665": "KSak_6.13:>1% vidūṣaka -- (ātmagatam) kathaṃ bubhukṣayā khāditavyo 'smi /",
  "GK20ksakunpu:1666": "KSak_6.13:",
  "GK20ksakunpu:1667": ">2% rājā priye akāraṇaparityāgānuśayataptahṛdayas tāvad anukampyatām ayaṃ janaḥ punardarśanena /",
  "GK20ksakunpu:1668": "KSak_6.13:>3% (praviśyāpaṭīkṣepeṇa citraphalakahastā)",
  "GK20ksakunpu:1669": "KSak_6.13:>4% caturikā -- iyaṃ citragatā bhaṭṭinī / (iti citraphalakaṃ darśayati)",
  "GK20ksakunpu:1670": "KSak_6.13:>5% vidūṣaka -- (vilokya)",
  "GK20ksakunpu:1671": "sādhu vayasya / madhurāvasthānadarśanīyo bhāvānupraveśaḥ / skhalatīva me dṛṣṭir nimnonnatapradeśeṣu /",
  "GK20ksakunpu:1672": "KSak_6.13:>6% sānumatī -- aho eṣā rājarṣer nipuṇatā / jāne sakhy agrato me vartata iti /p.226",
  "GK20ksakunpu:1673": "_________________________",
  "GK20ksakunpu:1674": "KSak_6.14:<1% rājā --",
  "GK20ksakunpu:1675": "* yad yat sādhu na citre syāt kriyate tat tad anyathā /",
  "GK20ksakunpu:1676": "* tathāpi tasyā lāvaṇyaṃ rekhayā kiṃcid anvitam // KSak_6.14 //",
  "GK20ksakunpu:1677": "KSak_6.14:>7% sānumatī -- sadṛśam etat paścāt+tāpaguroḥ snehasyānavalepasya ca /",
  "GK20ksakunpu:1678": "KSak_6.14:>8% vidūṣaka -- bhoḥ idānīṃ tisras tatrabhavatyo dṛśyante / sarvāś ca darśanīyāḥ /",
  "GK20ksakunpu:1679": "KSak_6.14:>9% katamātra tatrabhavatī śakuntalā /",
  "GK20ksakunpu:1680": "KSak_6.14:>10% sānumatī -- anabhijñaḥ khalv īdṛśasya rūpasya moghadṛṣṭir ayaṃ janaḥ /",
  "GK20ksakunpu:1681": "KSak_6.14:>11% rājā -- tvaṃ tāvat katamāṃ tarkayasi /",
  "GK20ksakunpu:1682": "KSak_6.14:",
  "GK20ksakunpu:1683_0": ">12% vidūṣaka -- tarkayāmi yaiṣā śithilabandhanodvāntakusumena keśāntenodbhinnasvedabindunā",
  "GK20ksakunpu:1683_1": "vadanena viśeṣato 'pasṛtābhyāṃ bāhubhyām avasekasnigdhataruṇapallavasya cūtapādapasya",
  "GK20ksakunpu:1683_2": "pārśva īṣatpariśrāntevālakṣitā sā śakuntalā / itare sakhyāv iti /",
  "GK20ksakunpu:1684": "_________________________",
  "GK20ksakunpu:1685": "KSak_6.15:<1% rājā -- nipuṇo bhavān / asty atra me bhāvacihnam /",
  "GK20ksakunpu:1686": "* svinnāṅguliviniveśo rekhāprānteṣu dṛśyate malinaḥ /",
  "GK20ksakunpu:1687": "* aśru ca kapolapatitaṃ dṛśyam idaṃ varṇikocchvāsāt // KSak_6.15 //p.228",
  "GK20ksakunpu:1688": "KSak_6.15:>1% caturike ardhalikhitam etad vinodasthānam / gaccha / vartikāṃ tāvad ānaya /",
  "GK20ksakunpu:1689": "KSak_6.15:>2% caturikā -- ārya mādhavya avalambasva citraphalakaṃ yāvad āgacchāmi /",
  "GK20ksakunpu:1690": "_________________________",
  "GK20ksakunpu:1691": "KSak_6.16:<1% rājā (niḥśvasya)",
  "GK20ksakunpu:1692": "* sākṣāt priyām upagatām apahāya pūrvaṃ citrārpitāṃ punar imāṃ bahu manyamānaḥ /",
  "GK20ksakunpu:1693": "* srotovahāṃ pathi nikāmajalām atītya jātaḥ sakhe praṇayavān mṛgatṛṣṇikāyām // KSak_6.16 //",
  "GK20ksakunpu:1694": "KSak_6.16:>3% vidūṣaka -- (ātmagatam)",
  "GK20ksakunpu:1695": "eṣo 'trabhavān nadīm atikramya mṛgatṛṣṇikāṃ saṃkrāntaḥ / (prakāśam)",
  "GK20ksakunpu:1696": "bhoḥ aparaṃ kim atra lekhitavyam /",
  "GK20ksakunpu:1697": "_________________________",
  "GK20ksakunpu:1698": "KSak_6.17:<1% rājā -- śrūyatām --",
  "GK20ksakunpu:1699": "* kāryā saikatalīnahaṃsamithunā srotovahā mālinī",
  "GK20ksakunpu:1700": "* pātās tām abhito niṣaṇṇahariṇā gaurīguroḥ pāvanāḥ /",
  "GK20ksakunpu:1701": "* śākhālambitavalkalasya ca taror nirmātum icchāmy adhaḥ",
  "GK20ksakunpu:1702": "* śṛṅge kṛṣṇamṛgasya vāmanayanaṃ kaṇḍūyamānāṃ mṛgīm // KSak_6.17 //p.230",
  "GK20ksakunpu:1703": "KSak_6.17:>1% vidūṣaka -- (ātmagatam)",
  "GK20ksakunpu:1704": "yathāhaṃ paśyāmi pūritavyam anena citraphalakaṃ lambakūrcānāṃ tāpasānāṃ kadambaiḥ /",
  "GK20ksakunpu:1705": "KSak_6.17:>2% rājā vayasya anyac ca / śakuntalāyāḥ prasādhanam abhipretam atra vismṛtam asmābhiḥ /",
  "GK20ksakunpu:1706": "KSak_6.17:>3% vidūṣaka -- kim iva /",
  "GK20ksakunpu:1707": "KSak_6.17:>4% sānumatī -- vanavāsasya saukmāryasya vinayasya ca yat sadṛśaṃ bhaviṣyati /",
  "GK20ksakunpu:1708": "_________________________",
  "GK20ksakunpu:1709": "KSak_6.18:<1% rājā --",
  "GK20ksakunpu:1710": "* kṛtaṃ na karṇārpitabandhanaṃ sakhe śirīṣam āgaṇḍavilambikesaram /",
  "GK20ksakunpu:1711": "* na vā śaraccandramarīcikomalaṃ mṛṇālasūtraṃ racitaṃ stanāntare // KSak_6.18 //",
  "GK20ksakunpu:1712": "KSak_6.18:",
  "GK20ksakunpu:1713": ">5% vidūṣaka -- bhoḥ kiṃ nu tatrabhavatī raktakuvalayapallavaśobhināgrahastena mukham avārya cakitacakiteva sthitā / (sāvadhānaṃ nirūpya dṛṣṭvā)",
  "GK20ksakunpu:1714": "KSak_6.18:",
  "GK20ksakunpu:1715": ">6% āḥ eṣa dāsyāḥ putraḥ kusumarasapāṭaccaras tatrabhavatyā vadanakamalam abhilaṅghate madhukaraḥ /",
  "GK20ksakunpu:1716": "KSak_6.18:>7% rājā -- nanu vāryatām eṣa dhṛṣṭaḥ /p.232",
  "GK20ksakunpu:1717": "KSak_6.18:>8% vidūṣaka -- bhavān evāvinītānāṃ śāsitāsya vāraṇe prabhaviṣyati /",
  "GK20ksakunpu:1718": "_________________________",
  "GK20ksakunpu:1719": "KSak_6.19:<1% rājā -- yujyate / ayi bhoḥ kusumalatāpriyātithe kim atra paripatanakhedam anubhavasi /",
  "GK20ksakunpu:1720": "* eṣā kusumaniṣaṇṇā tṛṣitā api satī bhavantam anuraktā",
  "GK20ksakunpu:1721": "* pratipālayati madhukarī na khalu madhu vinā tvayā pibati // KSak_6.19 //",
  "GK20ksakunpu:1722": "KSak_6.19:>1% sānumatī -- adyābhijātaṃ khalv eṣa vāritaḥ /",
  "GK20ksakunpu:1723": "KSak_6.19:>2% vidūṣaka -- pratiṣiddhā api vāmaiṣā jātiḥ /",
  "GK20ksakunpu:1724": "_________________________",
  "GK20ksakunpu:1725": "KSak_6.20:<1% rājā -- evaṃ bho na me śāsane tiṣṭhasi / śrūyatāṃ tarhi saṃprati /",
  "GK20ksakunpu:1726": "* akliṣṭabālatarupallavalobhanīyam",
  "GK20ksakunpu:1727": "* pītaṃ mayā sadayam eva ratotsaveṣu /",
  "GK20ksakunpu:1728": "* bimbādharaṃ spṛśasi ced bhramara priyāyās",
  "GK20ksakunpu:1729": "* tvāṃ kārayāmi kamalodarabandhanastham // KSak_6.20 //p.234",
  "GK20ksakunpu:1730": "KSak_6.20:>3% vidūṣaka -- evaṃ tīkṣṇadaṇḍasya kiṃ na bheṣyati / (prahasya / ātmagatam)",
  "GK20ksakunpu:1731": "KSak_6.20:>4% eṣa tāvad unmattaḥ / aham apy etasya saṅgenedṛśavarṇa iva saṃvṛttaḥ / (prakāśam)",
  "GK20ksakunpu:1732": "KSak_6.20:>5% bhoḥ citraṃ khalv etat /",
  "GK20ksakunpu:1733": "KSak_6.20:>6% rājā -- kathaṃ citram /",
  "GK20ksakunpu:1734": "KSak_6.20:>7% sānumatī -- aham apīdānīm avagatārthā / kiṃ punar yathālikhitānubhāvy eṣaḥ /",
  "GK20ksakunpu:1735": "_________________________",
  "GK20ksakunpu:1736": "KSak_6.21:<1% rājā -- vayasya kim idam anuṣṭhitaṃ paurobhāgyam /",
  "GK20ksakunpu:1737": "* darśanasukham anubhavataḥ sākṣād iva tanmayena hṛdayena /",
  "GK20ksakunpu:1738": "* smṛtikāriṇā tvayā me punar api citrīkṛtā kāntā // KSak_6.21 //",
  "GK20ksakunpu:1739": "KSak_6.21:>1% (iti bāṣpaṃ viharati)",
  "GK20ksakunpu:1740": "KSak_6.21:>2% sānumatī -- pūrvāparavirodhy apūrva eṣa virahamārgaḥ /",
  "GK20ksakunpu:1741": "_________________________",
  "GK20ksakunpu:1742": "KSak_6.22:<1% rājā -- vayasya katham evam aviśrāntaduḥkham anubhavāmi /",
  "GK20ksakunpu:1743": "* prajāgarāt khilībhūtas tasyāḥ svapne samāgamaḥ /",
  "GK20ksakunpu:1744": "* bāṣpas tu na dadāty enāṃ draṣṭuṃ citragatām api // KSak_6.22 //p.236",
  "GK20ksakunpu:1745": "KSak_6.22:>3% sānumatī -- sarvathā pramārjitaṃ tvayā pratyādeśaduḥkhaṃ śakuntalāyāḥ / (praviśya)",
  "GK20ksakunpu:1746": "KSak_6.22:>4% caturikā -- jayatu bhartā / vartikākaraṇḍakaṃ gṛhītvetomukhaṃ prasthitāsmi /",
  "GK20ksakunpu:1747": "KSak_6.22:>5% rājā -- kiṃ ca /",
  "GK20ksakunpu:1748": "KSak_6.22:",
  "GK20ksakunpu:1749": ">6% caturikā -- sa me hastād antarā taralikādvitīyayā devyā vasumatyāham evāryaputrasyopaneṣyāmīti sabalātkāraṃ gṛhītaḥ /",
  "GK20ksakunpu:1750": "KSak_6.22:>7% vidūṣaka -- diṣṭyā tvaṃ muktā /",
  "GK20ksakunpu:1751": "KSak_6.22:",
  "GK20ksakunpu:1752": ">8% caturikā -- yāvad devyā viṭapalagnam uttarīyaṃ taralikā mocayati tāvan mayā nirvāhita ātmā /",
  "GK20ksakunpu:1753": "KSak_6.22:>9% rājā -- vayasya upasthitā devī bahumānagarvitā ca / bhavān imāṃ pratikṛtiṃ rakṣatu /",
  "GK20ksakunpu:1754": "KSak_6.22:>10% vidūṣaka -- ātmānam iti bhaṇa / (citraphalakam ādāyotthāya ca)",
  "GK20ksakunpu:1755": "yadi bhavān antaḥpurakūṭavāgurāto mokṣyate tadā māṃ meghapratichande prāsāde śabdāyaya / (iti drutapadaṃ niṣkrāntaḥ)",
  "GK20ksakunpu:1756": "KSak_6.22:",
  "GK20ksakunpu:1757": ">11% sānumatī -- anyasaṃkrāntahṛdayo 'pi prathamasaṃbhāvanām apekṣate / atiśithilasauhārda idānīm eṣaḥ /",
  "GK20ksakunpu:1758": "KSak_6.22:>12% (praviśya patrahastā)",
  "GK20ksakunpu:1759": "KSak_6.22:>13% pratīhārī -- jayatu jayatu devaḥ /p.238",
  "GK20ksakunpu:1760": "KSak_6.22:>14% rājā -- vetravati na khalv antarā dṛṣṭā tvayā devī /",
  "GK20ksakunpu:1761": "KSak_6.22:>15% pratīhārī -- athakim / patrahastāṃ māṃ prekṣya pratinivṛttā /",
  "GK20ksakunpu:1762": "KSak_6.22:>16% rājā -- kāryajñā kāryoparodhaṃ me pariharati /",
  "GK20ksakunpu:1763": "KSak_6.22:",
  "GK20ksakunpu:1764": ">17% pratīhārī -- deva amātyo vijñāpayati / arthajātasya gaṇanābahulatayaikam eva paurakāryam avekṣitaṃ tad devaḥ patrārūḍhaṃ pratyakṣīkarotv iti /",
  "GK20ksakunpu:1765": "KSak_6.22:>18% rājā -- itaḥ patraṃ darśaya / (pratihāry upanayati)",
  "GK20ksakunpu:1766": "KSak_6.22:>19% rājā -- (anuvācya)",
  "GK20ksakunpu:1767": "katham / samudravyavahārī sārthavāho dhanamitro nāma nauvyasane vipannaḥ / anapatyaś ca kila tapasvī /",
  "GK20ksakunpu:1768": "KSak_6.22:>20% rājagāmī tasyārthasaṃcaya ity etad amātyena likhitam / kaṣṭaṃ khalv anapatyatā /",
  "GK20ksakunpu:1769": "KSak_6.22:>21% vetravati bahudhanatvād bahupatnīkena tatrabhavatā bhavitavyam /",
  "GK20ksakunpu:1770": "KSak_6.22:>22% vicāryatāṃ yadi kācid āpannasattvā tasya bhāryāsu syāt /",
  "GK20ksakunpu:1771": "KSak_6.22:",
  "GK20ksakunpu:1772": ">23% pratīhārī -- deva idānīm eva sāketakasya śreṣṭhino duhitā nirvṛttapuṃsavanā jāyāsya śrūyate /",
  "GK20ksakunpu:1773": "KSak_6.22:>24% rājā -- nanu garbhaḥ pitryaṃ riktham arhati / gaccha / evam amātyaṃ brūhi /",
  "GK20ksakunpu:1774": "KSak_6.22:>25% pratīhārī -- yad deva ājñāpayati / (iti prasthitā)",
  "GK20ksakunpu:1775": "KSak_6.22:>26% rājā -- ehi tāvat /",
  "GK20ksakunpu:1776": "KSak_6.22:>27% pratīhārī -- iyam asmi /",
  "GK20ksakunpu:1777": "_________________________",
  "GK20ksakunpu:1778": "KSak_6.23:<1% rājā -- kim anena saṃtatir asti nāstīti /",
  "GK20ksakunpu:1779": "* yena yena viyujyante prajāḥ snigdhena bandhunā /",
  "GK20ksakunpu:1780": "* sa sa pāpād ṛte tāsāṃ duṣyanta iti ghuṣyatām // KSak_6.23 //p.240",
  "GK20ksakunpu:1781": "KSak_6.23:>1% pratīhārī -- evaṃ nāma ghoṣayitavyam /",
  "GK20ksakunpu:1782": "KSak_6.23:>2% (niṣkramya / punaḥ praviṣya) kāle praviṣṭam ivābhinanditaṃ devasya śāsanam /",
  "GK20ksakunpu:1783": "KSak_6.23:>3% rājā -- (dīrgham uṣṇaṃ ca niḥśvasya)",
  "GK20ksakunpu:1784": "evaṃ bhoḥ saṃtatichedaniravalambānāṃ kulānāṃ mūlapuruṣāvasāne saṃpadaḥ param upatiṣṭhante / mama apy ante puruvaṃśaśriya eṣa eva vṛttāntaḥ /",
  "GK20ksakunpu:1785": "KSak_6.23:>4% pratīhārī -- pratihatam amaṅgalam /",
  "GK20ksakunpu:1786": "KSak_6.23:>5% rājā -- dhin mām upasthitaśreyo 'vamāninam /",
  "GK20ksakunpu:1787": "KSak_6.23:>6% sānumatī -- asaṃśayaṃ sakhīm eva hṛdaye kṛtvā nindito 'nenātmā /",
  "GK20ksakunpu:1788": "_________________________",
  "GK20ksakunpu:1789": "KSak_6.24:<1% rājā --",
  "GK20ksakunpu:1790": "* saṃropite 'py ātmani dharmapatnī tyaktā mayā nāma kulapratiṣṭhā /",
  "GK20ksakunpu:1791": "* kalpiṣyamāṇā mahate phalāya vasuṃdharā kāla ivoptabījā // KSak_6.24 //",
  "GK20ksakunpu:1792": "KSak_6.24:>7% sānumatī -- aparichinnedānīṃ te saṃtatir bhaviṣyati /",
  "GK20ksakunpu:1793": "KSak_6.24:>8% caturikā -- (janāntikam)",
  "GK20ksakunpu:1794": "aye anena sārvavāhavṛttāntena dviguṇodvego bhartā / enam āśvāsayituṃ meghapratichandād āryaṃ mādhavyaṃ gṛhītvāgaccha /",
  "GK20ksakunpu:1795": "KSak_6.24:>9% pratīhārī -- suṣṭhu bhaṇasi / (iti niṣkrāntā)",
  "GK20ksakunpu:1796": "_________________________",
  "GK20ksakunpu:1797": "KSak_6.25:<1% rājā -- aho duṣyantasya saṃśayam ārūḍhāḥ piṇḍabhājaḥ / kutaḥ /",
  "GK20ksakunpu:1798": "* asmāt paraṃ bata yathāśruti saṃbhṛtāni",
  "GK20ksakunpu:1799": "* ko naḥ kule nivapanāni niyacchatīti /",
  "GK20ksakunpu:1800": "* nūnaṃ prasūtivikalena mayā prasiktam",
  "GK20ksakunpu:1801": "* dautāśruśeṣam udakaṃ pitaraḥ pibanti // KSak_6.25 //",
  "GK20ksakunpu:1802": "KSak_6.25:>1% (iti moham upagataḥ)",
  "GK20ksakunpu:1803": "KSak_6.25:>2% caturikā -- (sasaṃbhramam avalokya) samāśvasitu samāśvasitu bhartā /",
  "GK20ksakunpu:1804": "KSak_6.25:",
  "GK20ksakunpu:1805": ">3% sānumatī -- hā dhig ghā dhik / sati khalu dīpe vyavadhānadoṣeṇaiṣo 'ndhakāradoṣam anubhavati /",
  "GK20ksakunpu:1806": "KSak_6.25:>4% aham idānīm eva nirvṛtaṃ karomi /",
  "GK20ksakunpu:1807": "KSak_6.25:",
  "GK20ksakunpu:1808": ">5% athavā śrutaṃ mayā śakuntalāṃ samāśvāsayantyā mahāindrajananyā mukhād yajñabhāgotsukā devā eva tathānuṣṭhāsyanti yathācireṇa dharmapatnīṃ bhartābhinandiṣyatīti /",
  "GK20ksakunpu:1809": "KSak_6.25:",
  "GK20ksakunpu:1810": ">6% tad yuktam etaṃ kālaṃ pratipālayitum / yāvad anena vṛttāntena priyasakhīṃ samāśvāsayāmi /",
  "GK20ksakunpu:1811": "KSak_6.25:>7% (nepathye) abrahmaṇyam /",
  "GK20ksakunpu:1812": "KSak_6.25:>8% rājā -- (pratyāgataḥ / karṇaṃ dattvā)",
  "GK20ksakunpu:1813": "aye mādhavyasya ivārtasvaraḥ / kaḥ ko tra bhoḥ / (praviśya)",
  "GK20ksakunpu:1814": "KSak_6.25:>9% pratīhārī -- (sasaṃbhramam) paritrāyatāṃ devaḥ saṃśayagataṃ vayasyam /",
  "GK20ksakunpu:1815": "KSak_6.25:>10% rājā -- kenāttagandho māṇavakaḥ /",
  "GK20ksakunpu:1816": "KSak_6.25:",
  "GK20ksakunpu:1817": ">11% pratīhārī -- adṛṣṭarūpeṇa kenāpi sattvenātikramya meghapraticchandasya prāsādasyāgrabhūmim ārophitaḥ /",
  "GK20ksakunpu:1818": "_________________________",
  "GK20ksakunpu:1819": "KSak_6.26:<1% rājā -- (utthāya) mā tāvat / mama api sattvair abhibhūyante gṛhāḥ / atha vā /",
  "GK20ksakunpu:1820": "* ahany ahany ātmana eva tāvaj jñātuṃ pramādaskhalitaṃ na śakyam /",
  "GK20ksakunpu:1821": "* prajāsu kaḥ ke pathā prayāti ity aśeṣato veditum asti śaktiḥ // KSak_6.26 // (nepathye)",
  "GK20ksakunpu:1822": "bho vayasya avihā avihā /",
  "GK20ksakunpu:1823": "KSak_6.26:>12% rājā -- (gatibhedena parikrāman) sakhe na bhetavyam / (nepathye)",
  "GK20ksakunpu:1824": "KSak_6.26:>13% (punas tad eva paṭhitvā)",
  "GK20ksakunpu:1825": "kathaṃ na bheṣyāmi / eṣa māṃ ko 'pi pratyavanataśirodharam ikṣum iva tribhaṅgaṃ karomi /",
  "GK20ksakunpu:1826": "KSak_6.26:>14% rājā -- (sadṛṣṭikṣepam) dhanus tāvat / (praviśya śārṅgahastā)",
  "GK20ksakunpu:1827": "_________________________",
  "GK20ksakunpu:1828": "KSak_6.27:<1% yavanī -- bhartaḥ etad hastāvāpasahitaṃ śarāsanam /",
  "GK20ksakunpu:1829": "KSak_6.27:<2% (rājā saśaraṃ dhanur ādatte)",
  "GK20ksakunpu:1830": "KSak_6.27:<3% (nepathye)",
  "GK20ksakunpu:1831": "* eṣa tvām abhinavakaṇṭhaśoṇitārthī",
  "GK20ksakunpu:1832": "* śārdūlaḥ paśum iva hanmi ceṣṭamānam /",
  "GK20ksakunpu:1833": "* ārtānāṃ bhayam apanetum āttadhanvā",
  "GK20ksakunpu:1834": "* duṣyantas tava śaraṇaṃ bhavatv idānīm // KSak_6.27 //p.246",
  "GK20ksakunpu:1835": "KSak_6.27:>1% rājā -- (saroṣam)",
  "GK20ksakunpu:1836": "kathaṃ mām evoddiśati / tiṣṭha kuṇapāśana / tvam idānīṃ na bhaviṣyasi / (śārṅgam āropya)",
  "GK20ksakunpu:1837": "vetravati sopānamārgam ādeśaya / (sarve satvaram upasarpanti)",
  "GK20ksakunpu:1838": "KSak_6.27:>2% rājā (samantād vilokya) śūnyaṃ khalv idam / (nepathye)",
  "GK20ksakunpu:1839": "KSak_6.27:",
  "GK20ksakunpu:1840": ">3% avihā / avihā /aham atrabhavantaṃ paśyāmi / tvaṃ māṃ na paśyasi / biḍālagṛhīto mūṣaka iva nirāśo 'smi jīvite saṃvṛttaḥ /",
  "GK20ksakunpu:1841": "_________________________",
  "GK20ksakunpu:1842": "KSak_6.28:",
  "GK20ksakunpu:1843": "<1% rājā -- bhos tiraskariṇīgarvita madīyam astraṃ tvāṃ drakṣyati / eṣa tam iṣuṃ saṃdadhe /",
  "GK20ksakunpu:1844": "* yo haniṣyati vadhyaṃ tvāṃ rakṣyaṃ rakṣiṣyati dvijam /",
  "GK20ksakunpu:1845": "* haṃso hi kṣīram ādatte tanmiśrā varjayaty apaḥ // KSak_6.28 //",
  "GK20ksakunpu:1846": "KSak_6.28:>4% (ity astraṃ saṃdhatte)",
  "GK20ksakunpu:1847": "KSak_6.28:>5% (tataḥ praviśati vidūṣakam utsṛjya mātaliḥ)",
  "GK20ksakunpu:1848": "_________________________",
  "GK20ksakunpu:1849": "KSak_6.29:<1% mātaliḥ --",
  "GK20ksakunpu:1850": "* kṛtā śaravyaṃ hariṇā tavāsurāḥ",
  "GK20ksakunpu:1851": "* śarāsanaṃ teṣu vikṛṣyatām idam /",
  "GK20ksakunpu:1852": "* prasādasaumyāni satāṃ suhṛjjane",
  "GK20ksakunpu:1853": "* patanti cakṣūṃṣi na dāruṇāḥ śarāḥ // KSak_6.29 //",
  "GK20ksakunpu:1854": "KSak_6.29:>1% rājā (sasaṃbhramam asram upasaṃharan)",
  "GK20ksakunpu:1855": "aye mātaliḥ / svāgataṃ mahāindrasārathe / (praviśya)",
  "GK20ksakunpu:1856": "KSak_6.29:>2% vidūṣaka -- ahaṃ yeneṣṭipaśumāraṃ māritaḥ so 'nena svāgatenābhinadyate /",
  "GK20ksakunpu:1857": "KSak_6.29:>3% mātaliḥ -- (sasmitam) āyuṣmañ śrūyatāṃ yad artham asmi hariṇā bhavatsakāśaṃ preṣitaḥ /",
  "GK20ksakunpu:1858": "KSak_6.29:>4% rājā -- avahito 'smi /p.248",
  "GK20ksakunpu:1859": "KSak_6.29:>5% mātaliḥ -- asti kālanemiprasūtir durjayo nāma dānavagaṇaḥ /",
  "GK20ksakunpu:1860": "KSak_6.29:>6% rājā -- asti / śrutapūrvaṃ mayā nāradāt /",
  "GK20ksakunpu:1861": "_________________________",
  "GK20ksakunpu:1862": "KSak_6.30:<1% mātaliḥ --",
  "GK20ksakunpu:1863": "* sakhyus te sa kila śatakrator ajayyas",
  "GK20ksakunpu:1864": "* tasya tvaṃ raṇaśirasi smṛto nihantā /",
  "GK20ksakunpu:1865": "* ucchettuṃ prabhavati yan na saptasaptis",
  "GK20ksakunpu:1866": "* tannaiśaṃ timiram apākaroti candraḥ // KSak_6.30 //",
  "GK20ksakunpu:1867": "KSak_6.30:>7% sa bhavān āttaśastra evedānīm aindraratham āruhya vijayāya pratiṣṭhatām /",
  "GK20ksakunpu:1868": "KSak_6.30:",
  "GK20ksakunpu:1869": ">8% rājā -- anugṛhīto 'ham anayā maghavataḥ saṃbhāvanayā / atha mādhavyaṃ prati bhavatā kim evaṃ prayuktam /",
  "GK20ksakunpu:1870": "_________________________",
  "GK20ksakunpu:1871": "KSak_6.31:",
  "GK20ksakunpu:1872": "<1% mātali -- tad api kathyate / kiṃ nimittād api manaḥsaṃtāpād āyuṣmān mayā viklavo dṛṣṭaḥ / paścātkopayitum āyuṣmantaṃ tathā kṛtavān asmi / kutaḥ /",
  "GK20ksakunpu:1873": "* jvalati calitendhano 'gnir viprakṛtaḥ pannagaḥ phaṇāṃ kurute /",
  "GK20ksakunpu:1874": "* prāyaḥ svaṃ mahimānaṃ kṣobhāt pratipadyate hi janaḥ // KSak_6.31 //",
  "GK20ksakunpu:1875": "_________________________",
  "GK20ksakunpu:1876": "KSak_6.32:<1% rājā -- (janāntikam) vayasya anatikramaṇīyā divaspater ājñā /",
  "GK20ksakunpu:1877": "KSak_6.32:<2% tad atra parigatārthaṃ kṛtvā madvacanād amātyapiśunaṃ brūhi /",
  "GK20ksakunpu:1878": "* tvanmatiḥ kevalā tāvat paripālayatu prajāḥ /",
  "GK20ksakunpu:1879": "* adhijyam idam anyasmin karmaṇi vyāpṛtaṃ ddhanuḥ // KSak_6.32 // iti /",
  "GK20ksakunpu:1880": "KSak_6.32:>1% vidūṣaka -- yad bhavān ājñāpayati (iti niṣkrāntaḥ)",
  "GK20ksakunpu:1881": "KSak_6.32:>2% mātaliḥ -- āyuṣmān ratham ārohatu /",
  "GK20ksakunpu:1882": "KSak_6.32:>3% (rājā rathārohaṇaṃ nāṭayati)",
  "GK20ksakunpu:1883": "KSak_6.32:>4% (niṣkrāntāḥ sarve)",
  "GK20ksakunpu:1884": "ṣaṣṭho 'ṅkaḥ /p.250",
  "GK20ksakunpu:1885": "**************************************************************************",
  "GK20ksakunpu:1886": "saptamo 'ṅkaḥ",
  "GK20ksakunpu:1887": "KSak_7.1:<1% (tataḥ praviśaty ākāśayānena rathādhirūḍho rājā mātaliś ca)",
  "GK20ksakunpu:1888": "KSak_7.1:",
  "GK20ksakunpu:1889": "<2% rājā -- mātale anuṣṭhitanideśo 'pi maghavataḥ satkriyāviśeṣād anupayuktam ivātmānaṃ samarthaye /",
  "GK20ksakunpu:1890": "_________________________",
  "GK20ksakunpu:1891": "KSak_7.1:<1% mātaliḥ -- (sasmitam) āyuṣmann ubhayam apy aparitoṣaṃ samarthaye /",
  "GK20ksakunpu:1892": "* prathamopakṛtaṃ marutvataḥ pratipattyā laghu manyate bhavān /",
  "GK20ksakunpu:1893": "* gaṇayaty avadānavismito bhavataḥ so 'pi na satkriyāguṇān // KSak_7.1 //",
  "GK20ksakunpu:1894": "_________________________",
  "GK20ksakunpu:1895": "KSak_7.2:",
  "GK20ksakunpu:1896": "<1% rājā -- mātale mā maivam / sa khalu manorathānām apy abhūmir visarjanāvasarasatkāraḥ / mama hi divaukasāṃ samakṣam ardhāsanopaveśitasya /",
  "GK20ksakunpu:1897": "* antargataprārthanam antikasthaṃ jayantam udvīkṣya hṛtasmitena /",
  "GK20ksakunpu:1898": "* āmṛṣṭavakṣoharicandanāṅkā mandāramālā hariṇā pinaddhā // KSak_7.2 //",
  "GK20ksakunpu:1899": "_________________________",
  "GK20ksakunpu:1900": "KSak_7.3:<1% mātaliḥ -- kim iva nāmāyuṣmān amareśvarān nārhati / paśya /p.252",
  "GK20ksakunpu:1901": "* sukhaparasya harer ubhayaiḥ kṛtaṃ tridivam uddhṛtadānavakaṇṭakam /",
  "GK20ksakunpu:1902": "* tava śarair adhunā nataparvabhiḥ puruṣakesariṇaś ca purā nakhaiḥ // KSak_7.3 //",
  "GK20ksakunpu:1903": "_________________________",
  "GK20ksakunpu:1904": "KSak_7.4:<1% rājā -- atra khalu śatakrator eva mahimā stutyaḥ /",
  "GK20ksakunpu:1905": "* sidhyanti karmasu mahatv api yan niyojyāḥ",
  "GK20ksakunpu:1906": "* saṃbhāvanāguṇam avehi tam īśvarāṇām /",
  "GK20ksakunpu:1907": "* kiṃ vābhaviṣyadaruṇas tamasāṃ vibhettā",
  "GK20ksakunpu:1908": "* taṃ cet sahasrakiraṇo dhuri nākariṣyat // KSak_7.4 //",
  "GK20ksakunpu:1909": "_________________________",
  "GK20ksakunpu:1910": "KSak_7.5:<1% mātali -- sadṛśaṃ tava etat / (stokam antaram atītya)",
  "GK20ksakunpu:1911": "āyuṣmann itaḥ paśya nākapṛṣṭhapratiṣṭhitasya saubhāgyam ātmayaśasaḥ /",
  "GK20ksakunpu:1912": "* vicchittiśeṣaiḥ surasundarīṇāṃ varṇair amī kalpalatāṃśukeṣu /",
  "GK20ksakunpu:1913": "* vicintya gītakṣamam arthajātaṃ divaukasas tvaccaritaṃ likhanti // KSak_7.5 //p.254",
  "GK20ksakunpu:1914": "KSak_7.5:",
  "GK20ksakunpu:1915": ">1% mātale asurasaṃprahārotsukena pūrvedyur divam adhirohatā mayā na lakṣitaḥ svargamārgaḥ / katamasmin marutāṃ pathi vartāmahe /",
  "GK20ksakunpu:1916": "_________________________",
  "GK20ksakunpu:1917": "KSak_7.6:<1% mātali --",
  "GK20ksakunpu:1918": "* trisrotasaṃ vahati yo gaganapratiṣṭhām",
  "GK20ksakunpu:1919": "* jyotīṃṣi vartayati ca pravibhaktaraśmiḥ /",
  "GK20ksakunpu:1920": "* tasya dvitīyaharivikramanistamaskam",
  "GK20ksakunpu:1921": "* vāyor imaṃ parivahasya vadanti mārgam // KSak_7.6 //",
  "GK20ksakunpu:1922": "KSak_7.6:",
  "GK20ksakunpu:1923": ">2% rājā -- mātale ataḥ khalu sabāhyāntaḥkaraṇo mamāntarātmā prasīdati / (rathāṅgam avalokya)",
  "GK20ksakunpu:1924": "meghapadavīm avatīrṇau svaḥ /",
  "GK20ksakunpu:1925": "KSak_7.6:>3% mātali -- katham avagamyate /p.256",
  "GK20ksakunpu:1926": "_________________________",
  "GK20ksakunpu:1927": "KSak_7.7:",
  "GK20ksakunpu:1928": "<1% rājā -- ayam aravivarebhyaś cātakair niṣpatadbhir haribhir acirabhāsāṃ tejasā cānuliptaiḥ /",
  "GK20ksakunpu:1929": "* gatam upari ghanānāṃ vārigarbhodarāṇām",
  "GK20ksakunpu:1930": "* piśunayati rathas te śīkaraklinnanemiḥ // KSak_7.7 //",
  "GK20ksakunpu:1931": "KSak_7.7:>1% mātali -- kṣaṇād āyuṣmān svādhikārabhūmau vartiṣyate /",
  "GK20ksakunpu:1932": "_________________________",
  "GK20ksakunpu:1933": "KSak_7.8:<1% rājā -- (adho 'valokya)",
  "GK20ksakunpu:1934": "mātale vegāvataraṇād āścaryadarśanaḥ saṃlakṣyate manuṣyalokaḥ / tathā hi /",
  "GK20ksakunpu:1935": "* śailānām avarohatīva śikharād unmajjatāṃ medinī",
  "GK20ksakunpu:1936": "* parṇābhyantaralīnatāṃ vijahati skandhodayāt pādapāḥ /",
  "GK20ksakunpu:1937": "* saṃtānais tanubhāvanaṣṭasalilā vyaktiṃ bhajanty āpagāḥ",
  "GK20ksakunpu:1938": "* kenāpy utkṣipateva paṣya bhuvanaṃ matpārśvam ānīyate // KSak_7.8 //",
  "GK20ksakunpu:1939": "KSak_7.8:>2% mātali -- sādhu dṛṣṭam / (sabahumānam avalokya) aho udāraramaṇīyā pṛthivī /",
  "GK20ksakunpu:1940": "KSak_7.8:",
  "GK20ksakunpu:1941": ">3% rājā -- mātale katamo 'yaṃ pūrvāparasamudrāvagāḍhaḥ kanakarasanisyandī sāṃdhya meghaparighaḥ sānumān ālokyate /",
  "GK20ksakunpu:1942": "_________________________",
  "GK20ksakunpu:1943": "KSak_7.9:",
  "GK20ksakunpu:1944": "<1% mātali -- āyuṣmann eṣa khalu hemakūṭo nāma kiṃ puruṣaparvatas tapaḥsaṃsiddhikṣetram / paśya /p.258",
  "GK20ksakunpu:1945": "* svāyaṃbhuvān marīcer yaḥ prababhūva prajāpatiḥ /",
  "GK20ksakunpu:1946": "* surāsuraguruḥ so 'tra sapatnīkas tapasyati // KSak_7.9 //",
  "GK20ksakunpu:1947": "KSak_7.9:",
  "GK20ksakunpu:1948": ">1% rājā -- tena hy anatikramaṇīyāni śreyāṃsi / pradakṣiṇīkṛtya bhagavantaṃ gantum icchāmi /",
  "GK20ksakunpu:1949": "KSak_7.9:>2% mātali -- prathamaḥ kalpaḥ / (nāṭyenāvatīrṇau)",
  "GK20ksakunpu:1950": "_________________________",
  "GK20ksakunpu:1951": "KSak_7.10:<1% rājā -- (savismayam)",
  "GK20ksakunpu:1952": "* upoḍhaśabdā na rathāṅganemayaḥ pravartamānaṃ na ca dṛśyate rajaḥ /",
  "GK20ksakunpu:1953": "* abhūtalasparśanatayāniruddhatas tavāvatīrṇo 'pi ratho na lakṣyate // KSak_7.10 //",
  "GK20ksakunpu:1954": "KSak_7.10:>3% mātali -- etāvān eva śatakrator āyuṣmataś ca viśeṣaḥ /",
  "GK20ksakunpu:1955": "KSak_7.10:>4% rājā -- mātale katamasmin pradeśe mārīcāśramaḥ /",
  "GK20ksakunpu:1956": "_________________________",
  "GK20ksakunpu:1957": "KSak_7.11:<1% mātaliḥ -- (hastena darśayan)p.260",
  "GK20ksakunpu:1958": "* valmīkārdhanimagnamūrtir urasā saṃdaṣṭasarpatvacā",
  "GK20ksakunpu:1959": "* kaṇṭhe jīrṇalatāpratānavalayenātyarthasaṃpīḍitaḥ /",
  "GK20ksakunpu:1960": "* aṃsavyāpi śakuntanīḍanicitaṃ bibhrajjaṭāmaṇḍalam",
  "GK20ksakunpu:1961": "* yatra sthāṇur ivācalo munir asāv abhyarkabimbaṃ sthitaḥ // KSak_7.11 //",
  "GK20ksakunpu:1962": "KSak_7.11:>1% rājā -- namas te kaṣṭatapase /",
  "GK20ksakunpu:1963": "KSak_7.11:>2% mātaliḥ -- (saṃyatapragrahaṃ rathaṃ kṛtvā)",
  "GK20ksakunpu:1964": "etāv aditiparivardhitamandāravṛkṣaṃ prajāpater āśramaṃ praviṣṭau svaḥ /",
  "GK20ksakunpu:1965": "KSak_7.11:>3% rājā -- svargād adhikataraṃ nirvṛtisthānam amṛtahradam ivāvagāḍho 'smi /",
  "GK20ksakunpu:1966": "KSak_7.11:>4% mātaliḥ -- (rathaṃ sthāpayitvā) avataratv āyuṣmān /",
  "GK20ksakunpu:1967": "KSak_7.11:>5% rājā -- (avatīrya) mātale bhavān katham idānīm /",
  "GK20ksakunpu:1968": "KSak_7.11:>6% mātaliḥ -- saṃyantrito mayā rathaḥ / vayam apy avatarāmaḥ /",
  "GK20ksakunpu:1969": "KSak_7.11:>7% (tathā kṛtvā)",
  "GK20ksakunpu:1970": "ita āyuṣman / (parikramya)",
  "GK20ksakunpu:1971": "dṛśyantām atrabhavatām ṛṣīṇāṃ tapovanabhūmayaḥ /",
  "GK20ksakunpu:1972": "_________________________",
  "GK20ksakunpu:1973": "KSak_7.12:<1% rājā -- nanu vismayād avalokayāmi /",
  "GK20ksakunpu:1974": "* prāṇānām anilena vṛttir ucitā satkalpavṛkṣe vane",
  "GK20ksakunpu:1975": "* toye kāñcanapadmareṇukapiśe dharmābhiṣekakriyā /",
  "GK20ksakunpu:1976": "* dhyānaṃ ratnaśilātaleṣu vibudhastrīsaṃnidhau saṃyamo",
  "GK20ksakunpu:1977": "* yat kāṅkṣanti tapobhir anyamunayas tasmiṃs tapasyanty amī // KSak_7.12 //p.262",
  "GK20ksakunpu:1978": "KSak_7.12:>8% mātali -- utsarpiṇī khalu mahatāṃ prārthanā / (parikramya / ākāśe)",
  "GK20ksakunpu:1979": "aye vṛddhaśākalya kim anutiṣṭhati bhagavān mārīcaḥ / kiṃ bravīṣi / dākṣāyaṇyā prativratārdham adhikṛtya pṛṣṭas tasyai maharṣipatnīsahitāyai kathayatīti /",
  "GK20ksakunpu:1980": "KSak_7.12:>9% rājā -- (karṇaṃ dattvā) aye pratipālyāvasaraḥ khalu prastāvaḥ /",
  "GK20ksakunpu:1981": "KSak_7.12:>10% mātaliḥ -- (rājānam avalokya)",
  "GK20ksakunpu:1982": "asminn aśokavṛkṣamūle tāvad āstām āyuṣmān yāvat tvām indragurave nivedayitum antarānveṣī bhavāmi /",
  "GK20ksakunpu:1983": "KSak_7.12:>11% rājā -- yathā bhavān manyate (iti sthitaḥ)",
  "GK20ksakunpu:1984": "KSak_7.12:>12% mātaliḥ -- āyuṣman sādhayāmy aham / (iti niṣkrāntaḥ)",
  "GK20ksakunpu:1985": "_________________________",
  "GK20ksakunpu:1986": "KSak_7.13:<1% rājā -- (nimittaṃ sūcayitvā)",
  "GK20ksakunpu:1987": "* manorathāya nāśaṃse kiṃ bāho spandase vṛthā /",
  "GK20ksakunpu:1988": "* pūrvāvadhīritaṃ śreyo duḥkhaṃ hi parivartate // KSak_7.13 //",
  "GK20ksakunpu:1989": "KSak_7.13:>1% (nepathye)",
  "GK20ksakunpu:1990": "KSak_7.13:>2% mā khalu cāpalaṃ kuru / kathaṃ gata evātmanaḥ prakṛtim /",
  "GK20ksakunpu:1991": "_________________________",
  "GK20ksakunpu:1992": "KSak_7.14:<1% rājā -- (karṇaṃ dattvā)",
  "GK20ksakunpu:1993": "abhūmir iyam avinayasya / ko nu khalv eṣa niṣidhyate / (śabdānusāreṇāvalokya / savismayam)",
  "GK20ksakunpu:1994": "aye ko nu khalv ayam anubadhyamānas tapasvinībhyām abālasattvo bālaḥ /p.264",
  "GK20ksakunpu:1995": "* ardhapītastanaṃ mātur āmardakliṣṭakesaram /",
  "GK20ksakunpu:1996": "* prakrīḍituṃ siṃhaśiśuṃ balātkāreṇa karṣati // KSak_7.14 //",
  "GK20ksakunpu:1997": "KSak_7.14:>3% (tataḥ praviśati yathānirdiṣṭakarmā tapasvinībhyāṃ bālaḥ)",
  "GK20ksakunpu:1998": "KSak_7.14:>4% bāla -- jṛmbhasva siṃha dantāṃs te gaṇayiṣye /",
  "GK20ksakunpu:1999": "KSak_7.14:",
  "GK20ksakunpu:2000": ">5% prathamā -- avinīta kiṃ no 'patyanirviśeṣāṇi sattvāni vikaroṣi / hanta vardhate te saṃrambhaḥ / sthāne khalu ṛṣijanena sarvadamana iti kṛtanāmadheyo 'si /",
  "GK20ksakunpu:2001": "KSak_7.14:",
  "GK20ksakunpu:2002": ">6% rājā -- kiṃ nu khalu bāle 'sminn aurasa iva putre snihyati me manaḥ / nūnam anapatyatā māṃ vatsalayati /",
  "GK20ksakunpu:2003": "KSak_7.14:>7% dvitīyā -- eṣā khalu kesariṇī tvāṃ laṅghayati yady asyāḥ putrakaṃ na muñcasi /",
  "GK20ksakunpu:2004": "_________________________",
  "GK20ksakunpu:2005": "KSak_7.15:<1% bāla -- (sasmitam) aho balīyaḥ khalu bhīto 'smi / (ity adharaṃ darśayati )",
  "GK20ksakunpu:2006": "* rājā -- hamatas tejaso bījaṃ bālo 'yaṃ pratibhāti me /",
  "GK20ksakunpu:2007": "* sphuliṅgāvasthayā vahnir edhāpakṣa iva sthitaḥ // KSak_7.15 //p.266",
  "GK20ksakunpu:2008": "KSak_7.15:>1% prathamā -- vatsa enaṃ bālamṛgendraṃ muñca / aparaṃ te krīḍanakaṃ dāsyāmi /",
  "GK20ksakunpu:2009": "KSak_7.15:>2% bāla -- kutra / dehy etat / (iti hastaṃ prasārayati)",
  "GK20ksakunpu:2010": "_________________________",
  "GK20ksakunpu:2011": "KSak_7.16:<1% rājā -- kathaṃ cakravartilakṣaṇam apy anena dhāryate / tathā hy asya /",
  "GK20ksakunpu:2012": "* pralobhyavastupraṇayaprasārito vibhāti jālagrathitāṅguliḥ karaḥ /",
  "GK20ksakunpu:2013": "* alakṣyapatrāntaram iddharāgayā navoṣasā bhinnam ivaikapaṅkajam // KSak_7.16 //",
  "GK20ksakunpu:2014": "KSak_7.16:",
  "GK20ksakunpu:2015": ">3% dvitīyā -- suvrate na śakya eṣa vācāmātreṇa viramayitum / gaccha tvam / madīya uṭaje mārkaṇḍeyasya+ṛṣikumārasya varṇacitrito mṛttikāmayūras tiṣṭhati / tam asyopahara /",
  "GK20ksakunpu:2016": "KSak_7.16:>4% prathamā -- tathā / (iti niṣkrāntā)",
  "GK20ksakunpu:2017": "KSak_7.16:>5% bāla -- anenaiva tāvat krīḍiṣyāmi /",
  "GK20ksakunpu:2018": "_________________________",
  "GK20ksakunpu:2019": "KSak_7.17:<1% rājā -- spṛhayāmi khalu durlalitāyāsmai /",
  "GK20ksakunpu:2020": "* ālakṣyadantamukulān animittahāsair",
  "GK20ksakunpu:2021": "* avyaktavarṇaramaṇīyavacaḥpravṛttīn /",
  "GK20ksakunpu:2022": "* aṅkāśrayapraṇayinas tanayān vahanto",
  "GK20ksakunpu:2023": "* dhanyās tadaṅgarajasā malinībhavanti // KSak_7.17 //p.268",
  "GK20ksakunpu:2024": "KSak_7.17:>1% tāpasī -- bhavatu / na mām ayaṃ gaṇayati / (pārśvam avalokya)",
  "GK20ksakunpu:2025": "ko 'tra ṛṣipumārāṇām / (rājānam avalokya)",
  "GK20ksakunpu:2026": "bhadramukha ehi tāvat / mocayānena durmocahastagraheṇa* ḍimbhalīlayā bādhyamānaṃ bālamṛgendram / (*durmoka)",
  "GK20ksakunpu:2027": "_________________________",
  "GK20ksakunpu:2028": "KSak_7.18:<1% rājā -- (upagamya / sasmitam) ayi bho maharṣiputra /",
  "GK20ksakunpu:2029": "* evam āśramaviruddhavṛttinā saṃyamaḥ kim iti janmatas tvayā /",
  "GK20ksakunpu:2030": "* sattvasaṃśraya sukho 'pi dūṣyate kṛṣṇasarpaśiśuneva candanaḥ // KSak_7.18 //",
  "GK20ksakunpu:2031": "KSak_7.18:>2% tāpasī -- bhadramukha na khalv ayam ṛṣikumāraḥ /",
  "GK20ksakunpu:2032": "_________________________",
  "GK20ksakunpu:2033": "KSak_7.19:",
  "GK20ksakunpu:2034": "<1% rājā -- ākārasadṛśaṃ ceṣṭitam evāsya kathayati / sthānapratyayāt tu vayam evaṃ tarkiṇaḥ / (yathābhyarthitam anutiṣṭhan bālasparśam upalabhya / ātmagatam)",
  "GK20ksakunpu:2035": "* anena kasya api kulāṅkureṇa spṛṣṭasya gātreṣu sukhaṃ mamaivam /",
  "GK20ksakunpu:2036": "* kāṃ nirvṛtiṃ cetasi tasya kuryād yasyāyam aṅkāt kṛtinaḥ prarūḍhaḥ // KSak_7.19 //",
  "GK20ksakunpu:2037": "KSak_7.19:>1% tāpasī -- (ubhau nirvarṇya) āścaryam āścaryam /",
  "GK20ksakunpu:2038": "KSak_7.19:>2% rājā -- ārye kim iva /",
  "GK20ksakunpu:2039": "KSak_7.19:",
  "GK20ksakunpu:2040": ">3% tāpasī -- asya bālakasya te 'pi saṃvādiny ākṛtir iti vismitāsmi / aparicitasya api te 'pratilomaḥ saṃvṛtta iti /p.270",
  "GK20ksakunpu:2041": "KSak_7.19:>4% rājā -- (bālakam upalālayan) na cen munikumāro 'yam atha ko 'sya vyapadeśaḥ /",
  "GK20ksakunpu:2042": "KSak_7.19:>5% tāpasī -- puruvaṃśaḥ /",
  "GK20ksakunpu:2043": "_________________________",
  "GK20ksakunpu:2044": "KSak_7.20:<1% rājā -- (ātmagatam)",
  "GK20ksakunpu:2045": "katham ekānvayo mama / ataḥ khalu madanukāriṇam enam atrabhavatī manyate / asty etat pauravāṇām antyaṃ kulavratam /",
  "GK20ksakunpu:2046": "* bhavaneṣu rasādhikeṣu pūrvaṃ kṣitirakṣārtham uśanti ye nivāsam /",
  "GK20ksakunpu:2047": "* niyataikavratāni paścāt tarumūlāni gṛhībhavanti teṣām // KSak_7.20 //",
  "GK20ksakunpu:2048": "KSak_7.20:>6% (prakāśam) na punar ātmagatyā mānuṣāṇām eṣa viṣayaḥ /",
  "GK20ksakunpu:2049": "KSak_7.20:",
  "GK20ksakunpu:2050": ">7% tāpasī -- yathā bhadramukho bhaṇati / apsaraḥsaṃbandhenāsya janany atra devaguros tapovane prasūtā /",
  "GK20ksakunpu:2051": "KSak_7.20:>8% rājā -- (apavārya) hanta dvitīyam idam āśājananam /",
  "GK20ksakunpu:2052": "KSak_7.20:>9% (prakāśam) atha sā tatrabhavatī kim ākhyasya rājaṛṣeḥ patnī /",
  "GK20ksakunpu:2053": "KSak_7.20:>10% tāpasī -- kas tasya dharmadāraparityāgino nāma saṃkīrtayituṃ cintayiṣyati /",
  "GK20ksakunpu:2054": "KSak_7.20:>11% rājā -- (svagatam)",
  "GK20ksakunpu:2055": "iyaṃ khalu kathā mām eva lakṣyīkaroti / yadi tāvad asya śiśor mātaraṃ nāmataḥ pṛcchāmi / atha vānāryaḥ paradāravyavahāraḥ / (praviṣya mṛnmayūrahastā)",
  "GK20ksakunpu:2056": "KSak_7.20:>12% tāpasī -- sarvadamana śakuntalāvaṇyaṃ prekṣasva /p.272",
  "GK20ksakunpu:2057": "KSak_7.20:>13% bāla -- (sadṛṣṭikṣepam) kutra vā mama mātā /",
  "GK20ksakunpu:2058": "KSak_7.20:>14% ubhe -- nāmasādṛśyena vañcito mātṛcatsalaḥ /",
  "GK20ksakunpu:2059": "KSak_7.20:>15% dvitīyā -- vatsa asya vṛttikāmayūrasya ramyatvaṃ paśyeti bhaṇito 'si /",
  "GK20ksakunpu:2060": "KSak_7.20:>16% rājā -- (ātmagatam)",
  "GK20ksakunpu:2061": "kiṃ vā śakuntalā ity asyā mātur ākhyā / santi punar nāmadheyasādṛśyāni / api nāma mṛgatṛṣṭikeva nāmamātraprastāvo me viṣādāya kalpate /",
  "GK20ksakunpu:2062": "KSak_7.20:>17% bāla -- mātaḥ rocate ma eṣa bhadramayūraḥ / (iti krīḍanakam ādatte)",
  "GK20ksakunpu:2063": "KSak_7.20:>18% prathamā -- (vilokya / sa udvegam) aho rakṣākaraṇḍakam asya maṇibandhe na dṛśyate /",
  "GK20ksakunpu:2064": "KSak_7.20:",
  "GK20ksakunpu:2065": ">19% rājā -- alam āvegena / nanv idam asya siṃhaśāvavimardāt paribhraṣṭam / (ity ādātum icchati)",
  "GK20ksakunpu:2066": "KSak_7.20:>20% ubhe -- mā khalv etad avalambya -- katham / gṛhītam anena /",
  "GK20ksakunpu:2067": "KSak_7.20:>21% (iti vismayād uronihitahaste parasparam avalokayataḥ)",
  "GK20ksakunpu:2068": "KSak_7.20:>22% rājā -- kim arthaṃ pratiṣiddhāḥ smaḥ /",
  "GK20ksakunpu:2069": "KSak_7.20:",
  "GK20ksakunpu:2070": ">23% prathamā -- śṛṇotu mahārājaḥ / eṣāparājitā nāmauṣadhir asya jātakarmasamaye bhagavatā mārīcena dattā /",
  "GK20ksakunpu:2071": "KSak_7.20:>24% etāṃ kila mātāpitarāv ātmānaṃ ca varjayitvāparo bhūmipatitāṃ na gṛhṇāti /p.274",
  "GK20ksakunpu:2072": "KSak_7.20:>25% rājā -- atha gṛhṇāti /",
  "GK20ksakunpu:2073": "KSak_7.20:>26% prathamā -- tatas taṃ sarpo bhūtvā daśati /",
  "GK20ksakunpu:2074": "KSak_7.20:>27% rājā -- bhavatībhyāṃ kadācid asyāḥ pratyakṣīkṛtā vikriyā /",
  "GK20ksakunpu:2075": "KSak_7.20:>28% ubhe -- anekaśaḥ /",
  "GK20ksakunpu:2076": "KSak_7.20:>29% rājā -- (saharṣam / ātmagatam) katham iva saṃpūrṇam api me manorathaṃ nābhinandāmi /",
  "GK20ksakunpu:2077": "KSak_7.20:",
  "GK20ksakunpu:2078": ">30% dvitīyā -- suvrate ehi / imaṃ vṛttāntaṃ niyamavyāpṛtāyai śakuntalāyai nivedayāvaḥ / (iti niṣkrānte)",
  "GK20ksakunpu:2079": "KSak_7.20:>31% bāla -- muñca mām / yāvan mātuḥ sakāśaṃ gamiṣyāmi /",
  "GK20ksakunpu:2080": "KSak_7.20:>32% rājā -- putraka mayā saha eva mātaram abhinandiṣyasi /",
  "GK20ksakunpu:2081": "KSak_7.20:>33% bāla -- mama khalu tāto duṣyantaḥ / na tvam /",
  "GK20ksakunpu:2082": "KSak_7.20:",
  "GK20ksakunpu:2083": ">34% rājā -- (sasmitam+eṣa vivāda eva pratyāyayati (tataḥ praviśaty ekaveṇīdharā śakuntalā)",
  "GK20ksakunpu:2084": "KSak_7.20:",
  "GK20ksakunpu:2085": ">35% śakuntalā -- vikārakāle 'pi prakṛtisthāṃ sarvadamanasyauṣadhiṃ śrutvā na me āśāsīd ātmano bhāgadheyeṣu /",
  "GK20ksakunpu:2086": "KSak_7.20:>36% atha vā yathā sānumatyākhyātaṃ tathā saṃbhāvyata etat /",
  "GK20ksakunpu:2087": "_________________________",
  "GK20ksakunpu:2088": "KSak_7.21:<1% rājā -- (śakuntalāṃ vilokya) aye seyam atrabhavatī śakuntalā yaiṣā (p.276)",
  "GK20ksakunpu:2089": "* vasane paridhūsare vasānā niyamakṣāmamukhī dhṛtaikaveṇiḥ /",
  "GK20ksakunpu:2090": "* atiniṣkaruṇasya śuddhaśīlā mama dīrghaṃ virahavrataṃ bibharti // KSak_7.21 //",
  "GK20ksakunpu:2091": "KSak_7.21:>1% śakuntalā -- (paścāt+tāpavivarṇaṃ rājānaṃ dṛṣṭvā)",
  "GK20ksakunpu:2092": "na khalv āryaputra iva / tataḥ ka eṣa idānīṃ kṛtarakṣāmaṅgalaṃ dārakaṃ me gātrasaṃsargeṇa dūṣayati /",
  "GK20ksakunpu:2093": "KSak_7.21:>2% bāla -- (mātaram upetya) mātaḥ eṣa ko 'pi puruṣo māṃ putra ity āliṅgati /",
  "GK20ksakunpu:2094": "KSak_7.21:",
  "GK20ksakunpu:2095": ">3% rājā -- priye krauryam api me tvayi prayuktam anukūlapariṇāmaṃ saṃvṛttaṃ yad aham idānīṃ tvayā pratyabhijñātam ātmānaṃ paśyāmi /",
  "GK20ksakunpu:2096": "KSak_7.21:>4% śakuntalā -- (ātmagatam)",
  "GK20ksakunpu:2097": "hṛdaya samāśvasihi samāśvasihi / parityaktamatsareṇānukampitāsmi daivena / āryaputraḥ khalv eṣaḥ /",
  "GK20ksakunpu:2098": "_________________________",
  "GK20ksakunpu:2099": "KSak_7.22:<1% rājā -- priye /",
  "GK20ksakunpu:2100": "* smṛtibhinnamohatamaso diṣṭyā pramukhe sthitāsi me sumukhi /",
  "GK20ksakunpu:2101": "* uparāgānte śaśinaḥ samupagatā rohiṇī yogam // KSak_7.22 //",
  "GK20ksakunpu:2102": "KSak_7.22:>5% śakuntalā -- jayatu jayatv āryaputraḥ /",
  "GK20ksakunpu:2103": "_________________________",
  "GK20ksakunpu:2104": "KSak_7.23:<1% rājā -- sundari /",
  "GK20ksakunpu:2105": "* bāṣpeṇa pratiṣiddhe 'pi jayaśabde jitaṃ mayā /",
  "GK20ksakunpu:2106": "* yat te dṛṣṭam asaṃskārapāṭalauṣṭhapuṭaṃ mukham // KSak_7.23 //",
  "GK20ksakunpu:2107": "KSak_7.23:>1% bāla -- mātaḥ ka eṣaḥ /",
  "GK20ksakunpu:2108": "_________________________",
  "GK20ksakunpu:2109": "KSak_7.24:<1% śakuntalā -- vatsa te bhāgadheyāni pṛccha /",
  "GK20ksakunpu:2110": "* sutanu hṛdayāt pratyādeśavyalīkam apaitu te",
  "GK20ksakunpu:2111": "* kim api manasaḥ saṃmoho me tadā balavān abhūt /",
  "GK20ksakunpu:2112": "* prabalatamasām evaṃ prāyāḥ śubheṣu hi vṛttayaḥ",
  "GK20ksakunpu:2113": "* srajam api śirasy andhaḥ kṣiptāṃ dhunoty ahiśaṅkayā // KSak_7.24 //",
  "GK20ksakunpu:2114": "KSak_7.24:",
  "GK20ksakunpu:2115": ">2% śakuntalā -- uttiṣṭhatv āryaputraḥ / nūnaṃ me sucaritapratibandhakaṃ purākṛtaṃ teṣu divaseṣu pariṇāmābhimukham āsīd yena sānukrośo 'py āryaputro mayi virasaḥ saṃvṛttaḥ /",
  "GK20ksakunpu:2116": "KSak_7.24:>3% (rājottiṣṭhati)",
  "GK20ksakunpu:2117": "KSak_7.24:>4% śakuntalā -- atha katham āryaputreṇa smṛto duḥkhabhāgy ayaṃ janaḥ /",
  "GK20ksakunpu:2118": "_________________________",
  "GK20ksakunpu:2119": "KSak_7.25:<1% rājā -- uddhṛtaviṣādaśalyaḥ kathayiṣyāmi /",
  "GK20ksakunpu:2120": "* mohān mayā sutanu pūrvam upekṣitas te",
  "GK20ksakunpu:2121": "* yo baddhabindur adharaṃ paribādhamānaḥ /",
  "GK20ksakunpu:2122": "* taṃ tāvad ākuṭilapakṣmavilagnam adya",
  "GK20ksakunpu:2123": "* bāṣpaṃ pramṛjya vigatānuśayo bhaveyam // KSak_7.25 //",
  "GK20ksakunpu:2124": "KSak_7.25:>1% (iti yathoktam anutiṣṭhati)",
  "GK20ksakunpu:2125": "KSak_7.25:>2% śakuntalā -- (nāmamudrāṃ dṛṣṭvā) āryaputra idaṃ tad aṅgulīyakam /",
  "GK20ksakunpu:2126": "KSak_7.25:>3% rājā -- asmād aṅgulīyopalambhāt khalu smṛtir upalabdhā /",
  "GK20ksakunpu:2127": "KSak_7.25:>4% śakuntalā -- viṣamaṃ kṛtam anena yat tadāryaputrasya pratyayakāle durlabham āsīt /",
  "GK20ksakunpu:2128": "KSak_7.25:>5% rājā -- tena hi ṛtusamavāyacihnaṃ pratipadyatāṃ latā kusumam /",
  "GK20ksakunpu:2129": "KSak_7.25:>6% śakuntalā -- nāsya viśvasimi / āryaputra evaitad dhārayatu / (tataḥ praviśati mātaliḥ)",
  "GK20ksakunpu:2130": "KSak_7.25:>7% mātali -- diṣṭyā dharmapatnīsamāgamena putramukhadarśanena cāyuṣmān vardhate /p.282",
  "GK20ksakunpu:2131": "KSak_7.25:",
  "GK20ksakunpu:2132": ">8% rājā -- abhūt saṃpāditasvāduphalo me manorathaḥ / mātale na khalu vidito 'yam ākhaṇḍalena vṛttāntaḥ syāt /",
  "GK20ksakunpu:2133": "KSak_7.25:>9% mātali -- (sasmitam)",
  "GK20ksakunpu:2134": "kim īśvarāṇāṃ parokṣam / etv āyuṣmān / bhagavān mārīcas te darśanaṃ vitarati /",
  "GK20ksakunpu:2135": "KSak_7.25:>10% rājā -- śakuntale avalambyatāṃ putraḥ / tvāṃ puraskṛtya bhagavantaṃ draṣṭum icchāmi /",
  "GK20ksakunpu:2136": "KSak_7.25:>11% śakuntalā -- jihremy āryaputreṇa saha gurusamīpaṃ gantum /",
  "GK20ksakunpu:2137": "KSak_7.25:>12% rājā -- apy ācaritavyam abhyudayakāleṣu / ehy ehi /",
  "GK20ksakunpu:2138": "KSak_7.25:>13% (sarve parikrāmanti) (tataḥ praviśaty adityā sārdham āsanastho mārīcaḥ) (ānasastho)",
  "GK20ksakunpu:2139": "_________________________",
  "GK20ksakunpu:2140": "KSak_7.26:<1% mārīca -- (rājānam avalokya) dākṣāyaṇi /",
  "GK20ksakunpu:2141": "* putrasya te raṇaśirasy ayam agrayāyī",
  "GK20ksakunpu:2142": "* duṣyanta ity abhihito bhuvanasya bhartā /",
  "GK20ksakunpu:2143": "* cāpena yasya vinivartitakarmajātam",
  "GK20ksakunpu:2144": "* tatkoṭimatkuliśam ābharaṇaṃ maghonaḥ // KSak_7.26 //",
  "GK20ksakunpu:2145": "KSak_7.26:>14% aditiḥ -- saṃbhāvanīyānubhāvāsya ākṛtiḥ /",
  "GK20ksakunpu:2146": "KSak_7.26:",
  "GK20ksakunpu:2147": ">15% mātaliḥ -- āyuṣmann etau putraprītipiśunena cakṣuṣā divaikasāṃ pitarāv āyuṣmantam avalokayataḥ / tāv upasarpa /",
  "GK20ksakunpu:2148": "_________________________",
  "GK20ksakunpu:2149": "KSak_7.27:<1% rājā -- mātale /p.284",
  "GK20ksakunpu:2150": "* prāhur dvādaśadhā sthitasya munayo yat tejasaḥ kāraṇam",
  "GK20ksakunpu:2151": "* bhartāraṃ bhuvanatrayasya suṣuve yad yajñabhāgeśvaram /",
  "GK20ksakunpu:2152": "* yasminn ātmabhavaḥ paro 'pi puruṣaś cakre bhavāyāspadam",
  "GK20ksakunpu:2153": "* dvandvaṃ dakṣamarīcisaṃbhavam idaṃ tat sraṣṭur ekāntaram // KSak_7.27 //",
  "GK20ksakunpu:2154": "KSak_7.27:>1% mātali -- atha kim /",
  "GK20ksakunpu:2155": "KSak_7.27:>2% rājā -- (upagamyobhābhyām api vāsavaniyojyo duṣyantaḥ praṇamati /",
  "GK20ksakunpu:2156": "KSak_7.27:>3% mārīca -- vatsa ciraṃ jīva / pṛthivīṃ pālaya /",
  "GK20ksakunpu:2157": "KSak_7.27:>4% aditiḥ -- vatsa apratiratho bhava /",
  "GK20ksakunpu:2158": "KSak_7.27:>5% śakuntalā -- dārakasahitā vāṃ pādavadanaṃ karomi /",
  "GK20ksakunpu:2159": "_________________________",
  "GK20ksakunpu:2160": "KSak_7.28:<1% mārīca -- vatse /",
  "GK20ksakunpu:2161": "* ākhaṇḍalasamo bhartā jayantapratimaḥ sutaḥ /",
  "GK20ksakunpu:2162": "* āśīr anyā na te yogyā paulomīsadṛśī bhava // KSak_7.28 //p.286",
  "GK20ksakunpu:2163": "KSak_7.28:",
  "GK20ksakunpu:2164": ">6% aditi -- jāte bhartur bahumatā bhava / ayaṃ ca dīrghāyur vatsaka ubhayakulanandano bhavatu / upaviśata / (sarve prajāpatim abhita upaviśanti)",
  "GK20ksakunpu:2165": "_________________________",
  "GK20ksakunpu:2166": "KSak_7.29:<1% mārīca -- (ekaikaṃ nirdiśan)",
  "GK20ksakunpu:2167": "* diṣṭyā śakuntalā sādhvī sadapatyam idaṃ bhavān /",
  "GK20ksakunpu:2168": "* śraddhā vittaṃ vidhiś ceti tritayaṃ tat samāgatam // KSak_7.29 //",
  "GK20ksakunpu:2169": "_________________________",
  "GK20ksakunpu:2170": "KSak_7.30:",
  "GK20ksakunpu:2171": "<1% rājā -- bhagavan / prāgabhipretasiddhiḥ / paścāddarśanam / ato 'pūrvaḥ khalu vo 'nugrahaḥ / kutaḥ /",
  "GK20ksakunpu:2172": "* udeti pūrvaṃ kusumaṃ tataḥ phalaṃ ghanodayaḥ prāk+tadanantaraṃ payaḥ",
  "GK20ksakunpu:2173": "* nimittanaimittikayor ayaṃ kramas tava prasādasya puras tu saṃpadaḥ // KSak_7.30 //",
  "GK20ksakunpu:2174": "KSak_7.30:>1% mātaliḥ -- evaṃ vidhātāraḥ prasīdanti /",
  "GK20ksakunpu:2175": "_________________________",
  "GK20ksakunpu:2176": "KSak_7.31:",
  "GK20ksakunpu:2177_0": "<1% rājā -- bhagavann imām ājñākarīṃ vo gāndharveṇa vivāhavidhinopayamya kasyacit",
  "GK20ksakunpu:2177_1": "kālasya bandhubhir ānītāṃ smṛtiśaithilyāt pratyādiśann aparāddho 'smi tatrabhavato",
  "GK20ksakunpu:2177_2": "yuṣmatsagotrasya kaṇvasya / paścād aṅgulīyakadarśanād ūḍhapūrvā tadduhitaram avagato",
  "GK20ksakunpu:2177_3": "'ham / tac citram iva me pratibhāti /",
  "GK20ksakunpu:2178": "* yathā gajo neti samakṣarūpe tasminn apakrāmati saṃśayaḥ syāt /",
  "GK20ksakunpu:2179": "* padāni dṛṣṭvā tu bhavet pratītis tathāvidho me manaso vikāraḥ // KSak_7.31 //p.288",
  "GK20ksakunpu:2180": "KSak_7.31:>1% mārīca -- vatsa alam ātmāparādhaśaṅkā / saṃmoho 'pi tvayy anupapannaḥ / śrūyatām /",
  "GK20ksakunpu:2181": "KSak_7.31:>2% rājā -- avahito 'smi /",
  "GK20ksakunpu:2182": "KSak_7.31:",
  "GK20ksakunpu:2183_0": ">3% mārīca -- yadā evāpsarastīrthāvataraṇāt pratyakṣavaiklavyāṃ śakuntalām ādāya",
  "GK20ksakunpu:2183_1": "menakā dākṣāyaṇīm upagatā tadā eva dhyānād avagato 'smi durvāsasaḥ śāpād iyaṃ tapasvinī",
  "GK20ksakunpu:2183_2": "sahadharmacāriṇītvayā pratyādiṣṭā nānyatheti / sa cāyam aṅgulīyakadarśanāvasānaḥ /",
  "GK20ksakunpu:2184": "KSak_7.31:>4% rājā -- (socchvāsam) eṣa vacanīyān mukto 'smi /",
  "GK20ksakunpu:2185": "KSak_7.31:>5% śakuntalā -- (svagatam)",
  "GK20ksakunpu:2186_0": "diṣṭyākāraṇapratyādeśī nāryaputraḥ / na punaḥ śaptam ātmānaṃ smarāmi / athavā prāpto",
  "GK20ksakunpu:2186_1": "mayā sa hi śāpo virahaśūnyahṛdayayā na viditaḥ / ataḥ sakhībhyāṃ saṃdiṣṭāsmi bhartur",
  "GK20ksakunpu:2186_2": "aṅgulīyakaṃ darśayitavyam iti /",
  "GK20ksakunpu:2187": "_________________________",
  "GK20ksakunpu:2188": "KSak_7.32:",
  "GK20ksakunpu:2189": "<1% mārīca -- vatse caritārthāsi / tad idānīṃ sahadharmacāriṇaṃ prati na tvayā manyuḥ kāryaḥ / paśya /",
  "GK20ksakunpu:2190": "* śāpād asi pratihatā smṛtirodharūkṣe bhartary apetatamasi prabhutā tava eva /",
  "GK20ksakunpu:2191": "* chāyā na mūrchati malopahataprasāde śuddhe tu darpaṇatale sulabhāvakāśā // KSak_7.32 //p.290",
  "GK20ksakunpu:2192": "KSak_7.32:>1% rājā -- yathā āha bhagavān /",
  "GK20ksakunpu:2193": "KSak_7.32:",
  "GK20ksakunpu:2194": ">2% mārīca -- vatsa kaccid abhinanditas tvayā vidhivad asmābhir anuṣṭhitajātakarmā putra eṣa śākuntaleyaḥ /",
  "GK20ksakunpu:2195": "KSak_7.32:>3% rājā -- bhagavann atra khalu me vaṃśapratiṣṭhā / (iti bālaṃ hastena gṛhṇāti)",
  "GK20ksakunpu:2196": "_________________________",
  "GK20ksakunpu:2197": "KSak_7.33:<1% mārīca -- tathābhāvinam enaṃ cakravartinam avagacchatu bhavān / paśya /",
  "GK20ksakunpu:2198": "* rathenānuddhātastimitagatinā tīrṇajaladhiḥ",
  "GK20ksakunpu:2199": "* purā saptadvīpāṃ jayati vasudhām apratirathaḥ /",
  "GK20ksakunpu:2200": "* ihāyaṃ sattvānāṃ prasabhadamanāt sarvadamanaḥ",
  "GK20ksakunpu:2201": "* punar yāsyaty ākhyāṃ bharata il lokasya bharaṇāt // KSak_7.33 //",
  "GK20ksakunpu:2202": "KSak_7.33:>1% rājā -- bhagavatā kṛtasaṃskāre sarvam asmin vayam āśāsmahe /",
  "GK20ksakunpu:2203": "KSak_7.33:",
  "GK20ksakunpu:2204": ">2% aditi -- bhagavann asyā duhitṛmanorathasaṃpatteḥ kaṇvo 'pi tāvatśrutavistāraḥ kriyatām / duhitṛvatsalā menakā ihaiva upacarantī tiṣṭhati /",
  "GK20ksakunpu:2205": "KSak_7.33:>3% śakuntalā -- (ātmagatam) manorathaḥ khalu me bhaṇito bhagavatyā /p.292",
  "GK20ksakunpu:2206": "KSak_7.33:>4% mārīca -- tapaḥprabhavāt pratyakṣaṃ sarvam eva tatrabhavataḥ /",
  "GK20ksakunpu:2207": "KSak_7.33:>5% rājā -- ataḥ khalu mama nātikruddho muniḥ /",
  "GK20ksakunpu:2208": "KSak_7.33:>6% mārīca -- tathāpy asau priyam asmābhiḥ praṣṭavyaḥ / kaḥ ko 'tra bhoḥ / (praviśya)",
  "GK20ksakunpu:2209": "KSak_7.33:>7% śiṣya -- bhagavann ayam asmi /",
  "GK20ksakunpu:2210": "KSak_7.33:",
  "GK20ksakunpu:2211": ">8% mārīca -- gālava idānīm eva vihāyasā gatvā mama vacanāt tatrabhavate kaṇvāya priyam āvedaya yathā putravatī śakuntalā tatśāpanivṛttau smṛtimatā duṣyantena pratigṛhīteti /",
  "GK20ksakunpu:2212": "KSak_7.33:>9% śiṣyaḥ -- yad ājñāpayati bhagavān (iti niṣkrāntaḥ)",
  "GK20ksakunpu:2213": "KSak_7.33:",
  "GK20ksakunpu:2214": ">10% mārīca -- vatsa tvam api svāpatyadārasahitaḥ sakyur ākhaṇḍalasya ratham āruhya te rājadhānīṃ pratiṣṭhasva /",
  "GK20ksakunpu:2215": "KSak_7.33:>11% rājā -- yad ājñāpayati bhagavān /",
  "GK20ksakunpu:2216": "_________________________",
  "GK20ksakunpu:2217": "KSak_7.34:<1% mārīca -- api ca /",
  "GK20ksakunpu:2218": "* tava bhavatu viḍaujāḥ prājyavṛṣṭiḥ prajāsu",
  "GK20ksakunpu:2219": "* tvam api vitatayajño vajriṇaṃ prīṇayasva /",
  "GK20ksakunpu:2220": "* yugaśataparivartān evam anyonyakṛtyair",
  "GK20ksakunpu:2221": "* nayatam ubhayalokānugrahaślāghanīyaiḥ // KSak_7.34 //",
  "GK20ksakunpu:2222": "KSak_7.34:>1% rājā -- bhagavan yathāśakti śreyase yatiṣye /",
  "GK20ksakunpu:2223": "_________________________",
  "GK20ksakunpu:2224": "KSak_7.35:<1% mārīca -- vatsa kiṃ te bhūyaḥ priyam upakaromi /",
  "GK20ksakunpu:2225": "KSak_7.35:",
  "GK20ksakunpu:2226": "<2% rāja ataḥ param api priyam asti / yadīha bhagavān priyaṃ kartum icchati tarhi idam astu / (bharatavākyam)p.294",
  "GK20ksakunpu:2227": "* pravartatāṃ prakṛtihitāya pārthivaḥ",
  "GK20ksakunpu:2228": "* sarasvatī śrutamahatāṃ mahīyatām /",
  "GK20ksakunpu:2229": "* mama api ca kṣapayatu nīlalohitaḥ",
  "GK20ksakunpu:2230": "* punarbhavaṃ parigataśaktir ātmabhūḥ // KSak_7.35 //",
  "GK20ksakunpu:2231": "(niṣkrāntāḥ sarve)",
  "GK20ksakunpu:2232": "iti saptamo 'ṅkaḥ /",
  "GK20ksakunpu:2233": "samāptam idam abhijñānaśākuntalaṃ nāma nāṭakam /"
}