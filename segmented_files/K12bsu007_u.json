{
    "K12bsu007_u:0": " Āryaśrīmahādevīvyākaraṇam [= Dvādaśadaṇḍakanāmāṣṭaśatavimalīkaraṇā]",
    "K12bsu007_u:1": " om namaḥ sarvabuddhabodhisattvebhyaḥ //",
    "K12bsu007_u:2": " evaṃ mayā śrutamekasamaye bhagavān sukhāvatyāṃ viharati sma mahatā bodhisattvasaṃghena",
    "K12bsu007_u:3": " sārdhaṃ - tadyathā avalokiteśvareṇa ca bodhisattvena mahāsattvena mahāsthāmaprāptena",
    "K12bsu007_u:4": " ca bodhisattvena mahāsattvena sarvanīvaraṇaviṣkaṃbhinā ca bodhisattvena mahāsattvena",
    "K12bsu007_u:5": " kṣitigarbheṇa ca bodhisattvena mahāsattvena samantabhadreṇa ca bodhisattvena mahāsattvena",
    "K12bsu007_u:6": " ākāśagarbheṇa ca bodhisattvena mahāsattvena vajrapāṇinā ca bodhisattvena mahāsattvena",
    "K12bsu007_u:7": " sarvabhayahareṇa ca bodhisattvena mahāsattvena evaṃ sarvamaṅgaladhāriṇā ca bodhisattvena",
    "K12bsu007_u:8": " mahāsattvena sarvapuṇyalakṣaṇadhāriṇā ca bodhisattvena mahāsattvena candrasūryatrailokyadhāriṇā",
    "K12bsu007_u:9": " ca bodhisattvena mahāsattvena sarvatīrthamaṅgaladhāriṇā ca bodhisattvena mahāsattvena",
    "K12bsu007_u:10": " maṃjuśriyā ca kumārabhūtena ca bodhisattvena mahāsattvena evaṃpramukhairbodhisattvairmahāsattvaiḥ / (Śmdv 94)",
    "K12bsu007_u:11": " atha khalvāryāvalokiteśvaro bodhisattvo mahāsattvo yena bhagavāṃstenopasaṃkrāntaḥ /",
    "K12bsu007_u:12": " upasaṃkramya bhagavataḥ pādau śirasābhivandyaikānte nyaṣīdat /",
    "K12bsu007_u:13": " śrīrapi mahādevī bhagavantamevopasaṃkrāntā /",
    "K12bsu007_u:14": " upasaṃkramya bhagavataḥ pādau śatasahasraṃ pradakṣīṇīkṛtya sarvāṃśca tān sukhāvatīnivāsino bodhisattvān mahāsattvān śirasābhivandyaikānte nyaṣīdat",
    "K12bsu007_u:15": " atha khalu bhagavānanekaśatasahasrapuṇyālaṃkṛtastathāgatakoṭiparivṛtaḥ sarvaśakrabrahmalokapālastutastavitaḥ",
    "K12bsu007_u:16": " śriyaṃ mahādevīṃ dṛṣṭā mahābrahmasvareṇāvalokiteśvaraṃ bodhisattvaṃ mahāsattvametadavocat /",
    "K12bsu007_u:17": " yaḥ kaścidavalokiteśvara rājā vā rājamātro vā bhikṣubhikṣuṇyupāsakopāsikā vā brāhmaṇakṣatriyaviṭśūdrā",
    "K12bsu007_u:18": " vā śriyā mahādevyā aṣṭottaraṃ śataṃ vimalaprakhyaṃ nāma stotraṃ dhārayiṣyanti tasya",
    "K12bsu007_u:19": " rājñaḥ kṣatriyasya viṣaye teṣāṃ sattvānāṃ sarvabhayetyupadravā praśamiṣyanti /",
    "K12bsu007_u:20": " sarvacoradhūrtamanuṣyāmanuṣyabhayaṃ na bhaviṣyati /",
    "K12bsu007_u:21": " sarvadhanadhānyakośakoṣṭhāgāravivṛddhirbhaviṣyati /",
    "K12bsu007_u:22": " tasya ca rājñaḥ kṣatriyasya gṛhe śrīrnivasiṣyati /",
    "K12bsu007_u:23": " atha te bodhisattvā mahāsattvā evaṃ vācamabhāṣanta /",
    "K12bsu007_u:24": " sādhu sādhu (Śmdv 95)",
    "K12bsu007_u:25": " bhagavan subhāṣiteyaṃ vāk /",
    "K12bsu007_u:26": " ye śriyā mahādevyā nāmadheyāni dhārayiṣyanti teṣāmapīmā guṇānuśaṃsā bhaviṣyanti /",
    "K12bsu007_u:27": " athāryāvalokiteśvaro bodhisattvo mahāsattvo bhagavantametadavocat /",
    "K12bsu007_u:28": " kutra bhagavan śriyā mahādevyā kuśalamūlamavaropitam /",
    "K12bsu007_u:29": " bhagavānāha /",
    "K12bsu007_u:30": " gaṃgānadīvālukāsamānāṃ tathāgatānāmantikāt śriyā mahādevyā kuśalamūlamavaropitam /",
    "K12bsu007_u:31": " bhūtapūrvamavalokiteśvara atīte 'dhvani ratnasaṃbhavāyāṃ lokadhātau ratnakusumaguṇasāgaravaidūryakanakagirisuvarṇakāṃcanaprabhāsaśrīrnāma tathāgato loke udapādi /",
    "K12bsu007_u:32": " tasyāntike śriyā mahādevyā kuśalamūlamavaropitamanyeṣāṃ ca bahūnāṃ tathāgatānāmantike /",
    "K12bsu007_u:33": " imāni ca tathāgatanāmāni tasyāḥ śriyā mahādevyāḥ kuśalamūlavivṛddhisaṃpattikarāṇi /",
    "K12bsu007_u:34": " sadānubaddhānitāni śriyā mahādevyā yānīha samudḥritāni sarvapāpaharāṇi sarvakilviṣanāśanāni",
    "K12bsu007_u:35": " sarvakāryavimalīkaraṇāni dhanadhānyākarṣaṇavivṛddhikarāṇi dāridryaparicchedanakarāṇi",
    "K12bsu007_u:36": " sarvadevanāgayakṣagandharvāsuragaruḍakinnaramahoragāvarjanākarṣaṇakarāṇi sarvetyupadravopasargopāyāsasarvakalikalahavigrahavivādapraśamanakarāṇi",
    "K12bsu007_u:37": " ṣaṭpāramitāniṣpādanakarāṇi / (Śmdv 96)",
    "K12bsu007_u:38": " namaḥ śrīghanāya tathāgatāya /",
    "K12bsu007_u:39": " namo ratnakusumaguṇasāgaravaiḍūryakanakagirisuvarṇakāṃcanaprabhāsaśriye tathāgatāya /",
    "K12bsu007_u:40": " namo gaṅgāsarvatīrthamukhamaṅgalaśriye tathāgatāya /",
    "K12bsu007_u:41": " namaścandanakusumatejonakṣatraprabhāsaśriye tathāgatāya /",
    "K12bsu007_u:42": " namaḥ samantāvabhāsavijitasaṃgrāmaśriye tathāgatāya /",
    "K12bsu007_u:43": " namo guṇasamudrāvabhāsamaṇḍalaśriye tathāgatāya /",
    "K12bsu007_u:44": " namo dhārmavikurvaṇadhvajavegaśriye tathāgatāya /",
    "K12bsu007_u:45": " namo jyotiḥsaumyagandhāvabhāsaśriye tathāgatāya /",
    "K12bsu007_u:46": " namaḥ sattvāśayaśamanaśarīraśriye tathāgatāya /",
    "K12bsu007_u:47": " namaḥ praṇidhānasāgarāvabhāsaśriye tathāgatāya /",
    "K12bsu007_u:48": " namaḥ suparikīrtitanāmadheyaśriye tathāgatāya /",
    "K12bsu007_u:49": " namaḥ asaṃkhyeyavīryasusaṃprasthitaśriye tathāgatāya /",
    "K12bsu007_u:50": " namaḥ aprameyasuvarṇottaprabhāsaśriye tathāgatāya /",
    "K12bsu007_u:51": " namaḥ sarvasvarāṅgarutanirghoṣaśriye tathāgatāya /",
    "K12bsu007_u:52": " namaḥ prajñāpradīpāsaṃkhyeyaprabhāketuśriye tathāgatāya /",
    "K12bsu007_u:53": " namo nārāyaṇavratasannāhasumeruśriye (Śmdv 97)",
    "K12bsu007_u:54": " tathāgatāya /",
    "K12bsu007_u:55": " namo brahmaśriye tathāgatāya /",
    "K12bsu007_u:56": " namo maheśvaraśriye tathāgatāya /",
    "K12bsu007_u:57": " namaścandrasuryaśriye tathāgatāya /",
    "K12bsu007_u:58": " namo gambhīradharmaprabhārājaśriye tathāgatāya /",
    "K12bsu007_u:59": " namo gaganapradīpābhirāmaśriye tathāgatāya /",
    "K12bsu007_u:60": " namaḥ sūryaprabhāketuśriye tathāgatāya /",
    "K12bsu007_u:61": " namo gandhapradīpaśriye tathāgatāya /",
    "K12bsu007_u:62": " namaḥ sāgaragarbhasaṃbhavaśriye tathāgatāya /",
    "K12bsu007_u:63": " namo nirmitameghagarjanayaśaḥśriye tathāgatāya /",
    "K12bsu007_u:64": " namaḥ sarvadharmaprabhāsavyūhaśriye tathāgatāya /",
    "K12bsu007_u:65": " namo drumarājavivardhitaśriye tathāgatāya /",
    "K12bsu007_u:66": " namo ratnārciḥparvataśriye tathāgatāya /",
    "K12bsu007_u:67": " namo jñānārciḥ sāgaraśriye tathāgatāya /",
    "K12bsu007_u:68": " namo mahāpraṇidhivegaśriye tathāgatāya /",
    "K12bsu007_u:69": " namo mahāmeghaśriye tathāgatāya /",
    "K12bsu007_u:70": " namaḥ smṛtiketurājaśriye tathāgatāya /",
    "K12bsu007_u:71": " nama indraketudhvajarājaśriye tathāgatāya /",
    "K12bsu007_u:72": " namaḥ sarvadhanadhānyākarṣaṇaśriye tathāgatāya /",
    "K12bsu007_u:73": " namaḥ saumyākarṣaṇaśriye tathāgatāya /",
    "K12bsu007_u:74": " namo lakṣmyākarṣaṇaśriye tathāgatāya /",
    "K12bsu007_u:75": " imāni tathāgatanāmāni satkṛtya dhārayitavyāni vācayitavyāni evaṃ sa kulaputro vā kuladuhitā vā bahutaraṃ puṇyaṃ prasaviṣyati /",
    "K12bsu007_u:76": " vyākṛtā ca śrīmahādevī tathāgataiḥ /",
    "K12bsu007_u:77": " bhaviṣyasi tvaṃ śrīmahādevī anāgate 'dhvani śrīmahāratnapratimaṇḍitāyāṃ lokadhātau tatra śrīmaṇiratnasambhavo nāma tathāgato 'rhan samyak sambuddhaḥ",
    "K12bsu007_u:78": " sā ca lokadhāturnānādivyaratnapratimaṇḍitā bhaviṣyati /",
    "K12bsu007_u:79": " (Śmdv 98) tatra ca lokadhātau sa eva tathāgata ālokakaro bhaviṣyati /",
    "K12bsu007_u:80": " te ca bodhisattvāstatra buddhakṣetre svayaṃprabhā bhaviṣyantyaparimitāyuṣaśca /",
    "K12bsu007_u:81": " ākāśataśca buddhadharmasaṅghaśabdo niścariṣyati /",
    "K12bsu007_u:82": " ye ca bodhisattvāstatra buddhakṣetre upapatsyante sarve te padmakarkaṭikāsūpapatsyante /",
    "K12bsu007_u:83": " tatra katamaddādaśadaṇḍakaṃ nāmāṣṭaśataṃ vimalaprakhyaṃ stotram /",
    "K12bsu007_u:84": " śṛṇu abhayāvalokiteśvara śriyā mahādevyā nāmāni /",
    "K12bsu007_u:85": " tadyathā sarvatathāgatābhiṣiktāsarvadevatābhiṣiktā sarvatathāgatamātā sarvadevatāmātā",
    "K12bsu007_u:86": " sarvatathāgataśrīḥ sarvabodhisattvaśrīḥ sarvāryaśrāvakapratyekabuddhaśrīḥ brahmaviṣṇumaheśvaraśrīḥ",
    "K12bsu007_u:87": " mahāsthānagataśrīḥ sarvadevatābhimukhaśrīḥ sarvadevanāgayakṣagandharvāsuragaruḍakinnaramahoragaśrīḥ",
    "K12bsu007_u:88": " sarvavidyādharavajrapāṇivajradharaśrīḥ catuḥpañcalokapālaśrīḥ aṣṭagrahāṣṭāviṃśatinakṣatraśrīḥ",
    "K12bsu007_u:89": " om sāvitrī dhātrī mātā caturvedaśrīḥ lakṣmīḥ bhūtamātā jayā vijayā gaṅgā sarvatīrthā",
    "K12bsu007_u:90": " sarvamaṅgalyā vimalanirmalakaraśrīḥ sarvapāpahantrī nirmadakarā candraśrīḥ sūryaśrīḥ",
    "K12bsu007_u:91": " sarvagrahaśrīḥ siṃhavāhinī śatasahasrakoṭipadmavivarasaṃcchannā padmā padmasambhavā",
    "K12bsu007_u:92": " padmālayā padmadharā padmāvatī anekaratnāṃśumālā dhanadā śvetā mahāśvetā śvetabhujā",
    "K12bsu007_u:93": " sarvamaṅgaladhāriṇī sarvapuṇyopacitāṅgī dākṣāyaṇī śatasahasrabhujā śatasahasranayanā",
    "K12bsu007_u:94": " śatasahasraśirā (Śmdv 99)",
    "K12bsu007_u:95": " vividhavicitramaṇimaulidharā surūpā viśvarūpā yaśā mahāyaśā saumyā bahujīmūtā pavitrakeśā",
    "K12bsu007_u:96": " candrakāntā sūryakāntā śubhā śubhakartrī sarvasattvābhimukhī āryākusumaśrīḥ kusumeśvarā",
    "K12bsu007_u:97": " sarvasumeruparvatarājaśrīḥ sarvanadīsarīcchrīḥ sarvatoyasamudraśrīḥ sarvatīrthābhimukhaśrīḥ",
    "K12bsu007_u:98": " sarvauṣadhitṛṇavanaspatidhanadhānyaśrīḥ hiraṇyadā annapānadāprabhāsvarā ālokakarā",
    "K12bsu007_u:99": " pavitrāṅgā sarvatathāgatavaśavartinī sarvadevagaṇamukhaśrīḥ yamavaruṇākuberavāsavaśrīḥ",
    "K12bsu007_u:100": " dātrī bhoktrī tejā tejovatī vibhūtīḥ samṛddhiḥ vivṛddhiḥ unnatiḥ dharmaśrīḥ mādhavāśrayā",
    "K12bsu007_u:101": " kusumanilayā anasūyā puruṣakārāśrayā sarvapavitragātrā maṅgalahastā sarvālakṣmīnāśayitrī",
    "K12bsu007_u:102": " sarvapuṇyākarṣaṇaśrīḥ sarvapṛthivīśrīḥ sarvarājaśrīḥ sarvavidyādhararājaśrīḥ sarvabhūtayakṣarākṣasapretapiśācakuṃbhāṇḍamahoragaśrīḥ",
    "K12bsu007_u:103": " dyutiḥ pramodabhāgyalolā sarvarṣipavitraśrīḥ sarvaśrīḥ bhavajyeṣṭhottamaśrīḥ sarvakinnarasarvasūryottamaśrīḥ",
    "K12bsu007_u:104": " niravadyasthānavāsinīrūpavatī sukhakarī kuberakāntā dharmarājaśrīḥ /",
    "K12bsu007_u:105": " om vilokaya tāraya mocaya mama sarvaduḥkhebhyaḥ sarvapuṇyasambhārānāmukhīkuru svāhā /",
    "K12bsu007_u:106": " om gaṅgādisarvatīrthānyāmuikhīkuru svāhā /",
    "K12bsu007_u:107": " om sāvitryai svāhā /",
    "K12bsu007_u:108": " sarvamaṅgaladhāriṇyai (Śmdv 100) svāhā /",
    "K12bsu007_u:109": " caturvedanakṣatragrahagaṇādimūrtyai svāhā /",
    "K12bsu007_u:110": " brahmaṇe svāhā /",
    "K12bsu007_u:111": " viṣṇave svāhā /",
    "K12bsu007_u:112": " rudrāya svāhā /",
    "K12bsu007_u:113": " viśvamukhāya svāhā /",
    "K12bsu007_u:114": " om nigrigrini sarvakāryasādhani sini sini āvāhayāmi",
    "K12bsu007_u:115": " devi śrīvaiśravaṇāya svāhā /",
    "K12bsu007_u:116": " suvarṇadhanadhānyākarṣaṇyai svāhā /",
    "K12bsu007_u:117": " sarvapuṇyākarṣaṇyai svāhā /",
    "K12bsu007_u:118": " śrīdevatākarṣaṇyai svāhā /",
    "K12bsu007_u:119": " sarvapāpanāśanyai svāhā /",
    "K12bsu007_u:120": " sarvālakṣmīpraśamanyai svāhā /",
    "K12bsu007_u:121": " sarvatathāgatābhiṣiktāyai svāhā /",
    "K12bsu007_u:122": " sarvadevatābhimukhaśriye svāhā /",
    "K12bsu007_u:123": " āyurbalavarṇakarāyai svāhā /",
    "K12bsu007_u:124": " sarvapavitramaṅgalahastāyai svāhā /",
    "K12bsu007_u:125": " siṃhavāhinyai svāhā /",
    "K12bsu007_u:126": " padmasaṃbhūtāyai svāhā /",
    "K12bsu007_u:127": " sarvakṛtyakākhordavināśanyai svāhā /",
    "K12bsu007_u:128": " imāni tānyabhayāvalokiteśvaraśriyā mahādevyā nāmāni sarvakilviṣanāśanāni sarvapāpavidhvaṃsanakarāṇi",
    "K12bsu007_u:129": " sarvapuṇyākarṣaṇakarāṇi sarvālakṣmīpraśamanakarāṇi sarvaśrīsaubhāgyākarṣaṇakarāṇi /",
    "K12bsu007_u:130": " yaḥ kaścidvārayiṣyati imāni tathāgatanāmāni kalyamutthāya śucinā sarvabuddhānāṃ puṣpadhūpaṃ",
    "K12bsu007_u:131": " dattvā śriyai mahādevyai candanadhūpaṃ dattvā vācayitavyāni sarvaśriyamadhigamiṣyati",
    "K12bsu007_u:132": " sarvasukhasaumanasyalābhī bhaviṣyati sarvadevatāśca rakṣāvaraṇaguptiṃ kariṣyanti",
    "K12bsu007_u:133": " sarvakāryasiddhistasya bhaviṣyati /",
    "K12bsu007_u:134": " idamavocadbhagavānāttamanā abhayāvalokiteśvaro bodhisattvo mahāsattvaḥ /",
    "K12bsu007_u:135": " sā ca sarvāvatī parṣat sadevamānuṣāsuragandharvaśca loko bhagavato bhāṣitamabhyanandan //"
}