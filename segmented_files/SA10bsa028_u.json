{
    "SA10bsa028_u:0_0": "Āryadevasya tannāmanopalabdhagranthabhāgāḥ",
    "SA10bsa028_u:1_0": "Catuḥ śatikā (Cs)",
    "SA10bsa028_u:2_0": "1.21. śatruvat yānti te kālā niyamena kṣaṇādayaḥ /",
    "SA10bsa028_u:2_1": "sarvvathā tena te rāgaḥ śatrubhūteṣu teṣu mā // 21 //",
    "SA10bsa028_u:3_0": "1.22. viprayogabhayādgehānna nirgacchami [durmmate] /",
    "SA10bsa028_u:3_1": "[vivicya] nāma kartavyaṃ kuryyāddaṇḍena ko budhaḥ // 22 //",
    "SA10bsa028_u:4_0": "2.7. śarīraṃ sucireṇāpi sukhasya svaṃ na jāyate /",
    "SA10bsa028_u:4_1": "pareṇābhibhavo nāma svabhāvasya na yujyate // 32 //",
    "SA10bsa028_u:5_0": "2.8. agrayāṇāṃ mānasaṃ duḥkhamitareṣāṃ śarīrajam /",
    "SA10bsa028_u:5_1": "duḥkhadvayena lokoyamahanyahani hanyate // 33 //",
    "SA10bsa028_u:6_0": "2.9. kalpanāyāḥ sukhaṃ vaśyaṃ vaśyādduḥkhasya kalpanā /",
    "SA10bsa028_u:6_1": "atosti kiñcit sarvvatra na duḥkhādvalamantaram // 34 //",
    "SA10bsa028_u:7_0": "2.10. kālo yathā yathā yāti duḥkhavṛddhistatha tathā /",
    "SA10bsa028_u:7_1": "tasmāt kaḍevarasyāsya paravadṛśyate sukham // 35 //",
    "SA10bsa028_u:8_0": "2.11. vyādhayo'nye ca dṛśyante yāvanto duḥkhahetavaḥ /",
    "SA10bsa028_u:8_1": "tāvanto na tu dṛśyante narāṇāṃ sukhahetavaḥ // 36 //",
    "SA10bsa028_u:8_2": "2.12. sukhasya varddhamānasya yathā dṛṣṭo viparyayaḥ /",
    "SA10bsa028_u:8_3": "duḥkhasya varddhamānasya tathā nāsti viparyayaḥ // 37 //",
    "SA10bsa028_u:9_0": "3.13. pratināsikayā tuṣṭiḥ syāddhīnāṅgasya kasyacit /",
    "SA10bsa028_u:9_1": "rāgo'śucipratīkāre puṣpādāviṣyate tathā // 73 //",
    "SA10bsa028_u:10_0": "3.24. śuci nāma ca tadyuktaṃ vairāgyaṃ yatra jāyate /",
    "SA10bsa028_u:10_1": "na ca so'sti kvacidbhāvo niyayād rāgakāraṇam // 74 //",
    "SA10bsa028_u:11_0": "3.25. anityamaśubhaṃ duḥkhamanātmeti catuṣṭayam /",
    "SA10bsa028_u:11_1": "ekasminneva sarvāṇi sambharvānta samāsataḥ // 75 //",
    "SA10bsa028_u:12_0": "4.1. ahaṃ mameti vā darpaḥ sataḥ kasya bhaved bhave /",
    "SA10bsa028_u:12_1": "yasmāt sarvve'pi sāmānyā viṣayāḥ sarvva dehinām // 76 //",
    "SA10bsa028_u:13_0": "4.2. gaṇadāsasya te darpaḥ ṣaḍbhāgena bhṛtasya kaḥ /",
    "SA10bsa028_u:13_1": "jāyate'dhikṛte kāryyamāyattaṃ yatra tatra vā // 77 //",
    "SA10bsa028_u:14_0": "4.14. ṛṣīṇāṃ ceṣṭitaṃ sarvva kurvīta na vicakṣaṇaḥ /",
    "SA10bsa028_u:14_1": "hīnamadhyaviśiṣṭatvaṃ yasmātteṣvapi vidyate // 89 //",
    "SA10bsa028_u:15_0": "4.15. putravat pālito lokaḥ purataḥ pārthivaiḥ śubhaiḥ /",
    "SA10bsa028_u:15_1": "mṛgāraṇyīkṛtaḥ so'dya kalidharmasamāśritaiḥ // 90 //",
    "SA10bsa028_u:16_0": "4.16. chidraprahāriṇaḥ pāpaṃ yadi rājño na vidyate /",
    "SA10bsa028_u:16_1": "anyeṣāmapi caurāṇāṃ tat prāgeva na vidyate // 91 //",
    "SA10bsa028_u:17_0": "4.17. sarvvasvasya parityāgo madyādiṣu na pūjitaḥ /",
    "SA10bsa028_u:17_1": "ātmano'pi parityāgaḥ kiṃ manye pūjito raṇe // 92 //",
    "SA10bsa028_u:18_0": "4.23. vipro'pi karmmanā śūdraḥ kena manye na jāyate // 98 //",
    "SA10bsa028_u:19_0": "4.24. pāpasyaiśvaryyavadrājan saṃvibhāgo na vidyate /",
    "SA10bsa028_u:19_1": "vidvānnāma parasyārthe kaḥ kuryyādāyatovadhaṃ // 99 //",
    "SA10bsa028_u:20_0": "4.25. dṛṣṭvā samān viśiṣṭāṃśca parāṃśchaktisamanvitān /",
    "SA10bsa028_u:20_1": "aiśvāryajanito mānaḥ satāṃ hṛdi na tiṣṭhati // 100 //",
    "SA10bsa028_u:21_0": "5.1. na ceṣṭā kila buddhānāmasti kācidakāraṇā /",
    "SA10bsa028_u:21_1": "niḥśvāso'pi hitāyaiva prāṇināṃ saṃpravarttatte // 101 //"
}