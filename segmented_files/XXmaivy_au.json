{
    "XXmaivy_au:0": " PADA MARKERS For a four-pada verse:",
    "XXmaivy_au:1": " For a six-pada verse:",
    "XXmaivy_au:2": " 1. Gilgit Manuscript",
    "XXmaivy_au:3": " Majumder, Prabhas Chandra (1959), Ārya Maitreya-vyākaraṇam, Calcutta (also",
    "XXmaivy_au:4": " published in Nalinaksha Dutt, Gilgit Manuscripts, vol. IV, Calcutta 1959,",
    "XXmaivy_au:5": " pp. xxix ff. and 185 ff., under P.C. Mazumder).",
    "XXmaivy_au:6": " The first folios of the Skt. text containing verses 1-30 are missing.",
    "XXmaivy_au:7": " All the sandhis are standardized.",
    "XXmaivy_au:8": " (daśa māsāṃś ca) nikhilān $ dhārayitvā mahādyutim &",
    "XXmaivy_au:9": " supuṣpite 'smin udyāne % maitreyajananī tataḥ // MvyG_31 //",
    "XXmaivy_au:10": " na niṣaṇṇā nipannā vā $ sthitā sā dharmacāriṇī &",
    "XXmaivy_au:11": " drumasya śākhām ālambya % maitreyaṃ janayiṣyati // MvyG_32 //",
    "XXmaivy_au:12": " alipto garbhapaṅkena $ kuśeśayam ivāmbunā &",
    "XXmaivy_au:13": " traidhātukam idaṃ sarvaṃ % prabhayā pūrayiṣyati // MvyG_33 //",
    "XXmaivy_au:14": " prīto 'tha taṃ sahasrākṣo $ devarājā śacīpatiḥ &",
    "XXmaivy_au:15": " jāyamānaṃ grahītā sa % maitreyaṃ dvipadottamam // MvyG_34 //",
    "XXmaivy_au:16": " padāni jātamātraś ca $ saptāsau prakramiṣyati &",
    "XXmaivy_au:17": " pade pade nidhanaṃ ca % padmaṃ padmaṃ bhaviṣyati // MvyG_35 //",
    "XXmaivy_au:18": " diśaś catasraś codvīkṣya $ vācaṃ pravyāhariṣyati &",
    "XXmaivy_au:19": " iyaṃ me paścimā jātir % nāsti bhūyaḥ punarbhavaḥ \\",
    "XXmaivy_au:20": " na punar abhyāgamiṣyāmi nirvāsyāmi nirāsravaḥ // MvyG_36 //",
    "XXmaivy_au:21": " saṃsārārṇavamagnānāṃ $ sattvānāṃ duḥkhabhāginām &",
    "XXmaivy_au:22": " tṛṣṇābandhanabaddhānāṃ % kariṣyāmi vimocanam // MvyG_37 //",
    "XXmaivy_au:23": " śvetaṃ cāsya surāś chattraṃ $ dhārayiṣyanti mūrdhani &",
    "XXmaivy_au:24": " śītoṣṇavāridhārābhyāṃ % nāgendrau snāpayiṣyataḥ // MvyG_38 //",
    "XXmaivy_au:25": " pratigṛhya ca taṃ dhātrī $ dvātriṃśadvaralakṣaṇam &",
    "XXmaivy_au:26": " śriyā jvalantaṃ maitreyaṃ % mātre samupaneṣyati // MvyG_39 //",
    "XXmaivy_au:27": " manoramāṃ ca śivikāṃ $ nānāratnavibhuṣitām &",
    "XXmaivy_au:28": " ārūḍhāṃ putrasahitāṃ % vahiṣyanti ca devatā // MvyG_40 //",
    "XXmaivy_au:29": " tatas tūryasahasreṣu $ vādyamāneṣu tatpuram &",
    "XXmaivy_au:30": " praviṣṭamātre maitreye % puṣpavarṣaṃ patiṣyati // MvyG_41 //",
    "XXmaivy_au:31": " dṛṣṭvaivaṃ putraṃ subrahmā $ dvātriṃśadvaralakṣaṇam &",
    "XXmaivy_au:32": " pratyavīkṣātha mantreṣu % tadā prīto bhaviṣyati // MvyG_42 //",
    "XXmaivy_au:33": " gatidvayaṃ kumārasya $ yathā mantreṣu dṛśyate &",
    "XXmaivy_au:34": " narādhipaś cakravartī % buddho vā dvīpadottamaḥ // MvyG_43 //",
    "XXmaivy_au:35": " sa ca yauvanasaṃprāpto $ maitreyāḥ puruṣottamaḥ &",
    "XXmaivy_au:36": " cintayiṣyati dharmātmā % duḥkhitā khalv iyāṃ prajāḥ // MvyG_44 //",
    "XXmaivy_au:37": " brahmasvaro mahāghoṣo $ hemavarṇo mahādyutiḥ &",
    "XXmaivy_au:38": " viśālavakṣāḥ pīnāṅsaḥ % padmapattranibhekṣaṇaḥ // MvyG_45 //",
    "XXmaivy_au:39": " hastaḥ pañcāśad ucchrāya $ tasya kāyo bhaviṣyati &",
    "XXmaivy_au:40": " visṛtaś ca tato 'rddhena % śubhavarṇasamucchrayaḥ // MvyG_46 //",
    "XXmaivy_au:41": " aśītibhiś caturbhiś ca $ sahasraiḥ saṃpuraskṛtaḥ &",
    "XXmaivy_au:42": " māṇavānāṃ sa maitreyo % mantrān adhyāpayiṣyati // MvyG_47 //",
    "XXmaivy_au:43": " atha śaṅkho narapatiḥ $ yūpam ucchrāpayiṣyati &",
    "XXmaivy_au:44": " tiryañ ca ṣoḍaśavyāmam % ūrdhvaṃ vyāmasahasrakam // MvyG_48 //",
    "XXmaivy_au:45": " sa taṃ yūpaṃ narapatir $ nānāratnavibhūṣitam &",
    "XXmaivy_au:46": " pradāsyati dvijātibhyo % yajñaṃ kṛtvā puraḥsaram \\",
    "XXmaivy_au:47": " saptaratnamayaṃ yūpaṃ brāhmaṇebhyaḥ pradāsyati // MvyG_49 //",
    "XXmaivy_au:48": " taṃ ca ratnamayaṃ yūpaṃ $ dattamātraṃ manoramam &",
    "XXmaivy_au:49": " brāhmaṇānāṃ sahasrāṇi % vikiriṣyanti tatkṣaṇāt // MvyG_50 //",
    "XXmaivy_au:50": " yūpasya tasya maitreyo $ dṛṣṭvā caitām anityatām &",
    "XXmaivy_au:51": " kṛtsnaṃ vicintya saṃsāraṃ % pravrajyāṃ rocayiṣyati // MvyG_51 //",
    "XXmaivy_au:52": " yatv ahaṃ pravrajitveha $ spṛśeyam amṛtaṃ padam &",
    "XXmaivy_au:53": " vimocayeyaṃ janatāṃ % vyādhimṛtyujarābhayāt // MvyG_52 //",
    "XXmaivy_au:54": " aśītibhiḥ sahasraiḥ sa $ caturbhiś ca puraskṛtaḥ &",
    "XXmaivy_au:55": " niṣkramiṣyati maitreyaḥ % pravrajyām agrapudgalaḥ // MvyG_53 //",
    "XXmaivy_au:56": " nāgavṛkṣas tadā tasya $ bodhivṛkṣo bhaviṣyati &",
    "XXmaivy_au:57": " pañcāśadyojanāny asya % śākhā ūrdhvaṃ samucchritāḥ // MvyG_54 //",
    "XXmaivy_au:58": " niṣadya tasya cādhastān $ maitreyo puruṣottamaḥ &",
    "XXmaivy_au:59": " anuttarāṃ śivāṃ bodhiṃ % samavāpsyati nāyakaḥ // MvyG_55 //",
    "XXmaivy_au:60": " yasyām eva ca rātrau sa $ pravrajyāṃ niṣkramiṣyati &",
    "XXmaivy_au:61": " tasyām eva ca rātrau hi % parāṃ bodhim avāpsyati // MvyG_56 //",
    "XXmaivy_au:62": " aṣṭāṅgopetayā vācā $ tataḥ sa puruṣottamaḥ &",
    "XXmaivy_au:63": " deśayiṣyati saddharmaṃ % sarvaduḥkhāpahaṃ śivam // MvyG_57 //",
    "XXmaivy_au:64": " prasannāṃ janatāṃ dṛṣṭvā $ satyāni kathayiṣyati &",
    "XXmaivy_au:65": " duḥkhaṃ duḥkhasamutpādaṃ % duḥkhasya samatikramam // MvyG_58 //",
    "XXmaivy_au:66": " āryaṃ cāṣṭāṅgikaṃ mārgaṃ $ kṣemaṃ nirvāṇagāminam &",
    "XXmaivy_au:67": " taṃ cāpi dharmaṃ saṃśrutya % pratipatsyanti śāsane // MvyG_59 //",
    "XXmaivy_au:68": " udyāne puṣpasaṃcchanne $ sannipāto bhaviṣyati &",
    "XXmaivy_au:69": " pūrṇaṃ ca yojanaśataṃ % parṣat tasya bhaviṣyati // MvyG_60 //",
    "XXmaivy_au:70": " śrutvā narapati rājā $ śaṅkho nāma mahāyaśāḥ &",
    "XXmaivy_au:71": " dattvā dānam asaṃkhyeyaṃ % pravrajyāṃ niṣkramiṣyati // MvyG_61 //",
    "XXmaivy_au:72": " aśītibhiś caturbhiś ca $ sahasraiḥ parivāritaḥ &",
    "XXmaivy_au:73": " narādhipo viniṣkramya % pravrajyām upayāsyati // MvyG_62 //",
    "XXmaivy_au:74": " anenaiva pramāṇena $ mānavānāṃ puraskṛtaḥ &",
    "XXmaivy_au:75": " maitreyasya pitā tatra % pravrajyām niṣkramiṣyati // MvyG_63 //",
    "XXmaivy_au:76": " tato gṛhapatis tatra $ sudhano nāma viśrutaḥ &",
    "XXmaivy_au:77": " pravrajiṣyati śuddhātmā % maitreyasyānuśasane // MvyG_64 //",
    "XXmaivy_au:78": " strīratnam atha śaṅkhasya $ viśākhā nāma viśrutā &",
    "XXmaivy_au:79": " aśītibhiś caturbhiś ca % sahasraiḥ saṃpuraskṛtā \\",
    "XXmaivy_au:80": " nārīṇāṃ abhiniṣkramya pravrajyām rocayiṣyati // MvyG_65 //",
    "XXmaivy_au:81": " prāṇinaḥ tatra samaye $ sahasrāṇi śatāni ca &",
    "XXmaivy_au:82": " pravrajyām upayāsyanti % maitreyasyānuśāsane // MvyG_66 //",
    "XXmaivy_au:83": " supuṣpite 'smin udyāne $ sannipāto bhaviṣyati &",
    "XXmaivy_au:84": " samantato yojanaśataṃ % parṣat tasya bhaviṣyati // MvyG_67 //",
    "XXmaivy_au:85": " tataḥ kāruṇikaḥ śāstā $ maitreyaḥ puruṣottamaḥ &",
    "XXmaivy_au:86": " samitiṃ vyavalokyātha % idam arthaṃ pravakṣyati // MvyG_68 //",
    "XXmaivy_au:87": " sarve te śākyasiṃhena $ guṇiśreṣṭhena trāyinā &",
    "XXmaivy_au:88": " arthato lokanāthena % dṛṣṭvā saddharmadhātunā \\",
    "XXmaivy_au:89": " ropitā mokṣamārgeṇa vikṣiptā mama śāsane // MvyG_69 //",
    "XXmaivy_au:90": " chattradhvajapatākābhir $ gandhamālyavilepanaiḥ &",
    "XXmaivy_au:91": " kṛtvā stūpeṣu satkāram % āgatā hi mamāntikam // MvyG_70 //",
    "XXmaivy_au:92": " saṅghe dattvā ca dānāni $ cīvaraṃ pānabhojanam &",
    "XXmaivy_au:93": " vividhaṃ glānabhaiṣajyam % āgatā hi mamāntikam // MvyG_71 //",
    "XXmaivy_au:94": " kuṅkumodakasekaṃ ca $ candanenānulepanam &",
    "XXmaivy_au:95": " dattvā śākyamuneḥ stūpeṣv % āgatā hi mamāntikam // MvyG_72 //",
    "XXmaivy_au:96": " śikṣāpadāni cādāya $ śākyasiṃhasya śāsane &",
    "XXmaivy_au:97": " paripālya yathābhūtam % āgatā hi mamāntikam // MvyG_73 //",
    "XXmaivy_au:98": " upoṣadham upoṣyeha $ āryam aṣṭāṅgikaṃ śubham &",
    "XXmaivy_au:99": " caturdaśīṃ pañcadaśīṃ % pakṣasyehāṣṭamīṃ tathā \\",
    "XXmaivy_au:100": " prātihārikapakṣaṃ cāpy aṣṭāṅgaṃ susamāhitam // MvyG_74 //",
    "XXmaivy_au:101": " śīlāni ca samādāya $ saṃprāptāni ca śāsanam &",
    "XXmaivy_au:102": " buddhaṃ dharmaṃ ca saṅghaṃ ca % sattvās te śāsanaṃ gatāḥ \\",
    "XXmaivy_au:103": " kṛtvā ca kuśalaṃ karma macchāsanam upāgatāḥ // MvyG_75 //",
    "XXmaivy_au:104": " tenaite preṣitāḥ sattvāḥ $ pratīṣṭāś ca mayāpy amī &",
    "XXmaivy_au:105": " gaṇiśreṣṭheṇa muninā % parītā bhūrimedhasā // MvyG_76 //",
    "XXmaivy_au:106": " prasannāṃ janatāṃ dṛṣṭvā $ satyāni kathayiṣyati &",
    "XXmaivy_au:107": " śrutvā ca te tato dharmaṃ % prāpsyanti padam uttamam // MvyG_77 //",
    "XXmaivy_au:108": " prātihāryatrayeṇāsau $ śrāvakān vinayiṣyati &",
    "XXmaivy_au:109": " sarve te asravās tatra % kṣipayiṣyanti suratāḥ // MvyG_78 //",
    "XXmaivy_au:110": " prathamaḥ sannipāto 'sya $ śrāvakāṇāṃ bhaviṣyati &",
    "XXmaivy_au:111": " pūrṇāḥ ṣaṇnavatikoṭyaḥ % śrāvakāṇāṃ bhavacchidām // MvyG_79 //",
    "XXmaivy_au:112": " dvitīyaḥ sannipāto 'sya $ śrāvakāṇāṃ bhaviṣyati &",
    "XXmaivy_au:113": " pūrṇāś caturnavatiḥ koṭyaḥ % śāntānāṃ bhūrimedhasām // MvyG_80 //",
    "XXmaivy_au:114": " tṛtīyaḥ sannipāto 'sya $ śrāvakāṇāṃ bhaviṣyati &",
    "XXmaivy_au:115": " pūrṇā dvāviṃśatiḥ koṭyaḥ % śāntānāṃ śāntacetasām // MvyG_81 //",
    "XXmaivy_au:116": " dharmacakraṃ pravartyātha $ vinīya suramānuṣān &",
    "XXmaivy_au:117": " sārdhaṃ śrāvakasaṅghena % pure piṇḍaṃ cariṣyati // MvyG_82 //",
    "XXmaivy_au:118": " tataḥ praviśatas tasyāṃ $ ramyāṃ ketumatīṃ purīm &",
    "XXmaivy_au:119": " māndārakāṇi puṣpāni % patiṣyanti purottame \\",
    "XXmaivy_au:120": " devatāḥ prakariṣyanti tasmin puragate munau // MvyG_83 //",
    "XXmaivy_au:121": " catvāraś ca mahārājāḥ $ śakraś ca tridaśādhipaḥ &",
    "XXmaivy_au:122": " brahmā devagaṇaiḥ sārdhaṃ % pūjāṃ tasya kariṣyati // MvyG_84 //",
    "XXmaivy_au:123": " utpalaṃ kumudaṃ padmaṃ $ puṇḍarīkaṃ sugandhikam &",
    "XXmaivy_au:124": " aguruṃ candanaṃ cāpi % divyaṃ mālyaṃ patiṣyati // MvyG_85 //",
    "XXmaivy_au:125": " cailakṣepaṃ kariṣyanti $ devaputrā maharddhikāḥ &",
    "XXmaivy_au:126": " taṃ lokanātham udvīkṣya % praviśantaṃ purottamam // MvyG_86 //",
    "XXmaivy_au:127": " divyaś ca tūryanirghoṣo $ divyaṃ mālyaṃ patiṣyati &",
    "XXmaivy_au:128": " devatā prakariṣyanti % tasmin puragate munau // MvyG_87 //",
    "XXmaivy_au:129": " ye tu ketumatīṃ ke cid $ vāsayiṣyanti mānuṣāḥ &",
    "XXmaivy_au:130": " te pi taṃ pūjayiṣyanti % praviśantaṃ purottamam // MvyG_88 //",
    "XXmaivy_au:131": " pathi bhūmyāstaraṃ tatra $ mṛdutūlapicopamam &",
    "XXmaivy_au:132": " vicitraṃ ca śubhaṃ mālyaṃ % vikiriṣyanti te tadā // MvyG_89 //",
    "XXmaivy_au:133": " chattradhvajapatākābhir $ arcayiṣyanti mānuṣāḥ &",
    "XXmaivy_au:134": " śubhaiś ca tūryanirghoṣaiḥ % prasannamanaso narāḥ // MvyG_90 //",
    "XXmaivy_au:135": " taṃ ca śakraḥ sahasrākṣo $ devarājaḥ śacīpatiḥ &",
    "XXmaivy_au:136": " prahṛṣṭaḥ prāñjalirbhūtvā % maitreyaṃ stoṣyate jinam // MvyG_91 //",
    "XXmaivy_au:137": " namas te puruṣājanya $ namas te puruṣottama &",
    "XXmaivy_au:138": " anukampasva janatāṃ % bhagavann agrapudgala // MvyG_92 //",
    "XXmaivy_au:139": " maharddhiko devaputras $ tasya māro bhaviṣyati &",
    "XXmaivy_au:140": " sa cāpi prāñjalirbhūtvā % stoṣyate lokanāyakam // MvyG_93 //",
    "XXmaivy_au:141": " śuddhāvāsasahasraiś ca $ bahubhiḥ parivāritaḥ &",
    "XXmaivy_au:142": " pravekṣyate ca maitreyo % lokanātho vināyakaḥ // MvyG_94 //",
    "XXmaivy_au:143": " brāhmaṇaparivāreṇa $ brahmā cāpi girāsphuṭam &",
    "XXmaivy_au:144": " kathayiṣyati saddharmaṃ % brahmaṃ ghoṣam udīrayan // MvyG_95 //",
    "XXmaivy_au:145": " ākīrṇā pṛthivī sarvā $ arhadbhiś ca bhaviṣyati &",
    "XXmaivy_au:146": " kṣīṇāsravair vāntadoṣaiḥ % prahīṇabhavabandhanaiḥ // MvyG_96 //",
    "XXmaivy_au:147": " hṛṣṭā devamanuṣyāś ca $ gandharvā yakṣarākṣasāḥ &",
    "XXmaivy_au:148": " śāstuḥ pūjāṃ kariṣyanti % nāgāś cāpi maharddhikāḥ // MvyG_97 //",
    "XXmaivy_au:149": " te vai nūnaṃ bhaviṣyanti $ cyānaghāś (?) chinnasaṃcayāḥ &",
    "XXmaivy_au:150": " utkṣiptaparikhāḥ dhīrā % anādānā nirutsakāḥ \\",
    "XXmaivy_au:151": " brahmacaryaṃ cariṣyanti maitreyasyānuśasane // MvyG_98 //",
    "XXmaivy_au:152": " te 'pi nūnaṃ bhaviṣyanti $ amamā aparigrahāḥ &",
    "XXmaivy_au:153": " ajātarūparajatā % aniketā asaṃstavāḥ \\",
    "XXmaivy_au:154": " brahmacaryaṃ cariṣyanti ye maitreyānuśasane // MvyG_99 //",
    "XXmaivy_au:155": " te vai pānaṃ gamiṣyanti $ chitvā jālam eva bhujāt &",
    "XXmaivy_au:156": " dhyānāni copasaṃpadya % prītisaukhyasamanvitāḥ \\",
    "XXmaivy_au:157": " brahmacaryaṃ cariṣyanti maitreyasyānuśasane // MvyG_100 //",
    "XXmaivy_au:158": " ṣaṣṭiṃ varṣasahasrāṇi $ maitreyo dvipadottamaḥ &",
    "XXmaivy_au:159": " deśayiṣyati saddharmaṃ % śāstā lokānukampayā // MvyG_101 //",
    "XXmaivy_au:160": " śatāni ca sahasrāṇi $ prāṇinaṃ sa vināyakaḥ &",
    "XXmaivy_au:161": " vinīya dharmakāyena % tato nirvāṇam eṣyati // MvyG_102 //",
    "XXmaivy_au:162": " tasmiṃś ca nirvṛte dhīre $ maitreye dvipadottame &",
    "XXmaivy_au:163": " daśavarṣasahasrāṇi % saddharmaḥ sthāsyati kṣitau // MvyG_103 //",
    "XXmaivy_au:164": " prasādayati cittāni $ tasmāc chākyamunau jine &",
    "XXmaivy_au:165": " tato dṛkṣatha maitreyaṃ % saṃbuddhaṃ dvipadottamam // MvyG_104 //",
    "XXmaivy_au:166": " tasmād dharme ca buddhe ca $ saṅghe cāpi gaṇottame &",
    "XXmaivy_au:167": " prasādayati cittāni % bhaviṣyati maharddhikam // MvyG_105 //",
    "XXmaivy_au:168": " taṃ tādṛśaṃ kāruṇikaṃ $ maitreyaṃ dvipadottamam &",
    "XXmaivy_au:169": " ārādhayitvā kālena % tato nirvāṇam eṣyatha // MvyG_106 //",
    "XXmaivy_au:170": " idam āścaryakaṃ śrutvā $ dṛṣṭvā ca vibhavānalpikām &",
    "XXmaivy_au:171": " ko vidvān na prasīdeta % api kṛṣṇāsu jātiṣu // MvyG_107 //",
    "XXmaivy_au:172": " tasmād ihātmakāmena $ māhātmyam abhikāṅkṣatāḥ &",
    "XXmaivy_au:173": " saddharmo gurukartavyaḥ % smaratā buddhaśāsanam // MvyG_108 //",
    "XXmaivy_au:174": " Maitreyavyākaraṇaṃ samāptam //",
    "XXmaivy_au:175": " 2. Calcutta Manuscript (incomplete), ed. Lévi",
    "XXmaivy_au:176": " Sylvain Lévi, \"Maitreya le consolateur\", Études d'orientalisme publiées",
    "XXmaivy_au:177": " par le Musée Guimet a la mémoire de Raymonde Linossier, Paris 1932, pp.",
    "XXmaivy_au:178": " The first two folios of the Skt. text containing verses 1-25ab are",
    "XXmaivy_au:179": " missing.",
    "XXmaivy_au:180": " All the sandhis are standardized.",
    "XXmaivy_au:181": " elāpattraś ca gāndhāre $ śaṅkho vārāṇasīpure // MvyC_25 //",
    "XXmaivy_au:182": " caturbhir ebhir nidhibhiḥ $ sa rājā susamanvitaḥ &",
    "XXmaivy_au:183": " bhaviṣyati mahāvīraś % śatapuṇyabaloditaḥ // MvyC_26 //",
    "XXmaivy_au:184": " brāhmaṇas tasya rājñaś ca $ subrāhmaṇaḥ purohitaḥ &",
    "XXmaivy_au:185": " bahuśrutaś caturvedas % tasyopadhyāyo bhaviṣyati // MvyC_27 //",
    "XXmaivy_au:186": " adhyāpako mantradharaḥ $ smṛtimān vedapāragaḥ &",
    "XXmaivy_au:187": " kaiṭābhe sa nirghaṇṭe ca % padavyākaraṇe tathā // MvyC_28 //",
    "XXmaivy_au:188": " tadā brahmāvatī nāma $ tasya bhāryā bhaviṣyati &",
    "XXmaivy_au:189": " darśanīyā prāsādikā % abhirūpā yaśasvinī // MvyC_29 //",
    "XXmaivy_au:190": " tuṣitebhyaś cyavitvā tu $ maitreyo hy agrapudgalaḥ &",
    "XXmaivy_au:191": " tasyāḥ kukṣau sa niyataṃ % pratisandhiṃ grahīṣyati // MvyC_30 //",
    "XXmaivy_au:192": " daśa māsāṃś ca nikhilān $ dhārayitvā mahādyutiḥ &",
    "XXmaivy_au:193": " supuṣpite ca udyāne % gatvā maitreyamātarā // MvyC_31 //",
    "XXmaivy_au:194": " na niṣaṇṇā na suptāsau $ sthitā sā dharmacāriṇī &",
    "XXmaivy_au:195": " drumasya śākhām ālambya % maitreyaṃ janayiṣyati // MvyC_32 //",
    "XXmaivy_au:196": " niṣkramiṣyati pārśvena $ dakṣiṇena narottamaḥ &",
    "XXmaivy_au:197": " abhrakūṭād yathā sūryo % nirgataś ca prabhāsate // MvyC_33 //",
    "XXmaivy_au:198": " alipto garbhapaṅkena $ padmaṃ caiva yathāmbhasā &",
    "XXmaivy_au:199": " traidhātukam idaṃ sarvaṃ % prabhayā pūrayiṣyati // MvyC_34 //",
    "XXmaivy_au:200": " atha prītas sahasrākṣo $ devarājaś śacīpatiḥ &",
    "XXmaivy_au:201": " grahīṣyati kumāraṃ taṃ % jāyamānaṃ narottamam // MvyC_35 //",
    "XXmaivy_au:202": " śriyā jvalantaṃ maitreyaṃ $ dvātriṃśadvaralakṣaṇam &",
    "XXmaivy_au:203": " muñca muñca sahasrākṣa % jātamātro vadiṣyati // MvyC_36 //",
    "XXmaivy_au:204": " padāni jātamātras tu $ saptāsau prakramiṣyati &",
    "XXmaivy_au:205": " pade pade nidhanaṃ ca % padmaṃ padmaṃ bhaviṣyati // MvyC_37 //",
    "XXmaivy_au:206": " diśaś catasraś codvīkṣya $ vācaṃ pravyāhariṣyati &",
    "XXmaivy_au:207": " iyaṃ me paścimā jātir % nāsti bhūyaḥ punarbhavaḥ // MvyC_38 //",
    "XXmaivy_au:208": " na punar āgamiṣyāmi $ nirvāsyāmi nirāśravaḥ &",
    "XXmaivy_au:209": " śītoṣṇavāridhārābhis % snāpayiṣyanti pannagāḥ // MvyC_39 //",
    "XXmaivy_au:210": " divyāmbarāṇi puṣpāṇi $ patiṣyanti nabhastalāt &",
    "XXmaivy_au:211": " śvetaṃ tasya surāś chattraṃ % dhārayiṣyanti mūrdhani // MvyC_40 //",
    "XXmaivy_au:212": " hṛṣṭaś caiva sahasrākṣo $ devarājo śacīpatiḥ &",
    "XXmaivy_au:213": " grahīṣyati taṃ kumāraṃ % dvātriṃśadvaralakṣaṇam \\",
    "XXmaivy_au:214": " śriyā jvalantaṃ maitreyaṃ mātur haste pradāsyati // MvyC_41 //",
    "XXmaivy_au:215": " manoramāṃ ca śivikāṃ $ nānāratnavibhuṣitām &",
    "XXmaivy_au:216": " ārūḍhā putrasahitā % vahiṣyate ca devavat // MvyC_42 //",
    "XXmaivy_au:217": " tatas tūryasahasreṣu $ vādyamāneṣu tatpuram &",
    "XXmaivy_au:218": " praviṣṭamātre maitreye % puṣpavarṣaṃ patiṣyati // MvyC_43 //",
    "XXmaivy_au:219": " tasmiṃś ca divase bhāryā $ gurviṇyaḥ prasaviṣyanti &",
    "XXmaivy_au:220": " sarvās tā janayiṣyanti % putrān kṣemeṇa svastinā // MvyC_44 //",
    "XXmaivy_au:221": " dṛṣṭvā ca putraṃ subrahmā $ dvātriṃśadvaralakṣaṇam &",
    "XXmaivy_au:222": " pratyavekṣya ca mantreṣu % tataḥ prīto bhaviṣyati // MvyC_45 //",
    "XXmaivy_au:223": " gatidvayaṃ kumārasya $ yathā mantreṣu dṛśyate &",
    "XXmaivy_au:224": " narādhipaś cakravartī % buddho vā dvīpadottamaḥ // MvyC_46 //",
    "XXmaivy_au:225": " sa ca yauvanasaṃprāpto $ maitreyo hy agrapudgalaḥ &",
    "XXmaivy_au:226": " cintayiṣyati dharmātmā % duḥkhitāh khalv imāḥ prajāḥ // MvyC_47 //",
    "XXmaivy_au:227": " brahmasvaro mahāghoṣo $ hemavarṇo mahādyutiḥ &",
    "XXmaivy_au:228": " viśālavakṣāḥ pīnāṅgaḥ % padmapattranibhekṣaṇaḥ // MvyC_48 //",
    "XXmaivy_au:229": " samucchrayeṇa hastāśītis $ tasya kāyo bhaviṣyati &",
    "XXmaivy_au:230": " vistāraṃ viṃśahastāni % tato 'rdham mukhamaṇḍalam // MvyC_49 //",
    "XXmaivy_au:231": " aśītibhiś caturbhiś ca $ sahasraiḥ sa puraskṛtaḥ &",
    "XXmaivy_au:232": " māṇavānāṃ ca maitreyo % maṃtrān adhyāpayiṣyati // MvyC_50 //",
    "XXmaivy_au:233": " tataḥ śaṅkho mahārājo $ yūpam ucchrāpayiṣyati &",
    "XXmaivy_au:234": " ṣoḍaśavyāmavistāram % ūrdhvaṃ vyāmasahasrakam // MvyC_51 //",
    "XXmaivy_au:235": " sa taṃ yūpaṃ narapatir $ nānāratnavibhūṣitam &",
    "XXmaivy_au:236": " pradāsyati dvijātibhyo % yajñaṃ kṛtvā purassaram \\",
    "XXmaivy_au:237": " saptaratnamayaṃ yūpaṃ brāhmaṇebhyaḥ pradāsyati // MvyC_52 //",
    "XXmaivy_au:238": " taṃ ca ratnamayaṃ yūpaṃ $ dattamātraṃ manoramam &",
    "XXmaivy_au:239": " brāhmaṇānāṃ sahasrāṇi % vikariṣyanti tatkṣaṇāt // MvyC_53 //",
    "XXmaivy_au:240": " tasya yūpasya maitreyo $ dṛṣṭvā cainām anityatām &",
    "XXmaivy_au:241": " kṛtsnaṃ vicintya saṃsāraṃ % pravrajyāṃ rocayiṣyati // MvyC_54 //",
    "XXmaivy_au:242": " yatrāhaṃ pravrajitveha $ spṛśeyam amṛtaṃ padam &",
    "XXmaivy_au:243": " vimocayeyaṃ janatāṃ % vyādhimṛtyujarābhayāt // MvyC_55 //",
    "XXmaivy_au:244": " aśītibhiś caturbhiś ca $ sahasraiḥ sa puraskṛtaḥ &",
    "XXmaivy_au:245": " niṣkramiṣyati maitreyaḥ % pravrajyām agrapudgalaḥ // MvyC_56 //",
    "XXmaivy_au:246": " nāgavṛkṣas tadā tasya $ bodhivṛkṣo bhaviṣyati &",
    "XXmaivy_au:247": " pañcāśadyojanās tasya % ūrdhvaṃ śākhāḥ samudgatāḥ \\",
    "XXmaivy_au:248": " ṣaṭkrośaviṭapāṇy asya vivṛtāni samantataḥ // MvyC_57 //",
    "XXmaivy_au:249": " tasya mūle niṣaṇṇo 'sau $ maitreyo dvipadottamaḥ &",
    "XXmaivy_au:250": " anuttarāṃ ca saṃbodhiṃ % prāpsyati nātra saṃśayaḥ // MvyC_58 //",
    "XXmaivy_au:251": " aṣṭāṅgopetayā vācā $ tataḥ sa munisattamaḥ &",
    "XXmaivy_au:252": " deśayiṣyati saddharmaṃ % sarvaduḥkhāpahaṃ śivam // MvyC_59 //",
    "XXmaivy_au:253": " duḥkhaṃ duḥkhasamutpādaṃ $ duḥkhasya samatikramam &",
    "XXmaivy_au:254": " āryaṃ cāṣṭāṅgikaṃ mārgaṃ % kṣemaṃ nirvāṇagāminam // MvyC_60 //",
    "XXmaivy_au:255": " prasannān janatāṃ dṛṣṭvā $ satyāni kathayiṣyati &",
    "XXmaivy_au:256": " taṃ cāsya dharmaṃ saṃśrutya % pratipadyanti śāsane // MvyC_61 //",
    "XXmaivy_au:257": " supuṣpite ca udyāne $ sannipāto bhaviṣyati &",
    "XXmaivy_au:258": " pūrṇaṃ ca yojanaṃ śataṃ % parṣat tasya bhaviṣyati // MvyC_62 //",
    "XXmaivy_au:259": " tataḥ śrutvā narapatiḥ $ śaṅkho rājā mahāyaśāḥ &",
    "XXmaivy_au:260": " dattvā dānam asaṃkhyeyaṃ % pravrajyāṃ rocayiṣyati // MvyC_63 //",
    "XXmaivy_au:261": " aśītibhiś caturbhiś ca $ sahasraiḥ sa puraskṛtaḥ &",
    "XXmaivy_au:262": " narādhipo viniṣkramya % pravrajyām upayāsyati // MvyC_64 //",
    "XXmaivy_au:263": " tenaiva ca pramāṇena $ mānavānāṃ puraskṛtaḥ &",
    "XXmaivy_au:264": " maitreyasya pitā caiva % pravrajyām upayāsyati // MvyC_65 //",
    "XXmaivy_au:265": " tato gṛhapatiḥx x$ sudhano nāma viśrutaḥ &",
    "XXmaivy_au:266": " pravrajiṣyati dharmātmā % sahasraiḥ parivāritaḥ // MvyC_66 //",
    "XXmaivy_au:267": " strīratnam atha śaṅkhasya $ viśākhā nāma viśrutā &",
    "XXmaivy_au:268": " aśītibhiś caturbhiś ca % sahasraiḥ sā puraskṛtā \\",
    "XXmaivy_au:269": " nārīṇāṃ saha niṣkramya pravrajyām upayāsyati // MvyC_67 //",
    "XXmaivy_au:270": " prāṇināṃ tatra samaye $ sahasrāṇi śatāni ca &",
    "XXmaivy_au:271": " pravrajyām upayāsyanti % maitreyasyānuśāsane // MvyC_68 //",
    "XXmaivy_au:272": " tataḥ kāruṇikaḥ śāstā $ maitreyo dvipadottamaḥ &",
    "XXmaivy_au:273": " samitiṃ vyavalokyātha % idam arthaṃ pravakṣyati // MvyC_69 //",
    "XXmaivy_au:274": " sarve te śākyamuninā $ muniśreṣṭhena tāyinā &",
    "XXmaivy_au:275": " arthato lokanāthena % dṛṣṭāḥ saddharmadhātunā \\",
    "XXmaivy_au:276": " ropitā mokṣamārgaṇe vikṣiptā mama śāsane // MvyC_70 //",
    "XXmaivy_au:277": " chattradhvajapatākābhir $ gandhamālyānulepanaiḥ &",
    "XXmaivy_au:278": " kṛtvā śākyamuneḥ pūjāṃ hy % āgatā mama śāsane // MvyC_71 //",
    "XXmaivy_au:279": " kuṅkumodakarasena $ candanenānulepanam &",
    "XXmaivy_au:280": " dattvā śākyamuneḥ stūpe hy % āgatā mama śāsane // MvyC_72 //",
    "XXmaivy_au:281": " buddhaṃ dharmaṃ ca saṅghaṃ ca $ gatvā tu śaraṇaṃ sadā &",
    "XXmaivy_au:282": " kṛtvā tu kuśalaṃ karma % āgatā mama śāsane // MvyC_73 //",
    "XXmaivy_au:283": " śikṣāpadāni samādāya $ x śākyamuniśāsane &",
    "XXmaivy_au:284": " pratipālya yathābhūtaṃ hy % āgatā mama śāsane // MvyC_74 //",
    "XXmaivy_au:285": " dattvā saṅghe ca dānāni $ cīvarapānabhojanam &",
    "XXmaivy_au:286": " vicitraṃ glānabhaiṣajyaṃ hy % āgatā mama śāsane // MvyC_75 //",
    "XXmaivy_au:287": " caturdaśīṃ pañcadaśīṃ $ pakṣasyehāṣṭamīṃ tathā &",
    "XXmaivy_au:288": " prātihārakapakṣaṃ ca % aṣṭāṅgaṃ susamāhitam \\",
    "XXmaivy_au:289": " upavāsam upoṣitvā hy āgatā mama śāsane // MvyC_76 //",
    "XXmaivy_au:290": " prātihāryatrayeṇāsau $ śrāvakān vedayiṣyati &",
    "XXmaivy_au:291": " sarve te hy asravān dharmān % kṣapayiṣyantix xx // MvyC_77 //",
    "XXmaivy_au:292": " prathamaḥ sannipāto 'sya $ śrāvakāṇāṃ bhaviṣyati &",
    "XXmaivy_au:293": " pūrṇāḥ ṣaṇnavatiḥ koṭyaḥ % śrāvakāṇāṃ bhavacchidām // MvyC_78 //",
    "XXmaivy_au:294": " dvitīyaḥ sannipāto 'sya $ śrāvakāṇāṃ bhaviṣyati &",
    "XXmaivy_au:295": " pūrṇāś caturnavatiḥ koṭyo % muktānāṃ kleśabandhanāt // MvyC_79 //",
    "XXmaivy_au:296": " tṛtīyaḥ sannipāto 'sya $ śrāvakāṇāṃ bhaviṣyati &",
    "XXmaivy_au:297": " pūrṇā dvānavatiḥ koṭyo % muktānāṃ śāntacetasām // MvyC_80 //",
    "XXmaivy_au:298": " dharmacakraṃ pravartyātha $ vinīya suramānuṣān &",
    "XXmaivy_au:299": " sārdhaṃ śrāvakasaṅghena % pure piṇḍaṃ cariṣyati // MvyC_81 //",
    "XXmaivy_au:300": " tataḥ praviśatas tasya $ ramyāṃ ketumatīpurīm &",
    "XXmaivy_au:301": " māndāravāṇi puṣpāni % patiṣyanti narottame \\",
    "XXmaivy_au:302": " devatāḥ prakariṣyanti tasmin puragate munau // MvyC_82 //",
    "XXmaivy_au:303": " catvāraś ca mahārājāḥ $ śakraś ca tridaśādhipaḥ &",
    "XXmaivy_au:304": " brahmadevagaṇaiḥ sārdhaṃ % pūjāṃ tasya kariṣyati // MvyC_83 //",
    "XXmaivy_au:305": " utpalakumudapadma- $ puṇḍarīkasugandhikam &",
    "XXmaivy_au:306": " aguruṃ candanaṃ caiva % divyamālās tathaiva ca // MvyC_84 //",
    "XXmaivy_au:307": " cailakṣepaṃ kariṣyanti $ devaputrā maharddhikāḥ &",
    "XXmaivy_au:308": " taṃ lokanātham udvīkṣya % praviśantaṃ purottamam // MvyC_85 //",
    "XXmaivy_au:309": " pathi bhūmiḥ sthitā tatra $ mṛdutūlapicūpamā &",
    "XXmaivy_au:310": " vicitraṃ ca śrutaṃ mālyaṃ % vistariṣyanti te pathi // MvyC_86 //",
    "XXmaivy_au:311": " chattradhvajapatākāni $ gandhamālyānulepanaiḥ &",
    "XXmaivy_au:312": " śrutaiś ca tūryanirghoṣaiḥ % prasannamanaso narāḥ \\",
    "XXmaivy_au:313": " śāstuḥ pūjāṃ kariṣyanti devaputrā maharddhikāḥ // MvyC_87 //",
    "XXmaivy_au:314": " sa ca śakraḥ sahasrākṣo $ devarājo mahādyutiḥ &",
    "XXmaivy_au:315": " prahṛṣṭaḥ prāñjaliṃ kṛtvā % stoṣyate lokanāyakam // MvyC_88 //",
    "XXmaivy_au:316": " namas te puruṣājanya $ namas te puruṣottama &",
    "XXmaivy_au:317": " anukampasva janatāṃ % bhagavann agrapudgala // MvyC_89 //",
    "XXmaivy_au:318": " maharddhiko devaputras $ tasya māro bhaviṣyati &",
    "XXmaivy_au:319": " sa caiva prāñjaliṃ kṛtvā % stoṣyate lokanāyakam // MvyC_90 //",
    "XXmaivy_au:320": " brāhmaṇaparivāreṇa $ brahmā caiva puraskṛtaḥ &",
    "XXmaivy_au:321": " kathayiṣyati saddharmaṃ % brahmaghoṣam udīrayan // MvyC_91 //",
    "XXmaivy_au:322": " ākīrṇā pṛthivī sarvā $ arhadbhiś ca bhaviṣyati &",
    "XXmaivy_au:323": " kṣīṇāsravair vāntadoṣaiḥ % prahīṇabhavabandhanaiḥ // MvyC_92 //",
    "XXmaivy_au:324": " hṛṣṭā devā manuṣyāś ca $ gandharvā yakṣarākṣasāḥ &",
    "XXmaivy_au:325": " śāstuḥ pūjāṃ kariṣyanti % nāgāś cāpi maharddhikāḥ // MvyC_93 //",
    "XXmaivy_au:326": " te ca nūnaṃ bhaviṣyanti $ akhilāś chinnasaṃcayāḥ &",
    "XXmaivy_au:327": " chinnasrotā anādīnā % uttīrnābhavasāgarāḥ \\",
    "XXmaivy_au:328": " brahmacaryaṃ cariṣyanti maitreyasyānuśasane // MvyC_94 //",
    "XXmaivy_au:329": " te vai nūnaṃ bhaviṣyanti $ amamā aparigrahāḥ &",
    "XXmaivy_au:330": " ajātarūparajatā % aniketā asaṃstavāḥ \\",
    "XXmaivy_au:331": " brahmacaryaṃ cariṣyanti maitreyasyānuśasane // MvyC_95 //",
    "XXmaivy_au:332": " te vai nūnaṃ bhaviṣyanti $ chinnajālaviśaktikāḥ &",
    "XXmaivy_au:333": " dhyānāni copasaṃpadya % prītisaukhyasamanvitāḥ \\",
    "XXmaivy_au:334": " brahmacaryaṃ cariṣyanti maitreyasyānuśasane // MvyC_96 //",
    "XXmaivy_au:335": " ṣaṣṭivarṣasahasrāṇi $ maitreyo dvipadottamaḥ &",
    "XXmaivy_au:336": " deśayiṣyati saddharmaṃ % sarvabhūtānukampakam // MvyC_97 //",
    "XXmaivy_au:337": " śatalakṣasahasrāṇi $ prāṇinaṃ sa vināyakaḥ &",
    "XXmaivy_au:338": " vinayitvā ca saddharmaṃ % tato nirvāṇam eṣyati // MvyC_98 //",
    "XXmaivy_au:339": " parinirvṛtasyax x$ tasyaiva x mahāmuneḥ &",
    "XXmaivy_au:340": " daśavarṣasahasrāṇi % saddharmaḥ sthāsyate tadā // MvyC_99 //",
    "XXmaivy_au:341": " prasādayitvā cittāni $ tasmin śākyamunau jine &",
    "XXmaivy_au:342": " tato drakṣyatha maitreyaṃ % saṃbuddhaṃ dvipadottamam // MvyC_100 //",
    "XXmaivy_au:343": " idam āścaryakaṃ śrutvā $ imām ṛddhim anuttamām &",
    "XXmaivy_au:344": " ko vidvān na prasīdeta % atikṛṣṇābhijātikaḥ // MvyC_101 //",
    "XXmaivy_au:345": " tasmād ihātmakāmena $ māhātmyam abhikāṅkṣiṇā &",
    "XXmaivy_au:346": " saddharmo gurukartavyaḥ % smaratā buddhaśāsanam // MvyC_102 //",
    "XXmaivy_au:347": " Maitreyavyākaraṇaṃ samāptam // ye dharmā (etc.) // cīnadeśīvinirgataḥ bhikṣu puṇyakīrtir yad atra puṇyaṃ tad bhavatv ācāryopādhyāyamātāpitṛpūrvaṅgamaṃ krtvā sakalasattvarāśer",
    "XXmaivy_au:348": " anuttarajñānaphalāptaya iti // śrīmad gopāladevarājyasaṃvat 57 phālguna dine 9 Ghosalīgrāme likhati /",
    "XXmaivy_au:349": " oṃ hārītī mahāyakṣiṇī hara hara mama sarvapāpāni svāhā //",
    "XXmaivy_au:350": " 3. Kathmandu Manuscript (complete), ed. Ishigami",
    "XXmaivy_au:351": " Ishigami, Zenno (1989), \"Nepāru bon 'Maitreyavyākaraṇa',\" Fujita Kḥtatsu Hakushi Kanreki Kinen Ronbunshū: Indotetsugaku to Bukkyḥ, Kyoto, 295-310.",
    "XXmaivy_au:352": " To facilitate searching, sandhis are standardized, misprints removed, some mistakes corrected.",
    "XXmaivy_au:353": " Oṃ namo maitreyanāthāya //",
    "XXmaivy_au:354": " evaṃ mayā śrutam ekasmiṃ samaye bhagavān rājagṛhe viharati sma /",
    "XXmaivy_au:355": " veṇuvane kalandakanivāse mahatā bhikṣusaṃghena sārdham ardhatrayodaśabhir bhikṣuśataiḥ //",
    "XXmaivy_au:356": " atha khalv āyuṣmāñ chāriputra mahāprajño $ dharmasenāpatir vibhuḥ &",
    "XXmaivy_au:357": " lokasya anukampārthaṃ % śāstāraṃ paripṛcchati // MvyK_1 //",
    "XXmaivy_au:358": " yo 'sāv anāgato buddho $ nirdiṣṭo lokanāyakaḥ &",
    "XXmaivy_au:359": " maitreya iti nāmnā 'sau % sūtrapūrvāparāntike // MvyK_2 //",
    "XXmaivy_au:360": " tasyāhaṃ vistarañ caivaṃ $ śrotum icchāmi nāyaka &",
    "XXmaivy_au:361": " ṛddhiñ cāsyānubhāvañ ca % tan me brūhi narottama // MvyK_3 //",
    "XXmaivy_au:362": " athainam avadac chāstā $ vyākariṣyāmy ahaṃ tava &",
    "XXmaivy_au:363": " vistaran tasya buddhasya % maitreyasya śṛṇohi me // MvyK_4 //",
    "XXmaivy_au:364": " udadhis tena kālena $ dvātriṃśatśatayojanaḥ &",
    "XXmaivy_au:365": " śoṣam āyāsyate yasmāc % cakravartī yathā hy asau // MvyK_5 //",
    "XXmaivy_au:366": " daśayojanasāhasrā $ jambudvīpo bhavaiṣyati &",
    "XXmaivy_au:367": " ālayaḥ sarvabhūtānāṃ % vistareṇa samantataḥ // MvyK_6 //",
    "XXmaivy_au:368": " ṛddhisphītā janapadā $ adaṇḍā anupadravāḥ &",
    "XXmaivy_au:369": " tatra kāle bhaviṣyanti % narās te śubhakarminaḥ // MvyK_7 //",
    "XXmaivy_au:370": " akaṇṭakā vasumatī $ samāharitaśādvalā &",
    "XXmaivy_au:371": " unnamantī namantī ca % mṛdutūlapicūpamā // MvyK_8 //",
    "XXmaivy_au:372": " akṛṣṭotpadyate śāli- $ madhunāś ca sugandhi ca &",
    "XXmaivy_au:373": " cailavṛkṣā bhaviṣyanti % nānāraṅgopaśobhitāḥ // MvyK_9 //",
    "XXmaivy_au:374": " puṣpapatraphalotpatā $ vṛkṣāś ca krośam ucchritāḥ &",
    "XXmaivy_au:375": " aśītivarṣasahasrāṇi % āyus teṣāṃ bhaviṣyati // MvyK_10 //",
    "XXmaivy_au:376": " nirāmayāś ca te satvā $ vītaśokā mahotsavāḥ &",
    "XXmaivy_au:377": " varṇavanto mahāśakhyā % mahānāgabalāc citāḥ // MvyK_11 //",
    "XXmaivy_au:378": " trayā rogā bhaviṣyanti $ icchā anaśanaṃ jarā &",
    "XXmaivy_au:379": " pañcavarṣaśatā kanyā % svāminam varayiṣyati // MvyK_12 //",
    "XXmaivy_au:380": " tadā ketumatī nāma $ rājadhānī bhaviṣyati &",
    "XXmaivy_au:381": " āvāsaḥ śuddhasatvānāṃ % prāṇināṃ śubhakarmiṇam // MvyK_13 //",
    "XXmaivy_au:382": " yojanadvādaśāyāmaṃ $ saptayojanavistaram &",
    "XXmaivy_au:383": " nagaraṃ kṛtapuṇyānāṃ % bhaviṣyati manoramam // MvyK_14 //",
    "XXmaivy_au:384": " saptaratnamayāś caiva $ prakārāḥ krośam uccitāḥ &",
    "XXmaivy_au:385": " iṣṭakā dvārakhaṇḍānāṃ % nānāratnavibhūṣitāḥ // MvyK_15 //",
    "XXmaivy_au:386": " pariṣāś ca bhaviṣyanti $ ratna iṣṭakasaṃcitāḥ &",
    "XXmaivy_au:387": " padmotpalasamān kīrṇāś % cakravākopaśobhitāḥ // MvyK_16 //",
    "XXmaivy_au:388": " samantataḥ parivṛtāḥ $ saptabhis talāpaṅktibhiḥ &",
    "XXmaivy_au:389": " catūratnamayās tālāḥ % kiṃkiṇī jālaśobhitāḥ // MvyK_17 //",
    "XXmaivy_au:390": " vāteneritatālebhyas $ tadā śruti manoharāḥ &",
    "XXmaivy_au:391": " bhaviṣyanti śubhā śabdā % tūryās pañcāṅgikā iva // MvyK_18 //",
    "XXmaivy_au:392": " ye ca tasmin pure martyāḥ $ krīḍāratisukhānvitāḥ &",
    "XXmaivy_au:393": " tenaiva tālaśabdena % krīḍiṣyanti pramoditāḥ // MvyK_19 //",
    "XXmaivy_au:394": " puṣkariṇo bhaviṣyanti $ kumudotpalasaṃcetāḥ &",
    "XXmaivy_au:395": " udyānavanasaṃpannaṃ % bhaviṣyati ca tat puram // MvyK_20 //",
    "XXmaivy_au:396": " bhaviṣyati tadā rājā $ śamkho nāma mahādyutiḥ &",
    "XXmaivy_au:397": " mahābalacakravartī % caturdvīpeśvaraḥ prabhuḥ // MvyK_21 //",
    "XXmaivy_au:398": " caturaṅgabalopetaḥ $ saptaratnasamanvitaḥ &",
    "XXmaivy_au:399": " pūrṇasahasraputrāṇāṃ % tasya rājño bhaviṣyati // MvyK_22 //",
    "XXmaivy_au:400": " imāṃ samudraparyantām $ adaṇḍena vasundharām &",
    "XXmaivy_au:401": " pālayiṣyati dharmeṇa % samena sa narādhipaḥ // MvyK_23 //",
    "XXmaivy_au:402": " mahānidhānāś catvāro $ nayutaśatalakṣitāḥ &",
    "XXmaivy_au:403": " bhaviṣyanti tadā tasya % rājñaḥ śaṃkhasya bhūpateḥ // MvyK_24 //",
    "XXmaivy_au:404": " piṅgalaś ca kaliṅgeṣu $ mithilāyām ca pāṇḍukaḥ &",
    "XXmaivy_au:405": " elāpatraś ca gāndhāre % śaṃkho vārāṇasīpure // MvyK_25 //",
    "XXmaivy_au:406": " caturbhir ebhir nidhibhiḥ $ sa rājā susamanvitaḥ &",
    "XXmaivy_au:407": " bhaviṣyati mahāvīraḥ % śatapuṇyaphalārpitaḥ // MvyK_26 //",
    "XXmaivy_au:408": " brāhmaṇas tasya rājño 'tha $ subrahmā nāmnā purohitaḥ &",
    "XXmaivy_au:409": " bahuśrutaś caturvedī % upadhyāyo bhaviṣyati // MvyK_27 //",
    "XXmaivy_au:410": " adhyāpako mantradharaḥ $ smṛtivān vedapāragaḥ &",
    "XXmaivy_au:411": " kaiṭābhe ca sa nirghaṇṭe % padavyākaraṇe tathā // MvyK_28 //",
    "XXmaivy_au:412": " tasya brahmavatī nāma $ tadā bhāryā bhaviṣyati &",
    "XXmaivy_au:413": " darśanīyā prāsādikā % abhirūpā yaśasvinī // MvyK_29 //",
    "XXmaivy_au:414": " tuṣitebhyas tataś cyutvā $ maitreyo hy agrapudgalaḥ &",
    "XXmaivy_au:415": " tasyāḥ kukṣau sa niyataṃ % pratisandhiṃ grahiṣyati // MvyK_30 //",
    "XXmaivy_au:416": " daśa māsāṃś ca nikhilān $ dhārayitvā mahādyutim &",
    "XXmaivy_au:417": " supuṣpite ca udyāne % gatvā maitreyamātaraḥ // MvyK_31 //",
    "XXmaivy_au:418": " na niṣaṇṇā nipannā vā $ sthitā sā brahmacāriṇī &",
    "XXmaivy_au:419": " drumasya śākhām ālambya % maitreyaṃ janayiṣyati // MvyK_32 //",
    "XXmaivy_au:420": " niṣkramiṣyati pārśvena $ dakṣiṇāṅge narottamaḥ &",
    "XXmaivy_au:421": " abhrakūṭād yathā sūryo % nirgataś ca prabhāyate // MvyK_33 //",
    "XXmaivy_au:422": " kariṣyate samālokaṃ $ sanarāmaravanditaḥ &",
    "XXmaivy_au:423": " alipto garbhapaṅkena % padmaṃ caiva yathāmbhuvā \\",
    "XXmaivy_au:424": " traidhātukam idaṃ sarvaṃ prabhayā pūrayiṣyati // MvyK_34 //",
    "XXmaivy_au:425": " pade pade nidhānaṃ ca $ padmaṃ padmaṃ bhaviṣyati &",
    "XXmaivy_au:426": " diśaś catasro udvīkṣya % vācaṃ pravyāhariṣyati \\",
    "XXmaivy_au:427": " iyaṃ me paścimā jātir nāsti bhūyaḥ punarbhavaḥ // MvyK_35 //",
    "XXmaivy_au:428": " na punar āgamiṣyāmi $ nirvāsyāmi nirāśravaḥ &",
    "XXmaivy_au:429": " śītoṣṇavāridhārābhiḥ % snāpayiṣyanti punnagāḥ // MvyK_36 //",
    "XXmaivy_au:430": " divyāsurāṇi puṣpāṇi $ patiṣyanti nabhastalāt &",
    "XXmaivy_au:431": " śvetaṃ tasya surāś chattraṃ % dhārayiṣyanti mūrdhani // MvyK_37 //",
    "XXmaivy_au:432": " hṛṣṭaś caiva sahasrākṣo $ devarājaḥ śacīpatiḥ &",
    "XXmaivy_au:433": " pragrahīṣyati kumāraṃ % taṃ dvātriṃśalakṣṇānvitam \\",
    "XXmaivy_au:434": " śriyā jvalantaṃ maitreyaṃ mātur haste pradāsyati // MvyK_38 //",
    "XXmaivy_au:435": " manoramāṃ ca śivikāṃ $ nānāratnavibhuṣitām &",
    "XXmaivy_au:436": " ārūḍhāṃ putrasahitāṃ % vahiṣyanti ca devatāḥ // MvyK_39 //",
    "XXmaivy_au:437": " tatas tūryasahasreṣu $ vādyamāneṣu tatpuram &",
    "XXmaivy_au:438": " praviṣṭamātre maitreye % puṣpavarṣaṃ patiṣyati // MvyK_40 //",
    "XXmaivy_au:439": " tasmiṃś ca divase nāryo $ gurviṇyaḥ prasaviṣyanti &",
    "XXmaivy_au:440": " sarvās tā janayiṣyanti % putrān kṣemeṇa svastinā // MvyK_41 //",
    "XXmaivy_au:441": " dṛṣṭvaivaṃ putraṃ subrahmā $ dvātriṃśadvaralakṣaṇam &",
    "XXmaivy_au:442": " pratyavekṣya sumantreṇa % tataḥ prīto bhaviṣyati // MvyK_42 //",
    "XXmaivy_au:443": " gatidvayaṃ kumārasya $ yathā mantreṣu dṛśyate &",
    "XXmaivy_au:444": " narādhipaś cakravartī % buddho vā dvīpadottamaḥ // MvyK_43 //",
    "XXmaivy_au:445": " sa ca yauvanasaṃprāpto $ maitreyo hy agrapudgalaḥ &",
    "XXmaivy_au:446": " cintayiṣyati dharmātmā % duḥkhitā khalv iyaṃ prajā // MvyK_44 //",
    "XXmaivy_au:447": " brahmasvaro mahāvego $ hemavarṇo mahādyutiḥ &",
    "XXmaivy_au:448": " viśālacakṣuḥ pīnāṅgaḥ % padmapattranibhedekṣaṇaḥ // MvyK_45 //",
    "XXmaivy_au:449": " ucchrayeṇa hastāśītiḥ $ kāyas tasya bhaviṣyati &",
    "XXmaivy_au:450": " vistāraṃ viṃśatir hastā % tato 'rdham mukhamaṇḍalam // MvyK_46 //",
    "XXmaivy_au:451": " aśītibhiś caturbhiś ca $ sahasraiḥ sa puraskṛtaḥ &",
    "XXmaivy_au:452": " māṇavānāṃ sa maitreyo % mantrān adhyāpayiṣyati // MvyK_47 //",
    "XXmaivy_au:453": " tataḥ śaṅkho mahārājo $ yūpam ucchrāpayiṣyati &",
    "XXmaivy_au:454": " ṣoḍaśavyāmavistāram % ūrdhvavyāmasahasrakam // MvyK_48 //",
    "XXmaivy_au:455": " sa taṃ yūpaṃ narapatir $ nānāratnavibhūṣitam &",
    "XXmaivy_au:456": " saptaratnasamākīrṇaṃ % brāhmaṇebhyaḥ pradāsyati // MvyK_49 //",
    "XXmaivy_au:457": " tac ca ratnamayaṃ yūpaṃ $ dattamātraṃ manoramam &",
    "XXmaivy_au:458": " brāhmaṇānāṃ sahasrāṇi % vikariṣyanti tatkṣaṇāt // MvyK_50 //",
    "XXmaivy_au:459": " tasya yūpasya maitreyo $ dṛṣṭvā cainām anityatām &",
    "XXmaivy_au:460": " kṛtsnaṃ vicintya saṃsāraṃ % pravrajyāṃ rocayiṣyati // MvyK_51 //",
    "XXmaivy_au:461": " yatv ahaṃ pravrajitveha $ spṛśeyam amṛtaṃ padam &",
    "XXmaivy_au:462": " vimocayeyaṃ janatāṃ % vyādhimṛtyujarābhayāt // MvyK_52 //",
    "XXmaivy_au:463": " aśītibhiś caturbhiś ca $ sahasraiḥ saṃpuraskṛtaḥ &",
    "XXmaivy_au:464": " niḥkramiṣyati maitreyaḥ % pravrajyārtham agrapudgalaḥ // MvyK_53 //",
    "XXmaivy_au:465": " nāgavṛkṣas tadā tasya $ bodhivṛkṣo bhaviṣyati &",
    "XXmaivy_au:466": " pañcāśadyojanās tasya % ūrdhvaṃ śākhāḥ bhaviṣyanti \\",
    "XXmaivy_au:467": " ṣaṭkrośaviṭapādyāni vidhūtāni samantataḥ // MvyK_54 //",
    "XXmaivy_au:468": " tasya mūle niṣaṇṇo 'sau $ maitreyo dvipadottamaḥ &",
    "XXmaivy_au:469": " anuttarāṃ ca saṃbodhiṃ % prāpsyate nātra saṃśayaḥ // MvyK_55 //",
    "XXmaivy_au:470": " aṣṭāṅgopetayā vācā $ tataḥ sa puruṣottamaḥ &",
    "XXmaivy_au:471": " deśayiṣyati saddharmaṃ % sarvaduḥkhāpahaṃ śivam // MvyK_56 //",
    "XXmaivy_au:472": " duḥkhaṃ duḥkhasamutpādaṃ $ duḥkhasya samatikramam &",
    "XXmaivy_au:473": " āryāṣṭāṅgikaṃ mārgaṃ % kṣemaṃ nirvāṇagāminam // MvyK_57 //",
    "XXmaivy_au:474": " prasannāṃ janatāṃ dṛṣṭvā $ satyāni kathayiṣyati &",
    "XXmaivy_au:475": " tathāsya dharmaṃ saṃśrutvā % pratipadyanti śāsane // MvyK_58 //",
    "XXmaivy_au:476": " supuṣpite ca udyāne $ sannipāto bhaviṣyati &",
    "XXmaivy_au:477": " saṃpūrṇaṃ yojanaśataṃ % parṣat tasya bhaviṣyati // MvyK_59 //",
    "XXmaivy_au:478": " tataḥ śrutvā narapatiḥ $ śaṃkho nāma mahāyaśāḥ &",
    "XXmaivy_au:479": " dattvā dānam asaṃkhyeyaṃ % pravrajyāṃ rocayiṣyati // MvyK_60 //",
    "XXmaivy_au:480": " aśītibhiś caturbhiś ca $ sahasraiḥ sa puraskṛtaḥ &",
    "XXmaivy_au:481": " narādhipo 'pi niṣkramya % pravrajyām upayāsyati // MvyK_61 //",
    "XXmaivy_au:482": " tenaiva ca pramāṇena $ mānavānāṃ puraskṛtaḥ &",
    "XXmaivy_au:483": " maitreyasya pitā caiva % pravrajyām upayāsyati // MvyK_62 //",
    "XXmaivy_au:484": " tato gṛhapatis tatra $ sudhano nāma viśrutaḥ &",
    "XXmaivy_au:485": " pravrajiṣyati dharmātmā % sahasraiḥ parivāritaḥ // MvyK_63 //",
    "XXmaivy_au:486": " strīratnam atha śaṃkhasya $ viśākhā nāma viśrutā &",
    "XXmaivy_au:487": " aśītibhiś caturbhiś ca % sahasraiḥ sā puraskṛtā \\",
    "XXmaivy_au:488": " nārīṇāṃ saha niṣkramya pravrajyām upayāsyati // MvyK_64 //",
    "XXmaivy_au:489": " prāṇināṃ tatra samaye $ sahasrāṇi śatāni ca &",
    "XXmaivy_au:490": " pravrajyām upayāsyanti % maitreyasyānuśāsane // MvyK_65 //",
    "XXmaivy_au:491": " tataḥ kāruṇikaḥ śāstā $ maitreyo dvipadottamaḥ &",
    "XXmaivy_au:492": " samitiṃ vyavalokyātha % idam arthaṃ pravakṣyate // MvyK_66 //",
    "XXmaivy_au:493": " sarve te śākyamuninā $ muniśreṣṭhena tāyinā &",
    "XXmaivy_au:494": " arthato lokanāthena % dṛṣṭāḥ saddharmadhātunā \\",
    "XXmaivy_au:495": " āropitā mokṣamārge nikṣiptā mama śāsane // MvyK_67 //",
    "XXmaivy_au:496": " chatradhvajapatākābhir $ gandhamālyānulepanaiḥ &",
    "XXmaivy_au:497": " kṛtvā śākyamuneḥ pūjāṃ hy % āgatā mama śāsane // MvyK_68 //",
    "XXmaivy_au:498": " kuṃkumodakasekena $ candanenānulepanam &",
    "XXmaivy_au:499": " dattvā śākyamuneḥ stūpe hy % āgatā mama śāsane // MvyK_69 //",
    "XXmaivy_au:500": " buddhaṃ dharmaṃ ca saṃghaṃ ca $ gatvā tu śaraṇaṃ sadā &",
    "XXmaivy_au:501": " kṛtvā tu kuśalaṃ karma hy % āgatā mama śāsane // MvyK_70 //",
    "XXmaivy_au:502": " śikṣāpadān samādāya $ śākyasiṃhasya śāsane &",
    "XXmaivy_au:503": " pratipādya yathābhūtaṃ hy % āgatā mama śāsane // MvyK_71 //",
    "XXmaivy_au:504": " dattvā saṃghe ca dānāni $ cīvaraṃ pānabhojanam &",
    "XXmaivy_au:505": " vicitraṃ glānabhaiṣajyaṃ hy % āgatā mama śāsane // MvyK_72 //",
    "XXmaivy_au:506": " caturdaśīṃ pañcadaśīṃ $ pakṣasyehāṣṭamīṃ tathā &",
    "XXmaivy_au:507": " prātihārakapakṣaṃ ca % aṣṭāṅgaṃ susamāhitaḥ \\",
    "XXmaivy_au:508": " upavāsam upoṣyeha hy āgatā mama śāsane // MvyK_73 //",
    "XXmaivy_au:509": " prātihāryatrayeṇāsau $ śrāvakān vinayiṣyati &",
    "XXmaivy_au:510": " sarve te sāsravān dharmān % kṣayayiṣyanti suratāḥ // MvyK_74 //",
    "XXmaivy_au:511": " prathamaḥ sannipāto 'sya $ śrāvakāṇāṃ bhaviṣyati &",
    "XXmaivy_au:512": " pūrṇāḥ ṣaṇnavati koṭyaḥ % śrāvakāṇāṃ bhaviṣyati // MvyK_75 //",
    "XXmaivy_au:513": " dvitīyaḥ sannipāto 'sya $ śrāvakāṇāṃ bhaviṣyati &",
    "XXmaivy_au:514": " pūrṇāś caturnavati koṭyaḥ % kleśamuktā kṣaṇāṭ // MvyK_76 //",
    "XXmaivy_au:515": " tṛtīyaḥ sannipāto 'sya $ śrāvakāṇāṃ bhaviṣyati &",
    "XXmaivy_au:516": " pūrṇā dvānavati koṭyo % muktānāṃ śāntacetasām // MvyK_77 //",
    "XXmaivy_au:517": " dharmacakraṃ pravartyātha $ vinīya suramānuṣān &",
    "XXmaivy_au:518": " sārdhaṃ śrāvakasaṃghena % pure piṇḍaṃ cariṣyati // MvyK_78 //",
    "XXmaivy_au:519": " tataḥ praveśatas tasya $ ramyāṃ ketumatīpurīm &",
    "XXmaivy_au:520": " māndāravāṇi puṣpāni % patiṣyanti purottame \\",
    "XXmaivy_au:521": " devatāḥ prakramiṣyanti tasmin pure gate munau // MvyK_79 //",
    "XXmaivy_au:522": " catvāraś ca mahārājānaḥ $ śakraś ca tridaśādhipaḥ &",
    "XXmaivy_au:523": " brahma devagaṇaiḥ sārdhaṃ % pūjāṃ tasya vidhāsyati // MvyK_80 //",
    "XXmaivy_au:524": " utpalaṃ kumudaṃ padmaṃ $ puṇḍarīkaṃ sugandhikam &",
    "XXmaivy_au:525": " aguruṃ candanaṃ caiva % divyamālyaṃ tathaiva ca // MvyK_81 //",
    "XXmaivy_au:526": " cailakṣepaṃ vidhāsyanti $ devaputrā maharddhikāḥ &",
    "XXmaivy_au:527": " taṃ lokanātham udvīkṣya % praviśantaṃ purottamam // MvyK_82 //",
    "XXmaivy_au:528": " pathi tatra sthitā bhūmir $ mṛdus tūlapicūpamā &",
    "XXmaivy_au:529": " vicitraṃ ca tato mālyaṃ % vikariṣyanti te pathi // MvyK_83 //",
    "XXmaivy_au:530": " chattradhvajapatākābhir $ gandhamālyānulepanaiḥ &",
    "XXmaivy_au:531": " śubhaiś ca tūryanirghoṣaiḥ % prasannamanaso narāḥ \\",
    "XXmaivy_au:532": " śāstuḥ pūjāṃ kariṣyanti devaputrā maharddhikāḥ // MvyK_84 //",
    "XXmaivy_au:533": " sa ca śakraḥ sahasrākṣo $ devarājo mahādyutiḥ &",
    "XXmaivy_au:534": " prahṛṣṭaḥ prāñjaliṃ kṛtvā % stoṣyate lokanāyakam // MvyK_85 //",
    "XXmaivy_au:535": " namas te puruṣasiṃha $ namas te puruṣottama &",
    "XXmaivy_au:536": " anukampasva janatāṃ % bhagavann agrapudgala // MvyK_86 //",
    "XXmaivy_au:537": " maharddhiko devaputras $ tasya māro bhaviṣyati &",
    "XXmaivy_au:538": " sa caiva prāñjaliṃ bhūtvā % stoṣyate lokanāyakam // MvyK_87 //",
    "XXmaivy_au:539": " śuddhāvāsasahasraiś ca $ bahubhiḥ parivāritaḥ &",
    "XXmaivy_au:540": " pravekṣate ketumatīṃ % maitreyo lokanandanaḥ // MvyK_88 //",
    "XXmaivy_au:541": " brāhmaṇaparivāreṇa $ brahmā caiva puraskṛtaḥ &",
    "XXmaivy_au:542": " kathayiṣyati saddharmaṃ % brahmaghoṣam udīrayan // MvyK_89 //",
    "XXmaivy_au:543": " ākīrṇā pṛthivī sarvā $ arhadbhiś ca bhaviṣyati &",
    "XXmaivy_au:544": " kṣīṇāsravair vāntadoṣaiḥ % prahīṇabhavabandhanaiḥ // MvyK_90 //",
    "XXmaivy_au:545": " hṛṣṭā devamanuṣyāś ca $ gandharvā yakṣarākṣasāḥ &",
    "XXmaivy_au:546": " śāstuḥ pūjāṃ kariṣyanti % nāgāś cāpi maharddhikāḥ // MvyK_91 //",
    "XXmaivy_au:547": " te vai nūnaṃ bhaviṣyanti $ akhilāś chinnasaṃśayāḥ &",
    "XXmaivy_au:548": " chinnasrotā anādātā % uttīrnā bhavasāgarāt \\",
    "XXmaivy_au:549": " brahmacaryaṃ cariṣyanti maitreyasyānuśasane // MvyK_92 //",
    "XXmaivy_au:550": " te vai nūnaṃ bhaviṣyanti $ amamā aparigrahāḥ &",
    "XXmaivy_au:551": " ajātarūparajatā % aniketā asaṃbhavāḥ \\",
    "XXmaivy_au:552": " brahmacaryaṃ cariṣyanti maitreyasyānuśasane // MvyK_93 //",
    "XXmaivy_au:553": " te vai nūnaṃ bhaviṣyanti $ chinnajālam aśaktikāḥ &",
    "XXmaivy_au:554": " dhyānāny upasaṃpādya % prītisaukhyasamanvitāḥ \\",
    "XXmaivy_au:555": " brahmacaryaṃ cariṣyanti maitreyasyānuśasane // MvyK_94 //",
    "XXmaivy_au:556": " ṣaṣṭivarṣasahasrāṇi $ maitreyo dvipadottamaḥ &",
    "XXmaivy_au:557": " deśayiṣyati saddharmaṃ % sarvabhūtānukampakaḥ // MvyK_95 //",
    "XXmaivy_au:558": " śatalakṣasahasrāṇi $ prāṇinaṃ sa vināyakaḥ &",
    "XXmaivy_au:559": " vinayitvā ca saddharme % tato nirvāṇam eṣyati // MvyK_96 //",
    "XXmaivy_au:560": " parinirvṛtasya tasyaiva $ maitreyasya mahāmuneḥ &",
    "XXmaivy_au:561": " daśavarṣasahasrāṇi % saddharmaḥ sthāsyate tadā // MvyK_97 //",
    "XXmaivy_au:562": " prasādayiṣyatha cittāni $ tasmiṃ śākyamunau jine &",
    "XXmaivy_au:563": " tato drakṣyatha maitreyaṃ % saṃbuddhaṃ dvipadottamam // MvyK_98 //",
    "XXmaivy_au:564": " idam āścaryakaṃ śrutvā $ imām ṛddhim anuttamām &",
    "XXmaivy_au:565": " ko vidvān na prasīdeta % api kṛṣṇābhijātikaḥ // MvyK_99 //",
    "XXmaivy_au:566": " tasmād ihātmakāmena $ māhātmyam abhikāṃkṣatā &",
    "XXmaivy_au:567": " saddharmo gurukartavyaḥ % smaratāṃ buddhaśāsanam // MvyK_100 //",
    "XXmaivy_au:568": " iti maitreyavyākaraṇaṃ nāma mahāyānasūtraṃ samāptam |",
    "XXmaivy_au:569": " ye dharmā hetuprabhavā hetu teṣāṃ tathāgato hy avadat |",
    "XXmaivy_au:570": " teṣāṃ ca yo nirodha evaṃvādī mahāśramaṇaḥ ||",
    "XXmaivy_au:571": " śubham astu ||",
    "XXmaivy_au:572": " abdeglāvagnidvirade śita māghe guhānane |",
    "XXmaivy_au:573": " pūṣāyāṃ pūṣṇadivase sarvvānanda samāpta kṛt ||"
}