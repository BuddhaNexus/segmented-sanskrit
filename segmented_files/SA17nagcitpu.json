{
  "SA17nagcitpu:0": "atha bhāratīyabhāṣāyāṃ citralakṣaṇam /",
  "SA17nagcitpu:1": "prathamaḥ parivarttaḥ",
  "SA17nagcitpu:2": "brahmāṇaṃ ca mahādevaṃ nārāyaṇaṃ sarasvatīm /",
  "SA17nagcitpu:3": "varadāṃ ca mayā natvā kriyate jayamaṃgalam // NCit_1.1 //",
  "SA17nagcitpu:4": "prajāpatestathā śambhoḥ padmāsyāyāstathā giram /",
  "SA17nagcitpu:5": "pārvatyā anusṛtyaiva jāyatāṃ kila paṇḍitāḥ // NCit_1.2 //",
  "SA17nagcitpu:6": "tadanantaraṃ citralakṣaṇamucyate /",
  "SA17nagcitpu:7": "maṃgalamastu /",
  "SA17nagcitpu:8": "mahādevāya devāya sarvavidyavijānate /",
  "SA17nagcitpu:9": "namo namo mayā samyag ucyate citralakṣaṇam // NCit_1.3 //",
  "SA17nagcitpu:10": "ādau candramasaṃ vande haraṃ ca candraśekharaṃ /",
  "SA17nagcitpu:11": "viṣṇvindrau sūryamagniṃ ca varuṇaṃ marutaṃ tathā // NCit_1.4 //",
  "SA17nagcitpu:12": "namaskaromyahaṃ caiva viśvakarmaprajāpatī /",
  "SA17nagcitpu:13": "nagnajitaṃ namaskṛtya tvācāryāṃśca punaḥ punaḥ // NCit_1.5 //",
  "SA17nagcitpu:14": "varṇaṃ ca citrakarmātha śāstrānusāratastathā /",
  "SA17nagcitpu:15": "yathājñānaṃ yathāśakti saṃkṣepeṇa mayocyate // NCit_1.6 //",
  "SA17nagcitpu:16": "viśvakṛnnagnajiddeva-prahlādasāramujjvalam /",
  "SA17nagcitpu:17": "lakṣaṇamanusṛtyaica viduṣāṃ sudhiyāṃ punaḥ // NCit_1.7 //",
  "SA17nagcitpu:18": "saṃgṛhya mativṛddhaye nānāśāstrasamuddhṛtam /",
  "SA17nagcitpu:19": "ucyate citralakṣaṇaṃ śṛṇvantu tadvidā janāḥ // NCit_1.8 //",
  "SA17nagcitpu:20": "puredaṃ lakṣaṇaṃ śrutvā nararājo mahodharaḥ /",
  "SA17nagcitpu:21": "dharmajñaḥ satyaniṣṭhaśca buddhimāṃśca yaśo'nvitaḥ /",
  "SA17nagcitpu:22": "viśruto bhayajinnāmnā tathābhūt dharaṇītale // NCit_1.9 //",
  "SA17nagcitpu:23": "guṇottamasya bhūpasya dhārmikasya praśāsane /",
  "SA17nagcitpu:24": "śatasahasravarṣāṇi cāyuḥ prajāḥ prapedire // NCit_1.10 //",
  "SA17nagcitpu:25": "nīrogā na ca hantāro manorogavivarjitāḥ /",
  "SA17nagcitpu:26": "akālamṛtyuhīnāstāḥ kutaḥ krodhāḥ kuto malāḥ // NCit_1.11 //",
  "SA17nagcitpu:27": "vāyuḥ supravahaścaiva śakraḥ suvarṣakastathā /",
  "SA17nagcitpu:28": "varṇarasasametāni vījamūlaphalāni ca // NCit_1.12 //",
  "SA17nagcitpu:29": "varṇāśramā hi catvāro na cyutā dharmatatparāḥ /",
  "SA17nagcitpu:30": "ṛddhiguṇasamāyuktaṃ śrīmad vikasitaṃ jagat // NCit_1.13 //",
  "SA17nagcitpu:31": "evambhūte sthite rāṣṭre sukhaśāntisamanvite /",
  "SA17nagcitpu:32": "bhayajito manaḥ śuddhaṃ pravṛttaṃ tapasi drutam // NCit_1.14 //",
  "SA17nagcitpu:33": "suduṣkaraṃ tapaḥ kṛtvā rājñātiśuddhacetasā /",
  "SA17nagcitpu:34": "varā bahuvidhā prāptā devāllokapitāmahāt // NCit_1.15 //",
  "SA17nagcitpu:35": "viṣayastasya śatrubhir devāstrairapi durjayaḥ /",
  "SA17nagcitpu:36": "uttamāpratirodhyā ca sarvaśāstre matistvatha // NCit_1.16 //",
  "SA17nagcitpu:37": "sarvaguṇairupetasya parākrāntasya dhīmataḥ /",
  "SA17nagcitpu:38": "mahābhāgasya devānāṃ prabhāvaiḥ prāptaviśruteḥ // NCit_1.17 //",
  "SA17nagcitpu:39": "sarvavidyāśrayasyāsya mūrttadharmasya bodhinaḥ /",
  "SA17nagcitpu:40": "maṇiputrasamākhyaspa etādṛśasya bhūpateḥ // NCit_1.18 //",
  "SA17nagcitpu:41": "savidhe tvāgataḥ kaścid rudan vipro 'tiduḥkhitaḥ /",
  "SA17nagcitpu:42": "kathaṃ rodiṣi bho vipra cetyapṛcchad dvijaṃ nṛpaḥ // NCit_1.19 //",
  "SA17nagcitpu:43": "kruddhena tena vipreṇa kathito nṛpatistadā /",
  "SA17nagcitpu:44": "tava śāsanakāle 'smin deśe 'kālamṛtiyataḥ // NCit_1.20 //",
  "SA17nagcitpu:45": "tato 'dharmeṇa rājyaṃ taṃ śāssīdaṃ nṛpa niścitam /",
  "SA17nagcitpu:46": "viṣmayo ya itaḥ pūrvaṃ na jāto 'sau pravartate // NCit_1.21 //",
  "SA17nagcitpu:47": "madīyavaṃśarakṣākṛt lakṣaṇākṛtisundaraḥ /",
  "SA17nagcitpu:48": "akālamṛtyunā kasmāt kroṛato 'pahṛtaḥ sutaḥ // NCit_1.22 //",
  "SA17nagcitpu:49": "bramha priyau hi rājan tvaṃ sarva jānāsi bhūtale /",
  "SA17nagcitpu:50": "prāṇatulyaṃ sutaṃ mahyaṃ dehi svāmin kṛpānvitaḥ // NCit_1.23 //",
  "SA17nagcitpu:51": "dayāṃ yadi na kuryāstvaṃ śaktiman guṇavan nṛpa /",
  "SA17nagcitpu:52": "tṛṇakhaṇḍāṇiva prāṇān tvatsavidhe tyajāmyaham // NCit_1.24 //",
  "SA17nagcitpu:53": "bhāṣite tu dvijenaivaṃ buddhimān puraṣottamaḥ /",
  "SA17nagcitpu:54": "ākarṣaṇe sutaṃ tasya matiṃ cakre nṛpālakaḥ // NCit_1.25 //",
  "SA17nagcitpu:55": "sāntvitastu nṛvākyena “āgaccha mama dāsa hi” /",
  "SA17nagcitpu:56": "sūryavarcodharaṃ yamam uditaṃ tatra dṛṣṭavān // NCit_1.26 //",
  "SA17nagcitpu:57": "dharmarājaṃ jagadbandyaṃ praṇamya bhayajinnṛpaḥ /",
  "SA17nagcitpu:58": "brāhmaṇasya hitārthāya sādaraṃ vākyamabravīt // NCit_1.27 //",
  "SA17nagcitpu:59": "pratyupakṛddvijātestu prāṇebhyo 'pi sutaḥ priyaḥ /",
  "SA17nagcitpu:60": "cākāle 'pahṛto yo 'sau tava dūtena durdhiyā // NCit_1.28 //",
  "SA17nagcitpu:61": "prabho tribhuvanasyāpi dīyatāṃ tanayaḥ priyaḥ /",
  "SA17nagcitpu:62": "viśvakarman dvijanmane asmai prītyā ca dhīmate // NCit_1.29 //",
  "SA17nagcitpu:63": "śrutvā pretādhipo vākyaṃ pūjanīyaṃ hasan nṛpam /",
  "SA17nagcitpu:64": "dadau pratyuttaraṃ mṛdu tejasā pūritaṃ vacaḥ // NCit_1.30 //",
  "SA17nagcitpu:65": "svakīyakarmavaśād jīvāḥ sarve madvaśagā dhruvam /",
  "SA17nagcitpu:66": "kasyāpyākarṣaṇe tyāge svecchāśaktiḥ kuto mama // NCit_1.31 //",
  "SA17nagcitpu:67": "sukhaṃ vā yadi vā duḥkhaṃ sarvaṃ karmavaśaṃ sadā /",
  "SA17nagcitpu:68": "tasmāt rājan vijānīyān mayā naiva pragṛhyate // NCit_1.32 //",
  "SA17nagcitpu:69": "madgṛhaṃ pratipadyātha śarīrī na nivartate /",
  "SA17nagcitpu:70": "kālena mahatākṛṣṭo dvijaputro balīyasā // NCit_1.33 //",
  "SA17nagcitpu:71": "kuśalaṃ cākuśalaṃ vā sarvamihānubhūyate /",
  "SA17nagcitpu:72": "karmānusāriṇī bhūmir vijñeyā ca sadā nṛṇām // NCit_1.34 //",
  "SA17nagcitpu:73": "evamuktaḥ punarbhūpaḥ prāha vaivasvataṃ yamam /",
  "SA17nagcitpu:74": "matprārthanāvaśād deva dehyasmai putramuttamam // NCit_1.35 //",
  "SA17nagcitpu:75": "na śakyate na śakyate yama āha punaḥ punaḥ /",
  "SA17nagcitpu:76": "dehi dehi sutaṃ deva rājñāpi prārthitaḥ punaḥ // NCit_1.36 //",
  "SA17nagcitpu:77": "āgrahasyātiśayyaṃ ca tayoritthaṃ babhūva ha /",
  "SA17nagcitpu:78": "vyākulau tī mahāyuddhe tadā liptau babhūvatuḥ // NCit_1.37 //",
  "SA17nagcitpu:79": "tiṣṭha tiṣṭheti ta rājā bahuśaḥ prāha vīrahā /",
  "SA17nagcitpu:80": "sthito 'smīti raṇe rājan tamavocad nṛpaṃ yamaḥ // NCit_1.38 //",
  "SA17nagcitpu:81": "asaṃkhyānāṃ ca vāṇānāṃ tīkṣṇānāṃ parivarṣaṇam /",
  "SA17nagcitpu:82": "akarod bhayajid rājā yamasyopari sarvataḥ // NCit_1.39 //",
  "SA17nagcitpu:83": "śrutaghnaṃ sarvato divyaṃ meghato vārivarṣavat /",
  "SA17nagcitpu:84": "apratirodharupaṃ tad astraṃ vavarṣa dharmarāṭ // NCit_1.40 //",
  "SA17nagcitpu:85": "tena rājā mahākruddho mahāprabhāvaśālibhiḥ /",
  "SA17nagcitpu:86": "yamadūtāṃścadevāstraiḥ prapīḍya mumude bhṛśam // NCit_1.41 //",
  "SA17nagcitpu:87": "śūlāsiprāsamudgarā yamadūtavinirgatāḥ /",
  "SA17nagcitpu:88": "bhūpena sarvathā naṣṭā bhayapravartakā ime // NCit_1.42 //",
  "SA17nagcitpu:89": "preto dāruṇarupī ca pratidiśamadhāvata /",
  "SA17nagcitpu:90": "naṣṭaḥ senāpatiścaiva āgamadāhavād drutam // NCit_1.43 //",
  "SA17nagcitpu:91": "tataḥ pretādhipo devo dṛṣṭvā taṃ tu parājitam /",
  "SA17nagcitpu:92": "yathājñākāriṇaṃ daṇḍaṃ jagrāha pratihiṃsayā // NCit_1.44 //",
  "SA17nagcitpu:93": "kālāgnisadṛśaṃ dṛṣṭvā utkṣiptaṃ pṛthivīpatiḥ /",
  "SA17nagcitpu:94": "brahmaśiro 'ṅkita cāstram ātmahaste gṛhītavān // NCit_1.45 //",
  "SA17nagcitpu:95": "sarve bhūtā bhayatrastā mahābhūto 'pi sarvataḥ /",
  "SA17nagcitpu:96": "babhūvurāturā sarve tena durlakṣaṇena vai // NCit_1.46 //",
  "SA17nagcitpu:97": "duḥkhitāṃ sakalāṃ pṛthvīṃ dṛsṭvā brahmā tathā suraiḥ /",
  "SA17nagcitpu:98": "ājagāma svayaṃ tatra tasmin deśe raṇākule // NCit_1.47 //",
  "SA17nagcitpu:99": "brahmāṇaṃ svāgata dṛṣṭvā bhayajinnṛpasattamaḥ /",
  "SA17nagcitpu:100": "sāñjaliḥ pūjayitvā taṃ prāha yathāyathaṃ vacaḥ // NCit_1.48 //",
  "SA17nagcitpu:101": "yamo 'pi praṇipatyātha sarvāmakathayat kathām /",
  "SA17nagcitpu:102": "vaiklavyakāraṇani ca śrutvā śeṣāṇi sṛṣṭikṛt /",
  "SA17nagcitpu:103": "pratyāvṛtya raṇād devaḥ kathayāmāsa tau tadā // NCit_1.49 //",
  "SA17nagcitpu:104": "na doṣo bhavatāṃ nātha mṛtyupatermahātmanaḥ /",
  "SA17nagcitpu:105": "satyanarādhipasyaiva kālasya na tu karmaṇaḥ // NCit_1.50 //",
  "SA17nagcitpu:106": "purā śubhāśubhaṃ karma tathā ca śiśunā kṛtam /",
  "SA17nagcitpu:107": "labdhañca maraṇaṃ śīghra janma prāpya ca mānuṣam // NCit_1.51 //",
  "SA17nagcitpu:108": "sāphalyameti te śramo brāhmaṇasyāsya pūjanāt /",
  "SA17nagcitpu:109": "tasminnupāyavidyeyaṃ matprasādāt prapūjyatām // NCit_1.52 //",
  "SA17nagcitpu:110": "varṇādīnāṃ samāyogaiḥ etaddvijasutākṛtim /",
  "SA17nagcitpu:111": "rupamālikha bho rājan sarvalokahitāya vaṃ // NCit_1.53 //",
  "SA17nagcitpu:112": "āvirbhūtena brahmaṇā itthamukte suvuddhimān /",
  "SA17nagcitpu:113": "jīvayituṃ lilekha taṃ dvijaputraṃ mahopatiḥ /",
  "SA17nagcitpu:114": "brahmā taccitramādāya yojayāmāsa jīvitam // NCit_1.54 //",
  "SA17nagcitpu:115": "vikacotpalacakṣuṣmān sukumāraśarīradhṛk /",
  "SA17nagcitpu:116": "cakṣurunmīlya sānandaṃ punarjīvanamāpede // NCit_1.55 //",
  "SA17nagcitpu:117": "jīvitaṃ putramāsādya hṛṣṭo brāhmaṇasattamaḥ /",
  "SA17nagcitpu:118": "bramhāṇamabhivandyātha svīyaputraṃ gṛhitavān // NCit_1.56 //",
  "SA17nagcitpu:119": "brahmābravīt tato bhūpaṃ brāhmaṇaprītaye ime /",
  "SA17nagcitpu:120": "yamadutā jitāḥ śaktyā sādhu sādhu kṛtaṃ tvayā // NCit_1.57 //",
  "SA17nagcitpu:121": "brahmāṇā kathite tvevaṃ sa rājā harṣamāptavām /",
  "SA17nagcitpu:122": "sarvadamanakārī tu daurmanasyaṃ yamo gataḥ // NCit_1.58 //",
  "SA17nagcitpu:123": "aprasannaṃ yamaṃ dṛṣṭvā vacobhirmadhurairbhṛśam /",
  "SA17nagcitpu:124": "brahmā svayaṃ samāśvāsya bhūpatiṃ prāha sattamaḥ // NCit_1.59 //",
  "SA17nagcitpu:125": "dharmanītiḥ suvijñāya na nindet kāmapi prajām /",
  "SA17nagcitpu:126": "sadānandapradobhavyastv abhimānaṃ ca varjayet // NCit_1.60 //",
  "SA17nagcitpu:127": "yatra sevā satāṃ nāsti tatra nindā bhaved dhruvam /",
  "SA17nagcitpu:128": "nālpamapi sukhaṃ kiñcid āpnoti nindukaḥ sadā // NCit_1.61 //",
  "SA17nagcitpu:129": "dveṣiṇo 'pi budhāḥ svargād bhavanti vicyutāstahā /",
  "SA17nagcitpu:130": "ahaṅkānarayuta bhūtaṃ tyajanti sarvamānavāḥ // NCit_1.62 //",
  "SA17nagcitpu:131": "nirahaṅkāriṇā tasmāt bhavitavyaṃ sadā khalu /",
  "SA17nagcitpu:132": "jātyā balena dānena naipuṇyena ca vidyayā // NCit_1.63 //",
  "SA17nagcitpu:133": "devatānāñca viprāṇāṃ viśeṣaṇa samādaraḥ /",
  "SA17nagcitpu:134": "prakartavyo na kartavyo nindopāyaḥ kathañcana // NCit_1.64 //",
  "SA17nagcitpu:135": "avirodhena satkāraḥ karaṇīyaḥ sadā nṛpaiḥ /",
  "SA17nagcitpu:136": "kṣamāvalambanīyā syāt nindā tyājyā tathaiva ca /",
  "SA17nagcitpu:137": "sarvajño nirahaṃkaro guṇine na dviṣennṛpaḥ // NCit_1.65 //",
  "SA17nagcitpu:138": "puruṣaṃ vacanaṃ tyājyam āghātaṃ visṛjet sadā /",
  "SA17nagcitpu:139": "pratyakṣaṃ prāpyate yattu sārthakyaṃ tasya cintayet // NCit_1.66 //",
  "SA17nagcitpu:140": "devavipravirodhināṃ kutrāpi na sukhaṃ bhavet /",
  "SA17nagcitpu:141": "vidhiyaṃ naiva kāryaṃ hi yamasyāpi tato nṛpa // NCit_1.67 //",
  "SA17nagcitpu:142": "brahmaṇetthaṃ sa bhūpālo hy upadiṣṭo dvijapriyaḥ /",
  "SA17nagcitpu:143": "namaskṛtya yamasvārthe kṛtavān supriyaṃ tathā // NCit_1.68 //",
  "SA17nagcitpu:144": "yamo 'pi prītimāpanno brahmā prasannatāṃ gataḥ /",
  "SA17nagcitpu:145": "aśokaṃ prītimāpede jagadetañcarācaram // NCit_1.69 //",
  "SA17nagcitpu:146": "atha brahmā nṛpaṃ prāha nagnaṃ pretaṃ nivāraya /",
  "SA17nagcitpu:147": "yamadāsaiḥ sadā viśvaṃ na pātayed bhavān khalu // NCit_1.70 //",
  "SA17nagcitpu:148": "balena tejasā cāpi tapasemaṃ guṇaṃ nṛpāḥ /",
  "SA17nagcitpu:149": "anukuryurna karttavyo 'kuśala iha bhāvini // NCit_1.71 //",
  "SA17nagcitpu:150": "bhavān mahāyaśasvī ca karaṇīyo mayā kṣitau /",
  "SA17nagcitpu:151": "nivartasva kumārgebhyas tvaṃ sadā pṛthivīpate // NCit_1.72 //",
  "SA17nagcitpu:152": "pretaparyāyakaṃ nagnam ajaiṣīstvaṃ yato balāt /",
  "SA17nagcitpu:153": "mama prasādād rājendra brāhmaṇānugrahāttathā /",
  "SA17nagcitpu:154": "prajāpatitulaḥ pṛthvāṃ yaśasvī tvaṃ bhaviṣyasi // NCit_1.74 //",
  "SA17nagcitpu:155": "vedajño vrataniṣṭhaśca tapasā śuddhamānasaḥ /",
  "SA17nagcitpu:156": "prajāḥ pālaya niṣpāpaḥ anumatistathā mama // NCit_1.75 //",
  "SA17nagcitpu:157": "asya brāhmaṇaputrasya citrasya lekhanena ca /",
  "SA17nagcitpu:158": "tādṛśeṇa kṣitāvādi-citrāviṣkārako bhava // NCit_1.76 //",
  "SA17nagcitpu:159": "lokānāṃ hitasādhanāt pūjanīyo bhaviṣyasi /",
  "SA17nagcitpu:160": "adya prabhṛti taccitra jagadvandyaṃ bhavet sadā // NCit_1.77 //",
  "SA17nagcitpu:161": "pāpaghnaṃ ca manohāri protisukhapradaṃ nṛṇām /",
  "SA17nagcitpu:162": "maṅgalaśropradāyakaṃ rakṣoghnaṃ śatrunāśanam // NCit_1.78 //",
  "SA17nagcitpu:163": "tavādau lekhakakhyātiḥ mameyaṃ vacanena ca /",
  "SA17nagcitpu:164": "citramiti prasiddhaṃ tat sarvatraiva bhaviṣyati // NCit_1.79 //",
  "SA17nagcitpu:165": "brahmaṇetthaṃ vacasyukte yamo vipraśca nagnajit /",
  "SA17nagcitpu:166": "sarve nemuśca bhaktyā taṃ brahmāṇaṃ lokapālakam // NCit_1.80 //",
  "SA17nagcitpu:167": "sarveṣāṃ maṅgalaṃ kṛtvā trilokeśaḥ prajāpatiḥ /",
  "SA17nagcitpu:168": "sarvadevagaṇaiḥ sārdhaṃ jagāma svagṛhaṃ mudā // NCit_1.81 //",
  "SA17nagcitpu:169": "rājātha dharmarājaṃ taṃ pūjayitvā prayantataḥ /",
  "SA17nagcitpu:170": "svasthānamāgato dhīmān prīṇayitvā yamaṃ tathā // NCit_1.82 //",
  "SA17nagcitpu:171": "athāsau brāhmaṇastuṣṭaḥ prapayau nagaraṃ drutam /",
  "SA17nagcitpu:172": "yasmād deśāt samāpannas tatraiva praviveśa ca // NCit_1.83 //",
  "SA17nagcitpu:173": "hṛṣṭo rājā samitraśca citrasaṃracanāya vai /",
  "SA17nagcitpu:174": "udyato 'bhūt sadaivāsau saputre prasthite dvije // NCit_1.84 //",
  "SA17nagcitpu:175": "sarvarūpānukūlaṃ tat mānaṃ vā kīdṛśaṃ bhavet /",
  "SA17nagcitpu:176": "tat praṣṭuṃ sṛṣṭikattariṃ brahmalokaṃ jagāma saḥ // NCit_1.85 //",
  "SA17nagcitpu:177": "kṛpayā brūhi me brahman citrasaṃlekhanakramam /",
  "SA17nagcitpu:178": "citrasya lakṣaṇāni me nānāvidhāni santi ca // NCit_1.86 //",
  "SA17nagcitpu:179": "parimāṇaṃ kimasya syāt vidhinā kīdṛśena vā /",
  "SA17nagcitpu:180": "utpādanīyametaddhi sāñjaliḥ pṛṣṭhavān nṛpaḥ // NCit_1.87 //",
  "SA17nagcitpu:181": "brahmātha prāha bhūpendraṃ śṛṇu rājan samāhitaḥ /",
  "SA17nagcitpu:182": "atiguhyaṃ mahad vākyaṃ paramaṃ kathayāmi te // NCit_1.88 //",
  "SA17nagcitpu:183": "sṛṣṭerādau samāyātā vedā yajñāśca bhūpate /",
  "SA17nagcitpu:184": "tataḥ prajā mayā sṛṣṭā upadiṣṭāśca tā mayā // NCit_1.89 //",
  "SA17nagcitpu:185": "caityānāṃ karaṇāyaiva citraṃ saṃlikhyate yataḥ /",
  "SA17nagcitpu:186": "vedāccitraṃ prajātaṃ vai tasmād jñeyaṃ tathaiva tat // NCit_1.90 //",
  "SA17nagcitpu:187": "ādau saṃlikhitatvācca citramityucyate tataḥ /",
  "SA17nagcitpu:188": "carācarayutā vṛkṣā jaṅgamāśca yathāsthitāḥ /",
  "SA17nagcitpu:189": "tathā pralikhanātteṣāṃ taccitramiti kathyate // NCit_1.91 //",
  "SA17nagcitpu:190": "girīṇāṃ sumeruḥ śreṣṭhaḥ aṇḍajānāṃ khagādhipaḥ /",
  "SA17nagcitpu:191": "yathā nareṣu bhūpendras tathā citraṃ kalāsu vai // NCit_1.92 //",
  "SA17nagcitpu:192": "patanti sāgare nadyaḥ samudrā ratnamāśritāḥ /",
  "SA17nagcitpu:193": "nakṣatraiścāśritaḥ sūryo bramhā ṝṣyāśrayo yathā /",
  "SA17nagcitpu:194": "tathaiva citrakarmaṇi kalāḥ sarvāḥ samāśritāḥ // NCit_1.93 //",
  "SA17nagcitpu:195": "himālayo yathā śreṣṭho nageṣu sakaleṣu ca /",
  "SA17nagcitpu:196": "gaṅgā nadiṣu śreṣṭhaiva graheṣu somabhāskarau // NCit_1.94 //",
  "SA17nagcitpu:197": "sameṣu vainateyaśca mahendro devavṛndake /",
  "SA17nagcitpu:198": "tathā śreṣṭhaṃ bhaveccitraṃ sarvāsu hi kalāsu ca // NCit_1.95 //",
  "SA17nagcitpu:199": "nagnajid gaccha tasmāt tvaṃ viśvakarma samīpataḥ /",
  "SA17nagcitpu:200": "lakṣaṇavidhimānaṃ ca tubhyaṃ sa upadekṣyati // NCit_1.96 //",
  "SA17nagcitpu:201": "upadeśamanusṛtya brahmaṇo bhūpatistataḥ /",
  "SA17nagcitpu:202": "viśvakarmasamīpe tu prasanno hyagamad drutam // NCit_1.97 //",
  "SA17nagcitpu:203": "dṛṣṭo 'sau viśvakarmā ca rājñā namaskṛtastathā /",
  "SA17nagcitpu:204": "ātithyaṃ vidhivat kṛtvā rājñe so 'dadadāsanam // NCit_1.98 //",
  "SA17nagcitpu:205": "rājāha viśvakarman bho brahmajñayā hyupasthitaḥ /",
  "SA17nagcitpu:206": "citrasya lakṣaṇaṃ karma upadiśatu me prabho // NCit_1.99 //",
  "SA17nagcitpu:207": "vidhirvā parimāṇaṃ vā kīdṛśaṃ vā bhavettathā /",
  "SA17nagcitpu:208": "upadiśatu kārtsnyena rahasyaṃ saprakārakam // NCit_1.100 //",
  "SA17nagcitpu:209": "evamukte narendreṇa viśvakarmā mudānvitaḥ /",
  "SA17nagcitpu:210": "citraśilpasya śāstraṃ tu tasmai rājñe hyupādiśat // NCit_1.101 //",
  "SA17nagcitpu:211": "ekāgramanasā tattu śrūyatāṃ yad madbhāṣitaṃ /",
  "SA17nagcitpu:212": "parimāṇaṃ tathāsthānaṃ varṇopāyau yathāyatham // NCit_1.102 //",
  "SA17nagcitpu:213": "pradāya sarvamīśena devena padmayoninā /",
  "SA17nagcitpu:214": "nirdiṣṭaṃ citralakṣaṇaṃ buddhimantaḥ kṛte śṛṇu // NCit_1.103 //",
  "SA17nagcitpu:215": "sarvavastusamākīrṇā ākṛtīrlakṣaṇānvitāḥ /",
  "SA17nagcitpu:216": "lokaśraddhāspadaṃ mahyaṃ likhitvādau hyupāharat // NCit_1.104 //",
  "SA17nagcitpu:217": "kena mānena śobhanāḥ sthānopāyaiśca kīdṛśaiḥ /",
  "SA17nagcitpu:218": "brahmaṇaḥ kṛpayā labdhāḥ sarve śilpā mayā kṛtāḥ // NCit_1.105 //",
  "SA17nagcitpu:219": "ākāreṇedṛśenaiva prajā mayā vinirmitāḥ /",
  "SA17nagcitpu:220": "devaiścitraṃ vivarddhitaṃ vividhaṃ lakṣaṇānvitam // NCit_1.106 //",
  "SA17nagcitpu:221": "jñeyaṃ mattastvathā rājan lakṣaṇamākṛti tathā /",
  "SA17nagcitpu:222": "sādṛśyaṃ veśasaundaryaṃ parimāṇaṃ kalānvitaṃ // NCit_1.107 //",
  "SA17nagcitpu:223": "citramīdṛśaṃ saṃlekhyaṃ yatnād buddhimatā tvayā /",
  "SA17nagcitpu:224": "darśanīyaṃ manuṣyebhyo vidvabhyo guṇayuktebhyaḥ /",
  "SA17nagcitpu:225": "citrasandarśane tāvad utsāhamatiyuktebhyaḥ // NCit_1.108 //",
  "SA17nagcitpu:226": "munināgāsurāṇāṃ ca pretānāṃ yakṣarakṣasām /",
  "SA17nagcitpu:227": "gandharvāṇāṃ ca rājendra vidhivat kakṣaṇādikam /",
  "SA17nagcitpu:228": "likhitvā vividhaṃ samyak tubhyaṃ mayā pradaśryate // NCit_1.109 //",
  "SA17nagcitpu:229": "// iti nagnajiccitralakṣaṇanirdeśe nagnajayo nāma prathamaḥ parivarttaḥ //",
  "SA17nagcitpu:230": "dvitīyaḥ parivarttaḥ",
  "SA17nagcitpu:231": "yathoktaṃ brahmaṇā pūrvam ācaṣṭe bhūpatiṃ tathā /",
  "SA17nagcitpu:232": "likhanādividhiṃ samyak citrasya parinirmito // NCit_2.1 //",
  "SA17nagcitpu:233": "sthāvare jaṃgame naṣṭe pralayānte ca vai purā /",
  "SA17nagcitpu:234": "prādurabhūt suvarṇāṇḍaṃ tamo hatvā jalāt kila // NCit_2.2 //",
  "SA17nagcitpu:235": "tasmādaṇḍāt prādurabhūt lokapitāmahaḥ svayam /",
  "SA17nagcitpu:236": "omityekākṣaraṃ tasmād vedavidyāśca kalpanā // NCit_2.3 //",
  "SA17nagcitpu:237": "catasraśca prajāstāsāṃ rupasaṃjñādayastadā /",
  "SA17nagcitpu:238": "āyuṣā sahitasyaiva brahmaṇo jātireva ca // NCit_2.4 //",
  "SA17nagcitpu:239": "sthānaṃ caryā ca dharmaśca nyāyaśca prābhavan tadā /",
  "SA17nagcitpu:240": "evaṃ kṛte sati brahmā-cintayat jagato hitam // NCit_2.5 //",
  "SA17nagcitpu:241": "evaṃ cintayatastasya matiritthaṃ babhūva ha /",
  "SA17nagcitpu:242": "kathaṃ janāśca jānīyuḥ saṃjñāṃ devamahībhūjām /",
  "SA17nagcitpu:243": "apramādena cādaraḥ sadā teṣu kathaṃ bhavet // NCit_2.6 //",
  "SA17nagcitpu:244": "brahmetthaṃ cintayitvā tu viṣṇoḥ śivasya cātmanaḥ /",
  "SA17nagcitpu:245": "śakrasya sarvadevānāṃ parimāṇaṃ guṇaṃ tathā // NCit_2.7 //",
  "SA17nagcitpu:246": "savastraṃ vividhasthitam alaṃkārāstrasaṃyutaṃ /",
  "SA17nagcitpu:247": "manoramaṃ surupaṃ ca atyantasradṛśaṃ tathā // NCit_2.8 //",
  "SA17nagcitpu:248": "sasavibhaktasarvāṅgaṃ pratyaṅgaṃ ca yathāyatham /",
  "SA17nagcitpu:249": "miśritena ca varṇena citrākāraṃ vinirmame // NCit_2.9 //",
  "SA17nagcitpu:250": "vilokya tāni citrāṇi netramūlāt pramoditāḥ /",
  "SA17nagcitpu:251": "sādhu sādhviti saṃpūjya praśaṃśasurvidhiṃ surāḥ // NCit_2.10 //",
  "SA17nagcitpu:252": "ime devāḥ prasannāśca svaptākāraṃ ca lebhire /",
  "SA17nagcitpu:253": "adhiṣṭhānaṃ prabhāvaṃ ca kṛtavantastathā ime // NCit_2.11 //",
  "SA17nagcitpu:254": "prāha saptasurān brahmā astu puṇyaṃ samāśritam /",
  "SA17nagcitpu:255": "adya prabhṛti sarvatra yuṣmākaṃ pratimāsu ca /",
  "SA17nagcitpu:256": "nātra śaṅkā kṛthā naraḥ pūjayiṣyati vaḥ sadā // NCit_2.12 //",
  "SA17nagcitpu:257": "śūddhayā dānena vidhivat tatparāyaṇamānasaḥ /",
  "SA17nagcitpu:258": "manuṣyeṣu ca yo nāma bhavantaṃ pūjayiṣyati /",
  "SA17nagcitpu:259": "tasmai kāmasya siddhaye nairujyaṃ saṃpradāsyati // NCit_2.13 //",
  "SA17nagcitpu:260": "nānā prakāraduḥsvapnāt dveṣagrastebhya eva ca /",
  "SA17nagcitpu:261": "sarveṣā rakṣaṇa kṛtvā pāpān nāśayati dhruvam // NCit_2.14 //",
  "SA17nagcitpu:262": "dharmaśca sadṛśo bhāvyaḥ rakṣohānirbhaved dhruvam /",
  "SA17nagcitpu:263": "yaśovṛddhirbhaved viśve yuṣmākaṃ paripūjanāt // NCit_2.15 //",
  "SA17nagcitpu:264": "lokapūjāvyavasthāyai pratimānāṃ yathāyatham /",
  "SA17nagcitpu:265": "nāmādikīrtanaṃ kārya stavapūjādikaṃ tathā // NCit_2.16 //",
  "SA17nagcitpu:266": "pratimāṃ yāṃ pratidinaṃ puṇyātmā pūjayiṣyati /",
  "SA17nagcitpu:267": "tayaiva dīyate śāntis tasmai bhaktāya sarvataḥ // NCit_2.17 //",
  "SA17nagcitpu:268": "evaṃ vavatviti prāhur devāḥ prasannamānasāḥ /",
  "SA17nagcitpu:269": "svīyaveṣaiḥ svacetasā svādhiṣṭhānaṃ samāgatāḥ /",
  "SA17nagcitpu:270": "itthaṃ pūjābhavad viśva-vāsibhiste prapūjitāḥ // NCit_2.18 //",
  "SA17nagcitpu:271": "parimāṇādikaṃ teṣāṃ mattaḥ śrutvā ca lakṣaṇam /",
  "SA17nagcitpu:272": "adya manuṣyalokeṣu pracāraya prayatnataḥ // NCit_2.19 //",
  "SA17nagcitpu:273": "brahmaṇaśca mayā prāptaṃ vidyottamā ca lakṣaṇam /",
  "SA17nagcitpu:274": "aśeṣaṃ parimāṇaṃ ca tubhyamadya pradīyate // NCit_2.20 //",
  "SA17nagcitpu:275": "trilokeṣu ca pūjyānāṃ sarveṣāṃ dehināṃ tathā /",
  "SA17nagcitpu:276": "pāpahānikaraṃ bhīter nāśakam netramodakaṃ // NCit_2.22 //",
  "SA17nagcitpu:277": "ādyutpannañca doṣeṇa hīnaṃ nānāśrayaṃ param /",
  "SA17nagcitpu:278": "vijānīhi kṣitīndra tvaṃ yaśorāśivivardhakam // NCit_2.23 //",
  "SA17nagcitpu:279": "// citralakṣaṇe pūjotpattirnām dvitīyaḥ parivarttaḥ //",
  "SA17nagcitpu:280": "tṛtīyaḥ parivarttaḥ",
  "SA17nagcitpu:281": "lokasya kāyamānaṃ māṃ svayambhūrupadiṣṭavān /",
  "SA17nagcitpu:282": "tat tathaiva pravakṣyāmi mānaṃ brūhi prajāsu ca // NCit_3.1 //",
  "SA17nagcitpu:283": "devarākṣasagandharva siddhanartakakinnarāḥ /",
  "SA17nagcitpu:284": "vidyādharāśca nāgendrāḥ piśācapretakāyikāḥ // NCit_3.2 //",
  "SA17nagcitpu:285": "ye bhavanti ca teṣāṃ vai bhūpatonāṃ tatastathā /",
  "SA17nagcitpu:286": "sarveṣāṃ prāṇijātānāṃ mānamidaṃ pravartate // NCit_3.3 //",
  "SA17nagcitpu:287": "paramāṇuśca vālāgraṃ likṣā yūko yavo 'ṅguliḥ /",
  "SA17nagcitpu:288": "aṣṭāṣṭaguṇavṛddhyā vai jñātavyamiti niścitam // NCit_3.4 //",
  "SA17nagcitpu:289": "paramāṇubhiraṣṭābhir ekaṃ vālāgramucyate /",
  "SA17nagcitpu:290": "vālāgrāṣṭau ca likṣā sā parimāṇajñakīrtitā /",
  "SA17nagcitpu:291": "aṣṭalikṣā bhaved yūkaḥ aṣṭayūkā yavaḥ smṛtaḥ // NCit_3.5 //",
  "SA17nagcitpu:292": "dvyaṅgulordvyaṅgulaṃ mānam aṅguliḥ syād yavāṣṭakam /",
  "SA17nagcitpu:293": "ardhāṅguliścaturyavā iti mānaṃ nigadyate // NCit_3.6 //",
  "SA17nagcitpu:294": "vistārasya yathaivārtha āyāmena prakāśitaḥ /",
  "SA17nagcitpu:295": "tathārohasamucchrāyau paryāyavācinau matau /",
  "SA17nagcitpu:296": "parimāṇānusareṇa varṇanoyāḥ kṣitau narāḥ // NCit_3.7 //",
  "SA17nagcitpu:297": "ucchrāyaśca tathāyāmo rājñāṃ nyagrodhavṛkṣavat /",
  "SA17nagcitpu:298": "vistṛtaścakravartināṃ śruyatāṃ varṇyate mayā // NCit_3.8 //",
  "SA17nagcitpu:299": "ucchrāyaścakravartināṃ svāṅguleḥ parimāṇataḥ /",
  "SA17nagcitpu:300": "aṣṭottaraśataṃ jñeyaṃ kadācinna parāṅguleḥ // NCit_3.9 //",
  "SA17nagcitpu:301": "cakravartimahīpānām ucchrāyaparimāṇakam /",
  "SA17nagcitpu:302": "sākṣāt savarṇyate cātra purvoktaṃ vistareṇa ca // NCit_3.10 //",
  "SA17nagcitpu:303": "mukhādīnāṃ parimāṇaṃ śruyatāmucyate mayā /",
  "SA17nagcitpu:304": "tribhāgena vibhaktaṃ ca samānena tathā budhaiḥ /",
  "SA17nagcitpu:305": "civunāsālalāṭaṃ vā caturaṅgulamānakam // NCit_3.11 //",
  "SA17nagcitpu:306": "āyāmo mukhabhāgasya bhaveccaturdaśāṅguliḥ /",
  "SA17nagcitpu:307": "urddhabhāge tvadhībhāge āyamo dvādaśāṅguliḥ /",
  "SA17nagcitpu:308": "āroho vadanasyātra dvādaśāṅgulimānakaḥ // NCit_3.12 //",
  "SA17nagcitpu:309": "ārohaścaturaṃgulam uṣṇīṣasya bhaved dhruvaṃ /",
  "SA17nagcitpu:310": "āyāmaśca tathaivāsya ṣaḍaṅgulasamāyutaḥ // NCit_3.13 //",
  "SA17nagcitpu:311": "śīrṣaṃ chatrasamākāram āyāmo dvādaśāṅgulaḥ /",
  "SA17nagcitpu:312": "dvātriṃśat tasya maṇdalam aṅgulīnāṃ hi mānataḥ // NCit_3.14 //",
  "SA17nagcitpu:313": "karṇadeśasya cāyamo dvyaṅguliparimāṇakaḥ /",
  "SA17nagcitpu:314": "caturaṅgalisamucchrāyo randhramardhāṅgalaṃ matam /",
  "SA17nagcitpu:315": "karṇārandhrasya cāroha ekāṅgulo bhaved dhruvam // NCit_3.15 //",
  "SA17nagcitpu:316": "samānatalavijñeyaṃ bhrupṛṣṭhakarṇayostathā /",
  "SA17nagcitpu:317": "akṣikoṣasya vistāraḥ karṇarandhrasamānakaḥ // NCit_3.16 //",
  "SA17nagcitpu:318": "karṇasya luṭikāmānaṃ niścayena na kīrtyate /",
  "SA17nagcitpu:319": "bhruvorucchrāya āroho dvau yavau caturaṃguliḥ // NCit_3.17 //",
  "SA17nagcitpu:320": "sarveṣāmeva śāntānāṃ bhruḥsyānnavaśaśāṅkavat /",
  "SA17nagcitpu:321": "narttane rodane krodhe cāpākārā bhavet sadā // NCit_3.18 //",
  "SA17nagcitpu:322": "bhaye śoke ca bhrūprāntāv unnatau kramikau smṛtau /",
  "SA17nagcitpu:323": "nāsākośāt samutthāya ardhalalāṭagāminau // NCit_3.19 //",
  "SA17nagcitpu:324": "ekāṅgulistathā madhyaḥ romakoṣasamāvṛtaḥ /",
  "SA17nagcitpu:325": "bhrūmadhyāt keśaparyantaṃ mānaṃ dvyardhāṅgulaṃ matam // NCit_3.20 //",
  "SA17nagcitpu:326": "bhrūvaḥ prabhṛti bhālāntaṃ mānaṃ syāccaturaṅgulam /",
  "SA17nagcitpu:327": "dvyaṅgulau hyakṣikoṣaḥ syān netramadhyaṃ tathaiva tu // NCit_3.21 //",
  "SA17nagcitpu:328": "cakṣuṣodvaryaṅgulāroha āyāmaścaikakāṅguliḥ /",
  "SA17nagcitpu:329": "tribhāgastārakā hyasya mukhamānasusammatā // NCit_3.22 //",
  "SA17nagcitpu:330": "cakṣuvat tārakocchrāyo nayanaṃ cāpasannibham /",
  "SA17nagcitpu:331": "yad bhavettasya mānaṃ syād yavatrayapramāṇakam // NCit_3.23 //",
  "SA17nagcitpu:332": "utpalapatranetrasya pramāṇaṃṣaḍyavaṃ smṛtam /",
  "SA17nagcitpu:333": "matsyodarasunetrasya mānamaṣṭayavaṃ bhavet // NCit_3.24 //",
  "SA17nagcitpu:334": "padmapatranibhaṃ netraṃ navayavaiḥ susaṃnitam /",
  "SA17nagcitpu:335": "varāṭakābhanetrasya mānaṃ daśayavaṃ bhavet // NCit_3.25 //",
  "SA17nagcitpu:336": "ucchrāyaśca tathāyāmo netrāṇāṃ varṇito mayā /",
  "SA17nagcitpu:337": "nirvikalpaṃ bhaveccakṣur yogināṃ cāpasannibhaṃ // NCit_3.26 //",
  "SA17nagcitpu:338": "kāmināṃ ca tathā strīṇāṃ netraṃ matsyodaraṃ bhavet /",
  "SA17nagcitpu:339": "sāmānyānaṃ tu karttavyam utpaladalasannibham // NCit_3.27 //",
  "SA17nagcitpu:340": "trastasya rudataścaiva padmapatranibhaṃ varam /",
  "SA17nagcitpu:341": "kruddhasya duḥkhitasyaiva varāṭakanibhaṃ sadā // NCit_3.28 //",
  "SA17nagcitpu:342": "utpaladalavannetraṃ raktāntaṃ kṛṣṇatārakam /",
  "SA17nagcitpu:343": "dīrghāgrasundaraṃ pakṣma śuvarṇaṃ saralaṃ mṛdu // NCit_3.29 //",
  "SA17nagcitpu:344": "gokṣīravarṇavatsnigdhaṃ prajāhitakaraṃ bhavet /",
  "SA17nagcitpu:345": "rājannetat vijānīyād yathā syāt netralakṣaṇam // NCit_3.30 //",
  "SA17nagcitpu:346": "prasannapadmavannetrāṃ nīlavalkalasundaraṃ /",
  "SA17nagcitpu:347": "antarākhacitaṃ kṛṣṇaṃ tārakaṃ śrīsukhapradam /",
  "SA17nagcitpu:348": "vilikhayet tathā dhīmān citraśāstreṣu dīkṣitaḥ // NCit_3.31 //",
  "SA17nagcitpu:349": "netramānamidaṃ jñeyaṃ yathāśāstramudīritam /",
  "SA17nagcitpu:350": "ṣaṭtriṃśaddṛṣṭiniyama-lakṣaṇamagra ucyate // NCit_3.32 //",
  "SA17nagcitpu:351": "nāsāyāḥ punarārohaś caturaṅgulimātrakaḥ /",
  "SA17nagcitpu:352": "māsāgrasya samucchrāyau dvyaṅguliparimāṇakaḥ // NCit_3.33 //",
  "SA17nagcitpu:353": "vakratāyāḥ puṭasyāpi āyāmaḥ svāṅgulidvayam /",
  "SA17nagcitpu:354": "nāsārandhrāgradeśasya mānavaṃ syāccaturyavam /",
  "SA17nagcitpu:355": "ucchrāyaśca tathaivāsya yavadvayasamāyutaḥ // NCit_3.34 //",
  "SA17nagcitpu:356": "deśasturandhrayormadhye dviyavaparimāṇakaḥ /",
  "SA17nagcitpu:357": "ārohaḥ ṣaḍyavastasya oṣṭha ekāṅguliḥ smṛtaḥ // NCit_3.35 //",
  "SA17nagcitpu:358": "adharo 'rdhāṅgulistasya gojī cārdhāṅgulistathā /",
  "SA17nagcitpu:359": "adharoṣṭhasya cārohaś caturaṅgulimānakaḥ // NCit_3.36 //",
  "SA17nagcitpu:360": "oṣṭhāntau vimbavad raktau tathā cāpānukārakau /",
  "SA17nagcitpu:361": "alpocco mukhakoṇaḥ syāt sadāsusmitasaṃyutaḥ // NCit_3.37 //",
  "SA17nagcitpu:362": "ucchrāye dvyaṅgulirhanur āyāme tryaṅgulistathā /",
  "SA17nagcitpu:363": "kaṇṭhasya tu samucchāyaś caturaṅgulakaṃ smṛtam /",
  "SA17nagcitpu:364": "utkṣiptakaṇṭhamānaṃ hi jñeyametanna cānyathā // NCit_3.38 //",
  "SA17nagcitpu:365": "adhādhaḥ kaṇṭhadeśaya cāyamaḥ syād daśāṅguliḥ /",
  "SA17nagcitpu:366": "kaśo 'ṣṭāṅgulakaṃ mānaṃ tataḥ sthūlastrimānataḥ // NCit_3.39 //",
  "SA17nagcitpu:367": "kaṇṭhastribalibhiryuktaḥ karttavyaḥ kambuvat sadā /",
  "SA17nagcitpu:368": "unnataḥ pṛṣṭhabhāga syāt parimaṇḍalasaṃyutaḥ // NCit_3.40 //",
  "SA17nagcitpu:369": "pañcāṅgulaṃ tu gaṇḍodhvaṃ adhaḥ syāt caturaṅgulam /",
  "SA17nagcitpu:370": "civukasya tathā mānaṃ caturaṅgulakaṃ matam // NCit_3.41 //",
  "SA17nagcitpu:371": "āyāmo mukhagāgasya tathauṣṭhasya vivarṇitaḥ /",
  "SA17nagcitpu:372": "caturasraṃ mukhaṃ pūrṇaṃ prasannaṃ cārulakṣaṇam // NCit_3.42 //",
  "SA17nagcitpu:373": "trikoṇā kuṭilā vṛttā naiva kāryā mukhākṛtiḥ /",
  "SA17nagcitpu:374": "krodhayuk roṣayuk caiva na mukhaṃ syāt kadācana // NCit_3.43 //",
  "SA17nagcitpu:375": "īdṛśairlakṣaṇairyuktaṃ mukhaṃ vilikhayed yadi /",
  "SA17nagcitpu:376": "susampanno bhaviṣyati nara iha ca sarvadā // NCit_3.44 //",
  "SA17nagcitpu:377": "śāntikāmi mukhaṃ yat syād dīrghaṃ khartaṃ ca vartulam /",
  "SA17nagcitpu:378": "trikoṇaṃ vā prajānāñca sāmānyānāṃ bhaviṣyati // NCit_3.45 //",
  "SA17nagcitpu:379": "taditarañca yad bhavet pūrvalakṣaṇasaṃyutaṃ /",
  "SA17nagcitpu:380": "tad vijñeyaṃ ca devānāṃ mukhasya mānamīdṛśam // NCit_3.46 //",
  "SA17nagcitpu:381": "ata ūdhrvaṃ pravakṣyāmi kāyamāna vicārataḥ /",
  "SA17nagcitpu:382": "avikṣiptena gṛhyatāṃ manasā ca mahipate // NCit_3.47 //",
  "SA17nagcitpu:383": "yat sthānaṃ kaṭideśasya udarasya tathāntarā /",
  "SA17nagcitpu:384": "jñeyaṃ tad dvyaṅgulaṃ nūnaṃ skandhāyāmaḥ ṣaḍaṅgulaḥ /",
  "SA17nagcitpu:385": "daighrye tvaṣṭāṅgulo jñeyo vakṣastu dviguṇaṃ smṛtam // NCit_3.48 //",
  "SA17nagcitpu:386": "ārohaḥ syāttu meṭrasya ṣaḍaṅgulapramāṇakaḥ /",
  "SA17nagcitpu:387": "aṣṭādaśāṅgulā śroṇī ārohe kathitā budhaiḥ // NCit_3.49 //",
  "SA17nagcitpu:388": "jatruto hṛdayaṃ yāvan na kuṭilaḥ pradeśakaḥ /",
  "SA17nagcitpu:389": "hṛdayān nābhirandhrakaḥ bandhuraḥ syānna saṃśayaḥ /",
  "SA17nagcitpu:390": "nābhito meṭraparyantaṃ samānaṃ ca bhaved dhruvam // NCit_3.50 //",
  "SA17nagcitpu:391": "caturdaśāṅgulaṃ kaṭyā nābherardhāṅgulaṃ matam /",
  "SA17nagcitpu:392": "mānaṃ ca dahiṇāvarttaṃ yavaikaṃ cucukaṃ smṛtam // NCit_3.51 //",
  "SA17nagcitpu:393": "maṇḍalo dvayaṅgulo vāsaḥ punardeyaṃ cucūkayoḥ /",
  "SA17nagcitpu:394": "bandhanaṃ ca pradātavyaṃ kaṭideśasya śobhanam /",
  "SA17nagcitpu:395": "kaṭideśastathā nābher adhastāccaturaṅguliḥ // NCit_3.52 //",
  "SA17nagcitpu:396": "āyāme dvyaṅgulaṃ meḍhraṃ vāsteyastu ṣaḍaṅgulaḥ /",
  "SA17nagcitpu:397": "bṛṣaṇau nātilambau hi sthūlatve saptakāṅgulau /",
  "SA17nagcitpu:398": "parivṛtiḥ samānaiva ucchrāye caturaṅgulau // NCit_3.53 //",
  "SA17nagcitpu:399": "medaṃ ṣaḍaṅgulaṃ proktam antaraṃ svodarānnanu /",
  "SA17nagcitpu:400": "ṣaḍaṅgulaṃ bhavet mānaṃ lakṣaṇajñairudāhṛtam // NCit_3.54 //",
  "SA17nagcitpu:401": "āyāmo jaṅghayoḥ kāryaḥ pañcaviṃśatiraṅgulaḥ /",
  "SA17nagcitpu:402": "ūrvorgulphayoścaiva mānaṃ syāccaturaṅgulam // NCit_3.55 //",
  "SA17nagcitpu:403": "prāntadvayaṃ ca jaṅghāyā vikhyātaṃ citrakarmaṇi /",
  "SA17nagcitpu:404": "gulphalagnapradeśasya āyāmaścaturaṅgulaḥ /",
  "SA17nagcitpu:405": "tathaiva madhyadeśī hi āroheṇa ṣaḍaṅguliḥ // NCit_3.56 //",
  "SA17nagcitpu:406": "ñyaṅgulaṃ jānubhāgasya āyāme na tathārohe /",
  "SA17nagcitpu:407": "jaṅghādvayasya tasyordhaṃ mānamaṣṭāṅgulaṃ matam /",
  "SA17nagcitpu:408": "jaṅghayoḥ sthūlatāmānaṃ bhaved dvādaśakāṅgulam // NCit_3.57 //",
  "SA17nagcitpu:409": "jaṅghāgramunnataṃ kuryāt puṣṭamasina saṃyutam /",
  "SA17nagcitpu:410": "mṛdu karikarākāraṃ na kāryaṃ viṣamaṃ kvacit // NCit_3.58 //",
  "SA17nagcitpu:411": "gulphādeśastathā nāṛī pragacchannaiva dṛṣṭitām /",
  "SA17nagcitpu:412": "jaṅghāyāḥ paścimo bhāgaḥ suvṛtto 'lponnatau bhavet // NCit_3.59 //",
  "SA17nagcitpu:413": "ucchrāyeṇa tu pārṣṇīnāṃ mānaṃ pañcāṅgulaṃ matam /",
  "SA17nagcitpu:414": "āyāmastryaṅgula proktaḥ pādau caturdaśāṅgulau // NCit_3.60 //",
  "SA17nagcitpu:415": "caturaṅguliko 'ṅguṣṭo raktaṃ pādatalaṃ smṛtam /",
  "SA17nagcitpu:416": "raktapadmāgrasādṛśyaṃ lākṣārasasamāyutam // NCit_3.61 //",
  "SA17nagcitpu:417": "cakrādilakṣaṇairyuktaṃ parasparasamīpagam /",
  "SA17nagcitpu:418": "pādasya bandhanaṃ syāttu dvyuṅgulaṃ bhūpadeśagam // NCit_3.62 //",
  "SA17nagcitpu:419": "cakravartimahīpasya haṃsavaccaraṇau matau /",
  "SA17nagcitpu:420": "bhūsparśau jālavṛddhau ca aṣṭāṅgulipramāṇakau // NCit_3.63 //",
  "SA17nagcitpu:421": "kūrmapṛṣṭasamākārau sundaracinhasaṃyutau /",
  "SA17nagcitpu:422": "pañcāṅgulisamāyāmau darśane sumanoharau // NCit_3.64 //",
  "SA17nagcitpu:423": "kaniṣṭikāttayārohaḥ ṣaḍaṅgulisusaṃyataḥ /",
  "SA17nagcitpu:424": "aṅguṣṭasya tathāyāmo dvyaṅgulaḥ sādhuniścitaḥ /",
  "SA17nagcitpu:425": "parivṛtiḥ ṣaḍaṅguliḥ ārohe caturaṅguliḥ // NCit_3.65 //",
  "SA17nagcitpu:426": "agre samunnatā kāryā dīrghā aṅgulayastathā /",
  "SA17nagcitpu:427": "aṅguṣṭhāpekṣayā sthūlā ārohe tryaṅgulā matāḥ // NCit_3.66 //",
  "SA17nagcitpu:428": "ekaikāṅgulito nyūnāḥ sarvāḥ syuḥ kramikāgatāḥ /",
  "SA17nagcitpu:429": "kaniṣṭhikāsamucchrāya-parivṛttirdviraṅguliḥ // NCit_3.67 //",
  "SA17nagcitpu:430": "aṅgulīnāṃ tu jālāśca sannaddhāḥ sundarāstathā /",
  "SA17nagcitpu:431": "nāḍyaviṣamasaṃpuṣṭā asthi cādarśanaṃ gatam // NCit_3.68 //",
  "SA17nagcitpu:432": "nakhāścārdhaśaśāṅkavat raktimāḥ snigdhavarṇakāḥ /",
  "SA17nagcitpu:433": "sinduraliptasarvāṅgāḥ pradiptāgniśikhā yathā // NCit_3.69 //",
  "SA17nagcitpu:434": "candrakāntasamujjvalās tathā suspaṣṭasaṃyutāḥ /",
  "SA17nagcitpu:435": "avraṇā mṛdavaḥ pūrṇāḥ yavamānena pūritāḥ // NCit_3.70 //",
  "SA17nagcitpu:436": "aṅgulistu tribhāgaḥ syāt spaṣṭā vṛddhāṅgulistathā /",
  "SA17nagcitpu:437": "tasyāḥ pārśvāṅgulermadhye sthānamardhāṅgulaṃ matam // NCit_3.71 //",
  "SA17nagcitpu:438": "gulphādeśādadhobhāgaś caraṇamitisaṃjñitam /",
  "SA17nagcitpu:439": "taccaraṇasamucchrāyaḥ caturaṅgulako mataḥ /",
  "SA17nagcitpu:440": "itthaṃ caraṇamānaṃ syān mayā proktaṃ sucintitam // NCit_3.72 //",
  "SA17nagcitpu:441": "hastasya lakṣaṇānyatra śruyantāṃ kathayāmyaham /",
  "SA17nagcitpu:442": "talaṃ saptāṅgulaṃ dīrghaṃ vistāraḥ pañcakāṅguliḥ // NCit_3.73 //",
  "SA17nagcitpu:443": "madhyāṅguleḥ samucchrāyaḥ pañcāṅgulaṃ prakīrtitam /",
  "SA17nagcitpu:444": "tarjanyā nyūnatā bodhyā parvārdhena susaṃmatā // NCit_3.74 //",
  "SA17nagcitpu:445": "anāmikāṅgulīmānaṃ tadvadeva bhaved dhruvam /",
  "SA17nagcitpu:446": "kaniṣṭhikāpyadīrghā syāt pārśvāṅgulikramādanu // NCit_3.75 //",
  "SA17nagcitpu:447": "aṅguṣṭhasya sadorahoś caturaṅgulako mataḥ /",
  "SA17nagcitpu:448": "aṅguṣṭhe dve tu parvaṇī samenaika yavo bhavet // NCit_3.76 //",
  "SA17nagcitpu:449": "tasyādho māṃsapiṇḍaśca tryaṅgulisammito bhavet /",
  "SA17nagcitpu:450": "aṅguṣṭhasya pramāṇaṃ tu navayavakasammatam /",
  "SA17nagcitpu:451": "āyāmo 'ṣṭayavaḥ kārya ārohastu yavā nava // NCit_3.77 //",
  "SA17nagcitpu:452": "aṅguṣṭhāttu caturbhāgā naddhā jālakramādanu /",
  "SA17nagcitpu:453": "nakhā raktāstathā svacchāḥ śuktivaccārutānvitā // NCit_3.78 //",
  "SA17nagcitpu:454": "aṅguṣṭhapārśvamāṃsaṃ tvāyāme aṅgulakaṃ matam /",
  "SA17nagcitpu:455": "aṅguṣṭhāntaṃ tu karabhāt saptāṅgulamānakam // NCit_3.79 //",
  "SA17nagcitpu:456": "āyāmaśca tathārohaḥ kramādaṅguṣṭhayormithaḥ /",
  "SA17nagcitpu:457": "yathāśāstramupanyastaḥ śubhaṃ kāryaṃ vicārayan // NCit_3.80 //",
  "SA17nagcitpu:458": "parvārdhena mitāḥ kāryā nakhāḥ sūkṣmāṃ nakhāgrakāḥ /",
  "SA17nagcitpu:459": "sṛṣyante ca yavādṛśaḥ parvatarekhā tvadoṣabhāk // NCit_3.81 //",
  "SA17nagcitpu:460": "parvaṃ dīrghaṃ ca vṛtaṃ ca karatalasuśobhanam /",
  "SA17nagcitpu:461": "talau padmasamau raktau karasyaivaṃ vidhānataḥ // NCit_3.82 //",
  "SA17nagcitpu:462": "akuṭilamavakraṃ ca gambhīraṃ sūkṣmakaṃ tathā /",
  "SA17nagcitpu:463": "rekhātrayaṃ kare proktaṃ raktavarṇaṃ suśobhanam // NCit_3.83 //",
  "SA17nagcitpu:464": "śrīvatsacakracihnasvastilakṣaṇa samanvitam /",
  "SA17nagcitpu:465": "kārpāsasparśakomalaṃ kṣaumasūtramanoharam /",
  "SA17nagcitpu:466": "sukhadaṃ cāru susparśaṃ kuryāt karatalaṃ śubham // NCit_3.84 //",
  "SA17nagcitpu:467": "samantān māṃsapūrṇaṃ vai nāṛī dṛśyā kadāpi na /",
  "SA17nagcitpu:468": "hastapṛṣṭhaṃ sadā snigdham unnataṃ ca bhaved dhruvam /",
  "SA17nagcitpu:469": "sūkṣmā aṅgulijālā hi sundaraṃ ca tanustathā // NCit_3.85 //",
  "SA17nagcitpu:470": "utpalābhaḥ sadā rakto nāgendrābhogasannibhaḥ /",
  "SA17nagcitpu:471": "nakhodarastanuḥ snigdha unnataḥ karaśobhakaḥ // NCit_3.86 //",
  "SA17nagcitpu:472": "ārohāyāmamānaṃ tu hastasya gaditaṃ mayā /",
  "SA17nagcitpu:473": "bāhūnāṃ mānamārohaṃ dhīman śṛṇu vadāni te // NCit_3.87 //",
  "SA17nagcitpu:474": "ubhayostu tathā bāhvīr mānaṃ kuryād yathāvidhi /",
  "SA17nagcitpu:475": "ṣaṭtriśakaṃ pramāṇaṃ vai aṅgulīnāṃ vidhānataḥ /",
  "SA17nagcitpu:476": "aṣṭādaśa prabāhośca bāhoścāpi tathaiva ca // NCit_3.88 //",
  "SA17nagcitpu:477": "skandhāgrasya bhaven mānaṃ ṣaḍaṅgulisusammatam /",
  "SA17nagcitpu:478": "āyāmo bāhubhāgasya jñeyaṃ pañcāṅgulaṃ sadā // NCit_3.89 //",
  "SA17nagcitpu:479": "aṅgulirmaṇibandhaḥ syāt pravāhū caturaṅgulī /",
  "SA17nagcitpu:480": "viśālo varttulākāraḥ suspaṣṭoraṃśo bhavet punaḥ // NCit_3.90 //",
  "SA17nagcitpu:481": "āroho bhujayoryastu bhavedaṣṭādaśāṅguliḥ /",
  "SA17nagcitpu:482": "ākarādaṣṭacatvāriśat nāṛiparva tvadṛśyakam // NCit_3.91 //",
  "SA17nagcitpu:483": "hastau na jānuparyantau dīrdhau sūkṣrmau ca sundarau /",
  "SA17nagcitpu:484": "samantān māṃsapūrṇau ca bhavetāmānapūrṇyataḥ // NCit_3.92 //",
  "SA17nagcitpu:485": "gopucchāgrasamau tāvat krameṇoccāvacau punaḥ /",
  "SA17nagcitpu:486": "bāhū daṇḍāyamānasya jānuparyantagāminau // NCit_3.93 //",
  "SA17nagcitpu:487": "tasmād rājendra hastena jānuprāpta udīryate /",
  "SA17nagcitpu:488": "bāhuprabāhumānāni āyāmārohaḥ kīrttitaḥ // NCit_3.94 //",
  "SA17nagcitpu:489": "punaragre pravakṣyāmi lakṣaṇāni śubhāni vai /",
  "SA17nagcitpu:490": "yāni purvaṃ na coktāni tāni tubhyaṃ vadāmyaham // NCit_3.95 //",
  "SA17nagcitpu:491": "keśānāṃ prāntabhāgāttu sthānaṃ kaṭyāsthivistṛtam /",
  "SA17nagcitpu:492": "parimāṇaṃ ṣaḍaṅgulaṃ jñeyaṃ sadā mahīpate /",
  "SA17nagcitpu:493": "skandhasthalasya mānaṃ hi ṣoṛaśāṅgulisammitam // NCit_3.96 //",
  "SA17nagcitpu:494": "ārohastasya madhyasya daśāṅgulaṃ bhaved dhruvam /",
  "SA17nagcitpu:495": "āyāme cāṅgulīnāṃ hī saṃkhyā yāyād navānvitā // NCit_3.97 //",
  "SA17nagcitpu:496": "skandhadeśasya madhyāṃśa ārohāyāmaśobhitaḥ /",
  "SA17nagcitpu:497": "pṛṣṭhamadhyaḥ ṣaḍaṅgulir urdhve tu viṃśatirmatā // NCit_3.98 //",
  "SA17nagcitpu:498": "madhyasya dvayaṅgulāyāmaḥ pṛṣṭhaṃ bhāgena sundaram /",
  "SA17nagcitpu:499": "puruṣāṇāmidaṃ mānaṃ strīṇāṃ bhāgaḥ sa eva hi /",
  "SA17nagcitpu:500": "māṃsapeśyalpasaṃyutaḥ sarvaśarīraśobhanaḥ // NCit_3.99 //",
  "SA17nagcitpu:501": "nitambapārśvamānaṃ syāt ṣaḍaṅgulisamanvitam /",
  "SA17nagcitpu:502": "caturasraṃ ca vijñeyaṃ maṇḍalānvitanimnagam // NCit_3.100 //",
  "SA17nagcitpu:503": "sthānāt tasmāt samārabhya śroṇīsīmāsamīpagam /",
  "SA17nagcitpu:504": "caturaṅgulaṃ sthānaṃ syāt pāyustu dvyuṅgulaṃ matam // NCit_3.101 //",
  "SA17nagcitpu:505": "nitambadeśa ārohe cāṣṭāṅgulisamanvitaḥ /",
  "SA17nagcitpu:506": "nātisaṃkocamāpanna āyāmaḥ saptakāṅguliḥ /",
  "SA17nagcitpu:507": "cārumaṇḍalayuktaśca nātiprasārito bhavet // NCit_3.102 //",
  "SA17nagcitpu:508": "ārohāyāmayoḥ sarvaṃ lakṣaṇaṃ śāstrasammatam /",
  "SA17nagcitpu:509": "nirdiṣṭaṃ cāvabodhārthaṃ punaratra pravakṣyate /",
  "SA17nagcitpu:510": "avikṣiptena cittena gṛhyatāṃ lokahetave // NCit_3.103 //",
  "SA17nagcitpu:511": "dantaśirasya lobhānāṃ vyavasthā kramaśo yathā /",
  "SA17nagcitpu:512": "varṇasya lakṣaṇaṃ caiva devamukhe na dīyate // NCit_3.104 //",
  "SA17nagcitpu:513": "sugrathitāḥ samādantāḥ snigdhavarṇāḥ sutīkṣṇakāḥ /",
  "SA17nagcitpu:514": "dadhimuktābjavacchuklāḥ svacchāḥ śvetā himā iva // NCit_3.105 //",
  "SA17nagcitpu:515": "catvāriśacchubhā dantāḥ śvadantaiśca suśobhitāḥ /",
  "SA17nagcitpu:516": "ārohe triyavā jñeyā āyāme yavayugmakāḥ // NCit_3.106 //",
  "SA17nagcitpu:517": "dantamūlaṃ tathā tālu jihvāsīmā ca lohitam /",
  "SA17nagcitpu:518": "jātīkusumasaṃkāśaṃ śvadantābhaṃ suśobhanaṃ // NCit_3.107 //",
  "SA17nagcitpu:519": "śvadantānāṃ yavārdhena vṛddhiḥ kāryā vicārayan /",
  "SA17nagcitpu:520": "tīkṣṇāgraparimaṇḍalaṃ mṛdu mṛṇālatantuvat // NCit_3.108 //",
  "SA17nagcitpu:521": "padmapatrapratīkāśaḥ komalaśca sulakṣaṇaḥ /",
  "SA17nagcitpu:522": "sthirataḍīnnibho jihvād eśaḥ spaṣṭaśca raktimaḥ /",
  "SA17nagcitpu:523": "navārdhaparṇavaccāruḥ mukhe vai vitato bhavet // NCit_3.109 //",
  "SA17nagcitpu:524": "airāvatasya vṛṃhatī hayarājasya nādavat /",
  "SA17nagcitpu:525": "megharavasya gambhīrā vāṇī proktā sulakṣaṇā // NCit_3.110 //",
  "SA17nagcitpu:526": "jālarekhānibhā keśāḥ śiro 'laṃkaraṇaṃ gatāḥ /",
  "SA17nagcitpu:527": "indranīlasabhāḥ kṛṣṇā bhramarāñjanasannibhāḥ // NCit_3.111 //",
  "SA17nagcitpu:528": "mayūrakaṇṭharomābhāḥ kokilābhāḥ śiroruhāḥ /",
  "SA17nagcitpu:529": "nīlā dedīpyamānāśca pṛṣṭamūlasamāgatāḥ // NCit_3.112 //",
  "SA17nagcitpu:530": "sundarā dakṣiṇāvarttāḥ keśariṇaḥ saṭāprabhāḥ /",
  "SA17nagcitpu:531": "jālarekhāṅkitāḥ koṇāḥ keśacūṛā manoharāḥ // NCit_3.113 //",
  "SA17nagcitpu:532": "bāhumūlopajaṅghāsu nāsākarṇamukheṣu ca /",
  "SA17nagcitpu:533": "jaṅghāsu kaṇṭhagaṇḍeṣu keśā na syurmahātmanām // NCit_3.114 //",
  "SA17nagcitpu:534": "mṛdusūkṣmaistathā snigdhair jālarekhaiḥ suśobhanaiḥ /",
  "SA17nagcitpu:535": "keśānāṃ parimaṇḍalair nīlāñjanasamaprabhaiḥ /",
  "SA17nagcitpu:536": "vakṣasthalaṃ nṛpāṇāṃ ca śobhitaṃ syāt sulakṣaṇam // NCit_3.115 //",
  "SA17nagcitpu:537": "devabhūtamanuṣyāṇāṃ mukhe śmaśru na roma ca // NCit_3.116 //",
  "SA17nagcitpu:538": "eteṣāṃ devadehastu romabhiḥ parivarjitaḥ /",
  "SA17nagcitpu:539": "ṣoṛaśavarṣapūrakaṃ śarīraṃ taddhi kathyate // NCit_3.117 //",
  "SA17nagcitpu:540": "surāṇāṃ keśajālaṃ tu sūkṣmalateva saṃgatam /",
  "SA17nagcitpu:541": "nīlaṃ cakṣurmanogrāhi sarvasattvasukhapradam // NCit_3.118 //",
  "SA17nagcitpu:542": "jambunadasamāhṛta-taptakāñcanavarṇakaḥ /",
  "SA17nagcitpu:543": "dediṣyate ca deho 'sya pātacampakapuṣpavat // NCit_3.119 //",
  "SA17nagcitpu:544": "kamaladalakoṣasya prākāra iva tṛptidaḥ /",
  "SA17nagcitpu:545": "uttamaḥ puruṣo jñeyaḥ lakṣmaṇaṃ cakravarttinaḥ // NCit_3.120 //",
  "SA17nagcitpu:546": "gajarājagatiryasya vṛṣarājapadonnatiḥ /",
  "SA17nagcitpu:547": "mṛgarājagatisthairyaṃ lakṣmaṇaṃ cakravarttinaḥ // NCit_3.121 //",
  "SA17nagcitpu:548": "gajavat sabalau pādau vṛṣavadānanaṃ kharam /",
  "SA17nagcitpu:549": "vadanaṃ siṃhavad rāja-haṃsatejaḥ samāyutaḥ // NCit_3.122 //",
  "SA17nagcitpu:550": "veśadṛśāṃ gatiṃ cātha atikramya ca sarveṣām /",
  "SA17nagcitpu:551": "dṛśyavannāṭakasyeva bhūtānāṃ śikṣako yathā /",
  "SA17nagcitpu:552": "gatirasya bhavedrājan sarveṣāṃ ca manoramā // NCit_3.123 //",
  "SA17nagcitpu:553": "sugandhastvak kṛśaḥ snigdhī darpaṇasparśakomalaḥ /",
  "SA17nagcitpu:554": "dhūlimalena nirliptaḥ lakṣaṇaṃ cakravarttinaḥ // NCit_3.124 //",
  "SA17nagcitpu:555": "pradīptamaṇisaṃkāśaḥ śvetavastrasuśobhitaḥ /",
  "SA17nagcitpu:556": "samantāt kiraṇāvṛtaḥ rājā lekhyaḥ kṛśaḥ sadā // NCit_3.125 //",
  "SA17nagcitpu:557": "nirmedhaśaśiccāru prabhāmaṇḍalamaṇḍitam /",
  "SA17nagcitpu:558": "śarīraṃ yasya rājendra lakṣaṇaṃ cakravarttinaḥ // NCit_3.126 //",
  "SA17nagcitpu:559": "mukhaṃ candradṛśaṃ śvetaṃ sugnigdhaścāparaḥ śaśī /",
  "SA17nagcitpu:560": "dharāpṛṣṭe samāyāta itthaṃ mādhuryamaṇḍitaḥ /",
  "SA17nagcitpu:561": "bhrūvoḥ kaṇṭhasya bhālasya saundaryaṃ hi mukhasya ca // NCit_3.127 //",
  "SA17nagcitpu:562": "ākuñcitamṛdusnigdha cārukeśaḥ sunāsikaḥ /",
  "SA17nagcitpu:563": "cārvoṣṭaṃ raktimāpūrṇaṃ svacchā dantā nabho yathā // NCit_3.128 //",
  "SA17nagcitpu:564": "dīrdhottama ca pakṣma hi snigdhavarṇaṃ bhavettathā /",
  "SA17nagcitpu:565": "nīlaṃ kṛṣṇaṃ ca dīrghaṃ ca cakṣuḥ syāt sumanoharam /",
  "SA17nagcitpu:566": "bhrūvau dīptau sadā jñeyau netrānandavidhāyakau // NCit_3.129 //",
  "SA17nagcitpu:567": "phullāravindakoṣasya karṇayorākṛtiḥ samā /",
  "SA17nagcitpu:568": "īṣadromau manoharau śarīrāṅgavibhūṣaṇau // NCit_3.130 //",
  "SA17nagcitpu:569": "karṇayorluṭike tasya kramike śaṅkhasannibhau /",
  "SA17nagcitpu:570": "baddhaskandhau supūrṇāṃśau śobhanamaṅgamaṇḍalam // NCit_3.131 //",
  "SA17nagcitpu:571": "māṃsapurṇaṃ bhaved vakṣaḥ tasyāroho yathākraman /",
  "SA17nagcitpu:572": "āyāmaśca yathāyathaṃ cānupūrvyeṇa saṃgatā // NCit_3.132 //",
  "SA17nagcitpu:573": "siṃhodaravad vijñeyā kaṭirāvartitā bhavet /",
  "SA17nagcitpu:574": "dakṣiṇāvartino nābhiḥ gabhīrā syād yathāyatham // NCit_3.133 //",
  "SA17nagcitpu:575": "airāvatasamānau hi liṅgakoṣaśca sundaraḥ /",
  "SA17nagcitpu:576": "samantāt maṇḍalākāraḥ ābhādṛśyā bhaved dhruvam // NCit_3.134 //",
  "SA17nagcitpu:577": "gajaśuṇḍasamā jaṅghā anukrameṇa vistṛtā /",
  "SA17nagcitpu:578": "mukheṣu connatā jñeyā gulpho 'dṛśpo bhavet tathā // NCit_3.135 //",
  "SA17nagcitpu:579": "subaddhāṅgulisundarau kūrmavat māṃsalau tathā /",
  "SA17nagcitpu:580": "ardhacandraprabhāyuktāṅgulicakrapadāṅkitau /",
  "SA17nagcitpu:581": "pādapṛṣṭomṛdū syātāṃ komalau haritau smṛtau // NCit_3.136 //",
  "SA17nagcitpu:582": "vṛṣapucchānupūrviyau dīrghāṅguliyutau karau /",
  "SA17nagcitpu:583": "nakhaprabhāsamujjvalau prasāre dīrghakau yathā /",
  "SA17nagcitpu:584": "parimaṇḍalasampannau cakrarekhāsvalaṅkṛtau // NCit_3.137 //",
  "SA17nagcitpu:585": "campakadāmaśobhitaḥ marālagātasaṃyutaḥ /",
  "SA17nagcitpu:586": "susaṃsthānasamāpannaḥ sarvāṅgeṇa manoharaḥ // NCit_3.138 //",
  "SA17nagcitpu:587": "tejasvī vīryavān rājan cakravarttī sadā bhavet /",
  "SA17nagcitpu:588": "āyāmārohamānaṃ ca lakṣaṇaṃ tadudāhṛtam // NCit_3.139 //",
  "SA17nagcitpu:589": "dehe jaṅghopajaṅghā ca bhṛśaṃ vikaśitā bhavet /",
  "SA17nagcitpu:590": "suhastau caraṇau syātāṃ tathā parva ca dṛśyate // NCit_3.140 //",
  "SA17nagcitpu:591": "kukṣipṛṣṭe suśobhite mukhaṃ cāru manoharam /",
  "SA17nagcitpu:592": "śobhitau ca bhujau syātāṃ deho mānānvito bhavet // NCit_3.141 //",
  "SA17nagcitpu:593": "aṅgāni māṃsapūrṇāni śarīraṃ snigdhavarṇakam /",
  "SA17nagcitpu:594": "priyaudāryaguṇā yatra rājahaṃsagatistathā /",
  "SA17nagcitpu:595": "cārudeho mahīpateḥ cakravartī sa ucyate // NCit_3.142 //",
  "SA17nagcitpu:596": "prasiddhaiḥ śilpibhiḥ kāryaṃ mānavāṅgeṣu yatnataḥ /",
  "SA17nagcitpu:597": "śīrṣakaṣṭabhujadvandaṃ jaṅkhopajaṅkhasundaram // NCit_3.143 //",
  "SA17nagcitpu:598": "upayukteṣu sarveṣu parimāṇaṃ tu yatra ca /",
  "SA17nagcitpu:599": "tatra svāṅgulinā kāryaṃ mānaṃ sarvatra karmaṇi // NCit_3.144 //",
  "SA17nagcitpu:600": "ārohāyāmapīnatve pratyaṅgaṃ samatāṃ bhajet /",
  "SA17nagcitpu:601": "vidhinā parimāṇena sammpannaṃ śobhitaṃ bhavet // NCit_3.145 //",
  "SA17nagcitpu:602": "atī jñeyañca paṇḍitaiḥ parimāṇaṃ suyatnataḥ /",
  "SA17nagcitpu:603": "parimāṇapratiṣṭānopāyādibhirvihīnā yā /",
  "SA17nagcitpu:604": "pratimā sā parityaktā suradevaiḥ sadā khalu // NCit_3.146 //",
  "SA17nagcitpu:605": "piśācā rākṣasā bhūtā vasanti tvarita tathā /",
  "SA17nagcitpu:606": "śobhitān nāśayanti ca amaṅgalaṃ bhayaṃ bhavet // NCit_3.147 //",
  "SA17nagcitpu:607": "ārohāyāmayoḥ rājan lakṣaṇaṃ kathitaṃ mayā /",
  "SA17nagcitpu:608": "yathecchaṃ vai vibhaktavyaṃ caturbhāgena mukhyataḥ // NCit_3.148 //",
  "SA17nagcitpu:609": "valiḥ sūryo dāśarathiḥ rāmo manusutastathā /",
  "SA17nagcitpu:610": "parimāṇānusāreṇa kāryo bhinno vīcakṣaṇaiḥ // NCit_3.149 //",
  "SA17nagcitpu:611": "bhadrau dvayaṅgulinā nyūno mālavyaścaturaṅguliḥ /",
  "SA17nagcitpu:612": "rucako 'ṣṭāṅgulinyūnaḥ śaśakaśca daśāṅguliḥ // NCit_3.150 //",
  "SA17nagcitpu:613": "apriyo na yathā yāyāt tathā mānaṃ vicārayet /",
  "SA17nagcitpu:614": "kiṃ bhavet parimāṇena śarīraṃ cedasundaram // NCit_3.151 //",
  "SA17nagcitpu:615": "caturṇāṃ ca tathā rājñāṃ parimāṇasya lakṣaṇam /",
  "SA17nagcitpu:616": "brahmaṇā tu pradarśitaṃ vistaraṃ bravīmi te // NCit_3.152 //",
  "SA17nagcitpu:617": "sarvasya lekhane granthe vistāro bhavati dhruvam /",
  "SA17nagcitpu:618": "tena trasyanti cālpajñā aśrutikāraṇān nanu // NCit_3.153 //",
  "SA17nagcitpu:619": "nārīpuruṣayoḥ satsu lakṣaṇeṣu prajāpatiḥ /",
  "SA17nagcitpu:620": "dvādaśeṣu sahasreṣu pañcaśa upadiṣṭavān // NCit_3.154 //",
  "SA17nagcitpu:621": "naralakṣaṇayukteṣu tathānirdiṣṭapañcadhā /",
  "SA17nagcitpu:622": "tubhyaṃ pradarśayāmi ced gacched grantho viśālatām // NCit_3.155 //",
  "SA17nagcitpu:623": "cakravarttinarendrasya lakṣaṇaṃ kathitaṃ mayā /",
  "SA17nagcitpu:624": "vidhivat parimāṇañca anyapradarśanena kim /",
  "SA17nagcitpu:625": "uttamapuruṣādīnāṃ tena mānaṃ dhruvaṃ bhavet // NCit_3.156 //",
  "SA17nagcitpu:626": "ato buddhayā suniścitya bhadro lekhyo vicārayan /",
  "SA17nagcitpu:627": "sa ca bhavet samucchrāye ṣaḍuttaraśatāṅgulam // NCit_3.157 //",
  "SA17nagcitpu:628": "rucakasya samucchrāyaḥ śatasaṃkhyānvito bhavet /",
  "SA17nagcitpu:629": "mālavasya tathocchrāyaś catuḥśatamitāṅgulam // NCit_3.158 //",
  "SA17nagcitpu:630": "śaśakasya samucchrāye saṃkhyāṣṭanavatiḥ sadā /",
  "SA17nagcitpu:631": "aṅgulīnāṃ vidhātavyā citraśāstraviśāradaiḥ // NCit_3.159 //",
  "SA17nagcitpu:632": "ato 'nyomānaniyamo na bhūto na bhaviṣyati /",
  "SA17nagcitpu:633": "uttamādhamamadhyama-pradhānānāñca bhūbhṛtām /",
  "SA17nagcitpu:634": "ārohāthāmamānaṃ tu ālocyātra pradarśinam // NCit_3.160 //",
  "SA17nagcitpu:635": "ucchrāyo navarat strīṇā jñeya ekāṅguliḥ kṛśaḥ /",
  "SA17nagcitpu:636": "ekāṅgulistathā rājñā puṣṭirjñeyā mahāmate // NCit_3.161 //",
  "SA17nagcitpu:637": "nābhijaṅkhopajaṅkhānāṃ laṭikaṇṭhopajānunām /",
  "SA17nagcitpu:638": "śīrṣadeśasya vakṣasas tathā caraṇayornṛpa /",
  "SA17nagcitpu:639": "āroho nāpriyo yāyāt tathā mānaṃ vidhīyatām // NCit_3.162 //",
  "SA17nagcitpu:640": "uttamamadhyamādhama-mānaṃ tu kramikaṃ matam /",
  "SA17nagcitpu:641": "ārohaśca tathāyāmaḥ teṣāmatra pradarśitaḥ /",
  "SA17nagcitpu:642": "nārīṇāṃ parimāṇaṃ ca sarvaṃ śṛṇu krameṇa hi // NCit_3.163 //",
  "SA17nagcitpu:643": "rājñāṃ yathā pradarśitaṃ mānena ca tathāyutam /",
  "SA17nagcitpu:644": "samyag vicārya śemuṣyā bahusthānapratiṣṭhitam // NCit_3.164 //",
  "SA17nagcitpu:645": "samadvibhāgasampannaṃ niṣkuṭilaṃ sukomalam /",
  "SA17nagcitpu:646": "lekhyaṃ citramaninditaṃ netraprītivivarddhanaṃ // NCit_3.165 //",
  "SA17nagcitpu:647": "iti citralakṣaṇe parimāṇo nāmstṛtīyaḥ parivartaḥ /",
  "SA17nagcitpu:648": "yāvat brahmaṇaḥ parimāṇalekhayaḥ samāptaḥ /"
}