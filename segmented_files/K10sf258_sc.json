{
  "K10sf258_sc:0": "Upasenasūtra",
  "K10sf258_sc:1": "Wal_2_1 siddham / rājagṛhe nidānam /",
  "K10sf258_sc:2": "Wal_2_2 tena khalu samayenāyuṣmān upaseno rājagṛhe viharati śītavane śmaśāne sarpaśauṇḍikaprāgbhāre kaliṁkopavicārāntarikāyām /",
  "K10sf258_sc:3": "Wal_2_3 athāyuṣmata upasenasya ekākino rahasigatasya pratisaṁlīnasya āśīviṣaḥ kāye nipatita uggratejā ghoraviṣaḥ parittas tadyathā āṁjanaśalākā /",
  "K10sf258_sc:4": "Wal_2_4 tatrāyuṣmān upaseno bhikṣūn āmaṁtrayati / āśīviṣo me kāye nipatitaḥ tadyathā āṁjanaśalākā /",
  "K10sf258_sc:5": "aṁga tāvan me āyuṣmantaḥ kāyaṁ samaṁtato ’nuparigṛhya bahir abhinirharata mā ihaiva",
  "K10sf258_sc:6": "viśariṣyati tadyathā busamuṣṭiḥ /",
  "K10sf258_sc:7": "Wal_2_5 tena khalu samayenāyuṣmāñ śāriputra āyuṣmata upasenasya nātidūre niṣaṇṇo ’bhūd anyataram vṛkṣamūlaṁ niśritya /",
  "K10sf258_sc:8": "Wal_2_6 aśrauṣīd āyuṣmāñ śāriputra āyuṣmata upasenasya vāgvyāhāram / śrutvā ca punar yenāyuṣmān upasenas tenopajagāma / upetyāyuṣmantam upasenam idam avocat /",
  "K10sf258_sc:9": "Wal_2_7 na khalu vayam āyuṣmata upasenasya paśyāmo mukhasya vā anyathātvam indriyāṇāṁ vā",
  "K10sf258_sc:10": "nānākaraṇam / atha ca punar āyuṣmān upasena evam āha / āśīviṣo me kāye nipatitaḥ",
  "K10sf258_sc:11": "pūrvavad yāvat tadyathā busamuṣṭiḥ /",
  "K10sf258_sc:12": "Wal_2_8 yasyāyuṣmāñ śariputra evaṁ syāt / ahaṁ cakṣur mama cakṣuḥ / ahaṁ śrottaṁ ghrāṇaṁ",
  "K10sf258_sc:13": "jihvā kāyaḥ / ahaṁ manaḥ / mama manaḥ / ahaṁ rūpaṁ mama rūpam / ahaṁ śabdagandharasaspṛṣṭavyadharmā",
  "K10sf258_sc:14": "mama dharmāḥ / ahaṁ pṛthivīdhātur mama pṛthivīdhātuḥ / aham abdhātus tejodhātur vāyudhātur",
  "K10sf258_sc:15": "ākāśadhātur vijñānadhātuḥ / ahaṁ rūpaskandho mama rūpaskandhaḥ / ahaṁ vedanāsaṁjñāsaṁskāravijñānaskandho",
  "K10sf258_sc:16": "mama vijñānaskandhaḥ / tasya syād mukhasya vā anyathātvam indriyāṇāṁ vā nānākaraṇam /",
  "K10sf258_sc:17": "Wal_2_9 mama tu naivaṁ bhavati / ahaṁ cakṣur mama cakṣuḥ / tadyathā ahaṁ vijñānaskandho mama vijñānaskandhaḥ / tasya me kiṁ bhaviṣyati mukhasya vā anyathātvam indriyāṇāṁ vā nānākaraṇam /",
  "K10sf258_sc:18": "Wal_10 dīragharāttraṁ khalv āyuṣmata upasenasya ahaṁkaramamaṁkarāsmimānābhiniveśānuśayaḥ",
  "K10sf258_sc:19": "prahīṇāḥ parijñātā ucchinnamūlās tālamastakavad anābhavagatikā āyatyām anutpādadharmāṇaḥ /",
  "K10sf258_sc:20": "tasya te kiṁ bhaviṣyati mukhasya vā anyathātvam indriyāṇāṁ vā nānākaraṇam /",
  "K10sf258_sc:21": "Wal_11 athāyuṣmāñ śariputtraḥ āyuṣmata upasenasya kāyaṁ sāmantakenānuparigṛhya bahir abhinirharati /",
  "K10sf258_sc:22": "Wal_12 samanantarābhinirhṛta āyuṣmata upasenasya kāyaḥ śataśo viśirṇas tadyathā busamuṣṭiḥ /",
  "K10sf258_sc:23": "Wal_13 athāyuṣmāñ śāriputro ’syāṁ velāyāṁ gāthā babhāse /",
  "K10sf258_sc:24": "Wal_14 sucīrṇe brahmacarye ’smin mārge caiva subhāvite /",
  "K10sf258_sc:25": "tuṣṭa āyukṣayād bhavati viṣapāttra ivojjhite //",
  "K10sf258_sc:26": "Wal_15 sucīrṇe brahmacarye ’smin mārge caiva subhāvite /",
  "K10sf258_sc:27": "tuṣṭa āyukṣayād bhavati rogasyāpagame yathā //",
  "K10sf258_sc:28": "Wal_16 sucīrṇe brahmacarye ’smin mārge caiva subhāvite /",
  "K10sf258_sc:29": "ādīptād vā gṛhād mukto maraṇānte na śocate //",
  "K10sf258_sc:30": "Wal_17 sucīrṇe brahmacarye ’smin mārge caiva subhāvite /",
  "K10sf258_sc:31": "tṛṣṇakāṣṭhasamaṁ lokaṁ paśyati prajñayā yadā //",
  "K10sf258_sc:32": "Wal_18 athāyuṣmāñ śāriputra āyuṣmata upasenasya śarīre śāripūjāṁ kṛtvā yena bhagavāṁs tenopajagāma upetya bhagavatpādau śirasā vanditvā ekāṁte nyaṣīdat /",
  "K10sf258_sc:33": "Wal_19 ekāṁtaniṣaṇṇa āyuṣmāñ śāriputtro bhagavaṁtam idam avocat /",
  "K10sf258_sc:34": "Wal_20 āyuṣmato bhadaṁta upasenasya āśīviṣaḥ kāye nipatita ugratejā ghoraviṣaḥ parittas tadyathāṁ janaśalākā pūrvavad yāvat tasya kāyo viśīrṇas tadyathā busamuṣṭiḥ /",
  "K10sf258_sc:35": "Wal_21 sacec chāriputra upasenasya kulaputtrasya tasmiṁ samaye imā gāthāḥ pratyabhāsyaṁta imāni ca maṁtrapadāni nāsyāśīviṣaḥ kāye ’kramiṣyan nāsya kāyo viśariṣyat tadyathā busamuṣṭiḥ /",
  "K10sf258_sc:36": "Wal_22 yā bhadaṁta katamā gāthāḥ katamāni maṁtrapadāni //",
  "K10sf258_sc:37": "Wal_23 maitrī me dhṛtirāṣṭreṣu maitrī airāvaṇeṣu ca /",
  "K10sf258_sc:38": "chibbāputtreṣu me maitrī kaṁbalāśvatareṣu ca //",
  "K10sf258_sc:39": "Wal_24 karkoṭakeṣu me maitrī kṛṣṇagautamakeṣu ca /",
  "K10sf258_sc:40": "nandopandau ye nāgā teṣu maitrī ca me sadā //",
  "K10sf258_sc:41": "Wal_25 apādakeṣu me maitrī maitrī me dvipadeṣu ca /",
  "K10sf258_sc:42": "catuṣpadeṣu me maitrī maitrī bahupadeṣu ca //",
  "K10sf258_sc:43": "Wal_26 sarvvanāgeṣu me maitrī ye nāgā udadhiniśritāḥ /",
  "K10sf258_sc:44": "sarvvasatveṣu me maitrī ye ttrasāḥ sthāvarāś ca ye //",
  "K10sf258_sc:45": "Wal_27 sukhinaḥ sarvve satvā hi sarvve satvā niramayāḥ /",
  "K10sf258_sc:46": "sarvve bhadrāṇi paśyaṁtu mā caiśāṁ pāpam āgamat //",
  "K10sf258_sc:47": "Wal_28 sarpaśauṇḍikaprāgbhāre nityaṁ viharato mama /",
  "K10sf258_sc:48": "āśīviṣo ghoraviṣo jīvitam uparundhati //",
  "K10sf258_sc:49": "Wal_29 yena me satyavākyena śāstā lokeṣv anuttaraḥ /",
  "K10sf258_sc:50": "tena me satyavākyena mā me kāye viṣaṁ kramet //",
  "K10sf258_sc:51": "Wal_30 rāgo dveṣaś ca mohaś ca ete loke viṣattrayam /",
  "K10sf258_sc:52": "nirvviṣo bhagavān buddhaḥ satyadharmahataṁ viṣam //",
  "K10sf258_sc:53": "Wal_31 hataṁ viṣaṁ ghoraviṣaṁ kṛto rakṣāparikaraḥ /",
  "K10sf258_sc:54": "sarvve hataviṣa biddhās tad uraga hataṁ viṣam //",
  "K10sf258_sc:55": "Wal_32 tatremāni mantrapadāni bhavaṁti tadyathā / otuṁbile / tuṁbile / tuṁbe / pratuṁbe / naṭṭe / sunaṭṭe / kevaṭṭe / munaye / samaye / datte / nīlakeśe / vālakupe / ole / oṅko / svāhā //",
  "K10sf258_sc:56": "Wal_33 sacec chāriputtra upasenasya kulaputrasya tasmiṁ samaye imā gāthāḥ pratyabhāyaṁta imāni ca maṁtrapadāni nāsyāśīviṣaṁ kāye ’kramiṣyat / nāsya kāyo vyaśariṣyat tadyathā busamuṣṭiḥ /",
  "K10sf258_sc:57": "Wal_34 tat kuta etad bhadaṁta labhyam āyuṣmata upasenena yat tasmiṁ samaye aśrutapūrvvā gāthāḥ pratibhāṣyaṁte aśrutapūrvvāṇi vā maṁtrapadāni tadyathā etarhi bhagavataḥ /",
  "K10sf258_sc:58": "Wal_35 athāyuṣmāñ śāriputtro bhagavato bhāṣitam abhinandyānumodya bhagavatpādau śirasā bhagavato ’ntikāt prakrāṁtaḥ //"
}