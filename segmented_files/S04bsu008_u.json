{
    "S04bsu008_u:0_0": "Āryabuddhabalādhānaprātihāryavikurvāṇanirdeśanāma Mahāyānasūtram",
    "S04bsu008_u:1_0_0": "evaṃ mayā śrutam / ekasmin samaye bhagavān mahānadīnairañjanātīre sanniṣaṇṇaḥ sārdhamāryāvalokiteśvara",
    "S04bsu008_u:1_0_1": "vajrapāṇi maitreyamañjuśrīpūrvaṅgamaiḥ saptabodhisattvasahasraiḥ sārdhaṃ subhūti",
    "S04bsu008_u:1_0_2": "śāriputramaudgalyāyanapurvaṅgamaiḥ sarvermahāśrāvakaiḥ śakrabrahmalokapālarājāmātyabrāhmaṇagṛhapatibhiḥ",
    "S04bsu008_u:1_0_3": "sarvaiḥ satkṛtaḥ mānitaḥ pūjitaḥ /",
    "S04bsu008_u:1_1": "bhagavān bhaktakṛtyaṃ kṛtvā maṇḍalamālāyāṃ sanniṣaṇṇo dharmapratisaṃyuktayā kathayā etān santoṣayati sañcodayati samuttejayati saṃharṣayati /",
    "S04bsu008_u:1_2": "maṇḍalamālāyāstathāgato maharddhinagarīṃ vārāṇasīṃ gatvā tasyāmāmrapālīvane niṣīdati sma /",
    "S04bsu008_u:1_3": "atha tasmin samaye mahāpṛthivī saṅkampitā sampravedhitā /",
    "S04bsu008_u:1_4_0": "sthitaṃ tatra mahāsiṃhāsanamekaṃ nānāratnamayaṃ saptakarmakṛtaṃ yojanamātramuccamardhayojanamātravistṛtaṃ",
    "S04bsu008_u:1_4_1": "sukhacitamatiharṣaṇīyaṃ manojñaṃ divyabhaktasaṃstṛtaṃ nānādivyapuṣpaphalapralambitaṃ",
    "S04bsu008_u:1_4_2": "divyagandhavarṇayuktam /",
    "S04bsu008_u:1_5": "tathāgatānāmavaropitakuśalamūlamavalokya sarvasattvānāmanutpattidharmakṣāntipratilambho 'bhūt /",
    "S04bsu008_u:2_0": "atha bhagavān siṃhāsanasthito buddhāvataṃsakanāma samādhiṃ pratileme /",
    "S04bsu008_u:2_1": "atha samādhervyutthāya bodhisattvāryāvalokiteśvaraṃ vajrapāṇiṃ cedamavocat /",
    "S04bsu008_u:2_2_0": "avalokiteśvara tvaṃ mahālokadhātuṃ gatvā ca daśasu dikṣu lokadhātau vineyasattvānāṃ",
    "S04bsu008_u:2_2_1": "kaṣāyayuktānām aśrāddhānāṃ pāpacaritānāṃ kleśāvṛtānām amātṛjñānāmapitṛjñānām aśrāmaṇyānām",
    "S04bsu008_u:2_2_2": "abrāhmaṇyānāṃ triratnānabhiśrāddhānāṃ teṣāṃ sarveṣāṃ tvaṃ ca vajrapāṇiśca dvau maharddhiṃ",
    "S04bsu008_u:2_2_3": "samādhibalaṃ pratipadya asyāṃ maṇḍalamālāyāmabhisaṅkṣipya saṅgrahaṃ kurutam /",
    "S04bsu008_u:3_0": "athāryāvalokiteśvaro vajrapāṇiśca tathāgatasya vacanaṃ śrutvā sarvasattvānavalokya samuttejanaṃ nāma samādhiṃ samāpede /",
    "S04bsu008_u:3_1": "tena samādhibalena mahāpṛthivī ṣaḍvikāraṃ kampitā prakampitā samprakampitā /",
    "S04bsu008_u:3_2": "trisāhasramahāsāhasralokadhātau brahmalokadhātau yāvad rūpalokadhātau tayoḥ kāyāvabhāsaprādurbhāvo 'bhūt /",
    "S04bsu008_u:3_3": "atha tadavabhāsata imāḥ sañcodanā gāthā niścaranti sma /",
    "S04bsu008_u:4_0": "atha tadā kāyāvabhāsaniścaritagāthāvasāne ekaikaṃ pāramparyeṇa trisāhasramahāsāhasre lokadhātau sarve sattvā vijñāpitāḥ samuttejivāḥ /",
    "S04bsu008_u:4_1": "te sarve sattvā mithyādṛṣṭiṃ parityajya samyagadṛṣṭiyuktā abhūvan /",
    "S04bsu008_u:4_2": "ye mānamadastambhayuktāste mānamadastambhaviyuktā abhūvan /",
    "S04bsu008_u:4_3": "ye kāmarāgānucaritāḥ pramattāste prāṇātipātādattādānakāmeṣu mithyācārādyaṣṭākuśaladharmebhyo nivṛttāḥ āryāṣṭāṅgikamārge sthāpitāḥ /",
    "S04bsu008_u:4_4": "sarve te auddhatyahāsyalāsyakrīḍālobhakrodherṣyārāgādi sarvaṃ parityajya tathāgatadarśanasevanaparyupāsanadharmaśravaṇakāmā abhūvan /",
    "S04bsu008_u:4_5": "devanāgayakṣagandharvāsurakinnaragaruḍamahoragarājāmātyabhikṣubhikṣuṇyupāsakopāsikābhiḥ sarve divyapuṣpamālyagandhacūrṇacīvaracchatradhvajapatākādibhiḥ tathāgataḥ pūjitaḥ /",
    "S04bsu008_u:4_6": "atha sarve te yena mahānagaryayāṃ vārāṇasyām āmrapālīvanaṃ tenopasaṅkramya tathāgatānāmavaropitakuśalamūlapuṇyatejasā tathāgatasyopari puṣpavargamabhiprāvarṣan /",
    "S04bsu008_u:5_0": "atha tadā bhagavān jambudvīpe āmrapālīvanaṃ samantataḥ niyutaśatasahasrayojanavistīrṇamadhyatiṣṭhat [BuBal_177.",
    "S04bsu008_u:5_1": "18] samaṃ pāṇitalamiva ca divyaṃ manoramaṃ varṇopetam /",
    "S04bsu008_u:5_2_0": "divyapuṣpavṛkṣagandhavṛkṣaphalavṛkṣamahāratnavṛkṣakalpavṛkṣavastravṛkṣādibhiralaṅkataṃ",
    "S04bsu008_u:5_2_1": "divyasaṃhāsanopetaṃ ratnapaṭṭādāmābhiprabhaṃ pītaṃ divyakiṅkiṇīdāmaśabdopaśobhitaṃ",
    "S04bsu008_u:5_2_2": "tad yathā sukhāvatīlokadhātuḥ /",
    "S04bsu008_u:5_3_0": "tathā manojñaṃ prahlādanīyaṃ premaṇīyam abhinandanīyaṃ [BuBal_178] sarvabodhisattvaśrāvakapratyekabuddhadevanāgayakṣagandharvāsuragaruḍakinnaramahorago",
    "S04bsu008_u:5_3_1": "pāsakopāsikārājāmātyabrāhmaṇagṛhapatyākīrṇamadhyatiṣṭhat /",
    "S04bsu008_u:6_0": "athāryāvalokiteśvaro bodhisattvo vajrapāṇiśca samādhervyutthāya yena bhagavāṃstenopasaṅkrāntaḥ /",
    "S04bsu008_u:6_1": "upasaṅkramya triḥ pradakṣiṇīkṛtya bhagavantametadavocat /",
    "S04bsu008_u:6_2": "asti bhagavan tathāgatānāmupāyakauśalyaṃ sattvaparipākāya /",
    "S04bsu008_u:6_3_0": "bahavo bhagavan bodhisattvā mahāśrāvakā devanāgayakṣagandharvāsuragaruḍakinnaramahoragarājāmātyagṛhapatayo",
    "S04bsu008_u:6_3_1": "bhikṣubhikṣuṇyupāsakopāsikāḥ sannipatitāstathāgatatejasā ṛddhyanubhāvena /",
    "S04bsu008_u:6_4_0": "sādhu sādhu kulaputrāḥ / evameva bahavo bho jinaputrāstathāgatānāmupāyakauśalyaṃ",
    "S04bsu008_u:6_4_1": "sattvaparipākāya yathāśayānāṃ yathā vainayikakuśalamūlādhigatānāṃ nānādhimuktānāṃ",
    "S04bsu008_u:6_4_2": "sattvānāṃ cariṃ jñātvā dharmaṃ deśayanti /",
    "S04bsu008_u:6_5_0": "kecit sattvā bodhisattvavaineyāḥ kecicchrāvakavaineyāḥ kecit pratyekabuddhavaineyāḥ",
    "S04bsu008_u:6_5_1": "kecid devavaineyāḥ kecit śakravaineyāḥ kecid brahmavaineyāḥ kecinnāgavaineyāḥ kecinmahardhikavaineyāḥ",
    "S04bsu008_u:6_5_2": "kecidrājavaineyāḥ kecit samādhivaineyāḥ kecid dharmaśravaṇavaineyāḥ kecit prātihāryavaineyāḥ",
    "S04bsu008_u:6_5_3": "kecittathāgataparinirvāṇavaineyāḥ keciddhātuvaineyāḥ kecit caityakaraṇapraveśavihāracaṅkramodyānakārāpaṇakuśalamūlavaineyotsukāḥ",
    "S04bsu008_u:6_5_4": "kecit prastarapratibimbakārāpaṇālekhyasuvarṇarajataraityapratibimbakārāpaṇakuśalamūlotasukavaineyāḥ",
    "S04bsu008_u:6_5_5": "kecid bhikṣusaṅghapūjanasatkaraṇakuśalamūlotsukavaineyāḥ kecit [BuBal_179] sūtrapṛcchanalikhanapaṭhanapūjanot",
    "S04bsu008_u:6_5_6": "sukavaineyāḥ keciddīpapuṣpadhūpagandhamālyāhārābhyalaṅkaraṇotsukā bhavanti /",
    "S04bsu008_u:6_6": "na paramārthakuśalamūladharmopetā na nirvāṇadharmopetāḥ /",
    "S04bsu008_u:6_7": "dharmāṇāmapi ca bho jinaputrā nāsti tathāgatānāṃ kiñcidajñātaṃ vā adṛṣṭaṃ vā aśrutaṃ vā aviditaṃ vā /",
    "S04bsu008_u:6_8": "āgataṃ vā jānāti / anāgataṃ vā jānāti / alpaṃ vā jānāti / bahuṃ vā jānāti / atītaṃ jānāti / pratyutpannaṃ jānāti / sarvasattvānāmīryāpathaṃ jānāti /",
    "S04bsu008_u:6_9_0": "cariṃ jānāti / dhātuṃ jānāti / utpādaṃ jānāti / upapattiṃ jānāti / tadyathā bho jinaputrā",
    "S04bsu008_u:6_9_1": "vaidyaḥ suśikṣitaḥ sarvāṣṭāṅgāyurvedamupagataḥ sarvadhātukauśalyasarvadravyopakaraṇaprayogābhiyuktaḥ",
    "S04bsu008_u:6_9_2": "sattvānāṃ nānāvyādhiśarīraparipīḍitānāṃ dhātuṃ jānāti /",
    "S04bsu008_u:6_10": "balaṃ jānāti / velaṃ jānāti / auṣadhaṃ jānāti / vātikaṃ paittikaṃ ślaiṣmikaṃ sānnipātikaṃ",
    "S04bsu008_u:6_11": "rudhiram āmajaṃ gulmikaṃ jalodaraṃ hṛdarogaṃ kuṣṭhaṃ kaṇḍūṃ dadruṃ piṭakādīn viṣavaisarpādīn jānāti /",
    "S04bsu008_u:6_12_0": "sa sarvaṃ jñātvā nānāvidhāni dravyauṣadhāni prayojya vamanavirecanacūrṇayoganastukarmasīrābandhanadhṛtatailabālacūrṇayogena",
    "S04bsu008_u:6_12_1": "pācanavanamaprayogopāyaiḥ sarvasattvānāṃ tān savavyādhīnupaśamayati /",
    "S04bsu008_u:6_13": "nānāvyādhitaḥ parimokṣyante nānāvyādhibhayebhyaśca /",
    "S04bsu008_u:6_14_0": "evameva bho jinaputrāstathāgato nānāsamādhiṛddhipādabalavaiśāradyadivyacakṣuḥśrotrādibhiraṣṭāṅgāyurvedasamanvāgataḥ",
    "S04bsu008_u:6_14_1": "nānādhātvāśayaprayogakuśalaḥ rāgadveṣamohavyādhikleśopakleśavyādhipīḍītānāṃ [BuBal_180]",
    "S04bsu008_u:6_14_2": "sattvānāṃ mānamadamattatā vṛtānāṃ kāmaśokabhayakrodhāvṛtānāṃ narakatiryagyoniyamalokabhūmiparimokṣaṇārthaṃ",
    "S04bsu008_u:6_14_3": "nānopāyakauśalyairnānāprakārayogaiḥ nānāsamādhiṛddhivikrīḍitaiḥ sattvān parimocayati /",
    "S04bsu008_u:6_15": "yāvadanuttarāyāṃ samyakambodhau pratiṣṭhāpyānupadhiśeṣe nirvāṇadhātau parinirvāpayati /",
    "S04bsu008_u:6_16": "akuśalairdhamaiḥ parimokṣyate /",
    "S04bsu008_u:6_17": "āryāṣṭāṅge mārge pratiṣṭhāpayati /",
    "S04bsu008_u:6_18": "tadyathāpi kulaputrāḥ candramaṇḍalamupāyākauśalya samanvāgataṃ yathādhātukuśalamūlavaineyān sattvānāmarthāya ātmānamantarhitaṃ darśayati /",
    "S04bsu008_u:6_19": "ardhacandrākṛtimaṇḍalamupadarśayati /",
    "S04bsu008_u:6_20": "kṛṣṇapakṣaśuklapakṣāṇyupadarśayati /",
    "S04bsu008_u:6_21": "paripūrṇacandramaṇḍalamupadarśayati /",
    "S04bsu008_u:6_22": "sarvatamo 'ndhakāraṃ vidhamayati /",
    "S04bsu008_u:6_23": "sarvatṛṇavanagulmauṣadhiphalādīn prahlādayati /",
    "S04bsu008_u:6_24": "evameva bho jinaputrāḥ tathāgatānāṃ nānāduḥkhāvṛtānāṃ sattvānāṃ nānādhātuvaineyānāṃ sattvānāṃ mārgacaryākauśalyaṃ parinirvāṇaṃ darśayati /",
    "S04bsu008_u:6_25": "jātiṃ darśayati / cakravartirājyaṃ darśayati / krīḍāratistrīhāsyalāsyagandhamālyaratikrīḍāṃ darśayati /",
    "S04bsu008_u:6_26": "gṛhatyāgapravrajyāduṣkaracaryāṃ darśayati /",
    "S04bsu008_u:6_27": "mārabaladamanadharma cakrapravartanaṃ darśayati /",
    "S04bsu008_u:6_28": "yāvanmahādharmameghavṛṣṭayā sarvasattvānāṃ santoṣaṇamupadarśayati /",
    "S04bsu008_u:6_29": "parinirvṛtā api tathāgatā nānāprayogadhātupūjanastūpavihārapratibimbakārāpaṇapravrajyābhiniṣkramaṇabhikṣusaṅghasatkāravinayadharmalikhanavācanapaṭhanādeva sarvasattvān mokṣayanti /",
    "S04bsu008_u:6_30": "śikṣādhāraṇavrataniyamopavāsasaṃvaragrahaṇopāyakuśalaiḥ sarvasattvān mokṣayanti /",
    "S04bsu008_u:6_31": "[BuBal_181] sarvanarakatiryagyoniyamalokākṣaṇāpāyadurgatibhyo yāvat prahlādayanti /",
    "S04bsu008_u:6_32": "dharmaśravaṇena anuttarāyāṃ samyaksambodhau sthāpayanti /",
    "S04bsu008_u:7_0": "atha tasmin samaye keṣāñcidalpabuddhīnāṃ devaputrāṇām etadabhavat /",
    "S04bsu008_u:7_1": "kimayaṃ tathāgataḥ kṣiprameva parinirvāṇadhātau praveṣṭumicchatīti te cintayitvā durmanasaḥ abhūvan /",
    "S04bsu008_u:7_2": "...dyamityarthaṃ parinirvāṇaṃ varṇayati sūcayati /",
    "S04bsu008_u:7_3": "mahāparṣat sannipātya nānāṛddhivikurvāṇaprātihāryaṃ darśayati /",
    "S04bsu008_u:7_4_0": "tathāgatairarhadbhiḥ samyaksambuddhaistathāgatakṛtyaṃ kṛtaṃ dīrghataramāyuradhiṣṭhāya",
    "S04bsu008_u:7_4_1": "sarvasattvān jātijarāvyādhicyutiśokaparidevaduḥkhadaurmanasyopāyāsebhyaḥ parimokṣya",
    "S04bsu008_u:7_4_2": "tathāyamanena tathāgatena sarve tathāgatakṛtyaṃ nādyāpi kṛtam /",
    "S04bsu008_u:7_5": "tasmāt śokavyatikramaṇaṃ saṃvarṇayatīti cintayitvā te tūṣṇīmabhūvan /",
    "S04bsu008_u:8_0": "atha mañjuśrīḥ kumārabhūtasteṣāṃ devaputrāṇāṃ cetasaiva cittamājñāya tān devaputrānetadavocat /",
    "S04bsu008_u:8_1": "devaputrā mā evaṃ cintayata mā pravyāharata /",
    "S04bsu008_u:8_2": "mā dinamanaso bhavata / bahūnitathāgatānāmupāyakuśalanānopāyaprajñāsamādhyādikuśalamūlabalapraṇidhānāni nānāśayānāṃ sattvānāṃ dharmaṃ deśayanti /",
    "S04bsu008_u:8_3": "yathā mayā devaputrāḥ tathāgatānāṃ pūrvakāṇāṃ tathāgatopāyakauśalyam ṛddhivikurvāṇaprātihāryaṃ dṛṣṭaṃ tathāhaṃ jānāmi /",
    "S04bsu008_u:8_4": "mā hi eva tathāgato buddhabalādhānaprātihāryaṃ nāma mahāsūtrarājaṃ prakāśayitukāmo 'tireka kartukāmaḥ /",
    "S04bsu008_u:8_5": "api ca devaputrā na tathāgatāḥ parinirvānti /",
    "S04bsu008_u:8_6": "na tathāgatānāṃ parinirvāṇaṃ saṃvidyate /",
    "S04bsu008_u:8_7": "na āyuḥkṣayo bhavati / [BuBal_182] aprameyakalpakoṭīm anabhilāpyākalpāstathāgatāḥ tiṣṭhanti /",
    "S04bsu008_u:9_0": "api ca upāyakauśalyena sattvānāṃ parinirvāṇaṃ darśayanti /",
    "S04bsu008_u:9_1": "na cākrāntirna saṅkrāntiḥ tathāgatānāṃ saṃvidyate /",
    "S04bsu008_u:9_2": "saddharmāntardhānaṃ darśayanti /",
    "S04bsu008_u:9_3_0": "yathā yathā sattvān paśyati parinirvāṇavaineyaḥ dhātuvaineyaḥ kaṣāyikajātīyaḥ tathāgate",
    "S04bsu008_u:9_3_1": "aśraddadhānatām aguruśuśrūṣitāṃ gacchati tathā tathāgataḥ parinirvāṇaṃ darśayati",
    "S04bsu008_u:9_3_2": "na cākrāntirna saṅkrāntistathāgatānāṃ saṃvidyate /",
    "S04bsu008_u:9_4": "sarvasattvāḥ paripakvakuśalamūlā bhavanti /",
    "S04bsu008_u:9_5": "tathāgate darśanābhikāṅkṣiṇaḥ pūjārhāḥ dharmaśravaṇāthikāḥ /",
    "S04bsu008_u:9_6": "candramaṇḍalaṃ yathā rocate tathā tadā tathāgatā loka utpadyante bahujanahitāya bahujanasukhāya /",
    "S04bsu008_u:9_7": "yāvaddevānāṃ ca munuṣyāṇāṃ ca triratnoddayotanāya sphuṭanāya na ca tathāgatānāṃ jātiḥ saṃvidyate /",
    "S04bsu008_u:9_8_0": "tad yathāpi nāma kulaputrāḥ ādarśamaṇḍale sumṛṣṭe nānā rūpāṇi dṛśyante dṛśyaṃ na",
    "S04bsu008_u:9_8_1": "saṃvidyate na tatrāgamo dṛśyate na nirgamaḥ pratibimbasya evameva devaputrāḥ tathāgatakāyo",
    "S04bsu008_u:9_8_2": "draṣṭavyaḥ /",
    "S04bsu008_u:9_9_0": "tad yathāpi nāma kulaputrā māyakāraḥsuśikṣitaḥ nānānagaratoraṇodyānāṃ nānārathāṃ",
    "S04bsu008_u:9_9_1": "cakravartirūpāṃ nānāratikrīḍāṃ darśayitvā antardhāpayati na ca tasyāḥ krāntirdṛśyate",
    "S04bsu008_u:9_9_2": "na āgamo na nirgamaḥ evameva tathāgatānāmutapādaparinirvāṇaṃ draṣṭavyam /",
    "S04bsu008_u:9_10_0": "api ca devaputrāḥ pūrvapraṇidhānena tathāgatāḥ parinirvṛtā api kalpaparinirvṛtā api",
    "S04bsu008_u:9_10_1": "kalpakoṭīparinirvṛtā api sattvānāṃ pūjanasatkaraṇadhātustūpakārāpaṇapratibimbakārāpaṇanāmadheyagrahaṇasaddharmadhāraṇapūjanā",
    "S04bsu008_u:9_10_2": "[BuBal_183] nānālokadhātuvyavasthitā api mokṣayanti sarvanarakatiryagyoniyamalokākṣaṇadurgativinipātebhyaḥ",
    "S04bsu008_u:9_10_3": "sarvaduḥkhebhyaḥ yāvadanupūrveṇa anuttarāṃ samyaksambodhimabhisambudhyate /",
    "S04bsu008_u:9_11": "kaḥ punarvādo ye tathāgatān pratyakṣapūjayā pūjayiṣyanti gandhapuṣpamālyavilepanavastrābharaṇaiḥ /",
    "S04bsu008_u:9_12_0": "ye ca devaputrāḥ kecit sattvā varṣaśatasahasrakalpakoṭīparinirvṛtān prāñjalibhūtān",
    "S04bsu008_u:9_12_1": "ekavārān nāmadheyaṃ grahīṣyanti 'namo buddhāyeti ' kṛtvā puṣpamākāśe kṣepasyanti",
    "S04bsu008_u:9_12_2": "te sarve duḥkhasyāntaṃ kariṣyanti /",
    "S04bsu008_u:9_13_0": "tiṣṭhatvākāśe puṣpaṃ ye kecit sattvāḥ anuśikṣamāṇāstathāgatapūjārthāya ekatathāgataśikṣāmapi",
    "S04bsu008_u:9_13_1": "dhārayiṣyanti ekadivasam ekarātrimuhūrtaṃ tathāgatapūjanacintābhiyuktāḥ sarvaduḥkhasyāntaṃ",
    "S04bsu008_u:9_13_2": "kṛtvānupūrveṇānuttarāṃ samyaksambodhimabhisambodhiṣyanti /",
    "S04bsu008_u:9_14": "ye ca tathāgatapūjāyāṃ diśyasikanāma.",
    "S04bsu008_u:9_15_0": "...vāpi hāsyalāsyabālaratikrīḍanakameva kārayiṣyanti sarve te duḥkhasyāntaṃ kṛtvānuttarāṃ",
    "S04bsu008_u:9_15_1": "samyaksambodhimabhisambodhiṣyanti kaḥ punarvādo ye dhātustūpaṃ dhātupratimāṃ vā kṛtvā",
    "S04bsu008_u:9_15_2": "sarvasattvadayāparajñāḥ 'sarvasattvān duḥkhebhyaḥ parimocayiṣyāmīti ' anuttarāyāṃ",
    "S04bsu008_u:9_15_3": "samyaksambodhau cittamutpādya divyapuṣpagandhamālyavilepanacūrṇatūryacchatradhvajapatākābhiḥ",
    "S04bsu008_u:9_15_4": "pūjayiṣyanti darśayiṣyanti tejātijarāmaraṇaduḥkhopāyāsebhyaḥ parimokṣyante /"
}