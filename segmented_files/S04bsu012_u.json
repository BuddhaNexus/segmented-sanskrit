{
  "S04bsu012_u:0": "[Vaidya_165]",
  "S04bsu012_u:1": "Bhaiṣajyaguruvaidūryaprabharājasūtram /",
  "S04bsu012_u:2": "oṃ namaḥ sarvajñāya /",
  "S04bsu012_u:3": "namo bhagavate bhaiṣajyaguruvaidūryaprabharājāya tathāgatāya //",
  "S04bsu012_u:4": "evaṃ mayā śrutam /",
  "S04bsu012_u:5": "ekasmin samaye bhagavān janapadacaryāṃ caramāṇo 'nupūrveṇa yena vaiśālī mahānagarī tenānuprāpto 'bhūt /",
  "S04bsu012_u:6_0": "tatra khalu bhagavān vaiśālyāṃ viharati sma vādyasvaravṛkṣamūle mahatā bhikṣusaṃghena",
  "S04bsu012_u:6_1": "sārdham aṣṭabhirbikṣusahasraiḥ ṣaṭtriṃśadbhiś ca bodhisattvasahasraiḥ sārdhaṃ rājāmātyabrāhmaṇagṛhapatisaṃhatyā",
  "S04bsu012_u:6_2": "devanāgayakṣagandharvāsuragaruḍakinnaramahoragamanuṣyāmanuṣyaparṣadā ca parivṛtaḥ",
  "S04bsu012_u:6_3": "puraskṛto dharmaṃ deśayati sma /",
  "S04bsu012_u:7_0": "atha khalu mañjuśrīr dharmarājaputro buddhānubhāvenotthāyāsanād ekaṃsam uttarāsaṅgaṃ",
  "S04bsu012_u:7_1": "kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya yena bhagavāṃs tenāñjaliṃ praṇamya",
  "S04bsu012_u:7_2": "bhagavantam etad avocat - deśayatu bhagavaṃs teṣāṃ tathāgatānāṃ nāmāni,",
  "S04bsu012_u:8": "teṣāṃ pūrvapraṇidhānavistaravibhaṅgam /",
  "S04bsu012_u:9": "vayaṃ śrutvā sarvakarmāvaraṇāni viśodhayema paścime kāle paścime samaye saddharmapratirūpake vartamāne sattvānām anugraham upādāya /",
  "S04bsu012_u:10": "atha bhagavān mañjuśriye kumārabhūtāya sādhukāram adāt - sādhu sādhu mañjuśrīḥ,",
  "S04bsu012_u:11": "mahākāruṇikas tvaṃ mañjuśrīḥ /",
  "S04bsu012_u:12": "tvam aprameyāṃ karuṇāṃ janayitvā samādhesase(?)",
  "S04bsu012_u:13": "nānākarmāvaraṇenāvṛtānāṃ sattvānām arthāya hitāya sukhāya devamanuṣyāṇāṃ ca hitārthāya /",
  "S04bsu012_u:14": "tena hi tvaṃ mañjuśrīḥ śṛṇu,",
  "S04bsu012_u:15": "sādhu ca suṣṭhu ca manasi kuru, bhāṣiṣye /",
  "S04bsu012_u:16": "evaṃ bhagavan,",
  "S04bsu012_u:17": "iti mañjuśrīḥ kumārabhūto bhagavataḥ pratyaśrauṣīt /",
  "S04bsu012_u:18": "bhagavāṃs tasyaitad avocat -",
  "S04bsu012_u:19": "asti mañjuśrīḥ pūrvasmin digbhāge ito buddhakṣetrād daśagaṅgānadīvālukāsamāni buddhakṣetrāṇy atikramya vaidūryanirbhāsā nāma lokadhātuḥ /",
  "S04bsu012_u:20_0": "tatra bhaiṣajyaguruvaidūryaprabho nāma tathāgato 'rhan samyaksaṃbuddho viharati vidyācaraṇasaṃpannaḥ",
  "S04bsu012_u:20_1": "sugato lokavid anuttaraḥ puruṣadamyasārathiś ca śāstā devānāṃ manuṣyāṇāṃ ca buddho bhagavān /",
  "S04bsu012_u:21": "tasya khalu punar mañjuśrīḥ bhagavato bhaiṣajyaguruvaidūryaprabhasya tathāgatasya pūrvaṃ bodhisattvacārikāṃ carata imāni dvādaśa mahāpraṇidhānāny abhūvan /",
  "S04bsu012_u:22": "katamāni dvādaśa mahāpraṇidhānāni?",
  "S04bsu012_u:23": "prathamaṃ tasya mahāpraṇidhānam abhūt yadāham anāgate 'dhvani anuttarāṃ samyaksaṃbodhim abhisaṃbudhyeyam,",
  "S04bsu012_u:24": "tadā mama śarīraprabhayā aprameyāsaṃkhyeyāparimāṇā lokadhātavo bhrājeraṃs tapyeran viroceran /",
  "S04bsu012_u:25": "yathā cāhaṃ dvātriṃśadbhir mahāpuruṣalakṣaṇaiḥ samanvāgataḥ,",
  "S04bsu012_u:26": "aśītibhiś cānuvyañjanair alaṃkṛtadehaḥ,",
  "S04bsu012_u:27": "tathaiva sarvasattvā bhaveyuḥ //",
  "S04bsu012_u:28": "(dvitīyaṃ tasya mahāpraṇidhānam abhūt - yadāham anāgate 'dhvani anuttarāṃ samyaksaṃbodhim abhisaṃbudhyeyam,",
  "S04bsu012_u:29": "tadā bodhiprāptasya ca me kāyaḥ anarghavaidūryamaṇir iva antarbahiratyantapariśuddho vimalaprabhāsaṃpannaḥ syāt /",
  "S04bsu012_u:30": "vipulakāyas tadupamena śriyā tejasā ca pratyupasthitaḥ syāt /",
  "S04bsu012_u:31": "tasyāṃśujālāni raviśaśikarānatikrameyuḥ te ca ye kecit sattvā lokadhātau jātāś ca,",
  "S04bsu012_u:32": "ye cāpi puruṣāḥ,",
  "S04bsu012_u:33": "te tamisrāyāṃ ratrāvandhakāre nānādiśaṃ gaccheyuḥ /",
  "S04bsu012_u:34": "sarvadikṣu mama ābhayāṃ spṛṣṭāḥ kuśalāni ca)",
  "S04bsu012_u:35": "karmāṇi kurvīran //",
  "S04bsu012_u:36": "tṛtīyaṃ tasya mahāpraṇidhānam abhūt - (BhgSū, Vaidya 166)",
  "S04bsu012_u:37": "yadāham anāgate - - - - - - tadā bodhiprāptasya ca me ye sattvā aprameyaprajñopāyabalādhānena aparimāṇasya sattvadhātor akṣayāyopabhogāya paribhogāya syuḥ /",
  "S04bsu012_u:38": "kasyaci(t) sattvasya kenacid vaikalyaṃ na syāt //",
  "S04bsu012_u:39": "caturthaṃ tasya mahāpraṇidhānam abhūt - yadāham anāgate - - - tadā bodhiprāpto 'haṃ ye kumārgapratipannāḥ sattvāḥ śrāvakamārgapratipannāḥ pratyekabuddhamārgapratipannāś ca,",
  "S04bsu012_u:40": "te sattvā anuttare bodhimārge mahāyāne niyojayeran //",
  "S04bsu012_u:41": "pañcamaṃ tasya mahāpraṇidhānam abhūt - yadāham anāgate - - - tadā bodhiprāptasya ca me ye sattvā mama śāsane brahmacaryaṃ careyuḥ,",
  "S04bsu012_u:42": "te sarve akhaṇḍaśīlāḥ syuḥ susaṃvṛtāḥ /",
  "S04bsu012_u:43": "mā ca kasyaci(t)",
  "S04bsu012_u:44": "śīlavipannasya",
  "S04bsu012_u:45": "mama nāmadheyaṃ śrutvā kvacid durgatigamanaṃ syāt //",
  "S04bsu012_u:46_0": "ṣaṣṭhaṃ tasya mahāpraṇidhānam abhūt - yadāham anāgate - - - tadā bodhiprāptasya ca",
  "S04bsu012_u:46_1": "me ye sattvā hīnakāyā vikalendriyā durvarṇā jaḍaiḍamūkā laṃgāḥ kubjāḥ śvitrāḥ kuṇḍā",
  "S04bsu012_u:46_2": "andhā badhirā unmattā ye cānye śarīrasthavyādhayaḥ,",
  "S04bsu012_u:47": "te mama nāmadheyaṃ śrutvā sarve sakalendriyāḥ suparipūrṇagātrā bhaveyuḥ //",
  "S04bsu012_u:48_0": "saptamaṃ tasya mahāpraṇidhānam abhūt - yadāham anāgate - - - tadā bodhiprāptasya",
  "S04bsu012_u:48_1": "ca me ye nānāvyādhiparipīḍitāḥ sattvā atrāṇā aśaraṇā bhaiṣajyopakaraṇavirahitā anāthā",
  "S04bsu012_u:48_2": "daridrā duḥkhitāḥ, sace(t)",
  "S04bsu012_u:49": "teṣāṃ mama nāmadheyaṃ karṇapuṭe nipatet,",
  "S04bsu012_u:50": "teṣāṃ sarvavyādhayaḥ praśameyuḥ,",
  "S04bsu012_u:51": "nīrogāś ca nirupadravāś ca te syur yāva bodhiparyavasānam //",
  "S04bsu012_u:52_0": "aṣṭamaṃ tasya mahāpraṇidhānam abhūt - yadāham anāgate - - - tadā yaḥ kaścin mātṛgrāmo",
  "S04bsu012_u:52_1": "nānāśtrīdoṣaśataiḥ saṃkliṣṭaṃ strībhāvaṃ vijugupsitaṃ mātṛgrāmayoniṃ ca parimoktukāmo",
  "S04bsu012_u:52_2": "mama nāmadheyaṃ dhārayet,",
  "S04bsu012_u:53": "tasya mātṛgrāmasya na strībhāvo bhavet yāva bodhiparyavasānam //",
  "S04bsu012_u:54_0": "navamaṃ tasya mahāpraṇidhānam abhūt - yadāham anāgate - - - tadā bodhiprāpte 'haṃ",
  "S04bsu012_u:54_1": "sarvasattvān mārapāśabandhanabaddhān nānādṛṣṭigahanasaṃkaṭaprāptān sarvamārapāśadṛṣṭigatibhyo",
  "S04bsu012_u:54_2": "vinivartya samyagdṛṣṭau niyojya ānupūrveṇa bodhisattvacārikāṃ saṃdarśayeyam //",
  "S04bsu012_u:55": "daśamaṃ tasya mahāpraṇidhānam abhūta - - yadāham anāgate - - - tadā bodhiprāptasya ca me ye kecit sattvā rājādhibhayabhītāḥ,",
  "S04bsu012_u:56": "ye vā bandhanabaddhāvaruddhāḥ vadhārhā anekamāyābhir upadrutā vimānitāś ca kāyikavācikacaitasikaduḥkhairabhyāhatāḥ,",
  "S04bsu012_u:57": "te mama nāmadheyasya śravaṇena madīyena puṇyānubhāvena ca sarvabhayopadravebhyaḥ parimucyeran //",
  "S04bsu012_u:58_0": "ekādaśamaṃ tasya mahāpraṇidhānam abhūta - yadāham anāgate - - - tadā bodhiprāptasya",
  "S04bsu012_u:58_1": "ca me ye sattvāḥ kṣudhāgninā prajvalitāḥ āhārapānaparyeṣṭyabhiyuktāḥ tannidānaṃ pāpaṃ kurvanti, sace(t)",
  "S04bsu012_u:59": "te mam nāmadheyaṃ dhārayeyuḥ,",
  "S04bsu012_u:60": "ahaṃ teṣāṃ varṇagandharasopetena āhāreṇa śarīraṃ saṃtarpayeyam //",
  "S04bsu012_u:61": "dvādaśamaṃ tasya mahāpraṇidhānam abhūt - yadāham anāgate - - - tadā bodhiprāptasya ca me ye kecit sattvā vasanavirahitā daridrāḥ śītoṣṇadaṃśamaśakrairupadrutā rātriṃdivaṃ",
  "S04bsu012_u:62": "duḥkham anubhavanti, sace(t)",
  "S04bsu012_u:63": "te mama nāmadheyeṃ dhārayeyuḥ,",
  "S04bsu012_u:64": "ahaṃ teṣāṃ ca vastraparibhogam upasaṃhareyam,",
  "S04bsu012_u:65": "nānāraṅgai raktāṃś ca kāmānupanāmayeyam, (BhgSū, Vaidya 167)",
  "S04bsu012_u:66": "vividhaiś ca ratnābharaṇagandhamālyavilepanavādyatūryatālāvacaraiḥ sarvasattvānāṃ sarvābhiprāyān paripūrayeyam //",
  "S04bsu012_u:67": "imāni dvādaśa mahāpraṇidhānāni mañjuśrīḥ bhagavān bhaiṣajyaguruvaidūryaprabhas tathāgato 'rhan samyaksaṃbuddhaḥ pūrvaṃ bodhicārikāṃ caran kṛtavān //",
  "S04bsu012_u:68_0": "tasya khalu punar mañjuśrīḥ bhagavato bhaiṣajyaguruvaidūryaprabhasya tathāgatasya",
  "S04bsu012_u:68_1": "yat praṇidhānaṃ yac ca buddhakṣetraguṇavyūhaṃ tan na śakyaṃ kalpena vā kalpāvaśeṣeṇa vā kṣapayitum /",
  "S04bsu012_u:69": "suviśuddhaṃ tad buddhakṣetraṃ vyapagataśilāśarkarakaṭhalyam apagatakāmadoṣam apagatāpāyaduḥkhaśabdam apagatamātṛgrāmam /",
  "S04bsu012_u:70": "vaidūryamayī ca sā mahāpṛthivī kuḍyaprākāraprāsādatoraṇagavākṣajālaniryūhasaptaratnamayī,",
  "S04bsu012_u:71": "yadṛśī sukhāvatī lokadhātus tādṛśī /",
  "S04bsu012_u:72": "tatra vaidūryanirbhāsāyāṃ lokadhātau dvau bodhisattvau mahāsattvau teṣām aprameyāṇām asaṃkhyeyānāṃ bodhisattvānāṃ mahāsattvānāṃ pramukhau,",
  "S04bsu012_u:73": "ekakaḥ sūryavairocano nāma,",
  "S04bsu012_u:74": "dvitīyaś candravairocanaḥ,",
  "S04bsu012_u:75": "yau tasya bhagavato bhaiṣajyaguruvaidūryaprabhasya tathāgatasya saddharmakośaṃ dhārayataḥ /",
  "S04bsu012_u:76": "tasmāt tarhi mañjuśrīḥ śrāddhena kulaputreṇa vā kuladuhitrā vā tatra buddhakṣetropapattaye praṇidhānaṃ karaṇīyam //",
  "S04bsu012_u:77": "punaraparaṃ bhagavān mañjuśriyaṃ kumārabhūtam āmantrayate sma - santi mañjuśrīḥ pṛthagjanāḥ sattvāḥ,",
  "S04bsu012_u:78": "ye na jānanti kuśalākuśalaṃ karma /",
  "S04bsu012_u:79": "te lobhābhibhūtā ajānanto dānaṃ dānasya ca mahāvipākam,",
  "S04bsu012_u:80": "bālāgramūrkhāḥ śraddhendriyavikalā dhanasaṃcayakṣaṇābhiyuktāḥ /",
  "S04bsu012_u:81": "na ca dānasaṃvibhāge teṣāṃ cittaṃ kramate /",
  "S04bsu012_u:82": "dānakāle upasthite svaśarīramaṃsacchedane iva vā manaso (duḥkhaṃ) bhavati /",
  "S04bsu012_u:83": "aneke ca sattvāḥ ye svayam eva na paribhuñjanti,",
  "S04bsu012_u:84": "prāgeva mātāpitṛbhāryāduhitṝṇāṃ dāsyanti,",
  "S04bsu012_u:85": "prāgeva dāsadāsīkarmakarāṇām,",
  "S04bsu012_u:86": "prāgevānyeṣāṃ yācakānām,",
  "S04bsu012_u:87": "te tādṛśāḥ sattvā itaś cyutvā pretaloke upapatsyante tiryagyonau vā /",
  "S04bsu012_u:88": "yaiḥ pūrvaṃ manuṣyabhūtaiḥ śrutaṃ bhaviṣyati tasya bhagavato bhaiṣajyaguruvaidūryaprabhasya tathāgatasya nāmadheyam,",
  "S04bsu012_u:89": "tatra teṣāṃ yamalokasthitānāṃ tiryagyonisthitānāṃ vā tasya tathāgatasya nāma su(saṃ?)",
  "S04bsu012_u:90": "mukhībhaviṣyati /",
  "S04bsu012_u:91": "saha smaraṇamātreṇa ataś cyutvā punar api manuṣyaloke upapatsyante,",
  "S04bsu012_u:92": "jātismarāś ca bhaviṣyanti /",
  "S04bsu012_u:93": "te te durgatibhayabhītā na bhūyaḥ kāmaguṇebhir arthikā bhaviṣyanti,",
  "S04bsu012_u:94": "dānābhiratāś ca bhaviṣyanti dānasya ca varṇavādinaḥ /",
  "S04bsu012_u:95": "sarvam api parityāgenānupūrveṇa karacaraṇaśīrṣanayanaṃ ca māṃsaśoṇitaṃ (ca)",
  "S04bsu012_u:96": "yācakānām anupradāsyanti,",
  "S04bsu012_u:97": "prāgeva anyaṃ dhanaskandham //",
  "S04bsu012_u:98": "punar aparaṃ mañjuśrīḥ santi sattvāḥ ye tathāgatānuddiśya śikṣāpadāni dhārayanti,",
  "S04bsu012_u:99": "te śīlavipattim āpadyante,",
  "S04bsu012_u:100": "dṛṣṭivipattim ācāravipattiṃ vā kadācid āpadyante /",
  "S04bsu012_u:101": "śīlavipannā ye punaḥ śīlavanto bhavanti,",
  "S04bsu012_u:102": "śīlaṃ rakṣanti,",
  "S04bsu012_u:103": "na punar bahuśrutaṃ paryeṣyanti,",
  "S04bsu012_u:104": "na ca tathāgatabhāṣitānāṃ gambhīram artham ājānanti /",
  "S04bsu012_u:105": "ye ca punar buhuśrutāḥ,",
  "S04bsu012_u:106": "te ādhimānikā bhaviṣyanti mānastabdhāḥ,",
  "S04bsu012_u:107": "pareṣām īrṣyāparāyaṇāḥ saddharmam avamanyante pratikṣipanti /",
  "S04bsu012_u:108": "mārapakṣikās te tādṛḥā mohapuruṣāḥ svayaṃ kumārgapratipannāḥ /",
  "S04bsu012_u:109": "anyāni cānekāni sattvakoṭiniyutaḥatasahasrāṇi mahāprapāte prapātayanti /",
  "S04bsu012_u:110": "teṣām evaṃrūpāṇāṃ sattvānāṃ bhūyiṣṭhena narakavāsagatir bhaviṣyati /",
  "S04bsu012_u:111": "tatra (BhgSū, Vaidya 168)",
  "S04bsu012_u:112": "yais tasya bhagavato bhaiṣajyaguruvaidūryaprabhasya tathāgatasya nāmadheyaṃ ḥrutaṃ bhaviṣyanti,",
  "S04bsu012_u:113": "teṣāṃ tatra narake sthitānāṃ buddhānubhāvena tasya tathāgatasya nāmadheyaṃ sumukhībhaviṣyati /",
  "S04bsu012_u:114": "te tataḥ cyutvā punar api manuṣyaloke upapatsyante samyagdṛṣṭisaṃpannā vīryavantaḥ kalyāṇāḥayāḥ /",
  "S04bsu012_u:115": "te gṛhān utsṛjya tathāgataḥāsane pravrajitvā ānupūrveṇa bodhisattvacārikāṃ paripūrayiṣyanti //",
  "S04bsu012_u:116": "punar aparaṃ mañjuśrīḥ santi sattvāḥ ye ātmano varṇaṃ bhāṣante matsariṇaḥ,",
  "S04bsu012_u:117": "pareṣām avarṇam uccārayanti /",
  "S04bsu012_u:118": "ātmotkarṣakaparapaṃsakāḥ sattvāḥ parasparasatkṛtvāḥ tryapāyeṣu bahūni varṣasahasrāṇi duḥkham anubhaviṣyanti /",
  "S04bsu012_u:119": "te anekavarṣasahasrāṇām atyayena tataś cyutvā gavāśvoṣṭragardabhādiṣu tiryagyoniṣu upapadyante /",
  "S04bsu012_u:120": "kaśādaṇḍaprahāreṇa tāḍitāḥ kṣuttarṣapīḍitaśarīrā mahāntaṃ bhāraṃ vahamānā mārgaṃ gacchanti /",
  "S04bsu012_u:121": "yadi kadācit manuṣyajanmapratilābhaṃ pratilapsyante,",
  "S04bsu012_u:122": "te nityakālaṃ nīcakuleṣu upapatsyante,",
  "S04bsu012_u:123": "dāsatve ca paravaśagatā bhaviṣyanti /",
  "S04bsu012_u:124": "yaiḥ pūrvaṃ manuṣyabhūtais tasya bhagavato bhaiṣajyaguruvaidūryaprabhasya tathāgatasya nāmadheyaṃ śrutaṃ bhaviṣyati,",
  "S04bsu012_u:125": "te tena kuśalamūlena sarvaduḥkhebhyaḥ parimokṣyante,",
  "S04bsu012_u:126": "tīkṣṇendriyāś ca bhaviṣyanti paṇḍitā vyaktā meghāvinaś ca /",
  "S04bsu012_u:127": "kuśalaparyeṣṭyabhiyuktā nityaṃ ca kalyāṇamitrasamavadhānaṃ lapsyante,",
  "S04bsu012_u:128": "mārapāśam ucchidya avidyāṇḍakośaṃ bhindanti,",
  "S04bsu012_u:129": "kleśanadīm ucchoṣayanti,",
  "S04bsu012_u:130": "jātijarāvyādhimaraṇabhayaśokaparidevaduḥkhadaurmanasyopāyāsebhyaḥ parimucyanti //",
  "S04bsu012_u:131": "punar aparaṃ mañjuśrīḥ santi sattvāḥ ye paiśunyābhiratāḥ sattvānāṃ parasparaṃ kalahavigrahavivādān kārāpayanti /",
  "S04bsu012_u:132": "te parasparaṃ vigrahacittāḥ sattvā nānāvidhamakuśalam abhisaṃskurvanti kāyena vācā manasā,",
  "S04bsu012_u:133": "anyonyam ahitakāmā nityaṃ parasparam anarthāya parākrāmanti /",
  "S04bsu012_u:134": "te ca vanadevatām āvāhayanti vṛkṣadevatāṃ giridevatāṃ ca /",
  "S04bsu012_u:135": "śmaśāneṣu pṛthag bhūtān āvāhayanti /",
  "S04bsu012_u:136": "tiryagyonigatāṃś ca prāṇino jīvitād vyavaropayanti /",
  "S04bsu012_u:137": "māṃsarudhirabhakṣān yakṣarākṣasān pūjayanti /",
  "S04bsu012_u:138": "tasya śatror nāma vā śarīrapratimāṃ vā kṛtvā tatra ghoravidyāṃ sādhayanti kākhordavetālānuprayogeṇa jīvitāntarāyaṃ vā śarīravināśaṃ vā kartukāmāḥ /",
  "S04bsu012_u:139": "yaiḥ punas tasya bhagavato bhaiṣajyaguruvaidūryaprabhasya tathāgatasya nāmadheyaṃ śrutaṃ bhaviṣyati,",
  "S04bsu012_u:140": "teṣāṃ na śakyaṃ kenāntarāyaṃ kartum /",
  "S04bsu012_u:141": "sarve ca te parasparaṃ maitracittā hitacittā avyāpannacittāś ca viharanti svakasvakena parigraheṇa saṃtuṣṭāḥ //",
  "S04bsu012_u:142": "punaraparaṃ mañjuśrīḥ etāś catasraḥ parṣado bhikṣubhikṣuṇyupāsakopāsikāḥ,",
  "S04bsu012_u:143": "ye cānye śrāddhāḥ kulaputrā vā kuladuhitaro vā āryāṣṭāṅgaiḥ samanvāgatā upavāsam upavasanti,",
  "S04bsu012_u:144": "ekavārṣikaṃ vā traimāsikaṃ vā śikṣāpadaṃ dhārayiṣyanti,",
  "S04bsu012_u:145": "yeṣām evaṃpraṇidhānam evamabhiprāyam - anena vayaṃ kuśalamūlena paścimāyāṃ diśi sukhāvatyāṃ lokadhātau upapadyema yatrāmitāyus tathāgataḥ /",
  "S04bsu012_u:146": "yaiḥ punas tasya bhagavato bhaiṣajyaguruvaidūryaprabhasya tathāgatasya nāmadheyaṃ śrutaṃ bhaviṣyati,",
  "S04bsu012_u:147": "teṣāṃ maraṇakālasamaye aṣṭau bodhisattvā ṛddhyāgatā upadarśayanti,",
  "S04bsu012_u:148": "te tatra nānāraṅgeṣu padmeṣūpapādukāḥ prādurbhaviṣyanti /",
  "S04bsu012_u:149": "kecid punar devaloke upapadyante /",
  "S04bsu012_u:150": "teṣāṃ tatropapannānāṃ pūrvakaṃ (BhgSū, Vaidya 169)",
  "S04bsu012_u:151": "kuśalamūlaṃ na kṣīyate,",
  "S04bsu012_u:152": "na ca durgatigamanaṃ bhaviṣyati /",
  "S04bsu012_u:153": "te tataś cyutvā iha manuṣyaloke upapatsyante /",
  "S04bsu012_u:154": "rājāno bhaviṣyanti caturdvīpeśvarāś cakravartinaḥ /",
  "S04bsu012_u:155": "te anekāni sattvakoṭīniyutaśatasahasrāṇi daśasu kuśaleṣu karmapatheṣu pratiṣṭhāpayiṣyanti /",
  "S04bsu012_u:156": "apare punaḥ kṣatriyamahāśālakuleṣu brāhmaṇamahāśālakuleṣu prabhūtadhanadhānyakośakoṣṭhāgārasamṛddheṣu ca kuleṣu upapatsyante /",
  "S04bsu012_u:157": "te rūpasaṃpannāś ca bhaviṣyanti,",
  "S04bsu012_u:158": "eśvaryasaṃpannāś ca bhaviṣyanti,",
  "S04bsu012_u:159": "parivārasaṃpannāś ca bhaviṣyanti /",
  "S04bsu012_u:160": "yaś ca mātṛgrāmaḥ tasya bhagavato bhaiṣajyaguruvaidūryaprabhasya tathāgatasya nāmadheyaṃ śrutvā ca udgrahīṣyati,",
  "S04bsu012_u:161": "tasya sa eva paścimaḥ strībhāvaḥ pratikāṅkṣitavyaḥ //",
  "S04bsu012_u:162_0": "atha khalu mañjuśrīḥ kumārabhūto bhagavantam etad avocat - ahaṃ bhagavan paścime",
  "S04bsu012_u:162_1": "kāle paścime samaye teṣāṃ śrāddhānāṃ kulaputrāṇāṃ kuladuhitṝṇāṃ ca tasya bhagavato",
  "S04bsu012_u:162_2": "bhaiṣajyaguruvaidūryaprabhasya tathāgatasya nāmadheyaṃ śrāvayiṣyāmi,",
  "S04bsu012_u:163": "antaśaḥ svapnāntaram api buddhanāmakaṃ karṇapuṭeṣu upasaṃhārayiṣyāmi /",
  "S04bsu012_u:164": "ye idaṃ sūtraratnaṃ dhārayiṣyanti vācayiṣyanti deśayiṣyanti paryavāpsyanti,",
  "S04bsu012_u:165": "parebhyo vistareṇa saṃprakāśayiṣyanti,",
  "S04bsu012_u:166": "likhiṣyanti likhāpayiṣyanti,",
  "S04bsu012_u:167": "pustakagataṃ vā kṛtvā satkariṣyanti nānāpuṣpadhūpagandhamālyavilepanachatradhvajapatākābhiḥ,",
  "S04bsu012_u:168": "tat pañcaraṅgikavastraiḥ pariveṣṭya śucau pradeśe sthāpayitavyam /",
  "S04bsu012_u:169": "yatraiva idaṃ sūtrāntaṃ sthāpitaṃ bhavati,",
  "S04bsu012_u:170": "tatra catvāro mahārājānaḥ saparivārāḥ,",
  "S04bsu012_u:171": "anyāni ca anekāni ca devakoṭiniyutaśatasahasrāṇi upasaṃkramiṣyanti /",
  "S04bsu012_u:172": "tatredaṃ sūtraṃ pracariṣyati /",
  "S04bsu012_u:173": "te ca bhagavan idaṃ sūtraratnaṃ prakāśayiṣyanti /",
  "S04bsu012_u:174": "tasya bhagavato bhaiṣajyaguruvaidūryaprabhasya tathāgatasya pūrvapraṇidhānaviśeṣavistaravibhāgaṃ ca tasya tathāgatasya nāmadheyaṃ dhārayiṣyanti,",
  "S04bsu012_u:175": "teṣāṃ nākālamaraṇaṃ bhaviṣyati /",
  "S04bsu012_u:176": "na teṣāṃ kenacit śakyamojo 'pahartum,",
  "S04bsu012_u:177": "hṛtaṃ vā ojaḥ punar api pratisaṃharati /",
  "S04bsu012_u:178": "bhagavān āha - etam etad mañjuśrīḥ,",
  "S04bsu012_u:179": "evam etat,",
  "S04bsu012_u:180": "yathā vadasi /",
  "S04bsu012_u:181": "yaś ca mañjuśrīḥ śrāddhaḥ kulaputro vā kuladuhitā vā tasya tathāgatasya pūjāṃ kartukāmaḥ,",
  "S04bsu012_u:182": "tena tasya tathāgatasya pratimā kārāpayitavyā,",
  "S04bsu012_u:183": "sapta rātriṃdivam āryāṣṭāṅgamārgasamanvāgatena upavāsam upavasitavyam /",
  "S04bsu012_u:184_0": "śucinā śucim āhāraṃ kṛtvā śucau pradeśe (nānāpuṣpāṇi saṃstārya nānāgandhapradhūpite",
  "S04bsu012_u:184_1": "nānāvastracchatradhvajapatākāsamalaṃkṛte tasmin pṛthivīpradeśe susnātagātreṇa śucivimalavasanadhāriṇā",
  "S04bsu012_u:184_2": "nirmalacittena akaluṣacittena avyāpādacittena sarvasattveṣu maitracittena (upekṣācittena)",
  "S04bsu012_u:185": "sarvasattvānām antike samacittena bhavitavyam /",
  "S04bsu012_u:186": "nānātūryasaṃgītipravāditena sā tathāgatapratimā pradakṣiṇīkartavyā tasya tathāgatasya pūrṇapraṇidhānāni manasi kartavyāni /",
  "S04bsu012_u:187": "idaṃ sūtraṃ pravartayitavyam /",
  "S04bsu012_u:188": "yaṃ cetayati,",
  "S04bsu012_u:189": "yaṃ prārthayati,",
  "S04bsu012_u:190": "taṃ sarvābhiprāyaṃ paripūrayati /",
  "S04bsu012_u:191": "yadi dirgham āyuḥ kāmayate,",
  "S04bsu012_u:192": "dirghāyuṣko bhavati /",
  "S04bsu012_u:193": "yadi bhogaṃ prārthayate,",
  "S04bsu012_u:194": "bhogasamṛddho bhavati /",
  "S04bsu012_u:195": "yadi aiśvaryam abhiprārthayate,",
  "S04bsu012_u:196": "tad alpakṛcchreṇa prāpnoti /",
  "S04bsu012_u:197": "yadi putrābhilāṣī",
  "S04bsu012_u:198": "bhavati, putraṃ pratilabhate /",
  "S04bsu012_u:199": "ye iha pāpakaṃ svapnaṃ paśyanti,",
  "S04bsu012_u:200": "yatra vāyasaḥ sthito bhavati durnimittaṃ vā,",
  "S04bsu012_u:201": "yatra amaṅgalaśataṃ vā sthitaṃ bhavati,",
  "S04bsu012_u:202": "tais tasya bhagavato bhaiṣajyaguruvaidūryaprabhasya tathāgatasya pūjā kartavyā /",
  "S04bsu012_u:203": "sarvaduḥsvapnadurnimittāmāṅgalyāś ca bhāvāḥ praśamiṣyanti /",
  "S04bsu012_u:204": "(BhgSū, Vaidya 170) yeṣām agryudakaviṣaśasrapratāpacaṇḍahastisiṃhavyāghraṛkṣatarakṣudvīpikāśīviṣavṛścikaśatapadadaṃśamaśakādibhayaṃ bhavati,",
  "S04bsu012_u:205": "tais tasya tathāgatasya pūjā kartavyā /",
  "S04bsu012_u:206": "te sarvabhayebhyaḥ parimokṣyante /",
  "S04bsu012_u:207": "yeṣāṃ corabhayaṃ taskarabhayam,",
  "S04bsu012_u:208": "tais tasya tathāgatasya pūjā kartavyā //",
  "S04bsu012_u:209": "punar aparaṃ mañjuśrīḥ ye śrāddhāḥ kulaputrā va kuladuhitaro vā ye yāvajjīvaṃ triśaraṇam upagṛhṇanti,",
  "S04bsu012_u:210": "ananyadevatāś ca bhavanti,",
  "S04bsu012_u:211": "ye pañca śikṣāpadāni dhārayanti,",
  "S04bsu012_u:212": "ye ca bodhisattvasaṃvaraṃ caturvaraśikṣāpadaśataṃ dhārayanti,",
  "S04bsu012_u:213": "ye punar apiraṃ niṣkrāntagṛhavāsā bhikṣavaḥ,",
  "S04bsu012_u:214": "pañcādhike dve śikṣāpadaśate dhārayanti,",
  "S04bsu012_u:215": "yā bhikṣuṇyaḥ pañcaśataśikṣāpadāni dhārayanti,",
  "S04bsu012_u:216": "ye ca yathāparigṛhītāc chikṣāsaṃvarād anyatarāc chikṣāpadāt bhraṣṭā bhavanti saced durgatibhayabhītāḥ,",
  "S04bsu012_u:217": "tasya bhagavato bhaiṣajyaguruvaidūryaprabhasya tathāgatasya nāmadheyaṃ dhārayeyuḥ,",
  "S04bsu012_u:218": "na bhūyas teṣāṃ tryapāyagamanaduḥkhaṃ pratikāṅkṣitavyam /",
  "S04bsu012_u:219": "yaś ca mātṛgrāmaḥ prasavanakāle tīvrāṃ duḥkhāṃ kharāṃ kaṭukāṃ vedanāṃ vedayati,",
  "S04bsu012_u:220": "yā tasya bhagavato bhaiṣajyaguruvaidūryaprabhasya tathāgatasya nāmadheyam anusmaret,",
  "S04bsu012_u:221": "pūjāṃ ca kuryāt,",
  "S04bsu012_u:222": "sā sukhaṃ ca prasūyate,",
  "S04bsu012_u:223": "sarvāṅgaparipūrṇaṃ putraṃ (ca)",
  "S04bsu012_u:224": "janayiṣyati abhirūpaḥ prāsādiko darśanīyas tīkṣṇendriyo buddhimān /",
  "S04bsu012_u:225": "sa ārogyasvalpābādho bhaviṣyati,",
  "S04bsu012_u:226": "na ca śakyate amanuṣyais tasya ojo 'pahartum //",
  "S04bsu012_u:227_0": "atha khalu bhagavān āyuṣmantam ānandam āmantrayate sma - śraddadhāsi tvam ānanda",
  "S04bsu012_u:227_1": "pattīyasi yad ahaṃ tasya bhagavato bhaiṣajyaguruvaidūryaprabhasya tathāgatasyārhataḥ",
  "S04bsu012_u:227_2": "samyaksaṃbuddhasya guṇān varṇayiṣyāmi?",
  "S04bsu012_u:228": "athavā te kāṅkṣā vā vimatir vā vicikitsā vā atra gambhīre buddhagocare?",
  "S04bsu012_u:229": "athāyuṣmān ānando bhagavantam etad avocat - na me bhadanta bhagavan atra kāṅkṣā vā vimatir vā vicikitsā vā tathāgatabhāṣiteṣu sūtrānteṣu /",
  "S04bsu012_u:230": "tat kasya hetoḥ?",
  "S04bsu012_u:231": "nāsti tathāgatānām apariśuddhakāyavāṅbhanaḥsamudācāratā /",
  "S04bsu012_u:232": "imau bhagavan candrasūryau evaṃ maharddhikau evaṃ mahānubhāvau pṛthivyāṃ prapatetām,",
  "S04bsu012_u:233": "sa sumerur vā parvatarājaḥ sthānāc calet,",
  "S04bsu012_u:234": "na tu buddhānāṃ vacanam anyathā bhavet /",
  "S04bsu012_u:235": "kiṃ tu bhadanta santi sattvāḥ śraddhendriyavikalāḥ /",
  "S04bsu012_u:236": "idaṃ buddhagocaraṃ śrutvāṃ evaṃ vakṣyanti katham etan nāmadheyasmaraṇamātreṇa tasya tathāgatasya tāvanto guṇānuśaṃsā bhavanti?",
  "S04bsu012_u:237": "te na śraddadhanti na pattīyanti,",
  "S04bsu012_u:238": "pratikṣipanti/",
  "S04bsu012_u:239": "teṣāṃ dīrgharātram anarthāya na hitāya na sukhāya vinipātāy bhaviṣyati /",
  "S04bsu012_u:240": "bhagavān āha - asthānam ānanda anavakāśaḥ,",
  "S04bsu012_u:241": "yena tasya tathāgatasya nāmadheyaṃ śrutam,",
  "S04bsu012_u:242": "tasya sattvasya durgatyapāyagamanaṃ bhavet,",
  "S04bsu012_u:243": "nedaṃ sthānaṃ vidyate /",
  "S04bsu012_u:244": "duḥśraddhānīyaṃ ca ānanda buddhānāṃ buddhagocaram /",
  "S04bsu012_u:245": "yat tvam ānanda śraddadhāsi pattīyasi,",
  "S04bsu012_u:246": "tathāgatasyaiṣonubhāvo draṣṭavyaḥ /",
  "S04bsu012_u:247": "abhūmir atra sarvaśrāvakapratyekabuddhānāṃ sthāpayitvā ekajātipratibaddhān bodhisattvān mahāsattvān iti /",
  "S04bsu012_u:248": "durlabhaḥ ānanda manuṣyapratilābhaḥ,",
  "S04bsu012_u:249": "durlabhaṃ triratne śraddhāgauravam,",
  "S04bsu012_u:250": "sudurlabhaṃ tathāgatasya nāmadheyaśravaṇam /",
  "S04bsu012_u:251": "tasya bhagavatas tathāgatasya bhaiṣajyaguruvaidūryaprabhasya ānanda bodhisattvacaryām apramāṇam,",
  "S04bsu012_u:252": "upāyakauśalyam apy apramāṇam,",
  "S04bsu012_u:253": "apramāṇaṃ cāsya praṇidhānaviśeṣavistaram /",
  "S04bsu012_u:254": "ākāṅkṣamāṇo 'haṃ tasya tathāgatasya kalpaṃ vā (BhgSū, Vaidya 171)",
  "S04bsu012_u:255": "kalpāvaśeṣaṃ vā bodhisattvacārikāyāṃ vistaravibhaṅgaṃ nirdiśeyam /",
  "S04bsu012_u:256": "kṣīyeta ānanda alpam,",
  "S04bsu012_u:257": "na tv eva śakyaṃ tasya bhagavato bhaiṣajyaguruvaidūryaprabhasya tathāgatasya pūrvapraṇidhānaviśeṣavistarāntam adhigantum //",
  "S04bsu012_u:258": "tena khalu punaḥ samayena tasyām eva parṣadi trāṇamukto nāma bodhisattvo mahāsattvaḥ saṃnipatito 'bhūt saṃniṣaṇṇaḥ /",
  "S04bsu012_u:259_0": "utthāyāsanād ekāṃsam uttarāsaṅgaṃ kṛtvā dakṣiṇaṃ jānumaṇḍalaṃ pṛthivyāṃ pratiṣṭhāpya",
  "S04bsu012_u:259_1": "yena bhagavāṃs tenāñjaliṃ praṇamya bhagavantam etad avocat - bhaviṣyanti bhadanta",
  "S04bsu012_u:259_2": "bhagavan sattvāḥ paścime kāle paścime samaye nānāvyādhiparipīḍitā dīrghavyādhinā (kṣīṇagātrāḥ)",
  "S04bsu012_u:260": "kṣuttarṣābhyāṃ śuṣkakaṇṭhoṣṭhā maraṇābhimukhā rorudyamānebhir mitrajñātisālohitaiḥ parivāritā andhakārāṃ diśaṃ paśyanto yamapuruṣair ākarṣyamāṇāś ca /",
  "S04bsu012_u:261": "tasya kalevare mañcaśayite vijñānaṃ yamasya dharmarājasyāgratām upanīyate /",
  "S04bsu012_u:262": "yac ca tasya sattvasya sahajānubaddham eva yat kiṃcit tena puruṣeṇa kuśalam akuśalaṃ vā kṛtaṃ bhavati,",
  "S04bsu012_u:263": "tat sarvaṃ sulikhitaṃ kṛtvā yamasya dharmarājasya upanāmyate /",
  "S04bsu012_u:264": "tadā yamo 'pi dharmarājas taṃ pṛcchati,",
  "S04bsu012_u:265": "gaṇayati yathākṛtaṃ cāsya kuśalam akuśalaṃ vā tathājñāmājñāpayati /",
  "S04bsu012_u:266": "tatra ye te mitrajñātisālohitāstasyāturasyārthāya taṃ bhagavantaṃ bhaiṣajyaguruvaidūryaprabhaṃ tathāgataṃ śaraṇaṃ gaccheyuḥ,",
  "S04bsu012_u:267": "tasya ca tathāgatasya pūjāṃ kuryuḥ,",
  "S04bsu012_u:268": "sthānam etad vidyate yat tasya tad vijñānaṃ punar api pratinivarteta,",
  "S04bsu012_u:269": "svapnāntaragata ivātmānaṃ saṃjānīte /",
  "S04bsu012_u:270": "yadi vā saptame divase yadi vā (ekaviṃśatime)",
  "S04bsu012_u:271": "divase yadi vā pañcatriṃśatime divase yadi vā ekonapañcāśatime divase tasya vijñānaṃ punar api nivarteta,",
  "S04bsu012_u:272": "smṛtim upalabheta /",
  "S04bsu012_u:273": "tasya kuśalam akuśalaṃ vā karmavipākaṃ svayam eva pratyakṣaṃ bhavati /",
  "S04bsu012_u:274": "jñātvā sa jīvitahetau na kadāpi pāpam akuśalaṃ karma kariṣyati /",
  "S04bsu012_u:275": "tasmāc chrāddhena kulaputreṇa vā kuladuhitā vā tasya bhagavato bhaiṣajyaguruvaidūryaprabhasya tathāgatasya pūjā kartavyā //",
  "S04bsu012_u:276": "athāyuṣmān ānandas trāṇamuktaṃ nāma bodhisattvam etad avocat - kathaṃ kulaputra tasya bhagavato bhaiṣajyaguruvaidūryaprabhasya pūjā kartavyā?",
  "S04bsu012_u:277": "trāṇamukto bodhisattva āha - ye bhadanta ānanda mahato vyādhitaḥ parimocitukāmāḥ,",
  "S04bsu012_u:278": "tais tasyāturasyārthāya sapta divasāni āryāṣṭāṅgasamanvāgatam upavāsam upavasitavyam,",
  "S04bsu012_u:279": "bhikṣusaṃghasya ca āhārapānaiḥ sarvopakaraṇair yathāśakti pūjopasthānaṃ kartavyam /",
  "S04bsu012_u:280": "bhagavato bhaiṣajyaguruvaidūryaprabhasya nāmadheyaṃ triṣkṛtvā rātryāṃ triṣkṛtvā divase manasi kartavyam /",
  "S04bsu012_u:281": "navacatvāriṃśadvāre idaṃ sūtram uccārayitavyam /",
  "S04bsu012_u:282": "ekonapañcāśad dīpāḥ prajvālayitavyāḥ /",
  "S04bsu012_u:283": "sapta pratimāḥ kartavyā /",
  "S04bsu012_u:284": "ekaikayā pratimayā sapta sapta dīpāḥ prajvālayitavyāḥ /",
  "S04bsu012_u:285": "ekaiko dīpaḥ śakaṭacakrapramāṇaḥ kartavyaḥ /",
  "S04bsu012_u:286": "yadi ekonacatvāriṃśatime divase āloko na kṣīyate,",
  "S04bsu012_u:287": "veditavyaṃ sarvasaṃpaditi /",
  "S04bsu012_u:288": "pañcaraṅgikāḥ patākāḥ ekonapañcāśadadhikāḥ kartavyāḥ //",
  "S04bsu012_u:289": "punar aparaṃ bhadanta ānanda yeṣāṃ rājñāṃ kṣatriyāṇāṃ mūrdhābhiṣiktānām upadravā vā upasargā vā pratyupasthitā bhaveyuḥ,",
  "S04bsu012_u:290": "vyādhipīḍā vā svacakrapīḍā vā paracakrapīḍā vā nakṣatrapīḍā (BhgSū, Vaidya 172)",
  "S04bsu012_u:291": "vā candragrahasūryagrahapīḍā vā akālavātavṛṣṭipīḍā vā avagrahapīḍā vā samutthitā,",
  "S04bsu012_u:292": "amāṅgalyā vā saṃkrāmakavyādhir vā vipad vā samupasthitā,",
  "S04bsu012_u:293": "tena rājñā kṣatriyeṇa mūrdhābhiṣiktena sarvasattveṣu maitracittena bhavitavyam,",
  "S04bsu012_u:294": "bandhanagatāś ca sattvā mocayitavyāḥ /",
  "S04bsu012_u:295": "tasya ca bhagavato bhaiṣajyaguruvaidūryaprabhasya tathāgatasya yathāpūrvoktapūjā karaṇīyā /",
  "S04bsu012_u:296_0": "tadā tasya rājñaḥ kṣatriyasya mūrdhābhiṣiktasya etena kuśalamūlena ca tasya bhagavato",
  "S04bsu012_u:296_1": "bhaiṣajyaguruvaidūryaprabhasya tathāgatasya pūrvapraṇidhānaviśeṣavistareṇa tatra",
  "S04bsu012_u:296_2": "viṣaye kṣemaṃ bhaviṣyati subhikṣam /",
  "S04bsu012_u:297": "kālena vātavṛṣṭiśasyasaṃpado bhaviṣyanti,",
  "S04bsu012_u:298": "sarve ca viṣayanivāsinaḥ sattvā ārogāḥ sukhitāḥ pramodyabahulāḥ /",
  "S04bsu012_u:299": "na ca tatra viṣaye duṣṭayakṣarākṣasabhūtapiśācāḥ sattvānāṃ viheṭhayanti /",
  "S04bsu012_u:300": "sarvadurnimittāni ca na paśyanti /",
  "S04bsu012_u:301": "tasya ca rājñaḥ kṣatriyasya mūrdhābhiṣiktasya āyurvarṇabalārogyaiśvaryābhivṛddhir bhaviṣyati //",
  "S04bsu012_u:302": "athāyuṣmān ānandas trāṇamuktaṃ bodhisattvam evam avocat - kathaṃ kulaputra parikṣīṇāyuḥ punar evābhivivardhate?",
  "S04bsu012_u:303": "trāṇamukto bodhisattva āha - nanu tvayā bhadanta ānanda tathāgatasyāntikāc chrutam - santi akālamaraṇāni /",
  "S04bsu012_u:304": "teṣāṃ pratikṣepeṇa mantrauṣadhiprayogā upadiṣṭāḥ /",
  "S04bsu012_u:305": "santi sattvā vyādhitāḥ /",
  "S04bsu012_u:306": "na ca guruko vyādhiḥ bhaiṣajyopasthāpakavirahitaḥ /",
  "S04bsu012_u:307": "yadi vā vaidyā(bhaiṣajyaṃ) kurvanti /",
  "S04bsu012_u:308": "idaṃ prathamam akālamaraṇam /",
  "S04bsu012_u:309": "dvitīyam akālamaraṇaṃ yasya rājadaṇḍena kālakriyā /",
  "S04bsu012_u:310": "tṛtīyam akālamaraṇaṃ ye 'tīva pramattāḥ pramādavihāriṇaḥ,",
  "S04bsu012_u:311": "teṣāṃ manuṣyā ojo 'paharanti /",
  "S04bsu012_u:312": "caturtham akālamaraṇaṃ ye agnidāhena kālaṃ kurvanti /",
  "S04bsu012_u:313": "pañcamaṃ cākālamaraṇaṃ ye ca udakena mriyante /",
  "S04bsu012_u:314": "ṣaṣṭhakālamaraṇaṃ ye (siṃha)",
  "S04bsu012_u:315": "vyāghravyālacaṇḍamṛgamadhyagatā vāsaṃ kalpayanti mriyante ca /",
  "S04bsu012_u:316": "saptamama kālamaraṇaṃ ye giritaṭāt prapatanti /",
  "S04bsu012_u:317": "aṣṭamam akālamaraṇaṃ ye viṣakākhordavetālānuprayogeṇa mriyante /",
  "S04bsu012_u:318": "navamam akālamaraṇaṃ ye kṣuttṛṣopahatā āhārapānam alabhamānā ārtāḥ kālaṃ kurvanti /",
  "S04bsu012_u:319": "etāni saṃkṣepato 'kālamaraṇāni tathāgateṇa nirdiṣṭāni /",
  "S04bsu012_u:320": "anyāni ca aprameyāṇy akālamaraṇāni //",
  "S04bsu012_u:321": "atha khalu tatra parṣadi dvādaśa mahāyakṣasenāpatayaḥ saṃnipatitā abhūvan yaduta kiṃbhīro nāma mahāyakṣasenāpatiḥ,",
  "S04bsu012_u:322": "vajraś ca nāma mahāyakṣasenāpatiḥ,",
  "S04bsu012_u:323": "mekhilo nāma mahāyakṣasenāpatiḥ,",
  "S04bsu012_u:324": "antilo nāma mahāyakṣasenāpatiḥ,",
  "S04bsu012_u:325": "anilo nāma mahāyakṣasenāpatiḥ,",
  "S04bsu012_u:326": "saṇṭhilo nāma mahāyakṣasenāpatiḥ,",
  "S04bsu012_u:327": "indalo nāma mahāyakṣasenāpatiḥ,",
  "S04bsu012_u:328": "pāyilo nāma mahāyakṣasenāpatiḥ,",
  "S04bsu012_u:329": "mahālo nāma mahāyakṣasenāpatiḥ,",
  "S04bsu012_u:330": "cidālo nāma mahāyakṣasenāpatiḥ,",
  "S04bsu012_u:331": "caundhulo nāma mahāyakṣasenāpatiḥ,",
  "S04bsu012_u:332": "vikalo nāma mahāyakṣasenāpatiḥ /",
  "S04bsu012_u:333_0": "ete dvādaśa mahāyakṣasenāpatayaḥ ekaikānucaraparivāritā ekakaṇṭhena bhagavantam evam",
  "S04bsu012_u:333_1": "āhuḥ - śrutam asmābhiś ca bhagavatā buddhānubhāvena tasya bhagavato bhaiṣajyaguruvaidūryaprabhasya",
  "S04bsu012_u:333_2": "tathāgatasya nāmadheyam /",
  "S04bsu012_u:334": "na bhūyo 'smākaṃ durgatibhayam /",
  "S04bsu012_u:335": "te vayaṃ sahitāḥ samagrā yāvajjīvaṃ buddhaṃ śaraṇaṃ gacchāmaḥ,",
  "S04bsu012_u:336": "dharmaṃ śaraṇaṃ gacchāmaḥ,",
  "S04bsu012_u:337": "saṃghaṃ śaraṇaṃ gacchāmaḥ /",
  "S04bsu012_u:338": "sarvasattvānām arthāya hitāya sukhāya autsukyaṃ kariṣyāmaḥ /",
  "S04bsu012_u:339": "yo viśeṣeṇa grāme vā (BhgSū, Vaidya 173)",
  "S04bsu012_u:340": "nagare vā janapade vā araṇyāyatene vā edaṃ sūtraṃ pracārayiṣyati,",
  "S04bsu012_u:341": "yo vā tasya bhagavato bhaiṣajyaguruvaidūryaprabhasya nāmadheyaṃ dhārayiṣyati,",
  "S04bsu012_u:342": "pūjopasthānaṃ kariṣyati,",
  "S04bsu012_u:343": "tāvat taṃ sattvaṃ rakṣiṣyāmaḥ,",
  "S04bsu012_u:344": "paripālayiṣyamaḥ,",
  "S04bsu012_u:345": "sarvāmāṅgalyāc ca parimocayiṣyāmaḥ,",
  "S04bsu012_u:346": "sarva eṣām āśāṃ paripūrayiṣyāmaḥ /",
  "S04bsu012_u:347": "atha khalu bhagavāṃs teṣāṃ yakṣasenāpatīnāṃ sādhukāram adāt - sādhu sādhu mahāyakṣasenāpatayaḥ,",
  "S04bsu012_u:348": "yad yūyaṃ tasya bhagavato bhaiṣajyaguruvaidūryaprabhasya tathāgatasya kṛtajñatām anusmaramāṇānāṃ sarvasattvānāṃ hitāya pratipannāḥ //",
  "S04bsu012_u:349": "athāyuṣmān ānando bhagavantam etad avocat - ko nāmāyaṃ bhagavan dharmaparyāyaḥ?",
  "S04bsu012_u:350": "kathaṃ cainaṃ dhārayāmi?",
  "S04bsu012_u:351": "bhagavān āha - tena hi ānanda dharmaparyāyam idaṃ bhaiṣajyaguruvaidūryaprabhasya tathāgatasya pūrvapraṇidhānaviśeṣavistaram iti dhāraya,",
  "S04bsu012_u:352": "dvādaśānāṃ mahāyakṣasenāpatīnāṃ praṇidhānam iti dhāraya //",
  "S04bsu012_u:353": "idam avocad bhagavān /",
  "S04bsu012_u:354": "āttamanā mañjuśrīḥ kumārabhūtaḥ,",
  "S04bsu012_u:355": "āyuṣmāṃś ca ānandaḥ,",
  "S04bsu012_u:356": "trāṇamukto bodhisattvaḥ,",
  "S04bsu012_u:357": "te ca bodhisattvāḥ,",
  "S04bsu012_u:358": "te ca mahāśrāvakāḥ,",
  "S04bsu012_u:359": "te ca rājāmātyabrāhmaṇagṛhapatayaḥ,",
  "S04bsu012_u:360": "sarvāvatī parṣat,",
  "S04bsu012_u:361": "sadevamānuṣāsuragandharvaś ca loko bhagavato bhāṣitam abhyanandan //",
  "S04bsu012_u:362": "āryabhaiṣajyaguruvaidūryaprabharājaṃ nāma mahāyānasūtram //"
}