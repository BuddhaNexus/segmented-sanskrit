{
    "T04sanss04u:0": " śikṣāsamuccaye caturthaḥ paricchedaḥ //",
    "T04sanss04u:1": " apare 'pi mahanto 'narthāḥ sūtrânteṣûktāḥ /",
    "T04sanss04u:2": " yathā tāvad ākāśagarbhasūtre /",
    "T04sanss04u:3": " pañcêmāḥ kulaputra kṣatriyasya mūrddhâbhiṣiktasya",
    "T04sanss04u:4": " mūlâpattayaḥ /",
    "T04sanss04u:5": " yābhi-",
    "T04sanss04u:6": " [ Cambridge MS f35a ---> ]",
    "T04sanss04u:7": " r mūlâpattibhiḥ kṣatriyo mūrddhâbhiṣiktaḥ sarvāṇi",
    "T04sanss04u:8": " pūrvâvaropitāni kuśalamūlāni jhāṣayati /",
    "T04sanss04u:9": " vastupatitaḥ pārājikaḥ sarvadevamanuṣyamukhebhyo 'pāyagāmī",
    "T04sanss04u:10": " bhavati /",
    "T04sanss04u:11": " katamāḥ pañca /",
    "T04sanss04u:12": " yaḥ kulaputra mūrddhâbhiṣiktaṃ staupikaṃ vastv apaharati",
    "T04sanss04u:13": " sāṃghikaṃ vā cāturdiśasāṃghikaṃ vā niryātitaṃ vā /",
    "T04sanss04u:14": " svayaṃ vâpaharati hārayati vā /",
    "T04sanss04u:15": " iyaṃ prathamā mūlâpattiḥ //",
    "T04sanss04u:16": " yaḥ punar dharmaṃ pratikṣipati śrāvakaniryāṇabhāṣitaṃ vā",
    "T04sanss04u:17": " pratyekabuddhaniryāṇabhāṣitaṃ vā",
    "T04sanss04u:18": " mahāyānaniryāṇabhāṣitaṃ vā pratikṣipati pratiṣedhayatîyaṃ dvitīyā mūlâpattiḥ //",
    "T04sanss04u:19": " yaḥ punar mām uddiśya śirastuṇḍamuṇḍakāṣāyavastraprāvṛtaḥ",
    "T04sanss04u:20": " śikṣādhārī vā śi-",
    "T04sanss04u:21": " [ Bendall ed p60 ---> ]",
    "T04sanss04u:22": " kṣâdhārī vā tasya duḥśīlasya vā",
    "T04sanss04u:23": " śīlavato vā kāṣāyāṇi vastrāṇy apaharati apaharāyati /",
    "T04sanss04u:24": " gṛhasthaṃ vā karoti kāye daṇḍaiḥ praharati cārake vā prakṣipati",
    "T04sanss04u:25": " jīvitena vā viyojayatîyaṃ tṛtīyā mūlâpattiḥ //",
    "T04sanss04u:26": " yaḥ punaḥ kṣatriyaḥ saṃcintya mātaraṃ jīvitād vyaparopayati",
    "T04sanss04u:27": " pitaram arhantaṃ bhagavacchrāvakaṃ vā jīvitād vyaparopayati",
    "T04sanss04u:28": " samagraṃ vā saṃghaṃ bhinatti tathāgatasyârhataḥ",
    "T04sanss04u:29": " samyaksaṃbuddhasya saṃcintya duṣṭacitto rudhiram utpādayati //",
    "T04sanss04u:30": " ebhiḥ pañcabhir ānantaryair karmabhir anyatarânyataraṃ karmôtpādayatîyaṃ caturthī mūlâpattiḥ //",
    "T04sanss04u:31": " yaḥ punaḥ kṣatriyo 'hetuvādī bhavati paralokôpekṣakaḥ /",
    "T04sanss04u:32": " daśâkuśalān karmapathān samādāya vartate 'nyāṃś ca bahūn",
    "T04sanss04u:33": " satvān daśasv akuśaleṣu karmapatheṣu samādāpayati vinayati",
    "T04sanss04u:34": " niveśayati pratiṣṭhāpayatîyaṃ pañcamī mūlâpattiḥ //",
    "T04sanss04u:35": " pe //",
    "T04sanss04u:36": " yaḥ punar grāmabhedaṃ janapadabhedaṃ nagarabhedaṃ rāṣṭrabhedaṃ karotîyaṃ mūlâpattiḥ //",
    "T04sanss04u:37": " pe //",
    "T04sanss04u:38": " ādikarmiṇāṃ mahāyānasaṃprasthitānāṃ-",
    "T04sanss04u:39": " [ Cambridge MS f35b ---> ]",
    "T04sanss04u:40": " kulaputrāṇāṃ kuladuhit-rṇāṃ vâṣṭau mūlâpattayo /",
    "T04sanss04u:41": " yābhir mūlâpattibhiḥ skhalitâdikarmikā mahāyānasaṃprasthitāḥ sarvāṇi pūrvâvaropitāni kuśalamūlāni",
    "T04sanss04u:42": " jhāṣayanti /",
    "T04sanss04u:43": " vastupatitāḥ parājitā devamanuṣyamahāyānamukhād apāyagāmino bhavanti ciraṃ ca saṃsāre sīdanti",
    "T04sanss04u:44": " kalyāṇamitravirahitāḥ /",
    "T04sanss04u:45": " katamâṣṭau /",
    "T04sanss04u:46": " ye satvāḥ pūrvaduścaritahetunâsmin kliṣṭe pañcakaṣāye loke",
    "T04sanss04u:47": " upapannās tae itvarakuśalamūlāḥ kalyāṇamitraṃ saṃniḥśrityêdaṃ paramaṃ gambhīraṃ mahāyānaṃ śṛṇvanti /",
    "T04sanss04u:48": " te ca parīttabuddhayo 'pi kulaputrânuttarāyāṃ samyaksaṃbodhau",
    "T04sanss04u:49": " cittam utpādayanti /",
    "T04sanss04u:50": " teṣāṃ ādikarmikā ye ca bodhisatvêdaṃ paramagambhīraṃ śūnyatāpratisaṃyuktaṃ sūtrântaṃ śṛṇvanti uddiśanti paṭhanti /",
    "T04sanss04u:51": " te yathāśrutaṃ yathāparyavāptaṃ pareṣāṃ pūrvabuddhisadṛśānāṃ svarthaṃ suvyañjanaṃ vistareṇâgrataḥ smārayanti prakāśayanti /",
    "T04sanss04u:52": " te hy akṛtaśamā bālāḥ pṛthagjanāḥ śṛṇvantôttrasyanti",
    "T04sanss04u:53": " saṃtrasyanti saṃtrāsam āpadyante /",
    "T04sanss04u:54": " te saṃtrāsena vivarttayanty anuttarāyāḥ",
    "T04sanss04u:55": " [ Bendall ed p61 ---> ]",
    "T04sanss04u:56": " samyaksaṃbodheś cittaṃ śrāvakayāne cittaṃ praṇidadhati /",
    "T04sanss04u:57": " eṣâdikarmikabodhisatvasya mūlâpattiḥ prathamā //",
    "T04sanss04u:58": " yayā mūlâpattyā sa kulaputraḥ sarvaṃ pūrvâvaropitaṃ kuśalamūlaṃ jhāṣayati /",
    "T04sanss04u:59": " vastupatitaḥ parājitaḥ svargâpavargasukhāt /",
    "T04sanss04u:60": " visaṃvāditaṃ câsya bodhicittam apāyagāmi bhavati /",
    "T04sanss04u:61": " tasmād bodhisatvena mahāsatvena parapudgalānām āśayânuśayaṃ prathamaṃ jñātvā yathâśayānāṃ satvānām anupūrveṇa",
    "T04sanss04u:62": " dharmadeśanā kartavyā /",
    "T04sanss04u:63": " tad yathā mahāsamudre 'nupūrveṇâvatārayati //",
    "T04sanss04u:64": " pe //",
    "T04sanss04u:65": " punar aparam ādikarmiko bodhisatvaḥ kasyacid eva",
    "T04sanss04u:66": " [ Cambridge MS f36a ---> ]",
    "T04sanss04u:67": " vakṣyati //",
    "T04sanss04u:68": " na tvaṃ śakyasi ṣaṭpāramitāsu caryāṃ cartuṃ /",
    "T04sanss04u:69": " na tvaṃ śakyasy anuttarāṃ samyaksaṃbodhim abhisaṃboddhuṃ /",
    "T04sanss04u:70": " śīghraṃ tvaṃ śrāvakayāne pratyekabuddhayāne vā cittam",
    "T04sanss04u:71": " utpādaya /",
    "T04sanss04u:72": " tena tvaṃ saṃsārān niryāsyasi /",
    "T04sanss04u:73": " yāvad yathāpūrvôktam iyam ādikarmikasya bodhisatvasya dvit-yā",
    "T04sanss04u:74": " mūlâpattiḥ //",
    "T04sanss04u:75": " punar aparam ādikarmiko bodhisatvaḥ kasyacid evaṃ vakṣyati /",
    "T04sanss04u:76": " kiṃ bhoḥ prātimokṣavinayena /",
    "T04sanss04u:77": " śīlena surakṣitena śīghraṃ tvam anuttarāyāṃ samyaksaṃbodhau",
    "T04sanss04u:78": " cittam utpādayasva /",
    "T04sanss04u:79": " mahāyānaṃ paṭha /",
    "T04sanss04u:80": " yat te kiñcit kāyavāṅmanobhiḥ kleśapratyayād akuśalaṃ karma",
    "T04sanss04u:81": " samudānītaṃ tena pāṭhena śuddhir bhavaty avipākaṃ /",
    "T04sanss04u:82": " yāvad yathāpūrvôktam ayam ādikarmikasya bodhisatvasya tṛtīyā",
    "T04sanss04u:83": " mūlâpattiḥ //",
    "T04sanss04u:84": " punar aparaṃ kulaputra keṣāñcid ādikarmiko bodhisatvâivaṃ vakṣyati /",
    "T04sanss04u:85": " varjayata yūyaṃ kulaputrāḥ śrāvakayānakathāṃ /",
    "T04sanss04u:86": " mā śṛṇuta mā paṭhata mā pareṣām upadiśata /",
    "T04sanss04u:87": " gopayata śrāvakayānakathāṃ /",
    "T04sanss04u:88": " na yūyaṃ tasmāt mahat phalaṃ prāpsyatha /",
    "T04sanss04u:89": " na yūyaṃ tato nidānāc chaktāḥ kleśântaṃ kartuṃ /",
    "T04sanss04u:90": " śraddadhata mahāyānakathāṃ /",
    "T04sanss04u:91": " śṛṇuta mahāyānaṃ paṭhata mahāyānaṃ pareṣāṃ côpadiśata /",
    "T04sanss04u:92": " tato yūyaṃ sarvadurgatyapāyapathān śamayiṣyatha /",
    "T04sanss04u:93": " kṣipraṃ cânuttarāṃ samyaksaṃbodhim abhisaṃbhotsyatha //",
    "T04sanss04u:94": " yadi te tasya vacanakāriṇo bhavantîdṛśaṃ dṛṣṭigatam",
    "T04sanss04u:95": " upagṛhṇīyuḥ /",
    "T04sanss04u:96": " ubhayor api mūlâpatir bhavatîyam ādikarmikasya bodhisatvasya",
    "T04sanss04u:97": " caturthī mūlâpattiḥ //",
    "T04sanss04u:98": " punar aparam ādikarmikā bodhisatvā dvijihvikā bhavanti anyathā",
    "T04sanss04u:99": " nidarśayanti /",
    "T04sanss04u:100": " idaṃ ca mahāyānaṃ kīrtiśabdaślokârthaṃ lŌübhasatkŌürahetoḥ paṭhanti svâdhyŌüyanti dhŌürayanti vŌücayanti",
    "T04sanss04u:101": " [ Bendall ed p62 ---> ]",
    "T04sanss04u:102": " deśayanti pareṣāṃ ca śrutamā-",
    "T04sanss04u:103": " [ Cambridge MS f36b ---> ]",
    "T04sanss04u:104": " tram upadiśanti /",
    "T04sanss04u:105": " evaṃ ca vakṣyanti /",
    "T04sanss04u:106": " vayaṃ mahāyānikā nânye /",
    "T04sanss04u:107": " te pareṣām īrṣyāyanti lābhasatkārahetor yatas te labhante",
    "T04sanss04u:108": " upabhogaparibhogān parebhyas tatpratyayāt te prakupyanti teṣāṃ câvarṇaṃ niścārayanti kutsanti paṃsayanti vijugupsanti /",
    "T04sanss04u:109": " ātmānaṃ côtkarṣayanti na tān /",
    "T04sanss04u:110": " atas te īrṣyahetunā côttarimanuṣyadharmair ātmānaṃ vijñapayanti /",
    "T04sanss04u:111": " tatas te tena vastunā patitāḥ parājitā mahāyānasukhād etāṃ mahāgurukām āpattim āpadyante yayâpāyagāmino bhavanti /",
    "T04sanss04u:112": " yathā kaścit puruṣo ratnadvīpaṃ gacched gantuṃ nāvā samudram",
    "T04sanss04u:113": " avatarate sa mahāsamudre svayam eva tāṃ nāvaṃ bhindyāt tatrâiva",
    "T04sanss04u:114": " maraṇaṃ nigacched /",
    "T04sanss04u:115": " evam eva ye ādikarmikā bodhisatvā mahāguṇasāgaram",
    "T04sanss04u:116": " avatartukāmêrṣyāhetos tad vadanti /",
    "T04sanss04u:117": " tatpratyayāt te śraddhānāvaṃ bhittvā prajñājīvitena viyogaṃ prāpnuvanti /",
    "T04sanss04u:118": " evaṃ te bālâdikarmikā bodhisatvêrṣyāhetor anṛtapratyayā mahāgurukām āpattim āpadyante /",
    "T04sanss04u:119": " iyaṃ pañcamī mūlâpattir ādikarmikasya bodhisatvasya //",
    "T04sanss04u:120": " punar aparaṃ kulaputra bhaviṣyanty anāgate 'dhvani",
    "T04sanss04u:121": " gṛhasthapravrajitâdikarmikā bodhisatvā ye te gambhīrāḥ",
    "T04sanss04u:122": " śūnyatāpratisaṃyuktāḥ sūtrântâdhāraṇīkṣāntisamādhibhūmisvalaṃkṛtamahāvidvatpuruṣāṇāṃ kṛtaśramāṇāṃ bodhisatvānāṃ gocarās tān mahāyānasūtrântān",
    "T04sanss04u:123": " paṭhanti svâdhyāyanti pareṣāṃ ca vistareṇa vācayitvā",
    "T04sanss04u:124": " prakāśayanti /",
    "T04sanss04u:125": " ahaṃ cêmān dharmān svabuddhyā buddhvâivaṃ ca punar ahaṃ kāruṇyahetos tavôpadiśāmi /",
    "T04sanss04u:126": " tvayā vā punas tathā bhāvayitavyaṃ yathā tvam atra gambhīreṣu",
    "T04sanss04u:127": " dharmeṣu",
    "T04sanss04u:128": " [ Cambridge MS f37a ---> ]",
    "T04sanss04u:129": " pratyakṣo bhaviṣyasi /",
    "T04sanss04u:130": " evaṃ te jñānadarśanaṃ bhaviṣyati yathā mama /",
    "T04sanss04u:131": " etarhi na punar eva dadāti paṭhitamātreṇâham imān evaṃrūpān",
    "T04sanss04u:132": " dharmān gambhīragambhīrān upadiśāmi na sākṣātkriyayā //",
    "T04sanss04u:133": " la-bhasatkārahetor ātmānaṃ vikrīṇāti /",
    "T04sanss04u:134": " tatpratyayāt sarvatryadhvagatānām arhatāṃ samyaksaṃbuddhānāṃ bodhisatvānām āryapudgalānāṃ ca purataḥ sâparādhiko bhavati /",
    "T04sanss04u:135": " mahāgurukam āpattim āpadyate /",
    "T04sanss04u:136": " visaṃvādayati devamanuṣyān mahāyānena /",
    "T04sanss04u:137": " śrāvakayānam evâsya na bhava-",
    "T04sanss04u:138": " [ Bendall ed p63 ---> ] ti /",
    "T04sanss04u:139": " prāg eva mahāyānasyâvatāraviśeṣâdhigamaḥ /",
    "T04sanss04u:140": " prāg evânuttarā samyaksaṃbodhiḥ //",
    "T04sanss04u:141": " tad yathā kaścit puruṣo mahâṭavīṃ prasthitaḥ",
    "T04sanss04u:142": " kṣuttarṣaprapīḍitaḥ sa tatra mahāphalavṛkṣe pratiṣṭhitaḥ /",
    "T04sanss04u:143": " āhārârthaṃ sôdāraphalavṛkṣam apahāya gandhasaṃpannaṃ rasasaṃpannam anāsvādya viṣavṛkṣam abhiruhya viṣaphalāni",
    "T04sanss04u:144": " bhuñjīta bhuktvā ca kālaṃ kuryāt /",
    "T04sanss04u:145": " tadupamāṃs tān pudgalān vadāmi /",
    "T04sanss04u:146": " ye durlabhaṃ manuṣyalābhaṃ labdhvā kalyāṇamitraṃ sanniśritya",
    "T04sanss04u:147": " mahāyānam avatartukāmā lābhasatkārayaśohetor ātmānam",
    "T04sanss04u:148": " upadarśayanti parān paṃsayanti evaṃrūpāṃ mahāgurukām āpattim",
    "T04sanss04u:149": " āpadyante yayā gurukayâpattyā sarvavijñānāṃ paramajugupsitā bhavanti /",
    "T04sanss04u:150": " apāyagāminas tathārūpāś ca pudgalā na sevanīyāḥ",
    "T04sanss04u:151": " sarvakṣatriyabrāhmaṇaviṭśūdrāṇāṃ /",
    "T04sanss04u:152": " yaś ca tān sevate sa sâtisāro bhavati sarvavijñānāṃ /",
    "T04sanss04u:153": " iyaṃ kulaputra bodhisatvasya ṣaṣṭhī mūlâpattiḥ //",
    "T04sanss04u:154": " punar aparaṃ kulaputra bhaviṣyanty anāgate 'dhvani",
    "T04sanss04u:155": " kṣatriyāṇāṃ purohitacaṇḍālâmātyacaṇḍālā bhaṭacaṇḍālā mūrkhāḥ paṇḍitamānino mahādhanā mahābhogāḥ /",
    "T04sanss04u:156": " bahuvidheṣu dānamayapuṇyakriyāvastu-",
    "T04sanss04u:157": " [ Cambridge MS f37b ---> ]",
    "T04sanss04u:158": " ṣu saṃdṛśyante te",
    "T04sanss04u:159": " tyāgamadamattā mānamadadarpeṇa kṣatriyaṃ vibhedayanti /",
    "T04sanss04u:160": " śramaṇān kṣatriyaiḥ /",
    "T04sanss04u:161": " te kṣatriyān niśritya śramaṇān daṇḍāpayanti /",
    "T04sanss04u:162": " arthaṃ daṇḍena muṣanti /",
    "T04sanss04u:163": " tenôpadraveṇa te bhikṣavaḥ paudgalikaṃ vā sāṃghikaṃ vā",
    "T04sanss04u:164": " cāturdiśasāṃghikaṃ vā staupikaṃ vā śramaṇair apahṛtya",
    "T04sanss04u:165": " teṣāṃ prāhṛtaṃ pradāpyante /",
    "T04sanss04u:166": " te punaś caṇḍālāḥ kṣatriyasyôpanāmayiṣyanti /",
    "T04sanss04u:167": " te ubhayato 'pi mūlâpattim āpadyante /",
    "T04sanss04u:168": " ye kṣatriyacaṇḍālāḥ śramaṇaiḥ sārddhaṃ praduṣyanti",
    "T04sanss04u:169": " tathārūpaṃ ca te dharmaṃ prajñapayiṣyanti /",
    "T04sanss04u:170": " adharmaṃ vā dharmam apahāya /",
    "T04sanss04u:171": " sūtravinayaśikṣânapekṣya kālôpadeśamahāpradeśān apahāya /",
    "T04sanss04u:172": " mahākaruṇānetrīprajñāpāramitaśikṣôpāyakauśalyaśikṣāḥ",
    "T04sanss04u:173": " yāś câpareṣu sūtreṣu śikṣôpadiṣṭās tâpahāya /",
    "T04sanss04u:174": " tathārūpāṃ dharmayuktiṃ bhikṣūṇāṃ viheṭhana-",
    "T04sanss04u:175": " [ Bendall ed p64 ---> ]",
    "T04sanss04u:176": " arthapūrvakaṃ kriyâkāraṃ prajñapayanti /",
    "T04sanss04u:177": " yaiḥ kriyâkārair bhikṣūṇāṃ viheṭhanā bhavati /",
    "T04sanss04u:178": " rañcati śamathavipaśyanânuyogamanaskāraṃ /",
    "T04sanss04u:179": " te 'vadhyāyanto vyāpādabahulā bhavanti /",
    "T04sanss04u:180": " tena ca hetunā bhikṣūṇām apy upaśāntāḥ kleśā nôpaśamyanti",
    "T04sanss04u:181": " na tanūbhavanti /",
    "T04sanss04u:182": " tatkāle punas te bhikṣavâśayavipannā bhavanti śīlavipannāś ca bhavanti /",
    "T04sanss04u:183": " ācāravipannā bhavanti dṛṣṭivipannā bhavanti taddhetoḥ",
    "T04sanss04u:184": " śaithilikā bhavanti /",
    "T04sanss04u:185": " bāhulikā bhavanti /",
    "T04sanss04u:186": " aśramaṇāḥ śramaṇapratijñāḥ /",
    "T04sanss04u:187": " abrahmacāriṇo brahmacāripratijñāḥ śaṅkhasvarasamācārāḥ",
    "T04sanss04u:188": " praṣṭavyadharmadeśakāḥ /",
    "T04sanss04u:189": " te bhūyasyā mātrayā saparicārasya kṣatriyasya satkṛtā bhavanti",
    "T04sanss04u:190": " mānitāḥ pūjitā bhavanti /",
    "T04sanss04u:191": " te ca prahāṇâbhiyuktānāṃ bhikṣūṇāṃ gṛhastheṣv avarṇaṃ niścārayanti /",
    "T04sanss04u:192": " sa ca kṣatriyaḥ saparivāraḥ prahāṇâbhiyuktānāṃ bhikṣūṇām",
    "T04sanss04u:193": " [ Cambridge MS f38a ---> ]",
    "T04sanss04u:194": " antike praduṣyati avadhyāyati /",
    "T04sanss04u:195": " yas tatra prahāṇikānāṃ bhikṣūṇām upabhogaparibhogas taṃ svâdhyāyâbhiratānāṃ bhikṣūṇāṃ niryātayanti /",
    "T04sanss04u:196": " te ubhayato mūlâpattim āpadyante /",
    "T04sanss04u:197": " tat kasya hetoḥ //",
    "T04sanss04u:198": " dhyāyī bhikṣuḥ sukṣetraṃ /",
    "T04sanss04u:199": " nâdhyayanavaiyāvṛtyâśritā nâdhyayanâbhiyuktāḥ //",
    "T04sanss04u:200": " sam-dhidhāraṇīkṣāntibhūmiṣu bhājanībhūtā dakṣiṇīyāḥ",
    "T04sanss04u:201": " pātrabhūtāḥ /",
    "T04sanss04u:202": " ālokakarâlokasya mārgôpadeśakāḥ /",
    "T04sanss04u:203": " karmakṣetrakleśakṣetrān satvān uttārayanti /",
    "T04sanss04u:204": " nirvāṇagamane ca mārge pratiṣṭhāpayanti /",
    "T04sanss04u:205": " imāḥ kulaputrâṣṭau mūlâpattayêti //",
    "T04sanss04u:206": " āsāṃ niḥsaraṇam ihâiva sūtre 'bhihitaṃ /",
    "T04sanss04u:207": " yadi te bodhisatvâkāśagarbhasya bodhisatvasya nāma śrutvā",
    "T04sanss04u:208": " darśanam asyâkāṅkṣeran /",
    "T04sanss04u:209": " apāyaprapatanabhayāt mūlâpattīr daśayitukāmā /",
    "T04sanss04u:210": " yadi te ākāśagarbhaṃ bodhisatvaṃ namaskuryuḥ nāma câsya",
    "T04sanss04u:211": " parikīrttayeyus teṣāṃ sa kulaputro yathā bhāgyatayā svarūpeṇâgratas tiṣṭhati brāhmaṇarūpeṇa yāvad dārikārūpeṇa purataḥ",
    "T04sanss04u:212": " sthāsyati /",
    "T04sanss04u:213": " tasyâdikarmikasya bodhisatvasya yathā samutthitās tâpattīḥ",
    "T04sanss04u:214": " pratideśayati /",
    "T04sanss04u:215": " gambhīraṃ ca-",
    "T04sanss04u:216": " [ Bendall ed p65 ---> ]",
    "T04sanss04u:217": " asyôpāyakauśalyaṃ mahāyāne caryām",
    "T04sanss04u:218": " upadarśayati /",
    "T04sanss04u:219": " yāvad avaivarttikabhūmau ca pratiṣṭhāpayati //",
    "T04sanss04u:220": " pe //",
    "T04sanss04u:221": " yadi teṣāṃ saṃmukhaṃ darśanaṃ na dadāti /",
    "T04sanss04u:222": " yas tam abhiyācati /",
    "T04sanss04u:223": " tenâdikarmikeṇa bodhisatvena sâparādhena paścime yāme utthāyâsanāt prāṅmukhena sthitvā dhūpaṃ dhūpayitavyaṃ /",
    "T04sanss04u:224": " aruṇo devaputrâyācitavyaḥ /",
    "T04sanss04u:225": " evaṃ ca vaktavyaṃ /",
    "T04sanss04u:226": " aruṇâruṇa mahākṛpa mahābhāga mahôditas tvaṃ jambudvīpe",
    "T04sanss04u:227": " māṃ karuṇayâchādayasva /",
    "T04sanss04u:228": " śīghram ākāśagarbhaṃ mahākāruṇikaṃ mama vacanena bodhaya /",
    "T04sanss04u:229": " [ Cambridge MS f38b ---> ]",
    "T04sanss04u:230": " mama svapnântare tam upāyam upadarśaya yenâham upāyenâpattiṃ pratideśayāmi /",
    "T04sanss04u:231": " ārye mahāyāne upāyaprajñāṃ pratilapsyāmîti //",
    "T04sanss04u:232": " tena tatkālaṃ śayyāyāṃ nidrāpayitavyaṃ sahôdgate 'ruṇe iha",
    "T04sanss04u:233": " jambudvīpe ākāśagarbhasya bodhisatvasyêha samāgamo bhavati",
    "T04sanss04u:234": " svarūpeṇa ca /",
    "T04sanss04u:235": " tasyâdikarmikasya bodhisatvasya svapnântare purataḥ sthitvā tāṃ mūlâpattiṃ deśayati mahāyānôpāyena /",
    "T04sanss04u:236": " tathārūpaṃ ca tasyôpāyajñānaṃ saṃdarśayati /",
    "T04sanss04u:237": " yenôpāyakauśalyena sâdikarmiko bodhisatvas tatrâiva",
    "T04sanss04u:238": " bodhicittâsaṃpramoṣaṃ nāma samādhiṃ pratilabhate",
    "T04sanss04u:239": " sudṛḍhavyavasthitaś ca bhavati mahāyānae ity ādi //",
    "T04sanss04u:240": " atha vā yo 'tra sūtre 'dhyeṣaṇamantraḥ pūrvam uktaḥ /",
    "T04sanss04u:241": " tenâyaṃ vidhiḥ kāryaḥ /",
    "T04sanss04u:242": " evaṃ syāt /",
    "T04sanss04u:243": " araṇye upavane 'bhyavakāśe vāgaraṃ vā tagaraṃ vā kālânusāri",
    "T04sanss04u:244": " vā dhūpayitavyaṃ /",
    "T04sanss04u:245": " prāñjalinā ca bhūtvā samantato digvidikṣu ca pañcamaṇḍalakena",
    "T04sanss04u:246": " vanditvême mantrapadāḥ pravartayitavyāḥ /",
    "T04sanss04u:247": " tad yathā /",
    "T04sanss04u:248": " sumṛśa [[DOUBT]] /",
    "T04sanss04u:249": " kāruṇika /",
    "T04sanss04u:250": " caratu [[DOUBT]] /",
    "T04sanss04u:251": " vicara /",
    "T04sanss04u:252": " sañcara /",
    "T04sanss04u:253": " kāruṇika /",
    "T04sanss04u:254": " murara /",
    "T04sanss04u:255": " murara vegadhāri namucame bhujayata kāruṇika cintāmaṇi pūraya kāruṇika",
    "T04sanss04u:256": " sarvâśāṃ me sthāpaya /",
    "T04sanss04u:257": " ājñādhārī",
    "T04sanss04u:258": " [ Bendall ed p66 ---> ]",
    "T04sanss04u:259": " sphugu /",
    "T04sanss04u:260": " rativiveka gu /",
    "T04sanss04u:261": " dṛṣṭiviveka gu /",
    "T04sanss04u:262": " pūraya kāruṇika pūrayantu mamâśāṃ /",
    "T04sanss04u:263": " sarvathā câśokagati svāhā //",
    "T04sanss04u:264": " vidhiḥ pūrvavat /",
    "T04sanss04u:265": " sarvavyādhiduḥkhasarvabhayasarvôpakaraṇavighātapratighāte",
    "T04sanss04u:266": " sarvâbhīṣṭasiddhaye ca kāryaḥ //",
    "T04sanss04u:267": " yadi kṣatriyâdayo 'pi bodhisatvāḥ katham eṣām āpattiniyamo 'nyeṣāṃ câdhikyaṃ /",
    "T04sanss04u:268": " atha tena sāmvarikāḥ /",
    "T04sanss04u:269": " katham eṣām āpattivyavasthā /",
    "T04sanss04u:270": " kathaṃ vā taddoṣāt sāmvarikâpi gṛhyante /",
    "T04sanss04u:271": " nâiṣa doṣaḥ / ye-",
    "T04sanss04u:272": " [ Cambridge MS f39a ---> ]",
    "T04sanss04u:273": " ṣāṃ yatra bahulaṃ saṃbhavaḥ te tatrâkoṭitāḥ",
    "T04sanss04u:274": " svanāmagrahaṇadarśanād bhayôtpādanârthaṃ /",
    "T04sanss04u:275": " parasparatas tu sarvaiḥ sarvâpattayaḥ parihartavyāḥ //",
    "T04sanss04u:276": " yena vā prakṛtimahāsâvadyatayâsamādāno 'py abhavyo bhavaty ucchinnakuśalamūlaś ca sutarāṃ tena sāmvarikêty alam",
    "T04sanss04u:277": " anayā cintayā //",
    "T04sanss04u:278": " upāyakauśalyasūtre 'pi mūlâpattir uktā /",
    "T04sanss04u:279": " kiṃ vâpi kulaputra bodhisatvaḥ prātimokṣaśikṣāyāṃ śikṣamāṇāḥ kalpaśatasahasram api mūlaphalabhakṣaḥ syāt /",
    "T04sanss04u:280": " sarvasatvānāṃ ca sûktaduruktāni kṣamet /",
    "T04sanss04u:281": " śrāvakapratyekabuddhabhūmipratisaṃyuktaiś ca manasikārair vihared iyaṃ bodhisatvasya gurukā mūlâpattiḥ /",
    "T04sanss04u:282": " tad yathā kulaputra śrāvakayānīyo mūlâpattim āpannaḥ so 'bhavyas tair eva skandhaiḥ parinirvātum /",
    "T04sanss04u:283": " evam eva kulaputro 'pratideśyâitām āpattim aniḥsṛjya tān",
    "T04sanss04u:284": " śrāvakapratyekabuddhamanasikārān abhavyo buddhabhūmau",
    "T04sanss04u:285": " parinirvātum iti //",
    "T04sanss04u:286": " āsāṃ ca mūlâpattīnāṃ sukhagrahaṇadhāraṇârtham",
    "T04sanss04u:287": " ekīyamatānāṃ ca saṃgrahakārikôcyante //",
    "T04sanss04u:288": " ratnatrayasvaharaṇād āpatpārājikā matā /",
    "T04sanss04u:289": " saddharmasya pratikṣepād dūtīyā muninôditā //",
    "T04sanss04u:290": " duḥśīlasyâpi vā bhikṣoḥ kāṣāyastainyatāḍanāt /",
    "T04sanss04u:291": " cārake vā vinikṣepād apapravrājanena ca //",
    "T04sanss04u:292": " [ Bendall ed p67 ---> ]",
    "T04sanss04u:293": " pañcânantaryakaraṇān mithyādṛṣṭigraheṇa vā /",
    "T04sanss04u:294": " grāmâdibhedanād vâpi mūlâpattir jinôditā //",
    "T04sanss04u:295": " śūnyatāyāś ca kathanāt satveṣu kṛtabuddhiṣu /",
    "T04sanss04u:296": " buddhatvaprasthitānāṃ vā saṃbodher vinivarttanāt //",
    "T04sanss04u:297": " prātimokṣaṃ parityājya mahāyāne niyojanāt /",
    "T04sanss04u:298": " śiṣyayānaṃ na rāgâdiprahāṇāyêti vā grahāt //",
    "T04sanss04u:299": " pareṣāṃ grahaṇād vâpi punaḥ svaguṇakāśanāt /",
    "T04sanss04u:300": " parapaṃsanato lā-",
    "T04sanss04u:301": " [ Cambridge MS f39b ---> ]",
    "T04sanss04u:302": " bhasatkāraślokahetunā //",
    "T04sanss04u:303": " gambhīrakṣāntiko 'smîti mithyâiva kathanāt punaḥ /",
    "T04sanss04u:304": " daṇḍāpayed vā śramaṇān dadyād vā śaraṇatrayāt //",
    "T04sanss04u:305": " gṛhṇīyād dīyamānaṃ vā śamathe tyājanāt punaḥ /",
    "T04sanss04u:306": " pratisaṃlīnabhogaṃ ca svâdhyāyiṣu nivedanāt //",
    "T04sanss04u:307": " mūlâpattayo hy etā mahānarakahetavaḥ /",
    "T04sanss04u:308": " āryasyâkāśagarbhasya svapne deśyāḥ puraḥsthitaiḥ //",
    "T04sanss04u:309": " bodhicittaparityāgād yācakāyâpradānataḥ /",
    "T04sanss04u:310": " tīvramātsaryalobhābhyāṃ krodhād vā satvatāḍanāt //",
    "T04sanss04u:311": " prasādyamāno yatnena satveṣu na titikṣate /",
    "T04sanss04u:312": " ślokāt parânuvṛttyā vā saddharmâbhāsavarṇanād /",
    "T04sanss04u:313": " iti //",
    "T04sanss04u:314": " āryakṣitigarbhasūtre 'py uktaṃ /",
    "T04sanss04u:315": " yo mahābrahman mamôddiśya pravrajito duḥśīlapāpasamācāro bhikṣu-",
    "T04sanss04u:316": " [ Bendall ed p68 ---> ]",
    "T04sanss04u:317": " r anubhūtaḥ kaśambakajāto 'śramaṇaḥ śramaṇapratijñaḥ",
    "T04sanss04u:318": " abrahmacārī brahmacāripratijñaḥ /",
    "T04sanss04u:319": " dhvastaḥ patitaḥ parājito vividhaiḥ kleśaiḥ /",
    "T04sanss04u:320": " atha ca punaḥ sa duḥśīlapāpasamācāro bhikṣur adyâpi",
    "T04sanss04u:321": " sarvadevānāṃ yāvat sarvamanuṣyāṇāṃ yāvat puṇyanidhīnāṃ darśayitā bhavati kalyāṇamitraṃ /",
    "T04sanss04u:322": " kiṃ câpi sâpātrībhūtaḥ tena ca punaḥ śirastuṇḍamuṇḍena",
    "T04sanss04u:323": " kāṣāyavastraprāvaraṇêryāpathena darśanahetunâpi",
    "T04sanss04u:324": " bahūnāṃ satvānāṃ vividhakuśalamūlôpastambhanakaraḥ",
    "T04sanss04u:325": " sugatimārgadarśako bhavati /",
    "T04sanss04u:326": " tasmād yo mamôddiśya pravrajitaḥ śīlavān duḥśīlo vā tasya",
    "T04sanss04u:327": " nânujānāmi cakravarttir ājñām api yan mamôddiśya",
    "T04sanss04u:328": " pravrajitasya sahadharmeṇâpi kāye daṇḍaprahāraṃ vā dātuṃ cārake vā prakṣeptuṃ /",
    "T04sanss04u:329": " aṅgam aṅgaṃ vikarttanaṃ vā kartuṃ jīvitād vā vyaparopaṇaṃ kartuṃ-",
    "T04sanss04u:330": " [ Cambridge MS f40a ---> ] /",
    "T04sanss04u:331": " kiṃ punar adharmeṇa //",
    "T04sanss04u:332": " kiṃ câpi mṛtaḥ kathyate 'smin dharmavinaye /",
    "T04sanss04u:333": " atha ca punaḥ sa pudgalo gorocanakastūrikāsadṛśêti /",
    "T04sanss04u:334": " atrâivâha /",
    "T04sanss04u:335": " ye mamôddiśya pravrajitān yānabhūtān pātrabhūtān vā",
    "T04sanss04u:336": " viheṭhayiṣyanti te sarveṣāṃ tryadhvagatānāṃ buddhānām atīva",
    "T04sanss04u:337": " sâparādhā bhavanti /",
    "T04sanss04u:338": " samucchinnakuśalamūlā dagdhasantānâvīciparāyaṇā bhavantîti /",
    "T04sanss04u:339": " atrâivâha /",
    "T04sanss04u:340": " sarvabuddhair adhiṣṭhito 'yaṃ mokṣadhvajo yad uta",
    "T04sanss04u:341": " raktakāṣāyavastram iti /",
    "T04sanss04u:342": " asminn eva côktaṃ /",
    "T04sanss04u:343": " tena khalu punaḥ samayena bahūni śrāvakaniyutaśatasahasrāṇi bahūni",
    "T04sanss04u:344": " ca bodhisatvaniyutaśatasahasrāṇi bhagavato 'ntike evaṃrūpaṃ pūrvakṛtaṃ karmâvaraṇaṃ pratideśayanti /",
    "T04sanss04u:345": " vayam api bhadanta bhagavan bahūnāṃ pūrvakāṇāṃ tathāgatānāṃ pravacane pātrabhūtān",
    "T04sanss04u:346": " pātrabhūtāṃś ca buddhānāṃ bhagavatāṃ śrāvakayānīyān pudgalāñ jugupsitavantaḥ paṃsitavanto",
    "T04sanss04u:347": " roṣitavanto 'varṇâyaśaḥkathāś ca niścāritavantaḥ /",
    "T04sanss04u:348": " tena vayaṃ karmâvaraṇena triṣv apāyeṣu vividhāṃ tīvrāṃ pracaṇḍāṃ duḥkhāṃ vedanāṃ pratyanubhūtavantaḥ //",
    "T04sanss04u:349": " peyālaṃ //",
    "T04sanss04u:350": " vayaṃ tatkarmâvaraṇaśeṣam etarhi bhagavato 'ntike",
    "T04sanss04u:351": " pratideśayiṣyāmaḥ /",
    "T04sanss04u:352": " kecid vadanti /",
    "T04sanss04u:353": " vayaṃ bhagavataḥ śrāvakān vacanais tarjitavantaḥ paribhāṣitavantaḥ /",
    "T04sanss04u:354": " kecid vadanti /",
    "T04sanss04u:355": " vayaṃ bhagavataḥ śrāvakān apātrabhūtān patrâbhūtāṃś ca",
    "T04sanss04u:356": " praharitavantaḥ /",
    "T04sanss04u:357": " kecid vadanti /",
    "T04sanss04u:358": " vayaṃ cīvarān hṛtavantaḥ /",
    "T04sanss04u:359": " kecid vadanti /",
    "T04sanss04u:360": " vayaṃ bhagavataḥ śrāvakāṇām upabhogaparibhogān ācchinnavantaḥ /",
    "T04sanss04u:361": " kecid vadanti /",
    "T04sanss04u:362": " vayaṃ bhagavantam uddiśya pravrajitān gṛhasthān kāritavantaḥ",
    "T04sanss04u:363": " [ Cambridge MS f40b ---> ]",
    "T04sanss04u:364": " tatâsthānaṃ sāditāḥ /",
    "T04sanss04u:365": " kecid vadanti /",
    "T04sanss04u:366": " asmābhir bhagavan buddhānāṃ bhagavatāṃ śrāvakâpatrabhūtāḥ",
    "T04sanss04u:367": " pātrabhūtāś ca sâparādhikāś cārake prakṣiptās tena vayaṃ karmâvaraṇena bahūn kalpāṃs tṛṣv apāyeṣu vividhāṃ tī-",
    "T04sanss04u:368": " [ Bendall ed p69 ---> ]",
    "T04sanss04u:369": " vrāṃ pracaṇḍāṃ duṣkhāṃ vedanāṃ pratyanubhūtavantaḥ //",
    "T04sanss04u:370": " pe //",
    "T04sanss04u:371": " tad vayam etarhi karmâvaraṇaśeṣāṃ bhagavato 'ntike",
    "T04sanss04u:372": " pratideśayāmaḥ /",
    "T04sanss04u:373": " āyatyāṃ saṃvaram āpadyema /",
    "T04sanss04u:374": " pratigahṇātu bhagavān asmākam anukampām upādāya /",
    "T04sanss04u:375": " uddharatu bhagavān asmān anantapāpebhyêti vistaraḥ //",
    "T04sanss04u:376": " pravrajyântarāyasūtre 'py anarthôktaḥ /",
    "T04sanss04u:377": " caturbhir mahānāman dharmaiḥ samanvāgato gṛhī akṣaṇaprāpto bhavati /",
    "T04sanss04u:378": " jātyandhaś ca jaḍaś câjihvakaś ca caṇḍālaś ca jātu",
    "T04sanss04u:379": " sukhito bhavaty abhyākhyānabahulaś ca ṣaṇḍakaś ca paṇḍakaś ca",
    "T04sanss04u:380": " nityadāsaś ca /",
    "T04sanss04u:381": " strī ca bhavati śvā ca śūkaraś ca gardabhaś côṣṭraś ca",
    "T04sanss04u:382": " āśīviṣaś ca bhavati tatra tatra jātau //",
    "T04sanss04u:383": " katamaiś caturbhiḥ /",
    "T04sanss04u:384": " iha mahānāman gṛhī pūrvajinakrṭâdhikārāṇāṃ satvānāṃ naiṣkramyacittasya pravrajyācittasyâryamārgacittasyântarāyaṃ karoti /",
    "T04sanss04u:385": " anena prathamena //",
    "T04sanss04u:386": " punar aparaṃ gṛhī dhanalaulyena putralaulyena karmavipākam",
    "T04sanss04u:387": " aśraddadhat putrasya vā duhitur vā bhāryāyā vā jñātisaṃghasyâiśvaryasthāne vartamāne pravrajyântarāyaṃ karoti /",
    "T04sanss04u:388": " anena dvitīyenêti //",
    "T04sanss04u:389": " anyadvayaṃ /",
    "T04sanss04u:390": " saddharmapratikṣepaḥ śramaṇabrāhmaṇeṣu ca pratighaḥ //",
    "T04sanss04u:391": " daśa câkuśalāḥ karmapathāḥ anarthāḥ /",
    "T04sanss04u:392": " saddharmasmṛtyupasthānād vipākakaṭukā draṣṭavyāḥ /",
    "T04sanss04u:393": " tataḥ kiñcinmātraṃ sūtraṃ sūcyate /",
    "T04sanss04u:394": " prāṇâtipātavipākalavas tāvad /",
    "T04sanss04u:395": " yathâha /",
    "T04sanss04u:396": " tad yathâgniśikhācarā nāma pakṣiṇo ye 'gniśikṣāmadhyagatā-",
    "T04sanss04u:397": " [ Cambridge MS f41a ---> ]",
    "T04sanss04u:398": " na dahyante saṃhṛṣṭatarāś ca",
    "T04sanss04u:399": " nārakeyāṇāṃ kapālaṃ bhittvā rudhiraṃ pibanti /",
    "T04sanss04u:400": " kapālântaracarā nāma pakṣiṇo ye mastakaṃ bhittvā",
    "T04sanss04u:401": " jvalitamastakaluṅgān pibanti /",
    "T04sanss04u:402": " jihvâmiṣabhujo nāma pakṣiṇo ye jihvāṃ vidāryâbhito 'bhitaḥ prabhakṣayanti /",
    "T04sanss04u:403": " sâpi jihvā bhuktā punar api saṃjāyate padmadalakomalatarā /",
    "T04sanss04u:404": " evam arthânurūpasaṃjñā dantôtpāṭakā-",
    "T04sanss04u:405": " [ Bendall ed p70 ---> ] nāma",
    "T04sanss04u:406": " kaṇṭhanāḍyapakarṣakā nāma /",
    "T04sanss04u:407": " klomakāśinaḥ /",
    "T04sanss04u:408": " āmāśayâdāḥ /",
    "T04sanss04u:409": " plīhasaṃvartakā /",
    "T04sanss04u:410": " antravivarakhādinaḥ /",
    "T04sanss04u:411": " pṛṣṭhavaṃśacarā nāma /",
    "T04sanss04u:412": " marmaguhyakā nāma pakṣiṇo ye sarvāṇi marmavivarāṇi bhittvā",
    "T04sanss04u:413": " marmāṇi kṛntayitvā vivarāṇi praviśya majjāmaṇḍaṃ pibanti",
    "T04sanss04u:414": " krandamānānāṃ /",
    "T04sanss04u:415": " sūcīchidrā nāma pakṣiṇo ye sūcīsadṛśatuṇḍā raktaṃ pibanti /",
    "T04sanss04u:416": " evam asthivivarâśinaḥ ṣaṭtvagbhakṣiṇaḥ /",
    "T04sanss04u:417": " nakhanikṛntakā medodāḥ snāyuviśeṣakāḥ /",
    "T04sanss04u:418": " keśôṇḍukā nāma pakṣiṇo ye keśamūlāny utpāṭayanti //",
    "T04sanss04u:419": " sâivam avīcipradeśas trīṇi yojanaśatasahasrāṇi",
    "T04sanss04u:420": " pakṣibhairavapakṣo nāma /",
    "T04sanss04u:421": " tatra tair anyair nārakeyaiḥ sahânekāni varṣaśatasahasrāṇi",
    "T04sanss04u:422": " bhakṣyate saṃbhavati ca /",
    "T04sanss04u:423": " sa kathañcid api tasmān muktaḥ sarvasmād duṣkhajālaparivṛtaḥ /",
    "T04sanss04u:424": " śvabhraprapāto nāma dvitīyaḥ pradeśas tatra gacchati /",
    "T04sanss04u:425": " trāṇânveṣī śaraṇânveṣī paritrāṇânveṣī samantatâikādaśabhir arciskandhair āvṛto niḥsahāyaḥ",
    "T04sanss04u:426": " karmapāśabandhanabaddhaḥ samantataḥ śatrubhir āvṛtaḥ kāntāram",
    "T04sanss04u:427": " anuprapannaḥ sarvasmān narakapuñjād adhikataraṃ vyasanam",
    "T04sanss04u:428": " abhiprapannas taṃ śvabhraprapātaṃ nāma pradeśam anudhāvati /",
    "T04sanss04u:429": " patite 'tīva pādaḥ pravilīyate /",
    "T04sanss04u:430": " utkṣiptaḥ pu-",
    "T04sanss04u:431": " [ Cambridge MS f41b ---> ]",
    "T04sanss04u:432": " nar api saṃbhavati /",
    "T04sanss04u:433": " sukumārataraḥ ślakṣṇataraḥ kharābhis tīvrābhir vedanābhir abhibhūtaḥ /",
    "T04sanss04u:434": " tasyâivaṃ bhayaviklavavadanasya karacaraṇasarvâṅgapratyaṅgapravilīyamānasya sa pradeśaḥ śvabhraprapāto nāma prādurbhavati /",
    "T04sanss04u:435": " sa tasmin deśe nipatati patitaḥ śvabhre prapatati trīṇi",
    "T04sanss04u:436": " yojanasahasrāṇi /",
    "T04sanss04u:437": " punar api karmakṛtena vāyunôtkṣipyate /",
    "T04sanss04u:438": " sa prapatamānaḥ kaṃkavāyasagrdhrôlūkair bhakṣyate /",
    "T04sanss04u:439": " yāvat tasyâivam utkṣipyamānasya ca prapatataś cânekāni",
    "T04sanss04u:440": " varṣaśatasahasrāṇi gacchanti /",
    "T04sanss04u:441": " kathañcid api tasmān muktaḥ paribhrāmitaś cakrâṅkaṃ vivaraṃ nāma pradeśam anudhāvati /",
    "T04sanss04u:442": " tasmiṃś ca pradeśe sahasrârāṇi cakrāṇi prādurbhavanti",
    "T04sanss04u:443": " vajranābhīni tīkṣṇajvālāni śīghrabhramāṇi tasya sahagamanād eva tā-",
    "T04sanss04u:444": " [ Bendall ed p71 ---> ]",
    "T04sanss04u:445": " ni cakrāṇi śarīraṃ prāpya bhramanti /",
    "T04sanss04u:446": " pe //",
    "T04sanss04u:447": " pratyekaṃ sarvâṅgāni pramathnanto dahanti pādatale câsya",
    "T04sanss04u:448": " śaṅkubhir bhidyete /",
    "T04sanss04u:449": " evaṃ makkoṭakaparvate /",
    "T04sanss04u:450": " mākkoṭakaiḥ prāṇijātibhiḥ sântarvahiḥparamâṇuśaḥ",
    "T04sanss04u:451": " prabhakṣyate /",
    "T04sanss04u:452": " bhukto bhuktaḥ punar api saṃjāyate sukumārataraḥ /",
    "T04sanss04u:453": " sukumāratayā bhūyo 'py ādhikatarāṃ vedanām anubhavati /",
    "T04sanss04u:454": " bhuktabhuktasya prabhūtataram evâsya tvaṅmāṃsaṃ prādurbhavati /",
    "T04sanss04u:455": " tasya prāṇâtipātakṛtôpacitasya tatphalaṃ bhavati //",
    "T04sanss04u:456": " adattâdānavipākam āha /",
    "T04sanss04u:457": " sâiṣa duṣkṛtakarmântacārī ālātacakranirmāṇagandharvanagaramṛgatṛṣṇikāsadṛśaṃ mahad arthajātaṃ paśyati ratnavastradhanadhānyanikarabhūtaṃ /",
    "T04sanss04u:458": " tasyâivaṃ lobhâbhibhūtasya karmaṇā mohitasyâivaṃ bhavati /",
    "T04sanss04u:459": " mamêdam iti /",
    "T04sanss04u:460": " sâivaṃ mohitaḥ pāpakārī prajvalitâṅgārakarṣūr laṅghayitvā",
    "T04sanss04u:461": " taddraviṇam anudhāvati /",
    "T04sanss04u:462": " sa karmakṛtair yamapuruṣair gṛhyate",
    "T04sanss04u:463": " [ Cambridge MS f42a ---> ]",
    "T04sanss04u:464": " śastrajālamadhyagataḥ",
    "T04sanss04u:465": " sarvâṅgapratyaṅgaśaḥ pāṭyate viśasyate dahyate 'sthyavaśeṣaḥ",
    "T04sanss04u:466": " kriyate /",
    "T04sanss04u:467": " na câsyânādikālapravṛttaḥ sa lobhas tām apy avasthāṃ gatasya parihīyatae iti //",
    "T04sanss04u:468": " kāmamithyâcāram adhikṛtyâha /",
    "T04sanss04u:469": " eṣa sa pāpakartā tasmāc chastrasaṅkaṭān muktaḥ kathamapy aṅgārakarṣūr laṅghayitvā karmaṇā bhrāmitaḥ pradeśam anyaṃ prapadyate /",
    "T04sanss04u:470": " vitathadarśanaṃ nāma tatra karmakṛtāṃ striyaṃ paśyati yā tena",
    "T04sanss04u:471": " pūrvaṃ naṣṭasmṛtinā dṛṣṭā /",
    "T04sanss04u:472": " dṛṣṭvā cânādikālâbhyasto rāgâgnir utpadyate /",
    "T04sanss04u:473": " sa tena dhāvati yena tā striyaḥ /",
    "T04sanss04u:474": " tāś câyomayyo nāryaḥ karmakṛtāḥ /",
    "T04sanss04u:475": " tābhir asau gṛhyate /",
    "T04sanss04u:476": " gṛhītvā câuṣṭhāt prabhṛti tathā bhujyate yathâsya",
    "T04sanss04u:477": " sarṣapaphalamātrapramāṇam api nâvaśiṣṭaṃ /",
    "T04sanss04u:478": " tasmiñ śarīre bhavati /",
    "T04sanss04u:479": " punar api saṃbhavati /",
    "T04sanss04u:480": " punar api bhujyate /",
    "T04sanss04u:481": " sa kaṭukāṃ kharāṃ vedanām anubhavaṃs tasmād rāgâgner na",
    "T04sanss04u:482": " nivartate /",
    "T04sanss04u:483": " yena tā striyas tena bhūyaḥ saḥ saṃdhāvati /",
    "T04sanss04u:484": " na câsya tatpīḍā ta-",
    "T04sanss04u:485": " [ Bendall ed p72 ---> ]",
    "T04sanss04u:486": " thā bādhate yathā rāgâgniḥ /",
    "T04sanss04u:487": " atha tā striyo bhūyo vajramayâyomayaprajvalitagātrās taṃ manuṣyam ādāya jvālāmālâkulasarvaśarīrās taṃ nārakeyaṃ siktāmuṣṭivad bhindanti /",
    "T04sanss04u:488": " punar api saṃbhavatîti pūrvavat //",
    "T04sanss04u:489": " pe //",
    "T04sanss04u:490": " striyo mūlam apāyasya dhananāśasya sarvathā /",
    "T04sanss04u:491": " strīvidheyā narā ye tu kutas teṣāṃ bhavet sukham //",
    "T04sanss04u:492": " pe //",
    "T04sanss04u:493": " yāvat /",
    "T04sanss04u:494": " strī vināśo vināśānām iha loke paratra ca /",
    "T04sanss04u:495": " tasmāt striyo vivarjyāḥ syur yadîcchet sukham ātmanêti //",
    "T04sanss04u:496": " mṛṣāvādam adhikatyâha /",
    "T04sanss04u:497": " sa tair yamapuruṣair gṛhyate gṛhītvā ca tanmukhaṃ vidārayanti",
    "T04sanss04u:498": " tasmāj jihvām apakarṣayanti /",
    "T04sanss04u:499": " sā ca jihvā karmavaśāt pañcayojanaśatapramāṇā bhavati /",
    "T04sanss04u:500": " tasya mṛṣāvādasya balena",
    "T04sanss04u:501": " [ Cambridge MS f42b ---> ]",
    "T04sanss04u:502": " tasyāś ca sahanirgamanakāle te",
    "T04sanss04u:503": " yamapuruṣā bhūmāv ānāhayanti pradīptâyomayyāṃ /",
    "T04sanss04u:504": " karmakṛtaṃ ca halasahasraṃ prādurbhavati pradīptâgrasaṃyuktaṃ balavadbhir balīvardais tad asyântargataṃ jihvāyāṃ vahati /",
    "T04sanss04u:505": " tatra pūyarudhirakṛmiśrāviṇyo nadyaḥ pravahanti //",
    "T04sanss04u:506": " pe //",
    "T04sanss04u:507": " sā ca jihvā tathā sukumārā yathā devānām akṣi //",
    "T04sanss04u:508": " yāvat sa vedanātas tanati krandati vikrośati na câsya tadduḥkhaṃ kaścid apanayatîti vistaraḥ /",
    "T04sanss04u:509": " tasyâivaṃ pracaṇḍām vedanām anubhavato 'nekāni",
    "T04sanss04u:510": " varṣaśatasahasrāṇi sā ca jihvā kṛṣyate /",
    "T04sanss04u:511": " sā kathañcit tasya nārakasya mukhe praviśati /",
    "T04sanss04u:512": " sa bhayavihvalavadano yena vā tena vā niḥpalāyate 'ṅgārakarṣūṣu",
    "T04sanss04u:513": " dahyamāno nimajjan /",
    "T04sanss04u:514": " tasyâivaṃ duḥkhârttasyâśaraṇasyâparā-",
    "T04sanss04u:515": " [ Bendall ed p73 ---> ]",
    "T04sanss04u:516": " yaṇasya punar api",
    "T04sanss04u:517": " yamapuruṣāḥ prādurbhavanti mudgarâsipāṇayaḥ /",
    "T04sanss04u:518": " te taṃ puruṣaṃ mastakāt prabhṛti yāvat pādau cūrṇayantîty ādi //",
    "T04sanss04u:519": " paiśunyavipākas tu yathâiva mṛṣāvādasya trīṇi yojanaśatāni",
    "T04sanss04u:520": " jihvêti viśeṣas tu /",
    "T04sanss04u:521": " tāṃ yamapuruṣā nistriṃśān ādāya pradīptadhārān jihvāṃ nikṛntanti /",
    "T04sanss04u:522": " jambukaiś cânysamin pradeśe bhakṣyate /",
    "T04sanss04u:523": " paramakaṭukāṃ vedanāṃ prativedayate sa krandati vikrośaty avyaktâkṣaraṃ jihvāvirahitêty ādi //",
    "T04sanss04u:524": " pāruṣyavipākam āha /",
    "T04sanss04u:525": " te tāṃ jihvām āsyaṃ vidārya gṛhṇanti /",
    "T04sanss04u:526": " gṛhītvā niśitadhāraiḥ śastraiś chittvā tasya bhūyâiva",
    "T04sanss04u:527": " khādanīyârthena mukhe prakṣipanti /",
    "T04sanss04u:528": " sa ca jighansârditaḥ kṣutkṣāmavadanaḥ",
    "T04sanss04u:529": " svarudhiralālāparisrutāṃ tām eva svajihvāṃ bhakṣayati /",
    "T04sanss04u:530": " sā ca jihvā chinnā punar api saṃjāyate karmavaśāt /",
    "T04sanss04u:531": " atha sa bhūmau vedanârttaḥ pari-",
    "T04sanss04u:532": " [ Cambridge MS f43a ---> ]",
    "T04sanss04u:533": " vartate viceṣṭate krandate /",
    "T04sanss04u:534": " tasyâivaṃ vedanârttasya parivṛttanayanatārakasya",
    "T04sanss04u:535": " duṣkhârttasya dīnasyâsahāyasyâikākinaḥ svakṛtam",
    "T04sanss04u:536": " upabhuñjānasya yamapuruṣânuśāsanīgāthāṃ bhāṣante //",
    "T04sanss04u:537": " jihvādhanor vinirmuktas tīkṣṇo vāg viśikhas tvayā /",
    "T04sanss04u:538": " pāruṣyam iti yad dṛṣṭaṃ tasyâitat phalam āgatam //",
    "T04sanss04u:539": " iti vistaraḥ //",
    "T04sanss04u:540": " saṃbhinnapralāpavipākam āha //",
    "T04sanss04u:541": " tasya tat prajvalitaṃ tāmradravalohitaṃ jihvāṃ dahati /",
    "T04sanss04u:542": " jihvāṃ dagdhvā kaṇṭhaṃ dahati /",
    "T04sanss04u:543": " kaṇṭhaṃ dagdhvā hṛdayaṃ dahati hṛdayaṃ dagdhvântrāṇi dahati /",
    "T04sanss04u:544": " tāny api dagdhvā pakvâśayaṃ dahati /",
    "T04sanss04u:545": " pakvâśayam api dagdhvâdhobhāgena nirgacchati //",
    "T04sanss04u:546": " yamapuruṣā gāthām āhuḥ /",
    "T04sanss04u:547": " [ Bendall ed p74 ---> ]",
    "T04sanss04u:548": " pūrvôttarâbaddhapadaṃ nirarthakam asaṃgatam /",
    "T04sanss04u:549": " abaddhaṃ yat tvayā proktaṃ tasyâitat phalam āgataṃ //",
    "T04sanss04u:550": " yā na [[DOUBT]] satyavatī nityaṃ na câdhyayanatatparā /",
    "T04sanss04u:551": " na sā jihvā budhair dṛṣṭā kevalaṃ māṃsakhaṇḍikā /",
    "T04sanss04u:552": " iti vistaraḥ //",
    "T04sanss04u:553": " abhidhyāvipākam āha /",
    "T04sanss04u:554": " atha paśyati riktaṃ tuccham asārakaṃ karmakṛtaṃ bahudraviṇaṃ paraparigṛhītaṃ tasya karmacoditavyāmohitasyâivaṃ bhavati /",
    "T04sanss04u:555": " mamêdaṃ syād iti /",
    "T04sanss04u:556": " tataḥ sa nārakas tenâiva dhāvati yena tad dravyaṃ /",
    "T04sanss04u:557": " tasyâbhidhyâkhyamānasasyâkuśalasyâsevitabhāvitabahulīkṛtasya tatphalaṃ yad asau narake viparītaṃ paśyati /",
    "T04sanss04u:558": " tasyâivaṃ paśyato 'bhidhyābahulasya haste śastraṃ prādurbhavati sa tena dhāvati /",
    "T04sanss04u:559": " teṣām apy anyeṣāṃ nārakāṇāṃ haste śastrāṇi prādurbhavanti /",
    "T04sanss04u:560": " sa taiḥ saha śastreṇa yudhyate yāvat tathā kartyate yathā",
    "T04sanss04u:561": " sarṣapaphalamātram api na bhavati māṃsam asya śarīre tathâsthikaṅkālâvaśeṣaḥ kriyate //",
    "T04sanss04u:562": " pe //",
    "T04sanss04u:563": " pareṣāṃ sampa ...",
    "T04sanss04u:564": " [ Cambridge MS f43b ---> ]",
    "T04sanss04u:565": " mama syād iti cintitaṃ /",
    "T04sanss04u:566": " tasyâbhidhyāsamutthasya viṣasya phalam āgatam iti //",
    "T04sanss04u:567": " vyāpādaphalam āha /",
    "T04sanss04u:568": " karmamayāḥ siṃhavyāghrasarpāḥ krodhâbhibhūtāḥ puratas tiṣṭhante /",
    "T04sanss04u:569": " etebhyo bhayabhīto yena vā tena vā niḥpalāyate /",
    "T04sanss04u:570": " sa kathaṃ śaknoti palāyitum aśubhasya karmaṇaḥ /",
    "T04sanss04u:571": " sa tair gṛhyate /",
    "T04sanss04u:572": " gṛhītvā ca pūrvaṃ tāvan mastakād bhujyate yāvat pārśvataḥ",
    "T04sanss04u:573": " sarpair viṣadaṃṣṭraiḥ saṃdaśya saṃdaśya bhakṣyate /",
    "T04sanss04u:574": " vyāghrair api pṛṣṭhato bhakṣyate /",
    "T04sanss04u:575": " pādāv api vahninā dāhyete sa yamapuruṣair dūrād iṣubhir vidhyatae iti vistaraḥ //",
    "T04sanss04u:576": " [ Bendall ed p75 ---> ]",
    "T04sanss04u:577": " mithyādṛṣṭiphalaṃ punar aparimitaṃ /",
    "T04sanss04u:578": " pāṭhas tu saṃkṣipyate /",
    "T04sanss04u:579": " śastravarṣatomaravajravarṣâśanipāṣāṇavarṣe hanyate /",
    "T04sanss04u:580": " ekādaśabhir arcciskandhaiḥ kṣutpipāsâgninā ca sukhanirgatena",
    "T04sanss04u:581": " nirantaraṃ dahyatae iti //",
    "T04sanss04u:582": " kāmamūlāś ca sarvânarthêti tebhyâivôdvejitavyaṃ /",
    "T04sanss04u:583": " yathâtrâivâha /",
    "T04sanss04u:584": " asty agnikuṇḍo nāma narakaḥ /",
    "T04sanss04u:585": " tatra katareṇa karmaṇā satvôpapadyante /",
    "T04sanss04u:586": " yenâśramaṇena śramaṇapratijñena mātṛgrāmasya nṛttagītasyâbharaṇānāṃ vā śabdaṃ śrutvâyoniśena manaskāreṇâkṣiptabuddhinā tac chrutvā hasitalaḍitakrīḍitāny",
    "T04sanss04u:587": " uktaṃ //",
    "T04sanss04u:588": " pe //",
    "T04sanss04u:589": " tatra te nārakâyovarṣeṇa sarvâṅgapratyaṅgaśaś cūrṇyante 'ṅgāravarṣeṇa ca pacyante dahyantae ity ādi /",
    "T04sanss04u:590": " evaṃ paurāṇakāmâsvādanasmaraṇāt padumo nāma narakaḥ",
    "T04sanss04u:591": " paṭhyate svapnântabhūtasmaraṇāc ca /",
    "T04sanss04u:592": " tatra te nārakāḥ kumbhiṣu pacyante /",
    "T04sanss04u:593": " te droṇiṣv ayomayair muṣalair hanyantae iti vistaraḥ //",
    "T04sanss04u:594": " evam apsarasaḥ prārthanayā brahmacaryapariṇāmanān mahāpadumo nāma narakôktaḥ /",
    "T04sanss04u:595": " tatra kṣāranadītaraṅginī nāma pravahati /",
    "T04sanss04u:596": " tasyāṃ nadyāṃ yāny asthīni te pāṣāṇāḥ /",
    "T04sanss04u:597": " yac che-",
    "T04sanss04u:598": " [ Cambridge MS f44a ---> ]",
    "T04sanss04u:599": " vālaṃ te keśāḥ /",
    "T04sanss04u:600": " yaḥ paṅkas tan māṃsaṃ /",
    "T04sanss04u:601": " yâpaḥ tat kathitaṃ tāmraṃ /",
    "T04sanss04u:602": " ye matsyās te nārakêty ādi //",
    "T04sanss04u:603": " evaṃ puruṣasya puruṣeṇa saha maithunavipratipatteḥ aprameyâkāraṇā viśeṣāḥ paṭhyante /",
    "T04sanss04u:604": " evaṃ śiśubhiḥ saha vipratipatteḥ kṣāranadyām uhyamānān dārakān",
    "T04sanss04u:605": " paśyati /",
    "T04sanss04u:606": " te taṃ vilapanti /",
    "T04sanss04u:607": " sa tāṃ nadīm avagāhate /",
    "T04sanss04u:608": " teṣu bālakeṣu tīvrasnehapratibandhaśokaduṣkhavegāt /",
    "T04sanss04u:609": " evaṃ govaḍavâjâiḍakâdiṣu prakṛtisâvadyaḥ",
    "T04sanss04u:610": " kāmamithyâcāraḥ kharataravipākaḥ paṭhyate /",
    "T04sanss04u:611": " tāsām eva govaḍavâdīnāṃ taptâyomayīnāṃ akuśalanirmitānāṃ yonimārgeṇa sa tiryakkāmasevī praviśati /",
    "T04sanss04u:612": " sa tāsā-",
    "T04sanss04u:613": " [ Bendall ed p76 ---> ]",
    "T04sanss04u:614": " m udare pradīptâṅgāranikaraparipūrṇe svidyate pacyate",
    "T04sanss04u:615": " bahūni varṣaśatasahasrāṇîti vistareṇa draṣṭavyaṃ //",
    "T04sanss04u:616": " evam anyanāśitāsv api bhikṣuṇīṣu vipratipannānāṃ mahānarakapātanāḥ paṭhyante /",
    "T04sanss04u:617": " evaṃ svastrīṣv apy ayonimārgeṇa gacchataḥ /",
    "T04sanss04u:618": " evaṃ prasahyânītāsv api parastrīṣu labdhāsu ca kanyāsu /",
    "T04sanss04u:619": " evam upavāsasthāsu evaṃ gurūṇāṃ patnīṣu",
    "T04sanss04u:620": " jñātiśabdamānitāsu ca vipratipatteḥ tīvrāś câparimāṇāś ca mahānarakapātanāḥ paṭhyante //",
    "T04sanss04u:621": " saptamaithunasaṃyuktasūtre 'py āha /",
    "T04sanss04u:622": " iha brāhmaṇâikatyo brahmacāriṇam ātmānaṃ pratijāṇīte /",
    "T04sanss04u:623": " sa nêhâiva mātṛgrāmeṇa sārddhaṃ dvayaṃ samāpadyate 'pi tu",
    "T04sanss04u:624": " mātṛgrāmaṃ cakṣuṣā rūpaṃ nidhyāyan paśyati /",
    "T04sanss04u:625": " sa tadā svādayati adhyavasyati adhyavasāya tiṣṭhati /",
    "T04sanss04u:626": " ayam ucyate brāhmaṇa brahmacārī saṃyukto maithunena dharmeṇa na",
    "T04sanss04u:627": " visaṃyuktaḥ /",
    "T04sanss04u:628": " apariśuddhaṃ brahmacaryaṃ carati //",
    "T04sanss04u:629": " evaṃ mātṛgrāmeṇa sārddhaṃ saṃkrīḍataḥ saṃkilikilāyamānasya",
    "T04sanss04u:630": " [ Cambridge MS f44b ---> ]",
    "T04sanss04u:631": " āsvādayataḥ apariśuddhaṃ brahmacaryam uktaṃ /",
    "T04sanss04u:632": " evaṃ mātṛgrāmâpasthānam āsvādayataḥ /",
    "T04sanss04u:633": " evaṃ tiraḥkuḍyagatasya tiroduṣyagatasya vā mātṛgrāmasya",
    "T04sanss04u:634": " nṛttagītâdiśabdam āsvādayato maithunasaṃyogam ity uktam /",
    "T04sanss04u:635": " evaṃ pañcakāmaguṇasamarpitaṃ param avalokyâsvādayataḥ //",
    "T04sanss04u:636": " evaṃ devâdisthāneṣu brahmacaryapariṇāmanāt saṃyukto maithunena",
    "T04sanss04u:637": " dharmeṇa na visaṃyuktêti //",
    "T04sanss04u:638": " yataś câite kāmâivaṃ smaraṇaprārthanāviṣayam api gatâivam",
    "T04sanss04u:639": " anarthakarās tenâiva kāmâpavādakasūtre 'bhihitam /",
    "T04sanss04u:640": " nivāraya bhikṣo cittaṃ kāmebhyaḥ /",
    "T04sanss04u:641": " sabhayaś câiṣa mārgaḥ sapratibhayaḥ sakaṇṭakaḥ sagahanaḥ",
    "T04sanss04u:642": " unmārgaḥ kumārgo vedanāpathaḥ /",
    "T04sanss04u:643": " asatpuruṣasaṃsevitaḥ /",
    "T04sanss04u:644": " nâiṣa mārgaḥ satpuruṣasaṃsevitaḥ /",
    "T04sanss04u:645": " na tvam evaṃ cintayasi /",
    "T04sanss04u:646": " kasmāt alpâsvādāḥ kāmôktā bhagavatā /",
    "T04sanss04u:647": " bahuduṣkhabahûpa-",
    "T04sanss04u:648": " [ Bendall ed p77 ---> ]",
    "T04sanss04u:649": " dravā bahûpāyāsā /",
    "T04sanss04u:650": " ādīnavo 'tra bhūyān /",
    "T04sanss04u:651": " rogo bhikṣavaḥ kāmā gaṇḍaḥ śalyamadyamadyamūlam",
    "T04sanss04u:652": " āmiṣavaḍisaṃ mṛtyur anityāḥ kāmās tucchāḥ",
    "T04sanss04u:653": " mṛṣāmoṣadharmiṇaḥ svapnôpamāḥ kāmāḥ /",
    "T04sanss04u:654": " kim apy ete bālôllāpanāḥ //",
    "T04sanss04u:655": " pe //",
    "T04sanss04u:656": " yathā mṛgāṇāṃ bandhanāya kūṭaṃ dvijānāṃ bandhanāya",
    "T04sanss04u:657": " jālaṃ /",
    "T04sanss04u:658": " matsyānāṃ bandhanāya kupinaṃ /",
    "T04sanss04u:659": " markaṭānāṃ bandhanāya lepaḥ pataṅgānāṃ bandhanāyâgniskandhaḥ /",
    "T04sanss04u:660": " evaṃ kāmāḥ //",
    "T04sanss04u:661": " pe //",
    "T04sanss04u:662": " kāmaparyeṣaṇāṃ carato dīrgharātraṃ siṃhānāṃ mukhe",
    "T04sanss04u:663": " parivartitasyânto na prajñāyate /",
    "T04sanss04u:664": " yāvad goghātakānāṃ gavâsanānāṃ mukhe parivartitasyânto na",
    "T04sanss04u:665": " prajñāyate /",
    "T04sanss04u:666": " yāvan maṇḍūkānāṃ satāṃ sarpāṇāṃ mukhe parivartitasyânto na prajñāyate /",
    "T04sanss04u:667": " dīrgharātraṃ kāmān pratisevamānānāṃ corêti kṛtvā",
    "T04sanss04u:668": " gṛhītānāṃ śiraśchinnānām anto na prajñāyate / pā-",
    "T04sanss04u:669": " [ Cambridge MS f45a ---> ]",
    "T04sanss04u:670": " radārikāḥ pāripanthikā grāmaghātakā janapadaghātakā yāvad granthimocakêti kṛtvā gṛhītānāṃ śiraśchinnānām",
    "T04sanss04u:671": " anto na prajñāyate /",
    "T04sanss04u:672": " duṣkhaṃ tīvraṃ kharaṃ kaṭukam anubhūtaṃ rudhiraṃ prasyanditaṃ pragharitaṃ yac caturṣu mahāsamudreṣûdakāt",
    "T04sanss04u:673": " prabhūtataraṃ //",
    "T04sanss04u:674": " pe //",
    "T04sanss04u:675": " kāyo hy ayaṃ bahvādīnavaḥ /",
    "T04sanss04u:676": " asthisaṃghātaḥ snāyusaṃbaddho māṃsenânuliptaḥ carmaṇā",
    "T04sanss04u:677": " paryavanaddhaḥ chavyā praticchannaḥ chidravicchidraḥ",
    "T04sanss04u:678": " kṛmisaṃghaniṣevitaḥ satvānām anarthakaḥ kleśakarmaṇāṃ vastu //",
    "T04sanss04u:679": " asmin kāye vividhâbādhôtpadyante /",
    "T04sanss04u:680": " tad yathā cakṣūrogaḥ śrotrarogo yāvad arśāṃsi piṭako bhagandaraḥ //",
    "T04sanss04u:681": " pe //",
    "T04sanss04u:682": " kāyikāḥ santāpāḥ kāyikaṃ duṣkhaṃ /",
    "T04sanss04u:683": " kāyasya jīrṇatā bhagnatā kubjatā /",
    "T04sanss04u:684": " khālityaṃ pālityaṃ valipracuratā /",
    "T04sanss04u:685": " indriyāṇāṃ pāripākaḥ paribhedaḥ",
    "T04sanss04u:686": " [ Bendall ed p78 ---> ]",
    "T04sanss04u:687": " saṃskārāṇāṃ purāṇībhāvo jarjarībhāvaḥ /",
    "T04sanss04u:688": " yāvan nârhasy evam udgharantaṃ pragharantaṃ jugupsanīyaṃ kāyaṃ pratiṣevituṃ //",
    "T04sanss04u:689": " pe //",
    "T04sanss04u:690": " kā tava bhikṣo kāmâśāntiḥ /",
    "T04sanss04u:691": " kaś ca tvāṃ pralobhayati /",
    "T04sanss04u:692": " kathaṃ ca tvaṃ prāhito mūrchito 'dhyavasito 'dhyavasānam",
    "T04sanss04u:693": " āpannaḥ /",
    "T04sanss04u:694": " yadâhaṃ parinirvṛto bhavāmi /",
    "T04sanss04u:695": " saddharmaś cântarhito bhavati /",
    "T04sanss04u:696": " tvaṃ ca kāmān pratisevya vinipātagato bhaviṣyasi /",
    "T04sanss04u:697": " kadā jarāmaraṇād ātmānaṃ parimocayiṣyasi //",
    "T04sanss04u:698": " alaṃ bhikṣo nivāraya cittaṃ kāmebhyaḥ /",
    "T04sanss04u:699": " akālaḥ kāmaparyeṣaṇāyāḥ /",
    "T04sanss04u:700": " kālo 'yaṃ dharmaparyeṣaṇāyêti //",
    "T04sanss04u:701": " ugradattaparipṛcchāyām apy āha /",
    "T04sanss04u:702": " tena kāmamithyâcārāt prativiratena bhavitavyaṃ svadārasaṃtuṣṭena paradārânabhilāṣiṇâraktanetraprekṣiṇā nirviṇṇamanasā /",
    "T04sanss04u:703": " ekântaduṣkhāḥ kāmā /",
    "T04sanss04u:704": " ity abhīkṣṇaṃ manasikāraprayuktena /",
    "T04sanss04u:705": " yadâpy asya svadāreṣu kā-",
    "T04sanss04u:706": " [ Cambridge MS f45b ---> ]",
    "T04sanss04u:707": " mavitarkôtpadyeta /",
    "T04sanss04u:708": " tadâpi tena svadāreṣv aśubhânudarśinôttrastamanasā /",
    "T04sanss04u:709": " kleśavaśatayā kāmāḥ pratisevitavyāḥ /",
    "T04sanss04u:710": " na tv adhyavasānavinibaddhena nityam anityânātmâśucisaṃjñinā /",
    "T04sanss04u:711": " evaṃ cânena smṛtir upasthāpyā /",
    "T04sanss04u:712": " tathâhaṃ kariṣyāmi yathā saṃkalpair api kāmān na paribhokṣye /",
    "T04sanss04u:713": " kaḥ punar vādo dvîndriyasamāpattyā vânaṅgavijñaptyā vêti //",
    "T04sanss04u:714": " punar atrâivâha /",
    "T04sanss04u:715": " bodhisatvena svabhāryāyântike tisraḥ saṃjñôtpādayitavyāḥ /",
    "T04sanss04u:716": " katamās tisraḥ /",
    "T04sanss04u:717": " ratikrīḍāsahāyikâiṣā nâiṣā paralokasahāyikā /",
    "T04sanss04u:718": " annapānasahāyikâiṣā nâiṣā karmavipākânubhavanasahāyikā /",
    "T04sanss04u:719": " sukhasahāyikâiṣā nâiṣā duṣkhasahāyikā //",
    "T04sanss04u:720": " yāvad aparās tisraḥ /",
    "T04sanss04u:721": " śīlântarāyasaṃjñā dhyānântarāyasaṃjñā",
    "T04sanss04u:722": " prajñântarāyasaṃjñā //",
    "T04sanss04u:723": " aparās tisraḥ /",
    "T04sanss04u:724": " corasaṃjñā badhakasaṃjñā narakapālasaṃjñêti //",
    "T04sanss04u:725": " candrottarādārikāparipṛcchāyām apy uktaṃ /",
    "T04sanss04u:726": " atha candrottarādārikā samanantaraṃ pradhāvantaṃ taṃ",
    "T04sanss04u:727": " [ Bendall ed p79 ---> ]",
    "T04sanss04u:728": " mahāntaṃ janakāyaṃ dṛṣṭvā tasyāṃ velāyāṃ vihāyasântarīkṣe",
    "T04sanss04u:729": " tālamātram abhyudgamya sthitvā ca taṃ mahāntaṃ janakāyaṃ gāthābhir adhyabhāṣata //",
    "T04sanss04u:730": " kāyaṃ mamêkṣadhvam imaṃ manojñaṃ suvarṇavarṇaṃ jvalanaprakāśam /",
    "T04sanss04u:731": " na raktacittasya hi mānuṣasya prajñāyate śobhanakaṃ śarīram //",
    "T04sanss04u:732": " ye etv agnikarṣûpamasaṃpradīptān tyajanti kāmān viṣayeṣv agṛddhāḥ /",
    "T04sanss04u:733": " ṣaḍindriyaiḥ saṃvarasaṃvṛtāś ca ye brahmacaryaṃ ca caranti śubham //",
    "T04sanss04u:734": " dṛṣṭvā ca dārān hi parasya ye vai kurvanti mātābhaginîti",
    "T04sanss04u:735": " saṃjñāṃ /",
    "T04sanss04u:736": " prāsādikās te hi sudarśanīyā bhavanti nityaṃ paramaṃ manojñāḥ //",
    "T04sanss04u:737": " sphuṭām imāṃ vettha purīṃ samantād yo romakūpān mama câtigandhaḥ /",
    "T04sanss04u:738": " na rāgacittena mayârjito 'yam",
    "T04sanss04u:739": " [ Cambridge MS f46a ---> ]",
    "T04sanss04u:740": " phalaṃ tu dānasya damasya cêdam //",
    "T04sanss04u:741": " na me samutpadyati rāgacittaṃ mā vītarāgāsu janīṣva rāgaṃ /",
    "T04sanss04u:742": " sākṣī mamâyaṃ purato munîndraḥ satyaṃ yathā vedmi na jātu",
    "T04sanss04u:743": " mithyā //",
    "T04sanss04u:744": " yūyaṃ ca pūrvaṃ pitaro mamâsa /",
    "T04sanss04u:745": " ahaṃ ca yuṣmākam abhūj janitrī /",
    "T04sanss04u:746": " bhrātā svasā câpi pitā babhūva ko rāgacittaṃ janayej jananyāṃ //",
    "T04sanss04u:747": " praghātitāḥ prāk ca mamâtha sarve /",
    "T04sanss04u:748": " ahaṃ viśastā ca purā bhavadbhiḥ /",
    "T04sanss04u:749": " sarve 'mitrā vadhakāḥ parasya /",
    "T04sanss04u:750": " kathaṃ tu vā jāyati rāgacittam //",
    "T04sanss04u:751": " na rūpavanto hi bhavanti rāgāt /",
    "T04sanss04u:752": " na raktacittāḥ sugatiṃ vrajanti /",
    "T04sanss04u:753": " na nirvṛtiṃ yānti ca raktacittā rāgo hi tasmāt parivarjanīyaḥ //",
    "T04sanss04u:754": " [ Bendall ed p80 ---> ]",
    "T04sanss04u:755": " kāmasya hetor nirayaṃ patanti /",
    "T04sanss04u:756": " pretās tiraśco 'tha bhavanti rāgāt /",
    "T04sanss04u:757": " kumbhâṇḍayakṣâsurāḥ piśācā bhavanti ye",
    "T04sanss04u:758": " rāgaparīttacittāḥ //",
    "T04sanss04u:759": " kāṇāś ca khañjāś ca vijihvakāś ca /",
    "T04sanss04u:760": " virūpakāś câiva bhavanti rāgāt /",
    "T04sanss04u:761": " bhavanti nānāvidhadoṣabhājāś caranti ye kāmacarīṃ jaghanyām //",
    "T04sanss04u:762": " yac cakravartitvam avāpnuvanti /",
    "T04sanss04u:763": " bhavanti śakrās tridaśêśvarāś ca /",
    "T04sanss04u:764": " brahmāṇêśā [[DOUBT]] vaśavarttinaś ca tad brahmacaryaṃ vipulaṃ caritvā //",
    "T04sanss04u:765": " jātyandhabhāvā vadhirā visaṃjñā /",
    "T04sanss04u:766": " śvaśūkarôṣṭrāḥ kharavānarāś ca /",
    "T04sanss04u:767": " hastyaśvagovyāghrapataṅgamakṣāḥ bhavanti nityaṃ khalu",
    "T04sanss04u:768": " kāmalolāḥ //",
    "T04sanss04u:769": " kṣitîśvarāś câiva bhavanty udagrāḥ suśreṣṭhino vai",
    "T04sanss04u:770": " gṛhapatyamātyāḥ /",
    "T04sanss04u:771": " sukhasaumanasyena ca yānti vṛddhiṃ ye brahmacaryaṃ vipulaṃ caranti //",
    "T04sanss04u:772": " kabhallitāpān atha dhūmagārān bandhāṃs tathā",
    "T04sanss04u:773": " tāḍanatarjjanāṃś ca /",
    "T04sanss04u:774": " chedaṃ śiraḥ karṇakarâkṣināsāḥ /",
    "T04sanss04u:775": " pādasya cârcchanti hi kāmadāsā /",
    "T04sanss04u:776": " iti //",
    "T04sanss04u:777": " udayanavatsarājaparipṛcchāyāṃ ca vivarṇitāḥ kāmāḥ //",
    "T04sanss04u:778": " dṛṣṭvā vraṇaṃ dhāvati makṣikā yathā /",
    "T04sanss04u:779": " dṛṣṭvâśuciṃ dhāvati gardabho yathā /",
    "T04sanss04u:780": " śvānaś ca śūnā-",
    "T04sanss04u:781": " [ Cambridge MS f46b ---> ]",
    "T04sanss04u:782": " iva māṃsakāraṇāt /",
    "T04sanss04u:783": " tathâiva dhāvanty abudhāḥ striye ratāḥ //",
    "T04sanss04u:784": " [ Bendall ed p81 ---> ]",
    "T04sanss04u:785": " avidyāpidhitā bālās tamaḥskandhane āvṛtāḥ /",
    "T04sanss04u:786": " strīṣu saktās tathā mūḍhâmedhyêva vāyasāḥ //",
    "T04sanss04u:787": " mārasya gocaro hy eṣa prasthitā yena durgatiḥ /",
    "T04sanss04u:788": " āsvādasaṃjñino gṛddhā mīṭasthāne yathā krimiḥ //",
    "T04sanss04u:789": " kīṭakumbho yathā citro yatra yatrâiva dṛśyate /",
    "T04sanss04u:790": " pūrṇo mūtrapurīṣeṇa dṛtir vā vātapūritā //",
    "T04sanss04u:791": " siṅghāṇakakaphâlālāḥ [[DOUBT]] śleṣmaṇi klinnamastakāḥ /",
    "T04sanss04u:792": " daurgandhyaṃ sravate kāyād bālānāṃ tad yathā madhu //",
    "T04sanss04u:793": " asthipūrṇaṃ mukhadvāraṃ māṃsacarmâdibhiś citaṃ /",
    "T04sanss04u:794": " gaṇḍabhūto hy ayaṃ kāyaḥ kutsito hy āmagandhikaḥ //",
    "T04sanss04u:795": " nānāprāṇibhiḥ saṃpūrṇo mukhagaṇḍo yathā bhavet /",
    "T04sanss04u:796": " evam eva hy ayaṃ kāyo viṣṭhâdyaśucibhājanam //",
    "T04sanss04u:797": " antyântrâkulaṃ hy udaraṃ sayakṛtphupphuṣâkulam /",
    "T04sanss04u:798": " vṛkkau vilohitaṃ pittaṃ mastaluṅgâsthimajjakam //",
    "T04sanss04u:799": " aśītiṃ krimikulasahasrāṇi yāni tiṣṭhanti antare /",
    "T04sanss04u:800": " aha bālā na paśyanti mohajālenâvṛtāḥ //",
    "T04sanss04u:801": " [ Bendall ed p82 ---> ]",
    "T04sanss04u:802": " navavraṇamukhaiḥ prasravanty aśuciṃ pūtigandhikam /",
    "T04sanss04u:803": " bālā nimittaṃ gṛhṇanti vacane darśane 'pi ca //",
    "T04sanss04u:804": " uktāḥ paścān na jānanti yo deśaḥ sarvakutsitaḥ /",
    "T04sanss04u:805": " uccāragocarā bālāḥ kheṭasiṅghāṇabhojinaḥ //",
    "T04sanss04u:806": " jugupsanīye rajyante vraṇaṃ dṛṣṭvêva makṣikāḥ /",
    "T04sanss04u:807": " kakṣāsv āgharate svedo gandho vāyati kutsitaḥ //",
    "T04sanss04u:808": " kurvanti duṣkṛtaṃ karma yena gacchanti durgatim /",
    "T04sanss04u:809": " hīnān kāmān niṣevanto hīnān dharmān niṣevya ca //",
    "T04sanss04u:810": " gatvâvīciṃ duṣprajñāḥ duṣkhāṃ vindanti vedanāṃ /",
    "T04sanss04u:811": " uccārêva durgandhāḥ striyo buddhaiḥ prakīrtitāḥ //",
    "T04sanss04u:812": " tasmād dhīnasya hīnābhiḥ strībhir bhavati saṅgatiḥ /",
    "T04sanss04u:813": " uccārabhastrāṃ yo gṛhyabālâvāsaṃ nigacchati //",
    "T04sanss04u:814": " yādṛśaṃ kurute karma tādṛśaṃ labhate phalam //",
    "T04sanss04u:815": " tathâtrâi-",
    "T04sanss04u:816": " [ Cambridge MS f47a ---> ]",
    "T04sanss04u:817": " vâha /",
    "T04sanss04u:818": " tad evaṃrūpair duṣkhaparyeṣitair bhogaiḥ svajīvikârtham",
    "T04sanss04u:819": " upasaṃhṛtair na prabhavanti śramaṇabrāhmaṇebhyo dānaṃ dātuṃ kṛpaṇavanīpakayācakebhyo 'vaśīkṛtāḥ strībhiḥ",
    "T04sanss04u:820": " strīnirjitāḥ strīnigṛhītāḥ strīdāsāḥ /",
    "T04sanss04u:821": " tenâiva strīpremṇā tasyâiva poṣaṇāya na śaknuvanti dānaṃ dātuṃ śīlaṃ ca samādātuṃ /",
    "T04sanss04u:822": " sa tatra raktaḥ samānaḥ strīparibhāṣitāni sahate",
    "T04sanss04u:823": " tarjanâvalokananirbhartsanām api sahate /",
    "T04sanss04u:824": " sa mātṛgrāmeṇa tarjitaḥ puruṣaḥ saṃsīdati viṣīdati sukhaṃ câsyâvalokayati /",
    "T04sanss04u:825": " kāmahetoḥ kāmanidānaṃ ca vaśagatā bhavati /",
    "T04sanss04u:826": " ayaṃ mahārāja kāmalolupasya puruṣasyôccārasukhaparamasyâśucau ratasyâsaṃprajanyâcāriṇo doṣaḥ //",
    "T04sanss04u:827": " pe //",
    "T04sanss04u:828": " [ Bendall ed p83 ---> ]",
    "T04sanss04u:829": " śrutvêdṛśaṃ tu saṃvegaṃ na teṣāṃ bhavati nirvṛtiḥ /",
    "T04sanss04u:830": " bhūyaḥ kurvanti saṃsargaṃ strībhiḥ sārddhaṃ pramoditāḥ //",
    "T04sanss04u:831": " duṣkhakāmān niṣevante bhāṣante ca jugupsitāḥ //",
    "T04sanss04u:832": " dharmaṃ śrutvârthasaṃmūḍhāḥ bhāṣante ca subhāṣitaṃ /",
    "T04sanss04u:833": " strīgataṃ câsya tac cittaṃ viḍālasyêva mūṣike //",
    "T04sanss04u:834": " muhūrtaṃ bhavati saṃvegaḥ śrutvâtha jinabhāṣitaṃ /",
    "T04sanss04u:835": " punaḥ kupyati rāgo 'sya viṣahālāhalaṃ yathā //",
    "T04sanss04u:836": " sūkarasyêvôttrāso muhūrtam anuvarttate /",
    "T04sanss04u:837": " dṛṣṭvā vai athôccāraṃ gṛddhatāṃ janayaty asau //",
    "T04sanss04u:838": " evaṃ sukhârthino bālāḥ prahāya jinaśāsanaṃ /",
    "T04sanss04u:839": " hīnān kāmān niṣevante yena gacchanti durgatiṃ //",
    "T04sanss04u:840": " raktāḥ pramattāḥ kāmeṣu kṛtvā karma supāpakam /",
    "T04sanss04u:841": " śīlavattāṃ visaṃvādya paścād gacchanti durgatim //",
    "T04sanss04u:842": " yasyêdṛśaṃ dharmanayaṃ viditvā /",
    "T04sanss04u:843": " strīṣu prasādaḥ puruṣasya nô bhavet /",
    "T04sanss04u:844": " viśodhitaḥ svargapatho 'sya nityam /",
    "T04sanss04u:845": " na durlabhā tasya varâgrabodhiḥ //",
    "T04sanss04u:846": " labdhvā kṣaṇaṃ hi sa prajño dharmaṃ śrutvā cêdṛśam /",
    "T04sanss04u:847": " sarvān kāmān vivarjyêha pravrajyāṃ niṣkramed budha /",
    "T04sanss04u:848": " iti //",
    "T04sanss04u:849": " praśāntavi-",
    "T04sanss04u:850": " [ Cambridge MS f47b ---> ]",
    "T04sanss04u:851": " niścayaprātihāryasūtre 'py aparo 'narthôktaḥ //",
    "T04sanss04u:852": " yaḥ kaścin mañjuśrīḥ ku-",
    "T04sanss04u:853": " [ Bendall ed p84 ---> ]",
    "T04sanss04u:854": " laputro vā kuladuhitā vā jāmbūdvīpakān",
    "T04sanss04u:855": " sarvasatvāñ jīvitād vyaparopya sarvasvaṃ haret /",
    "T04sanss04u:856": " yo vânyo mañjuśrīḥ kulaputro vā kuladuhitā bodhisatvasyâikakuśalacittasyântarāyaṃ",
    "T04sanss04u:857": " kuryād antaśas tiryagyonigatasyâpy ekâlopadānasahagatasya kuśalamūlasyântarāyaṃ kuryād",
    "T04sanss04u:858": " ayaṃ tato 'saṃkhyeyataraṃ pāpaṃ prasavati /",
    "T04sanss04u:859": " tat kasya hetoḥ /",
    "T04sanss04u:860": " buddhôtpādasaṃjanakānāṃ sakuśalamūlānām antarāyaḥ sthito bhavati /",
    "T04sanss04u:861": " yaḥ kaścin mañjuśrīḥ parakuleṣu bodhisatvasyêrṣyāmātsaryaṃ kuryāt tasya tasmin samaye tato nidānaṃ [[DOUBT]] trīṇi",
    "T04sanss04u:862": " bhayāni pratikāṅkṣitavyāni /",
    "T04sanss04u:863": " katamāni trīṇi /",
    "T04sanss04u:864": " narakôpapattibhayaṃ jātyandhabhayaṃ pratyantajanmôpapattibhayaṃ cêti //",
    "T04sanss04u:865": " punar āha //",
    "T04sanss04u:866": " yas tasya kuryāt puruṣo 'priyaṃ vā bhūtaṃ hy abhūtaṃ ca",
    "T04sanss04u:867": " vaded avarṇaṃ /",
    "T04sanss04u:868": " paruṣaṃ vadet kruddhamanâpi yas taṃ kṣobhaṃ ca kuryāt punar asya yo 'pi //",
    "T04sanss04u:869": " ātmabhāvena mahatā narakeṣu sa durmatiḥ /",
    "T04sanss04u:870": " utpadyate vipannâtmā duṣkhāṃ sa vetti vedanāṃ //",
    "T04sanss04u:871": " yojanānāṃ śataṃ pañca jāyate 'sya samucchrayaḥ /",
    "T04sanss04u:872": " koṭīparivṛtaḥ śaśvad bhakṣyate ca śunā bhṛśam //",
    "T04sanss04u:873": " pañcamūrddhasahasrāṇi bhavanty asyâpavādinaḥ /",
    "T04sanss04u:874": " jihvānāṃ ca śatāḥ pañca bhavanty ekâikamūrddhani //",
    "T04sanss04u:875": " ekâikasyāṃ ca jihvāyāṃ śatāḥ pañca jvalanmukhāḥ /",
    "T04sanss04u:876": " lāṅgalānāṃ ca vahanty asya vācaṃ bhāṣitva pāpikām //",
    "T04sanss04u:877": " [ Bendall ed p85 ---> ]",
    "T04sanss04u:878": " pratāpane ca pacyante tīvraduṣkhânalâkule /",
    "T04sanss04u:879": " utpīḍāṃ bodhisatvānāṃ ye kurvanti asaṅgatāḥ //",
    "T04sanss04u:880": " tiryagyoniḥ sanarakā na teṣāṃ bhoti durlabhā /",
    "T04sanss04u:881": " kalpakoṭisahasrāṇi śatāni niyutāni ca //",
    "T04sanss04u:882": " tataḥ cyutā ghoraviṣā bhonti sarpāḥ sudāruṇāḥ /",
    "T04sanss04u:883": " kṣutpipā-",
    "T04sanss04u:884": " [ Cambridge MS f48a ---> ]",
    "T04sanss04u:885": " sâbhibhūtāś ca kurvate karma dāruṇam //",
    "T04sanss04u:886": " labdhvâpi bhojanapānaṃ tṛptiṃ nâivâdhigacchati /",
    "T04sanss04u:887": " tataś cyuto manuṣyeṣu sa ... yady upapadyate //",
    "T04sanss04u:888": " jātyandho bhoti durmedhā duṣṭacetâsaṃvṛtaḥ /",
    "T04sanss04u:889": " āryānārâdhikāṃ [[DOUBT]] vācam uktvā durbhāṣitaṃ naraḥ //",
    "T04sanss04u:890": " manuṣyebhyaś cyutaś câpi punar gacchati durgatim /",
    "T04sanss04u:891": " kalpakoṭisahasreṣu jātabuddhaṃ na paśyati //",
    "T04sanss04u:892": " punar atrâivâha /",
    "T04sanss04u:893": " yāvanti mañjuśrīr bodhisatvo bodhisatvasyântike",
    "T04sanss04u:894": " pratighacittāny utpādayaty avamanyanācittāni vā /",
    "T04sanss04u:895": " tāvataḥ kalpān sannāhaḥ sannaddhavyo vastavyaṃ mayā",
    "T04sanss04u:896": " mahānarakeṣv iti /",
    "T04sanss04u:897": " na mañjuśrīr bodhisatvo 'nyena karmaṇā śakyo vinipātayitum",
    "T04sanss04u:898": " anyatra bodhisatvâpavādād eva /",
    "T04sanss04u:899": " tad yathā mañjuśrīr vajramaṇiratnaṃ nânyena kāṣṭhena",
    "T04sanss04u:900": " loṣṭhena vā śakyaṃ bhettum anyatra vajrād /",
    "T04sanss04u:901": " evam eva mañjuśrīr bodhisatvo 'nyena karmaṇā na śakyo vinipātayitum anyatra bodhisatvâpavādād evêti // //",
    "T04sanss04u:902": " [ Bendall ed p86 ---> ]",
    "T04sanss04u:903": " āryaśraddhābalâdhānâvatāramudrāsūtre 'py āha //",
    "T04sanss04u:904": " yaḥ kaścin mañjuśrīḥ kulaputro vā kuladuhitā vā daśasu dikṣu",
    "T04sanss04u:905": " sarvalokadhātuṣu sarvasatvândhakāreṣu bandhane kruddhaḥ",
    "T04sanss04u:906": " praveśayet /",
    "T04sanss04u:907": " yaś cânyaḥ kulaputro vā kuladuhitā vā bodhisatve kruddhaḥ",
    "T04sanss04u:908": " parāṅmukhaṃ tiṣṭhet /",
    "T04sanss04u:909": " nâinaṃ durātmānaṃ paśyāmîty ayaṃ tato 'saṃkhyeyataraṃ pāpaṃ pravasati //",
    "T04sanss04u:910": " atrâivôktaṃ /",
    "T04sanss04u:911": " yaḥ kaścin mañjuśrīḥ sarvajāmbūdvīpakānāṃ satvānāṃ sarvasvaṃ hared yaś cânyo yādṛśaṃ tādṛśaṃ bodhisatvaṃ garhed tato 'saṃkhyeyataraṃ pāpaṃ prasavati",
    "T04sanss04u:912": " atrâivôktaṃ /",
    "T04sanss04u:913": " yaḥ kaścin mañjuśrīḥ kulaputro vā kuladuhitā vā",
    "T04sanss04u:914": " gaṅgānadīvālikāsamān stūpān vinipātayed daheta vā /",
    "T04sanss04u:915": " yaś cânyaḥ kulaputro vā kuladuhitā vā mahā-",
    "T04sanss04u:916": " [ Cambridge MS f48b ---> ]",
    "T04sanss04u:917": " yānâdhimuktasya",
    "T04sanss04u:918": " bodhisatvasya vyāpādakhilakrodhacittam utpādya krośayet",
    "T04sanss04u:919": " paribhāṣayed ayaṃ tato 'saṃkhyeyataraṃ pāpaṃ prasavati /",
    "T04sanss04u:920": " tat kasmād dhetoḥ /",
    "T04sanss04u:921": " bodhisatvaniryātā hi buddhā bhagavanto buddhaniryātāś ca",
    "T04sanss04u:922": " stūpāḥ sarvasukhôpadhānāni ca sarvadevanikāyāś ca /",
    "T04sanss04u:923": " bodhisatvam asatkṛtya sarvabuddhâsatkṛtā bhavanti /",
    "T04sanss04u:924": " bodhisatvaṃ satkṛtya sarvabuddhāḥ satkṛtā bhavanti /",
    "T04sanss04u:925": " sarvabuddhān anuttarayā pūjayā pūjayitukāmena bodhisatvāḥ",
    "T04sanss04u:926": " pūjayitavyāḥ //",
    "T04sanss04u:927": " etat pūjāvipākaś ca praśāntaviniścayaprātihāryasūtre 'bhihitaḥ //",
    "T04sanss04u:928": " yas tv eṣāṃ kurute rakṣāṃ dhārmikīṃ dharmavādināṃ /",
    "T04sanss04u:929": " hitvā sudurgatīḥ sarvāḥ śakro bhavati devarāṭ //",
    "T04sanss04u:930": " brahmâpi yāmas tuṣito vaśavarttī punaḥ punaḥ /",
    "T04sanss04u:931": " manuṣyeṣûpapannaś ca cakravarttī sa jāyate //",
    "T04sanss04u:932": " [ Bendall ed p87 ---> ]",
    "T04sanss04u:933": " śreṣṭhī gṛhapatiś câpi bhavaty āḍhyo mahādhanaḥ /",
    "T04sanss04u:934": " prajñāsmṛtibhyāṃ saṃyuktaḥ sukhito nirupadrava /",
    "T04sanss04u:935": " iti //",
    "T04sanss04u:936": " atha katamaṃ bodhisatvam adhikṛtyêyaṃ kārâpakāracintā /",
    "T04sanss04u:937": " pṛthagjanam eva //",
    "T04sanss04u:938": " yathôktaṃ śraddhābalâdhānâvatāramudrāsūtre /",
    "T04sanss04u:939": " yaḥ ka-",
    "T04sanss04u:940": " [ Cambridge MS f49a ---> ]",
    "T04sanss04u:941": " ścin mañjuśrīḥ kulaputro vā kuladuhitā vā",
    "T04sanss04u:942": " sarvalokadhāturajoupamānāṃ satvānāṃ divase divase divyaṃ śatarasam āhāraṃ dadyād divyāni ca vastrāṇy evaṃ dadaṅ gaṅgānadīvālikāsamān kalpasamudrān dānaṃ dadyāt /",
    "T04sanss04u:943": " yaś cânyaḥ kulaputro vā kuladuhitā vâikasyôpāsakasyânanyaśāstur daśakuśalakarmapathasamanvāgatasyâikadivasam",
    "T04sanss04u:944": " ekam āhāraṃ dadyād buddhasyâyaṃ bhagavataḥ śikṣāyāṃ śikṣitêti samāropaṃ kṛtvā /",
    "T04sanss04u:945": " ayaṃ tato 'saṃkhyeyataraṃ puṇyaṃ prasavati //",
    "T04sanss04u:946": " yaḥ kaścin mañjuśrīḥ kulaputro vā kuladuhitā vā",
    "T04sanss04u:947": " sarvalokadhāturajoupamānāṃ daśakuśalakarmapathasamanvāgatānāṃ upāsakānāṃ divase divase divyaṃ śatarasam",
    "T04sanss04u:948": " āhāraṃ dadyād divyāni ca vastrāṇy evaṃ dadaṅ gaṅgānadīvālikāsamān kalpān dadyāt /",
    "T04sanss04u:949": " yaś cânyaḥ",
    "T04sanss04u:950": " kulaputro vā kuladuhitā vâikasya bhikṣor ekadivasam āhāraṃ dadyād /",
    "T04sanss04u:951": " ayaṃ tato 'saṃkhyeyataraṃ puṇyaṃ prasavatîti //",
    "T04sanss04u:952": " niyatâniyatâvatāramudrāsūtre 'py āha /",
    "T04sanss04u:953": " sacen mañjuśrīr daśasu dikṣu sarvalokadhātuṣu sarvasatvôtpāṭitâkṣā bhaveyuḥ parikalpam upādāya /",
    "T04sanss04u:954": " atha kaścid eva kulaputro vā kuladuhitā vā teṣāṃ sarvasatvānāṃ maitracittas tāny akṣīṇi janayet parikalpam",
    "T04sanss04u:955": " upādāya /",
    "T04sanss04u:956": " yo vânyo mañjuśrīḥ kulaputro vā kuladuhitā vā",
    "T04sanss04u:957": " mahāyānâdhimuktaṃ bodhisatvaṃ prasannacittaḥ paśyed /",
    "T04sanss04u:958": " ayaṃ tato 'saṃkhyeyataraṃ puṇyaṃ prasavati //",
    "T04sanss04u:959": " yaḥ kaścin mañjuśrīḥ kulaputro vā kuladuhitā vā daśasu dikṣu",
    "T04sanss04u:960": " sarvasatvān bandhanâgārapraviviṣṭān bandhanâgārān mocayitvā",
    "T04sanss04u:961": " cakravartisukhe sthāpayed brahmatvasukhe vā /",
    "T04sanss04u:962": " yo vânyo mañjuśrīḥ kulaputro vā kuladuhitā vā",
    "T04sanss04u:963": " mahāyānâdhimuktasya prasannacitto darśanâbhilāṣī bhaved varṇaṃ câsyôdāhared /",
    "T04sanss04u:964": " ayaṃ tato 'saṃkhyeyataraṃ puṇyaṃ prasavatîti //",
    "T04sanss04u:965": " [ Bendall ed p88 ---> ]",
    "T04sanss04u:966": " tathā kṣitigarbhasūtre 'py āha /",
    "T04sanss04u:967": " yaḥ punar bhadanta bhagavan kṣatriyakalyāṇo vâmātyakalyāṇo vā bhaṭṭakalyāṇo vā śramaṇakalyāṇo vā brāhmaṇakalyāṇo vā paraṃ rakṣaty ātmānaṃ rakṣati paralokaṃ rakṣati /",
    "T04sanss04u:968": " bhagavacchāsane pātrabhūtam apātrabhūtaṃ vā yāvan muṇḍaṃ kāṣāyakhaṇḍa-",
    "T04sanss04u:969": " [ Cambridge MS f49b ---> ]",
    "T04sanss04u:970": " prāvṛtaṃ parirakṣati śroṣyati pūjayiṣyati",
    "T04sanss04u:971": " śrāvakakathāṃ evaṃ pratyekabuddhakathāṃ śroṣyati",
    "T04sanss04u:972": " pūjayiṣyati /",
    "T04sanss04u:973": " mahāyānakathāṃ ca mahāyānasaṃprasthitān pudgalān śīlavato guṇâḍhyān yuktamuktapratibhānān taiḥ sārddhaṃ ramati krīḍati",
    "T04sanss04u:974": " paripṛcchati paripraśnayati teṣāṃ śrotavyaṃ kartavyaṃ manyate //",
    "T04sanss04u:975": " pe //",
    "T04sanss04u:976": " kiyantaṃ bhagavan pāpaṃ kṣapayiṣyati //",
    "T04sanss04u:977": " bhagavān āha //",
    "T04sanss04u:978": " tad yathâpi nāma kulaputra kaścit puruṣôtpadyate /",
    "T04sanss04u:979": " yaḥ sarvaṃ jambūdvīpaṃ saptaratnaparipūrṇaṃ kṛtvā",
    "T04sanss04u:980": " tiṣṭhatāṃ buddhānāṃ bhagavatāṃ dānaṃ dadyāt tathâiva",
    "T04sanss04u:981": " madhyâhnasamaye tathâiva sāyâhnasamaye dānaṃ dadyād anena",
    "T04sanss04u:982": " paryāyeṇa varṣaśatasahasram evaṃrūpaṃ dānaṃ dadyāt /",
    "T04sanss04u:983": " tat kiṃ manyase kulaputrâpi nu sa puruṣo bahu puṇyaṃ prasavet //",
    "T04sanss04u:984": " āha //",
    "T04sanss04u:985": " bahu bhadanta bhagavan sa puruṣaḥ puṇyaskandhaṃ prasaved aprameyam",
    "T04sanss04u:986": " asaṃkhyeyaṃ /",
    "T04sanss04u:987": " na tasya puṇyaskandhasya kenacic chakyaṃ pramāṇam udgrahītuṃ anyatra tathāgatena //",
    "T04sanss04u:988": " bhagavān āha //",
    "T04sanss04u:989": " yas tu kulaputra kṣatriyakalyāṇo vā yāvad yathā pūrvôktaṃ / pe /",
    "T04sanss04u:990": " sa bahutaraṃ puṇyaṃ prasavati /",
    "T04sanss04u:991": " yāvad vipulataram apramāṇataram asaṃkhyeyataraṃ puṇyaskandhaṃ prasavati /",
    "T04sanss04u:992": " yo mama paścimāyāṃ pañcaśatyāṃ vartamānāyāṃ saddharmanetrī rakṣati sa rakṣaty ātmānaṃ /",
    "T04sanss04u:993": " rakṣati parāṃś ca rakṣati paralokaṃ rakṣati mama śāsanaṃ śrāvakān pātrabhūtān apātrabhūtān vā yāva-",
    "T04sanss04u:994": " [ Bendall ed p89 ---> ]",
    "T04sanss04u:995": " n muṇḍān",
    "T04sanss04u:996": " kāṣāyavastraprāvṛtān api rakṣati /",
    "T04sanss04u:997": " na viheṭhayati /",
    "T04sanss04u:998": " yāvat svakaṃ rāṣṭraṃ pararāṣṭraṃ ca vardhayati /",
    "T04sanss04u:999": " apāyān kṣapayati /",
    "T04sanss04u:1000": " surâlayaṃ ca prāpayati ciraṃ câyuḥ pālayati /",
    "T04sanss04u:1001": " svakleśāṃś ca parakleśāṃś ca jhāṣayati /",
    "T04sanss04u:1002": " saṃbodhimārgaṃ ṣaṭpāramitā-",
    "T04sanss04u:1003": " [ Cambridge MS f50a ---> ]",
    "T04sanss04u:1004": " ś côpastambhayati /",
    "T04sanss04u:1005": " sarvâpāyāñ jahāti /",
    "T04sanss04u:1006": " na ciraṃ saṃsāre saṃsarati /",
    "T04sanss04u:1007": " nityaṃ kalyāṇamitrair buddhaiś ca bhagavadbhir bodhisatvaiś ca",
    "T04sanss04u:1008": " mahāsatvaiś ca sārddhaṃ samavadhānagato bhavati /",
    "T04sanss04u:1009": " satataṃ kalyāṇamitrâvirahito na cireṇa yathâbhiprāyeṣu",
    "T04sanss04u:1010": " buddhakṣetreṣv anuttarāṃ samyaksaṃbodhim abhisaṃbhotsyate //",
    "T04sanss04u:1011": " atha tāvad eva sarvadevêndrāḥ saparivārā /",
    "T04sanss04u:1012": " yāvat piśācêndrāḥ saparivārôtthāyâsanād yena bhagavān",
    "T04sanss04u:1013": " tenâñjaliṃ praṇamyâivam āhuḥ /",
    "T04sanss04u:1014": " ye te bhadanta bhagavan etarhy anāgate 'dhvani yāvat paścimāyāṃ pañcaśatyāṃ kṣatriyakalyāṇā bhavanti yāvad gahapatikalyāṇāḥ / pe /",
    "T04sanss04u:1015": " evaṃ saddharmarakṣakâivaṃ triratnavaṃśajvālayitāraḥ / pe /",
    "T04sanss04u:1016": " vayam api sarve saparivārās taṃ kṣatriyakalyāṇaṃ yāvad gahapatikalyāṇaṃ daśabhir ākārai rakṣiṣyāmaḥ",
    "T04sanss04u:1017": " paripālayiṣyāmo vardhayiṣyāmaḥ //",
    "T04sanss04u:1018": " katamair daśabhiḥ /",
    "T04sanss04u:1019": " āyuś câsya vardhayiṣyāmaḥ āyurantarāyaṃ ca dharmeṇa",
    "T04sanss04u:1020": " nivārayiṣyāmaḥ /",
    "T04sanss04u:1021": " ārogyaṃ ca parivāraṃ ca dhanaskandhaṃ côpabhogaparibhogaṃ câiśvaryaṃ ca yaśaḥ kalyāṇamitrāṇi prajñāsampadaṃ ca",
    "T04sanss04u:1022": " vardhāpayiṣyāmaḥ /",
    "T04sanss04u:1023": " ebhir daśabhir iti vistaraḥ //",
    "T04sanss04u:1024": " evam abhūmipraviṣṭeṣv evâyaṃ vipākavistaro draṣṭavyaḥ //",
    "T04sanss04u:1025": " avalokanāsūtre 'pi /",
    "T04sanss04u:1026": " saṃbodhau cittam utpādya hitârthaṃ sarvaprāṇināṃ /",
    "T04sanss04u:1027": " yaḥ stūpaṃ lokanāthasya karotîha pradakṣiṇaṃ //",
    "T04sanss04u:1028": " [ Bendall ed p90 ---> ]",
    "T04sanss04u:1029": " ity ādy anuśaṃsavistaram uktvâha /",
    "T04sanss04u:1030": " yas tv eṣāṃ buddhaputrāṇāṃ naraḥ kurvītâpriyaṃ /",
    "T04sanss04u:1031": " devān manuṣyān varjitvā narakaṃ tasya gocaraṃ //",
    "T04sanss04u:1032": " iti vistaraḥ pūrvavat //",
    "T04sanss04u:1033": " na câtra viśeṣahetuḥ kaścid upadarśayituṃ śakyatae ity alaṃ vikalpena //",
    "T04sanss04u:1034": " karmâvaraṇaviśuddhisūtre 'py āvaraṇaśabdenâna-",
    "T04sanss04u:1035": " [ Cambridge MS f50b ---> ]",
    "T04sanss04u:1036": " rthôktaḥ /",
    "T04sanss04u:1037": " āvaraṇaṃ mañjuśrīr ucyate rāgâvaraṇaṃ dveṣâvaraṇaṃ mohâvaraṇaṃ dānam āvaraṇaṃ śīlakṣāntivīryadhyānaprajñâvaraṇaṃ / pe /",
    "T04sanss04u:1038": " tat kasya hetoḥ bālapṛthagjanā mañjuśrīr dānaṃ dadānā matsariṇām antike 'prasādaṃ kurvanti /",
    "T04sanss04u:1039": " te tenâprasādena pratighacittam utpādayanti /",
    "T04sanss04u:1040": " pratighakhiladoṣeṇa mahānarakeṣûpapadyante /",
    "T04sanss04u:1041": " śīlaṃ rakṣanto duḥśīlān kutsayanti paribhāṣanti /",
    "T04sanss04u:1042": " te teṣām avarṇaṃ ca bhāṣanti /",
    "T04sanss04u:1043": " te teṣāṃ doṣaṃ śrutvā bahujanasyâprasādaṃ kurvanti /",
    "T04sanss04u:1044": " te tenâprasādena durgatigāmino bhavanti /",
    "T04sanss04u:1045": " te kṣāntiṃ bhāvayantaḥ kṣāntimadenâtmānam utkarṣayanti",
    "T04sanss04u:1046": " pramādyanti /",
    "T04sanss04u:1047": " vayaṃ kṣāntivādinaḥ /",
    "T04sanss04u:1048": " ime punar anye vyāpannacittāḥ /",
    "T04sanss04u:1049": " teṣāṃ kṣāntimadanamattānāṃ pramādamūlakāni duḥkhāny utpadyante /",
    "T04sanss04u:1050": " te vīryam ārabhamāṇâtmānam utkarṣayanti parān paṃsayanti /",
    "T04sanss04u:1051": " kusīdême bhikṣavo viharanty anabhiyuktāḥ śraddhādeyaṃ paribhuñjānāḥ /",
    "T04sanss04u:1052": " nâite 'rhanti pānīyasthālakam api /",
    "T04sanss04u:1053": " te tena vīryârambheṇâtmānam utkarṣayanti paraṃ ca paṃsayanti /",
    "T04sanss04u:1054": " tān ahaṃ bālān iti vadāmi /",
    "T04sanss04u:1055": " te dhyānaṃ samāpadyamānās tatra dhyānasamāpattau spṛhām",
    "T04sanss04u:1056": " utpādayanti /",
    "T04sanss04u:1057": " teṣām evaṃ bhavati /",
    "T04sanss04u:1058": " vayaṃ samādhivihāriṇa /",
    "T04sanss04u:1059": " ime 'nye bhikṣavo vikṣiptacittā viharanti /",
    "T04sanss04u:1060": " kutas te buddhā bhaviṣyantîti vistaraḥ //",
    "T04sanss04u:1061": " sarvadharmâpravṛttinirdeśe 'py āha /",
    "T04sanss04u:1062": " bodhisatvâpattyā codayati /",
    "T04sanss04u:1063": " dūrībhavati bodhiḥ / ka-",
    "T04sanss04u:1064": " [ Bendall ed p91 ---> ]",
    "T04sanss04u:1065": " rmâvaraṇaṃ ca parigṛhṇāti /",
    "T04sanss04u:1066": " īryayā codayati /",
    "T04sanss04u:1067": " dūrībhavati bodhiḥ /",
    "T04sanss04u:1068": " īryāpathena codayati dūrībhavati bodhiḥ /",
    "T04sanss04u:1069": " saced bodhisatvasyântike hīnasaṃjñām utpādayati ātmani côdārasaṃjñāṃ kṣiṇoty ātmānaṃ-",
    "T04sanss04u:1070": " [ Cambridge MS f51a ---> ]",
    "T04sanss04u:1071": " karmâvaraṇaṃ ca gṛhṇāti /",
    "T04sanss04u:1072": " iha bodhisatvena bodhisatvam avavadatânuśāsatā vā",
    "T04sanss04u:1073": " śāstṛsaṃjñām upasthāpyâvavaditavyo 'nuśāsitavyaḥ /",
    "T04sanss04u:1074": " bodhisatvena bodhisatvasyântike na paribhavacittam utpādayitavyaṃ /",
    "T04sanss04u:1075": " saced asyâparityaktā bodhiḥ /",
    "T04sanss04u:1076": " na devaputra bodhisatvaḥ kvacid eva kuśalamūlāni samucchinatti /",
    "T04sanss04u:1077": " yathâdvitīyabodhisatvam āgamyêti /",
    "T04sanss04u:1078": " anutpāditabodhicitte 'pi tāvad bodhir bhavye satve 'vamanyanā",
    "T04sanss04u:1079": " pratiṣiddhā /",
    "T04sanss04u:1080": " kiṃ punar uditabodhicitte //",
    "T04sanss04u:1081": " yathôktaṃ śūraṅgamasamādhisūtre /",
    "T04sanss04u:1082": " tatra dṛḍhamate katamad anutpāditabodhicittavyākaraṇaṃ //",
    "T04sanss04u:1083": " iha dṛḍhamate sa pudgalaḥ pāñcagatike saṃsāre upapanno bhavati /",
    "T04sanss04u:1084": " yadi vā nirayeṣu yadi vā tiryagyonau yadi vā yamaloke yadi vā deveṣu",
    "T04sanss04u:1085": " yadi vā manuṣyeṣu /",
    "T04sanss04u:1086": " sa ca pudgalas tīkṣṇêndriyo bhavati /",
    "T04sanss04u:1087": " udārâdhimuktikaḥ /",
    "T04sanss04u:1088": " tam enaṃ tathāgataḥ prajānāti /",
    "T04sanss04u:1089": " ayaṃ puruṣapudgalo yāvad iyadbhiḥ",
    "T04sanss04u:1090": " kalpakoṭīniyutaśatasahasrair anuttarāyāṃ samyaksaṃbodhau cittam utpādayiṣyati //",
    "T04sanss04u:1091": " pe //",
    "T04sanss04u:1092": " iyadbhiś câsaṃkhyeyakalpaśatasahasrair bodhim abhisaṃbhotsyate //",
    "T04sanss04u:1093": " pe //",
    "T04sanss04u:1094": " idaṃ dṛḍhamate ucyate /",
    "T04sanss04u:1095": " bodhisatvasyânutpāditabodhicittavyākaraṇaṃ /",
    "T04sanss04u:1096": " atha khalv āyuṣmān mahākāśyapo bhagavantam etad avocat /",
    "T04sanss04u:1097": " adyâgreṇâsmābhir bhagavan sarvasatvānām antike",
    "T04sanss04u:1098": " śāstṛsaṃjñôtpādayitavyā /",
    "T04sanss04u:1099": " tat kasya hetoḥ /",
    "T04sanss04u:1100": " na hy asmākam etaj jñānaṃ pravarttate /",
    "T04sanss04u:1101": " katamasya bodhisatvasya bodhiparipācakānîndriyāṇi saṃvidyante /",
    "T04sanss04u:1102": " katamasya na saṃvidyante /",
    "T04sanss04u:1103": " tato vayaṃ bhagavann ajānānās tathārūpeṣu hīnasaṃjñām",
    "T04sanss04u:1104": " utpādayema / tena",
    "T04sanss04u:1105": " [ Bendall ed p92 ---> ]",
    "T04sanss04u:1106": " vayaṃ kṣaṇyema //",
    "T04sanss04u:1107": " bhagavān āha /",
    "T04sanss04u:1108": " sādhu sādhu kāśyapa subhāṣitā te iyaṃ vāk /",
    "T04sanss04u:1109": " idaṃ ca mayā kāśyapârthavaśaṃ sa-",
    "T04sanss04u:1110": " [ Cambridge MS f51b ---> ]",
    "T04sanss04u:1111": " mpaśyamānena yuṣmākam",
    "T04sanss04u:1112": " evaṃ dharmo deśito /",
    "T04sanss04u:1113": " mā bhikṣavaḥ pudgalena pudgalaṃ pravicetavyaṃ /",
    "T04sanss04u:1114": " yac chīghraṃ kṣaṇyati hi bhikṣavaḥ pudgalaḥ pudgalaṃ pravicinvan /",
    "T04sanss04u:1115": " ahaṃ vā pudgalaṃ pramiṇuyāṃ yo vā syān mādṛśaḥ /",
    "T04sanss04u:1116": " etena kāśyapa nirdeśena bodhisatvena vā śrāvakeṇa vā",
    "T04sanss04u:1117": " sarvasatvānām antike śāstṛsaṃjñôtpādayitavyā /",
    "T04sanss04u:1118": " mâtra kaścid bodhisatvayānikaḥ pudgalo bhavet tena tatrâtmā rakṣitavyêti /",
    "T04sanss04u:1119": " yasya tu niyatam eva bodhiprāpticihnam asti tatra sutarām avamanyanā",
    "T04sanss04u:1120": " rakṣitavyā //",
    "T04sanss04u:1121": " yathôktam āryasaddharmapuṇḍarīkasūtre /",
    "T04sanss04u:1122": " iṣṭāmayān mṛttikasaṃcitān vā prītāś ca kurvanti jinasya",
    "T04sanss04u:1123": " stūpān /",
    "T04sanss04u:1124": " uddiśya vā pāṃśukarâśayo 'pi aṭavīṣu durgeṣu ca",
    "T04sanss04u:1125": " kārayanti //",
    "T04sanss04u:1126": " siktāmayā vā puna kūṭa kṛtvā ye kecid uddiśya jināna stūpān /",
    "T04sanss04u:1127": " kumārakāḥ krīḍiṣu tatra tatra /",
    "T04sanss04u:1128": " te sarvi bodhāyâbhūṣi lābhinaḥ //",
    "T04sanss04u:1129": " [ Bendall ed p93 ---> ]",
    "T04sanss04u:1130": " yāvat //",
    "T04sanss04u:1131": " ye citrabhittīṣu karonti vigrahaṃ /",
    "T04sanss04u:1132": " paripūrṇagātrāṃś chatapuṇyalakṣaṇān //",
    "T04sanss04u:1133": " likhet svayaṃ câpi likhāpayed vā /",
    "T04sanss04u:1134": " te sarvi bodhāyâbhūṣi lābhinaḥ //",
    "T04sanss04u:1135": " ye câpi kecit tarhi śikṣamāṇāḥ /",
    "T04sanss04u:1136": " krīḍāratiṃ câpi vinodayantaḥ //",
    "T04sanss04u:1137": " nakhena kāṣṭhena kṛtāsi vigrahān /",
    "T04sanss04u:1138": " bhittīṣu puruṣâtha kumārakā vā //",
    "T04sanss04u:1139": " sarve ca te bodhi abhūṣi lābhinaḥ //",
    "T04sanss04u:1140": " pe //",
    "T04sanss04u:1141": " vādāpitā jhallariyo 'pi ye hī /",
    "T04sanss04u:1142": " jalamaṇḍakā vâpy atha maṇḍakā vā /",
    "T04sanss04u:1143": " sugatānam uddiśyatha pūjanârthaṃ gītaṃ ca gītaṃ madhuraṃ manojñaṃ /",
    "T04sanss04u:1144": " sarve ca te buddhâbhūṣi loke //",
    "T04sanss04u:1145": " kṛtvā ca yāṃ bahuvidhadhātupūjāṃ /",
    "T04sanss04u:1146": " kim alpakampī sugatāna dhātuṣu /",
    "T04sanss04u:1147": " ekaṃ pi vādāyiya vādyabhāṇḍam /",
    "T04sanss04u:1148": " puṣpeṇa câikena hi pūjayitvā /",
    "T04sanss04u:1149": " [ Bendall ed p94 ---> ]",
    "T04sanss04u:1150": " anupūrva drakṣyanti hi buddhakoṭyaḥ /",
    "T04sanss04u:1151": " yaiś ca",
    "T04sanss04u:1152": " [ Cambridge MS f52a ---> ]",
    "T04sanss04u:1153": " añjalis tatra kṛtâpi stūpe /",
    "T04sanss04u:1154": " paripūrṇâikātalaśaktikā vā /",
    "T04sanss04u:1155": " onāmitaṃ śīrṣa bhaven muhūrttaṃ /",
    "T04sanss04u:1156": " onāmitaṃ kāya tathâikavāraṃ /",
    "T04sanss04u:1157": " namo 'stu buddhāya kṛtâikavāraṃ /",
    "T04sanss04u:1158": " ye hī tadā dhātudhāreṣu teṣu /",
    "T04sanss04u:1159": " vikṣiptacittair api yathâikavāraṃ /",
    "T04sanss04u:1160": " te sarvi prāptêmam agrabodhim /",
    "T04sanss04u:1161": " sugatāna teṣāṃ tada tasmi kāle /",
    "T04sanss04u:1162": " parinirvṛtānām atha tiṣṭhatāṃ vā /",
    "T04sanss04u:1163": " ye dharmanāmâpi śṛṇūṣu satvās /",
    "T04sanss04u:1164": " te sarvi bodhāyâbhūṣi lābhina /",
    "T04sanss04u:1165": " iti //",
    "T04sanss04u:1166": " mahākaruṇāsūtre 'py uktaṃ //",
    "T04sanss04u:1167": " tad yathā vāḍiśikena mahaty udakasarasi matsyâkarṣaṇârthaṃ sâmiṣaṃ vaḍiśaṃ prakṣiptaṃ bhavet samanantaraprakṣiptaṃ ca",
    "T04sanss04u:1168": " matsyena nigīrṇaṃ bhavet /",
    "T04sanss04u:1169": " kiṃ câpi sa matsyôdakasarasi bhramaty atha ca punar vaddhâiva",
    "T04sanss04u:1170": " sa vaktavyo dṛḍhena sūtreṇa sthalagatadaṇḍasunibaddhena /",
    "T04sanss04u:1171": " yat sa vāḍiśikâgatya tena sūtralāghavena jānāti /",
    "T04sanss04u:1172": " gṛhīto matsyêti /",
    "T04sanss04u:1173": " tam enaṃ sūtrād gṛhītvā sthalagataṃ ka-",
    "T04sanss04u:1174": " [ Bendall ed p95 ---> ] roti",
    "T04sanss04u:1175": " yathākāmakaraṇāya paribhogāya /",
    "T04sanss04u:1176": " evam eva ye satvā buddheṣu bhagavatsu cittaṃ prasādya kuśalamūlam",
    "T04sanss04u:1177": " avaropayanti /",
    "T04sanss04u:1178": " antaśâikacittaprasādam api /",
    "T04sanss04u:1179": " kiṃ câpi te satvā duṣkṛtena karmâvaraṇenâkṣaṇeṣûpapannā bhavanty atha ca buddhā bhagavantas tān satvān bauddhena",
    "T04sanss04u:1180": " jñānena saṃgrahavastusūtreṇa gṛhītvā saṃsārôdakasarasôddhṛtya nirvāṇasthale sthāpayantîti //",
    "T04sanss04u:1181": " tasmād eṣu śāstṛsaṃjñā kāryā /",
    "T04sanss04u:1182": " vandamānāś ca manasā vanditavyāḥ /",
    "T04sanss04u:1183": " bhavati hi navako 'pi bodhicittabalād vandyo /",
    "T04sanss04u:1184": " yathā meghena dramiḍena mahābodhisatvenâpi satā navakâryasudhanaḥ sarvaśarīreṇa praṇipatya vanditaḥ /",
    "T04sanss04u:1185": " niyatârthaṃ cêdaṃ /",
    "T04sanss04u:1186": " yathâdhyāśayasaṃcodanâdiṣu",
    "T04sanss04u:1187": " sarvabodhisatvayānikapudgalanamaskāro 'nujñātavyaḥ /",
    "T04sanss04u:1188": " sarvaśabdenâtmano 'pi grahaṇāt /",
    "T04sanss04u:1189": " katham ekatra vandya",
    "T04sanss04u:1190": " [ Cambridge MS f52b ---> ]",
    "T04sanss04u:1191": " vandakatvaṃ na virudhyate /",
    "T04sanss04u:1192": " parasparaṃ vandyatvenâivâlambanāt /",
    "T04sanss04u:1193": " atâivânāsvādanād apuṇyabhāvaḥ /",
    "T04sanss04u:1194": " kiṃ ca buddhānām apy evam iṣyate /",
    "T04sanss04u:1195": " mā bhūd anavasthā /",
    "T04sanss04u:1196": " ekasya cânyūnatêti //",
    "T04sanss04u:1197": " āryasarvadharmavaipulyasaṃgrahasūtre 'py anarthôktaḥ /",
    "T04sanss04u:1198": " sūkṣmaṃ hi mañjuśrīḥ saddharmapratikṣepakarmâvāraṇaṃ /",
    "T04sanss04u:1199": " yo hi kaścin mañjuśrīs tathāgatabhāṣitadharme kasmiṃścic chobhanasaṃjñāṃ karoti /",
    "T04sanss04u:1200": " kvacid aśobhanasaṃjñāṃ sa saddharmaṃ pratikṣipati /",
    "T04sanss04u:1201": " tena saddharmaṃ pratikṣipatā tathāgato 'bhyākhyāto bhavati /",
    "T04sanss04u:1202": " dharmaḥ pratikṣipto bhavati /",
    "T04sanss04u:1203": " saṃgho 'pavādito bhavati /",
    "T04sanss04u:1204": " yâivaṃ vadatîdaṃ yuktam idam ayuktam iti sa saddharmaṃ pratikṣipati /",
    "T04sanss04u:1205": " na mayā pṛthak kaścid dharmaḥ śrāvakayānasaṃprayuktaḥ",
    "T04sanss04u:1206": " pratyekabuddhayānasaṃprayukto mahāyānasaṃprayukto deśitaḥ /",
    "T04sanss04u:1207": " tat te mohapuruṣêmaṃ mama dharmaṃ nānākariṣyanti /",
    "T04sanss04u:1208": " idaṃ śrāvakāṇāṃ deśitam idaṃ pratyekabuddhānām idaṃ bodhisatvānām iti /",
    "T04sanss04u:1209": " sa nānātvasaṃjñayā saddharmaṃ pratikṣipati /",
    "T04sanss04u:1210": " iyaṃ bodhisatvasya śikṣā /",
    "T04sanss04u:1211": " iyaṃ bodhisatvasyâśikṣêti saddharmaṃ pratikṣipati /",
    "T04sanss04u:1212": " dharmabhāṇakasyâsti pratibhānaṃ nâsti pratibhānam iti",
    "T04sanss04u:1213": " saddharmaṃ pratikṣipati /",
    "T04sanss04u:1214": " dharmaṃ dharmatayā ka-",
    "T04sanss04u:1215": " [ Bendall ed p96 ---> ]",
    "T04sanss04u:1216": " thayati saddharmaṃ pratikṣipati /",
    "T04sanss04u:1217": " apagate buddhôtpāde nâsti dhāraṇīpratilambhêti dharmaṃ pratikṣipati /",
    "T04sanss04u:1218": " nâsti dharmabhāṇakasya dhāraṇīpratilambhêti dharmaṃ pratikṣipati /",
    "T04sanss04u:1219": " dharmabhāṇakasya caryāṃ dūṣayati dharmaṃ pratikṣipati /",
    "T04sanss04u:1220": " dharmabhāṇako na pratipattisaṃpannêti dharmaṃ pratikṣipati /",
    "T04sanss04u:1221": " pramādenâinaṃ codayati saddharmaṃ pratikṣipati /",
    "T04sanss04u:1222": " īryāpathena codayati saddharmaṃ pratikṣipati /",
    "T04sanss04u:1223": " akṣaracaryayā śīlavipattyā codayati dharmaṃ pratikṣipati /",
    "T04sanss04u:1224": " prati-",
    "T04sanss04u:1225": " [ Cambridge MS f53a ---> ]",
    "T04sanss04u:1226": " bhānena saṃpādayatîti dharmaṃ pratikṣipati /",
    "T04sanss04u:1227": " āloko 'sya dharmāṇāṃ na suviditêti dharmaṃ pratikṣipati /",
    "T04sanss04u:1228": " mantreṇa mantram abudhyamānaḥ prativadatîti dharmaṃ pratikṣipati /",
    "T04sanss04u:1229": " akṣarasaṃjñyā tathāgataśāsanaṃ nâvagāhatêti dharmaṃ pratikṣipati /",
    "T04sanss04u:1230": " sūtreṇa sūtraṃ virodhayatîti dharmaṃ pratikṣipati /",
    "T04sanss04u:1231": " gāthayā gāthāṃ virodhayatîti dharmaṃ pratikṣipati /",
    "T04sanss04u:1232": " akṣarasaṃjñayā kañcid adhimuktaṃ karoti kañcin na karotîti",
    "T04sanss04u:1233": " dharmaṃ pratikṣipati /",
    "T04sanss04u:1234": " dharmabhaṇakasyârthāny akathām abhināmayatîti dharmaṃ pratikṣipati /",
    "T04sanss04u:1235": " vicakṣuḥ karmâsya karoti dharmaṃ pratikṣipati /",
    "T04sanss04u:1236": " saṃlāpayan vadatîti dharmaṃ pratikṣipati /",
    "T04sanss04u:1237": " ihâsyâsti caryêhâsya nâsti caryêti dharmaṃ pratikṣipati /",
    "T04sanss04u:1238": " idaṃ sûktam idam asûktam iti dharmaṃ pratikṣipati /",
    "T04sanss04u:1239": " anena nâsti caryêti dharmaṃ pratikṣipati /",
    "T04sanss04u:1240": " anena buddhavacanasamayôkto nânena buddhavacanasamayôktêti",
    "T04sanss04u:1241": " dharmaṃ pratikṣipatîti hi mañjuśrīr yāvat kiñcid vilopayati",
    "T04sanss04u:1242": " tāvad dharmaṃ pratikṣipati /",
    "T04sanss04u:1243": " dharmabhāṇakasyêdaṃ rūpam iti cintayati vadati bhikṣur vā",
    "T04sanss04u:1244": " bhikṣuṇī vôpāsako vôpāsikā vā /",
    "T04sanss04u:1245": " sarvaḥ sa saddharmaṃ pratikṣipatîty ādi //",
    "T04sanss04u:1246": " atrâiva côktaṃ /",
    "T04sanss04u:1247": " yasya kasyacit kulaputra tathāgatasya parinirvṛtasya dharmaḥ pratibhāti",
    "T04sanss04u:1248": " yathâdhimuktānāṃ satvānāṃ deśayituṃ /",
    "T04sanss04u:1249": " tasyāṃ ca parṣadi yady ekasatvasyâpi ekaromaharṣo bhaved ekâśrupāto vā sarvaḥ sa tathāgatânubhāvena /",
    "T04sanss04u:1250": " tatra mohapuruṣâbodhisatvā bodhisatvapratijñā bodhisatvadūṣakā dharmastainyakuhakâivaṃ vakṣyanti",
    "T04sanss04u:1251": " dharmôpadeśakebhyaḥ /",
    "T04sanss04u:1252": " kim ete /",
    "T04sanss04u:1253": " na budhyantae iti //",
    "T04sanss04u:1254": " [ Bendall ed p97 ---> ]",
    "T04sanss04u:1255": " pe //",
    "T04sanss04u:1256": " ye bodhisatveṣv avamanyanāṃ kurvanti /",
    "T04sanss04u:1257": " nâhaṃ teṣāṃ paryantakṛtaṃ nirayaṃ-",
    "T04sanss04u:1258": " [ Cambridge MS f53b ---> ]",
    "T04sanss04u:1259": " saṃvadāmi /",
    "T04sanss04u:1260": " tat kasya hetoḥ /",
    "T04sanss04u:1261": " yo bodhisatvo dharmabhāṇakam apavādati buddhaṃ sa vigarhati",
    "T04sanss04u:1262": " dharmaṃ sa pratikṣipati saṃghaṃ sa jugupsati /",
    "T04sanss04u:1263": " buddhe so 'gauravo yo dharmabhāṇake 'gauravaḥ /",
    "T04sanss04u:1264": " buddhaṃ sa na draṣṭukāmo yo dharmabhāṇakam adraṣṭukāmaḥ /",
    "T04sanss04u:1265": " buddhasya so 'varṇaṃ bhāṣate yo dharmabhāṇakasyâvarṇaṃ bhāṣate /",
    "T04sanss04u:1266": " buddhas tena parityakto bhavati yaḥ prathamacittôtpādike 'pi",
    "T04sanss04u:1267": " bodhisatve pratighacittaṃ karotîti //",
    "T04sanss04u:1268": " pe //",
    "T04sanss04u:1269": " yo 'py ayaṃ maitreya ṣaṭpāramitāsamudāgamo bodhisatvānāṃ saṃbodhāya taṃ te mohapuruṣâivaṃ vakṣyanti /",
    "T04sanss04u:1270": " prajñāpāramitāyām eva bodhisatvena śikṣitavyaṃ /",
    "T04sanss04u:1271": " kiṃ śeṣābhiḥ pāramitābhiḥ /",
    "T04sanss04u:1272": " te 'nyāṃ pāramitāṃ dūṣayitavyāṃ manyante /",
    "T04sanss04u:1273": " tat kiṃ manyase 'jita duṣprajñaḥ sa kāśirājâbhūd yena",
    "T04sanss04u:1274": " kapotârthaṃ śyenāya svamāṃsāni dattāni /",
    "T04sanss04u:1275": " maitreyâha /",
    "T04sanss04u:1276": " nô hîdaṃ bhagavan /",
    "T04sanss04u:1277": " bhagavān āha /",
    "T04sanss04u:1278": " yāni mayā maitreya bodhisatvacaryāṃ caratā ṣaṭpāramitāpratisaṃyuktāni kuśalamūlāny upacitāni apakṛtaṃ nu taiḥ kuśalamūlaiḥ //",
    "T04sanss04u:1279": " maitreyâha /",
    "T04sanss04u:1280": " nô hîdaṃ bhagavan //",
    "T04sanss04u:1281": " bhagavān āha /",
    "T04sanss04u:1282": " tvaṃ tāvad ajita ṣaṣṭiṃ kalpān dānapāramitāyāṃ ṣaṣṭiṃ kalpān śīlapāramitāyāṃ ṣaṣṭiṃ kalpān",
    "T04sanss04u:1283": " kṣāntipāramitāyāṃ ṣaṣṭiṃ kalpān vīryapāramitāyāṃ ṣaṣṭiṃ kalpān dhyānapāramitāyāṃ ṣaṣṭiṃ kalpān prajñāpāramitāyāṃ samudāgataḥ /",
    "T04sanss04u:1284": " tat te mohapuruṣâivaṃ vakṣyanti /",
    "T04sanss04u:1285": " ekanayenâiva bodhir yad uta śūnyatānayenêti /",
    "T04sanss04u:1286": " te caryāsu pariśuddhā bhaviṣyantîty ādi //",
    "T04sanss04u:1287": " iti śikṣāsamuccaye caturthaḥ paricchedaḥ //",
    "T04sanss04u:1288": " Copyright (c) 2002 by Jens Braarvig - Oslo"
}