{
    "GSP30pratyabu:0": " oṃ namo maṅgalamūrtaye /",
    "GSP30pratyabu:1": " atha pratyabhijñāhṛdayam // [1]",
    "GSP30pratyabu:2": " namaḥ śivāya satataṃ pañcakṛtyavidhāyine /",
    "GSP30pratyabu:3": " cidānandaghanasvātmaparamārthāvabhāsine // [2]",
    "GSP30pratyabu:4": " śāṅkaropaniṣatsārapratyabhijñāmahodadheḥ /",
    "GSP30pratyabu:5": " kṣemeṇoddhṛyate sāraḥ saṃsāraviṣaśāntaye //",
    "GSP30pratyabu:6": " iha ye sukumāramatayo 'kṛtatīkṣṇatarkaśāstrapariśramāḥ",
    "GSP30pratyabu:7": " śaktipātonmiṣitapārameśvarasamāveśābhilāṣiṇaḥ katicit bhaktibhājaḥ",
    "GSP30pratyabu:8": " teṣām īśvarapratyabhijñopadeśatattvaṃ manāk unmīlyate / tatra",
    "GSP30pratyabu:9": " svātmadevatāyā eva sarvatra kāraṇatvaṃ sukhopāyaprāpyatvaṃ mahāphalatva.= m",
    "GSP30pratyabu:10": " ca abhivyaṅktum āha",
    "GSP30pratyabu:11": " citiḥ svatantrā viśvasiddhihetuḥ // 1 //",
    "GSP30pratyabu:12": " viśvasya sadāśivādeḥ bhūmyantasya siddhau niṣpattau prakāśane",
    "GSP30pratyabu:13": " sthityātmani parapramātṛviśrāntyātmani ca saṃhāre parāśaktirūpā citir",
    "GSP30pratyabu:14": " eva bhagavatī svatantrā anuttaravimarśamayī śivabhaṭṭārakābhinnā hetuḥ",
    "GSP30pratyabu:15": " kāraṇam / asyāṃ hi prasarantyāṃ jagat unmiṣati vyavatiṣṭhate ca",
    "GSP30pratyabu:16": " nivṛttaprasarāyāṃ ca nimiṣati iti svānubhava eva atra sākṣī /",
    "GSP30pratyabu:17": " anyasya tu māyāprakṛtyādeḥ citprakāśabhinnasya aprakāśamānatvena",
    "GSP30pratyabu:18": " asattvān na kvacid api hetutvam prakāśamānatve tu prakāśaikātmyāt",
    "GSP30pratyabu:19": " prakāśarūpā citir eva hetuḥ na tv asau kaścit /",
    "GSP30pratyabu:20": " ata eva deśakālākārā etatsṛṣṭā etadanuprāṇitāś ca naitatsvarūpaṃ",
    "GSP30pratyabu:21": " bhettum alam iti vyāpakanityoditaparipūrṇarūpā iyam ity arthalabhyam eva",
    "GSP30pratyabu:22": " etat / nanu jagad api cito bhinnaṃ naiva kiṃcit abhede ca kathaṃ",
    "GSP30pratyabu:23": " hetuhetumadbhāvaḥ ucyate /",
    "GSP30pratyabu:24": " cid eva bhagavatī svacchasvatantrarūpā",
    "GSP30pratyabu:25": " tattadanantajagadātmanā sphurati ity etāvat paramārtho 'yaṃ",
    "GSP30pratyabu:26": " kāryakāraṇabhāvaḥ /",
    "GSP30pratyabu:27": " yataś ca iyam eva pramātṛpramāṇaprameyamayasya",
    "GSP30pratyabu:28": " viśvasya siddhau prakāśane hetuḥ tato 'syāḥ",
    "GSP30pratyabu:29": " svatantrāparicchinnasvaprakāśarūpāyāḥ siddhau abhinavārthaprakāśanarūpa.= m",
    "GSP30pratyabu:30": " na pramāṇavarākam upayuktam upapannaṃ vā /",
    "GSP30pratyabu:31": " tad uktam trikasāre",
    "GSP30pratyabu:32": " svapadā svaśiraśchāyāṃ yadval laṅghitum īhate /",
    "GSP30pratyabu:33": " pādoddeśe śiro na syāt tatheyaṃ baindavī kalā // iti /",
    "GSP30pratyabu:34": " yataś ca iyaṃ viśvasya siddhau parādvayasamārasyāpādanātmani ca saṃhare",
    "GSP30pratyabu:35": " hetuḥ tata eva svatantrā /",
    "GSP30pratyabu:36": " pratyabhijñātasvātantryā satī",
    "GSP30pratyabu:37": " bhogamokṣasvarūpāṇāṃ viśvasiddhīnāṃ hetuḥ /",
    "GSP30pratyabu:38": " ity āvṛttyā vyākhyeyam /",
    "GSP30pratyabu:39": " api ca viśvaṃ nīlasukhadehaprāṇādi tasya yā",
    "GSP30pratyabu:40": " siddhiḥ pramānopārohakrameṇa vimarśamayapramātrāveśaḥ saiva hetuḥ",
    "GSP30pratyabu:41": " parijñāne upāyo yasyāḥ /",
    "GSP30pratyabu:42": " anena ca sukhopāyatvam uktam / yad uktaṃ",
    "GSP30pratyabu:43": " śrīvijñānabhaṭṭārake",
    "GSP30pratyabu:44": " grāhyagrāhakasaṃvittiḥ sāmānyā sarvadehinām /",
    "GSP30pratyabu:45": " yogināṃ tu viśeṣo 'yaṃ saṃbandhe sāvadhānatā [3] // iti /",
    "GSP30pratyabu:46": " citiḥ iti ekavacanaṃ deśakālādyanavacchinnatām abhidadhat",
    "GSP30pratyabu:47": " samastabhedavādānām avāstavatāṃ vyanakti /",
    "GSP30pratyabu:48": " svatantraśabdo",
    "GSP30pratyabu:49": " brahmavādavailakṣaṇyam ācakṣāṇaḥ cito māheśvaryasāratāṃ brūte /",
    "GSP30pratyabu:50": " viśva ityādipadam aśeṣaśaktitvaṃ sarvakāraṇatvaṃ sukhopāyatvaṃ",
    "GSP30pratyabu:51": " mahāphalaṃ ca āha //",
    "GSP30pratyabu:52": " nanu viśvasya yadi citiḥ hetuḥ tat asyā upādānādyapekṣāyāṃ",
    "GSP30pratyabu:53": " bhedavādāparityāgaḥ syāt",
    "GSP30pratyabu:54": " ity āśaṅkya āha",
    "GSP30pratyabu:55": " svecchayā svabhittau viśvam unmīlayati // 2 //",
    "GSP30pratyabu:56": " svecchayā na tu brahmādivad anyecchayā /",
    "GSP30pratyabu:57": " tayaiva ca na tu upādānādyapekṣay= ā",
    "GSP30pratyabu:58": " / evaṃ hi prāguktasvātantryahānyā cittvam eva na ghaṭeta /",
    "GSP30pratyabu:59": " svabhittau na",
    "GSP30pratyabu:60": " tu anyatra kvāpi /",
    "GSP30pratyabu:61": " prāk nirṇītaṃ viśvaṃ darpaṇe nagaravat abhinnam api",
    "GSP30pratyabu:62": " bhinnam iva unmīlayati /",
    "GSP30pratyabu:63": " unmīlanaṃ ca avasthitasyaiva prakaṭīkaraṇaṃ it= y",
    "GSP30pratyabu:64": " anena jagataḥ prakaśaikātmyenāvasthānam uktam //",
    "GSP30pratyabu:65": " atha viśvasya svarūpaṃ vibhāgena pratipādayitum āha",
    "GSP30pratyabu:66": " tan nānā anurūpagrāhyagrāhakabhedāt // 3 //",
    "GSP30pratyabu:67": " tad viśvaṃ nānā anekaprakāram /",
    "GSP30pratyabu:68": " katham anurūpāṇāṃ",
    "GSP30pratyabu:69": " parasparaucityāvasthīnāṃ grāhyāṇāṃ grāhakāṇāṃ ca bhedād vaicitryāt /",
    "GSP30pratyabu:70": " tathā ca sadāśivatattve 'hantācchāditāsphuṭedantāmayaṃ yādṛśaṃ",
    "GSP30pratyabu:71": " parāpararūpaṃ viśvaṃ grāhyaṃ tādṛg eva",
    "GSP30pratyabu:72": " śrīsadāśivabhaṭṭārakādhiṣṭhito mantramaheśvarākhyaḥ pramātṛvargaḥ",
    "GSP30pratyabu:73": " parameśvarecchāvakalpitatathāvasthānaḥ /",
    "GSP30pratyabu:74": " īśvaratattve sphuṭedantāhantāsāmānādhikaraṇyātma yādṛg viśvaṃ grāhya.= m",
    "GSP30pratyabu:75": " tathāvidha eva īśvarabhaṭṭārakādhiṣṭhito mantreśvaravargaḥ /",
    "GSP30pratyabu:76": " vidyāpade śrīmadanantabhaṭṭārakādhiṣṭhitā bahuśākhāvāntarabhedabhinnā",
    "GSP30pratyabu:77": " yathābhūtā mantrāḥ pramātāraḥ tathābhūtam eva bhedaikasāraṃ viśvam api",
    "GSP30pratyabu:78": " prameyam / māyordhve yādṛśā vijñānākalāḥ",
    "GSP30pratyabu:79": " kartṛtāśūnyaśuddhabodhātmānaḥ tādṛg eva tadabhedasāraṃ",
    "GSP30pratyabu:80": " sakalapralayākalātmakapūrvāvasthāparicitam eṣāṃ prameyam / māyāyāṃ",
    "GSP30pratyabu:81": " śūnyapramātṝṇāṃ pralayakevalināṃ svocitaṃ pralīnakalpaṃ prameyam /",
    "GSP30pratyabu:82": " kṣitiparyantāvasthitānāṃtu sakalānāṃ sarvato bhinnānāṃ parimitānāṃ",
    "GSP30pratyabu:83": " tathābhūtam eva prameyam /",
    "GSP30pratyabu:84": " taduttīrṇaśivabhaṭṭārakasya",
    "GSP30pratyabu:85": " prakāśaikavapuṣaḥ prakāśaikarūpā eva bhāvāḥ /",
    "GSP30pratyabu:86": " śrīmatparamaśivasya",
    "GSP30pratyabu:87": " punaḥ viśvottīrṇaviśvātmakaparamānandamayaprakāśaikaghanasya",
    "GSP30pratyabu:88": " evaṃvidham eva śivādidharaṇyantam akhilaṃ abhedenaiva sphurati / na tu",
    "GSP30pratyabu:89": " vastutaḥ anyat kiṃcit grāhyaṃ grāhakaṃ vā / api tu",
    "GSP30pratyabu:90": " śrīparamaśivabhaṭṭāraka eva itthaṃ nānāvaicitryasahasraiḥ sphuratīty",
    "GSP30pratyabu:91": " abhihitaprāyam //",
    "GSP30pratyabu:92": " yathā ca bhagavān viśvaśarīraḥ tathā",
    "GSP30pratyabu:93": " citisaṃkocātmā cetano 'pi saṃkucitaviśvamayaḥ // 4 //",
    "GSP30pratyabu:94": " śrīparamaśivaḥ svātmaikyena sthitaṃ viśvaṃ sadāśivādyucitena rūpena",
    "GSP30pratyabu:95": " avabibhāsayiṣuḥ pūrvaṃ",
    "GSP30pratyabu:96": " cidaikyākhyātimayānāśritaśivaparyāyaśūnyātiśūnyātmatayā prakāśābhedena",
    "GSP30pratyabu:97": " prakāśamānatayā sphurati / tataḥ",
    "GSP30pratyabu:98": " cidrasāśyānatārūpāśeṣatattvabhuvanabhāvatattatpramātrādyātmatayāpi",
    "GSP30pratyabu:99": " prathate / yathā ca evaṃ bhagavān viśvaśarīraḥ tathā citisaṃkocātmā",
    "GSP30pratyabu:100": " saṃkucitacidrūpaḥ cetano grāhako 'pi vaṭadhānikāvat",
    "GSP30pratyabu:101": " saṃkucitāśeṣaviśvarūpaḥ /",
    "GSP30pratyabu:102": " tathā ca siddhāntavacanam",
    "GSP30pratyabu:103": " vigraho vigrahī caiva sarvavigrahavigrahī / iti /",
    "GSP30pratyabu:104": " triśiromate 'pi=20",
    "GSP30pratyabu:105": " sarvadevamayaḥ kāyas taṃ cedānīṃ śṛṇu priye /",
    "GSP30pratyabu:106": " pṛthivī kaṭhinatvena dravatve 'mbhaḥ prakīrtitam //",
    "GSP30pratyabu:107": " ity upakramya=20",
    "GSP30pratyabu:108": " triśirobhairavaḥ sākṣād vyāpya viśvaṃ vyavasthitaḥ /",
    "GSP30pratyabu:109": " ity antena granthena grāhakasya saṃkucitaviśvamayatvam eva vyāharati /",
    "GSP30pratyabu:110": " ayaṃ cātrāśayaḥ grāhako 'pi ayaṃ prakāśaikātmyena uktāgamayuktyā ca",
    "GSP30pratyabu:111": " viśvaśarīraśivaikarūpa eva kevalaṃ tanmāyāśaktyā",
    "GSP30pratyabu:112": " anabhivyaktasvarūpatvāt saṃkucita iva ābhāti /",
    "GSP30pratyabu:113": " saṃkoco 'pi vicāryamāṇaḥ",
    "GSP30pratyabu:114": " cidaikātmyena prathamānatvāt cinmaya eva /",
    "GSP30pratyabu:115": " anyathā tu na kiṃcit iti sarvo",
    "GSP30pratyabu:116": " grāhako viśvaśarīraḥ śivabhaṭṭāraka eva /",
    "GSP30pratyabu:117": " tad uktaṃ mayaiva",
    "GSP30pratyabu:118": " akhyātir yadi na khyāti khyātir evāvaśiṣyate /",
    "GSP30pratyabu:119": " khyāti cet khyātirūpatvāt khyātir evāvaśiṣyate // iti /",
    "GSP30pratyabu:120": " anenaivāśayena śrīspandaśāstreṣu",
    "GSP30pratyabu:121": " yasmāt sarvamayo jīvaḥ ............................ /",
    "GSP30pratyabu:122": " ity upakramya=20",
    "GSP30pratyabu:123": " tena śabdārthacintāsu na sāvasthā na yaḥ śivaḥ [4] /",
    "GSP30pratyabu:124": " ityādinā śivajīvayor abheda evoktaḥ /",
    "GSP30pratyabu:125": " etattattvaparijñānam eva muktiḥ /",
    "GSP30pratyabu:126": " etattattvāparijñānam eva ca bandha iti bhaviṣyati eva etat //",
    "GSP30pratyabu:127": " nanu grāhako 'yaṃ vikalpamayaḥ vikalpanaṃ ca cittahetukaṃ sati ca citte",
    "GSP30pratyabu:128": " katham asya śivātmakatvaṃ iti śaṅktvā cittam eva nirnetum āha",
    "GSP30pratyabu:129": " citir eva cetanapadād avarūḍhā cetyasaṃkocinī",
    "GSP30pratyabu:130": " cittam // 5 //",
    "GSP30pratyabu:131": " na cittaṃ nāma anyat kiṃcit api tu saiva bhagavatī tat /",
    "GSP30pratyabu:132": " tathā hi sā sva.= m",
    "GSP30pratyabu:133": " svarūpaṃ gopayitvā yadā saṃkocaṃ gṛhṇāti tadā dvayī gatiḥ / kadācid",
    "GSP30pratyabu:134": " ullasitam api saṃkocaṃ guṇīkṛtya citprādhānyena sphurati / kadācit",
    "GSP30pratyabu:135": " saṃkocapradhānatayā /",
    "GSP30pratyabu:136": " citprādhānyapakṣe sahajaṃ prakāśamātrapradhānatve",
    "GSP30pratyabu:137": " vijñānākalatā /",
    "GSP30pratyabu:138": " prakāśaparāmarśapradhānatve tu vidyāpramātṛtā / tatrāpi",
    "GSP30pratyabu:139": " krameṇa saṃkocasya tanutāyāṃ īśasadāśivānāśritarūpatā /",
    "GSP30pratyabu:140": " samādhiprayatnopārjite tu citpradhānatve śuddhādhvapramātṛtā kramāt",
    "GSP30pratyabu:141": " kramaṃ prakarṣavatī /",
    "GSP30pratyabu:142": " saṃkocaprādhānye tu śūnyādipramātṛtā / evam",
    "GSP30pratyabu:143": " avasthite sati citir eva saṃkucitagrāhakarūpā cetanapadāt avarūḍhā",
    "GSP30pratyabu:144": " arthagrahaṇonmukhī satī cetyena nīlasukhādinā saṃkocinī",
    "GSP30pratyabu:145": " ubhayasaṃkocasaṃkucitaiva",
    "GSP30pratyabu:146": " cittam / tathā ca=20",
    "GSP30pratyabu:147": " svāṅgarūpeṣu bhāveṣu patyur jñānaṃ kriyā ca yā /",
    "GSP30pratyabu:148": " māyā tṛtīye te eva paśoḥ sattvaṃ rajas tamaḥ [5] // ityādinā",
    "GSP30pratyabu:149": " svātantryātmā citiśaktir eva jñānakriyāmāyāśaktirūpā paśudaśāyāṃ",
    "GSP30pratyabu:150": " saṃkocaprakarṣāt sattvarajastamaḥsvabhāvacittātmatayā sphuratīti",
    "GSP30pratyabu:151": " śrīpratyabhijñāyām uktam /",
    "GSP30pratyabu:152": " ata eva śrītattvagarbhastotre vikalpadaśāyām",
    "GSP30pratyabu:153": " api tāttvikasvarūpasadbhāvāt tadanusaraṇābhiprāyeṇoktam",
    "GSP30pratyabu:154": " ata eva tu ye kecit paramārthānusāriṇaḥ /",
    "GSP30pratyabu:155": " teṣāṃ tatra svarūpasya svajyotiṣṭvaṃ na lupyate // iti //",
    "GSP30pratyabu:156": " cittam eva tu māyāpramātuḥ svarūpam ity āha",
    "GSP30pratyabu:157": " tanmayo māyāpramātā // 6 //",
    "GSP30pratyabu:158": " dehaprāṇapadaṃ tāvat cittapradhānam eva /",
    "GSP30pratyabu:159": " śūnyabhūmir api",
    "GSP30pratyabu:160": " cittasaṃskāravaty eva /",
    "GSP30pratyabu:161": " anyathā tato vyutthitasya",
    "GSP30pratyabu:162": " svakartavyānudhāvanābhāvaḥ syād iti cittamaya eva māyīyaḥ pramātā /",
    "GSP30pratyabu:163": " amunaiva āśayena śivasūtreṣu vastuvṛttānusāreṇa “caitanyam ātmā” [6]",
    "GSP30pratyabu:164": " ity abhidhāya māyāpramātṛlakṣaṇāvasare punaḥ “cittam ātmā” [7] ity ukta= m //",
    "GSP30pratyabu:165": " asyaiva samyak svarūpajñānāt yato muktiḥ asamyak tu saṃsāraḥ tataḥ",
    "GSP30pratyabu:166": " tilaśa etatsvarūpaṃ nirbhaṅktum āha",
    "GSP30pratyabu:167": " sa caiko dvirūpas trimayaś caturātmā",
    "GSP30pratyabu:168": " saptapañcakasvabhāvaḥ // 7 //",
    "GSP30pratyabu:169": " nirṇītadṛśā cidātmā śivabhaṭṭāraka eva eka ātmā na tu anyaḥ kaścit",
    "GSP30pratyabu:170": " prakāśasya deśakālādibhiḥ bhedāyogāt /",
    "GSP30pratyabu:171": " jaḍasya tu grāhakatvānupapatteḥ",
    "GSP30pratyabu:172": " / prakāśa eva yataḥ svātantryāt gṛhītaprāṇādisaṃkocaḥ",
    "GSP30pratyabu:173": " saṃkucitārthagrāhakatām aśnute tato 'sau",
    "GSP30pratyabu:174": " prakāśarūpatvasaṃkocāvabhāsavattvābhyāṃ dvirūpaḥ /",
    "GSP30pratyabu:175": " āṇavamāyīyakārmamalāvṛtatvāt trimayaḥ /",
    "GSP30pratyabu:176": " śūnyaprāṇapuryaṣṭakaśarīrasvabhāvatvāt caturātmā /",
    "GSP30pratyabu:177": " saptapañcakāni",
    "GSP30pratyabu:178": " śivādipṛthivyantāni pañcatriṃśattattvāni tatsvabhāvaḥ /",
    "GSP30pratyabu:179": " tathā śivādisakalāntapramātṛsaptakasvarūpaḥ /",
    "GSP30pratyabu:180": " cidānandecchājñānakriyāśaktirūpatve 'pi akhyātivaśāt",
    "GSP30pratyabu:181": " kalāvidyārāgakālaniyatikañcukavalitatvāt pañcakasvarūpaḥ / evaṃ ca",
    "GSP30pratyabu:182": " śivaikarūpatvena pañcatriṃśattattvamayatvena pramātṛsaptakasvabhāvatven= a",
    "GSP30pratyabu:183": " cidādiśaktipañcakātmakatvena ca ayaṃ pratyabhijñāyamāno muktiḥ / anyathā",
    "GSP30pratyabu:184": " tu saṃsārahetuḥ //",
    "GSP30pratyabu:185": " evaṃ ca",
    "GSP30pratyabu:186": " tadbhūmikāḥ sarvadarśanasthitayaḥ // 8 //",
    "GSP30pratyabu:187": " sarveṣāṃ cārvākādidarśanānāṃ sthitayaḥ siddhāntāḥ tasya etasya ātmano",
    "GSP30pratyabu:188": " naṭasyeva svecchāvagṛhītāḥ kṛtrimā bhūmikāḥ / tathā ca",
    "GSP30pratyabu:189": " caitanyaviśiṣṭaṃ śarīram ātmā iti cārvākāḥ /",
    "GSP30pratyabu:190": " naiyāyikādayo",
    "GSP30pratyabu:191": " jñānādiguṇagaṇāśrayaṃ buddhitattvaprāyam eva ātmānaṃ saṃsṛtau",
    "GSP30pratyabu:192": " manyante / apavarge tu tad ucchede śūnyaprāyam /",
    "GSP30pratyabu:193": " ahaṃpratītipratyeyaḥ sukhaduḥkhādyupādhibhiḥ tiraskṛtātmā manvānā",
    "GSP30pratyabu:194": " mīmāṃsakā 'pi buddhāv eva niviṣṭā /",
    "GSP30pratyabu:195": " jñānasantāna eva tattvaṃ iti saugat= ā",
    "GSP30pratyabu:196": " buddhivṛttiṣv eva paryavasitāḥ /",
    "GSP30pratyabu:197": " prāṇa evātmeti kecit śrutyantavidaḥ = /",
    "GSP30pratyabu:198": " asad eva idam āsīd ity abhāvabrahmavādinaḥ śūnyabhuvam avagāhya sthitāḥ = /",
    "GSP30pratyabu:199": " mādhyamikāpi evam eva /",
    "GSP30pratyabu:200": " parā prakṛtir bhagavān vāsudevaḥ tadvisphuliṅgaprāyā eva jīvā iti",
    "GSP30pratyabu:201": " pāñcarātrāḥ parasyāḥ prakṛteḥ pariṇāmābhyupagamāt avyakta",
    "GSP30pratyabu:202": " evābhiniviṣṭāḥ /",
    "GSP30pratyabu:203": " sāṃkhyādayas tu vijñānakalaprāyāṃ bhūmiṃ avalambante /",
    "GSP30pratyabu:204": " sad eva idam agra āsīd iti īśvaratattvapadam āśritā apare śrutyantavida.=",
    "GSP30pratyabu:205": " h /=20",
    "GSP30pratyabu:206": " śabdabrahmamayaṃ paśyantīrūpaṃ ātmatattvam iti vaiyākaraṇāḥ",
    "GSP30pratyabu:207": " śrīsadāśivapadamadhyāsitāḥ /",
    "GSP30pratyabu:208": " evam anyad api anumantavyam /",
    "GSP30pratyabu:209": " etac ca āgameṣu",
    "GSP30pratyabu:210": " buddhitattve sthitā bauddhā guṇeṣv evārhatāḥ sthitāḥ /",
    "GSP30pratyabu:211": " sthitā vedavidaḥ puṃsi avyakte pāñcarātrikāḥ //",
    "GSP30pratyabu:212": " ityādinā nirūpitam /",
    "GSP30pratyabu:213": " viśvottīrṇam ātmatattvam iti tāntrikāḥ /",
    "GSP30pratyabu:214": " viśvamayam iti",
    "GSP30pratyabu:215": " kulādyāmnāyaniviṣṭāḥ /",
    "GSP30pratyabu:216": " viśvottīrṇaṃ viśvamayaṃ ca iti",
    "GSP30pratyabu:217": " trikādidarśanavidaḥ /",
    "GSP30pratyabu:218": " evaṃ ekasyaiva cidātmano bhagavataḥ",
    "GSP30pratyabu:219": " svātantryāvabhāsitāḥ sarvā imā bhūmikāḥ",
    "GSP30pratyabu:220": " svātantryapracchādanonmīlanatāratamyabheditāḥ / ata eka eva",
    "GSP30pratyabu:221": " etāvadvyāptikātmā /",
    "GSP30pratyabu:222": " mitadṛṣṭayas tu aṃśāṃśikāsu tadicchayaiva",
    "GSP30pratyabu:223": " abhimānaṃ grāhitāḥ yena dehādiṣu bhūmiṣu",
    "GSP30pratyabu:224": " pūrvapūrvapramātṛvyāptisāratāprathāyām api uktarūpāṃ",
    "GSP30pratyabu:225": " mahāvyaptiṃ paraśaktipātaṃ vinā na labhante /",
    "GSP30pratyabu:226": " vaiṣṇavādyās tu ye kecit vidyārāgeṇa rañjitāḥ /",
    "GSP30pratyabu:227": " na vidanti paraṃ devaṃ sarvajñaṃ jñānaśālinam // iti /",
    "GSP30pratyabu:228": " bhramayaty eva tān māyā hy amokṣe mokṣalipsayā [8] / iti /",
    "GSP30pratyabu:229": " ta ātmopāsakāḥ śaivaṃ na gacchanti paraṃ padam [9] / iti ca /",
    "GSP30pratyabu:230": " api ca sarveṣāṃ darśanānāṃ samastānāṃ nīlasukhādijñānānāṃ yāḥ",
    "GSP30pratyabu:231": " sthitayaḥ antarmukharūpā viśrāntayaḥ tāḥ tadbhūmikāḥ",
    "GSP30pratyabu:232": " cidānandaghanasvātmasvarūpābhivyaktyupāyāḥ /",
    "GSP30pratyabu:233": " tathā hi yadā yadā bahirmukhaṃ rūpaṃ svarūpe viśrāmyati",
    "GSP30pratyabu:234": " tadā tadā bāhyavastūpasaṃhāraḥ antaḥpraśāntapadāvasthitiḥ",
    "GSP30pratyabu:235": " tattadudeṣyatsaṃvitsantatyāsūtraṇaṃ iti sṛṣṭisthitisaṃhāramelanarūp= ā",
    "GSP30pratyabu:236": " iyaṃ turīyā saṃvidbhaṭṭārikā tattatsṛṣṭyādibhedān udvamantī",
    "GSP30pratyabu:237": " saṃharantī ca sadā pūrṇā ca kṛśā ca ubhayarūpā ca anubhayātmā ca akrama= m",
    "GSP30pratyabu:238": " eva sphurantī sthitā /",
    "GSP30pratyabu:239": " uktaṃ ca śrīpratyabhijñāṭīkāyāṃ",
    "GSP30pratyabu:240": " tāvad arthāvalehena uttiṣṭhati pūrṇā ca bhavati / iti /",
    "GSP30pratyabu:241": " eṣā ca bhaṭṭārikā kramāt kramaṃ adhikam anuśīlyamānā svātmasātkaroty",
    "GSP30pratyabu:242": " eva bhaktajanam //",
    "GSP30pratyabu:243": " yadi evaṃbhūtasya ātmano vibhūtiḥ tat kathaṃ ayaṃ malāvṛto 'ṇuḥ",
    "GSP30pratyabu:244": " kalādivalitaḥ saṃsārī abhidhīyate ityāha",
    "GSP30pratyabu:245": " cidvat tac chaktisaṃkocāt malāvṛtaḥ saṃsārī // 9 //",
    "GSP30pratyabu:246": " yadā cidātmā parameśvaraḥ svasvātantryāt abhedavyāptiṃ nimajjya",
    "GSP30pratyabu:247": " bhedavyāptim avalambate tadā tadīyā icchādiśaktayaḥ asaṃkucitā api",
    "GSP30pratyabu:248": " saṃkocavatyo bhānti /",
    "GSP30pratyabu:249": " tadānīm eva ayaṃ malāvṛtaḥ saṃsārī bhavati /",
    "GSP30pratyabu:250": " tathā ca apratihatasvātantryarūpā icchāśaktiḥ saṃkucitā satī",
    "GSP30pratyabu:251": " apūrṇamanyatārūpaṃ [10] āṇavaṃ malam /",
    "GSP30pratyabu:252": " jñānaśaktiḥ krameṇa saṃkocāt",
    "GSP30pratyabu:253": " bhede sarvajñatvasya kiṃcijjñatvāpteḥ",
    "GSP30pratyabu:254": " antaḥkaraṇabuddhīndriyatāpattipūrvaṃ atyantasaṃkocagrahaṇena [11]",
    "GSP30pratyabu:255": " bhinnavedyaprathārūpaṃ māyīyaṃ malam /",
    "GSP30pratyabu:256": " kriyāśaktiḥ krameṇa bhede sarvakartṛtvasya kiṃcitkartṛtvāpteḥ",
    "GSP30pratyabu:257": " karmendriyarūpasaṃkocagrahaṇapūrvaṃ atyantaparimitatāṃ [12] prāptā",
    "GSP30pratyabu:258": " śubhāśubhānuṣṭānamayaṃ kārmaṃ malam /",
    "GSP30pratyabu:259": " tathā sarvakartṛtvasarvajñatvapūrṇatvanityatvavyāpakatvaśaktayaḥ",
    "GSP30pratyabu:260": " saṃkocaṃ gṛhṇānā yathākramaṃ kalāvidyārāgakālaniyatirūpatayā bhānti /",
    "GSP30pratyabu:261": " tathāvidhaś ca ayaṃ śaktidaridraḥ saṃsārī ucyate /",
    "GSP30pratyabu:262": " svaśaktivikāse tu",
    "GSP30pratyabu:263": " śiva eva //",
    "GSP30pratyabu:264": " nanu saṃsāryavasthāyām asya kiṃcit śivatocitaṃ abhijñānam asti yena",
    "GSP30pratyabu:265": " śiva eva tathāvasthita ity udghoṣyate astītyāha",
    "GSP30pratyabu:266": " tathāpi tadvat pañcakṛtyāni karoti // 10 //",
    "GSP30pratyabu:267": " iha īśvarādvayadarśanasya brahmavādibhyaḥ ayam eva viśeṣaḥ /",
    "GSP30pratyabu:268": " sṛṣṭisaṃhārakartāraṃ vilayasthitikārakam /",
    "GSP30pratyabu:269": " anugrahakaraṃ devaṃ praṇatārtivināśanam [13] // iti",
    "GSP30pratyabu:270": " śrimatsvacchandādiśāsanoktanītyā sadā pañcavidhakṛtyakāritvaṃ cidātmano",
    "GSP30pratyabu:271": " bhagavataḥ /",
    "GSP30pratyabu:272": " yathā ca bhagavān śuddhetarādhvasphāraṇakrameṇa",
    "GSP30pratyabu:273": " svarūpavikāsarūpāṇi sṛṣṭyādīni karoti tathā saṃkucitacicchaktyā",
    "GSP30pratyabu:274": " saṃsārabhūmikāyām api pañcakṛtyāni",
    "GSP30pratyabu:275": " vidhatte / tathā hi",
    "GSP30pratyabu:276": " tad evaṃ vyavahāre 'pi prabhur dehādim āviśan /",
    "GSP30pratyabu:277": " bhāntam evāntararthaugham icchayā bhāsayed bahiḥ [14] //",
    "GSP30pratyabu:278": " iti pratyabhijñākārikoktārthadṛṣṭyā dehaprāṇādipadaṃ āviśan cidrūpo",
    "GSP30pratyabu:279": " maheśvaro bahirmukhībhāvāvasare nīlādikam arthaṃ niyatadeśakālāditayā",
    "GSP30pratyabu:280": " yadā ābhāsayati tadā niyatadeśakālādyābhāsāṃśe asya sraṣṭṛtā /",
    "GSP30pratyabu:281": " anyadeśakālādyābhāsāṃśe asya saṃhartṛtā /",
    "GSP30pratyabu:282": " nīlādyābhāsāṃśe sthāpakatā /",
    "GSP30pratyabu:283": " bhedena ābhāsāṃśe vilayakāritā /",
    "GSP30pratyabu:284": " prakāśaikyena prakāśane anugrahītṛtā /",
    "GSP30pratyabu:285": " yathā ca sadā",
    "GSP30pratyabu:286": " pañcavidhakṛtyakāritvaṃ bhagavataḥ tathā mayā vitatya spandasandohe",
    "GSP30pratyabu:287": " nirnītam / evam idaṃ pañcavidhakṛtyakāritvaṃ ātmīyaṃ sadā",
    "GSP30pratyabu:288": " dṛḍhapratipattyā pariśīlyamānaṃ māheśvaryaṃ unmīlayaty eva",
    "GSP30pratyabu:289": " bhaktibhājām /",
    "GSP30pratyabu:290": " ata eva ye sadā etat pariśīlayanti te svarūpavikāsamayaṃ",
    "GSP30pratyabu:291": " viśvaṃ jānānā jīvanmuktā ity āmnātāḥ /",
    "GSP30pratyabu:292": " ye tu na tathā te sarvato",
    "GSP30pratyabu:293": " vibhinnaṃ meyajātaṃ paśyanto baddhātmanaḥ //",
    "GSP30pratyabu:294": " na ca ayam eva prakāraḥ pañcavidhakṛtyakāritve yāvad anyo 'pi kaścit",
    "GSP30pratyabu:295": " rahasyarūpo 'stīty āha",
    "GSP30pratyabu:296": " ābhāsanaraktivimarśanabījāvasthāpanavilāpanatas",
    "GSP30pratyabu:297": " tāni // 11 //",
    "GSP30pratyabu:298": " pañcavidhakṛtyāni karoti iti pūrvataḥ saṃbadhyate /",
    "GSP30pratyabu:299": " śrīmanmahārthadṛṣṭyā dṛgādidevīprasaraṇakrameṇa yad yad ābhāti tat",
    "GSP30pratyabu:300": " tat sṛjyate /",
    "GSP30pratyabu:301": " tathā sṛṣṭe pade tatra yadā praśāntanimeṣaṃ kaṃcit",
    "GSP30pratyabu:302": " kālaṃ rajyati tadā sthitidevyā tat sthapyate /",
    "GSP30pratyabu:303": " camatkārāparaparyāyavimarśanasamaye tu saṃhriyate /",
    "GSP30pratyabu:304": " yathoktaṃ śrīrāmena",
    "GSP30pratyabu:305": " samādhivajreṇāpy anyair abhedyo bhedabhūdharaḥ /",
    "GSP30pratyabu:306": " parāmṛṣṭaś ca naṣṭaś ca tvadbhaktibalaśālibhiḥ // iti /",
    "GSP30pratyabu:307": " yadā tu saṃhriyamāṇam api etat antaḥ vicitrāśaṅkādisaṃskāraṃ ādhatte",
    "GSP30pratyabu:308": " tadā tat punar udbhaviṣyat saṃsārabījabhāvam āpannaṃ",
    "GSP30pratyabu:309": " vilayapadamadhyāropitam /",
    "GSP30pratyabu:310": " yadā punaḥ tat tathāntaḥsthāpitaṃ anyad",
    "GSP30pratyabu:311": " vānubhūyamānam eva haṭhapākakrameṇālaṃgrāsayuktyā cidagnisādbhāvam",
    "GSP30pratyabu:312": " āpadyate tadā pūrṇatāpādanena anugṛhyata eva / īdṛśaṃ ca",
    "GSP30pratyabu:313": " pañcavidhakṛtyakāritvaṃ sarvasya sadā sannihitam api sadgurūpadeśaṃ vin= ā",
    "GSP30pratyabu:314": " na prakāśata iti sadgurusaparyaiva etatprathārtham anusartavyā //",
    "GSP30pratyabu:315": " yasya punaḥ sadgurūpadeśaṃ vinā etatparijñānaṃ nāsti",
    "GSP30pratyabu:316": " tasyāvacchāditasvasvarūpābhiḥ nijābhiḥ śaktibhiḥ vyāmohitatvaṃ",
    "GSP30pratyabu:317": " bhavatīty āha",
    "GSP30pratyabu:318": " tadaparijñāne svaśaktibhir vyāmohitatā",
    "GSP30pratyabu:319": " saṃsāritvam // 12 //",
    "GSP30pratyabu:320": " tasyaitasya sadā saṃbhavataḥ pañcavidhakṛtyakāritvasya aparijñāne",
    "GSP30pratyabu:321": " śaktipātahetukasvabalonmīlanābhāvāt aprakāśane svabhiḥ śaktibhiḥ",
    "GSP30pratyabu:322": " vyāmohitatvaṃ vividhalaukikaśāstrīyaśaṅkāśaṅkukīlitatvaṃ yat idam ev= a",
    "GSP30pratyabu:323": " saṃsāritvam /",
    "GSP30pratyabu:324": " tad uktaṃ śrīsarvavīrabhaṭṭārake",
    "GSP30pratyabu:325": " ajñānāc chaṅkate lokas tataḥ sṛṣṭiś ca saṃhṛtiḥ / iti /",
    "GSP30pratyabu:326": " mantrā varṇātmakāḥ sarve sarve varṇāḥ śivātmakāḥ / iti ca /",
    "GSP30pratyabu:327": " tathā hi citprakāśāt avyatiriktā nityoditamahāmantrarūpā",
    "GSP30pratyabu:328": " pūrṇāhaṃvimarśamayī yeyaṃ parāvākchaktiḥ",
    "GSP30pratyabu:329": " ādikṣāntarūpāśeṣaśakticakragarbhiṇī sā tāvat",
    "GSP30pratyabu:330": " paśyantīmadhyamādikrameṇa grāhakabhūmikāṃ bhāsayati /",
    "GSP30pratyabu:331": " tatra ca parārūpatvena svarūpaṃ aprathayantī māyāpramātuḥ",
    "GSP30pratyabu:332": " asphuṭāsādhāraṇārthāvabhāsarūpāṃ pratikṣaṇaṃ navanavāṃ vikalpakriyā.= m",
    "GSP30pratyabu:333": " ullāsayati /",
    "GSP30pratyabu:334": " śuddhām api ca avikalpabhūmiṃ tadācchāditām eva darśayati /",
    "GSP30pratyabu:335": " tatra ca brāhmyādidevatādhiṣṭhitakakārādivicitraśaktibhiḥ vyāmohito",
    "GSP30pratyabu:336": " dehaprāṇādim eva parimitaṃ avaśaṃ ātmānaṃ manyate mūḍhajanaḥ /",
    "GSP30pratyabu:337": " brāhmyādidevyaḥ paśudaśāyāṃ bhedaviṣaye sṛṣṭisthitī abhedaviṣaye c= a",
    "GSP30pratyabu:338": " saṃhāraṃ prathayantyaḥ parimitavikalpapātratām eva saṃpādayanti /",
    "GSP30pratyabu:339": " patidaśāyāṃ tu bhede saṃhāraṃ abhede ca sargasthitī prakaṭayantyaḥ",
    "GSP30pratyabu:340": " kramāt kramaṃ vikalpanirhrāsanena śrīmadbhairavamudrānupraveśamayīṃ",
    "GSP30pratyabu:341": " mahatīm avikalpabhūmim eva unmīlayanti /",
    "GSP30pratyabu:342": " sarvo mamāyaṃ vibhava ity evaṃ parijānataḥ /",
    "GSP30pratyabu:343": " viśvātmano vikalpānāṃ prasare 'pi maheśatā [15] //",
    "GSP30pratyabu:344": " ityādirūpāṃ cidānandāveśamagnāṃ śuddhavikalpaśaktim ullāsayanti /",
    "GSP30pratyabu:345": " tataḥ uktanītyā svaśaktivyāmohitataiva saṃsāritvam /",
    "GSP30pratyabu:346": " kiṃ ca citiśaktir eva bhagavatī viśvavamanāt saṃsāravāmācāratvāc ca",
    "GSP30pratyabu:347": " vāmeśvaryākhyā satī khecarīgocarīdikcarībhūcarīrūpaiḥ aśeṣaiḥ",
    "GSP30pratyabu:348": " pramātrantaḥkaraṇabahiṣkaraṇabhāvasvabhāvaiḥ parisphurantī",
    "GSP30pratyabu:349": " paśubhūmikāyāṃ śūnyapadaviśrāntā",
    "GSP30pratyabu:350": " kiṃcitkartṛtvādyātmakakalādiśaktyātmanā khecarīcakreṇa",
    "GSP30pratyabu:351": " gopitapāramārthikacidgaganacarītvasvarūpeṇa cakasti /",
    "GSP30pratyabu:352": " bhedaniścayābhimānavikalpanapradhānāntaḥkaraṇadevīrūpeṇa gocarīcakrena",
    "GSP30pratyabu:353": " gopitābhedaniścayādyātmakapāramārthikasvarūpeṇa prakāśate /",
    "GSP30pratyabu:354": " bhedālocanādipradhānabahiṣkaraṇadevatātmanā ca dikcarīcakreṇa",
    "GSP30pratyabu:355": " gopitābhedaprathātmakapāramārthikasvarūpeṇa sphurati / sarvato",
    "GSP30pratyabu:356": " vyavacchinnābhāsasvabhāvaprameyātmanā ca bhūcarīcakreṇa",
    "GSP30pratyabu:357": " gopitasārvātmyasvarūpeṇa paśuhṛdayavyāmohinā",
    "GSP30pratyabu:358": " bhāti / patibhūmikāyāṃ tu sarvakartṛtvādiśaktyātmakacidgaganacarītvena",
    "GSP30pratyabu:359": " abhedaniścayādyātmanā gocarītvena abhedālocanādyātmanā dikcarītvena",
    "GSP30pratyabu:360": " svāṅgakalpādvayaprathāsāraprameyātmanā ca bhūcarītvena patihṛdayavikāsinā",
    "GSP30pratyabu:361": " sphurati / tathā coktaṃ sahajacamatkāraparijanitākṛtakādareṇa",
    "GSP30pratyabu:362": " bhaṭṭadāmodareṇa vimuktakeṣu",
    "GSP30pratyabu:363": " pūrṇāvacchinnamātrāntarbahiṣkaraṇabhāvagāḥ /",
    "GSP30pratyabu:364": " vāmeśādyāḥ parijñānājñānāt syur muktibandhadāḥ // iti /",
    "GSP30pratyabu:365": " evaṃ ca nijaśaktivyāmohitataiva saṃsaritvam /",
    "GSP30pratyabu:366": " api ca cidātmanaḥ",
    "GSP30pratyabu:367": " parameśvarasya svā anapāyinī ekaiva sphurattāsārakartṛtātmā",
    "GSP30pratyabu:368": " aiśvaryaśaktiḥ /",
    "GSP30pratyabu:369": " sā yadā svarūpaṃ gopayitvā pāśave pade",
    "GSP30pratyabu:370": " prāṇāpānasamānaśaktidaśābhiḥ jāgratsvapnasuṣuptabhūmibhiḥ",
    "GSP30pratyabu:371": " dehaprāṇapuryaṣṭakakalābhiś ca vyāmohayati tadā tadvyāmohitatā",
    "GSP30pratyabu:372": " saṃsāritvam /",
    "GSP30pratyabu:373": " yadā tu madhyadhāmollāsāṃ udānaśaktiṃ viśvavyāptisārāṃ",
    "GSP30pratyabu:374": " ca vyānaśaktiṃ turyadaśārūpāṃ turyātītadaśārūpāṃ ca cidānandaghanāṃ",
    "GSP30pratyabu:375": " unmīlayati tadā dehādyavasthāyām api patidaśātmā jīvanmuktir bhavati /",
    "GSP30pratyabu:376": " evaṃ tridhā svaśaktivyāmohitatā vyākhyātā /",
    "GSP30pratyabu:377": " cidvat iti sūtre [16] citprakāśo gṛhītasaṃkocaḥ saṃsārī ity uktam / ih= a",
    "GSP30pratyabu:378": " tu svaśaktivyāmohitatvena asya saṃsāritvaṃ bhavati iti bhaṅgyantareṇa",
    "GSP30pratyabu:379": " uktam / evaṃ saṃkucitaśaktiḥ prāṇādimān api yadā svaśaktivyāmohito na",
    "GSP30pratyabu:380": " bhavati tadā ayaṃ śarīrī parameśvaraḥ ity āmnāyasthityā",
    "GSP30pratyabu:381": " śivabhaṭṭāraka eva iti bhaṅgyā nirūpitaṃ bhavati /",
    "GSP30pratyabu:382": " manuṣyadeham āsthāya channās te parameśvarāḥ / iti /",
    "GSP30pratyabu:383": " uktam ca pratyabhijñāṭīkāyāṃ “śarīram eva ghaṭādy api vā ye",
    "GSP30pratyabu:384": " ṣaṭtriṃśattattvamayaṃ śivarūpatayāpaśyanti te 'pi sidhyanti” iti //",
    "GSP30pratyabu:385": " uktasūtrārthaprātipakṣyeṇa tattvadṛṣṭiṃ darśayitum āha",
    "GSP30pratyabu:386": " tatparijñāne cittam eva antarmukhībhāvena",
    "GSP30pratyabu:387": " cetanapadādhyārohāt citiḥ // 13 //",
    "GSP30pratyabu:388": " pūrvasūtravyākhyāprasaṅgena prameyadṛṣṭyā vitatya vyākhyātaprāyam etat",
    "GSP30pratyabu:389": " sūtram / śabdasaṃgatyā tu adhunā vyākhyāyate /",
    "GSP30pratyabu:390": " tasyātmīyasya",
    "GSP30pratyabu:391": " pañcakṛtyakāritvasya parijñāne sati aparijñānalakṣaṇakāraṇāpagamāt",
    "GSP30pratyabu:392": " svaśaktivyāmohitatānivṛttau svātantryalabhāt prāk vyākhyātaṃ yat cittaṃ",
    "GSP30pratyabu:393": " tad eva saṃkocinīṃ bahirmukhatāṃ jahat antarmukhībhāvena",
    "GSP30pratyabu:394": " cetanapadādhyārohāt grāhakabhūmikākramaṇakrameṇa saṃkocakalāyā api",
    "GSP30pratyabu:395": " vigalanena svarūpāpattyā citir bhavati /",
    "GSP30pratyabu:396": " svāṃ cinmayīṃ parāṃ bhūmim",
    "GSP30pratyabu:397": " āviśatīty arthaḥ //",
    "GSP30pratyabu:398": " nanu yadi pāramārthikaṃ cicchaktipadaṃ sakalabhedakavalanasvabhāvaṃ [17]",
    "GSP30pratyabu:399": " tad asya māyāpade 'pi tathārūpeṇa bhavitavyaṃ yathā jaladācchāditasyāpi",
    "GSP30pratyabu:400": " bhānoḥ bhāvāvabhāsakatvaṃ ity āśaṅkyāha",
    "GSP30pratyabu:401": " citivahnir arohapade channo 'pi mātrayā",
    "GSP30pratyabu:402": " meyendhanaṃ pluṣyati // 14 //",
    "GSP30pratyabu:403": " citir eva viśvagrasanaśīlatvāt vahniḥ /",
    "GSP30pratyabu:404": " asau eva avarohapade",
    "GSP30pratyabu:405": " māyāpramātṛtāyāṃ channo 'pi svātantryāt ācchāditasvabhāvo 'pi",
    "GSP30pratyabu:406": " bhūribhūtichannāgnivat mātrayā aṃśena nīlapītādiprameyendhanaṃ pluṣyati",
    "GSP30pratyabu:407": " svātmasātkaroti /",
    "GSP30pratyabu:408": " mātrāpadasyedam ākūtaṃ yat kavalayann api sārvātmyena na",
    "GSP30pratyabu:409": " grasate api tu aṃśena saṃskārātmanā utthāpayati /",
    "GSP30pratyabu:410": " grāsakatvaṃ ca sarvapramātṝṇāṃ svānubhavata eva siddham / yad uktaṃ",
    "GSP30pratyabu:411": " śrīmadutpaladevapādaiḥ nijastotreṣu",
    "GSP30pratyabu:412": " vartante jantavo 'śeṣā api brahmendraviṣṇavaḥ /",
    "GSP30pratyabu:413": " grasamānās tato vande deva viśvaṃ bhavanmayam [18] // iti //",
    "GSP30pratyabu:414": " yadā punaḥ karaṇeśvarīprasarasaṃkocaṃ saṃpādya",
    "GSP30pratyabu:415": " sargasaṃhārakramapariśīlanayuktiṃ āviśati tadā",
    "GSP30pratyabu:416": " balalābhe viśvam ātmasātkaroti // 15 //",
    "GSP30pratyabu:417": " citir eva dehaprāṇādyācchādananimajjanena svarūpaṃ unmagnatvena",
    "GSP30pratyabu:418": " sphārayantī balam / yathoktam",
    "GSP30pratyabu:419": " tadākramya balaṃ mantrāḥ ... ... [19] / iti /",
    "GSP30pratyabu:420": " evaṃ ca balalābhe unmagnasvarūpāśrayaṇe kṣityādisadāśivāntaṃ viśvaṃ",
    "GSP30pratyabu:421": " ātmasātkaroti svasvarūpābhedena nirbhāsayati /",
    "GSP30pratyabu:422": " tad uktaṃ pūrvagurubhiḥ svabhāṣāmayeṣu kramasūtreṣu",
    "GSP30pratyabu:423": " yathā vahnir udbodhito dāhyaṃ dahati tathā viṣayapāśān bhakṣayet / iti = /",
    "GSP30pratyabu:424": " na caivaṃ vaktavyam =AD viśvātmasātkārarūpā samāveśabhūḥ kādācitkī /",
    "GSP30pratyabu:425": " kathaṃ upādeyā iyaṃ syād iti yato dehādyunmajjananimajjanavaśena iyaṃ",
    "GSP30pratyabu:426": " asyāḥ kādācitkatvam iva ābhāti /",
    "GSP30pratyabu:427": " vastutas tu",
    "GSP30pratyabu:428": " citisvātantryāvabhāsitadehādyunmajjanād eva kādācitkatvam /",
    "GSP30pratyabu:429": " eṣā tu sadaiva prakāśamānā /",
    "GSP30pratyabu:430": " anyathā tad dehādy api na prakāśeta /",
    "GSP30pratyabu:431": " ata eva dehādipramātṛtābhimānanimajjanāya abhyāsaḥ / na tu",
    "GSP30pratyabu:432": " sadāprathamānatāsārapramātṛtāprāptyarthaṃ iti śrīpratyabhijñākārāḥ //",
    "GSP30pratyabu:433": " evaṃ ca",
    "GSP30pratyabu:434": " cidānandalābhe dehādiṣu cetyamāneṣv api",
    "GSP30pratyabu:435": " cidaikātmyapratipattidārḍhyaṃ jīvanmuktiḥ // 16 //",
    "GSP30pratyabu:436": " viśvātmasātkārātmani samāveśarūpe cidānande labdhe vyutthānadaśāyāṃ",
    "GSP30pratyabu:437": " dalakalpatayā dehaprāṇanīlasukhādiṣu ābhāsamāneṣv api yat",
    "GSP30pratyabu:438": " samāveśasaṃskārabalāt pratipādayiṣyamāṇayuktikramopabṛṃhitāt",
    "GSP30pratyabu:439": " cidaikātmyapratipattidārḍhyam /",
    "GSP30pratyabu:440": " avicalā cidekatvaprathā saiva jīvanmuktiḥ jīvataḥ prāṇān api dhārayato",
    "GSP30pratyabu:441": " muktiḥ pratyabhijñātanijasvarūpavidrāvitāśeṣapāśarāśitvāt /",
    "GSP30pratyabu:442": " yathoktaṃ spandaśāstre",
    "GSP30pratyabu:443": " iti vā yasya saṃvittiḥ krīḍātvenākhilaṃ jagat /",
    "GSP30pratyabu:444": " sa paśyan satataṃ yukto jīvanmukto na saṃśayaḥ [20] // iti //",
    "GSP30pratyabu:445": " atha kathaṃ cidānandalābho bhavati ity āha",
    "GSP30pratyabu:446": " madhyavikāsāc cidānandalābhaḥ // 17 //",
    "GSP30pratyabu:447": " sarvāntaratamatvena vartamānatvāt tadbhittilagnatāṃ vinā ca kasyacid api",
    "GSP30pratyabu:448": " svarūpānupapatteḥ saṃvid eva bhagavatī madhyam /",
    "GSP30pratyabu:449": " sā tu māyādaśāyāṃ",
    "GSP30pratyabu:450": " tathābhūtāpi svarūpaṃ gūhayitvā “prāk saṃvit prāṇe pariṇatā ” iti nītyā",
    "GSP30pratyabu:451": " prāṇaśaktibhūmiṃ svīkṛtya avarohakrameṇa buddhidehādibhuvaṃ",
    "GSP30pratyabu:452": " adhiśayānā nāḍīsahasrasaraṇim anusṛtā /",
    "GSP30pratyabu:453": " tatrāpi ca palāśaparṇamadhyaśākhānyāyena ābrahmarandhrāt",
    "GSP30pratyabu:454": " adhovaktraparyantaṃ prāṇaśaktibrahmāśrayamadhyamanāḍīrūpatayā",
    "GSP30pratyabu:455": " prādhānyena sthitā /",
    "GSP30pratyabu:456": " tata eva sarvavṛttīnām udayāt tatraiva ca viśrāmāt /",
    "GSP30pratyabu:457": " evaṃbhūtāpy eṣā paśūnāṃ nimīlitasvarūpaiva sthitā /",
    "GSP30pratyabu:458": " yadā tu uktayuktikrameṇa sarvāntaratamatve [21] madhyabhūtā saṃvid",
    "GSP30pratyabu:459": " bhagavatī vikasati yadi vā vakṣyamāṇakrameṇa madhyabhūtā brahmanāḍī",
    "GSP30pratyabu:460": " vikasati tadā tadvikāsāc cidānandasya uktarūpasya lābhaḥ prāptiḥ bhavati = /",
    "GSP30pratyabu:461": " tataś ca prāg uktā jīvanmuktiḥ //",
    "GSP30pratyabu:462": " madhyavikāse yuktim āha",
    "GSP30pratyabu:463": " vikalpakṣayaśaktisaṃkocavikāsavāhacchedādyantakoṭinibhālanādaya",
    "GSP30pratyabu:464": " iha upāyāḥ // 18 //",
    "GSP30pratyabu:465": " iha madhyaśaktivikāse vikalpakṣayādaya upāyāḥ /",
    "GSP30pratyabu:466": " prāgupadiṣṭapañcavidhakṛtyakāritvādyanusaraṇena sarvamadhyabhūtāyāḥ",
    "GSP30pratyabu:467": " saṃvido vikāso jāyata ity abhihitaprāyam /",
    "GSP30pratyabu:468": " upāyāntaram api tu ucyate",
    "GSP30pratyabu:469": " prāṇāyāmamudrābandhādisamastayantraṇātantratroṭanena sukhopāyam eva",
    "GSP30pratyabu:470": " hṛdaye nihitacittaḥ uktayuktyā svasthitipratibandhakaṃ vikalpaṃ",
    "GSP30pratyabu:471": " akiṃciccintakatvena praśamayan avikalpaparāmarśena",
    "GSP30pratyabu:472": " dehādyakaluṣasvacitpramātṛtānibhālanapravaṇaḥ acirād eva",
    "GSP30pratyabu:473": " unmiṣadvikāsāṃ turyaturyātītasamāveśadaśāṃ āsādayati /",
    "GSP30pratyabu:474": " vikalpahānenaikāgryāt krameṇeśvaratāpadam [22] /",
    "GSP30pratyabu:475": " iti śrīpratyabhijñāyām /",
    "GSP30pratyabu:476": " śrīspande 'pi=20",
    "GSP30pratyabu:477": " yadā kṣobhaḥ pralīyeta tadā syāt paramaṃ padam [23] / iti /",
    "GSP30pratyabu:478": " śrījñānagarbhe 'pi",
    "GSP30pratyabu:479": " vihāya sakalāḥ kriyā janani mānasīḥ sarvato",
    "GSP30pratyabu:480": " vimuktakaraṇakriyānusṛtipāratantryojjvalam /",
    "GSP30pratyabu:481": " sthitais tvadanubhāvataḥ sapadi vedyate sā parā",
    "GSP30pratyabu:482": " daśā nṛbhir atandritāsamasukhāmṛtasyandinī // iti /",
    "GSP30pratyabu:483": " ayaṃ ca upāyo mūrdhanyatvāt pratyabhijñāyāṃ [24] pratipāditatvāt ādāv",
    "GSP30pratyabu:484": " uktaḥ / śaktisaṃkocādayas tu yady api pratyabhijñāyāṃ na pratipāditāḥ",
    "GSP30pratyabu:485": " tathāpi āmnāyikatvāt asmābhiḥ prasaṅgāt pradarśyante / bahuṣu hi",
    "GSP30pratyabu:486": " pradarśiteṣu kaścit kenacit pravekṣyatīti /",
    "GSP30pratyabu:487": " śakteḥ saṃkoca",
    "GSP30pratyabu:488": " indriyadvāreṇa prasarantyā evākuñcanakrameṇa unmukhīkaraṇam / yathoktaṃ",
    "GSP30pratyabu:489": " ātharvaṇikopaniṣatsu kaṭhavallyāṃ caturthavallīprathamamantre",
    "GSP30pratyabu:490": " parāñci khāni vyatṛṇat svayaṃbhūḥ",
    "GSP30pratyabu:491": " tasmāt parāṅ paśyati nāntarātman /",
    "GSP30pratyabu:492": " kaścid dhīraḥ pratyag ātmānam aikṣad",
    "GSP30pratyabu:493": " āvṛttacakṣur amṛtatvam aśnan [25] // iti /",
    "GSP30pratyabu:494": " prasṛtāyā api vā kūrmāṅgasaṃkocavat trāsasamaye hṛtpraveśavac ca",
    "GSP30pratyabu:495": " sarvato nivartanam /",
    "GSP30pratyabu:496": " yathoktaṃ “tadapoddhṛte nityoditasthitiḥ” iti /",
    "GSP30pratyabu:497": " śakter vikāsaḥ antarnigūḍhāyā akramam eva sakalakaraṇacakravisphāraṇen= a",
    "GSP30pratyabu:498": " “antarlakṣyo bahirdṛṣṭiḥ nimeṣonmeṣavarjitaḥ ” iti /",
    "GSP30pratyabu:499": " bhairavīyamudrānupraveśayuktyā bahiḥ prasaraṇam / yathoktaṃ",
    "GSP30pratyabu:500": " sarvāḥ śaktīḥ cetasā darśanādyāḥ",
    "GSP30pratyabu:501": " sve sve vedye yaugapadyena viṣvak /",
    "GSP30pratyabu:502": " kṣiptvā madhye hāṭakastambhabhūtaḥ",
    "GSP30pratyabu:503": " tiṣṭan viśvādhāra eko 'vabhāsi // iti /",
    "GSP30pratyabu:504": " śrībhaṭṭakallaṭenāpi uktam “rūpādiṣu pariṇāmāt tatsiddhiḥ ” iti /",
    "GSP30pratyabu:505": " śakteś ca saṃkocavikāsau",
    "GSP30pratyabu:506": " nāsāpuṭaspandanakramonmiṣatsūkṣmaprāṇaśaktyā bhrūbhedanena",
    "GSP30pratyabu:507": " kramāsāditordhvakuṇḍalinīpade prasaraviśrāntidaśāpariśīlanam /",
    "GSP30pratyabu:508": " adhaḥkuṇḍalinyāṃ ca ṣaṣṭavaktrarūpāyāṃ praguṇīkṛtya śaktiṃ",
    "GSP30pratyabu:509": " tanmūlatadagratanmadhyabhūmisparśāveśaḥ /",
    "GSP30pratyabu:510": " yathoktaṃ vijñānabhaṭṭārake",
    "GSP30pratyabu:511": " vahner viṣasya madhye tu cittaṃ sukhamayaṃ kṣipet /",
    "GSP30pratyabu:512": " kevalaṃ vāyupūrṇaṃ vā smarānandena yujyate [26] // iti /",
    "GSP30pratyabu:513": " atra vahniḥ anupraveśakrameṇa saṃkocabhūḥ /",
    "GSP30pratyabu:514": " viṣasthānaṃ prasarayukty= ā",
    "GSP30pratyabu:515": " “viṣḷ vyāptau” ity arthānugamāt /",
    "GSP30pratyabu:516": " vāhayoḥ vāmadakṣiṇagatayoḥ",
    "GSP30pratyabu:517": " prāṇāpānayoḥ chedo hṛdayaviśrāntipuraḥsaraṃ",
    "GSP30pratyabu:518": " antaḥkakārahakārādiprāyānackavarṇoccāreṇa vicchedanam /",
    "GSP30pratyabu:519": " yathoktaṃ jñānagarbhe",
    "GSP30pratyabu:520": " anackakakṛtāyatiprasṛtapārśvanāḍīdvayacchido",
    "GSP30pratyabu:521": " vidhṛtacetaso hṛdayapaṅkajasyodare /",
    "GSP30pratyabu:522": " udeti tava dāritāndhatamasaḥ sa vidyāṅkuro",
    "GSP30pratyabu:523": " ya eṣa parameśatāṃ janayituṃ paśor api alam // iti /",
    "GSP30pratyabu:524": " ādikoṭiḥ hṛdayam /",
    "GSP30pratyabu:525": " antakoṭiḥ dvādaśāntaḥ / tayoḥ",
    "GSP30pratyabu:526": " prāṇollāsaviśrāntyavasare nibhālanaṃ cittaniveśanena pariśīlanam /",
    "GSP30pratyabu:527": " yathoktaṃ vijñānabhairave",
    "GSP30pratyabu:528": " hṛdyākāśe nilīnākṣaḥ padmasaṃpuṭamadhyagaḥ /",
    "GSP30pratyabu:529": " ananyacetāḥ subhage paraṃ saubhāgyam āpnuyāt [27] // iti /",
    "GSP30pratyabu:530": " yathā tathā yatra tatra dvādaśānte manaḥ kṣipet /",
    "GSP30pratyabu:531": " pratikṣaṇaṃ kṣīṇavṛtteḥ vailakṣaṇyaṃ dinair bhavet [28] // iti /",
    "GSP30pratyabu:532": " ādipadāt unmeṣadaśāniṣevaṇam / yathoktaṃ",
    "GSP30pratyabu:533": " unmeṣaḥ sa tu vijñeyaḥ svayaṃ tam upalakṣayet [29] /",
    "GSP30pratyabu:534": " iti spande /",
    "GSP30pratyabu:535": " tathā ramaṇīyaviṣayacarvaṇādayaś ca saṃgṛhītāḥ /",
    "GSP30pratyabu:536": " yathoktaṃ śrīvijñānabhairava eva",
    "GSP30pratyabu:537": " jagdhipānakṛtollāsarasānandavijṛmbhaṇāt /",
    "GSP30pratyabu:538": " bhāvayed bharitāvasthāṃ mahānandamayo bhavet //",
    "GSP30pratyabu:539": " gītādiviṣayāsvādāsamasaukhyaikatātmanaḥ /",
    "GSP30pratyabu:540": " yoginas tanmayatvena manorūḍhes tadātmatā //",
    "GSP30pratyabu:541": " yatra yatra manastuṣṭir manas tatraiva dhārayet /",
    "GSP30pratyabu:542": " tatra tatra parānandasvarūpaṃ saṃprakāśate [30] // iti /",
    "GSP30pratyabu:543": " evam anyad api ānandapūrṇasvātmabhāvanādikaṃ anumantavyam / ity",
    "GSP30pratyabu:544": " evamādayaḥ atra madhyavikāse upāyāḥ //",
    "GSP30pratyabu:545": " madhyavikāsāc cidānandalābhaḥ /",
    "GSP30pratyabu:546": " sa eva ca paramayoginaḥ",
    "GSP30pratyabu:547": " samāveśasamapattyādiparyāyaḥ samādhiḥ /",
    "GSP30pratyabu:548": " tasya nityoditatve yuktim āha",
    "GSP30pratyabu:549": " samādhisaṃskāravati vyutthāne bhūyo bhūyaḥ",
    "GSP30pratyabu:550": " cidaikyāmarśān nityoditasamādhilābhaḥ // 19 //",
    "GSP30pratyabu:551": " āsāditasamāveśo yogivaro vyutthāne 'pi samādhirasasaṃskāreṇa kṣība iva",
    "GSP30pratyabu:552": " sānandaṃ ghūrṇamāno bhāvarāśiṃ śaradabhralavaṃ iva cidgagana eva",
    "GSP30pratyabu:553": " līyamānaṃ paśyan bhūyo bhūyaḥ antarmukhatāṃ eva samavalambamāno",
    "GSP30pratyabu:554": " nimīlanasamādhikrameṇa cidaikyam eva vimṛśan vyutthānābhimatāvasare 'pi",
    "GSP30pratyabu:555": " samādhyekarasa eva bhavati /",
    "GSP30pratyabu:556": " yathoktaṃ kramasūtreṣu",
    "GSP30pratyabu:557": " “kramamudrayā antaḥsvarūpayā bahirmukhaḥ [31] samāviṣṭo bhavati",
    "GSP30pratyabu:558": " sādhakaḥ /",
    "GSP30pratyabu:559": " tatrādau bāhyāt antaḥpraveśaḥ ābhyantarāt bāhyasvarūpe praveśaḥ",
    "GSP30pratyabu:560": " āveśavaśāt jāyate iti sabāhyābhyantaro 'yaṃ mudrākramaḥ ” iti /",
    "GSP30pratyabu:561": " atrāyam arthaḥ sṛṣṭisthitisaṃhṛtisaṃviccakrātmakaṃ kramaṃ mudrayat= i",
    "GSP30pratyabu:562": " svādhiṣṭhitaṃ ātmasātkaroti yeyaṃ turīyā citiśaktiḥ tayā kramamudrayā",
    "GSP30pratyabu:563": " antar iti pūrṇāhantāsvarūpayā [32] bahirmukha iti viṣayeṣu vyāpṛto 'pi",
    "GSP30pratyabu:564": " samāviṣṭaḥ sākṣātkṛtaparaśaktisphāraḥ sādhakaḥ paramayogī bhavati /",
    "GSP30pratyabu:565": " tatra ca bāhyāt grasyamānāt viṣayagrāmāt antaḥ parasyāṃ citibhūmau",
    "GSP30pratyabu:566": " grasanakrameṇaiva praveśaḥ samāveśo bhavati /",
    "GSP30pratyabu:567": " ābhyantarāt",
    "GSP30pratyabu:568": " citiśaktisvarūpāt ca sākṣātkṛtāt āveśavaśāt samāveśasāmarthyād eva",
    "GSP30pratyabu:569": " bāhyasvarūpe idantānirbhāse viṣayagrāme vamanayuktyā praveśaḥ",
    "GSP30pratyabu:570": " cidrasāśyānatāprathanātmā samāveśo jāyate iti",
    "GSP30pratyabu:571": " sabāhyābhyantaro 'yaṃ nityoditasamāveśātmā mudo harṣasya vitaraṇāt",
    "GSP30pratyabu:572": " paramānandasvarūpatvāt pāśadrāvaṇāt viśvasya antaḥturīyasattāyāṃ",
    "GSP30pratyabu:573": " mudraṇāt ca mudrātmā kramo 'pi sṛṣṭyādikramābhāsakatvāt",
    "GSP30pratyabu:574": " tatkramābhāsarūpatvāt ca krama iti abhidhīyata iti //",
    "GSP30pratyabu:575": " idānīm asya samādhilābhasya phalam āha",
    "GSP30pratyabu:576": " tadā prakāśānandasāramahāmantravīryātmakapūrṇāhantāveśāt sadā",
    "GSP30pratyabu:577": " sarvasargasaṃhārakārinijasaṃviddevatācakreśvaratāpraptir",
    "GSP30pratyabu:578": " bhavatīti śivam // 20 //",
    "GSP30pratyabu:579": " nityodite samādhau labdhe sati prakāśānandasārā cidāhlādaikaghanā [33]",
    "GSP30pratyabu:580": " mahatī mantravīryātmikā sarvamantrajīvitabhūtā pūrṇā parābhaṭṭārikārūpā",
    "GSP30pratyabu:581": " yeyaṃ ahantā akṛtrimaḥ svātmacamatkāraḥ tatra āveśāt sadā kālāgnyādeḥ",
    "GSP30pratyabu:582": " caramakalāparyantasya viśvasya yau sargasaṃhārau vicitrau sṛṣṭipralaya= u",
    "GSP30pratyabu:583": " tatkāri yat nijaṃ saṃviddevatācakraṃ tadaiśvaryasya prāptiḥ āsādanaṃ",
    "GSP30pratyabu:584": " bhavati / prākaraṇikasya paramayogina ity arthaḥ /",
    "GSP30pratyabu:585": " iti etat sarvaṃ śivasvarūpam evety upasaṃhāra iti saṃgatiḥ /",
    "GSP30pratyabu:586": " tatra yāvat idaṃ kiṃcit saṃvedyate tasya saṃvedanam eva svarūpam /",
    "GSP30pratyabu:587": " tasyāpi antarmukhavimarśamayāḥ pramātāraḥ tattvam / teṣām api",
    "GSP30pratyabu:588": " vigalitadehādyupādhisaṃkocābhimānā aśeṣaśarīrā sadāśiveśvarataiva",
    "GSP30pratyabu:589": " sāram / asyā api prakāśaikasadbhāvāpāditāśeṣaviśvacamatkāramayaḥ",
    "GSP30pratyabu:590": " śrīmānmaheśvara eva paramārthaḥ /",
    "GSP30pratyabu:591": " na hi pāramārthikaprakāśāveśaṃ vinā",
    "GSP30pratyabu:592": " kasyāpi prakāśamānatā ghaṭate /",
    "GSP30pratyabu:593": " sa ca parameśvaraḥ svātantryasāratvāt",
    "GSP30pratyabu:594": " ādikṣāntāmāyīyaśabdarāśiparāmarśamayatvenaiva",
    "GSP30pratyabu:595": " etatsvīkṛtasamastavācyavācakamayāśeṣajagadānandasadbhāvāpādanāt paraṃ",
    "GSP30pratyabu:596": " paripūrṇatvāt sarvākāṅkṣāśūnyatayā ānandaprasaranirbharaḥ /",
    "GSP30pratyabu:597": " ata eva anuttarākulasvarūpāt akārāt ārabhya śaktisphārarūpahakalāparyanta.= m",
    "GSP30pratyabu:598": " yat viśvaṃ prabhṛtaṃ kṣakārasya prasaraśamanarūpatvāt tat",
    "GSP30pratyabu:599": " akārahakārābhyām eva saṃpuṭīkārayuktyā pratyāhāranyāyena antaḥsvīkṛtaṃ",
    "GSP30pratyabu:600": " sat avibhāgavedanātmakabindurūpatayā sphuritaṃ anuttara eva viśrāmyati /",
    "GSP30pratyabu:601": " iti śabdarāśisvarūpa eva ayaṃ akṛtako vimarśaḥ /",
    "GSP30pratyabu:602": " prakāśasyātmaviśrāntir ahaṃbhāvo hi kīrtitaḥ /",
    "GSP30pratyabu:603": " uktā ca saiva viśrāntiḥ sarvāpekṣānirodhataḥ //",
    "GSP30pratyabu:604": " svātantryam atha kartṛtvaṃ mukhyam īśvaratāpi ca [34] / iti /",
    "GSP30pratyabu:605": " eṣaiva ca ahantā sarvamantrāṇāṃ udayaviśrāntisthānatvāt etadbalenaiva c= a",
    "GSP30pratyabu:606": " tattadarthakriyākāritvāt mahatī vīryabhūmiḥ / tad uktam",
    "GSP30pratyabu:607": " tadākramya balaṃ mantrā ..... / ityādi",
    "GSP30pratyabu:608": " ..... ta ete śivadharmiṇaḥ [35] /",
    "GSP30pratyabu:609": " ityantaṃ śrīspande /",
    "GSP30pratyabu:610": " śivasūtreṣv api=20",
    "GSP30pratyabu:611": " mahāhrādānusaṃdhānān mantravīryānubhavaḥ [36] / iti /",
    "GSP30pratyabu:612": " tad atra mahāmantravīryātmakāyāṃ pūrṇāhantāyāṃ āveśo",
    "GSP30pratyabu:613": " dehaprāṇādinimajjanāt tatpadāvāptyavaṣṭambhena dehādīnāṃ nīlādīnām api",
    "GSP30pratyabu:614": " tadrasāplāvanena tanmayīkaraṇam /",
    "GSP30pratyabu:615": " tathā hi dehasukhanīlādi yatkiṃcit",
    "GSP30pratyabu:616": " prathate adhyavasīyate smaryate saṃkalpyate vā tatra sarvatraiva bhagavatī",
    "GSP30pratyabu:617": " citiśaktimayī prathā bhittibhūtaiva sphurati /",
    "GSP30pratyabu:618": " “tadasphuraṇe kasyāpi",
    "GSP30pratyabu:619": " asphuraṇāt ” iti uktatvāt kevalaṃ tathā sphuranty api sā tanmāyāśaktyā",
    "GSP30pratyabu:620": " avabhāsitadehanīlādyuparāgadattābhimānavaśāt bhinnabhinnasvabhāvā iva",
    "GSP30pratyabu:621": " bhāntī jñānasaṃkalpādhyavasāyādirūpatayā māyāpramātṛbhiḥ abhimanyate /",
    "GSP30pratyabu:622": " vastutas tu ekaiva asau citiśaktiḥ / yathoktam",
    "GSP30pratyabu:623": " yā caiṣā pratibhā tattatpadārthakramarūṣitā /",
    "GSP30pratyabu:624": " akramānantacidrūpaḥ pramātā sa maheśvaraḥ [37] // iti /",
    "GSP30pratyabu:625": " māyāśaktyā vibhoḥ saiva bhinnasaṃvedyagocarā /",
    "GSP30pratyabu:626": " kathitā jñānasaṃkalpādhyavasāyādināmabhiḥ [38] // iti /",
    "GSP30pratyabu:627": " evam eṣā sarvadaśāsu ekaiva citiśaktiḥ vijṛmbhamāṇā yadi",
    "GSP30pratyabu:628": " tadanupraveśatadavaṣṭambhayuktyā samāsādyate tat tadāveśāt",
    "GSP30pratyabu:629": " pūrvoktayuktyā karaṇonmīlananimīlanakrameṇa sarvasya sarvamayatvāt",
    "GSP30pratyabu:630": " tattatsaṃhārādau api sadā sarvasargasaṃhārakāri yat",
    "GSP30pratyabu:631": " sahajasaṃvittidevatācakraṃ amāyīyāntarbahiṣkaraṇamarīcipuñjaḥ tatra",
    "GSP30pratyabu:632": " īśvaratāsāmrajyaṃ parabhairavātmatā tatprāptiḥ bhavati",
    "GSP30pratyabu:633": " paramayoginaḥ / yathoktam",
    "GSP30pratyabu:634": " yadā tv ekatra saṃrūḍhas tadā tasya layodbhavau /",
    "GSP30pratyabu:635": " niyacchan bhoktṛtām eti tataś cakreśvaro bhavet [39] // iti /",
    "GSP30pratyabu:636": " atra ekatra iti “ekatrāropayet sarvaṃ” [40] iti citsāmānyaspandabhūḥ",
    "GSP30pratyabu:637": " unmeṣātmā vyākhyātavyā /",
    "GSP30pratyabu:638": " tasya iti anena “puryaṣṭakena saṃruddha” [41] iti /",
    "GSP30pratyabu:639": " upakrāntaṃ",
    "GSP30pratyabu:640": " puryaṣṭakam eva parāmraṣṭavyam na tu yathā vivaraṇakṛtaḥ ekatra",
    "GSP30pratyabu:641": " sūkṣme sthūle śarīre vā iti vyākṛtavantaḥ /",
    "GSP30pratyabu:642": " stutaṃ ca mayā",
    "GSP30pratyabu:643": " svatantraś citicakrāṇāṃ cakravartī maheśvaraḥ /",
    "GSP30pratyabu:644": " saṃvittidevatācakrajuṣṭaḥ ko 'pi jayaty asau // iti /",
    "GSP30pratyabu:645": " itiśabda upasaṃhāre /",
    "GSP30pratyabu:646": " yat etāvat uktaprakaraṇaśarīraṃ tat sarvaṃ",
    "GSP30pratyabu:647": " śivaṃ śivaprāptihetutvāt śivāt prasṛtatvāt śivasvarūpābhinnatvāc ca",
    "GSP30pratyabu:648": " śivamayam eva iti śivam /",
    "GSP30pratyabu:649": " dehaprāṇasukhādibhiḥ pratikalaṃ saṃrudhyamāno janaḥ",
    "GSP30pratyabu:650": " pūrṇānandaghanām imāṃ na cinute māheśvarīṃ svāṃ citim /",
    "GSP30pratyabu:651": " madhyebodhasudhābdhi viśvam abhitas tatphenapiṇḍopamaṃ",
    "GSP30pratyabu:652": " yaḥ paśyed upadeśatas tu kathitaḥ sākṣāt sa ekaḥ śivaḥ //",
    "GSP30pratyabu:653": " yeṣāṃ vṛttaḥ śāṅkaraḥ śaktipāto",
    "GSP30pratyabu:654": " ye 'nabhyāsāt tīkṣṇayuktiṣv ayogyāḥ /",
    "GSP30pratyabu:655": " śaktā jñātuṃ neśvarapratyabhijñām",
    "GSP30pratyabu:656": " uktas teṣām eṣa tattvopadeśaḥ //",
    "GSP30pratyabu:657": " samāptam idaṃ pratyabhijñāhṛdayam kṛtis",
    "GSP30pratyabu:658": " tatrabhavanmahāmāheśvarācāryavaryaśrīmadabhinavaguptapādapadmopajīvinaḥ",
    "GSP30pratyabu:659": " śrīmato rājānakakṣemarājācaryasya",
    "GSP30pratyabu:660": " śubham astu @------------------------------------------------------------------------",
    "GSP30pratyabu:661": " NOTES",
    "GSP30pratyabu:662": " [1] Pratyabhijñāhṛdayam ,",
    "GSP30pratyabu:663": " The secret of recognition ,",
    "GSP30pratyabu:664": " ṅerman transl. by E.",
    "GSP30pratyabu:665": " Baer, transl. into English by K. F. Leidecker. Adyar Library, 1938.",
    "GSP30pratyabu:666": " Pratyabhijñāhṛdayam ,",
    "GSP30pratyabu:667": " Sanskrit text with English Translation, Notes and",
    "GSP30pratyabu:668": " Introduction by J. Singh. I=B0ed. Delhi 1963",
    "GSP30pratyabu:669": " [2] Con questo verso Kṣemarāja fa iniziare anche il Bodhavilāsa .",
    "GSP30pratyabu:670": " [3] VBh. 106",
    "GSP30pratyabu:671": " [4] SpK. II. 3-4",
    "GSP30pratyabu:672": " [5] IPK. I. 4; 3",
    "GSP30pratyabu:673": " [6] S'S. I. 1",
    "GSP30pratyabu:674": " [7] Citazione riconducibile a S'S. III. 1 (ātmā cittam )",
    "GSP30pratyabu:675": " [8] Sv.T X. 1141 c",
    "GSP30pratyabu:676": " [9] Netra T. VIII. 30 b . La versione originale cui si richiama Kṣemarāja = =E8",
    "GSP30pratyabu:677": " la seguente:=20",
    "GSP30pratyabu:678": " ta ātmopāsakāḥ śaive na gacchanti paraṃ śivam .",
    "GSP30pratyabu:679": " [10] ed. apūrṇaṃ manyatārūpaṃ .",
    "GSP30pratyabu:680": " [11] mss. Adyar Library (No=B0 XXII. F. 38; No=B0 XIX. I. 25)",
    "GSP30pratyabu:681": " . l'edizione del",
    "GSP30pratyabu:682": " testo segue invece la lezione:",
    "GSP30pratyabu:683": " atyantaṃ saṃkocagrahaṇena .",
    "GSP30pratyabu:684": " [12] mss. Adyar Library (No=B0 XXII. F. 38; No=B0 XIX. I. 25)",
    "GSP30pratyabu:685": " . ed. : atyantaṃ",
    "GSP30pratyabu:686": " parimitatāṃ .",
    "GSP30pratyabu:687": " [13] Sv.T. I. 3",
    "GSP30pratyabu:688": " [14] IPK. VI. 7=20",
    "GSP30pratyabu:689": " [15] IPK. IV. 12",
    "GSP30pratyabu:690": " [16] trattasi del Sūtra 9 .",
    "GSP30pratyabu:691": " [17] var. sakalabhedakabalanasvabhāvaṃ .",
    "GSP30pratyabu:692": " [18] S'ivastotravalī . XX. 17",
    "GSP30pratyabu:693": " [19] SpK. II. 10",
    "GSP30pratyabu:694": " [20] SpK. II, 5",
    "GSP30pratyabu:695": " [21] var. sarvāntaratamatvena .",
    "GSP30pratyabu:696": " [22] IPK. IV. I. 11",
    "GSP30pratyabu:697": " [23] SpK. I. 9",
    "GSP30pratyabu:698": " [24] var. pratyabhijñāyāṃ ca .",
    "GSP30pratyabu:699": " [25] Kaṭha Up. IV. 1; aśnan in luogo dell'originale icchan .",
    "GSP30pratyabu:700": " [26] Vbh. 68",
    "GSP30pratyabu:701": " [27] Vbh. 49",
    "GSP30pratyabu:702": " [28] Vbh. 51",
    "GSP30pratyabu:703": " [29] SpK. III. 9",
    "GSP30pratyabu:704": " [30] Vbh. 72-74",
    "GSP30pratyabu:705": " [31] omesso in alcuni mss.",
    "GSP30pratyabu:706": " [32] var. =B0svarūpatayā .",
    "GSP30pratyabu:707": " [33] var. cidāhlādaikadhanā .",
    "GSP30pratyabu:708": " [34] Utpaladeva: Ajaḍaprāmatṛsiddhi . 22-23",
    "GSP30pratyabu:709": " [35] SpK. II. 1-2",
    "GSP30pratyabu:710": " [36] S'S. I. 22",
    "GSP30pratyabu:711": " [37] IPK. I. 7. 1",
    "GSP30pratyabu:712": " [38] IPK. I. 5. 18",
    "GSP30pratyabu:713": " [39] SpK. III. 19",
    "GSP30pratyabu:714": " [40] SpK. III. 12",
    "GSP30pratyabu:715": " [41] SpK. III. 17 @------------------------------------------------------------------------",
    "GSP30pratyabu:716": " ṅandharva-nagaram /",
    "GSP30pratyabu:717": " DSO Sanskrit Archive",
    "GSP30pratyabu:718": " http://popḷet.uniroma1.it/ DSO/",
    "GSP30pratyabu:719": " archive/",
    "GSP30pratyabu:720": " sanskritḥtm"
}