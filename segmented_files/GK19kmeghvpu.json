{
    "GK19kmeghvpu:0": "kaś cit kāntāvirahaguruṇā svādhikārapramattaḥ śāpenāstaṅgamitamahimā varṣabhogyeṇa bhartuḥ",
    "GK19kmeghvpu:1": "yakṣaś cakre janakatanayāsnānapuṇyodakeṣu snigdhacchāyātaruṣu vasatiṃ rāmagiryāśrameṣu // KMdV_1 //",
    "GK19kmeghvpu:2": "tasminn adrau kati cid abalāviprayuktaḥ sa kāmī nītvā māsān kanakavalayabhraṃśariktaprakoṣṭhaḥ",
    "GK19kmeghvpu:3": "āṣāḍhasya praśamadivase megham āśliṣṭasānuṃ vaprakrīḍāpariṇatagajaprekṣaṇīyaṃ dadarśa // KMdV_2",
    "GK19kmeghvpu:4": "tasya sthitvā katham api puraḥ ketakādhānahetor antarbāṣpaś ciram anucaro rājarājasya dadhyau",
    "GK19kmeghvpu:5_0": "meghāloke bhavati sukhino 'py anyathāvṛtti cetaḥ kaṇṭhāśleṣapraṇayini jane kiṃ punar",
    "GK19kmeghvpu:5_1": "dūrasaṃsthe pratyāsanne nabhasi dayitājīvitālambanārthī jīmūtena svakuśalamayīṃ hārayiṣyan",
    "GK19kmeghvpu:5_2": "pravṛttim /",
    "GK19kmeghvpu:6_0": "sa pratyagraiḥ kuṭajakusumaiḥ kalpitārghāya tasmai prītaḥ prītipramukhavacanaṃ svāgataṃ",
    "GK19kmeghvpu:6_1": "vyājahāra dhūmajyotiḥsalilamarutāṃ saṃnipātaḥ kva meghaḥ saṃdeśārthāḥ kva paṭukaraṇaiḥ",
    "GK19kmeghvpu:6_2": "prāṇibhiḥ prāpaṇīyāḥ",
    "GK19kmeghvpu:7": "ity autsukyād aparigaṇayan guhyakas taṃ yayāce kāmārtā hi praṇayakṛpaṇāś cetanācetaneṣu // KMdV_5 //",
    "GK19kmeghvpu:8": "jātaṃ vaṃśe bhuvanavidite puṣkarāvartakānāṃ jānāmi tvāṃ prakṛtipuruṣaṃ kāmarūpaṃ maghonaḥ",
    "GK19kmeghvpu:9": "tenārthitvaṃ tvayi vidhivaśād dūrabandhur gato 'haṃ yācñā vandhyā varam",
    "GK19kmeghvpu:10": "adhiguṇe nādhame labdhakāmā // KMdV_6 //",
    "GK19kmeghvpu:11": "saṃtaptānāṃ tvam asi śaraṇaṃ tat payoda priyāyāḥ saṃdeśaṃ me hara dhanapatikrodhaviśleṣitasya",
    "GK19kmeghvpu:12_0": "gantavyā te vasatir alakā nāma yakṣeśvarāṇāṃ bāhyodyānasthitaharaśiraścandrikādhautaharmyā",
    "GK19kmeghvpu:12_1": "tvām ārūḍhaṃ pavanapadavīm udgṛhītālakāntāḥ prekṣiṣyante pathikavanitāḥ pratyayād",
    "GK19kmeghvpu:12_2": "āśvasantyaḥ",
    "GK19kmeghvpu:13_0": "kaḥ saṃnaddhe virahavidhurāṃ tvayy upekṣeta jāyāṃ na syād anyo 'py aham iva jano",
    "GK19kmeghvpu:13_1": "yaḥ parādhīnavṛttiḥ āpṛcchasva priyasakham amuṃ tuṅgam āliṅgya śailaṃ vandyaiḥ puṃsāṃ",
    "GK19kmeghvpu:13_2": "raghupatipadair aṅkitaṃ mekhalāsu /",
    "GK19kmeghvpu:14_0": "kāle kāle bhavati bhavatā yasya saṃyogam etya snehavyaktiś ciravirahajaṃ muñcato",
    "GK19kmeghvpu:14_1": "bāṣpam uṣṇam mandaṃ mandaṃ nudati pavanaś cānukūlo yathā tvāṃ vāmaś cāyaṃ nadati",
    "GK19kmeghvpu:14_2": "madhuraṃ cātakas toyagṛdhnuḥ",
    "GK19kmeghvpu:15_0": "garbhādhānasthiraparicayā nūnam ābaddhamālāḥ seviṣyante nayanasubhagaṃ khe bhavantaṃ",
    "GK19kmeghvpu:15_1": "balākāḥ tāṃ cāvaśyaṃ divasagaṇanātatparām ekapatnīm avyāpannām avihatagatir drakṣyasi",
    "GK19kmeghvpu:15_2": "bhrātṛjāyām",
    "GK19kmeghvpu:16_0": "āśābandhaḥ kusumasadṛśaṃ prāyaśo hy aṅganānāṃ sadyaḥpātapraṇayi hṛdayaṃ viprayoge",
    "GK19kmeghvpu:16_1": "ruṇaddhi kartuṃ yac ca prabhavati mahīm ucchilindhrām avandhyaṃ tac chrutvā te śravaṇasubhagaṃ",
    "GK19kmeghvpu:16_2": "garjitaṃ mānasotkāḥ /",
    "GK19kmeghvpu:17_0": "ā kailāsād bisakisalayacchedapātheyavantaḥ saṃpatsyante nabhasi bhavato rājahaṃsāḥ",
    "GK19kmeghvpu:17_1": "sahāyāḥ mārgaṃ tāvac chṛṇu kathayatas tvatprayāṇānukūlaṃ saṃdeśaṃ me tadanu jalada",
    "GK19kmeghvpu:17_2": "śroṣyasi śrotrapeyam",
    "GK19kmeghvpu:18": "khinnaḥ khinnaḥ śikhariṣu padaṃ nyasya gantāsi yatra kṣīṇaḥ kṣīṇaḥ parilaghu payaḥ srotasāṃ copabhujya // KMdV_13 //",
    "GK19kmeghvpu:19": "adreḥ śṛṅgaṃ harati pavanaḥ kiṃ svid ity unmukhībhir dṛṣṭotsāhaś cakitacakitaṃ mugdhasiddhāṅganābhiḥ",
    "GK19kmeghvpu:20_0": "sthānād asmāt sarasaniculād utpatodaṅmukhaḥ khaṃ diṅnāgānāṃ pathi pariharan sthūlahastāvalehān",
    "GK19kmeghvpu:20_1": "ratnacchāyāvyatikara iva prekṣyam etat purastād valmīkāgrāt prabhavati dhanuṣkhaṇḍam",
    "GK19kmeghvpu:20_2": "ākhaṇḍalasya",
    "GK19kmeghvpu:21_0": "yena śyāmaṃ vapur atitarāṃ kāntim āpatsyate te barheṇeva sphuritarucinā gopaveśasya",
    "GK19kmeghvpu:21_1": "viṣṇoḥ tvayy āyattaṃ kṛṣiphalam iti bhrūvilāsānabhijñaiḥ prītisnigdhair janapadavadhūlocanaiḥ",
    "GK19kmeghvpu:21_2": "pīyamānaḥ",
    "GK19kmeghvpu:22_0": "sadyaḥsīrotkaṣaṇasurabhi kṣetram āruhya mālaṃ kiṃ cit paścād pravalaya gatiṃ bhūya",
    "GK19kmeghvpu:22_1": "evottareṇa tvām āsārapraśamitavanopaplavaṃ sādhu mūrdhnā vakṣyaty adhvaśramaparigataṃ",
    "GK19kmeghvpu:22_2": "sānumān āmrakūṭaḥ",
    "GK19kmeghvpu:23": "na kṣudro 'pi prathamasukṛtāpekṣayā saṃśrayāya prāpte mitre bhavati vimukhaḥ kiṃ punar yas tathoccaiḥ // KMdV_17 //",
    "GK19kmeghvpu:24": "channopāntaḥ pariṇataphaladyotibhiḥ kānanāmrais tvayy ārūḍhe śikharam acalaḥ snigdhaveṇīsavarṇe",
    "GK19kmeghvpu:25_0": "nūnaṃ yāsyaty amaramithunaprekṣaṇīyām avasthāṃ madhye śyāmaḥ stana iva bhuvaḥ śeṣavistārapāṇḍuḥ",
    "GK19kmeghvpu:25_1": "sthitvā tasmin vanacaravadhūbhuktakuñje muhūrtaṃ toyotsargadrutataragatis tatparaṃ",
    "GK19kmeghvpu:25_2": "vartma tīrṇaḥ /",
    "GK19kmeghvpu:26": "revāṃ drakṣyasy upalaviṣame vindhyapāde viśīrṇāṃ bhakticchedair iva viracitāṃ bhūtim aṅge gajasya // KMdV_19 //",
    "GK19kmeghvpu:27": "tasyās tiktair vanagajamadair vāsitaṃ vāntavṛṣṭir jambūṣaṇḍapratihatarayaṃ toyam ādāya gaccheḥ",
    "GK19kmeghvpu:28_0": "antaḥsāraṃ ghana tulayituṃ nānilaḥ śakṣyati tvāṃ riktaḥ sarvo bhavati hi laghuḥ pūrṇatā",
    "GK19kmeghvpu:28_1": "gauravāya nīpaṃ dṛṣṭvā haritakapiśaṃ kesarair ardharūḍhair āvirbhūtaprathamamukulāḥ",
    "GK19kmeghvpu:28_2": "kandalīś cānukaccham",
    "GK19kmeghvpu:29": "dagdhāraṇyeṣv adhikasurabhiṃ gandham āghrāya corvyāḥ sāraṅgās te jalalavamucaḥ sūcayiṣyanti mārgam // KMdV_21 //",
    "GK19kmeghvpu:30": "utpaśyāmi drutam api sakhe matpriyārthaṃ yiyāsoḥ kālakṣepaṃ kakubhasurabhau parvate parvate te /",
    "GK19kmeghvpu:31_0": "śuklāpāṅgaiḥ sanayanajalaiḥ svāgatīkṛtya kekāḥ pratyudyātaḥ katham api bhavān gantum",
    "GK19kmeghvpu:31_1": "āśu vyavasyet pāṇḍucchāyopavanavṛtayaḥ ketakaiḥ sūcibhinnair nīḍārambhair gṛhabalibhujām",
    "GK19kmeghvpu:31_2": "ākulagrāmacaityāḥ",
    "GK19kmeghvpu:32_0": "tvayy āsanne phalapariṇatiśyāmajambūvanāntāḥ saṃpatsyante katipayadinasthāyihaṃsā",
    "GK19kmeghvpu:32_1": "daśārṇāḥ teṣāṃ dikṣu prathitavidiśālakṣaṇāṃ rājadhānīṃ gatvā sadyaḥ phalam avikalaṃ",
    "GK19kmeghvpu:32_2": "kāmukatvasya labdhā",
    "GK19kmeghvpu:33_0": "tīropāntastanitasubhagaṃ pāsyasi svādu yat tat sabhrūbhaṅgaṃ mukham iva payo vetravatyāś",
    "GK19kmeghvpu:33_1": "calormi nīcairākhyaṃ girim adhivases tatra viśrāmahetos tvatsamparkāt pulakitam iva",
    "GK19kmeghvpu:33_2": "prauḍhapuṣpaiḥ kadambaiḥ /",
    "GK19kmeghvpu:34_0": "yaḥ paṇyastrīratiparimalodgāribhir nāgarāṇām uddāmāni prathayati śilāveśmabhir yauvanāni //",
    "GK19kmeghvpu:34_1": "viśrāntaḥ san vraja vananadītīrajātāni siñcann udyānānāṃ navajalakaṇair yūthikājālakāni /",
    "GK19kmeghvpu:35": "gaṇḍasvedāpanayanarujāklāntakarṇotpalānāṃ chāyādānāt kṣaṇaparicitaḥ puṣpalāvīmukhānām // KMdV_26",
    "GK19kmeghvpu:36": "vakraḥ panthā yad api bhavataḥ prasthitasyottarāśāṃ saudhotsaṅgapraṇayavimukho mā sma bhūr ujjayinyāḥ /",
    "GK19kmeghvpu:37": "vidyuddāmasphuritacakitais tatra paurāṅganānāṃ lolāpāṅgair yadi na ramase locanair vañcito 'si // KMdV_27 //",
    "GK19kmeghvpu:38": "vīcikṣobhastanitavihagaśreṇikāñcīguṇāyāḥ saṃsarpantyāḥ skhalitasubhagaṃ darśitāvartanābheḥ",
    "GK19kmeghvpu:39": "nirvindhyāyāḥ pathi bhava rasābhyantaraḥ saṃnipatya strīṇām ādyaṃ praṇayavacanaṃ vibhramo hi priyeṣu // KMdV_28 //",
    "GK19kmeghvpu:40": "veṇībhūtapratanusalilāṃ tām atītasya sindhuṃ pāṇḍucchāyāṃ taṭaruhatarubhraṃśibhir jīrṇaparṇaiḥ",
    "GK19kmeghvpu:41_0": "saubhāgyaṃ te subhaga virahāvasthayā vyañjayantīṃ kārśyaṃ yena tyajati vidhinā sa",
    "GK19kmeghvpu:41_1": "tvayaivopapādyaḥ prāpyāvantīn udayanakathākovidagrāmavṛddhān pūrvoddiṣṭām anusara",
    "GK19kmeghvpu:41_2": "purīṃ śrīviśālāṃ viśālām",
    "GK19kmeghvpu:42": "svalpībhūte sucaritaphale svargiṇāṃ gāṃ gatānāṃ śeṣaiḥ puṇyair hṛtam iva divaḥ kāntimat khaṇḍam ekam // KMdV_30 //",
    "GK19kmeghvpu:43": "dīrghīkurvan paṭu madakalaṃ kūjitaṃ sārasānāṃ pratyūṣeṣu sphuṭitakamalāmodamaitrīkaṣāyaḥ /",
    "GK19kmeghvpu:44_0": "yatra strīṇāṃ harati surataglānim aṅgānukūlaḥ siprāvātaḥ priyatama iva prārthanācāṭukāraḥ",
    "GK19kmeghvpu:44_1": "jālodgīrṇair upacitavapuḥ keśasaṃskāradhūmair bandhuprītyā bhavanaśikhibhir dattanṛttopahāraḥ",
    "GK19kmeghvpu:45_0": "harmyeṣv asyāḥ kusumasurabhiṣv adhvakhinnāntarātmā nītvā rātriṃ lalitavanitāpādarāgāṅkiteṣu",
    "GK19kmeghvpu:45_1": "bhartuḥ kaṇṭhacchavir iti gaṇaiḥ sādaraṃ dṛśyamāṇaḥ puṇyaṃ yāyās tribhuvanaguror",
    "GK19kmeghvpu:45_2": "dhāma caṇḍeśvarasya",
    "GK19kmeghvpu:46_0": "dhūtodyānaṃ kuvalayarajogandhibhir gandhavatyās toyakrīḍāniratayuvatisnānatiktair",
    "GK19kmeghvpu:46_1": "marudbhiḥ apy anyasmiñ jaladhara mahākālam āsādya kāle sthātavyaṃ te nayanaviṣayaṃ",
    "GK19kmeghvpu:46_2": "yāvad abhyeti bhānuḥ",
    "GK19kmeghvpu:47_0": "kurvan saṃdhyābalipaṭahatāṃ śūlinaḥ ślāghanīyām āmandrāṇāṃ phalam avikalaṃ lapsyase",
    "GK19kmeghvpu:47_1": "garjitānām pādanyāsakvaṇitaraśanās tatra līlāvadhūtai ratnacchāyākhacitavalibhiś",
    "GK19kmeghvpu:47_2": "cāmaraiḥ klāntahastāḥ",
    "GK19kmeghvpu:48": "veśyās tvatto nakhapadasukhān prāpya varṣāgrabindūn āmokṣyanti tvayi madhukaraśreṇidīrghān kaṭākṣān // KMdV_35 //",
    "GK19kmeghvpu:49": "paścād uccairbhujataruvanaṃ maṇḍalenābhilīnaḥ sāṃdhyaṃ tejaḥ pratinavajapāpuṣparaktaṃ dadhānaḥ",
    "GK19kmeghvpu:50_0": "nṛttārambhe hara paśupater ārdranāgājinecchāṃ śāntodvegastimitanayanaṃ dṛṣṭabhaktir",
    "GK19kmeghvpu:50_1": "bhavānyā gacchantīnāṃ ramaṇavasatiṃ yoṣitāṃ tatra naktaṃ ruddhāloke narapatipathe",
    "GK19kmeghvpu:50_2": "sūcibhedyais tamobhiḥ",
    "GK19kmeghvpu:51": "saudāminyā kanakanikaṣasnigdhayā darśayorvīṃ toyotsargastanitamukharo mā sma bhūr viklavās tāḥ // KMdV_37 //",
    "GK19kmeghvpu:52": "tāṃ kasyāṃ cid bhavanavalabhau suptapārāvatāyāṃ nītvā rātriṃ ciravilasanāt khinnavidyutkalatraḥ",
    "GK19kmeghvpu:53_0": "dṛṣṭe sūrye punar api bhavān vāhayed adhvaśeṣaṃ mandāyante na khalu suhṛdām abhyupetārthakṛtyāḥ",
    "GK19kmeghvpu:53_1": "tasmin kāle nayanasalilaṃ yoṣitāṃ khaṇḍitānāṃ śāntiṃ neyaṃ praṇayibhir ato vartma",
    "GK19kmeghvpu:53_2": "bhānos tyajāśu",
    "GK19kmeghvpu:54_0": "prāleyāsraṃ kamalavadanāt so 'pi hartuṃ nalinyāḥ pratyāvṛttas tvayi kararudhi syād",
    "GK19kmeghvpu:54_1": "analpābhyasūyaḥ gambhīrāyāḥ payasi saritaś cetasīva prasanne chāyātmāpi prakṛtisubhago",
    "GK19kmeghvpu:54_2": "lapsyate te praveśam",
    "GK19kmeghvpu:55_0": "tasmāt tasyāḥ kumudaviśadāny arhasi tvaṃ na dhairyān moghīkartuṃ caṭulaśapharodvartanaprekṣitāni",
    "GK19kmeghvpu:55_1": "tasyāḥ kiṃ cit karadhṛtam iva prāptavānīraśākhaṃ hṛtvā nīlaṃ salilavasanaṃ muktarodhonitambam",
    "GK19kmeghvpu:56_0": "prasthānaṃ te katham api sakhe lambamānasya bhāvi jñātāsvādaḥ pulinajaghanāṃ ko vihātuṃ",
    "GK19kmeghvpu:56_1": "samarthaḥ tvanniṣyandocchvasitavasudhāgandhasaṃparkapuṇyaḥ srotorandhradhvanitasubhagaṃ",
    "GK19kmeghvpu:56_2": "dantibhiḥ pīyamānaḥ",
    "GK19kmeghvpu:57_0": "nīcair vāsyaty upajigamiṣor devapūrvaṃ giriṃ te śīto vāyuḥ pariṇamayitā kānanodumbarāṇām //",
    "GK19kmeghvpu:57_1": "tatra skandaṃ niyatavasatiṃ puṣpameghīkṛtātmā puṣpāsāraiḥ snapayatu bhavān vyomagaṅgājalārdraiḥ",
    "GK19kmeghvpu:58_0": "rakṣāhetor navaśaśibhṛtā vāsavīnāṃ camūnām atyādityaṃ hutavahamukhe saṃbhṛtaṃ tadd",
    "GK19kmeghvpu:58_1": "hi tejaḥ jyotirlekhāvalayi galitaṃ yasya barhaṃ bhavānī putraprītyā kuvalayapadaprāpi",
    "GK19kmeghvpu:58_2": "karṇe karoti",
    "GK19kmeghvpu:59_0": "dhautāpāṅgaṃ haraśaśirucā pāvakes taṃ mayūraṃ paścād adrigrahaṇagurubhir garjitair",
    "GK19kmeghvpu:59_1": "nartayethāḥ ārādhyaivaṃ śaravaṇabhuvaṃ devam ullaṅghitādhvā siddhadvandvair jalakaṇabhayād",
    "GK19kmeghvpu:59_2": "vīṇibhir muktamārgaḥ",
    "GK19kmeghvpu:60_0": "vyālambethāḥ surabhitanayālambhajāṃ mānayiṣyan srotomūrtyā bhuvi pariṇatāṃ rantidevasya",
    "GK19kmeghvpu:60_1": "kīrtim tvayy ādātuṃ jalam avanate śārṅgiṇo varṇacaure tasyāḥ sindhoḥ pṛthum api tanuṃ",
    "GK19kmeghvpu:60_2": "dūrabhāvāt pravāham /",
    "GK19kmeghvpu:61_0": "prekṣiṣyante gaganagatayo dūram āvarjya dṛṣṭīr ekaṃ muktāguṇam iva bhuvaḥ sthūlamadhyendranīlam",
    "GK19kmeghvpu:61_1": "tām uttīrya vraja paricitabhrūlatāvibhramāṇāṃ pakṣmotkṣepād uparivilasatkṛṣṇaśāraprabhāṇām",
    "GK19kmeghvpu:62": "kundakṣepānugamadhukaraśrīmuṣām ātmabimbaṃ pātrīkurvan daśapuravadhūnetrakautūhalānām // KMdV_47",
    "GK19kmeghvpu:63": "brahmāvartaṃ janapadam adhaśchāyayā gāhamānaḥ kṣetraṃ kṣatrapradhanapiśunaṃ kauravaṃ tad bhajethāḥ",
    "GK19kmeghvpu:64_0": "rājanyānāṃ śitaśaraśatair yatra gāṇḍīvadhanvā dhārāpātais tvam iva kamalāny abhyavarṣan",
    "GK19kmeghvpu:64_1": "mukhāni hitvā hālām abhimatarasāṃ revatīlocanāṅkāṃ bandhuprītyā samaravimukho lāṅgalī",
    "GK19kmeghvpu:64_2": "yāḥ siṣeve /",
    "GK19kmeghvpu:65": "kṛtvā tāsām abhigamam apāṃ somya sārasvatīnām antaḥsvacchas tvam api bhavitā varṇamātreṇa kṛṣṇaḥ // KMdV_49 //",
    "GK19kmeghvpu:66": "tasmād gaccher anukanakhalaṃ śailarājāvatīrṇāṃ jahnoḥ kanyāṃ sagaratanayasvargasopānapaṅktim",
    "GK19kmeghvpu:67_0": "gaurīvaktrabhrukuṭiracanāṃ yā vihasyeva phenaiḥ śambhoḥ keśagrahaṇam akarod indulagnormihastā",
    "GK19kmeghvpu:67_1": "tasyāḥ pātuṃ suragaja iva vyomni pūrvārdhalambī tvaṃ ced acchasphaṭikaviśadaṃ tarkayes",
    "GK19kmeghvpu:67_2": "tiryag ambhaḥ /",
    "GK19kmeghvpu:68_0": "saṃsarpantyā sapadi bhavataḥ srotasi cchāyayā sā syād asthānopanatayamunāsaṃgam evābhirāmā",
    "GK19kmeghvpu:68_1": "āsīnānāṃ surabhitaśilaṃ nābhigandhair mṛgāṇāṃ tasyā eva prabhavam acalaṃ prāpya gauraṃ",
    "GK19kmeghvpu:68_2": "tuṣāraiḥ",
    "GK19kmeghvpu:69_0": "vakṣyasy adhvaśramavinayane tasya śṛṅge niṣaṇṇaḥ śobhāṃ ramyāṃ trinayanavṛṣotkhātapaṅkopameyām",
    "GK19kmeghvpu:69_1": "taṃ ced vāyau sarati saralaskandhasaṃghaṭṭajanmā bādhetolkākṣapitacamarīvālabhāro",
    "GK19kmeghvpu:69_2": "davāgniḥ",
    "GK19kmeghvpu:70_0": "arhasy enaṃ śamayitum alaṃ vāridhārāsahasrair āpannārtipraśamanaphalāḥ saṃpado hy",
    "GK19kmeghvpu:70_1": "uttamānām ye tvāṃ muktadhvanim asahanāḥ kāyabhaṅgāya tasmin darpotsekād upari śarabhā",
    "GK19kmeghvpu:70_2": "laṅghayiṣyanty alaṅghyam /",
    "GK19kmeghvpu:71_0": "tān kurvīthās tumulakarakāvṛṣṭihāsāvakīrṇān ke vā na syuḥ paribhavapadaṃ niṣphalārambhayatnāḥ",
    "GK19kmeghvpu:71_1": "tatra vyaktaṃ dṛṣadi caraṇanyāsam ardhendumauleḥ śaśvat siddhair upahṛtabaliṃ bhaktinamraḥ",
    "GK19kmeghvpu:71_2": "parīyāḥ /",
    "GK19kmeghvpu:72": "yasmin dṛṣṭe karaṇavigamād ūrdhvam uddhūtapāpāḥ kalpante 'sya",
    "GK19kmeghvpu:73": "sthiragaṇapadaprāptaye śraddadhānāḥ // KMdV_55 //",
    "GK19kmeghvpu:74": "śabdāyante madhuram anilaiḥ kīcakāḥ pūryamāṇāḥ saṃraktābhis tripuravijayo gīyate kiṃnarībhiḥ",
    "GK19kmeghvpu:75_0": "nirhrādī te muraja iva cet kandarāsu dhvaniḥ syāt saṃgītārtho nanu paśupates tatra",
    "GK19kmeghvpu:75_1": "bhāvī samastaḥ prāleyādrer upataṭam atikramya tāṃs tān viśeṣān haṃsadvāraṃ bhṛgupatiyaśovartma",
    "GK19kmeghvpu:75_2": "yat krauñcarandhram",
    "GK19kmeghvpu:76_0": "tenodīcīṃ diśam abhisares tiryagāyāmaśobhī śyāmaḥ pādo baliniyamanābhyudyatasyeva",
    "GK19kmeghvpu:76_1": "viṣṇoḥ // gatvā cordhvaṃ daśamukhabhujocchvāsitaprasthasaṃdheḥ kailāsasya tridaśavanitādarpaṇasyātithiḥ",
    "GK19kmeghvpu:76_2": "syāḥ /",
    "GK19kmeghvpu:77_0": "śṛṅgocchrāyaiḥ kumudaviśadair yo vitatya sthitaḥ khaṃ rāśībhūtaḥ pratiniśam iva tryambakasyāṭṭahāsaḥ",
    "GK19kmeghvpu:77_1": "utpaśyāmi tvayi taṭagate snigdhabhinnāñjanābhe sadyaḥkṛttadviradadaśanacchedagaurasya",
    "GK19kmeghvpu:77_2": "tasya",
    "GK19kmeghvpu:78_0": "līlām adreḥ stimitanayanaprekṣaṇīyāṃ bhavitrīm aṃsanyaste sati halabhṛto mecake vāsasīva //",
    "GK19kmeghvpu:78_1": "hitvā nīlaṃ bhujagavalayaṃ śambhunā dattahastā krīḍāśaile yadi ca viharet pādacāreṇa",
    "GK19kmeghvpu:78_2": "gaurī",
    "GK19kmeghvpu:79_0": "bhaṅgībhaktyā viracitavapuḥ stambhitāntarjalo 'syāḥ sopānatvaṃ kuru sukhapadasparśam",
    "GK19kmeghvpu:79_1": "ārohaṇeṣu tatrāvaśyaṃ janitasalilodgāram antaḥpraveśān neṣyanti tvāṃ surayuvatayo",
    "GK19kmeghvpu:79_2": "yantradhārāgṛhatvam",
    "GK19kmeghvpu:80": "tābhyo mokṣas tava yadi sakhe gharmalabdhasya na syāt krīḍālolāḥ śravaṇaparuṣair garjitair bhāyayes tāḥ // KMdV_61 //",
    "GK19kmeghvpu:81": "hemāmbhojaprasavi salilaṃ mānasasyādadānaḥ kurvan kāmāt kṣaṇamukhapaṭaprītim airāvaṇasya /",
    "GK19kmeghvpu:82": "dhunvan vātaiḥ sajalapṛṣataiḥ kalpavṛkṣāṃśukāni cchāyābhinnaḥ sphaṭikaviśadaṃ nirviśeḥ paravataṃ tam // KMdV_62 //",
    "GK19kmeghvpu:83": "tasyotsaṅge praṇayina iva srastagaṅgādugūlāṃ na tvaṃ dṛṣṭvā na punar alakāṃ jñāsyase kāmacārin",
    "GK19kmeghvpu:84_0": "yā vaḥ kāle vahati salilodgāram uccairvimānā muktājālagrathitam alakaṃ kāminīvābhravṛndam",
    "GK19kmeghvpu:84_1": "vidyutvantaṃ lalitavanitāḥ sendracāpaṃ sacitrāḥ saṃgītāya prahatamurajāḥ snigdhagambhīraghoṣam",
    "GK19kmeghvpu:85": "antastoyaṃ maṇimayabhuvas tuṅgam abhraṃlihāgrāḥ prāsādās tvāṃ tulayitum alaṃ yatra tais tair viśeṣaiḥ // KMdV_64 //",
    "GK19kmeghvpu:86": "haste līlākamalam alakaṃ bālakundānuviddhaṃ nītā rodhraprasavarajasā pāṇḍutām ānanaśrīḥ /",
    "GK19kmeghvpu:87_0": "cūḍāpāśe navakuravakaṃ cāru karṇe śirīṣaṃ sīmante ca tvadupagamajaṃ yatra nīpaṃ vadhūnām //",
    "GK19kmeghvpu:87_1": "yasyāṃ yakṣāḥ sitamaṇimayāny etya harmyasthalāni jyotiśchāyākusumaracanāny uttamastrīsahāyāḥ",
    "GK19kmeghvpu:88_0": "āsevante madhu ratiphalaṃ kalpavṛkṣaprasūtaṃ tvadgambhīradhvaniṣu śanakaiḥ puṣkareṣv",
    "GK19kmeghvpu:88_1": "āhateṣu yatra strīṇāṃ priyatamabhujāliṅganocchvāsitānām aṅgaglāniṃ suratajanitāṃ",
    "GK19kmeghvpu:88_2": "tantujālāvalambāḥ",
    "GK19kmeghvpu:89_0": "tvatsaṃrodhāpagamaviśadaiś cotitāś candrapādair vyālumpanti sphuṭajalalavasyandinaś",
    "GK19kmeghvpu:89_1": "candrakāntāḥ netrā nītāḥ satatagatinā yad vimānāgrabhūmīr ālekhyānāṃ navajalakaṇair",
    "GK19kmeghvpu:89_2": "doṣam utpādya sadyaḥ",
    "GK19kmeghvpu:90_0": "śaṅkāspṛṣṭā iva jalamucas tvādṛśā yatra jālair dhūmodgārānukṛtinipuṇaṃ jarjarā niṣpatanti",
    "GK19kmeghvpu:90_1": "nīvībandhocchvasanaśithilaṃ yatra yakṣāṅganānāṃ vāsaḥ kāmād anibhṛtakareṣv ākṣipatsu",
    "GK19kmeghvpu:90_2": "priyeṣu",
    "GK19kmeghvpu:91_0": "arcistuṅgān abhimukham api prāpya ratnapradīpān hrīmūḍhānāṃ bhavati viphalapreraṇaś",
    "GK19kmeghvpu:91_1": "cūrṇamuṣṭiḥ gatyutkampād alakapatitair yatra mandārapuṣpaiḥ kḷptacchedyaiḥ kanakakamalaiḥ",
    "GK19kmeghvpu:91_2": "karṇavibhraṃśibhiś ca /",
    "GK19kmeghvpu:92_0": "muktālagnastanaparimalaiś chinnasūtraiś ca hārair naiśo mārgaḥ savitur udaye sūcyate",
    "GK19kmeghvpu:92_1": "kāminīnām matvā devaṃ dhanapatisakhaṃ yatra sākṣād vasantaṃ prāyaś cāpaṃ na vahati",
    "GK19kmeghvpu:92_2": "bhayān manmathaḥ ṣaṭpadajyam /",
    "GK19kmeghvpu:93": "sabhrūbhaṅgaprahitanayanaiḥ kāmilakṣyeṣv amoghais tasyārambhaś caturavanitāvibhramair eva siddhaḥ // KMdV_71 //",
    "GK19kmeghvpu:94": "tatrāgāraṃ dhanapatigṛhān uttareṇāsmadīyaṃ dūrāl lakṣyaṃ tad amaradhanuś cāruṇā toraṇena /",
    "GK19kmeghvpu:95_0": "yasyopānte kṛtakatanayaḥ kāntayā vardhito me hastaprāpyastavakanamito bālamandāravṛkṣaḥ //",
    "GK19kmeghvpu:95_1": "vāpī cāsmin marakataśilābaddhasopānamārgā haimaiḥ syūtā kamalamukulaiḥ snigdhavaiḍūryanālaiḥ",
    "GK19kmeghvpu:96": "yasyās toye kṛtavasatayo mānasaṃ saṃnikṛṣṭaṃ na dhyāsyanti vyapagataśucas tvām api prekṣya haṃsāḥ // KMdV_73 //",
    "GK19kmeghvpu:97": "yasyās tīre nicitaśikharaḥ peśalair indranīlaiḥ krīḍāśailaḥ kanakakadalīveṣṭanaprekṣaṇīyaḥ",
    "GK19kmeghvpu:98_0": "madgehinyāḥ priya iti sakhe cetasā kātareṇa prekṣyopāntasphuritataḍitaṃ tvāṃ tam",
    "GK19kmeghvpu:98_1": "eva smarāmi raktāśokaś calakisalayaḥ kesaraś cātra kāntaḥ pratyāsannau kuravakavṛter",
    "GK19kmeghvpu:98_2": "mādhavīmaṇḍapasya",
    "GK19kmeghvpu:99_0": "ekaḥ sakhyās tava saha mayā vāmapādābhilāṣī kāṅkṣaty anyo vadanamadirāṃ dohadacchadmanāsyāḥ",
    "GK19kmeghvpu:99_1": "tanmadhye ca sphaṭikaphalakā kāñcanī vāsayaṣṭir mūle naddhā maṇibhir anatiprauḍhavaṃśaprakāśaiḥ",
    "GK19kmeghvpu:100": "tālaiḥ śiñjadvalayasubhagair nartitaḥ kāntayā me yām adhyāste divasavigame nīlakaṇṭhaḥ suhṛd vaḥ // KMdV_76 //",
    "GK19kmeghvpu:101": "ebhiḥ sādho hṛdayanihitair lakṣaṇair lakṣaṇīyaṃ dvāropānte likhitavapuṣau śaṅkhapadmau ca dṛṣṭvā /",
    "GK19kmeghvpu:102_0": "kṣāmacchāyaṃ bhavanam adhunā madviyogena nūnaṃ sūryāpāye na khalu kamalaṃ puṣyati",
    "GK19kmeghvpu:102_1": "svām abhikhyām gatvā sadyaḥ kalabhatanutāṃ śīghrasaṃpātahetoḥ krīḍāśaile prathamakathite",
    "GK19kmeghvpu:102_2": "ramyasānau niṣaṇṇaḥ",
    "GK19kmeghvpu:103_0": "arhasy antarbhavanapatitāṃ kartum alpālpabhāsaṃ khadyotālīvilasitanibhāṃ vidyudunmeṣadṛṣṭim",
    "GK19kmeghvpu:103_1": "tanvī śyāmā śikharadaśanā pakvabimbādharauṣṭhī madhye kṣāmā cakitahariṇaprekṣaṇī",
    "GK19kmeghvpu:103_2": "nimnanābhiḥ",
    "GK19kmeghvpu:104_0": "śroṇībhārād alasagamanā stokanamrā stanābhyāṃ yā tatra syād yuvativiṣaye sṛṣṭir ādyeva",
    "GK19kmeghvpu:104_1": "dhātuḥ tāṃ jānīyāḥ parimitakathāṃ jīvitaṃ me dvitīyaṃ dūrībhūte mayi sahacare cakravākīm",
    "GK19kmeghvpu:104_2": "ivaikām",
    "GK19kmeghvpu:105_0": "gāḍhotkaṇṭhāguruṣu divaseṣv eṣu gacchatsu bālāṃ jātāṃ manye śiśiramathitāṃ padminīṃ",
    "GK19kmeghvpu:105_1": "vānyarūpām nūnaṃ tasyāḥ prabalaruditocchūnanetraṃ bahūnāṃ niḥśvāsānām aśiśiratayā",
    "GK19kmeghvpu:105_2": "bhinnavarṇādharauṣṭham",
    "GK19kmeghvpu:106_0": "hastanyastaṃ mukham asakalavyakti lambālakatvād indor dainyaṃ tvadupasaraṇakliṣṭakānter",
    "GK19kmeghvpu:106_1": "bibharti āloke te nipatati purā sā balivyākulā vā matsādṛśyaṃ virahatanu vā bhāvagamyaṃ",
    "GK19kmeghvpu:106_2": "likhantī /",
    "GK19kmeghvpu:107": "pṛcchantī vā madhuravacanāṃ śārikāṃ pañjarasthāṃ kac cid bhartuḥ smarasi nibhṛte tvaṃ hi tasya priyeti // KMdV_82 //",
    "GK19kmeghvpu:108": "utsaṅge vā malinavasane somya nikṣipya vīṇāṃ madgotrāṅkaṃ viracitapadaṃ geyam udgātukāmā /",
    "GK19kmeghvpu:109": "tantrīr ārdrā nayanasalilaiḥ sārayitvā kathaṃ cid bhūyo bhūyaḥ svayam api kṛtāṃ mūrcchanāṃ vismarantī // KMdV_83 //",
    "GK19kmeghvpu:110": "śeṣān māsān gamanadivasaprastutasyāvadher vā vinyasyantī bhuvi gaṇanayā dehalīdattapuṣpaiḥ",
    "GK19kmeghvpu:111": "saṃyogaṃ vā hṛdayanihitārambham āsvādayantī prāyeṇaite ramaṇaviraheṣv aṅganānāṃ vinodāḥ // ādye baddhā virahadivase yā śikhā dāma hitvā śāpasyānte vigalitaśucā yā mayonmocanīyā /",
    "GK19kmeghvpu:112_0": "sparśakliṣṭām ayamitanakhenāsakṛt sārayantīṃ gaṇḍābhogāt kaṭhinaviṣamād ekaveṇīṃ",
    "GK19kmeghvpu:112_1": "kareṇa // savyāpārām ahani na tathā khedayed viprayogaḥ śaṅke rātrau gurutaraśucaṃ",
    "GK19kmeghvpu:112_2": "nirvinodāṃ sakhīṃ te /",
    "GK19kmeghvpu:113_0": "matsaṃdeśaiḥ sukhayitum ataḥ paśya sādhvīṃ niśīthe tām unnidrām avaniśayanāsannavātāyanasthaḥ",
    "GK19kmeghvpu:113_1": "ādhikṣāmāṃ virahaśayane saṃnikīrṇaikapārśvāṃ prācīmūle tanum iva kalāmātraśeṣāṃ himāṃśoḥ /",
    "GK19kmeghvpu:114_0": "matsaṃyogaḥ katham upanamet svapnajo 'pīti nidrām ākāṅkṣantīṃ nayanasalilotpīḍaruddhāvakāśām",
    "GK19kmeghvpu:114_1": "niḥśvāsenādharakisalayakleśinā vikṣipantīṃ śuddhasnānāt paruṣamalakaṃ nūnam āgaṇḍalambam /",
    "GK19kmeghvpu:115_0": "nītā rātriḥ kṣaṇa iva mayā sārdham icchāratair yā tām evoṣṇair virahaśayaneṣv asrubhir",
    "GK19kmeghvpu:115_1": "yāpayantīm pādān indor amṛtaśiśirāñjālamārgapraviṣṭān pūrvaprītyā gatam abhimukhaṃ",
    "GK19kmeghvpu:115_2": "saṃnivṛttaṃ tathaiva",
    "GK19kmeghvpu:116": "cakṣuḥ khedāt sajalagurubhiḥ pakṣmabhiś chādayantīṃ sābhre 'hnīva",
    "GK19kmeghvpu:117": "sthalakamalinīṃ na prabuddhāṃ na suptām // KMdV_89 //",
    "GK19kmeghvpu:118": "jāne sakhyās tava mayi manaḥ saṃbhṛtasneham asmād itthaṃbhūtāṃ prathamavirahe tām ahaṃ tarkayāmi",
    "GK19kmeghvpu:119": "vācālaṃ māṃ na khalu subhagaṃmanyabhāvaḥ karoti pratyakṣaṃ te nikhilam acirād bhrātar uktaṃ mayā yat // KMdV_90 //",
    "GK19kmeghvpu:120": "sā saṃnyastābharaṇam abalā pelavaṃ dhārayantī śayyotsaṅge nihitam asakṛd duḥkhaduḥkhena gātram",
    "GK19kmeghvpu:121_0": "tvām apy asraṃ navajalamayaṃ mocayiṣyaty avaśyaṃ prāyaḥ sarvo bhavati karuṇāvṛttir",
    "GK19kmeghvpu:121_1": "ārdrāntarātmā ruddhāpāṅgaprasaram alakair añjanasnehaśūnyaṃ pratyādeśād api ca madhuno",
    "GK19kmeghvpu:121_2": "vismṛtabhrūvilāsam",
    "GK19kmeghvpu:122": "tvayy āsanne nayanam uparispandi śaṅke mṛgākṣyā mīnakṣobhākulakuvalayaśrītulām eṣyatīti // vāmo vāsyāḥ kararuhapadair mucyamāno madīyair muktājālaṃ ciraparicitaṃ tyājito daivagatyā",
    "GK19kmeghvpu:123_0": "saṃbhogānte mama samucito hastasaṃvāhanānāṃ yāsyaty ūruḥ sarasakadalīstambhagauraś",
    "GK19kmeghvpu:123_1": "calatvam tasmin kāle jalada dayitā labdhanidrā yadi syād anvāsyaināṃ stanitavimukho",
    "GK19kmeghvpu:123_2": "yāmamātraṃ sahasva",
    "GK19kmeghvpu:124_0": "mā bhūd asyāḥ praṇayini mayi svapnalabdhe kathaṃ cit sadyaḥ kaṇṭhacyutabhujalatāgranthi",
    "GK19kmeghvpu:124_1": "gāḍhopagūḍham tām utthāpya svajalakaṇikāśītalenānilena pratyāśvastāṃ samam abhinavair",
    "GK19kmeghvpu:124_2": "jālakair mālatīnām",
    "GK19kmeghvpu:125_0": "vidyudgarbhe nihitanayanāṃ tvatsanāthe gavākṣe vaktuṃ dhīrastanitavacanair māninīṃ",
    "GK19kmeghvpu:125_1": "prakramethāḥ bhartur mitraṃ priyam avidhave viddhi mām ambuvāhaṃ tatsaṃdeśān manasi",
    "GK19kmeghvpu:125_2": "nihitād āgataṃ tvatsamīpam",
    "GK19kmeghvpu:126_0": "yo vṛndāni tvarayati pathi śrāmyatāṃ proṣitānāṃ mandrasnigdhair dhvanibhir abalāveṇimokṣotsukāni",
    "GK19kmeghvpu:126_1": "ity ākhyāte pavanatanayaṃ maithilīvonmukhī sā tvām utkaṇṭhocchvasitahṛdayā vīkṣya",
    "GK19kmeghvpu:126_2": "saṃbhāvya caiva /",
    "GK19kmeghvpu:127": "śroṣyaty asmāt param avahitā somya sīmantinīnāṃ kāntodantaḥ suhṛdupanataḥ saṃgamāt kiṃ cid ūnaḥ // KMdV_97 //",
    "GK19kmeghvpu:128": "tām āyuṣmān mama ca vacanād ātmanā copakartuṃ brūyād evaṃ tava sahacaro rāmagiryāśramasthaḥ",
    "GK19kmeghvpu:129_0": "avyāpannaḥ kuśalam abale pṛcchati tvāṃ viyuktaḥ pūrvāśāsyaṃ sulabhavipadāṃ prāṇinām",
    "GK19kmeghvpu:129_1": "etad eva aṅgenāṅgaṃ tanu ca tanunā gāḍhataptena taptaṃ sāsreṇāsradravam aviratotkaṇṭham",
    "GK19kmeghvpu:129_2": "utkaṇṭhitena",
    "GK19kmeghvpu:130_0": "uṣṇocchvāsaṃ samadhikatarocchvāsinā dūravartī saṃkalpais te viśati vidhinā vairiṇā",
    "GK19kmeghvpu:130_1": "ruddhamārgaḥ śabdākhyeyaṃ yad api kila te yaḥ sakhīnāṃ purastāt karṇe lolaḥ kathayitum",
    "GK19kmeghvpu:130_2": "abhūd ānanasparśalobhāt",
    "GK19kmeghvpu:131": "so 'tikrāntaḥ śravaṇaviṣayaṃ locanānām agamyas tvām utkaṇṭhāviracitapadaṃ manmukhenedam āha // KMdV_100 //",
    "GK19kmeghvpu:132": "śyāmāsv aṅgaṃ cakitahariṇaprekṣite dṛṣṭipātaṃ gaṇḍacchāyāṃ śaśini śikhināṃ varhabhāreṣu keśān",
    "GK19kmeghvpu:133": "utpaśyāmi pratanuṣu nadīvīciṣu bhrūvilāsān hantaikasthaṃ kva cid api na te bhīru sādṛśyam asti // KMdV_101 //",
    "GK19kmeghvpu:134": "tvām ālikhya praṇayakupitāṃ dhāturāgaiḥ śilāyām ātmānaṃ te caraṇapatitaṃ yāvad icchāmi kartum",
    "GK19kmeghvpu:135": "asrais tāvan muhur upacitair dṛṣṭir ālipyate me krūras tasminn api na sahate saṃgamaṃ nau kṛtāntaḥ // KMdV_102 //",
    "GK19kmeghvpu:136": "mām ākāśapraṇihitabhujaṃ nirdayāśleṣahetor labdhāyās te katham api sati svapnasaṃdarśaneṣu",
    "GK19kmeghvpu:137_0": "paśyantīnāṃ na khalu bahuśo na sthalīdevatānāṃ muktāsthūlās tarukisalayeṣv asruleśāḥ",
    "GK19kmeghvpu:137_1": "patanti bhittvā sadyaḥ kisalayapuṭān devadārudrumāṇāṃ ye tatkṣīrasrutisurabhayo dakṣiṇena",
    "GK19kmeghvpu:137_2": "pravṛttāḥ",
    "GK19kmeghvpu:138_0": "āliṅgyante guṇavati mayā te tuṣārādrivātāḥ pūrvaspṛṣṭaṃ yadi kila bhaved aṅgam ebhis",
    "GK19kmeghvpu:138_1": "taveti saṃkṣipyeran kṣaṇa iva kathaṃ dīrghayāmās triyāmāḥ sarvāvasthāsv ahar api",
    "GK19kmeghvpu:138_2": "kathaṃ mandamandātapaṃ syāt /",
    "GK19kmeghvpu:139_0": "itthaṃ cetaś caṭulanayane durlabhaprārthanaṃ me gāḍhoṣmābhiḥ kṛtam aśaraṇaṃ tvadviyogavyathābhiḥ",
    "GK19kmeghvpu:139_1": "nanv ātmānaṃ bahu vigaṇayann ātmanā nāvalambe tat kalyāṇi tvam api sutarāṃ mā gamaḥ",
    "GK19kmeghvpu:139_2": "kātaratvam",
    "GK19kmeghvpu:140_0": "kasyātyantaṃ sukham upanataṃ duḥkham ekāntato vā nīcair gacchaty upari ca daśā cakranemikrameṇa",
    "GK19kmeghvpu:140_1": "śāpānto me bhujagaśayanād utthite śārṅgapāṇau māsān anyān gamaya caturo locane mīlayitvā /",
    "GK19kmeghvpu:141_0": "paścād āvāṃ virahaguṇitaṃ taṃ tam ātmābhilāṣaṃ nirvekṣyāvaḥ pariṇataśaraccandrikāsu",
    "GK19kmeghvpu:141_1": "kṣapāsu bhūyaś cāha tvam api śayane kaṇṭhalagnā purā me nidrāṃ gatvā kim api rudatī",
    "GK19kmeghvpu:141_2": "sasvanaṃ viprabuddhā",
    "GK19kmeghvpu:142": "sāntarhāsaṃ kathitam asakṛt pṛcchataś ca tvayā me dṛṣṭaḥ svapne kitava ramayan kām api tvaṃ mayeti // KMdV_108 //",
    "GK19kmeghvpu:143": "etasmān māṃ kuśalinam abhijñānadānād viditvā mā kaulīnād asitanayane mayy aviśvāsinī bhūḥ",
    "GK19kmeghvpu:144_0": "snehān āhuḥ kim api virahahrāsinas te hy abhogād iṣṭe vastuny upacitarasāḥ premarāśībhavanti",
    "GK19kmeghvpu:144_1": "kac cit somya vyavasitam idaṃ bandhukṛtyaṃ tvayā me pratyākhyātuṃ na khalu bhavato",
    "GK19kmeghvpu:144_2": "dhīratāṃ tarkayāmi /",
    "GK19kmeghvpu:145_0": "niḥśabdo 'pi pradiśasi jalaṃ yācitaś cātakebhyaḥ pratyuktaṃ hi praṇayiṣu satām īpsitārthakriyaiva",
    "GK19kmeghvpu:145_1": "etat kṛtvā priyam anucitaprārthanāvartmano me sauhārdād vā vidhura iti vā mayy anukrośabuddhyā"
}