{
  "SA01asabhs_u:0": "Abhidharmasamuccaya",
  "SA01asabhs_u:1": "namo buddhāya",
  "SA01asabhs_u:2": "[atha mūlavastuni tridharmaparicchedaḥ prathamaḥ /]",
  "SA01asabhs_u:3": "tridharmaḥ saṃgrahaḥ saṃprayogo 'nvayaśca lakṣaṇe /",
  "SA01asabhs_u:4": "viniścaye satyadharmau prāptiḥ sāṃkathyameva ca //",
  "SA01asabhs_u:5": "kati kasmādupādānaṃ vyavasthānaṃ ca lakṣaṇam /",
  "SA01asabhs_u:6": "anukamārthadṛṣṭāntabhedā jñeyāḥ samuccaye //",
  "SA01asabhs_u:7": "skandhā dhātava āyatanāni ca kati /",
  "SA01asabhs_u:8": "skandhāḥ pañca /",
  "SA01asabhs_u:9": "rūpaskandho vedanāskandhaḥ saṃjñāskandhaḥ saṃskāraskandho vijñānaskandhaśca //",
  "SA01asabhs_u:10": "dhātavo 'ṣṭādaśa /",
  "SA01asabhs_u:11_0": "cakṣurdhātū rūpadhātuścakṣurvijñānadhātuḥ śrotradhātuḥ śabdadhātuḥ śrotravijñānadhāturghrāṇadhāturgandhadhāturghrāṇavijñānadhāturjivhādhātū",
  "SA01asabhs_u:11_1": "rasadhāturjivhāvijñānadhātuḥ kāyadhātuḥ spraṣṭavyadhātuḥ kāyavijñānadhāturmanodhāturdharmadhāturmanovijñānadhātuśca //",
  "SA01asabhs_u:12": "āyatanāni dvadaśa /",
  "SA01asabhs_u:13": "cakṣurāyatanaṃ rūpāyatanaṃ śrotrāyatanaṃ śabdāyatanaṃ ghrāṇāyatanaṃ gandhāyatanaṃ jivhāyatanaṃ rasāyatanaṃ kāyāyatanaṃ spraṣṭavyāyatanaṃ manaāyatanaṃ dharmāyatanaṃ ca //",
  "SA01asabhs_u:14": "kimupādāya skandhāḥ pañcaiva /",
  "SA01asabhs_u:15": "paṃcākārātmavastūdbhāvanatāmupādāya /",
  "SA01asabhs_u:16": "saparigrahadehātmavastu upabhogātmavastu abhilāpātmavastu sarvadharmādharmābhisaṃskārātmavastu (Abhidh-s 2)",
  "SA01asabhs_u:17": "tadāśrayātmasvastu copādāya //",
  "SA01asabhs_u:18": "kimupādāya dhātovo 'ṣṭādaśaiva /",
  "SA01asabhs_u:19": "dvābhyāṃ dehaparigrahābhyāmatītavarttamānaṣaḍākāropabhogadhāraṇatāmupādāya //",
  "SA01asabhs_u:20": "kimupādāyāyatanāni dvādaśaiva /",
  "SA01asabhs_u:21": "dvābhyāṃ dehaparigrahābhyāmanāgataṣaḍākāropabhogāyadvāratāmupādāya //",
  "SA01asabhs_u:22": "kasmāt skandhā upādānamityucyante /",
  "SA01asabhs_u:23": "upādānena sahitatvāt skandhā upādānami tyucyante /",
  "SA01asabhs_u:24": "upādānaṃ katamat /",
  "SA01asabhs_u:25": "skandheṣu cchando rāgaśca /",
  "SA01asabhs_u:26": "kasmāt /",
  "SA01asabhs_u:27": "ḥcchando rāgaścopādānamityucyate /",
  "SA01asabhs_u:28": "anāgatavarttamānaskandhānāmabhinirvarttanato 'parihārataśca /",
  "SA01asabhs_u:29": "anāgate 'bhilāṣād varttamāne 'dhāvasānācca cchando rāgaścopādānamityucyate /",
  "SA01asabhs_u:30": "kasmād dhātava āyatanāni ca sopādānadharmā ityucyante /",
  "SA01asabhs_u:31": "tatra skandhavannirddeśaḥ //",
  "SA01asabhs_u:32": "kiṃlakṣaṇaṃ rūpam /",
  "SA01asabhs_u:33": "rūpaṇa lakṣaṇaṃ rūpam /",
  "SA01asabhs_u:34": "tad dvividham /",
  "SA01asabhs_u:35": "sparśena rūpaṇaṃ pradeśena rūpaṇaṃ ca /",
  "SA01asabhs_u:36": "sparśena rūpaṇaṃ katamat /",
  "SA01asabhs_u:37": "karacaraṇapāṣāṇaśasradaṇḍaśītoṣṇakṣutpipāsāmaśakadaṃśasarpavṛścikādīnāṃ sparśena vyābādhanam /",
  "SA01asabhs_u:38": "pradeśena rūpaṇaṃ katamat /",
  "SA01asabhs_u:39": "deśena rūpaṇa midaṃ cedaṃ ca rūpamevaṃ caivaṃ ca rūpamiti praṇihitāpraṇihitacetovitarkeṇa pratibimbacitrīkāratā //",
  "SA01asabhs_u:40": "kiṃlakṣaṇā vedanā /",
  "SA01asabhs_u:41": "anubhavalakṣaṇā vedanā /",
  "SA01asabhs_u:42": "nānāvidhānāṃ śubhaśubhānāṃ karmaṇāṃ phalavipākaṃ pratyanubhavantyanenetyanubhavaḥ //",
  "SA01asabhs_u:43": "kiṃlakṣaṇā saṃjñā /",
  "SA01asabhs_u:44": "saṃjānanālakṣaṇā saṃjñā /",
  "SA01asabhs_u:45": "saṃjñā nānādharmapratibimbodgrahaṇa (svabhāvā)",
  "SA01asabhs_u:46": "yayā draṣṭaśrutamatavijñātānarthān vyavaharati //",
  "SA01asabhs_u:47": "kiṃlakṣaṇaḥ saṃskāraḥ /",
  "SA01asabhs_u:48": "abhisaṃskāralakṣaṇaḥ saṃskāraḥ /",
  "SA01asabhs_u:49": "saṃskārabhisaṃskāra (svabhāvo)",
  "SA01asabhs_u:50": "yena kuśalākuśalāvyakṛteṣu pakṣeṣu cittaṃ prerayati /",
  "SA01asabhs_u:51": "kiṃlakṣaṇaṃ (Abhidh-s 3) vijñānam /",
  "SA01asabhs_u:52": "vijānanālakṣaṇaṃ vijñānam /",
  "SA01asabhs_u:53": "vijñānaṃ yena rūpaśabdagandharasasparśadharmān nānā viṣayān vijānāti //",
  "SA01asabhs_u:54": "cakṣurdhātuḥ kiṃlakṣaṇaḥ /",
  "SA01asabhs_u:55": "yena cakṣuṣā rūpāṇi dṛṣṭavān paśyati yacca tasya bījamupacitamālayavijñānaṃ taccakṣuḥ //",
  "SA01asabhs_u:56": "yathā cakṣurdhātulakṣaṇaṃ tathā śrotraghrāṇajihyakāyamanodhātūnāmapi lakṣaṇāni /",
  "SA01asabhs_u:57": "rūpadhātuḥ kiṃlakṣaṇaḥ /",
  "SA01asabhs_u:58": "rūpaṃ yaccakṣuṣā dṛṣṭaṃ dṛśyate ca yacca tatra cakṣurdhātorādhipatyaṃ tadrūpadhātu lakṣaṇam /",
  "SA01asabhs_u:59": "yathā rūpadhātu lakṣaṇaṃ tathā śabdagandharasasparśadharmadhātūnāmapi lakṣaṇāni /",
  "SA01asabhs_u:60": "cakṣūrvijñānadhātuḥ kiṃlakṣaṇaḥ /",
  "SA01asabhs_u:61": "cakṣurāśrayā rūpālambanā rūpaprativijñaptiḥ yacca tasya bījamupacitaṃ /",
  "SA01asabhs_u:62": "vipākālayavijñānaṃ taccakṣurvijñānadhātulakṣaṇam //",
  "SA01asabhs_u:63": "yathā cakṣurvijñānadhātulakṣaṇaṃ tathā śrotraghrāṇajivhākāyamanovijñānadhātūnāmapi lakṣaṇāni //",
  "SA01asabhs_u:64": "āyatanaṃ kiṃlakṣaṇam /",
  "SA01asabhs_u:65": "dhātuvad yathāyogaṃ veditavyam //",
  "SA01asabhs_u:66": "rūpaskandhavyavasthānaṃ katamat /",
  "SA01asabhs_u:67": "yatkiṃcidrūpaṃ sarvaṃ taccatvāri mahābhūtāni catvāri ca mahābhūtānyupādāya //",
  "SA01asabhs_u:68": "katamāni catvāri mahābhūtāni /",
  "SA01asabhs_u:69": "pṛthivīdhātuḥ abdhātuḥ tejodhātuḥ vāyudhātuśca //",
  "SA01asabhs_u:70": "pṛthivīdhātuḥ katamaḥ /",
  "SA01asabhs_u:71": "kaṭhinatā //",
  "SA01asabhs_u:72": "abdhātuḥ katamaḥ niṣyandatā //",
  "SA01asabhs_u:73": "tejodhātuḥ katamaḥ /",
  "SA01asabhs_u:74": "uṣṇatā //",
  "SA01asabhs_u:75": "vāyudhātuḥ katamaḥ /",
  "SA01asabhs_u:76": "kampanatā //",
  "SA01asabhs_u:77": "upādāya rūpaṃ katamat /",
  "SA01asabhs_u:78": "cakṣurindriyaṃ śrotrendriyaṃ ghrāṇendriyaṃ jivhendriyaṃ kāyendriyaṃ rūpaśabdagandharasaspraṣṭavyānāmekadeśo dharmāyatanasaṃgṛhītaṃ ca rūpam //",
  "SA01asabhs_u:79": "cakṣurindriyaṃ katamat /",
  "SA01asabhs_u:80": "catvāri mahābhūtānyupādāya cakṣuvijñānā śrayo rūpaprasādaḥ //",
  "SA01asabhs_u:81": "śrotrendriyaṃ katamat /",
  "SA01asabhs_u:82": "catvāri mahābhūtānyupādāya śrotravijñānāśrayo rūpaprasādaḥ /",
  "SA01asabhs_u:83": "ghrāṇendriyaṃ katamat /",
  "SA01asabhs_u:84": "catvāri mahābhūtānyupādāya ghrāṇavijñānāśrayo rūpaprasādaḥ //",
  "SA01asabhs_u:85": "jivhendriyaṃ katamat /",
  "SA01asabhs_u:86": "catvāri mahabhūtānyupādāya jivhāvijñānaśrayo rūpaprasādaḥ //",
  "SA01asabhs_u:87": "kāyendriyaṃ katamat /",
  "SA01asabhs_u:88": "catvāri mahābhūtānyupādāya kāyavijñānāśrayo rūpaprasādaḥ //",
  "SA01asabhs_u:89": "rūpaṃ katamat /",
  "SA01asabhs_u:90": "catvāri mahābhūtānyupādāya cakṣurindriyagocaro 'rthaḥ /",
  "SA01asabhs_u:91": "yathā nīlaṃ pītaṃ lohitamavadātaṃ dīrghaṃ hrasvaṃ vṛttaṃ parimaṇḍalaṃ sthūlaṃ sūkṣmamunnatamavanataṃ sātaṃ visātamātapaḥ chāyā āloko 'dhakāramabhraṃ dhūmo rajo mahikā ca /",
  "SA01asabhs_u:92": "abhyavakāśarūpaṃ vijñaptirūpaṃ nabha ekavarṇaṃ rūpam //",
  "SA01asabhs_u:93": "tat (Abhidh-s 4) punastridhā /",
  "SA01asabhs_u:94": "śobhanamaśobhanamubhayaviparītaṃ ca //",
  "SA01asabhs_u:95": "śabdaḥ katamaḥ /",
  "SA01asabhs_u:96": "catvāri mahābhūtānyupādāya śrotrendriyabrāhyo 'rthaḥ /",
  "SA01asabhs_u:97": "manojño vā amanojño vā ubhayaviparīto vā /",
  "SA01asabhs_u:98": "upāttamahābhūtahetuko vā anupāttamahābhūtahetuko vā tadubhayo bālokaprasiddho vā siddhopanīto vā parikalpito vā āryairdeśito vā tīrthaidaśito vā /",
  "SA01asabhs_u:99": "gandhaḥ katamaḥ /",
  "SA01asabhs_u:100": "catvāri mahābhūtānyupādāya ghrāṇendriyagrāhyo 'rthaḥ /",
  "SA01asabhs_u:101": "yathā surabhirasurabhiḥ samagandhaḥ sahajagandhaḥ sāṃyogikagandhaḥ pāriṇāmikagandhaśca //",
  "SA01asabhs_u:102": "rasaḥ katama /",
  "SA01asabhs_u:103": "catvāri mahābhūtāmyupādāya jivhendriyabrāhyo 'rthaḥ /",
  "SA01asabhs_u:104": "tikto 'mlo madhuraḥ kaṭuko lavaṇaḥ kaṣāyaśca /",
  "SA01asabhs_u:105": "manojño vā amanojño vā ubhayaviparīto vā sahajo vā sāṃyogiko vā pāriṇāmiko vā //",
  "SA01asabhs_u:106": "spraṣṭavyaikadeśaḥ katamaḥ /",
  "SA01asabhs_u:107": "catvāri mahābhūtānyupādāya kāyendriya grāhyo 'rthaḥ /",
  "SA01asabhs_u:108_0": "ślakṣṇatvaṃ karkaśatvaṃ laghutvaṃ gurūtvaṃ picchilatvaṃ mandatvamamandatvaṃ śītatvamuṣṇatvaṃ",
  "SA01asabhs_u:108_1": "jighatsā pipāsā tṛptirbalaṃ daurbalayaṃ mūrcchā kaṇḍūtiḥ pūtirvyādhirjarāmaraṇaṃ",
  "SA01asabhs_u:108_2": "klāntirviśrāma ūrjā ca //",
  "SA01asabhs_u:109": "dharmāyatanasaṃgṛhītaṃ rūpaṃ katamat /",
  "SA01asabhs_u:110": "pañcavidham /",
  "SA01asabhs_u:111": "ābhisaṃkṣepikamābhyavakāśiṃkaṃ sāmādānikaṃ parikalpitaṃ vaibhutvikaṃ ca /",
  "SA01asabhs_u:112": "vedanāskandhavyavasthānaṃ katamat /",
  "SA01asabhs_u:113": "ṣaḍvedanākāyāḥ /",
  "SA01asabhs_u:114": "cakṣuḥsaṃsparśajā vedanā śrotraghrāṇajivhākāyamanaḥ saṃsparśajā vedanā //",
  "SA01asabhs_u:115": "evaṃ ṣaḍvedanā kāyāḥ sukhā vā duḥkhā aduḥkhāsukhā vā //",
  "SA01asabhs_u:116_0": "punaḥ sukhā kāyikī vedanā duḥkhā kāyikī vedanā aduḥkhāsukhā kāyikīvedanā sukhā caitasikī",
  "SA01asabhs_u:116_1": "vedanā duḥkhā caitasikī vedanā aduḥkhāsukhā caitasikī vedanā sukhā sāmiṣavedanā duḥkhā",
  "SA01asabhs_u:116_2": "sāmiṣavedanā aduḥkhāsukhā sāmiṣavedanā sukhā nirāmiṣavedanā duḥkhā nirāmiṣavedanā",
  "SA01asabhs_u:116_3": "aduḥkhāsukhā nirāmiṣavedanā punaḥ sukhā gredhāśritavedanā duḥkhā gredhāśritavedanā",
  "SA01asabhs_u:116_4": "aduḥkhāsukhā gredhāśritavedanā sukhā naiṣkramyāśritavedanā duḥkhā naiṣkramyāśritavedanā",
  "SA01asabhs_u:116_5": "aduḥkhāsukhā naiṣkramyānnitavedanā ca //",
  "SA01asabhs_u:117": "kāyikī vedanā katamā /",
  "SA01asabhs_u:118": "paṃcavijñānasaṃprayuktā vedanā //",
  "SA01asabhs_u:119": "caitasikī vedanā katamā /",
  "SA01asabhs_u:120": "manovijñānasaṃprayuktā vedanā /",
  "SA01asabhs_u:121": "sāmiṣavedanā katamā /",
  "SA01asabhs_u:122": "(Abhidh-s 5) ātmabhāvatṛṣṇāsaṃprayuktā vedanā /",
  "SA01asabhs_u:123": "nirāmiṣavedanā katamā /",
  "SA01asabhs_u:124": "tattṛṣṇāviprayuktā vedanā //",
  "SA01asabhs_u:125": "gredhāśritavedanā katamā /",
  "SA01asabhs_u:126": "paṃcakāmaguṇatṛṣṇāsaṃprayuktā vedanā //",
  "SA01asabhs_u:127": "naiṣkramyāśritavedanā katamā /",
  "SA01asabhs_u:128": "tattṛṣṇāviprayuktā vedanā /",
  "SA01asabhs_u:129": "saṃjñāskandhavyavasthānaṃ katamat /",
  "SA01asabhs_u:130": "ṣaṭ saṃjñākāyāḥ /",
  "SA01asabhs_u:131": "cakṣuḥsaṃsparśajā saṃjñā /",
  "SA01asabhs_u:132": "śrotraghrāṇa /",
  "SA01asabhs_u:133": "jivhākāyamanaḥsaṃsparśajā saṃjñā yathā sanimittama pi saṃjānāti animittamapi parīttamapi mahadgata mapyapramāṇamapi nāsti kiṃcidityākiṃcanyāyatanamapi saṃjānāti //",
  "SA01asabhs_u:134": "sanimittasaṃjñā katamā /",
  "SA01asabhs_u:135": "avyavahārakuśalasyānimittadhātusamā pannasya bhavāgrasamāpannasya ca saṃjñāṃ sthāpayitvā yāvadanyā saṃjñā //",
  "SA01asabhs_u:136": "animittasaṃjñā katamā /",
  "SA01asabhs_u:137": "yā sthāpitā saṃjñā //",
  "SA01asabhs_u:138": "parīttā saṃjñā katamā /",
  "SA01asabhs_u:139": "yayā kāmadhātuṃ saṃjānāti //",
  "SA01asabhs_u:140": "mahagdatā saṃjñā katamā /",
  "SA01asabhs_u:141": "yayā rūpadhātuṃ saṃjānāti //",
  "SA01asabhs_u:142": "apramāṇasaṃjñā katamā /",
  "SA01asabhs_u:143": "yayā ākāśāna ntyāyatanaṃ vijñānānantyāyatanaṃ saṃjānāti //",
  "SA01asabhs_u:144": "akiñcana saṃjñā katamā /",
  "SA01asabhs_u:145": "yayā ākiñcanyāyatanaṃ saṃjānāti //",
  "SA01asabhs_u:146": "saṃskāraskandhavyavasthānaṃ katamat /",
  "SA01asabhs_u:147": "ṣaṭ cetanākāyāḥ /",
  "SA01asabhs_u:148_0": "cakṣuḥsaṃsparśajā cetanā śrotraghrāṇajvihākāyamanaḥsaṃsparśajā cetanā yayā kuśalatvāya",
  "SA01asabhs_u:148_1": "cetayate saṃkleśāya cetayate avasthābhedāya cetayate itīyaṃ cetanā vedanāṃ saṃjñācca",
  "SA01asabhs_u:148_2": "sthāpayitvā tadanye caitasikā dharmāścittaviprayuktāśca saṃskārāḥ saṃskāraskandha ityucyate //",
  "SA01asabhs_u:149": "te punaḥ katame /",
  "SA01asabhs_u:150_0": "manaskāraḥ sparśaḥ cchando 'dhimokṣaḥ smṛtiḥ samādhiḥ prajñāśraddhā hīrapatrāpyamālobho",
  "SA01asabhs_u:150_1": "'dveṣo 'mohoḥ vīryaṃ praśrabdhirapramāda upekṣā apristhitā rāgaḥ pratigho māno 'vidyā",
  "SA01asabhs_u:150_2": "vicikitsā satkāyadṛṣṭirantaragrāhadṛṣṭirdṛṣṭiparāmarśaḥ śīlavṛtaparāmarśaḥ mithyādṛṣṭi",
  "SA01asabhs_u:150_3": "krodha upanāhaḥ mrakṣaḥ pradāśaḥ īrṣyāḥ mātsaryaṃ śāṭhyaṃ mado vihinsā āhrikyamanapatrāpyaṃ",
  "SA01asabhs_u:150_4": "styānamauddhatyaṃ āśraddhyaṃ kausīdyaṃ pramādo muṣitasmṛtitāsaṃprajanyaṃ vikṣepo",
  "SA01asabhs_u:150_5": "middhaṃ kaukṛtyaṃ vitarko vicāraśca //",
  "SA01asabhs_u:151": "cetanā (Abhidh-s 6) katamā /",
  "SA01asabhs_u:152": "cittābhisaṃskāro manaskarma /",
  "SA01asabhs_u:153": "kuśalākuśalāvyākṛteṣu cittapreraṇakarmikā //",
  "SA01asabhs_u:154": "manaskāraḥ katamaḥ /",
  "SA01asabhs_u:155": "cetasa ābhogaḥ /",
  "SA01asabhs_u:156": "ālambanacitta dhāraṇakarmakaḥ //",
  "SA01asabhs_u:157": "sparśaḥ katamaḥ /",
  "SA01asabhs_u:158": "trikasakṣipāte indriyavipāraparicchedaḥ /",
  "SA01asabhs_u:159": "vedanāsanniśrayadāna karmakaḥ //",
  "SA01asabhs_u:160": "cchandaḥ katamaḥ /",
  "SA01asabhs_u:161": "īpsite vastuni tattadupasaṃhatā karttṛkāmatā /",
  "SA01asabhs_u:162": "vīryādāna sanniśrayadānakarmakaḥ //",
  "SA01asabhs_u:163": "adhimokṣaḥ katamaḥ /",
  "SA01asabhs_u:164": "niścite vastuni yathāniścayaṃ dhāraṇā /",
  "SA01asabhs_u:165": "asaṃhāryatākarmakaḥ //",
  "SA01asabhs_u:166": "smṛti katamā /",
  "SA01asabhs_u:167": "saṃsṛte vastuni cetasaḥ asaṃpramoṣo 'vikṣepakarmikā //",
  "SA01asabhs_u:168": "samādhiḥ katamaḥ /",
  "SA01asabhs_u:169": "upaparīkṣye vastuni vittasyaikāgratā /",
  "SA01asabhs_u:170": "jñānasanniśrayadānakarmakaḥ //",
  "SA01asabhs_u:171": "prajñā katamā /",
  "SA01asabhs_u:172": "upaparīkṣya eva vastuni dharmāṇāṃ pravicayaḥ /",
  "SA01asabhs_u:173": "saṃśayavyāvarttanakarmikā //",
  "SA01asabhs_u:174": "śraddhā katamā /",
  "SA01asabhs_u:175": "astitvaguṇavattvaśaktatveṣvabhisaṃpratyayaḥ prasādo 'bhilāpaḥ /",
  "SA01asabhs_u:176": "cchandasakṣiśrayadānakarmikā /",
  "SA01asabhs_u:177": "hrīḥ katamā /",
  "SA01asabhs_u:178": "svayamavadyena lajjanā /",
  "SA01asabhs_u:179": "duścaritasaṃyamasanniśrayadānakarmikā //",
  "SA01asabhs_u:180": "apatrāpyaṃ katamat /",
  "SA01asabhs_u:181": "parato 'vadyena lajjanā /",
  "SA01asabhs_u:182": "tatkarmakameva //",
  "SA01asabhs_u:183": "alobhaḥ katamaḥ /",
  "SA01asabhs_u:184": "bhave bhavopakaraṇeṣu vā anāsaktiḥ duścaritāpravṛttisanniśrayadānakarmakaḥ /",
  "SA01asabhs_u:185": "adveṣaḥ katamaḥ /",
  "SA01asabhs_u:186": "sattveṣu duḥkhe duḥkha sthānīyeṣu ca dharme ṣvanāghātaḥ /",
  "SA01asabhs_u:187": "duścaritāpravṛttisanniśrayadānakarmakaḥ /",
  "SA01asabhs_u:188": "amohaḥ katamaḥ /",
  "SA01asabhs_u:189": "vipākato vā āgamato vādhigamato vā jñānaṃ pratisaṃkhyā /",
  "SA01asabhs_u:190": "duścaritāpravṛttisanniśrayadānakarmakaḥ /",
  "SA01asabhs_u:191": "vīryaṃ katamat /",
  "SA01asabhs_u:192": "kuśale cetaso 'bhyutsāhaḥ sannāhe vā prayoge vā alīnatve vā avyāvṛttau vā asantuṣṭau vā /",
  "SA01asabhs_u:193": "kuśalapakṣaparipūraṇapariniṣpādanakarmakam //",
  "SA01asabhs_u:194": "aśrabdhiḥ katamā /",
  "SA01asabhs_u:195": "kāyacittadauṣṭhulyānāṃ pratipraśrabdheḥ kāya cittakarmaṇyatā /",
  "SA01asabhs_u:196": "sarvāvaraṇaniṣkarṣaṇakarmikā //",
  "SA01asabhs_u:197": "amramādaḥ katamaḥ /",
  "SA01asabhs_u:198": "savīryakānalobhādveṣāmohanniśritya yā kuśalānāṃ dharmāṇāmbhāvanā sāsravebhyaśca dharmebhyaścittārakṣā /",
  "SA01asabhs_u:199": "sa ca laukikalokottarasampatti paripūraṇapariniṣpādanakarmakaḥ //",
  "SA01asabhs_u:200": "upekṣā katamā /",
  "SA01asabhs_u:201": "savīryakānalobhādveṣāmohānniśritya yā saṃkliṣṭavihāravairodhikī cittasamatā cittapraśaṭhatā cittasyānābhogāvasthitatā /",
  "SA01asabhs_u:202": "saṃkleśānavakāśasanniśrayadānakarmikā //",
  "SA01asabhs_u:203": "avihinsā katamā /",
  "SA01asabhs_u:204": "(Abhidh-s 7) adveṣāṃ śikā karūṇatā /",
  "SA01asabhs_u:205": "aviheṭhanakarmikā //",
  "SA01asabhs_u:206": "rāgaḥ katamaḥ traidhātuko 'nunayaḥ /",
  "SA01asabhs_u:207": "duḥkhasaṃjananakarmakaḥ //",
  "SA01asabhs_u:208": "pratighaḥ katamaḥ /",
  "SA01asabhs_u:209": "sattveṣu duḥkhe duḥkhasthānīyeṣu ca dharmeṣvāghātaḥ /",
  "SA01asabhs_u:210": "asparśavihāraduścaritasanniśrayadānakarmakaḥ //",
  "SA01asabhs_u:211": "mānaḥ katamaḥ /",
  "SA01asabhs_u:212": "satkāyadṛṣṭisanniśrayeṇa cittasyonnatiḥ /",
  "SA01asabhs_u:213": "agauravaduḥkhotpatti sanniśrayadānakarmakaḥ //",
  "SA01asabhs_u:214": "avidyā katamā /",
  "SA01asabhs_u:215": "traidhātukamajñānam /",
  "SA01asabhs_u:216": "dharmeṣu mithyāniścayavicikitsātsaṃkleśotpattisanniśrayadānakarmikā //",
  "SA01asabhs_u:217": "bicikitsā katamā /",
  "SA01asabhs_u:218": "satyeṣu vimatiḥ /",
  "SA01asabhs_u:219": "kuśalapakṣāpravṛtti sanniśrayadānakarmikā //",
  "SA01asabhs_u:220": "satkāyadṛṣṭiḥ katamā /",
  "SA01asabhs_u:221": "pañcopādānaskandhānātmataḥ ātmīyato vā samanupaśyato yā kṣāntī rūcirmatiḥ prekṣā dṛṣṭiḥ /",
  "SA01asabhs_u:222": "sarvadṛṣṭigatasanniśrayadānakarmikā //",
  "SA01asabhs_u:223": "antagrāhadṛṣṭiḥ katamā /",
  "SA01asabhs_u:224": "pañcopādānaskandhān śāśva(ta)",
  "SA01asabhs_u:225": "to vā ucchedato vā samanupaśyataḥ yā kṣāntī rucirmatiḥ prekṣā dṛṣṭiḥ /",
  "SA01asabhs_u:226": "madhyamā pratipanniryāṇaparipanthakarmikā //",
  "SA01asabhs_u:227": "dṛṣṭiparāmarśaḥ katamaḥ /",
  "SA01asabhs_u:228": "dṛṣṭiṃ dṛṣṭayāśrayāṃśca pañcopādānaskandhānagrataḥ śreṣṭhato viśiṣṭataḥ paramataśca samanupaśyato yā kṣānti rucirmatiḥ prekṣā dṛṣṭi /",
  "SA01asabhs_u:229": "asadṛṣṭyaminiveśasanniśrayadānakarmakaḥ //",
  "SA01asabhs_u:230": "śīlavataparāmarthaḥ katamaḥ /",
  "SA01asabhs_u:231": "śīlaṃ vrataṃ śīlavratā(śrayāṃ)",
  "SA01asabhs_u:232": "śca pañcopādānaskandhān śuddhito muktito nairyāṇikataśca samanupaśyato yā kṣāntī rūcirmatiḥ prekṣā dṛṣṭiḥ /",
  "SA01asabhs_u:233": "śramavaiphalyasanniśrayadānakarmakaḥ //",
  "SA01asabhs_u:234": "mithyādṛṣṭiḥ katamā /",
  "SA01asabhs_u:235": "hetuṃ vāpavadataḥ phalaṃ vā kriyāṃ vā sadvā vastu nāśayataḥ mithyā ca vikalpayato yā kṣānti rucirmatiḥ prekṣā dṛṣṭiḥ /",
  "SA01asabhs_u:236": "kuśalamūlasamucchedakarmikā /",
  "SA01asabhs_u:237": "akuśalamūladṛḍhatāsanniśrayadānakarmikā /",
  "SA01asabhs_u:238": "akuśale pravṛttikarmikā kuśalecāpravṛttikarmikā vā //",
  "SA01asabhs_u:239": "yā etāḥ pañca dṛṣṭayaḥ āsāṃ kati samāropadṛṣṭayaḥ katyapavāddṛṣṭayaḥ /",
  "SA01asabhs_u:240": "catasraḥ samāropadṛṣṭayaḥ jñeye svabhāvaviśeṣasamāropatāmupādāya dṛṣṭau cāgraśuddhisamāropatāmupādāya /",
  "SA01asabhs_u:241": "ekā yadbhūyasā apavādadṛṣṭiḥ /",
  "SA01asabhs_u:242": "yāśca purvāntakalpikā dṛṣṭayaḥ yāścaparāntakalpikā (Abhidh-s 8)",
  "SA01asabhs_u:243": "dṛṣṭayaḥ tāḥ katibhyo dṛṣṭibhyo veditavyāḥ /",
  "SA01asabhs_u:244": "dvābhyāṃ sarvābhyo vā /",
  "SA01asabhs_u:245": "yā avyākṛtacastuṣu dṛṣṭayastāḥ katibhyo dṛṣṭibhyo veditavyāḥ /",
  "SA01asabhs_u:246": "dvābhyāṃ sarvābhyo vā /",
  "SA01asabhs_u:247_0": "kaṃ doṣaṃ paśyatā bhagavatā skandhadhātvāyatanegu pañcamiḥ kāraṇairātmā pratikṣiptaḥ",
  "SA01asabhs_u:247_1": "satkāyadṛṣṭiparigṛhītān pañca doṣān paśyatā vilakṣaṇatādoṣaṃ anityatādoṣaṃ asvāsthya",
  "SA01asabhs_u:247_2": "doṣaṃ nirdehatādoṣaṃ ayatnato mokṣadoṣaṃ ca //",
  "SA01asabhs_u:248": "yā pañcasūpādānaskadheṣu viṃśatikoṭikā satkāyadṛṣṭiḥ rūpa[mā]tmeti samanupaśyati rūpavantamātmānamātmīyaṃ (rūpaṃ)",
  "SA01asabhs_u:249_0": "rūpe ātmānaṃ vedanāṃ saṃjñāṃ saṃskārān vijñānamātmeti samanupaśyati vijñānavantamātmānamātmīyaṃ",
  "SA01asabhs_u:249_1": "vijñānaṃ vijñāne ātmānaṃ tatra katyātmadṛṣṭayaḥ katyātmīyadṛṣṭayaḥ pañcātmadṛṣṭayaḥ",
  "SA01asabhs_u:249_2": "pañcadaśātmīyadṛṣṭayaḥ //",
  "SA01asabhs_u:250": "kena kāraṇena pañca [daśā]tmīyadṛṣṭayaḥ /",
  "SA01asabhs_u:251": "sambandhātmīyatāmupādāya vaśavarttanātmīyatāmupādāya avinirbhogavṛttyātmīyatāṃ copādāya /",
  "SA01asabhs_u:252": "satkāyadṛṣṭirnirūpitavastukā vaktavyā anirupitavastukā vaktavyā /",
  "SA01asabhs_u:253": "anirūpitavastu(kā)",
  "SA01asabhs_u:254": "vaktavyā rajjvāṃ sarpabuddhivat /",
  "SA01asabhs_u:255": "krodhaḥ katamaḥ /",
  "SA01asabhs_u:256": "pratyupasthite apakāranimitte prati[ghāṃ] śikaścetasa āghātaḥ /",
  "SA01asabhs_u:257": "śastrādānaṃ daṇḍādānādisaṃrambhasanniśrayadānakarmakaḥ /",
  "SA01asabhs_u:258": "upanohaḥ katamaḥ tata ūrdhvaṃ pratighāṃśika eva vairāśayasyānutsargaḥ /",
  "SA01asabhs_u:259": "akṣāntisanniśrayadānakarmakaḥ /",
  "SA01asabhs_u:260": "makṣaḥ katamaḥ /",
  "SA01asabhs_u:261": "samyak coditasya mohāṃśikā avadyapracchādanā /",
  "SA01asabhs_u:262": "kaukṛtyāsparśa vihārasanniśrayadānakarmakaḥ /",
  "SA01asabhs_u:263": "madāśaḥ katamaḥ /",
  "SA01asabhs_u:264": "pratighāṃśikaḥ krodhopanāhapūrvaṅgamaścetasa āghātaḥ /",
  "SA01asabhs_u:265": "uccapragāḍhapāruṣyavacanasanniśrayadāna karmakaḥ apuṇyaprasavakarmakaḥ asparśavihārakarmakaśca //",
  "SA01asabhs_u:266": "īrṣyā katamā /",
  "SA01asabhs_u:267": "lābhasatkārā dhyavasitasya parasaṃpattiviśeṣe dveṣāṃśikaḥ a[marṣa] kṛtaścetaso vyāropaḥ /",
  "SA01asabhs_u:268": "daurmanasyāsparśavihārakarmakaḥ /",
  "SA01asabhs_u:269": "mātsaryaṃ katamat /",
  "SA01asabhs_u:270": "lābhasatkārādhyavasitasya pariṣkāreṣu rāgāṃśiścetasa āgrahaḥ /",
  "SA01asabhs_u:271": "asaṃlekhasanniśrayadānakarmakam //",
  "SA01asabhs_u:272": "māyā katamā /",
  "SA01asabhs_u:273": "lābhasatkārādhyavasitasya rāgamohāṃśikā abhūtaguṇasaṃdarśanā /",
  "SA01asabhs_u:274": "mithyājīvasanniśrayadānakarmikā //",
  "SA01asabhs_u:275": "śāṭhyaṃ ka[tamat] /",
  "SA01asabhs_u:276": "lābhasatkārādhyavasitasya (Abhidh-s 9)",
  "SA01asabhs_u:277": "rāgamohāṃśikā bhūtadoṣavimālanā /",
  "SA01asabhs_u:278": "samyagavavādalābhaparipanthakaram //",
  "SA01asabhs_u:279": "madaḥ katamaḥ /",
  "SA01asabhs_u:280": "ārogyaṃ vā āgamya yauvanaṃ vā dīrghāyuṣkalakṣaṇaṃ vopalabhyanyatamānyatamāṃ vā sāsravāṃ saṃpattiṃ rāgāṃśikannandīsaumanasyam /",
  "SA01asabhs_u:281": "sarvvakleśopakleśasanniśrayadānakarmakaḥ //",
  "SA01asabhs_u:282": "vihinsā katamā /",
  "SA01asabhs_u:283": "prati[ghāṃśi]kā nirvṛṇatā niṣkaraṇatā nirdayatā /",
  "SA01asabhs_u:284": "viheṭhanakarmikā //",
  "SA01asabhs_u:285": "āhrīkyaṃ katamat /",
  "SA01asabhs_u:286": "rāgadveṣamohāṃśikā svayamavadyenālajjanā /",
  "SA01asabhs_u:287": "sarvvakleśopakleśasāhāyyakarmakam //",
  "SA01asabhs_u:288": "anapatrāpyaṃ katamat /",
  "SA01asabhs_u:289": "rāgadveṣamohāṃśikā parato 'vadyenalajjanā /",
  "SA01asabhs_u:290": "sarvvakleśopakleśasāhāyyakarmakam //",
  "SA01asabhs_u:291": "styānaṃ katamat /",
  "SA01asabhs_u:292": "mohāṃśikā cittākarmaṇyatā /",
  "SA01asabhs_u:293": "sarvakleśopakleśasāhāyyakarmakam //",
  "SA01asabhs_u:294": "auddhatya katamat /",
  "SA01asabhs_u:295": "śubhanimittamanusarato rāgāṃśikaścetaso 'vyupaśamaḥ /",
  "SA01asabhs_u:296": "śamathaparipanthakarmakam //",
  "SA01asabhs_u:297": "āśradudhvaṃ katamat /",
  "SA01asabhs_u:298": "mohāṃśikaḥ kuśaleṣu dharmeṣu cetaso 'nabhisaṃpratyayo 'prasādo 'nabhilāṣaḥ /",
  "SA01asabhs_u:299": "kausīdyasanniśrayadānakarmakam //",
  "SA01asabhs_u:300": "kausīdyaṃ katamat /",
  "SA01asabhs_u:301": "nidrāpārśvaśayana sukhallikāmāgamya mohāṃśikaścetaso 'nabhyutsāhaḥ /",
  "SA01asabhs_u:302": "kuśalapakṣaprayogaparipanthakarmakam //",
  "SA01asabhs_u:303": "pramodaḥ katamaḥ /",
  "SA01asabhs_u:304": "sakausīdyān rāgadveṣamohānniśritya kuśalānāṃ dharmāṇāmabhāvanā sāsravebhyaśca dharmebhyaścetaso 'nārakṣā /",
  "SA01asabhs_u:305": "akuśalavṛddhikuśalaparihāṇisanniśrayadānakarmakaḥ //",
  "SA01asabhs_u:306": "muṣitasmṛtitā katamā /",
  "SA01asabhs_u:307": "kleśa saṃprayuktā smṛtiḥ /",
  "SA01asabhs_u:308": "vikṣepasanniśrayadānakarmikā //",
  "SA01asabhs_u:309": "asaṃprajanyaṃ katamat /",
  "SA01asabhs_u:310": "kleśasaṃprayuktā prajñā yayā asaṃviditā kāyavākcittacaryā pravartate /",
  "SA01asabhs_u:311": "āpattisanniśrayadānakarmakam //",
  "SA01asabhs_u:312": "vikṣepaḥ katamaḥ /",
  "SA01asabhs_u:313": "rāgadveṣamohāṃśikaścetaso visāraḥ /",
  "SA01asabhs_u:314": "sa punaḥ svabhāvavikṣepaḥ bahirdhāvikṣepaḥ adhyātmavikṣepaḥ nimi(tta)",
  "SA01asabhs_u:315": "vikṣepaḥ dauṣṭhulyavikṣepaḥ manasikāravikṣepaśca /",
  "SA01asabhs_u:316": "svabhāvavikṣipaḥ katamaḥ /",
  "SA01asabhs_u:317": "pañca vijñāna kāyāḥ //",
  "SA01asabhs_u:318": "bahirdhā vikṣepa katamaḥ /",
  "SA01asabhs_u:319": "kuśalaprayuktasya paṃcasu kāmaguṇeṣu cetaso visāraḥ //",
  "SA01asabhs_u:320": "adhyātmavikṣepaḥ katamaḥ /",
  "SA01asabhs_u:321": "kuśalaprayuktasya layauddhatyāsvādanā /",
  "SA01asabhs_u:322": "nimittavikṣepa katamaḥ /",
  "SA01asabhs_u:323": "parasaṃbhāvanāṃ puraskṛtya (Abhidh-s 10)",
  "SA01asabhs_u:324": "kuśalaprayogaḥ //",
  "SA01asabhs_u:325": "hauṣṭhulyavikṣepaḥ katamaḥ /",
  "SA01asabhs_u:326": "ahaṃkāramamakārāsmimānapakṣyaṃ dauṣṭhulyamāganya kuśalaprayuktasyotpannotpanneṣu vediteṣvahamiti vā mameti vā asmīti vā udgraho vyavakiraṇā nimittīkāraḥ //",
  "SA01asabhs_u:327": "manasikāravikṣepaḥ katamaḥ /",
  "SA01asabhs_u:328": "samapattyantaraṃ vā yānāntaraṃ vā samāpadyamānasya saṃśrayato vā yo visāraḥ /",
  "SA01asabhs_u:329": "vairāgyapari panthakarmakaḥ middhaṃ katamat /",
  "SA01asabhs_u:330": "middhanimittamāgamya mohāṃśikaścetaso 'bhisaṃkṣepaḥ kuśalaḥ akuśalaḥ avyākṛtaḥ kāle vā akāle vā yukto vā ayukto vā /",
  "SA01asabhs_u:331": "kṛtyāvipattisanniśrayadānakarmakam //",
  "SA01asabhs_u:332": "kaukṛtyaṃ katamat /",
  "SA01asabhs_u:333": "yadabhipretānabhipretaṃ kāraṇākāraṇāmāgamya mohāṃśikaścetaso vipratisāraḥ /",
  "SA01asabhs_u:334": "kuśalamakuśalamavyākṛtaṃ kāle akāle yuktamayuktañca //",
  "SA01asabhs_u:335": "cittasthitiparipanthakarmakaḥ //",
  "SA01asabhs_u:336": "vitarkaḥ katamaḥ /",
  "SA01asabhs_u:337": "cetanāṃ vā niśritya prajñāṃ vā paryeṣako manojalpaḥ /",
  "SA01asabhs_u:338": "sā ca cittasyaudārikatā //",
  "SA01asabhs_u:339": "vicāraḥ katamaḥ /",
  "SA01asabhs_u:340": "cetanāṃ vā niśritya prajñāṃ vā pratyavekṣako manojalpaḥ /",
  "SA01asabhs_u:341": "sa ca cittasya sūkṣmatā /",
  "SA01asabhs_u:342": "sparśāsparśavihārasaṃniśrayadānakarmakau /",
  "SA01asabhs_u:343": "api khalu kuśalānāṃ dharmāṇāṃ svavipakṣaprahāṇaṃ karma /",
  "SA01asabhs_u:344": "kleśopakleśānāṃ svapratipakṣaparipanthanaṃ karma // 0 //",
  "SA01asabhs_u:345": "citta viprayuktāḥ saṃskārāḥ katame /",
  "SA01asabhs_u:346_0": "prāptirasaṃjñisamāpattinirodhasamāpattirāsaṃjñikaṃ jīvitendriyaṃ nikāyasabhāgatā",
  "SA01asabhs_u:346_1": "jātirjarā sthitiranityatā nāmakāyāḥ padakāyāḥ vyañjanakāyāḥ pṛthagjanatvaṃ pravṛttiḥ",
  "SA01asabhs_u:346_2": "pratiniyamo yogaḥ javo 'nukramaḥ kālo deśaḥ saṃkhyā sāmagrī ca //",
  "SA01asabhs_u:347": "prāptiḥ katamā /",
  "SA01asabhs_u:348": "kuśalakuśalāṃnāṃ dharmāṇāmācayāpacaye prāptiḥ pratilagbhaḥ samanvāgama iti prajñaptiḥ //",
  "SA01asabhs_u:349": "asaṃjñisamāpattiḥ katamā /",
  "SA01asabhs_u:350": "śubhakṛtsnavītarāgasyoparyavītarāgasya niḥsaraṇasaṃjñāpūrvakeṇa manasikāreṇāsthāvarāṇāṃ cittacaitasikānāṃ dharmāṇāṃ nirodhe asaṃjñisamāpattiriti prajñaptiḥ //",
  "SA01asabhs_u:351": "nirodhasamāpattiḥ katamā /",
  "SA01asabhs_u:352": "ākiṃcanyāyatanavītarāgasya bhavāgrāduccalitasya śāntavihārasaṃjñāpūrvakeṇa (Abhidh-s 11)",
  "SA01asabhs_u:353": "manasikāreṇāsthāvarāṇāṃ cittacaitasikānāṃ dharmāṇāṃ nirodhe nirodhasamāpattiriti prajñaptiḥ //",
  "SA01asabhs_u:354": "āsaṃjñikaṃ katamat /",
  "SA01asabhs_u:355": "asaṃjñisattveṣudeveṣūpapannasyāsthāvarāṇāṃ cittacaitasikānāṃ dharmāṇāṃ nirodhe āsaṃjñikapriti prajñaptiḥ //",
  "SA01asabhs_u:356": "jīvitendriyaṃ katamat /",
  "SA01asabhs_u:357": "nikāyasabhāge pūrvakarmāviddhe sthitikālaniyame āyuriti prajñaptiḥ //",
  "SA01asabhs_u:358": "nikāyasabhāgaḥ katamaḥ /",
  "SA01asabhs_u:359": "teṣāṃ teṣāṃ sattvānāṃ tasmiṃ stasmin sattvanikāye ātmabhāvasadṛśatāyāṃ nikāyasabhāga iti prajñaptiḥ //",
  "SA01asabhs_u:360": "jātiḥ katamā /",
  "SA01asabhs_u:361": "nikāyasabhāge saṃskārāṇāmabhūtvābhāve jātiriti prajñaptiḥ //",
  "SA01asabhs_u:362": "jarā katamā /",
  "SA01asabhs_u:363": "nikāyasabhāme saṃskārāṇāṃ prabandhānyathātve jareti prajñaptiḥ //",
  "SA01asabhs_u:364": "sthitiḥ katamā /",
  "SA01asabhs_u:365": "nikāyasabhāge prabandhāvipraṇāśe sthitiriti prajñaptiḥ //",
  "SA01asabhs_u:366": "anityatā katamā /",
  "SA01asabhs_u:367": "nikāyasabhāge saṃskārāṇāṃ prabandhavināśe anityateti prajñaptiḥ //",
  "SA01asabhs_u:368": "nāmakāyāḥ katame /",
  "SA01asabhs_u:369": "dharmāṇāṃ svabhāvādhivacane nāmakāyā iti prajñaptiḥ //",
  "SA01asabhs_u:370": "padakāyāḥ katame /",
  "SA01asabhs_u:371": "dharmāṇāṃ viśeṣādhivacane padakāyā iti prajñaptiḥ //",
  "SA01asabhs_u:372": "vyañjanakāyāḥ katameḥ tadubhayāśrayeṣvakṣareṣu vyañjanakāyā iti prajñaptiḥ /",
  "SA01asabhs_u:373": "tadubhayābhivyañjanatāmupādāya /",
  "SA01asabhs_u:374": "varṇo 'pi saḥ /",
  "SA01asabhs_u:375": "arthasaṃvarṇanatāmupādāya /",
  "SA01asabhs_u:376": "akṣare punaḥ paryāyākṣaraṇatāmupādāya //",
  "SA01asabhs_u:377": "pṛthagjanatvaṃ katamat /",
  "SA01asabhs_u:378": "āryadharmāṇāmapratilābhe pṛthagjanatvamiti prajñaptiḥ //",
  "SA01asabhs_u:379": "pravṛttiḥ katamā /",
  "SA01asabhs_u:380": "hetuphala prabandhānupacchede pravṛttiriti prajñaptiḥ /",
  "SA01asabhs_u:381": "pratiniyamaḥ katamaḥ /",
  "SA01asabhs_u:382": "hetuphalanānātve pratiniyama iti prajñaptiḥ //",
  "SA01asabhs_u:383": "yogaḥ katamaḥ /",
  "SA01asabhs_u:384": "hetuphalānurūpye yoga iti prajñaptiḥ //",
  "SA01asabhs_u:385": "javaḥ katamaḥ /",
  "SA01asabhs_u:386": "hetuphalāśupravṛttau java iti prajñaptiḥ //",
  "SA01asabhs_u:387": "anukramaḥ katamaḥ /",
  "SA01asabhs_u:388": "hetuphalaikatye pravṛttau anukrama iti prajñaptiḥ //",
  "SA01asabhs_u:389": "kālaḥ katamaḥ /",
  "SA01asabhs_u:390": "hetuphalaprabandhapravṛttau kāla iti prajñaptiḥ //",
  "SA01asabhs_u:391": "deśaḥ katamaḥ /",
  "SA01asabhs_u:392": "pūrvadakṣiṇapaścimottarā dharordhvāsu sarvato daśasu dikṣu hetuphala eva deśa iti prajñaptiḥ //",
  "SA01asabhs_u:393": "saṃkhyā katamā /",
  "SA01asabhs_u:394": "saṃskārāṇāṃ pratyekaśo bhede saṃkhyeti prajñaptiḥ //",
  "SA01asabhs_u:395": "sāmagrī katamā /",
  "SA01asabhs_u:396": "hetuphalapratyayasamavadhāne sāmagrīti prajñaptiḥ // 0 //",
  "SA01asabhs_u:397": "vijñānaskandhavyavasthānaṃ katamat /",
  "SA01asabhs_u:398": "yaccittaṃ manovijñānamapi /",
  "SA01asabhs_u:399": "tatra (Abhidh-s 12)",
  "SA01asabhs_u:400": "cittaṃ katamat /",
  "SA01asabhs_u:401": "skandhadhātvāyatanavāsanāparibhāvitaṃ sarvavījakamālayavijñānaṃ vipākavijñānamādānavijñānamapi tat /",
  "SA01asabhs_u:402": "tadvāsanācitatāmupādāya //",
  "SA01asabhs_u:403": "manaḥ katamat /",
  "SA01asabhs_u:404": "yannityakālammanyanātmākamālayavijñānaṃ caturbhiḥ kleśaiḥ saṃprayuktamātmadṛṣṭyātmasnehenāsmimānenāvidyayā ca /",
  "SA01asabhs_u:405": "tacca sarvatragaṃ kuśale 'pyakuśale 'pyavyākṛte 'pi sthāpayitvā mārgasabhmukhībhāvaṃ nirodhasamāpattimaśaikṣa bhūmiṃ ca yacca ṣaṇṇāṃ vijñānānāṃ samanantaraniruddhaṃ vijñānam //",
  "SA01asabhs_u:406": "vijñānaṃ katamat /",
  "SA01asabhs_u:407": "ṣaḍ vijñānakāyāḥ /",
  "SA01asabhs_u:408": "cakṣurvijñānaṃ śrotraghrāṇajivhākāyamanovijñānam /",
  "SA01asabhs_u:409": "cakṣurvijñānaṃ katamat /",
  "SA01asabhs_u:410": "cakṣurāśrayā rūpālambanā prati vijñaptiḥ //",
  "SA01asabhs_u:411": "śrotravijñānaṃ katamat /",
  "SA01asabhs_u:412": "śrotrāśrayā śabdālambanā prativijñaptiḥ //",
  "SA01asabhs_u:413": "ghrāṇavijñānaṃ katamat /",
  "SA01asabhs_u:414": "ghrāṇāśrayā gandhālambanā pratibijñaptiḥ /",
  "SA01asabhs_u:415": "jilhāvijñānaṃ katamat /",
  "SA01asabhs_u:416": "jivhāśrayā rasālambanā prativijñaptiḥ //",
  "SA01asabhs_u:417": "kāyavijñānaṃ katamat /",
  "SA01asabhs_u:418": "kāyāśrayā spraṣṭavyālambanā prativijñaptiḥ //",
  "SA01asabhs_u:419": "manovijñānaṃ katamat /",
  "SA01asabhs_u:420": "manaāśrayā dharmālambanā prativijñaptiḥ //",
  "SA01asabhs_u:421": "dhātuvyavasthānaṃ katamat /",
  "SA01asabhs_u:422": "rūpaskandhā eva daśa dhātavaḥ /",
  "SA01asabhs_u:423": "cakṣurdhātuḥ rūpadhātuḥ śrotradhātuḥ śabdadhātuḥ ghrāṇadhātuḥ gandhadhātuḥ jivhādhātuḥ rasadhātuḥ kāyadhātuḥ spraṣṭavyadhātuḥ mano dhātvekadeśaśca //",
  "SA01asabhs_u:424": "vedanāskandhaḥ saṃjñāskandhaḥ saṃskāraskandhaśca dharmadhātvekadeśaḥ /",
  "SA01asabhs_u:425": "vijñānaskandha eca sapta vijñānaghātavaḥ /",
  "SA01asabhs_u:426": "cakṣurādayaḥ ṣaḍ vijñānadhātavo manodhātuśca //",
  "SA01asabhs_u:427": "dharmadhātau skandhairasaṃgṛhītaṃ katamat /",
  "SA01asabhs_u:428": "dharmadhātāvasaṃskṛtā dharmāḥ /",
  "SA01asabhs_u:429": "te 'saṃskṛtādharmāḥ punaraṣṭadhā /",
  "SA01asabhs_u:430": "kuśaladharmatathatā akuśaladharmatathatā avyākṛtadharmatathatā ākāśam apratisaṃkhyā nirodhaḥ pratisaṃkhyānirodhaḥ āniṃjyaṃ saṃjñāvedayitanirodhaśca //",
  "SA01asabhs_u:431": "kuśaladharmatathatā katamā /",
  "SA01asabhs_u:432": "nairātmyam /",
  "SA01asabhs_u:433": "sā punarucyate śūnyatā animittaṃ bhūtakoṭiḥ paramārtho dharmādhātuśca //",
  "SA01asabhs_u:434": "kimupādāya tathatā tathatocyate /",
  "SA01asabhs_u:435": "ananyayābhāvatāmupādāya /",
  "SA01asabhs_u:436": "kimupādāya tathatā nairātmyamucyate /",
  "SA01asabhs_u:437": "dvividhātmaviprayuktatāmupādāya /",
  "SA01asabhs_u:438": "kimupādāya tathatā śūnyatocyate /",
  "SA01asabhs_u:439": "sarvasaṃkleśāpracāratāmupādāya /",
  "SA01asabhs_u:440": "(Abhidh-s 13) kimupādāya tathatā animittamucyate /",
  "SA01asabhs_u:441": "sarvanimittopaśamatāmupādāya /",
  "SA01asabhs_u:442": "kimupādāya tathatā bhūtakāṭirucyate /",
  "SA01asabhs_u:443": "aviparyāsālambanatāmupādāya /",
  "SA01asabhs_u:444": "kimupādāya tathatā paramārtha ucyate /",
  "SA01asabhs_u:445": "paramārthajñānagocarasthānatāmupādāya /",
  "SA01asabhs_u:446": "kimupādāya tathatā dharmadhāturucyate /",
  "SA01asabhs_u:447": "sarveṣāṃ śrāvakāṇāṃ pratyekabuddhānāṃ ca buddha dharmanimittāśrayatāmupādāya //",
  "SA01asabhs_u:448": "yathā kuśalaladharmatathatā tathā akuśaladharmatathatā avyākṛta dharmatathatā ca jñeyā //",
  "SA01asabhs_u:449": "ākāśaṃ katamat /",
  "SA01asabhs_u:450": "rūpābhāvaḥ sarvakṛtyāvakāśatāmupādāya //",
  "SA01asabhs_u:451": "apratisaṃkhyānirodhaḥ katamaḥ /",
  "SA01asabhs_u:452": "yo nirodho na visaṃyogaḥ //",
  "SA01asabhs_u:453": "pratisaṃkhyānirodhaḥ katamaḥ /",
  "SA01asabhs_u:454": "yo nirodho visaṃyogaḥ //",
  "SA01asabhs_u:455": "ānijyaṃ katamat /",
  "SA01asabhs_u:456": "śubhakṛtsnavītarāgasyoparyavītarāgasya sukhanirodhaḥ //",
  "SA01asabhs_u:457": "saṃjñāvedayitanirodhaḥ katamaḥ /",
  "SA01asabhs_u:458": "ākiṃcanyāyatanavītarāgasya bhāvāgrāduccalitasya śāntavihārasaṃjñāmanasikārapūrvakeṇa asthāvarāṇāṃ cittacaitasikānāṃ dharmāṇāṃ tadekatyānāṃ ca sthāvarāṇāṃ nirodhaḥ //",
  "SA01asabhs_u:459": "paṃcarūpāṇi vedanāsaṃjñāsaṃskāraskandhāḥ te 'ṣṭau asaṃskṛtā dharmāścaivaṃ te ṣoḍaśa dharmadhātava ucyante /",
  "SA01asabhs_u:460": "āyatanavyavasthānaṃ katamat /",
  "SA01asabhs_u:461": "daśa rūpadhātava eva daśa rūpāyatanāni /",
  "SA01asabhs_u:462": "sapta vijñānadhātava eva manaāyatunam /",
  "SA01asabhs_u:463": "dharmadhāturdharmāyatanam //",
  "SA01asabhs_u:464": "anene nayena skandhadhātvāyatanāni triṣu dharmeṣu saṃgṛhītāni bhavanti /",
  "SA01asabhs_u:465": "rūpaskandho dharmadhāturmanaāyatanaṃ ca //",
  "SA01asabhs_u:466": "yaduktaṃ cakṣuśca cakṣurdhātuśceti /",
  "SA01asabhs_u:467": "kiṃ syāccakṣuśca cakṣurdhātuśca /",
  "SA01asabhs_u:468": "āhosvit syāccakṣurdhātuśca cakṣuśca /",
  "SA01asabhs_u:469": "syāccakṣurna cakṣurdhātuḥ /",
  "SA01asabhs_u:470": "yathā arhataścaramaṃ cakṣuḥ /",
  "SA01asabhs_u:471": "syāccakṣardhātu rna cakṣuḥ /",
  "SA01asabhs_u:472": "yathā aṇḍe vā kalale vā arvude vā peśyāṃ vā mātuḥkukṣau vālabdhaṃ cakṣurlabdhaṃ vā naṣṭam /",
  "SA01asabhs_u:473": "ārūpyeṣūpapannasya pṛthagjanasya vā yaścakṣurhetuḥ /",
  "SA01asabhs_u:474": "syāccakṣuścakṣurdhātuśca /",
  "SA01asabhs_u:475": "śiṣṭāsvavasthāṣu /",
  "SA01asabhs_u:476": "na syāccakṣurna cakṣurdhātuśca /",
  "SA01asabhs_u:477": "nirupādhiśeṣanirvāṇadhātusamāpannasya ārūpyeṣūpapannasyāryasya vā //",
  "SA01asabhs_u:478": "yathā cakṣuśya cakṣurdhātuśca tathā śrotraghrāṇajivhākāya dhātavo yathāyogyaṃ veditavyāḥ //",
  "SA01asabhs_u:479": "kiṃ syānmano 'pi manodhāturapi ahosvit syānmanodhāturapi mano 'pi /",
  "SA01asabhs_u:480": "syānmano (Abhidh-s 14)",
  "SA01asabhs_u:481": "na manodhātuḥ /",
  "SA01asabhs_u:482": "yathā arhataścaramaṃ manaḥ /",
  "SA01asabhs_u:483": "syānmanodhāturna manaḥ /",
  "SA01asabhs_u:484": "yathā nirodhasamāpannasya yo manohetuḥ /",
  "SA01asabhs_u:485": "syānmano 'pi manodhāturapi /",
  "SA01asabhs_u:486": "śiṣṭāsvavasthāsu /",
  "SA01asabhs_u:487": "na syānmano 'pi manodhāturapi /",
  "SA01asabhs_u:488": "yathā nirūpādhiśeṣanirvāṇadhātusamāpannasya /",
  "SA01asabhs_u:489": "tadbhūmāvutpannaḥ kiṃ tadbhūmikena cakṣuṣā tadbhūmikāni rūpāṇi paśyati /",
  "SA01asabhs_u:490": "tadbhūmikena cakṣuṣā tadbhūmikāni rūpāṇi paśyati,",
  "SA01asabhs_u:491": "anyabhūmikenāpi /",
  "SA01asabhs_u:492": "kāmadhātāvapapannaḥ māvacareṇa cakṣuṣā kāmāvacarāṇi rūpāṇi paśyati /",
  "SA01asabhs_u:493": "rūpāvacareṇordhvabhūmikeana cakṣuṣā adharabhūmikānyapi rūpāṇi paśyati /",
  "SA01asabhs_u:494": "yathā cakṣuṣā rūpāṇi pratigṛṇhāti tatha śrotreṇa śabdaṃ pratigṛṇhāti /",
  "SA01asabhs_u:495": "yathā kāmadhātāvutpannastathā rūpadhātāvutpannaḥ kāmāvacareṇa ghrāṇena jivhayā kāyena cā kāmāvacarān gandhān jighrati rasānāsvādane sparśān budhyati ca //",
  "SA01asabhs_u:496": "rūpadhātāvutpanno rūpāvacareṇa kāyena svabhūmikān sparśān budhyati /",
  "SA01asabhs_u:497": "tasmin dhātau svabhāvato na gandharasau /",
  "SA01asabhs_u:498": "vijñaptyāhārarāgavirahāt /",
  "SA01asabhs_u:499": "anena nayena na ghrāṇajivhayo rvijñānam /",
  "SA01asabhs_u:500": "kāmadhātāvutpannaḥ kāmāvacareṇa manasā traidhātukānanāsravāṃśca dharmāna vijānāti //",
  "SA01asabhs_u:501": "yadhā kāmadhātāvutpannastathā rūpadhātāvutpannaḥ //",
  "SA01asabhs_u:502": "ārūpyadhātāvutpanna ārūpyāvacareṇa manasā ārūpyāvacarān svabhūmikānanāsravāṃśca dharmān vijānāti /",
  "SA01asabhs_u:503": "anāsraveṇa manasā traidhātukānanāsravāṃśca dharmān vijānāti //",
  "SA01asabhs_u:504": "kimupādāya skandhānāṃ tathānukramaḥ /",
  "SA01asabhs_u:505": "vijñānādhiṣṭhānatāmupādāya //",
  "SA01asabhs_u:506": "catvāri vijñānādhiṣṭhānāni vijñānāni ca pūrvāparāśritāni /",
  "SA01asabhs_u:507": "yathā rūpaṃ tathā bhavaḥ /",
  "SA01asabhs_u:508": "yathā vedayate tathā saṃjānīte /",
  "SA01asabhs_u:509": "yathā saṃjānīte tathā cetayate /",
  "SA01asabhs_u:510": "yathā cetayate tathā vijñānaṃ tatra tatropagaṃ bhavati /",
  "SA01asabhs_u:511": "saṃkleśavyavadānataḥ /",
  "SA01asabhs_u:512": "yatra saṃkliśyate vyavadāyate ca /",
  "SA01asabhs_u:513": "vedanānimittagrahaṇābhisaṃskāreṇa saṃkleśavyavadānābhyāṃ ca saṃkliśyate vyavadāyate ca /",
  "SA01asabhs_u:514": "anena nayena skandhānāmukramo nirdiśyate /",
  "SA01asabhs_u:515": "kathaṃ dhātūnāṃ tathānukramaḥ /",
  "SA01asabhs_u:516": "laukika vastu vikalpapravṛttitā mupādāya //",
  "SA01asabhs_u:517": "katamā laukikī vastuvikalpapravṛttiḥ /",
  "SA01asabhs_u:518": "loke prathamaṃ paśyati /",
  "SA01asabhs_u:519": "dṛṣṭvā (Abhidh-s 15)",
  "SA01asabhs_u:520": "vyatisārayati /",
  "SA01asabhs_u:521": "vyatisārya snāpitaṃ gandhaṃ mālyaṃ ca paricarati /",
  "SA01asabhs_u:522": "tato nānāvidhaṃ praṇītaṃ bhojanaṃ paricarati /",
  "SA01asabhs_u:523": "tato 'nekaśayyāsanadāsīparikān paricarati /",
  "SA01asabhs_u:524": "aparato manodhātorapi teṣu teṣu vikalpaḥ //",
  "SA01asabhs_u:525": "evaṃ ca adhyātmadhātoranukrameṇa bahirdhādhātorvyavasthānam /",
  "SA01asabhs_u:526": "tadanukrameṇa vijñānadhātorvyavasthānam //",
  "SA01asabhs_u:527": "yathā dhātūnāmanukrama āyatanānāmapi tadvat //",
  "SA01asabhs_u:528": "skandhārthaḥ katamaḥ /",
  "SA01asabhs_u:529": "yat kiṃcidrūpam /",
  "SA01asabhs_u:530": "atītamanāgataṃ pratyutpannamadhyātmaṃ vā bahirdhā vā audārikaṃ vā sūkṣmaṃ vā hīnaṃ vā praṇītaṃ vā yadvā dūre yadvāntike tatsarvamabhisaṃkṣipyocyate rūpaskandhaḥ rāśyarthamupādaya /",
  "SA01asabhs_u:531": "yathā vittarāśiḥ /",
  "SA01asabhs_u:532": "evaṃ yāvat vijñānaskandham //",
  "SA01asabhs_u:533": "āpica duḥkhavaipulya lakṣaṇatāmupādāya skandha ucyate /",
  "SA01asabhs_u:534": "yathāmahāvṛkṣaskandhaḥ /",
  "SA01asabhs_u:535": "yaduktaṃ sūtre /",
  "SA01asabhs_u:536": "yathā aikāntikamahāduḥkhasamudayataḥ //",
  "SA01asabhs_u:537": "api ca saṃkleśato bhāravahanatāmupādāya skandha ucyate /",
  "SA01asabhs_u:538": "yathā skandhena bhāramudvahati /",
  "SA01asabhs_u:539": "dhātvarthaḥ katamaḥ /",
  "SA01asabhs_u:540": "sarvadharmavījārthaḥ /",
  "SA01asabhs_u:541": "svalakṣaṇadhāraṇārthaḥ /",
  "SA01asabhs_u:542": "kāryakāraṇa bhāvadhāraṇārthaḥ /",
  "SA01asabhs_u:543": "sarvaprakāradharmasaṃgra hadhāraṇārthañca /",
  "SA01asabhs_u:544": "āyatanārthaḥ katamaḥ /",
  "SA01asabhs_u:545": "vijñānāyadvārārtha āyatanārthaḥ /",
  "SA01asabhs_u:546": "yathā buddhena bhāṣitam rūpaṃ budbudopamaṃ vedanā phenopamā saṃjñā marīcikopamā saṃskārāḥ parṇo pamā vijñānaṃ māyopamamiti /",
  "SA01asabhs_u:547": "kimarthaṃ rūpaṃ budbudopamaṃ yāvad vijñānaṃ māyopamamiti /",
  "SA01asabhs_u:548": "anātmato 'śucito hīnarasato 'dṛḍhato 'sārataśca /",
  "SA01asabhs_u:549": "(athamūlavastuni tridharmaparicchede prathame dvitīyo bhāgaḥ /)",
  "SA01asabhs_u:550": "punaḥ skandhadhātvāyatanānāṃ vikalpāḥ katame /",
  "SA01asabhs_u:551": "tathācodānam /",
  "SA01asabhs_u:552": "(Abhidh-s 16)",
  "SA01asabhs_u:553": "dravyamanto jñeyarūpāṇyāsravotpannakādi ca",
  "SA01asabhs_u:554": "atītāḥ pratyayāścaiva kathaṃ kati kimarthibhiḥ //",
  "SA01asabhs_u:555": "skandhadhātvāyataneṣu kathaṃ dravyamat kati dvayamanti kimarthaṃ dravyamatparīkṣā /",
  "SA01asabhs_u:556": "abhilāpanirapekṣastadanyanirapekṣaścendriyagocaro dravyamat /",
  "SA01asabhs_u:557": "sarvaṃ dravyamat /",
  "SA01asabhs_u:558": "ātmadravyā bhiniveśatyājanārtham //",
  "SA01asabhs_u:559": "kathaṃ prajñaptimat /",
  "SA01asabhs_u:560": "kati prajñaptimanti kimarthaṃ prajñaptimatparīkṣā /",
  "SA01asabhs_u:561": "abhilāpasāpekṣastadanyasāpekṣaścendriyagocaraḥ prajñaptimat /",
  "SA01asabhs_u:562": "sarvaṃ prajñaptimat /",
  "SA01asabhs_u:563": "prajñaptimadātmā bhiniveśatyājanārtham /",
  "SA01asabhs_u:564": "kathaṃ saṃvṛtimat /",
  "SA01asabhs_u:565": "kati saṃvṛtimanti /",
  "SA01asabhs_u:566": "kimarthaṃ saṃvṛtimatparīkṣā /",
  "SA01asabhs_u:567": "saṃkleśālambanaṃ saṃvṛtimat /",
  "SA01asabhs_u:568": "sarvaṃ saṃvṛtimat /",
  "SA01asabhs_u:569": "saṃkleśanimittātmābhiniveśatyajanārtham //",
  "SA01asabhs_u:570": "kathaṃ paramārthasat /",
  "SA01asabhs_u:571": "kati paramārthasanti /",
  "SA01asabhs_u:572": "kimarthaṃ paramārthasatparīkṣā /",
  "SA01asabhs_u:573": "vyavadānālambanaṃ paramārthasat /",
  "SA01asabhs_u:574": "sarvaṃ paramārthasat /",
  "SA01asabhs_u:575": "vyavadānanimittātmābhiniveśatyājanārtham //",
  "SA01asabhs_u:576": "kathaṃ jñeyaṃ kati jñeyāni kimarthaṃ jñeyaparīkṣā /",
  "SA01asabhs_u:577": "jñeyāni paṃca /",
  "SA01asabhs_u:578": "rūpaṃ cittaṃ caitasikā dharmāścittaviprayuktāḥ saṃskārā asaṃskṛtaṃ ca /",
  "SA01asabhs_u:579": "yatra saṃkleśo vyavadānaṃ vayat saṃkliśyate vyavadāyate vā yaśca saṃkleśayati vyavadāyayati vā yā ca tatrāvasthā yā ca vyavadānatā tadāśrayeṇa sarvaṃ jñeyam //",
  "SA01asabhs_u:580": "tatra rūpaṃ rūpaskandho daśarūpadhātavo daśa rūpāyatanāni dharmadhātvāyatanasaṃgṛhītāni ca rūpāṇi //",
  "SA01asabhs_u:581": "cittaṃ vijñānaskandhaḥ saptavijñānadhātavo manaāyatanaṃ ca //",
  "SA01asabhs_u:582": "caitasikā dharmā vedanāskandhaḥ saṃjñāskandhaḥ saṃskāraskandho dharmadhātvāyatanaikadeśaśca /",
  "SA01asabhs_u:583": "cittaviprayuktāḥ saṃskārāḥ citta viprayuktaḥ saṃskāraskandho dharmadhātvāyatanaikadeśaśca //",
  "SA01asabhs_u:584": "asaṃskṛtaṃ dharmadhātvāyatanaikadeśaḥ //",
  "SA01asabhs_u:585_0": "api khalu jñeyā dharmāḥ adhimuktijñānagocarato 'pi yuktijñānagocarato 'pi avisārajñānagocarato",
  "SA01asabhs_u:585_1": "'pi pratyātmajñānagocarato 'pi parātmajñānagocarato 'pi adharajñānagocarato 'pi ūrdhvajñānagocarato",
  "SA01asabhs_u:585_2": "'pi vidūṣaṇajñānagocarato 'pi (a)",
  "SA01asabhs_u:586": "samutthānajñānagocarato 'pi anutpādajñānagocarato 'pi jñānajñānagocarato 'pi niṣṭhājñānagocarato 'pi mahārthajñānagocarato 'pi /",
  "SA01asabhs_u:587": "jānakapaśyakātmābhiniveśatmājanārtham //",
  "SA01asabhs_u:588": "(Abhidh-s 17) kathaṃ vijñeyaṃ kati vijñeyāni kimarthaṃ vijñeyaparīkṣā /",
  "SA01asabhs_u:589": "avikalpanato 'pi vikalpanato 'pi hetuto 'pi pravṛttito 'pi nimittato 'pi naimittakato 'pi vipakṣapratipakṣato 'pi sūkṣmaprabhedato 'pi vijñeyaṃ draṣṭavyam /",
  "SA01asabhs_u:590": "sarvāṇi vijñeyāni /",
  "SA01asabhs_u:591": "draṣṭā dyātmābhiniveśatyājanārtham //",
  "SA01asabhs_u:592": "kathamabhijñeyaṃ katyabhijñeyāni kimarthamabhijñeyaparīkṣā /",
  "SA01asabhs_u:593": "saṃkrāntito 'pi anuśravato 'pi caritapraveśato 'pi āgatito 'pi gatito 'pi niḥsaraṇato 'pi /",
  "SA01asabhs_u:594": "sarvāṇyabhijñeyāni /",
  "SA01asabhs_u:595": "sānubhāvātmābhiniveśatyājanartham //",
  "SA01asabhs_u:596": "kathaṃ rūpi kati rūpīṇi kimarthaṃ rūpiparīkṣā /",
  "SA01asabhs_u:597": "rūpi tadātmato 'pi bhūtāśrayato 'pi nandīsamudayato 'pi pradeśato 'pi deśavyāptito 'pi deśopade(śa)",
  "SA01asabhs_u:598_0": "to 'pi deśagocarato 'pi dvayasamaya gocarato 'pi sambandhato 'pya nuvandhato 'pi",
  "SA01asabhs_u:598_1": "prarūpaṇato 'pi vyābādhanato 'pi saṃprāpaṇato 'pi saṃcayavyavasthānato 'pi vahirmukhato",
  "SA01asabhs_u:598_2": "'pi antarmukhato 'pi āyatato 'pi parichinnato 'pi tatkālato 'pi nidarśanato 'pi rūpi draṣṭavyam /",
  "SA01asabhs_u:599": "sarvāṇi rūpīṇi yathāyogaṃ vā /",
  "SA01asabhs_u:600": "rūpyā(tmā)bhiniveśatyājanārtham //",
  "SA01asabhs_u:601": "kathamarūpi katyarūpīṇi kimarthamarūpiparīkṣā /",
  "SA01asabhs_u:602": "rūpiviparyayeṇāpyaṃ rūpi /",
  "SA01asabhs_u:603": "sarvāṇyarūpīṇi yathāyogaṃ vā /",
  "SA01asabhs_u:604": "arūpyātmābhiniveśatyājanārtham //",
  "SA01asabhs_u:605": "kathaṃ sanidarśanaṃ kati sanidarśanāni kimarthaṃ sanidarśanaparīkṣā /",
  "SA01asabhs_u:606": "cakṣurgocaraḥ sanidarśanam /",
  "SA01asabhs_u:607": "śiṣṭasya rūpivat prabhedaḥ /",
  "SA01asabhs_u:608": "sarvāṇi sanidarśanāni yathāyogaṃ vā /",
  "SA01asabhs_u:609": "cākṣuṣātmābhiniveśatyājanā rtham //",
  "SA01asabhs_u:610": "kathamanirdarśanaṃ katyanidarśanāni kimarthamanidarśanaparīkṣā /",
  "SA01asabhs_u:611": "sanidarśanaviparyayeṇānidarśanaṃ draṣṭavyam /",
  "SA01asabhs_u:612": "sarvāṇyanidarśanāni yathāyogaṃ vā /",
  "SA01asabhs_u:613": "(a)cākṣuṣā tmābhiniveśatyājanārtham /",
  "SA01asabhs_u:614": "kathaṃ sapratighaṃ kati sapratighāni kimarthaṃ sapratigha parīkṣā /",
  "SA01asabhs_u:615": "yat sanidarśanaṃ saprati ghamapi tat /",
  "SA01asabhs_u:616": "api khalu tribhiḥ kāraṇaiḥ sapratighaṃ draṣṭavyam /",
  "SA01asabhs_u:617": "jātito 'pi upacayato 'pi aparikarmakṛtato 'pi tatra jātitaḥ yadya(da)",
  "SA01asabhs_u:618": "nyo 'nyamāvṛṇotyavriyate ca /",
  "SA01asabhs_u:619": "tatropacaya(ta)",
  "SA01asabhs_u:620": "ḥ paramaṇorūrddham /",
  "SA01asabhs_u:621": "tatrāparikarmakṛtataḥ yanna samādhivaśavarttirūpam /",
  "SA01asabhs_u:622": "api khalu prakopapadasthānataḥ - sapratigham /",
  "SA01asabhs_u:623": "sarvāṇi sapratighāni yathāyogaṃ vā /",
  "SA01asabhs_u:624": "(Abhidh-s 18) asarvagatātmābhiniveśatyājanārtham //",
  "SA01asabhs_u:625": "kathamapratighaṃ katyapratighāni kimarthamapratighaparīkṣā /",
  "SA01asabhs_u:626": "sapratighaviparyeṇāpratigham /",
  "SA01asabhs_u:627": "sarvāṇyapratighāni yathāyogaṃ vā /",
  "SA01asabhs_u:628": "sarvagatātmābhiniveśatyājanārtham //",
  "SA01asabhs_u:629": "kathaṃ sāsravaṃ kati sāsravāṇi kimarthaṃ sāsravaparīkṣā /",
  "SA01asabhs_u:630": "āsravatadātmato 'pi āsravasaṃbandhato 'pi āsravānuvandhato 'pi āsravānukūlyato 'pi āsravānvayato 'pi sāsravaṃ draṣṭavyam /",
  "SA01asabhs_u:631": "pañcopādānaskandhāḥ sāsravāḥ pañcadaśa dhātavo daśāyatanāni trayāṇāṃ dhātūnāṃ dvayoścāyatanayoḥ pradeśaḥ /",
  "SA01asabhs_u:632": "āsravayuktātmābhiniveśatyājanārtham //",
  "SA01asabhs_u:633": "kathamanāsravaṃ katyanāsravāṇi kimarthamanāsravaparīkṣā /",
  "SA01asabhs_u:634": "sāsravaviparyayeṇānāsravam /",
  "SA01asabhs_u:635": "pañcānupādanaskandhāḥ trayāṇāṃ dhātūnāṃ dvayoścāyatatanayoḥ pradeśaḥ /",
  "SA01asabhs_u:636": "āsravaviyuktātmātmābhiniveśatyājanārtham /",
  "SA01asabhs_u:637": "kathaṃ saraṇaṃ kati saraṇāni kimarthaṃ saraṇaparīkṣā /",
  "SA01asabhs_u:638_0": "yadrūpān rāgadveṣamohānāgamya śastrādānadaṇḍādānakalahabhaṇḍanavigrahavivādāḥ saṃbhavanti",
  "SA01asabhs_u:638_1": "tadātmato 'pi tatsambandhato 'pi tadbandhato 'pi tadanubandhato 'pi tadānukūlyato",
  "SA01asabhs_u:638_2": "'pi tadanvayato 'pi saraṇaṃ draṣṭavyam /",
  "SA01asabhs_u:639": "yāvanti sāsravāṇi tāvanti saraṇāni /",
  "SA01asabhs_u:640": "raṇayuktātmābhiniveśatyājanārtham //",
  "SA01asabhs_u:641": "kathamaraṇaṃ katyaraṇāni kimarthamaraṇaparīkṣā /",
  "SA01asabhs_u:642": "saraṇaviparyayeṇāraṇam /",
  "SA01asabhs_u:643": "yāvantyanāsravāṇi tāvantyaraṇāni /",
  "SA01asabhs_u:644": "raṇaviprayuktātmābhiniveśatyājanārtham //",
  "SA01asabhs_u:645": "kathaṃ sāmiṣaṃ kati sāmiṣāṇi kimarthaṃ sāmiṣaparīkṣā /",
  "SA01asabhs_u:646_0": "yadrūpān rāgadveṣamohānāgamya paunarbhavikamātmabhāvamadhyavasyati tadātmato 'pi",
  "SA01asabhs_u:646_1": "tatsambandhato 'pi tadbandhato 'pi tadanubandhato 'pi tadānukūlyato 'pi tadanvayato",
  "SA01asabhs_u:646_2": "'pi sāmiṣaṃ draṣṭavyam /",
  "SA01asabhs_u:647": "yāvanti saraṇāni tāvanti sāmiṣāṇi /",
  "SA01asabhs_u:648": "āmiṣayuktātmābhiniveśatyājanārtham //",
  "SA01asabhs_u:649": "kathaṃ nirāmiṣaṃ kati nirāmiṣāṇi kimarthaṃ nirāmiṣaparīkṣā /",
  "SA01asabhs_u:650": "sāmiṣaviparyayeṇa nirāmiṣam /",
  "SA01asabhs_u:651": "yāvantyaraṇāni tāvanti nirāmiṣāṇi /",
  "SA01asabhs_u:652": "āmiṣaviyuktātmābhiniveśatyājanārtham //",
  "SA01asabhs_u:653": "kathaṃ gredhāśritaṃ kati gredhā śritāni kimarthaṃ gredhāśritaparīkṣā /",
  "SA01asabhs_u:654": "yadrūpān rāgadveṣamohānāgamya pañcakāmaguṇānadhyavasyati tadātmato 'pi tatsambandhato 'pi (Abhidh-s 19)",
  "SA01asabhs_u:655": "tabdandhato 'pi tadanubandhato 'pi tadānukulyato 'pi tadanvayato 'pi gredhāśritaṃ draṣṭavyam /",
  "SA01asabhs_u:656": "yāvanti sāmiṣāṇi tāvantigredhāśritāni /",
  "SA01asabhs_u:657": "gredhayuktātmābhiniveśatyājanārtham /",
  "SA01asabhs_u:658": "kathaṃ naiṣkramyāśritaṃ kati naiṣkramyāśritāni kimarthaṃ naiṣkramyāśritaparīkṣā /",
  "SA01asabhs_u:659": "gredhāśritaviparyayeṇa naiṣkramyāśritam /",
  "SA01asabhs_u:660": "yāvantinirāmiṣāṇi tāvantinaiṣkramyāśritāni /",
  "SA01asabhs_u:661": "gredhaviyuktātmābhiniveśatyājanārtham //",
  "SA01asabhs_u:662": "kathaṃ saṃskṛtaṃ kati saṃskṛtāni kimarthaṃ saṃskṛtaparīkṣā yasyotpā do 'pi prajñāyate vyayo 'pi sthityanyathātvamapi tatsarvaṃ saṃskṛtaṃ draṣṭavyam /",
  "SA01asabhs_u:663": "sarvāṇi saṃskṛtāni sthāpayitvā dharmadhātvāyatanaikadeśam /",
  "SA01asabhs_u:664": "anityātmābhiniveśatyājanārtham //",
  "SA01asabhs_u:665": "kathamasaṃskṛtaṃ katyasaṃskṛtāni kimarthamasaṃskṛtaparīkṣā /",
  "SA01asabhs_u:666": "saṃskṛtaviparyayeṇāsaṃskṛtam /",
  "SA01asabhs_u:667": "dharmadhātvāyatanaikadeśaḥ /",
  "SA01asabhs_u:668": "nityātmābhiniveśatyājanārtham /",
  "SA01asabhs_u:669": "anupādāna skandhāḥ saṃskṛtaṃ vaktavyamasaṃskṛtaṃ vaktavyam (?) /",
  "SA01asabhs_u:670": "na saṃskṛtaṃ nāsaṃskṛtaṃ vaktavyam /",
  "SA01asabhs_u:671": "tatkasya hetoḥ /",
  "SA01asabhs_u:672": "karmakleśānabhisaṃskṛtatāmupādāya na saṃskṛtam /",
  "SA01asabhs_u:673": "kāmakārasaṃmukhī vimukhībhāvatāmupādāya nāsaṃskṛtam //",
  "SA01asabhs_u:674": "yaduktaṃ bhagavatā dvayamidaṃ saṃskṛtaṃ cāsaṃskṛtaṃ ceti [?] //",
  "SA01asabhs_u:675": "tatkathaṃ yenārthena saṃskṛtaṃ na tenārthenāsaṃskṛtam /",
  "SA01asabhs_u:676": "yenāsaṃskṛtaṃ na tenārthena saṃskṛtamityatra nayo draṣṭavyaḥ //",
  "SA01asabhs_u:677": "kathaṃ laukikaṃ kati laukikāni kimarthaṃ laukikaparīkṣā /",
  "SA01asabhs_u:678": "traidhātukaparyāpannaṃ laukikaṃ lokottara pṛṣṭhalabdhaṃ ca tatpratibhāsam /",
  "SA01asabhs_u:679": "skandhānāmekadeśaḥ pañcadaśa dhātavaḥ daśāyatanāni trayāṇāṃ dhātūnāṃ dvayoścāyatanayoḥ pradeśaḥ /",
  "SA01asabhs_u:680": "ātmani lokābhiniveśatyājanārtham //",
  "SA01asabhs_u:681": "kathaṃ lokottaraṃ kati lokottarāṇi kimarthaṃ lokottaraparīkṣā /",
  "SA01asabhs_u:682": "traidhātukapratipakṣo( ')",
  "SA01asabhs_u:683": "viparyāsaniṣprapañcanirvikalpatayā ca nirvikalpaṃ lokottaram /",
  "SA01asabhs_u:684": "api khalu paryāyeṇa loko ttarapṛṣṭalabdhaṃ lokottaram /",
  "SA01asabhs_u:685": "(a)laukikā śritatāmupādāya /",
  "SA01asabhs_u:686": "skandhānāmekadeśaḥtrayāṇāṃ dhātūnāṃ dvayoścāyatanayoḥ /",
  "SA01asabhs_u:687": "kevalātmābhiniveśatyājanārtham //",
  "SA01asabhs_u:688": "(Abhidh-s 20)",
  "SA01asabhs_u:689": "kathamutpannaṃ katyutpannāni kimarthamutpannaparīkṣā /",
  "SA01asabhs_u:690": "atīta pratyutpannamutpakṣam /",
  "SA01asabhs_u:691": "sarvepāmekadeśaḥ aśāśvatātmābhiniveśatyājanārtham //",
  "SA01asabhs_u:692": "api khalu caturviśatividhamutpannam /",
  "SA01asabhs_u:693_0": "ādyutpannaṃ prabandhotpannam upacayotpannam āśrayotpannaṃ vikārotpannaṃ paripākotpannaṃ",
  "SA01asabhs_u:693_1": "hānyutpannaṃ viśeṣotpannaṃ prabhāsvarotpannam aprabhāsvarotpannaṃ saṃkrāntyutpannaṃ",
  "SA01asabhs_u:693_2": "savījotpannam avījotpannaṃ pratibimbavibhutvanidarśanotpannaṃ paraṃparotpannaṃ kṣaṇabhaṅgotpannaṃ",
  "SA01asabhs_u:693_3": "saṃyogaviyogotpannam avasthāntarotpannaṃ cyutopapādotpannaṃ saṃvarttavivarttotpannaṃ",
  "SA01asabhs_u:693_4": "pūrvakālotpannaṃ maraṇakālo tpannam antarotpannaṃ pratisandhikālotpannaṃ ca //",
  "SA01asabhs_u:694": "kathamanutpannaṃ katyanutpannāni kimarthamanutpannaparīkṣā /",
  "SA01asabhs_u:695": "anāgatamasaṃskṛtaṃ cānutpannam /",
  "SA01asabhs_u:696": "sarvepāmekadeśaḥ /",
  "SA01asabhs_u:697": "śāśvatātmābhiniveśatyājanārtham //",
  "SA01asabhs_u:698": "api khalūtpannaviparyayeṇānutpannam //",
  "SA01asabhs_u:699": "kathaṃ grāhakaṃ kati grāhakāṇi kimarthaṃ grāhakaparīkṣā /",
  "SA01asabhs_u:700": "rūpīndriyaṃ cittacaitasikāśca dharmā grāhakaṃ draṣṭavyam /",
  "SA01asabhs_u:701": "trayaḥ skandhā rūpasaṃskāraskandhaikadeśaḥ dvādaśa dhātavaḥ ṣaḍāyatanāni dharmadhātvāyatanaikadeśaśca /",
  "SA01asabhs_u:702": "bhoktātmā bhiniveśalājanārtham //",
  "SA01asabhs_u:703": "api khalu aprāptagrāhakaṃ prāptagrāhakaṃ svalakṣaṇavarttamānapratyeka grāhakaṃ svasāmānyalakṣaṇasarvakālaṃ sarvaviṣayagrāhakaṃ ca grāhakaṃ draṣṭavyam /",
  "SA01asabhs_u:704": "sāmagrīvijñāna samutpattitāmupādāya /",
  "SA01asabhs_u:705": "prajñaptikaśca grāhakavādo draṣṭavyaḥ //",
  "SA01asabhs_u:706": "kathaṃ grāhyaṃ kati grāhyāni kimarthaṃ grāhyaparīkṣā /",
  "SA01asabhs_u:707": "yattāvad grāhakaṃ grāhyamapi tat /",
  "SA01asabhs_u:708": "syādgrāhyaṃ na (grāhakaṃ)",
  "SA01asabhs_u:709": "grāhakagocara evārthaḥ /",
  "SA01asabhs_u:710": "sarvāṇi (grāhyāṇi)",
  "SA01asabhs_u:711": "viṣayātmābhiniveśatyājanārtham //",
  "SA01asabhs_u:712": "kathaṃ vahirmukhaṃ kati bahirmukhāni kimarthaṃ bahirmukha parīkṣā /",
  "SA01asabhs_u:713": "kāmapratisaṃyuktaṃ bahirmukhaṃ sthāpayitvā buddhaśāsane śrutamayacintāmayatadanudharmaparigṛhītāṃ ścittacaitasikān dharmān /",
  "SA01asabhs_u:714": "ca tvāro dhātavaḥ dve cāyatane tadanyeṣāṃ caikadeśaḥ /",
  "SA01asabhs_u:715": "avītarāgātmābhiniveśatyājanartham /",
  "SA01asabhs_u:716": "kathamantarmukhaṃ katyantarmukhāni kimarthamantamukhaparīkṣā /",
  "SA01asabhs_u:717": "bahirmukhaviparyayeṇāntarmukham /",
  "SA01asabhs_u:718": "catuto dhātūn sthāpayitvā dve cāyatane tadanyeṣāmekadeśaḥ /",
  "SA01asabhs_u:719": "vītarāgātmābhiniveśatyājanārtham //",
  "SA01asabhs_u:720": "(Abhidh-s 21) kathaṃ kliṣṭaṃ kati kliṣṭāni kimarthaṃ kliṣṭaparīkṣā /",
  "SA01asabhs_u:721": "akuśalaṃ nivṛtāvyākṛtaṃ ca kliṣṭam /",
  "SA01asabhs_u:722": "nivṛtāvyākṛtaṃ punaḥ sarvatragamanaḥ saṃprayuktaḥ kleśo rūpārūpya pratisaṃyu(kta)śca /",
  "SA01asabhs_u:723": "skandhānāṃ daśānāṃ dhātunāṃ caturṇṇāmāyatanānāmekadeśaḥ /",
  "SA01asabhs_u:724": "kleśayuktātmābhiniveśatyājanārtham //",
  "SA01asabhs_u:725": "kathamakliṣṭaṃ katyakliṣṭāni kimarthamakliṣṭa(pa)rīkṣā /",
  "SA01asabhs_u:726": "kuśalamanivṛtāvyākṛtaṃ vākliṣṭam /",
  "SA01asabhs_u:727": "aṣṭau dhātavaḥ aṣṭāyatanāni skandhānāṃ śeṣāṇāṃ ca dhātvāyatanānāmekadeśaḥ /",
  "SA01asabhs_u:728": "kleśaviyuktātmābhiniveśatyājanārtham //",
  "SA01asabhs_u:729": "kathamatītaṃ katyatītāni kimarthamatītaparikṣā /",
  "SA01asabhs_u:730_0": "utpannaniruddha lakṣaṇato 'pi hetuphalopayo gato 'pi saṃkleśavyavadānakāritra samatikrāntito",
  "SA01asabhs_u:730_1": "'pi hetuparigrahavināśato 'pi phalasvalakṣaṇabhāvābhāvatāpi smarasaṃkalpanimittatohapi",
  "SA01asabhs_u:730_2": "apekṣāsaṃkleśanimittato 'pi upekṣāvyavadānanimittato 'pi atitaṃ draṣṭavyam sarveṣāmekedaśaḥ /",
  "SA01asabhs_u:731": "pravarttakātmābhiniveśatyājanārtham //",
  "SA01asabhs_u:732": "kathamanāgataṃ katyanāgatāni kimarthamanāgataparīkṣā /",
  "SA01asabhs_u:733_0": "hetau satya nutpannato 'pi alabdhasva lakṣaṇato 'pi hetuphalānupayogato 'pi saṃkleśavyavadānabhāvā",
  "SA01asabhs_u:733_1": "pratyupasthānato 'pi hetusvabhā vābhāvato 'pi abhinandanāsaṃkleśa nimittato 'pi abhinandanāvyavadānanimittato",
  "SA01asabhs_u:733_2": "'pyanāgataṃ draṣṭavyam /",
  "SA01asabhs_u:734": "sarveṣāmekadeśaḥ /",
  "SA01asabhs_u:735": "pravarttakātmābhiniveśatyājanārtham //",
  "SA01asabhs_u:736": "kathaṃ pratyutpannaṃ kati pratyutpannāni kimarthaṃ pratyutpannaparīkṣā /",
  "SA01asabhs_u:737_0": "utpannāniruddha lakṣaṇato 'pi hetuphalopayogānupayogato 'pi saṃkleśa vyavadānapratyupasthānato",
  "SA01asabhs_u:737_1": "'pi atītānāgata bhāva nimittato 'pi kāritrapratyupasthānato 'pi pratyutpannaṃ draṣṭavyam /",
  "SA01asabhs_u:738": "sarveṣāmekadeśaḥ /",
  "SA01asabhs_u:739": "pravarttakātmābhiniveśatyājanārthameva //",
  "SA01asabhs_u:740": "atītānāgatapratyutpannaṃ punaḥ kathāvastu na nirvāṇam /",
  "SA01asabhs_u:741": "pratyātmavedanīyatayā nirabhilapyatāmupādāya bhutabhavyavarttamānaparihā rādhiṣṭhānatāṃ copādaya //",
  "SA01asabhs_u:742": "kathaṃ (Abhidh-s 22)",
  "SA01asabhs_u:743": "kuśalaṃ kati kuśalāni kimarthaṃ kuśalaparīkṣā /",
  "SA01asabhs_u:744_0": "svabhāvato 'pi sambandhato 'pi anubandhato 'pi utthānato 'pi paramārthato 'pi upapattilābhato",
  "SA01asabhs_u:744_1": "'pi prayogato 'pi puraskārato 'pi anugrahato 'pi parigrahato 'pi pratipakṣato 'pyupaśamato",
  "SA01asabhs_u:744_2": "'pi niṣyandato 'pi kuśalaṃ draṣṭavyam /",
  "SA01asabhs_u:745": "skandhānāṃ daśānāṃ dhātunāṃ caturṇāṃ cāyatānānāṃ pradeśaḥ /",
  "SA01asabhs_u:746": "dharmayuktātmābhiniveśatyājanārtham //",
  "SA01asabhs_u:747": "svabhāvataḥ kuśalaṃ katamat śraddhādaya ekādaśa caitasikā dharmāḥ //",
  "SA01asabhs_u:748": "sambandhataḥ kuśalaṃ katamat /",
  "SA01asabhs_u:749": "tatsaṃprayuktā dharmāḥ //",
  "SA01asabhs_u:750": "anubandhataḥ kuśalaṃ katamat /",
  "SA01asabhs_u:751": "teṣāmeva yā vāsanā //",
  "SA01asabhs_u:752": "utthanataḥ kuśalaṃ katamat /",
  "SA01asabhs_u:753": "tatsamutthāpitaṃ kāyakarmma vākkarmma //",
  "SA01asabhs_u:754": "paramārthataḥ kuśalaṃ katamat /",
  "SA01asabhs_u:755": "tathatā //",
  "SA01asabhs_u:756": "upapattilābhataḥ kuśalaṃ katamat /",
  "SA01asabhs_u:757": "eṣāmeva kuśalānāṃ dharmāṇāṃ pūrvābhyāsamāgamyaṃ tadrūpā vipākābhinirvṛtiḥ /",
  "SA01asabhs_u:758": "yathā teṣveva prakṛtyā apratisaṃkhyāya rūciḥ saṃtiṣṭhate //",
  "SA01asabhs_u:759": "prayogataḥ kuśalaṃ katamat /",
  "SA01asabhs_u:760": "satpuruṣasaṃsevāmāgamya saddharmaśravaṇaṃ yoniśo manaskāraṃ dharmānudharmapratipattiṃ kuśalasya bhāvanā //",
  "SA01asabhs_u:761": "puskārataḥ kuśalaṃ katamat /",
  "SA01asabhs_u:762": "yattathāgataṃ vā puraskṛtya caitye vā pustagate vā citragate dharmaṃ vā puraskṛtya dharmādhiṣṭhāni pustake pūjākarma //",
  "SA01asabhs_u:763": "anugrahataḥ kuśalaṃ katamat /",
  "SA01asabhs_u:764": "yaccaturbhi saṃgrahavastubhiḥ sattvānanugṛṇhataḥ //",
  "SA01asabhs_u:765": "parigrahataḥ kuśalaṃ katamat /",
  "SA01asabhs_u:766": "yaddānamayena puṇyakriyāvastunā vā śīlamayena vā svargopapattiparigraho vā āḍhyo kulopapattiparigraho vā vyavadānānukūlyaparigraho vā pratipakṣataḥ kuśalaṃ katamat /",
  "SA01asabhs_u:767": "yo vidūṣaṇāpratipakṣaḥ ādhārapratipakṣa dūrobhāva pratipakṣaḥ viṣkambhaṇāpratipakṣaḥ visaṃyogapratipakṣaḥ kleśāvaraṇapratipakṣaḥ jñeyāvaraṇapratipakṣaḥ //",
  "SA01asabhs_u:768": "upaśamataḥ kuśalaṃ katamat /",
  "SA01asabhs_u:769_0": "yattatparyādāya rāgaprahāṇaṃ paryādāya dveṣaprahāṇaṃ paryādāya mohaprahāṇaṃ paryādāya",
  "SA01asabhs_u:769_1": "sarvakleśaprahāṇaṃ saṃjñāvedayitanirodhaḥ sopadhiśeṣo nirupadhiśeṣo nirvāṇadhāturapratiṣṭhitanirvāṇaṃ ca //",
  "SA01asabhs_u:770": "niṣyandataḥ kuśalaṃ katamat /",
  "SA01asabhs_u:771": "upaśamaprāptasya tadādhipatyena vaiśeṣikā guṇā abhijñādayo laukikalokottarāḥ sādhāraṇāsādhāraṇāḥ //",
  "SA01asabhs_u:772": "kathamakuśalaṃ katyakuśalāni kimarthamakuśalaparīkṣā /",
  "SA01asabhs_u:773": "svabhāvato 'pi saṃbandhato 'pi anubandhato 'pi utthānato 'pi paramārthato 'pi upapattilābhato 'pi prayogato 'pi puraskārato 'pi upaghātato 'pi parigrahato 'pi (Abhidh-s 23)",
  "SA01asabhs_u:774": "vipakṣato 'pi paripanthato 'pyakuśalaṃ draṣṭavyam /",
  "SA01asabhs_u:775": "skandhānāṃ daśānāṃ dhātunāṃ caturṇṇāmāyatanānāṃ pradeśaḥ //",
  "SA01asabhs_u:776": "adharmayuktātmābhini veśatyājanārtham //",
  "SA01asabhs_u:777": "svabhāvato 'kuśalaṃ katamat /",
  "SA01asabhs_u:778": "manaḥsaṃprayuktaṃ rūpārūpyāvacaraṃ ca kleśaṃ sthāpayitvā tadanyaḥ klaśopakleśo duścaritasamutthāpakaḥ //",
  "SA01asabhs_u:779": "sambandhato 'kuśalaṃ katamat /",
  "SA01asabhs_u:780": "taireva kleśopakleśaiḥ saṃprayuktā dharmāḥ //",
  "SA01asabhs_u:781": "anubandhato 'kuśalaṃ katamat /",
  "SA01asabhs_u:782": "teṣāmeva vāsanā //",
  "SA01asabhs_u:783": "utthānato 'kuśalaṃ katamat samutthāpitaṃ kāyavākkarma //",
  "SA01asabhs_u:784": "paramārthato 'kuśalaṃ katamat /",
  "SA01asabhs_u:785": "sarvasaṃsāraḥ /",
  "SA01asabhs_u:786": "upapattilābhato 'kuśalaṃ katamat /",
  "SA01asabhs_u:787": "yathāpi tadakuśalā bhyāsa stūdapo vipāko 'bhinivarttate yenākuśala eva rūciḥ santiṣṭhate //",
  "SA01asabhs_u:788": "prayogato 'kuśalaṃ katamat /",
  "SA01asabhs_u:789": "yathāpi tadasatpuruṣasaṃsevāmāgamyasaddharmaśravaṇamayoni śomanaskāraṃ kāyena duścaritaṃ carati vācā manasā duścarītaṃ carati //",
  "SA01asabhs_u:790": "puraskārato 'kuśalaṃ katamat /",
  "SA01asabhs_u:791_0": "yathāpi tadanyatamānyatamaṃ devanikāyasanniśrayaṃ puraskṛtya hiṃsāpūrvakaṃ vā kudṛṣṭipūrvakaṃ",
  "SA01asabhs_u:791_1": "vā caityaṃ pratiṣṭhāpayati tatra vā pūjākarma prayojayati yatra mahān janakāyo 'puṇyena yujyate /",
  "SA01asabhs_u:792": "upaghātato 'kuśalaṃ katamat /",
  "SA01asabhs_u:793": "yathāpi tatsattveṣu kāyena vācā manasā mithyā pratipadyate //",
  "SA01asabhs_u:794": "parigrahato 'kuśalaṃ katamat /",
  "SA01asabhs_u:795": "yathā tatkāyena duścaritaṃ caritvā vācā manasā duścaritaṃ caritvā durgatau vā sugatau vā aniṣṭaṃ phalaṃ gṛṇhātyakṣepakaṃ vā paripūrakaṃ vā //",
  "SA01asabhs_u:796": "vipakṣato 'kuśalaṃ katamat /",
  "SA01asabhs_u:797": "ye pratipakṣavipakṣā dharmāḥ //",
  "SA01asabhs_u:798": "pari panthato 'kuśalaṃ katamat ye kuśalāntarāyikā dharmāḥ //",
  "SA01asabhs_u:799": "kathamavyākṛtaṃ katyavyākṛtāni kimarthamavyākṛtaparīkṣā /",
  "SA01asabhs_u:800_0": "svābhāvato 'pi sambandhato 'pi anubandhato 'pi utthānato 'pi paramārthato 'pi upapattilābhato",
  "SA01asabhs_u:800_1": "'pi prayogato 'pi puraskārato 'pi anugrahato 'pi upabhogato 'pi parigrahato 'pi pratipakṣato",
  "SA01asabhs_u:800_2": "'pi upaśamato 'pi niṣyandato 'pi avyākṛtaṃ praṣṭhavyam /",
  "SA01asabhs_u:801": "aṣṭau dhātavaḥ aṣṭāvāyatanāni śeṣāṇāṃ skandhadhātvāyatanā(nā)mekadeśaḥ /",
  "SA01asabhs_u:802": "dharmādharmaviyuktātmābhiniveśatyājanārtham //",
  "SA01asabhs_u:803": "svabhāvato 'vyākṛtaṃ katamat /",
  "SA01asabhs_u:804": "aṣṭau rūpīṇi dhātvāyatanāni sasaṃprayogaṃ manojīvitendriyaṃ nikāyasabhāgo nāma kāyapadakāyavyañjanakāyāśca //",
  "SA01asabhs_u:805": "sambandhato 'vyākṛtaṃ katamat /",
  "SA01asabhs_u:806": "aduṣṭāprasannacittasya taireva nāmapadavyañjanakāyaiḥ parigṛhītāḥ cittacaitasikā (Abhidh-s 24) dharmāḥ //",
  "SA01asabhs_u:807": "anubandhato 'vyākṛtaṃ katamat /",
  "SA01asabhs_u:808": "teṣāmevābhilāpavāsanā /",
  "SA01asabhs_u:809": "utthānato 'vyākṛtaṃ katamat /",
  "SA01asabhs_u:810": "tatparigṛhītaiścittacaitasikairdharmairya tsamutthāpitaṃ kāyavākkarma //",
  "SA01asabhs_u:811": "paramārthato 'vyākṛtaṃ katamat /",
  "SA01asabhs_u:812": "ākāśamapratisaṃkhyānirodhaśca //",
  "SA01asabhs_u:813": "upapattilābhato 'vyākṛtaṃ katamat /",
  "SA01asabhs_u:814": "akuśalānāṃ kuśalasāsravāṇāṃ ca dharmāṇāṃ vipākaḥ /",
  "SA01asabhs_u:815": "prayogato 'vyākṛtaṃ katamat akliṣṭākuśalacetasa airyāpathikaṃ śailpasthānikaṃ ca //",
  "SA01asabhs_u:816": "puraskārato 'vyākṛtaṃ katamat /",
  "SA01asabhs_u:817_0": "yathāpi tadanyatamānyatamaṃ devanikāyasanniśrayaṃ puraskṛtya hiṃsākudṛṣṭi vivarjitaṃ",
  "SA01asabhs_u:817_1": "caityaṃ vā pratiṣṭhāpayati pūjākarma vā prayojayati yatra mahājanakāyo na puṇyaṃ",
  "SA01asabhs_u:817_2": "prasavati nāpuṇyam //",
  "SA01asabhs_u:818": "anugrahato 'vyākṛtaṃ katamat /",
  "SA01asabhs_u:819": "yathāpi taddāsabhṛtakakarmakareṣu putradāreṣu vā aduṣṭāprasannacitto dānaṃ dadāti //",
  "SA01asabhs_u:820": "upabhogato 'vyākṛtaṃ katamat /",
  "SA01asabhs_u:821": "yathāpi tadapratisaṃkhyākliṣṭacitto bhogānbhuṃkte //",
  "SA01asabhs_u:822": "parigrahato 'vyākṛtaṃ katamat /",
  "SA01asabhs_u:823": "yathāpi tacchilpasthānasyābhyastatvādāyatyāṃ tadrūpaṃ mātmabhāvaparigrahaṃ karoti yena laghu ladhveva teṣu śilpasthāneṣu śikṣāniṣṭhāṃ gacchati //",
  "SA01asabhs_u:824": "pratipakṣato 'vyākṛtaṃ katamat /",
  "SA01asabhs_u:825": "yathāpi tat pratisaṃkhyāya bhaiṣajyaṃ niṣevate //",
  "SA01asabhs_u:826": "upaśamato 'vyākṛtaṃ katamat /",
  "SA01asabhs_u:827": "rūpārūpyavacaraḥ kleśaḥ śamathopagūḍhatāmupādāya //",
  "SA01asabhs_u:828": "niṣyandato 'vyākṛmataṃ katamat nirvāṇacittasahajam //",
  "SA01asabhs_u:829": "api khalu nidarśanataḥ kuśalamapyakuśalamapyavyākṛtamapi",
  "SA01asabhs_u:830": "draṣṭavyam //",
  "SA01asabhs_u:831": "tatpunaḥ katamat //",
  "SA01asabhs_u:832": "yadbuddhāḥ paramapāramiprāptāśca bodhisattvā nidarśayanti sattvānāmanugrahārthaṃ na tu teṣāṃ tatra tathā kācit pariniṣpattiḥ /",
  "SA01asabhs_u:833": "kathaṃ kāmapratisaṃyuktaṃ kati kā(ma)",
  "SA01asabhs_u:834": "pratisaṃyuktāni kimarthaṃ kāmapratisaṃyuktaparīkṣā /",
  "SA01asabhs_u:835": "avītarāgasya sāsravakuśalākuśalāvyākṛtaṃ kāmaprati saṃyuktaṃ draṣṭavyam /",
  "SA01asabhs_u:836": "catvāro dhātavo dve cāyatane tadanyeṣāṃ ca skandhadhātvāyatanānāmekadeśaḥ /",
  "SA01asabhs_u:837": "kāmāvītarāgātmābhiniveśatyājanārtham //",
  "SA01asabhs_u:838": "kathaṃ rūpapratisaṃyuktāni kimarthaṃ rūpapratisaṃyuktaparīkṣā /",
  "SA01asabhs_u:839": "kāmavītarāgasya rūpāvītarāgasya kuśalāvyakṛtaṃ rūpapratisaṃyuktaṃ draṣṭavyam //",
  "SA01asabhs_u:840": "caturo dhātūna dve cāyatane sthāpayitā tadanyeṣāṃ skandhadhātvāyatanānāmekadeśaḥ /",
  "SA01asabhs_u:841": "(Abhidh-s 25) kāmavītarāgātmabhiniveśatyājanārtham //",
  "SA01asabhs_u:842": "kathamārūpapyapratisaṃyuktaṃ katyārūpyapratisaṃyuktāni kimarthamārūpyapratisaṃyuktāparīkṣā /",
  "SA01asabhs_u:843": "rūpavītarāgasyārūpyāvītarāgasya kuśalāvyākṛtaṃ vārūpyapratisaṃyuktaṃ draṣṭavyam /",
  "SA01asabhs_u:844": "caturṇāṃskandhānāṃ dvayo ścāyatanayoḥ pradeśaḥ /",
  "SA01asabhs_u:845": "rūpavītarāgātmābhiniveśatyājanārtham //",
  "SA01asabhs_u:846": "vairāgyaṃ punarekadeśavairāgyaṃ skalavairāgyaṃ prativedhavairāgyamupaghātavairāgyaṃ samudghātavairāgyaṃ ca draṣṭavyam /",
  "SA01asabhs_u:847": "api khalu daśa vairāgyāṇi /",
  "SA01asabhs_u:848_0": "prakṛtivairāgyamupaghātavairāgyamupastambhavairāgyaṃ samutkarṣavairāgyaṃ sammohavairāgyaṃ",
  "SA01asabhs_u:848_1": "pratipakṣavairāgyaṃ parijñāvairāgyaṃ prahāṇi vairāgyaṃ sottaravairāgyaṃ niruttaravairāgyam //",
  "SA01asabhs_u:849": "prakṛtivairāgyaṃ katamat /",
  "SA01asabhs_u:850": "duḥkhāyāṃ vedanāyāṃ duḥkhasthānīyeṣu ca dhamaṣu yā pratikulatā //",
  "SA01asabhs_u:851": "upaghātavairāgyaṃ katamat /",
  "SA01asabhs_u:852": "maithunaprayuktasya dāhavigame yā pratikūlatā //",
  "SA01asabhs_u:853": "upastambhavairāgyaṃ katamat /",
  "SA01asabhs_u:854": "subhuktavato mṛṣṭe 'pi bhojane yā pratikūlatā //",
  "SA01asabhs_u:855": "samutkarṣavairāgyaṃ katamat /",
  "SA01asabhs_u:856": "uccataraṃ sthānaṃ prāptava to nirhīne sthāne yā pratikūlatā //",
  "SA01asabhs_u:857": "sammohavairāgyaṃ katamat /",
  "SA01asabhs_u:858": "bālānāṃ nirvāṇe yā pratikūlatā //",
  "SA01asabhs_u:859": "pratipakṣa vairāgyaṃ katamat /",
  "SA01asabhs_u:860": "laukikena vā lokottareṇa vā mārgeṇa yatkleśaprahāṇam //",
  "SA01asabhs_u:861": "parijñāvairāgyaṃ katamat /",
  "SA01asabhs_u:862": "pratilabdhadarśanamārgasya traidhātuke yā pratikūlatā //",
  "SA01asabhs_u:863": "prahāṇivairāgyaṃ katamat /",
  "SA01asabhs_u:864": "bhūmau bhūmau kleśān prajahato yā pratikūlatā //",
  "SA01asabhs_u:865": "sottaravairāgyaṃ katamat /",
  "SA01asabhs_u:866": "laukikānāṃ śrāvakapratyekabuddhānāṃ ca yadvairāgyam //",
  "SA01asabhs_u:867": "niruttaraṃ vairāgyaṃ katamat /",
  "SA01asabhs_u:868": "yad buddhabodhisattvānāṃ vairāgyaṃ sarvasattvahitasukhādhiṣṭhānatā mupādāya //",
  "SA01asabhs_u:869": "kathaṃ śaikṣaṃ kati śaikṣāṇi kimarthaṃ śaikṣaparīkṣā /",
  "SA01asabhs_u:870": "mokṣaprayuktasya kuśalaṃ śaikṣaṃ draṣṭavyam /",
  "SA01asabhs_u:871": "skandhānā daśānāṃ dhātūnāṃ caturṇāṃ cāyatanāmekadeśaḥ /",
  "SA01asabhs_u:872": "mokṣaprayuktātmābhiniveśatyājanārtham //",
  "SA01asabhs_u:873": "kathamaśaikṣaṃ katyaśaikṣāṇi kimarthamaśaikṣaparīkṣā /",
  "SA01asabhs_u:874": "śikṣāyāṃ niṣṭhāgatasya kuśalamaśaikṣaṃ draṣṭavyam /",
  "SA01asabhs_u:875": "skandhānāṃ daśānāṃ dhātūnāṃ caturṇāṃ cāyatanānāṃ pradeśaḥ /",
  "SA01asabhs_u:876": "bhuktātmābhiniveśatyājanārtham //",
  "SA01asabhs_u:877": "kathaṃ naivaśaikṣānāśaikṣaṃ kati naivaśaikṣānāśaikṣāni kimarthaṃ naivaśaikṣānāśaikṣa parīkṣā /",
  "SA01asabhs_u:878": "pṛthagjanasya kuśalākuśalāvyakṛtaṃ śaikṣasya kliṣṭāvyākṛtamaśaikṣasya cāvyākṛtamasaṃskṛtaṃ ca naivaśaikṣānāśaikṣaṃ draṣṭavyam /",
  "SA01asabhs_u:879": "aṣṭau dhātavo 'ṣṭā vāyatanāni tadanyeṣāṃ (Abhidh-s 26)",
  "SA01asabhs_u:880": "skandhadhātvāyatanānāṃ pradeśaḥ /",
  "SA01asabhs_u:881": "amuktātmābhiniveśatyājanārtham //",
  "SA01asabhs_u:882": "kathaṃ darśanaprahātavyaṃ kati darśanaprahātavyāni kimarthaṃ darśanaprahātavyaparīkṣā /",
  "SA01asabhs_u:883_0": "parikalpitā kliṣṭā dṛṣṭiḥ vicikitsādṛṣṭisthānaṃ ye ca dṛṣṭau vipratipannāḥ kleśopakleśāḥ",
  "SA01asabhs_u:883_1": "yacca dṛṣṭyā samutthāpitaṃ kāyavā kkarma sarvaṃ cāpāyikaṃ skandhadhātvāyatanaṃ darśanaprahātavyaṃ draṣṭavyam /",
  "SA01asabhs_u:884": "sarveṣāmekadeśaḥ /",
  "SA01asabhs_u:885": "darśanasaṃpannātmābhiniveśatyājanārtham //",
  "SA01asabhs_u:886": "kathaṃ bhāvanāprahātavyaṃ kati bhāvanāprahātavyāni kimarthaṃ bhāvanāprahātavyaparīkṣā /",
  "SA01asabhs_u:887": "labdhadarśanamārgasya tadūrdhvaṃ darśanaprahātavyaviparyayeṇa sāsravā dharmāḥ /",
  "SA01asabhs_u:888": "sarveṣāmekadeśaḥ /",
  "SA01asabhs_u:889": "bhāvanāsaṃpannātmābhiniveśatyajanārtham //",
  "SA01asabhs_u:890": "kathamaprahātavyaṃ katyaprahātavyāni kimamarthamaprahātavyaparīkṣā /",
  "SA01asabhs_u:891": "anāsravamaprahātavyaṃ draṣṭavyaṃ sthāpayitvā nirvedhabhāgīyam /",
  "SA01asabhs_u:892": "skaṃdhānāṃ daśānāṃ dhātūnāṃ caturṇāṃ cāyatanānāṃ pradeśaḥ /",
  "SA01asabhs_u:893": "siddhātmābhiniveśatyājanārtham //",
  "SA01asabhs_u:894": "kathaṃ pratītyasamutpannaṃ kati pratītyasamutpannāni kimarthaṃ pratītyasamutpannaparīkṣā /",
  "SA01asabhs_u:895_0": "lakṣaṇato 'pyaṅgavibhāgato 'pi aṅgasamāsato 'pyaṅgapratyayatvavyavasthānato 'pi aṅgakarmavyavasthānato",
  "SA01asabhs_u:895_1": "'pi aṅgasaṃkleśasaṃgrahato 'pi arthato 'pi gāmbhīryato 'pi prabhedato 'pyanuloma(pratiloma)",
  "SA01asabhs_u:896": "to 'pi pratītyasamutpannaṃ draṣṭavyam /",
  "SA01asabhs_u:897": "sarvāṇi dharmadhātvāyatanaikadeśaṃ sthāpayitvā /",
  "SA01asabhs_u:898": "ahetuviṣamahetukātmābhiniveśatyājanārtham //",
  "SA01asabhs_u:899": "kathaṃ lakṣaṇataḥ /",
  "SA01asabhs_u:900": "nirī(ha)pratyayotpattitāmupādāya anityapratyayotpattitāmupādāya samarthapratyayotpattitāmupādāya //",
  "SA01asabhs_u:901": "kathamaṅgavibhāgataḥ /",
  "SA01asabhs_u:902": "dvādaśāṅgāni /",
  "SA01asabhs_u:903": "dvādaśāṅgaḥ pratītyasamutpādaḥ avidyā saṃskārā vijñānaṃ nāmarūpaṃ ṣaḍāyatanaṃ sparśo vedanā tṛṣṇopadānaṃ bhavo jāti rjarāmaraṇaṃ ca //",
  "SA01asabhs_u:904": "kathamaṅgasamāsato 'pi /",
  "SA01asabhs_u:905": "ākṣepakāṅgamākṣiptāṅgamabhinirvarttakāṅgamabhinirvṛttyaṅgaṃ ca //",
  "SA01asabhs_u:906": "ākṣepakāṅgaṃ katamat /",
  "SA01asabhs_u:907": "avidyā saṃskārā vijñānaṃ ca //",
  "SA01asabhs_u:908": "ākṣiptakāṅgaṃ katamat /",
  "SA01asabhs_u:909": "nāmarūpaṃ ṣaḍāyatanaṃ sparśo vedanā ca //",
  "SA01asabhs_u:910": "abhinrivarttakāṅgaṃ katamat /",
  "SA01asabhs_u:911": "tṛṣṇā upādānaṃ bhavaśca /",
  "SA01asabhs_u:912": "abhinirvṛttyaṅgaṃ katamat /",
  "SA01asabhs_u:913": "jāti rjarāmaraṇaṃ ca //",
  "SA01asabhs_u:914": "kathamaṅgapratyayatvavyavasthānataḥ /",
  "SA01asabhs_u:915": "vāsanāto 'pyāvedhato 'pi manasikārato 'pi sahabhāvato 'pyāṅgānāṃ pratyayatvavyavasthānaṃ veditavyaṃ tacca yathāyogam //",
  "SA01asabhs_u:916": "kathamaṅgakarmavyavasthānataḥ /",
  "SA01asabhs_u:917": "avidyā kiṃkarmikā /",
  "SA01asabhs_u:918": "bhave ca sattvān saṃmohayati pratyayaśca (Abhidh-s 27)",
  "SA01asabhs_u:919": "bhavati saṃskārāṇām //",
  "SA01asabhs_u:920": "saṃskārāḥ kiṃkarmakāḥ /",
  "SA01asabhs_u:921": "gatiṣu ca sattvān vibhajanti pratyayāśca bhavanti vijñānavāsanāyāḥ //",
  "SA01asabhs_u:922": "vijñānaṃ kiṃ karmakam /",
  "SA01asabhs_u:923": "sattvānāṃ karmabandhaṃ ca dhārayati pratyayaśca bhavati nāmarūpasya //",
  "SA01asabhs_u:924": "nāmarūpaṃ ca kiṃkarmakam /",
  "SA01asabhs_u:925": "ātmabhāvaṃ ca sattvān grāhayati pratyayaśca bhavati ṣaḍāyatanasya //",
  "SA01asabhs_u:926": "ṣaḍāyatanaṃ kiṃkarmakam //",
  "SA01asabhs_u:927": "ātmabhāvaparipūriṃ ca sattvān grāhayati pratya yaśca bhavati sparśasya //",
  "SA01asabhs_u:928": "sparśaḥ kiṃkarmakaḥ /",
  "SA01asabhs_u:929": "viṣayopabhoge ca sattvān pravarttayati pratyayaśca bhavati vedanāyāḥ /",
  "SA01asabhs_u:930": "vedanā kiṃkarmikā /",
  "SA01asabhs_u:931": "janmopabhoge ca sattvān pravarttayati pratyayaśca bhavati tṛṣṇāyāḥ //",
  "SA01asabhs_u:932": "tṛṣṇā kiṃkarmikā /",
  "SA01asabhs_u:933": "janmani ca sattvānākarṣayati pratyayaśca bhavati upādānasya //",
  "SA01asabhs_u:934": "upādānaṃ kiṃkarmakam /",
  "SA01asabhs_u:935": "punarbhavādānārthaṃ sopādānaṃ ca sattvānāṃ vijñānaṃ karoti pratyayaśca bhavati bhavasya //",
  "SA01asabhs_u:936": "bhavaḥ kiṃkarmakaḥ /",
  "SA01asabhs_u:937": "punarbhave ca sattvānabhimukhīkaroti pratyayaśca bhavati jāteḥ //",
  "SA01asabhs_u:938": "jātiḥ kiṃkarmikā /",
  "SA01asabhs_u:939": "nāmarūpaṣaḍāyatanasparśavedanānupūrvyā ca sattvānabhinirvarttayati pratyayaśca bhavati jarāmaraṇasya //",
  "SA01asabhs_u:940": "jarāmaraṇaṃ kiṃkarmakam /",
  "SA01asabhs_u:941": "punaḥ punarvayaḥpariṇāmena jīvitapariṇāmena ca sattvānyojayati //",
  "SA01asabhs_u:942": "kathamaṅgasaṃkle śasaṃgrahataḥ /",
  "SA01asabhs_u:943": "yā cāvidyā yā ca tṛṣṇā yaccopādānamityayaṃ saṃkleśasaṃgrahaḥ /",
  "SA01asabhs_u:944": "ye ca saṃskārā yacca vijñānaṃ yaśca bhava ityayaṃ karmasaṃkleśasaṃgrahaḥ /",
  "SA01asabhs_u:945": "śeṣāṇi janmasaṃkleśasaṃgrahaḥ //",
  "SA01asabhs_u:946": "kathamarthataḥ /",
  "SA01asabhs_u:947": "niḥkartṛkārthaḥ pratītyasamutpādārthaḥ /",
  "SA01asabhs_u:948": "sahetukārthaḥ niḥsattvārthaḥ parataṃtrārthaḥ nirohakārthaḥ",
  "SA01asabhs_u:949": "anityārthaḥ kṣaṇikārthaḥ hetuphalaprabandhānupacchedārthaḥ anurūpahetuphalārthaḥ vicitrahetuphalārthaḥ pratiniyatahetuphalārthaśca pratītyasamutpādārthaḥ //",
  "SA01asabhs_u:950": "kathaṃ gāmbhīryataḥ /",
  "SA01asabhs_u:951": "hetu gāmbhīryato 'pi lakṣaṇagāmbhīryato 'pi utpattibhāgāmbhīryato 'pi sthitigāmbhīryato 'pi vṛttigāmbhīryato 'pi gāmbhīryaṃ draṣṭavyam //",
  "SA01asabhs_u:952": "api khalu kṣaṇikaḥ pratītyasamutpādaḥ sthititaścopalabhyate /",
  "SA01asabhs_u:953": "nirīhakapratyayaḥ pratītyasamutpādaḥ samarthapratyayaścopalabhyate /",
  "SA01asabhs_u:954": "niḥsattvaḥ pratītyasamutpādaḥ attvataścopalabhyate /",
  "SA01asabhs_u:955": "na svato na parato na dvābhyāṃ na svayaṃkārāpa(ra)",
  "SA01asabhs_u:956": "kārāhetusamutpannaḥ /",
  "SA01asabhs_u:957": "ato 'pi gambhīraḥ //",
  "SA01asabhs_u:958": "kathaṃ (Abhidh-s 28)",
  "SA01asabhs_u:959": "prabhedataḥ /",
  "SA01asabhs_u:960_0": "vijñānotpattiprabhedataḥ cyutyupapattiprabhedataḥ vāhyaśasyotpattiprabhedataḥ saṃvarttavivarttaprabhe",
  "SA01asabhs_u:960_1": "dattaḥ āhāropastambhaprabhedataḥ iṣṭāniṣṭagativibhāgaprabhedataḥ viśuddhiprabhedataḥ",
  "SA01asabhs_u:960_2": "prabhāvaprabhedataśca prabhedo draṣṭavyaḥ //",
  "SA01asabhs_u:961": "kathamanulomapratilomataḥ /",
  "SA01asabhs_u:962": "saṃkleśā nulomapratilomato 'pi vyavadānānulomapratilomato 'pi pratītyasamutpādasyānulomapratilomanirddeśo draṣṭavyaḥ //",
  "SA01asabhs_u:963": "(atha mūlavastuni tridhamaparicchede prathame tṛtīyo bhāgaḥ)",
  "SA01asabhs_u:964": "kathaṃ pratyayaḥ kati pratyayāḥ kimarthaṃ pratyayaparīkṣā /",
  "SA01asabhs_u:965": "hetuto 'pi samanantarato 'pi ālambanato 'pyadhipatito 'pi pratyayo draṣṭavyaḥ /",
  "SA01asabhs_u:966": "sarvāṇi pratyayaḥ /",
  "SA01asabhs_u:967": "ātmahetukadharmābhiniveśatyājanārtham //",
  "SA01asabhs_u:968": "hetupratyayaḥ katamaḥ /",
  "SA01asabhs_u:969": "ālayavijñānaṃ kuśalavāsanā ca //",
  "SA01asabhs_u:970": "api khalu svabhāvato 'pi prabhedato 'pi sahāyato 'pi saṃpratipattito 'pi paripanthato 'pi parigrahato 'pi hetupratyayo draṣṭavyaḥ //",
  "SA01asabhs_u:971": "kathaṃ svabhāvataḥ /",
  "SA01asabhs_u:972": "kāraṇaṃ hetusvabhāvataḥ //",
  "SA01asabhs_u:973": "kathaṃ prabhedataḥ /",
  "SA01asabhs_u:974": "utpattikāraṇaṃ tadyathā cakṣuḥ sāmagrī vijñānasya //",
  "SA01asabhs_u:975": "sthitikāraṇaṃ tadyathā āhāro bhūtānāṃ sattvānāṃ saṃbhavaiṣiṇāṃ ca //",
  "SA01asabhs_u:976": "dhṛtikāraṇaṃ tadyathā pṛthivī sattvānām //",
  "SA01asabhs_u:977": "prakāśakāraṇaṃ tadyathā pradīpo rūpāṇām //",
  "SA01asabhs_u:978": "vikārakāraṇaṃ tadyathā agnirindhanasya //",
  "SA01asabhs_u:979": "viyogakāraṇaṃ tadyathā dātraṃ chedyasya //",
  "SA01asabhs_u:980": "pariṇatikāraṇaṃ tadyathā śilpasthānā dikaṃ hiraṇyādīnām //",
  "SA01asabhs_u:981": "saṃpratyayakāraṇaṃ tadyathā dhūmo 'gneḥ /",
  "SA01asabhs_u:982": "saṃpratyāyanakāraṇaṃ tadyathā pratijñāhetudṛṣṭāntāḥ sādhyasya //",
  "SA01asabhs_u:983": "prāpaṇakāraṇaṃ tadyathā mārgo nirvāṇasya //",
  "SA01asabhs_u:984": "vyavahārakāraṇaṃ tadyathā nāma saṃjñā dṛṣṭiśca //",
  "SA01asabhs_u:985": "apekṣākāraṇaṃ yadapekṣya yatrārthitvamutpadyate /",
  "SA01asabhs_u:986": "tadyathā jighatsāmapekṣya bhojane //",
  "SA01asabhs_u:987": "ākṣepakāraṇaṃ vidūraḥ pratyayaḥ /",
  "SA01asabhs_u:988": "tadyathā avidyā jarāmaraṇasya //",
  "SA01asabhs_u:989": "abhinirvṛttikāraṇamāsannaḥ pratyayaḥ /",
  "SA01asabhs_u:990": "tadyathā avidyā saṃskārāṇām //",
  "SA01asabhs_u:991": "parigrahakāraṇaṃ tadanyaḥ pratyayaḥ /",
  "SA01asabhs_u:992": "tadyathā kṣetrodakapāsyā (? vāpyā)",
  "SA01asabhs_u:993": "dikaṃ sasyodayasya //",
  "SA01asabhs_u:994": "āvāhakakāraṇamanukūlataḥ pratyayaḥ /",
  "SA01asabhs_u:995": "tadyathā samyagrājāsevā rājārādhanāyāḥ //",
  "SA01asabhs_u:996": "prati niyamakāraṇaṃ pratyayavaicitryam /",
  "SA01asabhs_u:997": "tadyathā pañcagatipratyayāḥ pañcānāṃ gatīnām //",
  "SA01asabhs_u:998": "sahakārikāraṇaṃ pratyayasāmagrī /",
  "SA01asabhs_u:999": "tadyathā vijñānasya indriyamaparibhinnaṃ viṣaya ābhāsagataḥ tajjaśca manaskāraḥ pratyupasthitaḥ //",
  "SA01asabhs_u:1000": "(Abhidh-s 29) virodhi kāraṇamantarāyaḥ /",
  "SA01asabhs_u:1001": "tadyathā sasyasyāśaniḥ //",
  "SA01asabhs_u:1002": "avirodhakāraṇama(na)ntarāyaḥ /",
  "SA01asabhs_u:1003": "tadyathā tasyaivāntarāyasyābhāvaḥ //",
  "SA01asabhs_u:1004": "kathaṃ sahāyataḥ /",
  "SA01asabhs_u:1005": "ye dharmāḥ sahabhāvenotpadyante nānyatamavaikalyena /",
  "SA01asabhs_u:1006": "tadyathā bhūtāni bhautikañca //",
  "SA01asabhs_u:1007": "kathaṃ saṃpratipattitaḥ /",
  "SA01asabhs_u:1008": "ye dharmāḥ sa(ha)",
  "SA01asabhs_u:1009": "bhāvenālambanaṃ saṃpratipadyante nānyatamavaikalyena /",
  "SA01asabhs_u:1010": "tadyathā cittaṃ caitasikāśca //",
  "SA01asabhs_u:1011": "kathaṃ puṣṭitaḥ /",
  "SA01asabhs_u:1012": "pūrvabhāvitānāṃ kuśalākuśalāvyākṛtānāṃ dharmāṇāṃ yā aparānte uttarottarā puṣṭatarā puṣṭatamā pravṛttiḥ //",
  "SA01asabhs_u:1013": "kathaṃ paripanthataḥ /",
  "SA01asabhs_u:1014": "yā kleśānāmanyatamabhāvanayānyatamaprabandhapuṣṭidṛḍhīkāraḥ /",
  "SA01asabhs_u:1015": "nirvāṇasantānadūrīkaraṇāya //",
  "SA01asabhs_u:1016": "kathaṃ parigrahataḥ /",
  "SA01asabhs_u:1017": "akuśalāḥ kuśalasāsravāśca dharmāḥ /",
  "SA01asabhs_u:1018": "ātmabhāvaparigrahāya //",
  "SA01asabhs_u:1019": "kathaṃ samanantarataḥ nairantaryasamanantarato 'pi sabhāgavisabhāgacittacaittotpattisamanantarato 'pi samanantarapratyayo draṣṭavyaḥ //",
  "SA01asabhs_u:1020": "kathamālambanataḥ /",
  "SA01asabhs_u:1021": "paricchinnaviṣayālambanato 'pi aparicchinnaviṣayālambanato 'pi acitrīkāraviṣayālambano 'pi (sacitrīkāraviṣayālambanato 'pi)",
  "SA01asabhs_u:1022_0": "savastu śikṣālambanato 'pi avastukaviṣayālambanato 'pi vastvālambanato 'pi parikalpālambanatāpi",
  "SA01asabhs_u:1022_1": "viparyastālambanato 'pi aviparyastālambatopi savyāghātālambanato 'pi avyāghātālambanato",
  "SA01asabhs_u:1022_2": "'pi ālambanapratyayo draṣṭavyaḥ //",
  "SA01asabhs_u:1023": "kathamadhipatitaḥ /",
  "SA01asabhs_u:1024_0": "pratiṣṭhādhipatīto 'pyāvedhādhipatito 'pi sahabhāvādhipa tito 'pi viṣayādhipatito",
  "SA01asabhs_u:1024_1": "'pi prasavādhipatito 'pi sthānādhipatito 'pi phalopabhogādhipatito 'pi laukikaviśuddhya",
  "SA01asabhs_u:1024_2": "dhipatito 'pi lokottaraviśuddhya dhipatito 'pi adhipati pratyayo draṣṭavyaḥ //",
  "SA01asabhs_u:1025": "kathaṃ sabhāgatatsabhāgaṃ kati sabhāgatatsabhāgāni kimarthaṃ sabhāgatatsabhāgaparīkṣā /",
  "SA01asabhs_u:1026": "vijñānāvirahitatatsādṛśyendriyaviṣayaprabandhotpattito 'pi vijñānavirahitasvasādṛśyaprabandhotpattito 'pi sabhāgatatsabhāgaṃ draṣṭavyam /",
  "SA01asabhs_u:1027": "rūpaskandhaikadeśaḥ pañcarūpīṇi dhātvāyatanāni vijñānayuktāyuktātmābhiniveśatyājanārtham //",
  "SA01asabhs_u:1028": "kathamupāttaṃ katyupāttāni kimarthamupāttaparīkṣā /",
  "SA01asabhs_u:1029": "vedanotpatyāśraya(rūpa)",
  "SA01asabhs_u:1030": "ta upāttaṃ draṣṭavyam /",
  "SA01asabhs_u:1031": "rūpaskandhaikadeśaḥ pañca rūpīṇi dhātvāyatanāni - caturṇāṃ caikadeśaḥ /",
  "SA01asabhs_u:1032": "(Abhidh-s 30) dehavaśavarttyā tmābhiniveśatyājanārtham //",
  "SA01asabhs_u:1033": "kathamindriyaṃ katīndriyāṇi kimarthabhindriyaparīkṣā /",
  "SA01asabhs_u:1034_0": "viṣayagrahaṇādhipatito 'pi kuśalaprabandhādhipatito 'pi nikāyasabhāgasthānadhipatito",
  "SA01asabhs_u:1034_1": "'pi śubhāśubhakarmaphalabhogādhipatito 'pi laukikavairāgyādhiopatito 'pi lokottaravairāgyādhipatito",
  "SA01asabhs_u:1034_2": "'pi indriyaṃ draṣṭavyam /",
  "SA01asabhs_u:1035": "vedanāskandho vijñānaskandha rūpasaṃskāraskandhaikadeśaḥ dvādaśa dhātavaḥ ṣaḍāyatanāni dharmadhātvāyatanaikadeśaśca /",
  "SA01asabhs_u:1036": "ātmādhipatyabhiniveśatyājanārtham //",
  "SA01asabhs_u:1037": "kathaṃ duḥkhaduḥkhatā kati duḥkhaduḥkhatāni kimarthaṃ duḥkhaduḥkhatāparīkṣā /",
  "SA01asabhs_u:1038": "duḥkhavedanāsvalakṣaṇato 'pi duḥkhavedanīyadharmasvalakṣaṇato 'pi duḥkhaduḥkhatā draṣṭavyā /",
  "SA01asabhs_u:1039": "sarvepāmekadeśaḥ /",
  "SA01asabhs_u:1040": "duḥkhitātmābhiniveśatyāja nārtham //",
  "SA01asabhs_u:1041": "kathaṃ viparīṇāmaduḥkhatā kati viparīṇāmaduḥkhatāni kimarthaṃ vipariṇāmaduḥkhatāparīkṣā /",
  "SA01asabhs_u:1042": "sukhavedanāvipariṇatisvalakṣaṇato 'pi sukhavedanīyadharmavipariṇatisvalakṣaṇato 'pi tatra cānunayacittavipariṇatito 'pi vipariṇāmaduḥkhatā draṣṭavyā /",
  "SA01asabhs_u:1043": "sarvepāmekadeśaḥ /",
  "SA01asabhs_u:1044": "sukhitātmābhiniveśatyājanārtham //",
  "SA01asabhs_u:1045": "kathaṃ saṃskāraduḥkhatā kati saṃskāraduḥkhatāni kimarthaṃ saṃskāraduḥkhatāparīkṣā /",
  "SA01asabhs_u:1046_0": "aduḥkhāsukhavedanā svalakṣaṇato 'pi aduḥkhāsukha vedanīyasvadharmalakṣaṇato 'pi tadubhayadauṣṭhulyaparigrahato",
  "SA01asabhs_u:1046_1": "'pi dvayāvinirmokṣānityānubandhāyogakṣemato 'pi saṃskāraduḥkhatā draṣṭavyā /",
  "SA01asabhs_u:1047": "skandhānāṃ trayāṇāṃ dhātūnāṃ dvayoścāyatanayorekadeśaṃ sthāpayitvā sarvāṇi /",
  "SA01asabhs_u:1048": "aduḥkhāsukhātmabhiniveśatyājanārtham //",
  "SA01asabhs_u:1049": "kathaṃ savipākaṃ kati savipākāni kimarthaṃ savipākaparīkṣā /",
  "SA01asabhs_u:1050": "akuśalaṃ kuśalasāsravaṃ ca savipākaṃ draṣṭavyam /",
  "SA01asabhs_u:1051": "skandhānāṃ daśānāṃ dhātunāṃ caturṇāṃ cāyatanānāmekadeśaḥ /",
  "SA01asabhs_u:1052": "skandhopanikṣepakapratisaṃghāyakātmābhiniveśatyājanārtham //",
  "SA01asabhs_u:1053": "vipākaḥ punarālayavijñānaṃ sasaṃprayogaṃ draṣṭavyam /",
  "SA01asabhs_u:1054": "tadanyattu vipākajam //",
  "SA01asabhs_u:1055": "kathamāhāraḥ katyāhārāḥ kimarthaṃ māhāraparīkṣā /",
  "SA01asabhs_u:1056": "pariṇatito 'pi pāriṇāmikaḥ viṣayato 'pi vaiṣayikaḥ āśayato 'pyāśi (? śayi)",
  "SA01asabhs_u:1057": "kaḥ upādānato 'pyupādānikaḥ āhāro draṣṭavyaḥ /",
  "SA01asabhs_u:1058": "trayāṇāṃ skandhānāmekādaśānāṃ dhātūnāṃ pañcānāñcāyatanānāmekadeśaḥ /",
  "SA01asabhs_u:1059": "āhārasthitikātmabhiniveśatyajanārtham //",
  "SA01asabhs_u:1060": "api khalvāhāro 'śuddhā śrayasthitikaḥ śuddhāśuddhāśrayasthitikaḥ śuddhāśrayasthitikaḥ sthitisāṃdarśinakaśca draṣṭavyaḥ //",
  "SA01asabhs_u:1061": "kathaṃ sottaraṃ (Abhidh-s 31)",
  "SA01asabhs_u:1062": "kati sottarāṇi kimarthaṃ sottaraparīkṣā /",
  "SA01asabhs_u:1063": "saṃskṛtato 'saṃskṛtaikadeśataśca sottaraṃ draṣṭavyam /",
  "SA01asabhs_u:1064": "dharmadhātvāyatanaikadeśaṃ sthāpayitva sarvāṇi /",
  "SA01asabhs_u:1065": "ātmadravyahīnābhiniveśatyājanārtham //",
  "SA01asabhs_u:1066": "kathamanuttaraṃ katyanuttarāṇi kimarthamanuttara parīkṣā /",
  "SA01asabhs_u:1067": "asaṃskṛtaikadeśato 'nuttaraṃ draṣṭavyam /",
  "SA01asabhs_u:1068": "dharmadhātvāyatanaikadeśaḥ /",
  "SA01asabhs_u:1069": "ātmadravyāgrābhiniveśatyājanārtham /",
  "SA01asabhs_u:1070": "ityanena nayenāpramāṇaḥ prabhedanayaḥ //",
  "SA01asabhs_u:1071": "api khalu samāsataḥ skandhadhātvāyatanānāṃ prabhedastrividhaḥ /",
  "SA01asabhs_u:1072": "parikalpitalakṣaṇaprabhedaḥ vikalpitalakṣaṇaprabhedaḥ dharmatālakṣaṇaprabhedaśca //",
  "SA01asabhs_u:1073": "tatra parikalpitalakṣaṇaprabhedaḥ katamaḥ /",
  "SA01asabhs_u:1074": "skandhadhātvāyataneṣvātmeti vā sattvo jīvo jantuḥ poṣo pugdalo manujo mānava iti vā yatparikalpyate //",
  "SA01asabhs_u:1075": "vikalpitalakṣaṇaprabhedaḥ katamaḥ /",
  "SA01asabhs_u:1076": "tānyeva skandhadhātvāyatanāni //",
  "SA01asabhs_u:1077": "dharmatālakṣaṇaprabhedaḥ katamaḥ /",
  "SA01asabhs_u:1078": "teṣveva skandhadhātvāyataneṣvātmābhāvaḥ sattvajīvajantupoṣapugdalamanujamānavānāmabhāvaḥ nairātmyāstitā //",
  "SA01asabhs_u:1079": "api khalu caturvidhaḥ prabhedaḥ /",
  "SA01asabhs_u:1080": "lakṣaṇaprabhedaḥ prakāraprabhevā ākṣayaprabhedaḥ santatiprabhedaśca //",
  "SA01asabhs_u:1081": "lakṣaṇaprabhedaḥ katamaḥ /",
  "SA01asabhs_u:1082": "pratyekaṃ skandhadhātvāyatanānāṃ svalakṣaṇa bhedaḥ //",
  "SA01asabhs_u:1083": "prakāraprabhedaḥ /",
  "SA01asabhs_u:1084": "teṣāmevaskandhadhātvāyatanānāṃ dravyamantaḥ prajñaptimantaḥ saṃvṛtimantaḥ paramārthamantaḥ rūpiṇo 'rūpiṇaḥ sanidarśanā anidarśanā ityevamādi yathānirddiṣṭaḥ //",
  "SA01asabhs_u:1085": "āśrayaprabhedaḥ katamaḥ /",
  "SA01asabhs_u:1086": "yāvantaḥ sattvāśrayā stāvanti skandhadhātvāyatanāni //",
  "SA01asabhs_u:1087": "santatiprabhedaḥ katamaḥ /",
  "SA01asabhs_u:1088": "pratikṣaṇaṃ skandhadhātvāyatānānāṃ pravṛttiḥ //",
  "SA01asabhs_u:1089": "lakṣaṇaprabhede kuśalaḥ kiṃ parijānāti /",
  "SA01asabhs_u:1090": "ātmābhiniveśaṃ parijānāti //",
  "SA01asabhs_u:1091": "prakāraprabhede kuśalaḥ kiṃ parijānāti /",
  "SA01asabhs_u:1092": "piṇḍasaṃjñāṃ parijānāti //",
  "SA01asabhs_u:1093": "āśrayaprabhede kuśalaḥ kiṃ parijānāti /",
  "SA01asabhs_u:1094": "akṛtābhyāgamakṛtavipraṇāśasaṃjñāṃ parijānāti //",
  "SA01asabhs_u:1095": "santatiprabhede kuśalaḥ kiṃ parijāti /",
  "SA01asabhs_u:1096": "sthirasaṃjñāṃ parijānāti //",
  "SA01asabhs_u:1097": "api khalu ṣaḍvidhaḥ prabhedaḥ eṣāmeva skandhadhātvāyatananām /",
  "SA01asabhs_u:1098": "bahirmukhaprabhedaḥ antarmukhaprabhedaḥ āyata kālabhedaḥ paricchinnakālaprabhedaḥ tatkālaprabhedaḥ saṃdarśanaprabhedaśca /",
  "SA01asabhs_u:1099": "bahirmukhaprabhedaḥ katamaḥ /",
  "SA01asabhs_u:1100": "yadbhūyasā kāmāvacaraprabhedaḥ //",
  "SA01asabhs_u:1101": "antarmukhaprabhedaḥkatamaḥ /",
  "SA01asabhs_u:1102": "sarvāḥ sāmādhibhūmayaḥ //",
  "SA01asabhs_u:1103": "āyatakālaprabhedaḥ katamaḥ /",
  "SA01asabhs_u:1104": "pṛthagjanānām //",
  "SA01asabhs_u:1105": "paricchinnakālaprabhedaḥ katamaḥ /",
  "SA01asabhs_u:1106": "śaikṣāṇāṃ sthāpayitvā caramakṣaṇe skandhadhātvāyatanāni (Abhidh-s 32)",
  "SA01asabhs_u:1107": "tadanyāni aśaikṣāṇām //",
  "SA01asabhs_u:1108": "tatkālaprabhedaḥ katamaḥ /",
  "SA01asabhs_u:1109": "aśaikṣāṇāṃ caramakṣaṇe skandhadhātvāyatanāni //",
  "SA01asabhs_u:1110": "saṃdarśanaprabhedaḥ katamaḥ /",
  "SA01asabhs_u:1111": "buddhānāṃ pāramiprāptānāṃ bodhisattvānāṃ mahāsattvānāṃ ca sanidarśanāni skandhadhātvāyatanāni // 0 //",
  "SA01asabhs_u:1112": "(atha mahāyānābhidharmasamuccayaśāstre mūlavastuni saṃgrahaparicchedo dvitīyaḥ)",
  "SA01asabhs_u:1113": "saṃgrahaḥ katamaḥ /",
  "SA01asabhs_u:1114": "saṃgraha ekādaśavidho draṣṭavyaḥ /",
  "SA01asabhs_u:1115_0": "lakṣaṇasaṃgrahaḥ dhātusaṃgrahaḥ jātisaṃgrahaḥ avasthāsaṃgrahaḥ sahāyasaṃgrahaḥ deśasaṃgrahaḥ",
  "SA01asabhs_u:1115_1": "kālasaṃgrahaḥ ekadeśasaṃgrahaḥ sakalasaṃgrahaḥ itaretarasaṃgrahaḥ paramārthasaṃgrahaśca //",
  "SA01asabhs_u:1116": "lakṣaṇasaṃgrahaḥ katamaḥ /",
  "SA01asabhs_u:1117": "skandhadhātvāyatanānāṃ pratyekaṃ svalakṣaṇenaiva tattatsaṃgrahaḥ //",
  "SA01asabhs_u:1118": "dhātusaṃgrahaḥ katamaḥ /",
  "SA01asabhs_u:1119": "skandhadhātvāyatanānāṃ vījabhūtenālayavijñānena tattaddhātusaṃgrahaḥ //",
  "SA01asabhs_u:1120": "jatisaṃgrahaḥ katamaḥ /",
  "SA01asabhs_u:1121": "skandhadhātvāyatanānāṃ vilakṣaṇānāmapi skandhadhātvāyatanairanyo 'nyasaṃgrahaḥ //",
  "SA01asabhs_u:1122": "avasthāsaṃgrahaḥ katamaḥ /",
  "SA01asabhs_u:1123": "sukhāvasthānāṃ skandhadhātvāyatānānāṃ svalakṣaṇena saṃgrahaḥ /",
  "SA01asabhs_u:1124": "duḥkhāvasthānāmaduḥkhāsukhāvasthānāmapi /",
  "SA01asabhs_u:1125": "avasthāmupādāya //",
  "SA01asabhs_u:1126": "sahāya saṃgrahaḥ katamaḥ /",
  "SA01asabhs_u:1127": "rūpaskandhaḥ tadanyaiḥskandhairanyo 'yaṃ sahāyataḥ sahāyaiḥ saṃgṛhītaḥ /",
  "SA01asabhs_u:1128": "evaṃ tadanye skandhā dhātava āyatanāni ca /",
  "SA01asabhs_u:1129": "deśasaṃgrahaḥ katamaḥ /",
  "SA01asabhs_u:1130": "pūrvadigāśritānāṃ skandhadhātvāyatanānāṃ svalakṣaṇena saṃgrahaḥ /",
  "SA01asabhs_u:1131": "evaṃ tadanyadiśāmapi skandhadhātvāyatanānāṃ veditavyam //",
  "SA01asabhs_u:1132": "kālasaṃgrahaḥ katamaḥ /",
  "SA01asabhs_u:1133": "atītānāṃ skandhadhātvāyatanānāṃ svalakṣaṇena saṃgrahaḥ /",
  "SA01asabhs_u:1134": "anāgatānāṃ pratyutpannānāmapi skandhadhātvāyatanānām /",
  "SA01asabhs_u:1135": "ekadeśasaṃgrahaḥ katamaḥ /",
  "SA01asabhs_u:1136": "yāvanto dharmāḥ skandhadhātvāyatanaiḥ saṃgṛhītāḥ teṣāmanyatamasaṃgraha ekadeśa saṃgraho veditavyaḥ //",
  "SA01asabhs_u:1137": "sakalasaṃgrahaḥ katamaḥ /",
  "SA01asabhs_u:1138": "yāvanto dharmāḥ skandhadhātvāyatanaiḥ saṃgṛhītāḥ teṣāmaśeṣataḥ saṃgrahaḥ sakalasaṃgraho veditavyaḥ //",
  "SA01asabhs_u:1139": "itaretarasaṃgrahaḥ katamaḥ rūpaskandhasaṃgrahe kati dhātavaḥ katyāyatanāni /",
  "SA01asabhs_u:1140": "daśānāmekadeśaḥ /",
  "SA01asabhs_u:1141": "vedanāskandhasaṃgrahe kati dhātavaḥ katyāyatanāni /",
  "SA01asabhs_u:1142": "ekadeśaḥ /",
  "SA01asabhs_u:1143": "yathā vedanāskandhastathāsaṃjñāsaṃskāra skandhau //",
  "SA01asabhs_u:1144": "vijñānaskandhasaṃgrahe kati dhātavaḥ katyāyatanāni /",
  "SA01asabhs_u:1145": "sapta dhātava ekamāyatanam //",
  "SA01asabhs_u:1146": "cakṣurdhātusaṃgrahe kati skandhaḥ katyāyatanāni /",
  "SA01asabhs_u:1147": "rūpaskandhaikadeśa (Abhidh-s 33)",
  "SA01asabhs_u:1148": "ekamāyatam //",
  "SA01asabhs_u:1149": "cakṣurdhātuvat śrotradhrāṇajivhākāya rūpaśabdagandharasaspraṣṭavyabhrātavaḥ //",
  "SA01asabhs_u:1150": "manodhātusaṃgrahe kati skandhāḥ katyāyatanāni /",
  "SA01asabhs_u:1151": "ekaḥ skandha ekamāyatanam //",
  "SA01asabhs_u:1152": "dharmadhātusaṃgrahe kati skandhāḥ katyāyatanāni /",
  "SA01asabhs_u:1153": "trayaḥ skandhā rūpaskandhaikadeśa ekamāyatanam //",
  "SA01asabhs_u:1154": "cakṣurvijñānadhātusaṃgrahe kati skandhāḥ katyāyatanāni vijñānaskandhāmanaāyatanayorekadeśaḥ /",
  "SA01asabhs_u:1155": "cakṣurvijñānavat śrotraghrāṃṇajivhākāyamanovijñānadhātavaḥ //",
  "SA01asabhs_u:1156": "cakṣurāyatanasaṃgrahe kati skandhāḥkati dhātavaḥ /",
  "SA01asabhs_u:1157": "rūpaskandhaikadeśa eko dhātuśca /",
  "SA01asabhs_u:1158": "yathā cakṣurāyatanaṃ tayā śrotraghrāṇajihvākāyarūpaśabdagandharasaspraṣṭavyāyatanāni //",
  "SA01asabhs_u:1159": "manaāyatanasaṃgrahe kati skandhāḥ kati dhātavaḥ /",
  "SA01asabhs_u:1160": "ekaḥ skandhaḥ sapta dhātavaḥ /",
  "SA01asabhs_u:1161": "dharmāyatanasaṃgrahe katiskandhāḥ kati dhātavaḥ /",
  "SA01asabhs_u:1162": "trayāṇāṃ skandhānā mekadeśa eko dhātuśca //",
  "SA01asabhs_u:1163": "tadvat tadanye dharmāḥ skandhadhātvāyatanairnirdṛśyante anye ca na skandhadhātvāyatanairnirddiśyante /",
  "SA01asabhs_u:1164": "yathā dravyamantaḥ prajñāptimantaḥ saṃvṛtimantaḥ paramārthamanto jñeyā vijñeyā abhijñeyā rūpiṇo 'rūpiṇaḥ sanidarśanā anidarśanā ityevamādayaḥ pūrvaṃ nirdṛṣṭāḥ /",
  "SA01asabhs_u:1165": "(teṣāṃ) yathāyogaṃ skandhadhātvāyatanairitaretarasaṃgraheveditavyaḥ //",
  "SA01asabhs_u:1166": "paramārthasaṃgrahaḥ katamaḥ /",
  "SA01asabhs_u:1167": "skandhadhātvāyatanānāṃ tathatāsaṃgrahakuśalaḥ kamanuśaṃsa labhate /",
  "SA01asabhs_u:1168": "ālambane 'bhisaṃkṣepānuśaṃsaṃ pratilabhate /",
  "SA01asabhs_u:1169": "yathā yathā ālambaneṣu cittābhisaṃkṣepaḥ tathā tathā kuśalamūlābhivṛddhiḥ // 0 //",
  "SA01asabhs_u:1170": "(atha mahāyānābhidharmasamuccayaśāstre mūlavastuni saṃprayogaparicchedastṛtīyaḥ /)",
  "SA01asabhs_u:1171": "saṃprayogaḥ katamaḥ /",
  "SA01asabhs_u:1172": "samāsataḥ saṃprayogaḥ ṣaḍvidhaḥ /",
  "SA01asabhs_u:1173": "avinirbhāga saṃprayogaḥ miśrībhāva saṃprayogaḥ samavadhānasaṃprayogaḥ sahabhāvasaṃprayogaḥ kṛtyānuṣṭhānasaṃprayogaḥ saṃpratipattisaṃprayogaśca //",
  "SA01asabhs_u:1174": "avinirbhāgasaṃprayogaḥ katamaḥ /",
  "SA01asabhs_u:1175": "sarveṣāṃ deśināṃ paramāṇuparyāpannānāṃ rūpāṃśikānāmanyonyamavinirbhāgaḥ //",
  "SA01asabhs_u:1176": "miśrībhāvasaṃprayogaḥ katamaḥ /",
  "SA01asabhs_u:1177": "(Abhidh-s 34) paramāṇorūrdhvaṃ sarveṣāṃ deśināṃ rūpāṃśikānāṃ parasparaṃ miśrībhāvaḥ //",
  "SA01asabhs_u:1178": "samavadhānasaṃprayogaḥ katamaḥ /",
  "SA01asabhs_u:1179": "deśināmeva samudāyināṃ rūpaparaṃparāyāṃ samavadhānam //",
  "SA01asabhs_u:1180": "sahabhāvasaṃprayogaḥ katamaḥ /",
  "SA01asabhs_u:1181": "ekasmin kāye skandhadhātvāyatanānāṃ sahakālapravṛttiḥ samamutpatti sthitinirodhāḥ /",
  "SA01asabhs_u:1182": "kṛtyānuṣṭhānasaṃprayogaḥ katamaḥ /",
  "SA01asabhs_u:1183": "ekasmin kṛtyāṃnuṣṭhāne parasparaṃ saṃprayogaḥ /",
  "SA01asabhs_u:1184": "yathā dvayorbhikṣvoranyatarabhikṣoḥ kriyānuṣṭhāne anyo 'yaṃ saṃprayogaḥ //",
  "SA01asabhs_u:1185": "saṃpratipatti saṃprayogaḥ katamaḥ /",
  "SA01asabhs_u:1186": "cittacaitasikānāmekasminnālambane 'nyonyaṃ saṃpratipattiḥ /",
  "SA01asabhs_u:1187": "sa saṃpratipattisaṃprayogaḥ punaranekārthakaḥ /",
  "SA01asabhs_u:1188": "yathā parabhāvena saṃprayogaḥ na svabhāvena /",
  "SA01asabhs_u:1189": "aviruddhyoḥ saṃprayogo na viruddhayoḥ /",
  "SA01asabhs_u:1190": "sadṛśakālayoḥ saṃprayogo avisadṛśakālayoḥ sabhāgadhātubhūmikayoravisabhāga(dhātu)",
  "SA01asabhs_u:1191": "bhūmikayoḥ //",
  "SA01asabhs_u:1192": "sarvatragasaṃprayogastadyathā vedanā saṃjñācetanāsparśamanaskāra vijñānānām //",
  "SA01asabhs_u:1193": "api khalu kliṣṭasarvatragaḥ saṃprayogo manasi caturṇṇāṃ kleśānām //",
  "SA01asabhs_u:1194": "kādācitkaḥ saṃprayogastadyathā citte śraddhādīnāṃ kuśalānāṃ rāgādīnāṃ ca kleśopakleśānām //",
  "SA01asabhs_u:1195": "āvasthikaḥ saṃprayogaḥ sukhāyā vedanāyāḥ sasaṃprayogāyāḥ /",
  "SA01asabhs_u:1196": "evaṃ duḥkhāyā aduḥkhāsukhāyāḥ //",
  "SA01asabhs_u:1197": "avicchinnaḥ saṃprayogaḥ sacittikāyāmavasthāyām /",
  "SA01asabhs_u:1198": "vicchinnaḥ saṃprayogo 'cittakasamāpattyantaritasya //",
  "SA01asabhs_u:1199": "bahirmukhaḥ saṃprayogo yadbhūyasā kāma pratisaṃyuktānāṃ cittacaitasikānām //",
  "SA01asabhs_u:1200": "antarmukhaḥ saṃprayogaḥ yadbhūyasā samāhitabhūmikānāṃ cittacaitasikānām //",
  "SA01asabhs_u:1201": "ucitaḥ saṃprayogaḥ pārthagjanikānāṃ cittacaitasikānāṃ tadekatyānāṃ ca śaikṣāśaikṣāṇām //",
  "SA01asabhs_u:1202": "anucitaḥ saṃprayogaḥ lokottarāṇāṃ cittacaitasikānāmādyataduttarāṇāṃ lokottarapṛṣṭhalabdhānāṃ ca //",
  "SA01asabhs_u:1203": "saṃprayogakuśalaḥ kamanuśaṃsaṃ pratilabhate /",
  "SA01asabhs_u:1204": "cittamātre vedanādīnāṃ sāṃkleśikānāṃvyāvadānikānāñca dharmāṇāṃ saṃprayogaṃ jānāti /",
  "SA01asabhs_u:1205": "tacca jānanātmā vedayate saṃjānāti cetayate smarati saṃkliśyate vyavadāyate cetayatya bhiniveśaṃ prajahāti nairātmyamavatarati //",
  "SA01asabhs_u:1206": "(Abhidh-s 35)",
  "SA01asabhs_u:1207": "(athābhidhamasamuccayaśāstre mūlavastuni samanvāgamaparicchedaścaturthaḥ)",
  "SA01asabhs_u:1208": "samanvāgamaḥ katamaḥ /",
  "SA01asabhs_u:1209": "lakṣaṇataḥ pūrvavat //",
  "SA01asabhs_u:1210": "tatprabhedaḥ punaḥ trividhaḥ /",
  "SA01asabhs_u:1211": "bījasamanvāgamaḥ vaśitāsamanvāgamaḥ samudācārasamanvāgamaśca //",
  "SA01asabhs_u:1212": "vījasamanvāgamaḥ katamaḥ /",
  "SA01asabhs_u:1213": "kāmadhātau jāto bhūtaḥ kāmapratisaṃyuktaiḥ kleśopakleśaiḥ rūpārūpyapratisaṃyuktaiśca kleśopakleśairvījasamancāgamena samancāgataḥ upapattiprātilābhikaiśca //",
  "SA01asabhs_u:1214": "kuśalaiḥ //",
  "SA01asabhs_u:1215": "rūpadhātau jāto bhūtaḥ kāmapratisaṃyuktaiḥ klaiśopakleśaiḥ vījasamanvāgamena samanvāgato 'samanvāgataśca vaktavyaḥ /",
  "SA01asabhs_u:1216": "rūpapratisaṃyuktairārūpyapratisaṃyuktaiśca klaiśopakleśaiḥ bījasamanvāgamena samanvāgato 'samanvāgataśca vaktavyaḥ /",
  "SA01asabhs_u:1217": "ārūpyapratisaṃ(yu)",
  "SA01asabhs_u:1218": "ktaiḥ kleśopakleśaiḥ bījasamanvāgamena samanvāgataḥ upapatti(prāti)",
  "SA01asabhs_u:1219": "lābhikaiśca kuśalaiḥ //",
  "SA01asabhs_u:1220": "traidhātu kapratipakṣa lābhī yasya yasya prakārasya pratipakṣa utpannastasya bījasamanvāgamenāsamanvāgataḥ /",
  "SA01asabhs_u:1221": "yasya pratipakṣo notpannastasya bījasamanvāgamena samanvāgataḥ //",
  "SA01asabhs_u:1222": "vaśitāsamanvāgamaḥ katamaḥ /",
  "SA01asabhs_u:1223": "prayogikānāṃ dharmāṇāṃ vaśitāsamanvāgamena samanvāgataḥ laukikānāṃ lokottarāṇāṃ vā dhyānavimokṣasamādhisamāpattyādīnāṃ tadekatyājāṃ(cā)",
  "SA01asabhs_u:1224": "vyākṛtānām //",
  "SA01asabhs_u:1225": "samudācārasamanvāgamaḥ katamaḥ /",
  "SA01asabhs_u:1226": "skandhadhātvāyatanānāṃ yo ya eva dharmaḥ saṃmukhībhūtaḥ kuśalo vā akuśalo vā avyākṛto vā tasya samudācārasamanvāgamena samanvāgataḥ //",
  "SA01asabhs_u:1227": "samucchinnakuśalamūlaḥ kuśalānāṃ dharmāṇāṃ bījasamanvāgamena samanvāgato 'samanvāgataśca vaktavyaḥ //",
  "SA01asabhs_u:1228": "ātyantikaḥ punaḥ saṃkleśasamanvāgamaḥ aparinirvāṇadharmakāṇāmicchantikānāṃ draṣṭavyaḥ /",
  "SA01asabhs_u:1229": "mokṣahetuvaikalyādātyantika eṣāṃ hetvasamanvāgamaḥ //",
  "SA01asabhs_u:1230": "samanvāgamakuśalaḥ kamanuśaṃsaṃ pratilabhate /",
  "SA01asabhs_u:1231": "ācayāpacayajño bhavati dharmāṇām /",
  "SA01asabhs_u:1232": "tathā ācayāpacayajño na kasyāṃ cillaukikyāṃ saṃpattau vipattau vā ekāntikasaṃjñī bhavati yāvadevānunayapratighaprahāṇāya //",
  "SA01asabhs_u:1233": "abhidharmasamuccaye lakṣaṇasamuccayo nāma prathamaḥ samuccayaḥ //",
  "SA01asabhs_u:1234": "(Abhidh-s 36)",
  "SA01asabhs_u:1235": "[athābhidharmasamuccayaśāstre viniścayasamuccaye satyaparicchedaḥ prathamaḥ // ]",
  "SA01asabhs_u:1236": "viniścayaḥ katamaḥ /",
  "SA01asabhs_u:1237": "satyaviniścayo dharmaviniścayaḥ prāptiviniśca sāṃkathyaviniścayaśca //",
  "SA01asabhs_u:1238": "satyaviniścayaḥ katamaḥ /",
  "SA01asabhs_u:1239": "catvāyāryasatyāni duḥkhaṃ samudayo nirodho mārgaśca /",
  "SA01asabhs_u:1240": "duḥkhasatyaṃ katasat /",
  "SA01asabhs_u:1241": "tatsattvajanmato janmādhiṣṭānataśca veditavyam /",
  "SA01asabhs_u:1242": "sattvajanma katamat /",
  "SA01asabhs_u:1243": "narakasattvajanmatiryakpreteṣu manuṣyeṣu pūrvavideheṣvapagodānīyeṣu jāmbūdvīpeṣu uttareṣu kuruṣu deveṣu caturmā(hā)",
  "SA01asabhs_u:1244": "rājakāyikeṣu trāyastriṃśeṣu yāmeṣu tuṣiteṣu nirmāṇaratiṣu paranirmitavaśavartiṣu brahmapurohiteṣu mahābrāhmeṣuparīttābheṣva (pramāṇābheṣu ābhāsvareṣu parīttaśubheṣva)",
  "SA01asabhs_u:1245_0": "pramāṇaśubheṣu śubhakṛtsneṣvanabhrakeṣu puṇyaprasaveṣu vṛhatphaleṣva saṃjñisattveṣvabṛheṣvatapeṣu",
  "SA01asabhs_u:1245_1": "sudṛśeṣu sudarśaneṣvakaniṣṭheṣvākāśānantyāyataneṣu vijñānānantyāyataneṣvākiñcanyāyataneṣu",
  "SA01asabhs_u:1245_2": "naivasaṃjñānāsaṃjñāyataneṣu //",
  "SA01asabhs_u:1246": "janmādhiṣṭhānaṃ katamat /",
  "SA01asabhs_u:1247": "bhājanalokaḥ /",
  "SA01asabhs_u:1248": "vāyumaṇḍale apmaṇḍalampratiṣṭhitam /",
  "SA01asabhs_u:1249": "apmaṇḍale pṛthivīmaṇḍalam /",
  "SA01asabhs_u:1250_0": "pṛthivīmaṇḍale sumeruḥ saptakāñcanaparvatāḥ catvāro dvīpāḥ aṣṭāvantaradvīpāḥ abhyantaraḥ",
  "SA01asabhs_u:1250_1": "samudro vāhyasamudraścatasraḥ sumerupariṣaṇḍāḥ caturmahārājakāyikānāṃ vāpastriṃśānāṃ",
  "SA01asabhs_u:1250_2": "sthānāntarāṇi cakracāḍaḥ parvataḥ ākāśe vimānāni yāmānāṃ tuṣitānāṃ nirmāṇaratīnāṃ",
  "SA01asabhs_u:1250_3": "paranirmitavaśavarttināṃ devānāṃ rūpāvacarāṇāṃ ca asurāṇāṃ sthānāntarāṇi nārakāṇāṃ sthānāntarāṇi /",
  "SA01asabhs_u:1251_0": "uṣṇanarakāḥśītanarakāḥ pratyekanarakāśca tadekatyānāṃ ca tiryakpretānāṃ sthānāntarāṇi",
  "SA01asabhs_u:1251_1": "yāvadādityāḥ paricaranto diśo 'vabhāsayante vairocanāstāvatsāhasrake loke sahasraṃ",
  "SA01asabhs_u:1251_2": "candrāṇāṃ sahasraṃ sūryaṇāṃ sahasraṃ sumerūṇāṃ parvatarājāṇāṃ sahasraṃ caturṇāṃ dvīpānāṃ",
  "SA01asabhs_u:1251_3": "sahasraṃ caturmahārājakāyikānāṃ devānāṃ sahasraṃ trāyastriṃśānāṃ sahasraṃ yāmānāṃ",
  "SA01asabhs_u:1251_4": "sahasraṃ tuṣitānāṃ sahasraṃ nirmāṇaratīnāṃ sahasraṃ paranirmitavaśavarttināṃ sahasraṃ",
  "SA01asabhs_u:1251_5": "brahmalaukikānāmidamucyate sahasracūḍiko lokadhātuḥ //",
  "SA01asabhs_u:1252": "sahasraṃ sahasracūḍikānāṃ dhātūnāmucyate dvitīyo (Abhidh-s 37)",
  "SA01asabhs_u:1253": "madhyamasāhasro lokadhātuḥ //",
  "SA01asabhs_u:1254": "sahasraṃ madhyamasāhasradhātūnāmucyate tṛtīyo mahāsāhasro lokadhātuḥ /",
  "SA01asabhs_u:1255": "evaṃ sa trisāhasro mahāsāhasro lokadhātuḥ mahācakravāḍa parvatamaṇḍala pariveṣṭitaḥ /",
  "SA01asabhs_u:1256": "sa ca trisāhasramahāsāhasro lokadhātuḥ saprasaṃvarttavivarttaḥ /",
  "SA01asabhs_u:1257": "tathā ca devaḥ cakrākārān vṛṣṭivindūn nirantaraṃ niravacchinna mākāśād varṣati /",
  "SA01asabhs_u:1258": "tathā ca pūrvasyāṃ diśi nirantaraṃ niravacchinna mapramāṇo lokadhātuḥ saṃvarttiṣyate vā vivarttiṣyate vā saṃvarttate vā saṃvṛttastiṣṭhati vā vivarttate vā vivṛttastiṣṭhati vā /",
  "SA01asabhs_u:1259": "yathā pūrvasyāṃ diśi tathā sarvāsu daśasu dikṣu /",
  "SA01asabhs_u:1260": "yaśca sattvaloko yaśca bhājanalokaḥ karmakleśaḥ janitaḥ karmakleśādhipateyaśca sarvamucyate duḥkhasatyam /",
  "SA01asabhs_u:1261": "pariśuddhalokadhātustu na duḥkhasatyasaṃgṛhīḥto na karmakleśa janitaḥ na karmakleśādhipateyaśca /",
  "SA01asabhs_u:1262": "kevalaṃ mahāpraṇidhānena vyavadānakuśalamūlādhipatinā ākṛṣyate tadutpattisthānaṃ cācintyaṃ kevalaṃ buddhena budhyate na dhyāyināṃ dhyānagocaraḥ kiṃ punaḥ cintayatām //",
  "SA01asabhs_u:1263": "api khalu duḥkhalakṣaṇaprabhedā aṣṭau /",
  "SA01asabhs_u:1264_0": "“jātirduḥkhaṃ jarā duḥkhaṃ vyādhiduḥkhaṃ maraṇaṃ duḥkham apriyasaṃprayogo duḥkhaṃ",
  "SA01asabhs_u:1264_1": "priyaviprayogo duḥkhaṃ yadapīcchanna labhate tadapi duḥkhaṃ saṃkṣiptena pañcopādānaskandhā duḥkham” //",
  "SA01asabhs_u:1265": "jātiḥ kimupādāya duḥkham /",
  "SA01asabhs_u:1266": "saṃbādhaduḥkhatāṃ tadanyaduḥkhāśrayatāṃ copādāya /",
  "SA01asabhs_u:1267": "jarā kimupādāya duḥkham /",
  "SA01asabhs_u:1268": "kāle viparīṇatiduḥkhatāmupādāya //",
  "SA01asabhs_u:1269": "vyādhi kimupādāya duḥkham /",
  "SA01asabhs_u:1270": "bhūteṣu viparīṇatiduḥkhatāmupādāya //",
  "SA01asabhs_u:1271": "maraṇaṃ kimupādāya duḥkham /",
  "SA01asabhs_u:1272": "jīvitavipraṇāśaduḥkhatāmupādāya //",
  "SA01asabhs_u:1273": "apriyasaṃprayogaḥ kimupādāya duḥkham /",
  "SA01asabhs_u:1274": "saṃyogaja duḥkhatāmupādāya //",
  "SA01asabhs_u:1275": "priyaviprayogaḥ kimupādāya duḥkham /",
  "SA01asabhs_u:1276": "viprayogaja duḥkhatāmupadāya //",
  "SA01asabhs_u:1277": "yadapīcchanna labhate tat kimupādāya duḥkham /",
  "SA01asabhs_u:1278": "kāmyaphalābhāvaja duḥkhatāmupādāya //",
  "SA01asabhs_u:1279": "saṃkṣiptenapañcopādānaskandhāḥ kimupādāya duḥkham /",
  "SA01asabhs_u:1280": "dauṣṭhulyaduḥkhatāmupādāya //",
  "SA01asabhs_u:1281": "evamaṣṭau saṃgṛhītāni ṣaḍ bhavanti /",
  "SA01asabhs_u:1282": "saṃvādhaduḥkhaṃ vipariṇati duḥkhaṃ saṃprayogaduḥkhaṃ viprayogaduḥkhaṃ kāmyaphalābhāvaduḥkhaṃ dauṣṭhulyaduḥkhaṃ ca //",
  "SA01asabhs_u:1283": "evaṃ ṣaḍ bāhulyenāṣṭau bhavanti /",
  "SA01asabhs_u:1284": "(Abhidh-s 38) ṣaḍ samānānyaṣṭau bhavanti //",
  "SA01asabhs_u:1285": "yaduktaṃ tisro duḥkhatāḥ /",
  "SA01asabhs_u:1286": "tāsu aṣṭau duḥkhāni saṃgṛhitāni bhavanti /",
  "SA01asabhs_u:1287": "tatra kathaṃ tisṛṣu saṃgṛhītānyaṣṭau aṣṭasu vā saṃgṛhītāstisraḥ /",
  "SA01asabhs_u:1288": "pāraṃparṣalakṣaṇa saṃgrahāt /",
  "SA01asabhs_u:1289": "jātirdukhaṃ jarā duḥkhaṃ vyādhirduḥkhaṃ maraṇaṃ duḥkham apriyasaṃprayogo duḥkhamiti santānaduḥkhaduḥkhatā /",
  "SA01asabhs_u:1290": "priyaviprayogo duḥkhaṃ yadapīcchanna labhate tadapi duḥkhaṃ tadvipariṇāmaduḥkhatā /",
  "SA01asabhs_u:1291": "saṃkṣiptena pañcopādānaskandhā duḥkhaṃ tat saṃskāraduḥkhatā //",
  "SA01asabhs_u:1292": "yaduktaṃ dvividhe duḥkhe iti /",
  "SA01asabhs_u:1293": "tat saṃvṛtisatyena duḥkhaṃ paramārthasatyena duḥkhaṃ ca /",
  "SA01asabhs_u:1294": "katamat saṃvṛtisatyena duḥkhaṃ katamat paramārthasatyena duḥkham /",
  "SA01asabhs_u:1295": "jātirduḥkhaṃ yāvat yadapīcchann labhate tadapi duḥkhamiti saṃvṛtisatyena duḥkham /",
  "SA01asabhs_u:1296": "yaduktaṃ saṃkṣiptena pañcopādānaskandhā duḥkhamiti paramārthasatyena duḥkham //",
  "SA01asabhs_u:1297": "duḥkhasatyasya sāmānyalakṣaṇaṃ katamat /",
  "SA01asabhs_u:1298": "anityalakṣaṇaṃ duḥkhalakṣaṇaṃ śūnyalakṣaṇamanātmalakṣaṇaṃ ca //",
  "SA01asabhs_u:1299": "anityalakṣaṇaṃ katamat /",
  "SA01asabhs_u:1300": "samāsato dvādaśavidham /",
  "SA01asabhs_u:1301_0": "asallakṣaṇaṃ vināśalakṣaṇaṃ vipariṇatilakṣaṇaṃ viyogalakṣaṇaṃ sannihitalakṣaṇaṃdharmatālakṣaṇaṃ",
  "SA01asabhs_u:1301_1": "kṣaṇalakṣaṇaṃ prabandhalakṣaṇaṃ vyādhyādi lakṣaṇaṃ cittacittākāravṛttilakṣaṇaṃ bhogasaṃpattirvipatti",
  "SA01asabhs_u:1301_2": "lakṣaṇaṃ bhājanalokasaṃvarttavivarttalakṣaṇam //",
  "SA01asabhs_u:1302": "asallakṣaṇaṃ katamat /",
  "SA01asabhs_u:1303": "skandhadhātvāyataneṣu sarvakāli kātmātmīyatā nityābhāvaḥ //",
  "SA01asabhs_u:1304": "vināśalakṣaṇaṃ katamat /",
  "SA01asabhs_u:1305": "saṃskārāṇāmutpannānāṃ nirodhaḥ /",
  "SA01asabhs_u:1306": "taktālaṃ bhūtvābhāvaḥ //",
  "SA01asabhs_u:1307": "vipariṇatilakṣaṇaṃ katamat /",
  "SA01asabhs_u:1308": "saṃskārāṇāmanyathābhāvaḥ /",
  "SA01asabhs_u:1309": "prabandhāsādṛśyena pravṛttiḥ //",
  "SA01asabhs_u:1310": "viyogalakṣaṇaṃ katamat /",
  "SA01asabhs_u:1311": "saṃskāreṣu vaśitvabhraṃśaḥ paraiḥsvīkaraṇaṃ vā /",
  "SA01asabhs_u:1312": "sannihitalakṣaṇaṃ katamat /",
  "SA01asabhs_u:1313": "samupasthitānityatā /",
  "SA01asabhs_u:1314": "yattadānīmevānubhūyamānānityatā //",
  "SA01asabhs_u:1315": "dharmatālakṣaṇaṃ katamat /",
  "SA01asabhs_u:1316": "āgāminyanityatā /",
  "SA01asabhs_u:1317": "yāmāvaśyamanubhaviṣyati //",
  "SA01asabhs_u:1318": "kṣaṇalakṣaṇaṃ katamat /",
  "SA01asabhs_u:1319": "saṃskārāṇāṃ kṣaṇādūrddhamanavasthānam //",
  "SA01asabhs_u:1320": "prabandhalakṣaṇaṃ katamat /",
  "SA01asabhs_u:1321": "anādimati saṃskāre utpannaniruddhā nāṃ prabandhāprahāṇam //",
  "SA01asabhs_u:1322": "vyadhyādi lakṣaṇa katamat /",
  "SA01asabhs_u:1323": "(Abhidh-s 39) caturṇāṃ bhūtānāṃ kālopabhogaḥ jīvitavipariṇāmaḥ /",
  "SA01asabhs_u:1324": "cittacittākāra vṛttilakṣaṇaṃ katamat /",
  "SA01asabhs_u:1325": "kadācit sārāgaṃ cittaṃ saṃbhavati kadācid vītarāgaṃ cittaṃ saṃbhavati /",
  "SA01asabhs_u:1326_0": "yadvat sadveṣaṃ vā vītadveṣaṃ vā samohaṃ vā vītamohaṃ vā saṃkṣiptaṃ vā vihisāṃ vā",
  "SA01asabhs_u:1326_1": "nimnaṃ vā unnataṃ vā uddhataṃ vā anuddhataṃ vā upaśāntaṃ vā anupaśāntaṃ vā samāhita vā asamāhitaṃ vā /",
  "SA01asabhs_u:1327": "evamādi cittasaṃsāravṛttiḥ //",
  "SA01asabhs_u:1328": "bhogasaṃpattivipatti lakṣaṇaṃ katamat /",
  "SA01asabhs_u:1329": "saṃpattīnāmante vipattirvināśaḥ /",
  "SA01asabhs_u:1330": "bhājanalokasaṃvartta vivartta lakṣaṇaṃ katamat /",
  "SA01asabhs_u:1331": "agnyambuvāyubhistrividhaḥ saṃvarttavivarttaḥ /",
  "SA01asabhs_u:1332": "tisṛṇāṃ saṃvarttarnānāṃ śīrṣāṇi dvitīya tṛtīya caturthadhyānāni /",
  "SA01asabhs_u:1333": "caturthadhyāne vāhyānāṃ vimānānāṃ tu vāhyābhāvat eva saṃvarttavivarttaḥ /",
  "SA01asabhs_u:1334": "kevalaṃ tairdevaiḥ tāni vimānāni saha nirvarttante saha nirudhyante etaducyate saṃvartta vivarttaḥ //",
  "SA01asabhs_u:1335": "api khalu trayo 'ntarakalpāḥ durbhikṣavyādhiśastrairbhavanti /",
  "SA01asabhs_u:1336": "hīnasya trividhakalpāsyānte taiḥ śastrādibhirniryāṇaṃ bhavati /",
  "SA01asabhs_u:1337": "yadālokadhātuḥ saṃvṛtto bhavati /",
  "SA01asabhs_u:1338": "eko 'ntarakalpa prathamaḥ apakarṣaḥ /",
  "SA01asabhs_u:1339": "ekāntarakalpaḥ paścima utkarṣaḥ /",
  "SA01asabhs_u:1340": "aṣṭādaśa antarakalpā utkarṣāpakaya /",
  "SA01asabhs_u:1341": "evaṃ ca viṃśatimantarakalpān lokadhātuḥ saṃvarttate /",
  "SA01asabhs_u:1342": "viṃśatimātarakalpāt lokadhāturvivarttate /",
  "SA01asabhs_u:1343": "viṃśatimantarakalpān lokadhāturvivṛttastiṣṭhati /",
  "SA01asabhs_u:1344": "saṃkalikāścaite 'śītirantarakalpā eko mahākalpo bhavati /",
  "SA01asabhs_u:1345": "tayā kalpasaṃkhyāyā rūpārūpyācarāṇāṃ devānāmāyuḥpramāṇaṃ varṇyate //",
  "SA01asabhs_u:1346": "yaduktam anyatare,",
  "SA01asabhs_u:1347": "sattvā āyuḥkṣayād vā puṇya kṣayād vā karmakṣayād vā tasmādadhiṣṭhānāt cyavante iti /",
  "SA01asabhs_u:1348": "tatra āyudāyaḥ katamaḥ /",
  "SA01asabhs_u:1349": "kāle maraṇam /",
  "SA01asabhs_u:1350": "puṇyakṣayaḥ katamaḥ /",
  "SA01asabhs_u:1351": "akāle maraṇam apuṇyamaraṇam /",
  "SA01asabhs_u:1352": "yena sattvā āsvāda samāpattyāṃ rajyante /",
  "SA01asabhs_u:1353": "puṇyakṣayācca hetoḥ te jīvitāccyavante /",
  "SA01asabhs_u:1354": "karmakṣayaḥ katamaḥ /",
  "SA01asabhs_u:1355": "upapadyavedanīyakarmaṇaḥ aparaparyāvedanīyakarmaṇaśca ubhayo kṣayānmaraṇa /",
  "SA01asabhs_u:1356": "duḥkhalakṣaṇaṃ katamat /",
  "SA01asabhs_u:1357": "tisro duḥkhatāḥ aṣṭākā vā duḥkhaṃ ṣaḍākāraṃ vā (Abhidh-s 40)",
  "SA01asabhs_u:1358": "duḥkhaṃ bāhulyena pūrvamuktaṃ tad duḥkhaṃ nāma /",
  "SA01asabhs_u:1359": "kiṃ pratītyasūtre uktaṃ yadanityaṃ tad duḥkhamiti /",
  "SA01asabhs_u:1360": "ubhayāṃśikīmanityatāṃ pratītya duḥkhalakṣaṇaṃ prajñāyate /",
  "SA01asabhs_u:1361": "utpādāṃśikīmanityatāṃ pratītya duḥkhaduḥkhatā prajñāyate /",
  "SA01asabhs_u:1362": "vyayāṃśikīmanityatāṃ pratītya vipariṇāmaduḥkhatā prajñāyate /",
  "SA01asabhs_u:1363": "ubhayāṃśīkimanityatāṃ pratītya saṃskāraduḥkhatā prajñāyate //",
  "SA01asabhs_u:1364": "tathā ca saṃskārānityatāṃ saṃskāravipariṇāmatāṃ ca saṃdhāyoktaṃ bhagavatā mayā yatkiṃcid veditamidamatra duḥkhasyeti //",
  "SA01asabhs_u:1365": "api khalu utpādavyayadharmadvayānugateṣu saṃskāreṣu jātyādayo 'ṣṭau duḥkhāni /",
  "SA01asabhs_u:1366": "prajñāyante ityabhisaṃdhāya buddhena bhāṣitaṃ yadanityaṃ tad duḥkhamiti /",
  "SA01asabhs_u:1367": "api ca anityeṣu saṃskāreṣu jātyādikaṃ duḥkhaṃ prajñāyate iti anityato duḥkhaṃ na sarve saṃskārā ityatrādhisandhirveditavyaḥ //",
  "SA01asabhs_u:1368": "śūnyatālakṣaṇaṃ katamat /",
  "SA01asabhs_u:1369": "teṣu tasya abhāvaḥ /",
  "SA01asabhs_u:1370": "anena nayena samanupaśyanāśūnyatā /",
  "SA01asabhs_u:1371": "punaḥ teṣu anyasya bhāvaḥ /",
  "SA01asabhs_u:1372": "anena nayena yathābhūtajñānabhāvaḥ /",
  "SA01asabhs_u:1373": "etad vatāraśūnyatocyate /",
  "SA01asabhs_u:1374": "yathābhūtajñānamaviparīto 'rthaḥ /",
  "SA01asabhs_u:1375": "teṣu abhāvaḥ katamaḥ /",
  "SA01asabhs_u:1376": "skandhadhātvāyataneṣu nityadhruvakūṭasthāvipariṇāmadharmātmātmīyābhāvaḥ /",
  "SA01asabhs_u:1377": "anena nayena teṣāṃ śūnyatā /",
  "SA01asabhs_u:1378": "teṣu anyasya bhāvaḥ katamaḥ /",
  "SA01asabhs_u:1379": "te ṣveva nairātmyam /",
  "SA01asabhs_u:1380": "tacca ātmano nāstitā anātmano 'stitā satī śūnyatā //",
  "SA01asabhs_u:1381": "etadabhisaṃdhāyoktaṃ bhagavatā sato yathābhūtajñānaṃ bhāvaḥ /",
  "SA01asabhs_u:1382": "asato yathābhūtajñānamabhāvaḥ //",
  "SA01asabhs_u:1383": "api khalu trividhā śūnyatā /",
  "SA01asabhs_u:1384": "svabhāvaśūnyatā tathābhāvaśūnyatā prakṛtiśūnyatā ca /",
  "SA01asabhs_u:1385": "ādyā parikalpitā draṣṭavyā /",
  "SA01asabhs_u:1386": "tṛtīyā pariniṣpannasvabhāvā draṣṭavyā //",
  "SA01asabhs_u:1387": "anātmalakṣaṇaṃ katamat /",
  "SA01asabhs_u:1388": "yathātmavāde sthitasya ātmalakṣaṇasya skandhadhātvāyataneṣu (Abhidh-s 41)",
  "SA01asabhs_u:1389": "tallakṣaṇasyābhāvaḥ /",
  "SA01asabhs_u:1390": "skandhadhātvāyataneṣu ātmalakṣaṇābhāvatāmupādāya /",
  "SA01asabhs_u:1391": "idamucyate anātmalakṣaṇam //",
  "SA01asabhs_u:1392": "etadabhisaṃghāyoktaṃ bhagavatā sarve dharmā anātmāna iti //",
  "SA01asabhs_u:1393": "api coktaṃ bhagavatā naitat sarvaṃ mama naiṣo 'hamasmi na me sa ātmā iti /",
  "SA01asabhs_u:1394": "evametaṃ yathābhūtaṃ saṃprajñāya draṣṭhavyam iti tasya ko 'rtha uktaḥ /",
  "SA01asabhs_u:1395": "bahirdhāvastabhisaṃdhāyoktaṃ naitat sarvaṃ mameti /",
  "SA01asabhs_u:1396": "kuta etat /",
  "SA01asabhs_u:1397": "bahirdhāvastuni kalpitātmīyalakṣaṇam /",
  "SA01asabhs_u:1398": "ataḥ ātmīyaniṣkarṣaṇam /",
  "SA01asabhs_u:1399": "adhyātmavastuni parikalpitātmātmīyalakṣaṇam /",
  "SA01asabhs_u:1400": "ata ātmātmīyobhayaniṣkarṣaṇam /",
  "SA01asabhs_u:1401": "pūrvamuktam anityaṃ kṣaṇalakṣaṇamiti /",
  "SA01asabhs_u:1402": "tat kathaṃ jñāyate /",
  "SA01asabhs_u:1403": "yathā cittacaitasikānāṃ kṣaṇikatā tathā rūpādīnāmapi kṣaṇikatā draṣṭavyā /",
  "SA01asabhs_u:1404": "cittopāttatāmupādāya cittaikayogakṣematāmupādāya cittavikāratadvikāratāmupādāya cittāśrayatāmudāpādāya cittādhipatyasaṃbhūtatāmupādāya cittvaśavarttināṃ copādāya //",
  "SA01asabhs_u:1405": "api khalu atyantavikāropālabdhitāmupādāya utpannasya cānapekṣya pratyayaṃ svarasavināśitāmupādāya rūpasyāpi kṣaṇikatā draṣṭavyā //",
  "SA01asabhs_u:1406": "yaduktaṃ yatkiṃcidrūpaṃ sarvantaccatvāri mahābhūtāni catvāri ca mahābhūtānyupādāyeti /",
  "SA01asabhs_u:1407": "tatkiṃ sandhāyoktam /",
  "SA01asabhs_u:1408": "saṃbhavaṃ sandhāyoktam /",
  "SA01asabhs_u:1409": "ekadeśāśrayībhāvārtha upādāyārthaḥ //",
  "SA01asabhs_u:1410": "yatra punaḥ samudāye yadbhūtamupalabhyate tattatrā stiti vaktavya /",
  "SA01asabhs_u:1411": "(asti ekabhautikaḥ asti dvibhautikaḥ)",
  "SA01asabhs_u:1412": "asti yāvatsārvabhautikaḥ /",
  "SA01asabhs_u:1413": "upādāyarūpe 'pi yadupādāyarūpaṃ yasmin samudāya upalabhyate tattatrāstīti veditavyam //",
  "SA01asabhs_u:1414": "yatpunarūcyate paramāṇusaṃcitto rūpa samudāya iti tatra niḥśarīraḥ (Abhidh-s 42)",
  "SA01asabhs_u:1415": "paramāṇurveditavyaḥ /",
  "SA01asabhs_u:1416": "buddhyā paryantaprabhedatastu paramāṇuvyavasthānaṃ piṇḍasaṃjñāvibhāghanatāmupādāya rūpe dravyāḥ pariniṣpattipraveśatāṃ copādāya //",
  "SA01asabhs_u:1417": "tat punaretad duḥkhamasti vipulamasaṃlikhitaṃ saṃlikhitaṃ saṃlikhitā saṃlikhitaṃ ca //",
  "SA01asabhs_u:1418": "asti madhyamasaṃlikhitam asti tanukamasaṃlikhitam asti tanuttaraṃ saṃlikhitam asti tanutamaṃ saṃlikhitam astyaduḥkhaṃ duḥkhapratibhāsaṃ mahāsaṃlekhapratyupasthānaṃ ca //",
  "SA01asabhs_u:1419": "katamadvipulaṃ duḥkhamasaṃlikhitam /",
  "SA01asabhs_u:1420": "yatkāmāvacaramanupacitakuśalamūlānām //",
  "SA01asabhs_u:1421": "katamatsaṃlikhitam /",
  "SA01asabhs_u:1422": "tadevotpannamokṣabhāgīyānām //",
  "SA01asabhs_u:1423": "katamatsaṃlikhitāsaṃlikhitam /",
  "SA01asabhs_u:1424": "tadeva laukikavairāgyāyāvaropitakuśalamūlānām //",
  "SA01asabhs_u:1425": "katamanmadhyamasaṃlikhitam /",
  "SA01asabhs_u:1426": "rūpadhātūpapannānāṃ vivarjitamokṣabhāgīyānām /",
  "SA01asabhs_u:1427": "katamattanukamasaṃlikhitam //",
  "SA01asabhs_u:1428": "ārūpyopapannānāṃ vivarjitamokṣabhāgīyānām //",
  "SA01asabhs_u:1429": "katamattanuttaraṃ saṃlikhitam /",
  "SA01asabhs_u:1430": "yacchaikṣāṇām //",
  "SA01asabhs_u:1431": "katamattanutamaṃ saṃlikhitam /",
  "SA01asabhs_u:1432": "yadaśaikṣāṇāṃ jīvitendriyapratyayaṃ ṣaḍāyatanam //",
  "SA01asabhs_u:1433": "katamadaduḥkhaṃ duḥkhapratibhāsaṃ mahāsaṃlekhapratyupasthānam /",
  "SA01asabhs_u:1434": "yatpāramiprāptānāṃ bodhisattvānāmacintya bhavopapattiṣu //",
  "SA01asabhs_u:1435": "yaduktaṃ maraṇaṃ duḥkhamiti /",
  "SA01asabhs_u:1436": "tatra maraṇaṃ trividham /",
  "SA01asabhs_u:1437": "kuśalacittasyāvyākṛtacittasya ca //",
  "SA01asabhs_u:1438": "paṭuke cittaprakāre svakuśala mūlabalādhānato (vā)",
  "SA01asabhs_u:1439": "paropasaṃhārato vā kuśalacittasya maraṇaṃ draṣṭavyam //",
  "SA01asabhs_u:1440": "paṭuka eva cittaprakāre svākuśalamulabalādhā nato vā paropasaṃhārato vā akuśalacittasya maraṇaṃ draṣṭavyam //",
  "SA01asabhs_u:1441": "paṭuke vā cittaprakāre apaṭuke vā tadubhayavai kalyādabhisaṃskārāsamarthasya vā avyākṛtacittasya maraṇaṃ draṣṭavyam //",
  "SA01asabhs_u:1442": "śubhakāriṇaḥ adhaḥkāya statprathamataḥ śītībhavati //",
  "SA01asabhs_u:1443": "aśubhakāriṇaḥ punaḥ ūrdhvaṃkāyaḥ śītībhavati //",
  "SA01asabhs_u:1444": "tatrāśubhakāriṇo 'ntarābhavo 'bhinirvarttate /",
  "SA01asabhs_u:1445": "tadyathā kṛṣṇasya kutapasya nirbhāso 'ndhakāratamisrāyā vā rātryāḥ //",
  "SA01asabhs_u:1446": "aśubhakāriṇastadyathā śuklasya parasya nirbhāsajyotsnāyā vā rātryāḥ /",
  "SA01asabhs_u:1447": "antarābhava(ḥ)",
  "SA01asabhs_u:1448": "kāmadhātau rūpadhātau copapadyamānasyārūpadhātoścayamānasya /",
  "SA01asabhs_u:1449": "(Abhidh-s 43) sa ca manomayo gandharva ityapi /",
  "SA01asabhs_u:1450": "paraṃ saptāhaṃ tiṣṭhatyantareṇa cyavate /",
  "SA01asabhs_u:1451": "ekadā ca vyāvarttate /",
  "SA01asabhs_u:1452": "tatrasthaśca karmopacinoni sabhāgāṃśca sattvān paśyati /",
  "SA01asabhs_u:1453": "yatra copapadyate tadākṛtirapratihatagatiśca /",
  "SA01asabhs_u:1454": "ṛddhimāniva vāśugāmī upapattyāyatane pratihanyate /",
  "SA01asabhs_u:1455": "upapattyāyatane tulāvanāmonnāmayogena cyavate pratisandhi ca vadhnāti /",
  "SA01asabhs_u:1456": "antarābhavasthaścopapattyāyatane rāgamutpādayati /",
  "SA01asabhs_u:1457": "yadanyaśca kleśaḥ pratyayo bhavati /",
  "SA01asabhs_u:1458": "saharāgeṇāntarābhavo nirudhyate kalalaṃ ca savijñānakamutpadyate //",
  "SA01asabhs_u:1459": "sa ca vipākastata ūrdhvamindriyābhinrivṛttiḥ yathā pratityasamutpāde catṛsṛṣvāyoniṣu /",
  "SA01asabhs_u:1460": "aṇḍajāyāṃ jarayujāyāṃ saṃsvedajāyāmupapadukāyañca // 0 //",
  "SA01asabhs_u:1461": "(atha viniścaye satyaparicchede pratheme dvitīyo bhāgaḥ)",
  "SA01asabhs_u:1462": "samudayasatyaṃ katamat /",
  "SA01asabhs_u:1463": "kleśaḥ kleśādhipateyañca karma //",
  "SA01asabhs_u:1464": "prādhānyanirddeśastu (? śāstu)",
  "SA01asabhs_u:1465": "bhagavatā tṛṣṇā paunarbhavikī nandīrāgasahagatā tatra tatrābhinandinī samudayasatyanirdeśena nirdiṣṭā //",
  "SA01asabhs_u:1466": "prādhānyārthaḥ katamaḥ /",
  "SA01asabhs_u:1467": "yaḥ sarvatragārthaḥ //",
  "SA01asabhs_u:1468": "sarvatragārthaḥ katamaḥ /",
  "SA01asabhs_u:1469": "tatha hi tṛṣṇā vastusarvatragā avasthāsarvatragā adhvasarvatragā dhātusarvatragā eṣaṇā sarvatragā prakārasarvatragā ca keśaḥ katamaḥ /",
  "SA01asabhs_u:1470": "parisaṃkhyānato 'pi lakṣaṇato 'pyutthāna to 'pyālambanato 'pi saṃprayogato 'pi paryāyato 'pi vipratipattito 'pi dhatuto 'pi nikāyato 'pi prahāṇato 'pi kleśo draṣṭavyaḥ //",
  "SA01asabhs_u:1471": "parisaṃkhyānaṃ katamat //",
  "SA01asabhs_u:1472": "ṣaṭ kleśā daśa vā //",
  "SA01asabhs_u:1473": "ṣaṭ kleśāḥ katamat /",
  "SA01asabhs_u:1474": "rāgaḥ pratigho māno 'vidyā vicikitsā dṛṣṭiśca //",
  "SA01asabhs_u:1475": "ta eva dṛṣṭeḥ pañcākārjabhedena daśa bhavanti //",
  "SA01asabhs_u:1476": "lakṣaṇaṃ katamat /",
  "SA01asabhs_u:1477": "yo dharma utpadyamāno 'praśāntalakṣaṇa utpadyamānena yena kāya cittaprabandhāpraśamapravṛttiḥ /",
  "SA01asabhs_u:1478": "idaṃ kleśalakṣaṇam /",
  "SA01asabhs_u:1479": "utthānaṃ katamat /",
  "SA01asabhs_u:1480": "kleśānuśayaścāprahīṇo bhavati kleśasthānīyaśca dharma ābhāsagato bhavati /",
  "SA01asabhs_u:1481": "tatra ca ayoniśo manaskāraḥ pratyavasthito bhavati /",
  "SA01asabhs_u:1482": "evaṃ kleśa utpadyate /",
  "SA01asabhs_u:1483": "idamucyate utthānam //",
  "SA01asabhs_u:1484": "ālambanaṃ katamat sarvakleśaprayogaḥ //",
  "SA01asabhs_u:1485": "sarvakleśālambanaṃ sarvakleśavastvālambanaṃ (Abhidh-s 44) ca /",
  "SA01asabhs_u:1486": "api khalu kāmāvacaraḥ kleśaḥ sthāpayitvā avidyā dṛṣṭi vicikitsāṃ ca tadanyaḥ urdhvabhūmyanālambanaḥ /",
  "SA01asabhs_u:1487": "ūrdhvabhūmikaḥ kleśaḥ adhobhūmyanālambanaḥ /",
  "SA01asabhs_u:1488": "tadbhūmito vītarāgatvāt /",
  "SA01asabhs_u:1489": "nirodhamārgasatyā lambanaḥ kleśo nirodhamargālambanānabhiśliṣṭaḥ /",
  "SA01asabhs_u:1490": "tatparikalpastvasyālambanamityucyate //",
  "SA01asabhs_u:1491": "kleśaḥ punardvividhaḥ /",
  "SA01asabhs_u:1492": "avastukālambanaḥ savastukālambanaśca //",
  "SA01asabhs_u:1493": "avastukālambanaḥ katamaḥ dṛṣṭayo dṛṣṭisaṃprayuktāśca dharmāḥ //",
  "SA01asabhs_u:1494": "tadanyaḥ savastukālambana ityucyate //",
  "SA01asabhs_u:1495": "saṃprayogaḥ katamaḥ /",
  "SA01asabhs_u:1496": "rāgaḥ pratighena na saṃprayujyate /",
  "SA01asabhs_u:1497": "pratighavadvicikitsayāpi na saṃprayujyate /",
  "SA01asabhs_u:1498": "śiṣṭeṣu saṃprayogo labhyate //",
  "SA01asabhs_u:1499": "yathā rāgastathā pratigho 'pi draṣṭavyaḥ //",
  "SA01asabhs_u:1500": "pratigho rāgeṇa mānena dṛṣṭyā ca na saṃprayujyate //",
  "SA01asabhs_u:1501": "mānaḥ pratighena vicikitsayā ca na saṃprayujyate //",
  "SA01asabhs_u:1502": "avidyā dvividhā /",
  "SA01asabhs_u:1503": "sarvakleśasaṃprayuktā avidyā /",
  "SA01asabhs_u:1504": "asāmānyā avidyā /",
  "SA01asabhs_u:1505": "asāmānya avidyā katamā /",
  "SA01asabhs_u:1506": "satyeṣvajñānam //",
  "SA01asabhs_u:1507": "dṛṣṭiḥ pratighena vicikitsayā ca na saṃprayujyate //",
  "SA01asabhs_u:1508": "krodhādaya upakleśā anyo 'nyaṃ na saṃprayujyante //",
  "SA01asabhs_u:1509": "āhrīkyamanapatrāpyaṃ ca sarvatrākuśale sāmānyena saṃprayujyete //",
  "SA01asabhs_u:1510": "styānamauddhatyamāśraddhyaṃ kausīdyaṃ pramādaśca sarvatra kliṣṭe saṃprayujyate //",
  "SA01asabhs_u:1511": "paryāyaḥ katamaḥ /",
  "SA01asabhs_u:1512": "sarvakleśā nānārthāśrayā nānavasthāḥ paryāyāḥ /",
  "SA01asabhs_u:1513_0": "saṃyojanaṃ bandhanaṃ anuśayaḥ upakleśaḥ paryavasthānam oghaḥ yogaḥ upādānam granthaḥ",
  "SA01asabhs_u:1513_1": "nivaraṇam khilaḥ malaḥ nighaḥ śalyaḥ kiṃcanaḥ duścaritam āsravaḥ vighātaḥ paridāhaḥ",
  "SA01asabhs_u:1513_2": "raṇaḥ jvaraḥ vanasaḥ vibandhaḥ //",
  "SA01asabhs_u:1514": "saṃyojanāni kati kathaṃ saṃyojanaṃ kutra saṃyojanam /",
  "SA01asabhs_u:1515": "saṃyojanāni nava /",
  "SA01asabhs_u:1516": "anunayasaṃyojanam pratighasaṃyojanam mānasaṃyojanam avidyāsaṃyojanam dṛṣṭisaṃyojanam parāmarśasaṃyojanam vicikitsāsaṃyojanam īrṣyāsaṃyojanam mātsaryasaṃyojanaṃ ca /",
  "SA01asabhs_u:1517": "anunayasaṃyojanaṃ katamat /",
  "SA01asabhs_u:1518": "traidhātuko rāgaḥ /",
  "SA01asabhs_u:1519": "anunayasaṃprayojanena saṃprayuktaḥ traidhātukaṃ nodvejayati /",
  "SA01asabhs_u:1520": "anudvegena kuśalasamudācāraḥ kuśalāsamudācāraśca /",
  "SA01asabhs_u:1521": "tena āyatyāṃ duḥkhābhinivṛtto duḥkhena saṃyujyate //",
  "SA01asabhs_u:1522": "(Abhidh-s 45)",
  "SA01asabhs_u:1523": "pratighasaṃyojanaṃ katamat /",
  "SA01asabhs_u:1524": "sattveṣu duḥkhe duḥkhasthānīyeṣu na dharmeṣu cittasya vihiṃsā /",
  "SA01asabhs_u:1525": "pratighasaṃyojanena saṃprayukto pratighanimitteṣu cittaṃ nopekṣate /",
  "SA01asabhs_u:1526": "anupekṣayā ca akuśalasamudācāraḥ kuśalāsamudācāraśca /",
  "SA01asabhs_u:1527": "tena āyatyāṃ laukikaduḥkhābhinivṛttau duḥkhena saṃyujyate //",
  "SA01asabhs_u:1528": "mānasaṃyojanaṃ katamat /",
  "SA01asabhs_u:1529": "sapta mānāḥ /",
  "SA01asabhs_u:1530": "māno 'timāno mānatimāno 'smimāno 'bhimāna ūnamāno mithyāmānaśca /",
  "SA01asabhs_u:1531": "mānaḥ katamaḥ /",
  "SA01asabhs_u:1532": "hīnān śreyānasmi (a)",
  "SA01asabhs_u:1533": "sadṛśena sadṛśo 'smīti vā yā cittasyonnatiḥ /",
  "SA01asabhs_u:1534": "atimānaḥ katamaḥ /",
  "SA01asabhs_u:1535": "sadṛśāt śreyānasmi śreyasā sadṛśo 'smīti vā yā cittasyonnatiḥ /",
  "SA01asabhs_u:1536": "mānātimānaḥ katamaḥ /",
  "SA01asabhs_u:1537": "śreyasaḥ śreyānasmīti yā cittasyonnatiḥ /",
  "SA01asabhs_u:1538": "asmimānaḥ katamaḥ /",
  "SA01asabhs_u:1539": "pañcasūpādānaskandheṣvātmātmīyābhiniveśādyā cittasyonnatiḥ /",
  "SA01asabhs_u:1540": "abhimānaḥ katamaḥ /",
  "SA01asabhs_u:1541": "aprāpta uttare viśeṣā dhigame prāpto mayeti yā cittasyonnatiḥ /",
  "SA01asabhs_u:1542": "ūnamānaḥ katamaḥ /",
  "SA01asabhs_u:1543": "vahvantaraviśiṣṭādalpāntarahīno 'smīti yā cittasyonnatiḥ /",
  "SA01asabhs_u:1544": "mithyāmānaḥ katamaḥ /",
  "SA01asabhs_u:1545": "aguṇavato guṇavānasmīti yā cittasyonnatiḥ /",
  "SA01asabhs_u:1546": "mānasaṃyojanena saṃprayukta ātmātmīyau na saṃjānāti /",
  "SA01asabhs_u:1547": "asaṃjñānāt ātmātmīyagrahaḥ akuśalasamudācāraḥ kuśalā samudācāraśca /",
  "SA01asabhs_u:1548": "tenāyatyāṃ duḥkhābhinivṛttau duḥkhena saṃyujyate //",
  "SA01asabhs_u:1549": "avidyāsaṃyojanaṃ katamat /",
  "SA01asabhs_u:1550": "traidhātukamajñānam /",
  "SA01asabhs_u:1551": "avidyasaṃyojanena saṃprayuktā duḥkhadharmān samudayadharmān nādhyavasyati /",
  "SA01asabhs_u:1552": "anadhyavasāyena akuśalasamudācāraḥ kuśalāsamudācāraśca /",
  "SA01asabhs_u:1553": "tenāyatyāṃ laukikaduḥsvābhinivṛttau duḥkhena saṃyujyate //",
  "SA01asabhs_u:1554": "dṛṣṭisaṃyojanaṃ katamat /",
  "SA01asabhs_u:1555": "tisro dṛṣṭhayaḥ /",
  "SA01asabhs_u:1556": "satkāyadṛṣṭirantāgrāhadṛṣṭirmithyāḥdṛṣṭiśca /",
  "SA01asabhs_u:1557": "dṛṣṭisaṃyojanena saṃprayukto mithyāniḥsaraṇaṃ parikalpitavipratisāraṃ paryeṣane abhiniviśate /",
  "SA01asabhs_u:1558": "mithyāniḥsaraṇābhiniveśenākuśalasamudācāraḥ kuśalāsamudācāraśca /",
  "SA01asabhs_u:1559": "tenāyatyāṃ laukikaduḥkhabhinivṛttau duḥkhena saṃyujyate //",
  "SA01asabhs_u:1560": "parāmarśasaṃyojanaṃ katamat /",
  "SA01asabhs_u:1561": "dṛṣṭiparāmarśaḥ śīlavrataparāmarśaśca /",
  "SA01asabhs_u:1562": "(Abhidh-s 46) parāmarśasaṃyojanena saṃprayukto mithyāniḥsaraṇopāyaṃ kalpayatyabhiniviśate /",
  "SA01asabhs_u:1563": "mithyāniḥsaraṇopāyāminiveśenākuśalasamudācāraḥ kuśalāsamudācāraśca /",
  "SA01asabhs_u:1564": "tenāyatyāṃ laukikaduḥkhābhinivṛttau duḥkhena saṃyujyate //",
  "SA01asabhs_u:1565": "vicikitsāsaṃyojanaṃ katamat /",
  "SA01asabhs_u:1566": "satyeṣu vimatiḥ /",
  "SA01asabhs_u:1567": "vicikitsāsaṃyojanena saṃprayukto buddhadharmasaṃgheṣu ratneṣu vicikitsate ratnatrayaṃ na samudāvarati /",
  "SA01asabhs_u:1568": "ratnatrayāsamudācāreṇākuśalasamudācāraḥ kuśalāsanudācāraśca /",
  "SA01asabhs_u:1569": "tenāyatyāṃ laukikaduḥkhābhinivṛttau duḥkhena saṃyujyate //",
  "SA01asabhs_u:1570": "īrṣyāsaṃyojanaṃ katamat /",
  "SA01asabhs_u:1571": "lābhasatkārādhyavasitasya parasaṃpattāvamarṣakṛtaścetaso vyāroṣaḥ /",
  "SA01asabhs_u:1572": "īrṣyāsaṃyojanena saṃprayukto lābhasatkārān anunayati dharmaṃ na gurukaroti /",
  "SA01asabhs_u:1573": "lābhasatkāragurukāreṇā kuśalasamudācāraḥ kuśalāsamudācāraśca /",
  "SA01asabhs_u:1574": "tenāyatyāṃ laukikaduḥkhabhinivṛttau duḥkhena saṃyujyate //",
  "SA01asabhs_u:1575": "mātsaryasaṃyojanaṃ katamat /",
  "SA01asabhs_u:1576": "lābhasatkārādhyavasitasya pariṣkāreṣu cetasa āgrahaḥ /",
  "SA01asabhs_u:1577": "mātsaryasaṃyojanena saṃprayukta upacayamanunayati ta dvarjanatāṃ ca na satkaroti /",
  "SA01asabhs_u:1578": "upacayānunayenākuśalasamudācāraḥ kuśalāsamudācāraśca /",
  "SA01asabhs_u:1579": "tenāyatyāṃ laukikaduḥkhabhinivṛttau duḥkhena saṃyujyate //",
  "SA01asabhs_u:1580": "bandhanaṃ trividham /",
  "SA01asabhs_u:1581": "rāgabandhanaṃ dveṣabandhanaṃ mohabandhanaṃ ca /",
  "SA01asabhs_u:1582": "rāgabandhanena sattvānāṃ viparīṇāmaduḥkhatāyāṃ bandhanam /",
  "SA01asabhs_u:1583": "dveṣabandhanena sattvānāṃ duḥkhaduḥkhatāyāṃ bandhanam /",
  "SA01asabhs_u:1584": "mohabandhanena sattvānāṃ saṃskāraduḥkhatāyāṃ bandhanam /",
  "SA01asabhs_u:1585": "apica rāgadveṣamohānniśritya kuśalasamudācāreṣu na vaśavarttitāṃ labhate /",
  "SA01asabhs_u:1586": "ata ucyate bandhanam //",
  "SA01asabhs_u:1587": "anuśayāḥ sapta /",
  "SA01asabhs_u:1588": "kāmarāgānuśayaḥ pratighānuśayaḥ bhavarāgānuśayaḥ mānānuśayaḥ avidyānuśayaḥ dṛṣṭayanuśayaḥ vicikitsānuśayaśca /",
  "SA01asabhs_u:1589": "kāmarāgānuśayaḥ katamaḥ /",
  "SA01asabhs_u:1590": "kāmarāgapakṣīyaṃ dauṣṭhulyam //",
  "SA01asabhs_u:1591": "pratighānuśayaḥ katamaḥ /",
  "SA01asabhs_u:1592": "pratighapakṣīyaṃ dauṣṭhulyam //",
  "SA01asabhs_u:1593": "bhavarāgānuśayaḥ katamaḥ /",
  "SA01asabhs_u:1594": "rūpārūpyarāgapakṣīyaṃ dauṣṭhulyam //",
  "SA01asabhs_u:1595": "mānānuśayaḥ katamaḥ /",
  "SA01asabhs_u:1596": "mānapakṣīyaṃ doṣṭhulyam //",
  "SA01asabhs_u:1597": "avidyānuśayaḥ katamaḥ avidyāpakṣīyaṃ dauṣṭhulyam //",
  "SA01asabhs_u:1598": "dṛṣṭyanuśayaḥ katamaḥ /",
  "SA01asabhs_u:1599": "dṛṣṭipakṣīyaṃ dauṣṭhulyam //",
  "SA01asabhs_u:1600": "vicikitsānuśayaḥ katamaḥ /",
  "SA01asabhs_u:1601": "vicikitsāpakṣīyaṃ dauṣṭhulyam //",
  "SA01asabhs_u:1602": "kāmaiṣāṇāyā aviratasya kāmarāgapratighānuśayāvanuśayāte /",
  "SA01asabhs_u:1603": "(Abhidh-s 47) bhaveṣaṇāyā aviratasya bhavarāgānuśayo 'nuśete /",
  "SA01asabhs_u:1604": "mithyābrahmacaryaiṣaṇāyā aviratasya mānāvidyādṛṣṭi vicikitsānuśayā anuśerate /",
  "SA01asabhs_u:1605": "te sattvā hīnapratipakṣaṃ labhante mado mānaścotpadyate āryasatyeṣu saṃmohaśca /",
  "SA01asabhs_u:1606": "mithyāmokṣaṃ mokṣopāyaṃ ca saṃtorayanti buddhaśāsanadharmavinayeṣu vimatiḥ vicikitsā ca //",
  "SA01asabhs_u:1607": "upakleśastu yakleśāste upakleśā api bhavanti /",
  "SA01asabhs_u:1608": "upakleśāstu na kleśāḥ /",
  "SA01asabhs_u:1609": "kleśān sthāpayitvā tadanyaḥ kliṣṭaḥ saṃskāraskandhasaṃgṛhītaḥ sarvaścaitasiko dharmaḥ /",
  "SA01asabhs_u:1610": "sa punaḥ katamaḥ /",
  "SA01asabhs_u:1611": "ṣaḍrāgādīn kleśān sthāpayitvā kliṣṭaḥ saṃskāraskandhasaṃgṛhītaḥ krodhādikaścaitasiko dharmaḥ /",
  "SA01asabhs_u:1612": "api khalu rāgo dveṣo mohaśca caitasikā upakleśā ucyante /",
  "SA01asabhs_u:1613": "yaiścitte upakleśo na vairāgyaṃ na viumokṣo nāvaraṇaprahāṇam /",
  "SA01asabhs_u:1614": "ata ucyante upakleśāḥ /",
  "SA01asabhs_u:1615": "tathā ca bhagavatoktam dīrgharātraṃ vo rāgadveṣamohā upakliśyantui vikṣipanti citraṃ saṃkliśyanti /",
  "SA01asabhs_u:1616": "paryavasthānānyaṣṭau /",
  "SA01asabhs_u:1617": "styānaṃ middhamauddhatyaṃ kaukṛtyamīrṣyā mātsaryamāhikyamanapatrāpyaṃ ca /",
  "SA01asabhs_u:1618": "punaḥ punaḥ udvegena cittaṃ paryayanahyantīti paryavasthānāni /",
  "SA01asabhs_u:1619": "tathāca śamathapragrahanimittabhāvanākāle tatsanniśraya brahmacaryā diśuddhi saṃgṛhītaśīla kāle cittaṃ paryavanahyanti //",
  "SA01asabhs_u:1620": "oghaścaturvidhaḥ /",
  "SA01asabhs_u:1621": "kāmaughaḥ mavaughaḥ dṛṣṭcoghaḥ avidyaughaśca /",
  "SA01asabhs_u:1622": "stroto 'nukūlaḥ pravāhāvartta oghārthaḥ /",
  "SA01asabhs_u:1623": "saṃkeśānvayataḥ /",
  "SA01asabhs_u:1624": "ādyaḥ kāmaiṣaṇābhāvanā /",
  "SA01asabhs_u:1625": "dvitīyaḥ bhavaiṣaṇābhāvanā /",
  "SA01asabhs_u:1626": "aparāvubhau mithyābrahmacaryaiṣaṇābhāvanā /",
  "SA01asabhs_u:1627": "āśrayāśritasaṃbandhayogena //",
  "SA01asabhs_u:1628": "yogaścaturvidhaḥ /",
  "SA01asabhs_u:1629": "kāmayogaḥ bhavayogaḥ dṛṣṭiyogaḥ avidyāyogaśca /",
  "SA01asabhs_u:1630": "visaṃyogaparipanthakaro yogārthaḥ /",
  "SA01asabhs_u:1631": "viśuddhiviparyayataḥ /",
  "SA01asabhs_u:1632": "te punaryathāyogameṣaṇātrayabhāvanā /",
  "SA01asabhs_u:1633": "upādānāni catvāri /",
  "SA01asabhs_u:1634": "kāmopādānaṃ dṛṣṭyupādānaṃ śīlavratopādānamātmavādopādānaṃ ca /",
  "SA01asabhs_u:1635": "vivādamūlopādānaṃ paunarbhavikopādānaṃ copādānaṃ draṣṭavyam /",
  "SA01asabhs_u:1636": "(Abhidh-s 48) tena kiṃ bhavati /",
  "SA01asabhs_u:1637": "kāmarāgavibandhagredhāsaṃkleśahetunā gṛhiṇo 'nyo 'nyaṃ vivadanti /",
  "SA01asabhs_u:1638": "tadu vivādamūlaṃ prathamamupādanam /",
  "SA01asabhs_u:1639": "dṛṣṭirāgavibandhagredhā saṃkleśahetunā pravrajitā anyo 'nyaṃ vivadanti /",
  "SA01asabhs_u:1640": "tad vivādamūlamaparamupādānatrayam //",
  "SA01asabhs_u:1641": "dvāṣaṣṭirdṛṣṭigatayo dṛṣṭyupādānam /",
  "SA01asabhs_u:1642": "nānāvṛtaśīlaiḥ kṛcchraṃ tapaḥ śīlavratopādānam //",
  "SA01asabhs_u:1643": "tadāśritā ca satkāyadṛṣṭiḥ ātmavādopādānam //",
  "SA01asabhs_u:1644": "dṛṣṭiśīlavratopādānābhyāṃ tīrthyā anyo 'nyaṃ vivadanti /",
  "SA01asabhs_u:1645": "ātmavādopādāne tu tīrthyā anyo 'nyaṃ na vivadanti /",
  "SA01asabhs_u:1646": "dhārmikaiḥ sārdhamanyo 'nyaṃ vivadanti //",
  "SA01asabhs_u:1647": "evaṃ ca vivādamūle 'bhiniveśāt paunarbhavikaduḥkhavipākopādānākṣepāccopādānānyucyante /",
  "SA01asabhs_u:1648": "granthāścatvāraḥ /",
  "SA01asabhs_u:1649": "abhidhyākāyagranthaḥ vyāpādakāyagranthaḥ śīlavrata parāmarśakāyagranthaḥ tatsatyābhiniveśopādānakāyagranthaśca /",
  "SA01asabhs_u:1650": "samāhitamanaḥsvabhāvasya kāyasya parigranthārthena grantho veditavyaḥ /",
  "SA01asabhs_u:1651": "tena kiṃ bhavati /",
  "SA01asabhs_u:1652": "caturvidhaṃ cittaṃ vikṣipyate /",
  "SA01asabhs_u:1653": "vittādiṣu anunayahetoḥ cittaṃ vikṣipyate /",
  "SA01asabhs_u:1654": "vivādastuṣu apratipattihetoḥ cittaṃ vikṣipyate /",
  "SA01asabhs_u:1655": "duṣkaraśīlavrataduḥkhahetoḥ cittaṃ vikṣipyate /",
  "SA01asabhs_u:1656": "ayoniśo jñeya santīraṇahetoḥ cittaṃ vikṣipyatee //",
  "SA01asabhs_u:1657": "nivaraṇāni pañca /",
  "SA01asabhs_u:1658": "kāmacchandanivaraṇam vyāpādanivaraṇam styānamiddhanivaraṇam auddhatyakaukṛtyanivaraṇam vicikitsānivaraṇaṃ ca /",
  "SA01asabhs_u:1659": "kuśalapakṣasyāsaṃprakhyānaṃ nivaraṇaṃ draṣṭavyam /",
  "SA01asabhs_u:1660": "tacca pravrajyāyāmabhiratau codanāyāṃ pratipattau śamathe pragrahe upekṣāyāṃ ca //",
  "SA01asabhs_u:1661": "khilastrividhaḥ /",
  "SA01asabhs_u:1662": "rāgakhilo dveṣakhilo mohakhilaśca /",
  "SA01asabhs_u:1663": "rāgadveṣamohānniśritya pūrvābhyāsena rāgādicaryāpariniṣpādanam /",
  "SA01asabhs_u:1664": "cittasyādāntatayā akarmaṇyatayā durvimokṣatayā ca sattvaistasyāścaryāyā durbhedyatvāt khila ityucyate //",
  "SA01asabhs_u:1665": "malāstrayaḥ /",
  "SA01asabhs_u:1666": "rāgamalo dveṣamalo mohamalaśca /",
  "SA01asabhs_u:1667": "tacca rāgadveṣamohānniśritya (Abhidh-s 49) dauśīlam /",
  "SA01asabhs_u:1668": "tat saṃprajānabdiḥ sabrahmacāribhirgrāme vā araṇye vā tathā kurvantaṃ paśyadbhirucyate ayaṃ khalvāyuṣmān karotyevaṃ kṛtyaṃ caratyevamācaritaṃ grāmakaṇṭaka āmiṣo 'śuciḥ /",
  "SA01asabhs_u:1669": "ato malā nāma //",
  "SA01asabhs_u:1670": "nighāstrayaḥ /",
  "SA01asabhs_u:1671": "rāganigho dveṣanigho mohanighaśca /",
  "SA01asabhs_u:1672": "rāgadveṣamohānniśritya dīrghakālaṃ punaḥ punarjātimaraṇeṣu vilaśyante ityucyante nighāḥ //",
  "SA01asabhs_u:1673": "śalyāstrayaḥ /",
  "SA01asabhs_u:1674": "rāgaśalyo dveṣaśalyo mohaśalyaśca /",
  "SA01asabhs_u:1675_0": "rāgadveṣamohānniśritya bhave bhavopakaraṇeṣu vā adhyeṣaṇāsamutpādena prabandhānupacchedena",
  "SA01asabhs_u:1675_1": "buddhe dharme saṃghe duḥkhasamudayanirodhamārgeṣu vā vicikitsāsamutpādena vā śalyā nāma //",
  "SA01asabhs_u:1676": "kiṃcanāstrayaḥ /",
  "SA01asabhs_u:1677": "rāgakiṃcano dveṣakiṃcano mohakiṃcanaśca /",
  "SA01asabhs_u:1678": "rāgadveṣamohānniśritya vittasaṃcayeṣu sabhayāḥ savairā bhūyo vihāravikṣepāḥ kiṃcanā nāma /",
  "SA01asabhs_u:1679": "duścaritāni trīṇi /",
  "SA01asabhs_u:1680": "rāgaduścaritaṃ dveṣaduścaritaṃ mohaduścaritaṃ ca /",
  "SA01asabhs_u:1681": "rāgadveṣamohānniśritya kāyavāṅmanoduścaritāni carantīti duścaritānītyucyate /",
  "SA01asabhs_u:1682": "punaḥ rāgadveṣamohānniśrityotpannānāṃ bahūnāmakuśaladuścaritānāmakuśalamūlatvena tribhirvyavasthānam /",
  "SA01asabhs_u:1683": "tat katham /",
  "SA01asabhs_u:1684": "sattvā loke āmiṣakiṃcitkahato caranti /",
  "SA01asabhs_u:1685": "loke 'pakāra nimittaparikalpahatoḥ duścaritaṃ caranti /",
  "SA01asabhs_u:1686": "loke mithyādharmābhiniveśahetoḥ duścaritaṃ caranti /",
  "SA01asabhs_u:1687": "iti te rāgadveṣamohā duścaritāni akuśalamūlāni /",
  "SA01asabhs_u:1688": "āsravāsrayaḥ /",
  "SA01asabhs_u:1689": "kāmāsravo bhavāsravo 'vidyāsravaśca /",
  "SA01asabhs_u:1690": "cittāvesāraṃ strataṃ kurvantī tyāsravāḥ ityucyante /",
  "SA01asabhs_u:1691": "te punaḥ katham /",
  "SA01asabhs_u:1692": "bahirdhā visāraṃ niśritya kāmāsravaḥ /",
  "SA01asabhs_u:1693": "antardhāvisāraṃ niśritya bhavāsravaḥ /",
  "SA01asabhs_u:1694": "tadubhayāśrayavisāraṃ niśritya avidyāsravaḥ //",
  "SA01asabhs_u:1695": "(Abhidh-s 50)",
  "SA01asabhs_u:1696": "vighātāstrayaḥ /",
  "SA01asabhs_u:1697": "rāgavighāto dveṣavighāto mohavighātaśca /",
  "SA01asabhs_u:1698": "rāgadveṣamohānniśritya bhave pariṣkareṣu vā eṣaṇā /",
  "SA01asabhs_u:1699": "abhāve vighāte sarvadā dāridya duḥkhādibhiḥ kliṣṭā bhavantīti vighātāḥ /",
  "SA01asabhs_u:1700": "paridāhāstrayaḥ /",
  "SA01asabhs_u:1701": "rāgaparidāho dveṣaparidāho mohaparidāhaśca /",
  "SA01asabhs_u:1702": "rāgadveṣamohasanniśrayeṇa ayoniśo nimittābhiniveśo 'nuvyañjanābhiniveśaśca /",
  "SA01asabhs_u:1703": "tena nimittānuvyañjanābhiniveśena kāyaṃ cittaṃ ca paridahantīti paridāhāḥ //",
  "SA01asabhs_u:1704": "upāyāsāstrayaḥ /",
  "SA01asabhs_u:1705": "rāgopāyāso dveṣopāyāso mohopāyasaśca /",
  "SA01asabhs_u:1706": "rāgadveṣamohasanniśrayeṇa tatra tatra ratiradhyavasānaṃ ca /",
  "SA01asabhs_u:1707": "tadvipariṇāme śokaparidevanāduḥkhadaurmanasyopāyasaiḥ spṛṣṭā bhavantītyu pāyāsāḥ //",
  "SA01asabhs_u:1708": "raṇāstrayaḥ /",
  "SA01asabhs_u:1709": "rāgaraṇo dveṣaraṇo moharaṇaśca /",
  "SA01asabhs_u:1710": "rāgadveṣamohasanniśrayeṇa śastrādānadaṇḍādibhiḥ raṇayanti nānāvidhaṃ bhaṇḍanaṃ kalahaṃ kurvantīti rāgādayo raṇā ucyante //",
  "SA01asabhs_u:1711": "jvarāstrayaḥ /",
  "SA01asabhs_u:1712": "rāgajvaro dveṣajvaro moha jvaraśca /",
  "SA01asabhs_u:1713": "rāgadveṣamohasanniśrayeṇa adharmarāgeṇa mahādahanena paridahanti viṣamalobhena mahādahanena paridahanti mithyādharmeṇa mahādahanena paridahantīti jvarā nāma //",
  "SA01asabhs_u:1714": "vanasāstrayaḥ /",
  "SA01asabhs_u:1715": "rāgavanaso dveṣavanaso mohavanasaśca /",
  "SA01asabhs_u:1716": "rāgadveṣamohasanniśrayeṇa jātimaraṇamūleṣu saṃskāreṣu saṃyojayanti saṃjanayanti sattvān nānāvidhakāyeṣu pañcagatisaṃsāreṣu abhinirvarttayantīti rāgādayo vanasā ityucyante //",
  "SA01asabhs_u:1717": "vibandhāstrayaḥ /",
  "SA01asabhs_u:1718": "rāgavibandho dveṣavibandho mohavibandhaśca /",
  "SA01asabhs_u:1719": "rāgadveṣamohasanniśrayeṇa kāyasāpekṣatā vittasāpekṣatā bodhyabhāvaḥ kolāhalaratiḥ parittakuśaladharmalābhe 'pi santoṣaḥ /",
  "SA01asabhs_u:1720": "taiḥ kuśaladharmānna bhāvayantīti vibandhāḥ ucyante /",
  "SA01asabhs_u:1721": "evamādayaḥ kleśārthānāṃ paryāyā apramāṇāḥ //",
  "SA01asabhs_u:1722": "vipratipattiḥ katamā /",
  "SA01asabhs_u:1723": "rāgaḥ pratighaśca dvau kleśau viṣaye dṛṣṭau ca vipratipannau /",
  "SA01asabhs_u:1724": "(Abhidh-s 51) mānaḥ sattveṣu dṛṣṭau ca vipratipannaḥ /",
  "SA01asabhs_u:1725": "satkāyāntagrāhamithyādṛṣṭayo jñeye vipratipannāḥ /",
  "SA01asabhs_u:1726": "dṛṣṭiparāmarśaśīlavrataparāmarśau dṛṣṭau vipratipannau /",
  "SA01asabhs_u:1727": "vicikitsā pratipakṣe vipratipannā /",
  "SA01asabhs_u:1728": "avidyā sarvatra vipratipannā /",
  "SA01asabhs_u:1729": "daśa kleśā duḥkhe samudaye ca vipratipannāḥ /",
  "SA01asabhs_u:1730": "tannidānapadasthānataḥ /",
  "SA01asabhs_u:1731": "punaḥ daśa kleśā nirodhe mārge ca vipratipannāḥ /",
  "SA01asabhs_u:1732": "taistatrotrāsasaṃjananataḥ //",
  "SA01asabhs_u:1733": "dhātu katamaḥ /",
  "SA01asabhs_u:1734": "pratighaṃ sthāpayitvā tadanye sarve traidhātukapratisaṃyuktāḥ /",
  "SA01asabhs_u:1735": "pratighastu kāmadhātupratisaṃyuktaḥ /",
  "SA01asabhs_u:1736": "api khalu rāgaḥ kāmadhātau sukhasaumanasyopekṣābhi saṃprayujyate /",
  "SA01asabhs_u:1737": "yathā kāmadhātau tathā prathamadvitīyadhyānayoḥ /",
  "SA01asabhs_u:1738": "tṛtīyadhyāne sukhopekṣābhyāṃ saṃprayujyate /",
  "SA01asabhs_u:1739": "tadūrdhvamupekṣayā saṃprayujyate //",
  "SA01asabhs_u:1740": "pratigho duḥkhadaurmanasyosukhopekṣābhiḥ saṃprayujyate //",
  "SA01asabhs_u:1741": "mānaḥ kāmadhātau saumanasyopekṣābhiḥ saṃprayujyate /",
  "SA01asabhs_u:1742": "prathamadvitīyadhyānayo sukhasaumanasyopekṣābhiḥ saṃprayujyate /",
  "SA01asabhs_u:1743": "tṛtīyadhyāne sukhopekṣābhyāṃ saṃprayujyate /",
  "SA01asabhs_u:1744": "tadūrdhvamupekṣayaiva saṃprayujyate //",
  "SA01asabhs_u:1745": "yathā mānastathā satkāyadṛṣṭiḥ antagrāhadṛṣṭiḥ dṛṣṭiparāmarśaḥ śīlavrataparāmarśaśca //",
  "SA01asabhs_u:1746": "mithyādṛṣṭiḥ kāmadhātau daurmanasyasaumanasyopekṣābhiḥ saṃprayujyate /",
  "SA01asabhs_u:1747": "rūpadhātāvārupyadhātau ca yathāveditaṃ saṃprayujyate //",
  "SA01asabhs_u:1748": "vicikitsā kāmadhātau dauramanasyopekṣābhyāṃ saṃprayujyate /",
  "SA01asabhs_u:1749": "rūpadhātāvārūpyadhātau ca yathāveditaṃ saṃprayujyate //",
  "SA01asabhs_u:1750": "avidyā dvividhā /",
  "SA01asabhs_u:1751": "saṃprayuktā asāmānyā ca /",
  "SA01asabhs_u:1752": "sarvakleśasaṃprayogataḥ saṃprayuktā avidyā yathāveditaṃ saṃprayujyate /",
  "SA01asabhs_u:1753": "āsāmānyā avidyā kāmadhātau daurmanasyopekṣābhyāṃ saṃprayujyate /",
  "SA01asabhs_u:1754": "tadūrdhvadhātau yathāveditaṃ saṃprayujyate //",
  "SA01asabhs_u:1755": "kathaṃ sarvakleśā upekṣayā saṃprayujyante /",
  "SA01asabhs_u:1756": "sarvakleśānāmaudāsīnyamāgamyāstagamanatāmupādāya //",
  "SA01asabhs_u:1757": "api khalu rāgaḥ kāmadhātau ṣaḍvijñānakāyikaḥ //",
  "SA01asabhs_u:1758": "yathā rāgastathā pratigho 'vidyā ca //",
  "SA01asabhs_u:1759": "rāgo rūpadhātau caturvijñānakāyikāḥ /",
  "SA01asabhs_u:1760": "ārūpyadhātau manovijñānakāyikaḥ //",
  "SA01asabhs_u:1761": "yathā rāgastathā avidyā //",
  "SA01asabhs_u:1762": "māno dṛṣṭirvicikitsā ca sarvatra manovijñānakāyikāḥ //",
  "SA01asabhs_u:1763": "api khalu rāgaḥ pratigho mānaśca kāmadhātau vastvekadeśapravṛttikāḥ /",
  "SA01asabhs_u:1764": "kāmadhātuvad rūpadhātāvārūpyadhātāvapi śiṣṭāḥ kleśāḥ sarvatra sarvavastu pravṛttikāḥ //",
  "SA01asabhs_u:1765": "(Abhidh-s 52)",
  "SA01asabhs_u:1766": "nikāyaḥ katamaḥ /",
  "SA01asabhs_u:1767": "dvau kleśanikāyau /",
  "SA01asabhs_u:1768": "darśanaprahātavyanikāyo bhāvanāprahātavyanikāyaśca /",
  "SA01asabhs_u:1769": "darśanaprahātavyanikāyaḥ punaścaturvidhaḥ /",
  "SA01asabhs_u:1770": "duḥkhadarśanaprahātavyanikāyaḥ samudayadarśanaprahātavyanikāyaḥ /",
  "SA01asabhs_u:1771": "nirodhadarśanaprahātavyanikāyaḥ mārgadarśanaprahātavyanikāyaśca /",
  "SA01asabhs_u:1772": "kāmadhātau duḥkhadarśanaprahātavyā daśa kleśāḥ /",
  "SA01asabhs_u:1773": "duḥkhadarśanaprahātavyavat samudayadarśanaprahātavyāḥ nirodhadarśanaprahātavyā mārgadarśanaprahātavyāśca /",
  "SA01asabhs_u:1774": "rūpadhātau duḥkhādicaturvidhadarśanaprahātavyāḥ pratyekaṃ navakleśāḥ sthāpayitvā pratigham /",
  "SA01asabhs_u:1775": "rūpadhātuvadārūpyadhātāvapi /",
  "SA01asabhs_u:1776": "evaṃ ca darśanaprahātavyakleśanikāyā dvādaśādhikaṃ śataṃ kleśāḥ //",
  "SA01asabhs_u:1777": "kāmadhātau bhāvanā prahātavyāḥ ṣaṭkleśāḥ /",
  "SA01asabhs_u:1778": "sahajā satkāyadṛṣṭiḥ antaprāhadṛṣṭiḥ rāgaḥ pratigho māno 'vidyā ca /",
  "SA01asabhs_u:1779": "rūpadhātau bhāvanāprahātavyāḥ pañca kleśāḥ sthāpayitvā pratigham /",
  "SA01asabhs_u:1780": "rūpadhātuvadārūpyadhātāvapi /",
  "SA01asabhs_u:1781": "evaṃ ca bhāvanāprahātavyanikāyāḥ ṣaṣṭiḥ kleśāḥ //",
  "SA01asabhs_u:1782": "prahāṇaṃ katamat /",
  "SA01asabhs_u:1783": "tathā paryāyaprahāṇaṃ tena manaskāreṇa prahāṇam /",
  "SA01asabhs_u:1784": "tasmāt pratilambhāt prahāṇam /",
  "SA01asabhs_u:1785": "tathā paryāyaprahāṇaṃ katamat /",
  "SA01asabhs_u:1786": "parijñānataḥ parivarjanataḥ pratipakṣalābhataśca /",
  "SA01asabhs_u:1787": "parijñānaṃ katamat /",
  "SA01asabhs_u:1788": "tannidānavastuparijñānam svabhāvaparijñānam ādīnavaparijñānaṃ ca /",
  "SA01asabhs_u:1789": "parivarjanaṃ katamat /",
  "SA01asabhs_u:1790": "tatkālotpannasyānādānam /",
  "SA01asabhs_u:1791": "pratipakṣalābhaḥ katamaḥ /",
  "SA01asabhs_u:1792": "anutpannasyānutpādata utpannasya varjanato vā pratipakṣa lābhamārgaḥ //",
  "SA01asabhs_u:1793": "tena manaskāreṇa prahāṇam /",
  "SA01asabhs_u:1794": "kīdṛśena manaskāreṇa kiṃ prajahāti /",
  "SA01asabhs_u:1795": "asaṃbhinnālambanena manaskāreṇa sarvadharmā anātmāna iti paśyati /",
  "SA01asabhs_u:1796": "anityākārā iti kleśān prajahāti /",
  "SA01asabhs_u:1797": "anityākāra parikarmataḥ //",
  "SA01asabhs_u:1798": "tasmāt pratilambhāt prahāṇam /",
  "SA01asabhs_u:1799": "kasmāt pratilambhāt prajahāti /",
  "SA01asabhs_u:1800": "nātītāt niruddhataḥ /",
  "SA01asabhs_u:1801": "nānāgatāt anutpannataḥ /",
  "SA01asabhs_u:1802": "na pratyutpannāt asahabhāvataḥ /",
  "SA01asabhs_u:1803": "kevalaṃ kleśadauṣṭhulyapratilambhāt prajahātīti prahāṇam /",
  "SA01asabhs_u:1804": "yathā yathā dauṣṭhulyamutpadyate tathā tathā pratipakṣa utpadyate yathā yathā pratipakṣa utpadyate tathā tathā dauṣṭhulyanirodhaḥ /",
  "SA01asabhs_u:1805": "samaṃ samam /",
  "SA01asabhs_u:1806": "yathā (Abhidh-s 53)",
  "SA01asabhs_u:1807": "loke jyotirutpadyate tamaśca nirudhyate /",
  "SA01asabhs_u:1808": "tadvisaṃyogato yadānāgatakleśo 'nutpannadhamaṣu avatiṣṭhate tat prahāṇamucyate //",
  "SA01asabhs_u:1809": "kleśādhipateyaṃ karma katamat /",
  "SA01asabhs_u:1810": "cetanā karma cetayitvā karma ca /",
  "SA01asabhs_u:1811": "sarvaṃ karmalakṣaṇaṃ nāma //",
  "SA01asabhs_u:1812": "punaḥ karma pañcavidham /",
  "SA01asabhs_u:1813": "upalabdhikarma kāritrakarma vyavasāyakarma pariṇatikarma prāptikarma ca /",
  "SA01asabhs_u:1814": "asmiṃstvarthe yad bhūyasā vyavasāyakarmābhipretam //",
  "SA01asabhs_u:1815": "cetanākarma katamat /",
  "SA01asabhs_u:1816": "puṇyakarma apuṇyakarma āniṃjyakarma ca //",
  "SA01asabhs_u:1817": "cetayitvā karma katamat /",
  "SA01asabhs_u:1818": "kāyakarma vākkarma manaskarma ca /",
  "SA01asabhs_u:1819": "tāni trīṇi kāyavāṅmanaskarmāṇi akuśalāni kuśalāni ca /",
  "SA01asabhs_u:1820": "akuśalāni katamāni daśākuśalakarmapathāḥ /",
  "SA01asabhs_u:1821": "prāṇātipātaḥ adattādānam kāmamithyācāraḥ mṛṣāvādaḥ piśunavāk paruṣavāk saṃbhinnapralāpaḥ abhidyā vyāpādaḥ mithyādṛṣṭiśca /",
  "SA01asabhs_u:1822": "kuśalāni katamāni /",
  "SA01asabhs_u:1823": "daśa kuśalakarmāpathāḥ /",
  "SA01asabhs_u:1824_0": "prāṇātipātād viratiḥ adattādānādviratiḥ kāmamithyācārādviratiḥ mṛṣāvādādviratiḥ piśunavāco",
  "SA01asabhs_u:1824_1": "viratiḥ paruṣavāco viratiḥ saṃbhinnapralāpādviratiḥ anabhidhyā avyāpādaḥ samyagdṛṣṭiśca //",
  "SA01asabhs_u:1825": "apica prāṇātipātādīnāṃ yathāyogaṃ pañca lakṣaṇaprabhedāḥ /",
  "SA01asabhs_u:1826": "vastutaḥ āśayataḥ prayogataḥ kleśataḥ niṣṭhāgamanataśca //",
  "SA01asabhs_u:1827": "yaduktaṃ sūtre cetanākarma /",
  "SA01asabhs_u:1828": "katamāni cetanākarmāṇi parājñaptisaṃcetanīyatākarma paramasaṃjñaptisaṃcetatīyatākarma avijñāyasaṃcetanīyatākarma mūlābhiniveśasacetanīyatākarma viparyāsasaṃcetanīyatākarma ca /",
  "SA01asabhs_u:1829": "teṣu mūlābhiniveśasaṃcetanīyatākarma viparyāsaṃcetana yatā karma ca /",
  "SA01asabhs_u:1830": "teṣu mūlābhiniveśasaṃcetanīyatā karmaviparyāsasaṃcetanīyatākarmabhyāṃ yadi kṛtaṃ bhavatyupacitaṃ ca na nāsya vipākaḥ pratisaṃvedyate /",
  "SA01asabhs_u:1831": "kṛtaṃ samudācārasamutthāpitam /",
  "SA01asabhs_u:1832": "upacitaṃ ca vāsanā samupacitam //",
  "SA01asabhs_u:1833": "(Abhidh-s 54)",
  "SA01asabhs_u:1834": "yadūktaṃ sūtre niyatavedanīyaṃ karma iti /",
  "SA01asabhs_u:1835": "katame niyaptāḥ karmakiyāniyamaḥ vipākapatisaṃvedanāniyamaḥ avasthāniyamaśca //",
  "SA01asabhs_u:1836": "tanna daśānāmakuśalānāṃ karmapathānāṃ vipākaphalaṃ triṣu apāyeṣu /",
  "SA01asabhs_u:1837": "mṛdūmadhyādhimātrāṇāṃ tiryakpretanarakeṣu vipākaḥ /",
  "SA01asabhs_u:1838": "nipyandaphalaṃ pratyekaṃ tadānurūpyeṇa manuṣyeṣūpanannānā mātmabhāvaparigrahayorvipattiḥ /",
  "SA01asabhs_u:1839": "adhipatiphalaṃ pratyekaṃ tadānurūpyeṇaiva vāhyānāṃ bhāvānāṃ vipattiḥ /",
  "SA01asabhs_u:1840": "yathoktaṃ sūtre /",
  "SA01asabhs_u:1841": "daśānāṃ kuśalānāṃ karmapathānāṃ vipākaphalaṃ devamanuṣyamatiṣūpapadyamānānāṃ deveṣu manuṣyeṣu vā vipākaḥ /",
  "SA01asabhs_u:1842": "niṣyandaphalaṃ tadāyataneṣu pratyekaṃ tadānurūpyeṇa ātmābhāvaparigrahayoḥ saṃpattirabhinirvarttate /",
  "SA01asabhs_u:1843": "adhipattiphalaṃ tadāyataneṣu pratyekaṃ tadānurūpyeṇaiva vāhyānāṃ bhāvānāṃ saṃpattirabhinirvarttate /",
  "SA01asabhs_u:1844": "kuśalānāmakuśalānāṃ ca karmaṇāṃ sugatau durgatau ca vipāko 'bhinirvarttate /",
  "SA01asabhs_u:1845": "taccākṣepakeṇa karmaṇā paripūrakeṇa ca karmaṇā /",
  "SA01asabhs_u:1846": "ākṣepakaṃ karma katamat /",
  "SA01asabhs_u:1847": "yena phala vipāko 'bhinirvarttate /",
  "SA01asabhs_u:1848": "paripūrakaṃ karma katamat /",
  "SA01asabhs_u:1849": "yenopapanna iṣṭāniṣṭaphalaṃ vedayate /",
  "SA01asabhs_u:1850": "yena ekena karmaṇā ekamātmabhavanākṣipati vā anekena karmaṇā ekamātmabhāvamākṣipati vā anekena karmaṇā anekamātmabhāvamākṣipati vā //",
  "SA01asabhs_u:1851": "ekaḥ sattvo 'nekena karmaṇā samanvāgataḥ /",
  "SA01asabhs_u:1852": "tatra vipākaphalavedanāyāḥ kaḥ kramaḥ /",
  "SA01asabhs_u:1853": "kāye yad audārikaṃ pūrvaṃ pacyate cyutikāle pratyupasthitaṃ vā pūrvaṃ bahulīkāratāṃ gataṃ vā atrasamācaritaṃ vā /",
  "SA01asabhs_u:1854": "tadvipākaḥ pūrvaṃ pacyate //",
  "SA01asabhs_u:1855": "yaduktaṃ sūtre trividhaṃ karma puṇyakarma apuṇya karma āniṃjyakarma ca /",
  "SA01asabhs_u:1856": "puṇyakarma katamat /",
  "SA01asabhs_u:1857": "kāmapratisaṃyuktaṃ kuśalaṃ karma /",
  "SA01asabhs_u:1858": "apuṇyakarma katamat /",
  "SA01asabhs_u:1859": "akuśalaṃ karma /",
  "SA01asabhs_u:1860": "āniṃjyakarma katamat /",
  "SA01asabhs_u:1861": "rūpārūpyapratisaṃyuktaṃ kuśalaṃ karma //",
  "SA01asabhs_u:1862": "yaduktaṃ sūtre avidyālambanāḥ saṃskārāḥ puṇyāniṃjyā apuṇyāniṃjyāśceti /",
  "SA01asabhs_u:1863": "katame (Abhidh-s 55)",
  "SA01asabhs_u:1864": "puṇyāniṃjyā avidyālambanāḥ saṃskārā utpadyante /",
  "SA01asabhs_u:1865": "dvividhaḥ saṃmūḍhaḥ /",
  "SA01asabhs_u:1866": "phalavipākasaṃmūḍhaḥ tattvārthasaṃmūḍhaśca /",
  "SA01asabhs_u:1867": "phalavipākasaṃmūḍhasyāpuṇyāḥ saṃskārāḥ /",
  "SA01asabhs_u:1868": "tattvārthasaṃmūḍhasya puṇyāniṃjyāḥ saṃskārāḥ /",
  "SA01asabhs_u:1869": "prāṇātipātasya karmapathasya lobhadveṣamohaiḥ prayogaḥ /",
  "SA01asabhs_u:1870": "dveṣeṇaiva niṣṭhā /",
  "SA01asabhs_u:1871": "prāṇātipātavat paruṣavāgavyāpādayorapi karmapathayoḥ /",
  "SA01asabhs_u:1872": "adattādānasya karmapathasya lobhadveṣamohaiḥ prayogaḥ /",
  "SA01asabhs_u:1873": "lobhenaiva niṣṭhā /",
  "SA01asabhs_u:1874": "adattādānavat kāmamithyācārābhidhyayoḥ karmapathayoḥ /",
  "SA01asabhs_u:1875": "mṛṣāvādasya karmapathasya lobhadveṣamohaiḥ prayogaḥ /",
  "SA01asabhs_u:1876": "trayāṇāmanyatamena niṣṭhā /",
  "SA01asabhs_u:1877": "mṛṣāvādavat saṃbhinnapralāpapiśunavācoḥ karmapathayoḥ /",
  "SA01asabhs_u:1878": "mithyādṛṣṭeḥ karmapathasya rāgadveṣamohaiḥ prayogaḥ /",
  "SA01asabhs_u:1879": "mohenaiva niṣṭhā /",
  "SA01asabhs_u:1880": "yaduktaṃ sūtre sādhāraṇaṃ karma asādhāraṇaṃ karma valavatkarma durvalaṃ karma ca /",
  "SA01asabhs_u:1881": "sādhāraṇaṃ karma katamat /",
  "SA01asabhs_u:1882": "yatkarma bhājanaloke nānāvidhaṃ vikalpaṃ karoti //",
  "SA01asabhs_u:1883": "asādhāraṇaṃ karma katamat /",
  "SA01asabhs_u:1884": "yatkarma sattvaloke nānavidhaṃ vikalpaṃ karoti //",
  "SA01asabhs_u:1885": "api ca sattvānāmanyonyādhipateyaṃ karmāpi /",
  "SA01asabhs_u:1886": "yena karmabalena sattvānāmanyonyādhipatipratyayaḥ proktaḥ /",
  "SA01asabhs_u:1887": "teṣāmanyonyādhipatibalatastadapyucyate sādhāraṇaṃ karma /",
  "SA01asabhs_u:1888": "yataḥ sūtre uktam /",
  "SA01asabhs_u:1889": "yathā sattvānāmānyaiḥ sattvaiḥ saha anyonyaṃ darśanādikaṃ nopabhogo nopalabdhiḥ /",
  "SA01asabhs_u:1890": "balavatkarma katamat /",
  "SA01asabhs_u:1891": "pratipakṣabalavatpugdalasya saṃcetanīyamakuśalaṃ karma /",
  "SA01asabhs_u:1892": "pratipakṣavalaviskāmbhaṇena vedanīyanarakakarmapravṛtteḥ dṛṣṭadharmavedanāyāḥ pariniṣpādanaṃ dṛṣṭadharmavedanīyanarakakarmapravṛtteranutpādaḥ /",
  "SA01asabhs_u:1893": "yena tatkarma balavadityucyate /",
  "SA01asabhs_u:1894": "prātipakṣikakarmabalavataḥ sarvaṃ saṃcetanīyaṃ kuśalaṃ karma balavadityucyate /",
  "SA01asabhs_u:1895_0": "tatkarma niśrityoktaṃ bhagavatā mamāryaśrāvakā apramāṇavaipulyakarmaṇi cittaṃ kuśalaṃ",
  "SA01asabhs_u:1895_1": "paribhāvayanti abhisaṃskṛte sapramāṇe karmaṇi nākṣipanti nāvasthāpayanti na parihāpayanti tatsaṃkhyāte /",
  "SA01asabhs_u:1896": "yadapi pratipakṣadurbalapugdalasya saṃcetanīyamakuśalaṃ karma tadapi kuśalātkarmaṇo (Abhidh-s 56)",
  "SA01asabhs_u:1897": "balavadityucyate /",
  "SA01asabhs_u:1898": "yat punaḥ saṃcetanīyaṃ karma niyatavipākamaprahīṇamaparijñātaṃ tad balavat karma ityucyate /",
  "SA01asabhs_u:1899": "tanmanasi nidhāyoktaṃ sarvaṃ ca kuśalākuśalaṃ karma niyatavipākamāryamārgeṇa prahīṇaṃ balavat karma ityucyate /",
  "SA01asabhs_u:1900": "yadapi kāmapratisaṃyuktamakuśalaṃ karma yadapi pūrvamabhyastaṃ yadapi padasthaṃ yadapyasādhyamabhisaṃskṛtaṃ karma aparinirvāṇadharmataḥ tadapi prakṛtyā balavat karma ityucyate /",
  "SA01asabhs_u:1901": "kṣetrato 'pi cittābhisaṃskārato 'pi balavat karma veditavyam /",
  "SA01asabhs_u:1902": "punarnavabhirākārairbalavat karma veditavyam /",
  "SA01asabhs_u:1903": "tadyathā kṣetrataḥ vastutaḥ svabhāvataḥ āśrayataḥ manasikārataḥ āśayataḥ sahāyataḥ bahulīkārataḥ bāhujanyataśca //",
  "SA01asabhs_u:1904": "tadviparyeṇa durbalaṃ karma //",
  "SA01asabhs_u:1905_0": "bhagavatoktaṃ ya evaṃ vadedyathāyaṃ puruṣapugdalaḥ karma karotyupacinoti tathā tathā",
  "SA01asabhs_u:1905_1": "vipākaṃ pratisaṃvedayata ityevaṃ sati brahmacaryabhāso na bhavatyavakāśaśca na prajñāyate",
  "SA01asabhs_u:1905_2": "samyag duḥkhakṣayāya duḥkhasyāntakriyāyai /",
  "SA01asabhs_u:1906_0": "yastvevaṃ vadedyathāyaṃ puruṣapugdalo yathāvedanīyaṃ karma karotyupacinoti tathā",
  "SA01asabhs_u:1906_1": "tathā yathāvedanīyaṃ vipākaṃ pratisaṃvedayata ityevaṃ sati brahmacaryabhāso bhavatyavakāśaśca",
  "SA01asabhs_u:1906_2": "prajñāyate samyag duḥkhakṣayāya duḥkhasyāntakriyāyai /",
  "SA01asabhs_u:1907": "iti yaduktaṃ sūtre tatra ko 'bhisaṃdhiḥ /",
  "SA01asabhs_u:1908": "tatra buddhā manasyevaṃ mithyāvacanaṃ pratiṣeddhuṃ kāmayante /",
  "SA01asabhs_u:1909_0": "yat sukhasahagatasya karmaṇaḥ sukhasahagata eva vipāko 'bhinirvarttate duḥkhasahagatasya",
  "SA01asabhs_u:1909_1": "karmaṇo duḥkhasahagata eva vipāko 'bhinirvarttate aduḥkhāsukhasahagatasya karmaṇastatsahagata",
  "SA01asabhs_u:1909_2": "eva vipāko 'bhinirvarttate /",
  "SA01asabhs_u:1910": "ityevamuktam /",
  "SA01asabhs_u:1911": "samyagvacanaṃ tvevamanumanyate /",
  "SA01asabhs_u:1912": "sukhasahagatasya karmaṇaḥ sukhavedanīyasya sukhavipāko 'nujñāyate duḥkhavedanīyasya duḥkhavipāko 'nujñāyate aduḥkhāsukhavedanīyasyāduḥkhāsukhavipāko 'nujñāyate /",
  "SA01asabhs_u:1913": "duḥkhasahagatasya karmaṇaḥ sukhavedanīyasya sukhavipāko 'nujñāyate duḥkhavedanīyasya duḥkhavipāko 'nujñāyate aduḥkhāsukhavedanīyasyāduḥkhāsukhavipāko 'nujñāyate /",
  "SA01asabhs_u:1914": "aduḥkhāsukhasahagatasya karmaṇaḥ sukhavedanīyasya (Abhidh-s 57)",
  "SA01asabhs_u:1915": "sukhavipāko 'nujñāyate duḥkhavedanīyasya duḥkhavipāko 'nujñāyate aduḥkhāsukhavedanīyasyāduḥkhāsukhavipāko 'nujñāyate /",
  "SA01asabhs_u:1916": "eṣo 'bhisandhiḥ tatra sūtre /",
  "SA01asabhs_u:1917": "api khalu karmaprabhedastrividhaḥ /",
  "SA01asabhs_u:1918": "saṃvarakarma asaṃvarakarma naivasaṃvaranāsaṃvarakarma ca /",
  "SA01asabhs_u:1919": "saṃvarakarma katamat /",
  "SA01asabhs_u:1920": "prātimokṣasaṃvarasaṃgṛhītaṃ karma dhyānasaṃvarasaṃgṛhītaṃ karma anāsravasaṃvarasaṃgṛhītaṃ karma ca //",
  "SA01asabhs_u:1921": "prātimokṣasaṃvarasaṃgṛhītaṃ karma katamat /",
  "SA01asabhs_u:1922": "sapta saṃghopapannānāṃ saṃvarāḥ /",
  "SA01asabhs_u:1923": "bhikṣusaṃvaraḥ bhikṣuṇīsaṃvaraḥ śikṣamāṇavasaṃvaraḥ śrāmaṇerasaṃvaraḥ śrāmaṇerī saṃvaraḥ upāsakasaṃvaraḥ upāsikāsaṃvaraḥ upavāsasaṃvaraśca //",
  "SA01asabhs_u:1924": "katamaṃ pugdalamadhikṛtya pravrajitasaṃvaro vyavasthāpitaḥ /",
  "SA01asabhs_u:1925": "duścaritavivekacaritaṃ kāmavivekacaritaṃ pugdalamadhikṛtya /",
  "SA01asabhs_u:1926": "kaṃ pugdalamadhikṛtya upāsakopāsikāsaṃvaro vyavasthāpitaḥ /",
  "SA01asabhs_u:1927": "duścaritavivekacaritamadhikṛtya no tu kāmavivekacaritaṃ pugdalam //",
  "SA01asabhs_u:1928": "kaṃ pugdalamadhikṛtyopavāsasaṃvaro vyavasthāpitaḥ /",
  "SA01asabhs_u:1929": "naiva duścaritavivekacaritaṃ na kāmavivekacaritaṃ pugdalamadhikṛtya //",
  "SA01asabhs_u:1930": "upāsakānāmekatyānāṃ śikṣāsyānīyānāṃ śikṣasamavāgama ityucyate /",
  "SA01asabhs_u:1931": "upāsakasaṃvaro 'samanvāgama ityucyate /",
  "SA01asabhs_u:1932": "uktaḥ samanvāgamaḥ śīlavipattirapyucyate /",
  "SA01asabhs_u:1933": "yathā ṣaṇḍapaṇḍakānām /",
  "SA01asabhs_u:1934": "teṣā mupāsakasaṃvaraḥ pratiṣidhyate na vā /",
  "SA01asabhs_u:1935": "teṣāmupāsakasaṃvaro na pratiṣidhyate /",
  "SA01asabhs_u:1936": "kevalaṃ teṣāmupāsakatvaṃ pratiṣidhyate /",
  "SA01asabhs_u:1937": "bhikṣubhikṣuṇīnāmubhayapravrajitānāṃ saṃghasya pakṣasya saṃsevopāsanāyogyatvāt /",
  "SA01asabhs_u:1938": "paṇḍakaḥ punaḥ pañcavidhaḥ /",
  "SA01asabhs_u:1939": "jātipaṇḍakaḥ īrṣyāpaṇḍakaḥ pakṣapaṇḍakaḥ āsecanakapaṇḍakaḥ āpatpaṇḍakaśca //",
  "SA01asabhs_u:1940": "dhyānasaṃvarasaṃgṛhitaṃ karma katamat /",
  "SA01asabhs_u:1941": "dauḥśīlyasamutthāpakānāṃ kleśānāṃ vījopaghāte sati kāmebhyo vītarāgasya yā viratiḥ /",
  "SA01asabhs_u:1942": "prathamadhyānavītarāgasya yā viratiḥ /",
  "SA01asabhs_u:1943": "dvitīyadhyanavītarāgasya yā viratiḥ /",
  "SA01asabhs_u:1944": "tṛtīyadhyānavītarāgasya yā viratiḥ /",
  "SA01asabhs_u:1945": "socyate dhyānasaṃvarasaṃgṛhītaṃ kāyavākkarma /",
  "SA01asabhs_u:1946": "(Abhidh-s 58)",
  "SA01asabhs_u:1947": "anāsravasaṃvarasaṃgṛhītaṃ karma katamat /",
  "SA01asabhs_u:1948": "satyadarśanena anāsravamanaskārabalena pratilabdhā anāsravā viratiḥ /",
  "SA01asabhs_u:1949": "socyate anāsravasaṃvarasaṃgṛhītaṃ karma //",
  "SA01asabhs_u:1950": "asaṃvarakarma katamat /",
  "SA01asabhs_u:1951": "abhijanmato vā tatkarmasamādānato vā tatkarmādhyācāraniścayaḥ asaṃvara ityucyate /",
  "SA01asabhs_u:1952": "te punarasaṃvarāḥ katame /",
  "SA01asabhs_u:1953_0": "aurabhrikāḥ kaukkṛṭikāḥ śaukarikāḥ śākunikāḥ mātsyikāḥ lubdhakāḥ vāgurikāḥ corāḥ",
  "SA01asabhs_u:1953_1": "ghātakāḥ govaṃdhakāḥ nāgavaṃdhakāḥ māṇḍalikāḥ nāgamaṇḍalikāḥ kārāgārikāḥ sūcakāḥ",
  "SA01asabhs_u:1953_2": "upaghātakāḥ prabhṛtayaḥ /",
  "SA01asabhs_u:1954": "naivasaṃvaranāsaṃvara saṃgṛhītaṃ karma katamat /",
  "SA01asabhs_u:1955": "naivasaṃvaranāsaṃvaravihāraḥ kuśalākuśalaṃ karma //",
  "SA01asabhs_u:1956": "punaḥ karmaprabhedastrividhaḥ /",
  "SA01asabhs_u:1957": "sukhavedanīyaṃ karma duḥkhavedanīyaṃ karma aduḥkhāsukhavedanīyaṃ karma ca //",
  "SA01asabhs_u:1958": "sukhavedanīyaṃ karma katamat /",
  "SA01asabhs_u:1959": "kāmāvacarāt tṛtīyadhyānaṃ yāvad yat kuśalaṃ karma //",
  "SA01asabhs_u:1960": "duḥkhavedanīyaṃ karma katamat /",
  "SA01asabhs_u:1961": "akuśalaṃ karma //",
  "SA01asabhs_u:1962": "aduḥkhāsukhavedanīyaṃ karma katamat /",
  "SA01asabhs_u:1963": "tṛtīyadhyānādūrdhvaṃ yat kuśalaṃ karma /",
  "SA01asabhs_u:1964": "karmaprabhedaḥ punastrividhaḥ /",
  "SA01asabhs_u:1965": "dṛṣṭadharmavedanīyaṃ karma upapadyavedanīyaṃ karma aparaparyāyavedanīyaṃ karma ca //",
  "SA01asabhs_u:1966": "dṛṣṭadharmavedanīyaṃ karma katamat /",
  "SA01asabhs_u:1967": "tatkarma dṛṣṭe dharme yasya vipāko vipacyate /",
  "SA01asabhs_u:1968": "tacca maitrīsamāpatteruccalitasyaṃ parihāṇiṃ vṛddhiṃ vā kurvataḥ dṛṣṭe dharme vipāko labhyate //",
  "SA01asabhs_u:1969": "yathā maitrīsamāpatteruccalitasya tathā araṇasamāpatteruccalitasya niurodhasamāpatteruccalitasya strotāpattiphalāduccalitasya arhattvaphalāduccalitasya ca /",
  "SA01asabhs_u:1970": "buddhapramukhe saṃghe kuśalamakuśalaṃ ca kurvataḥ dṛṣṭe dharme vipāko labhyate //",
  "SA01asabhs_u:1971": "anyeṣāṃ tīvrāśayaprayogeṇa kuśalākuśalakarmapratipannānāmapi dṛṣṭe dharme vipāko labhyate //",
  "SA01asabhs_u:1972": "upapadyavedanīyaṃ karma katamat /",
  "SA01asabhs_u:1973": "tatkarma anantare janmani yasya vipāko vipacyate /",
  "SA01asabhs_u:1974": "(Abhidh-s 59) tadyathā paṃcanāntaryakarmāṇi /",
  "SA01asabhs_u:1975": "api ca yānyanyāni kuśalākuśalāni karmāṇi yeṣāmanantare janmani vipāko vipacyate tatsarvamucyate upapadyavedanīyaṃ karma //",
  "SA01asabhs_u:1976": "aparaparyāyavedanīyaṃ karma katamat /",
  "SA01asabhs_u:1977": "tatkarma yasyānantarajanmano 'paraparyāyeṣu vipāko vipacyate /",
  "SA01asabhs_u:1978": "taducyate 'paraparyāyavedanīyaṃ karma /",
  "SA01asabhs_u:1979": "punaḥ karmaprabhedaścaturvidhaḥ /",
  "SA01asabhs_u:1980": "kṛṣṇaṃ kṛṣṇavipākaṃ karma śuklaṃ śuklavipākaṃ karma kṛṣṇaśuklaṃ kṛṣṇaśuklavipākaṃ karma akṛṣṇaśuklāvipākaṃ vyāmiśraṃ karma //",
  "SA01asabhs_u:1981": "kṛṣṇaṃ kṛṣṇavipākaṃ karma katamat /",
  "SA01asabhs_u:1982": "akuśalaṃ karma //",
  "SA01asabhs_u:1983": "śuklaṃ śuklavipākaṃ karma katamat /",
  "SA01asabhs_u:1984": "traidhātukaṃ kuśalaṃ karma //",
  "SA01asabhs_u:1985": "kṛṣṇaśuklaṃ kṛṣṇaśuklavipākaṃ karma katamat /",
  "SA01asabhs_u:1986": "kāmapratisaṃyuktaṃ karma yat karma vā āśayataḥ prayogato vā śuklaṃ yat karma vā prayogataḥ kṛṣṇamāśayataḥ śuklam //",
  "SA01asabhs_u:1987": "akṛṣṇaśuklāvipākaṃ vyāmiśraṃ karma katamat /",
  "SA01asabhs_u:1988_0": "prayogānantaryamārge 'nāsravaṃ karma aviśeṣeṇa ca sarvasyānāsravakarmaṇaḥ paripanthamānukūlyasvabhāvamadhikṛtya",
  "SA01asabhs_u:1988_1": "vaṃkadoṣakaṣāyāṇāṃ śauceyānāṃ mauneyānāṃ ca karmaṇāṃ yathākramaṃ vyavasthānaṃ veditavyam /",
  "SA01asabhs_u:1989": "tathā ca dānāni śauceyāni karmāṇi /",
  "SA01asabhs_u:1990": "dānakarma katamat /",
  "SA01asabhs_u:1991": "nidānataḥ utthānataḥ pradeśataḥ svabhāvataśca dānakarma vikalpyate /",
  "SA01asabhs_u:1992": "nidānam alobho 'dveṣo 'mohaśca kuśalamūlāni //",
  "SA01asabhs_u:1993": "utthānaṃ tānyeva cetanāsahagatāni //",
  "SA01asabhs_u:1994": "pradeśo deyāni vastūni //",
  "SA01asabhs_u:1995": "svabhāvo dānasaṃpattikāle kāyavāṅmanaskarmāṇi //",
  "SA01asabhs_u:1996": "dānasaṃpat katamā /",
  "SA01asabhs_u:1997": "abhīkṣṇadānataḥ apakṣapātadānataḥ icchāparipūraṇadānataśca dānasaṃpad veditavyā /",
  "SA01asabhs_u:1998": "api ca aniśritadānataḥ mahāśucidānataḥ parama prahṛṣṭadānataḥ abhikṣṇadānataḥ kṣetrabhājanadānataḥ navapurāṇasaṃvibhāgadānataśca dānasaṃpad veditavyā //",
  "SA01asabhs_u:1999": "deyasaṃpat katamā /",
  "SA01asabhs_u:2000": "anabhidutadeyavastutaḥ aparāpakṛtadeyavastutaḥ akuthitavimaladeyavastutaḥ śucideyavastutaḥ dharmārjitadeyavastutaśca deyasaṃpad veditavyā //",
  "SA01asabhs_u:2001": "(Abhidh-s 60)",
  "SA01asabhs_u:2002": "tathācoktaṃ sūtre śīlasamanvāgataḥ prātimokṣasaṃvarasaṃvṛta ācāragocarasaṃpanno 'ṇumātreṣvavadyeṣu mahābhayadarśī śikṣate śikṣāpadeṣu iti //",
  "SA01asabhs_u:2003": "kathaṃ śīlasamanvāgato bhavati /",
  "SA01asabhs_u:2004": "viśuddhaśīlanupkṣaṇopapannataḥ //",
  "SA01asabhs_u:2005": "kathaṃ prātimokṣasaṃvarasaṃvṛto bhavati /",
  "SA01asabhs_u:2006": "nairyāṇikaśīlasaṃdhāraṇataḥ //",
  "SA01asabhs_u:2007": "kathamācāragocarasaṃpanno bhavati /",
  "SA01asabhs_u:2008": "viśuddhaśīlasahabhāvato 'garhitānām //",
  "SA01asabhs_u:2009": "kathamaṇumātreṣvavadyeṣu mahābhayadarśī bhavati //",
  "SA01asabhs_u:2010": "tīvreṇa gauraveṇa śīlaśikṣaṇataḥ //",
  "SA01asabhs_u:2011": "kathaṃ śikṣate śikṣāpadeṣu /",
  "SA01asabhs_u:2012": "śikṣāśīlānāṃ śikṣaṇataḥ //",
  "SA01asabhs_u:2013": "ataḥ paraṃ śīlamārabhya yad buddhena sūtreṣu nirdṛṣṭaṃ kāyena saṃvṛto bhavatītyevamādi //",
  "SA01asabhs_u:2014": "kathamucyate kāyena vācā saṃvṛto bhavati /",
  "SA01asabhs_u:2015": "saṃprajanyaparigṛhītataḥ //",
  "SA01asabhs_u:2016": "kathaṃ kāyavāksaṃpattyā saṃpanno bhavati /",
  "SA01asabhs_u:2017": "āpattyanāpattidānataḥ //",
  "SA01asabhs_u:2018": "kathaṃ pariśuddhakāyavāksamudācāro bhavati /",
  "SA01asabhs_u:2019": "avipratisārādīnāṃ krameṇa saṃpratipattyā yāvat samādhilābhasanniśraya taḥ //",
  "SA01asabhs_u:2020": "kathaṃ kuśalakāyavāksamudācāro bhavati /",
  "SA01asabhs_u:2021": "kliṣṭavitarkavyavatīrṇataḥ //",
  "SA01asabhs_u:2022": "kathamanavadyakāyavāksamudācāro bhavati /",
  "SA01asabhs_u:2023": "mithyāpraṇidhiparivarjanena brahmacaryabhāvanātaḥ //",
  "SA01asabhs_u:2024": "kathamavyāvadhyakāyavāksamudācāro bhavati /",
  "SA01asabhs_u:2025": "pareṣāmanavajñayā sukhasaṃvāsataḥ /",
  "SA01asabhs_u:2026": "kathamānulomikāyavāksamudācāro bhavati /",
  "SA01asabhs_u:2027": "nirvāṇaprāptyanukūlataḥ /",
  "SA01asabhs_u:2028": "katha manucchavikakāyavāksamudācāro bhavati /",
  "SA01asabhs_u:2029": "kuśalasya cchādanato 'kuśalasya prakāśanataśca //",
  "SA01asabhs_u:2030": "kathamaupayikakāyavāksamudācāro bhavati /",
  "SA01asabhs_u:2031": "sabrahmacaryagrahaṇaśīlataḥ //",
  "SA01asabhs_u:2032": "kathaṃ pratirūpakāyavāksamudācāro bhavati /",
  "SA01asabhs_u:2033": "guruṣu gurusthānīyeṣu cānihitamānataḥ //",
  "SA01asabhs_u:2034": "kathaṃ pradakṣiṇakāyāyavāksamudācāro bhavati /",
  "SA01asabhs_u:2035": "avavāde pradakṣiṇaprāhitataḥ //",
  "SA01asabhs_u:2036": "kathamataptakāyavāksamudācāro bhavati /",
  "SA01asabhs_u:2037": "kaṣṭapohīnādhimukti vivarjitataḥ //",
  "SA01asabhs_u:2038": "kathamatanutāpyakāyavāksamudācāro bhavati /",
  "SA01asabhs_u:2039": "samutsṛṣṭabhogakarmāntāvipratisāritaḥ /",
  "SA01asabhs_u:2040": "kathamavipratisārikāyavāksamudācāro bhavati /",
  "SA01asabhs_u:2041": "alpamātreṇāsaṃtuṣṭāvipratisāritayā //",
  "SA01asabhs_u:2042": "yaduktaṃ bhagavatā yathā sattvāḥ /",
  "SA01asabhs_u:2043": "karmasvakā karmadāyādāḥ karmayonīyāḥ karmapratisaraṇāḥ karma sarvān sattvān vibhajati uccanīcatayā hīnapraṇītatayā (Abhidh-s 61) iti //",
  "SA01asabhs_u:2044": "kathaṃ sattvāḥ karmasvakā bhavanti /",
  "SA01asabhs_u:2045": "svayaṃkṛtakarmanipākapratisaṃvedanātāmupādaya //",
  "SA01asabhs_u:2046": "kathaṃ karmadāyādā bhavanti /",
  "SA01asabhs_u:2047": "svayaṃ kṛtakarmavipākapratisaṃvedanatāyāṃ kuśalākuśalānāṃ karmaṇāmanyonyadāyādatāmupādāya //",
  "SA01asabhs_u:2048": "kathaṃ karmayonīyā bhavanti /",
  "SA01asabhs_u:2049": "sattvānāṃ mahetuviṣamahetuvivarjitayonitāmupādāya //",
  "SA01asabhs_u:2050": "kathaṃ karmapratisaraṇā bhavanti /",
  "SA01asabhs_u:2051": "pratipakṣakarmaviśiṣṭakarmabandhanāśrayatāmupādāya //",
  "SA01asabhs_u:2052": "kathaṃ karmaṇā sattvo uccanīcā bhavanti /",
  "SA01asabhs_u:2053": "yat karmaṇā sugatau durgatau vātmabhāvaprabhedaṃ labhante //",
  "SA01asabhs_u:2054": "kathaṃ hīnapraṇītā bhavanti /",
  "SA01asabhs_u:2055": "yat sattvā guṇadoṣaprabhedena samanvāgatā bhavanti //",
  "SA01asabhs_u:2056": "yaduktaṃ bhagavatā sattvānāṃ karmavipāko 'cintya iti /",
  "SA01asabhs_u:2057": "tatra kathaṃ karmavipākaścintyaḥ kathaṃ karmavipāko 'cintyaḥ /",
  "SA01asabhs_u:2058": "kuśalasya karmaṇo devamanuṣyagatisviṣṭa vipākalā bhaścintyaḥ /",
  "SA01asabhs_u:2059": "akuśalasya karmaṇo hīnāsu tisṛṣu durgatiṣu aniṣṭavipākalābhaścintyaḥ /",
  "SA01asabhs_u:2060": "ayaṃ cintyaḥ //",
  "SA01asabhs_u:2061": "yena karmaṇā sattvānāmātmabhāvavipākavaicitryamabhunirvarttate so 'cintyaḥ /",
  "SA01asabhs_u:2062": "tadeva kuśalākuśalaṃ karmasthānavastuhetuvipākaprakārādiprabhederacintyam /",
  "SA01asabhs_u:2063": "vividhavāhyavastuvaicitryābhinirvarttakaṃ karmācintyam /",
  "SA01asabhs_u:2064": "maṇimantraupadhimuṣṭiyogapratisaṃyuktaṃ karmācintyam /",
  "SA01asabhs_u:2065": "yogināṃ prabhāvakarmacintyuam /",
  "SA01asabhs_u:2066": "bodhisattvānāṃ vaśitābhiḥ kriyamāṇaṃ karmā citnyam /",
  "SA01asabhs_u:2067": "tadyathā āyurvaśitayā cittavaśitayā pariṣkāravaśitayā karmavaśitayā upapattivaśitayā adhimuktivaśitayā praṇidhānavaśitayā ṛddhivaśitayā jñānavaśitayā dharmavaśitayā /",
  "SA01asabhs_u:2068": "evaṃ ca bodhisattvānāṃ mahāsattvānāmevamādibhirvaśitābhiryatkarma kriyate tadacintyam /",
  "SA01asabhs_u:2069": "sarveṣāṃ buddhānāṃ vuddhakṛtyānuṣṭhānaṃ karmācintyam //",
  "SA01asabhs_u:2070": "tathā ca samudayasatyaṃ samāsato lakṣaṇaprabhedena caturvidham /",
  "SA01asabhs_u:2071": "hetulakṣaṇaṃ samudayalakṣaṇaṃ prabhavalakṣaṇaṃ pratyalakṣaṇaṃ ca /",
  "SA01asabhs_u:2072": "hetulakṣaṇaṃ katamat /",
  "SA01asabhs_u:2073": "punarbhavavāsanāyā āhārakaṃ kāraṇaṃ heturiti hetulakṣaṇaṃ veditavyam //",
  "SA01asabhs_u:2074": "samudayalakṣaṇaṃ katamat /",
  "SA01asabhs_u:2075": "teṣāṃ teṣāmupacitavāsanānāṃ sattvānāṃ tasmiṃstasmin sattvanikāye udayasya kāraṇamiti (Abhidh-s 62)",
  "SA01asabhs_u:2076": "samudayalakṣaṇaṃ veditavyam //",
  "SA01asabhs_u:2077": "prabhuvalakṣaṇaṃ katamat /",
  "SA01asabhs_u:2078": "pratyātmaṃ santānānāṃ sarvaprakāraprakarṣodbhavasya kāraṇamiti prabhavalakṣaṇaṃ veditavyam //",
  "SA01asabhs_u:2079": "pratyalakṣaṇaṃ katamat /",
  "SA01asabhs_u:2080": "sattvānāṣānpaprāptyatyayakāraṇamiti pratyayakāraṇaṃ veditavyam //",
  "SA01asabhs_u:2081": "(atha viniścaye satyaparicchede prathame tṛtīyo bhāgaḥ) /",
  "SA01asabhs_u:2082": "nirodhasatyaṃ katamat /",
  "SA01asabhs_u:2083": "lakṣaṇataḥ gāmbhīryataḥ saṃvṛtitaḥ paramārthataḥ aparipūritaḥ paripūritaḥ niralaṃkārataḥ sālaṃkārataḥ śeṣataḥ aśeṣataḥ agrataḥ paryāyataśca nirodhasatyaṃ veditavyam //",
  "SA01asabhs_u:2084": "lakṣaṇataḥ katamat /",
  "SA01asabhs_u:2085": "tathatāyāmārya mārge kleśānāmanutpādo yo nirodhāśrayo nirodhako nirodhasvabhāvo vā //",
  "SA01asabhs_u:2086": "tannirodhasatyalakṣaṇam //",
  "SA01asabhs_u:2087": "yaduktaṃ bhagavatā cakṣuḥ śrotre ghrāṇajivhākāyāḥ /",
  "SA01asabhs_u:2088": "manaśca teṣu āyataneṣu nāmarūpayorātyantikanirodho na śeṣaḥ iti /",
  "SA01asabhs_u:2089": "yaccoktaṃ tadāyatanaṃ veditavyaṃ yathā cakṣuśca nirudhyate rūpasaṃjñā ca virajyate yāvat manaśca nirudhyate dharmasaṃjñā ca virajyate iti /",
  "SA01asabhs_u:2090": "anena nayena ālambanānāṃ prāpaṇaṃ tathatāyāmālambanādūrdhvaṃ sāsravāṇāṃ dharmāṇāṃ nirodhaḥ /",
  "SA01asabhs_u:2091": "tannirodhasatya lakṣaṇam //",
  "SA01asabhs_u:2092": "gāmbhīryataḥ katamat /",
  "SA01asabhs_u:2093": "yat teṣāṃ saṃskārāṇāmuparamānnirodhaḥ /",
  "SA01asabhs_u:2094": "tathoparamāt teṣāṃ saṃskārāṇāṃ nirodho nānyo vācyaḥ nānanyo vācyaḥ nāpyanyo nāpyananyo vācyaḥ na naivānyo nānanyo vācyaḥ //",
  "SA01asabhs_u:2095": "kutaḥ /",
  "SA01asabhs_u:2096": "niṣprapañcataḥ /",
  "SA01asabhs_u:2097": "asmiṃstvarthe prapañcotpattiḥ na saṃcintyā na mārgeṇa na nyāyena na kuśalaprayogeṇa cintyā iti /",
  "SA01asabhs_u:2098": "yaduktaṃ bhagavatā teṣāṃ ṣaṇṇāṃ spraṣṭāvyayatanānāṃ kṣayo virāgo nirodho vyupaśamo 'staṃgama ityevamādi /",
  "SA01asabhs_u:2099": "syādanyaḥ syādananyaḥ syādanyo 'pi nānyo 'pi (Abhidh-s 63)",
  "SA01asabhs_u:2100": "syānnaivānyo nānanyo 'pi iti niṣprapañca prapañca utpadyate //",
  "SA01asabhs_u:2101": "yāvat ṣaḍāyatanāni tāvat prapañcāḥ //",
  "SA01asabhs_u:2102": "yadā ṣaḍāyatanānāṃ nirodhaśchedaḥ tadā prapañcānāṃ viratiḥ //",
  "SA01asabhs_u:2103": "saṃvṛtitaḥ katamat /",
  "SA01asabhs_u:2104": "laukikamārgairvījanigraheṇa yo nirodho labhyate /",
  "SA01asabhs_u:2105": "ato bhagavatā tadāṃśikanirvāṇamityucyate //",
  "SA01asabhs_u:2106": "paramārthataḥ katamat /",
  "SA01asabhs_u:2107": "āryaprajñayā bījanirmūlanena yo nirodho labhyate //",
  "SA01asabhs_u:2108": "aparipūritaḥ katamat /",
  "SA01asabhs_u:2109": "śaikṣāṇāṃ strotāpannaphalasaṃgraheṇa vā sakṛdāgamiphalasaṃgraheṇa vā anāgāmiphalasaṃgraheṇa vā yo nirodhaḥ //",
  "SA01asabhs_u:2110": "paripūritaḥ katamat /",
  "SA01asabhs_u:2111": "aśaikṣyāṇāmarhattvaphalasaṃgraheṇa yo nirodhaḥ //",
  "SA01asabhs_u:2112": "niralaṃkārataḥ katamat /",
  "SA01asabhs_u:2113": "prajñāvimuktānāmarhatāṃ yo nirodhaḥ //",
  "SA01asabhs_u:2114": "sālaṃkārataḥ katamat /",
  "SA01asabhs_u:2115": "ubhayabhāga vimuktānāṃ traividyānāṃ ṣaḍabhijñānāmarhatāṃ yo nirodhaḥ //",
  "SA01asabhs_u:2116": "śeṣataḥ katamat /",
  "SA01asabhs_u:2117": "sopadhiśeṣo yo nirodhaḥ //",
  "SA01asabhs_u:2118": "aśeṣataḥ katamat /",
  "SA01asabhs_u:2119": "nirupadhiśeṣo yo nirodhaḥ //",
  "SA01asabhs_u:2120": "agrataḥ katamat /",
  "SA01asabhs_u:2121": "buddhānāṃ bodhisattvānāmapratiṣṭhitanirvāṇasaṃgraheṇa yo nirodhaḥ /",
  "SA01asabhs_u:2122": "sparśavihāriṇāṃ sarveṣāṃ sattvānāṃ hitasukhādhiṣṭhānataḥ //",
  "SA01asabhs_u:2123": "paryāyataḥ katamat /",
  "SA01asabhs_u:2124": "aśeṣaprahāṇaṃ pratiniḥsargaḥ vyantībhāvaḥ kṣayo virāgo nirodho vyupaśamo 'staṃgama ityevamādi //",
  "SA01asabhs_u:2125": "kimupādāyocyate aśeṣaprahāṇam /",
  "SA01asabhs_u:2126": "pariśiṣṭāni padānyupādāya //",
  "SA01asabhs_u:2127": "kimupādāyocyate pratiniḥsargaḥ /",
  "SA01asabhs_u:2128": "paryavasthānapratiniḥsaraṇatāmupādāya //",
  "SA01asabhs_u:2129": "kimupādāyocyate kṣayaḥ /",
  "SA01asabhs_u:2130": "darśanamārgeṇa pratipakṣavisaṃyogalābhatā mupādāya //",
  "SA01asabhs_u:2131": "kimupādāyocyate virāgaḥ /",
  "SA01asabhs_u:2132": "bhāvanāmārgeṇa pratipakṣavisaṃyogalābhatāmupādāya //",
  "SA01asabhs_u:2133": "kimupādāyocyate nirodhaḥ /",
  "SA01asabhs_u:2134": "āyatyāṃ tatphaladuḥkhānutpattitāmupādāya //",
  "SA01asabhs_u:2135": "kimupādāyocyate vyupaśamaḥ /",
  "SA01asabhs_u:2136": "dṛṣṭe dharme tatphalacettaduḥkhāsamudācāratāmupādāya //",
  "SA01asabhs_u:2137": "kimupādāyocyate 'staṃgamaḥ /",
  "SA01asabhs_u:2138": "sopadhiśeṣa nirodhatāmupādāya //",
  "SA01asabhs_u:2139": "kimupādāya sa nirodhaḥ punarasaṃskṛtamityucyate /",
  "SA01asabhs_u:2140": "lakṣaṇatrayavirahatāmupādāya //",
  "SA01asabhs_u:2141": "kimupādāya sa nirodhaḥ punardurdarśa ityucyate /",
  "SA01asabhs_u:2142": "carmacakṣuṣo divyacakṣuṣaśca (Abhidh-s 64)",
  "SA01asabhs_u:2143": "gocarātikamaṇatāmupādāya //",
  "SA01asabhs_u:2144": "kimupādāya sa nirodhaḥ punaracalamityucyate /",
  "SA01asabhs_u:2145": "matiṣu saṃcārabirahamāmupādāya //",
  "SA01asabhs_u:2146": "kimupādāya sa nirodhaḥ punaramata mityucyate /",
  "SA01asabhs_u:2147": "tṛṣṇātrayavirahatāmupādāya //",
  "SA01asabhs_u:2148": "kimupādāya sa nirodhaḥ punaramṛtamityucyate /",
  "SA01asabhs_u:2149": "skandhamāravirahatāmupādāya //",
  "SA01asabhs_u:2150": "kimuipādāya sa nirodhaḥ punaranāsravamityucyate /",
  "SA01asabhs_u:2151": "sarva kleśamāravirahatāmupādāya //",
  "SA01asabhs_u:2152": "kimupādāya sa nirodhaḥ punarlayanamityucyate /",
  "SA01asabhs_u:2153": "anavadyaprītisukhasaṃniśrayatāmupādāya //",
  "SA01asabhs_u:2154": "kimupādāya sa nirodhaḥ punardvīpamityucyate /",
  "SA01asabhs_u:2155": "traidhātukaparicchedatāmupādāya //",
  "SA01asabhs_u:2156": "kimupādāya sa nirodhaḥ punastrāṇamityucyate /",
  "SA01asabhs_u:2157": "sarvamahāduḥkhopadravāpagamatāmupādāya //",
  "SA01asabhs_u:2158": "kimupādāya sa nirodhaḥ punaḥ śaraṇamityucyate /",
  "SA01asabhs_u:2159": "āśayaprayogayoravandhyapadasthānatāmupādāya //",
  "SA01asabhs_u:2160": "kimupādāya sa nirodhaḥ punaḥ parāyaṇamityucyate /",
  "SA01asabhs_u:2161": "sarvasya paramāryatvasyāgamanapadasthāṇatāmupādāya //",
  "SA01asabhs_u:2162": "kimupādāya sa nirodhaḥ punaracyutamityucyate /",
  "SA01asabhs_u:2163": "jātivirahatāmupādāya //",
  "SA01asabhs_u:2164": "kimupādāya sa nirodha punarnirvāramityucyate /",
  "SA01asabhs_u:2165": "sarvakleśasantāpavirahatāṃ sarvecchālābhaduḥkhamahāsantāpavirahatāṃ copādāya //",
  "SA01asabhs_u:2166": "kimupādāya sa nirodhaḥ punarniṣpadāridāhamiotyute /",
  "SA01asabhs_u:2167": "sarva śokaparidevanāduḥkhadaurmanasya vikṣepavirahatāmupādāya //",
  "SA01asabhs_u:2168": "kimupādāya sa nirodhaḥ punaḥ kṣemamityucyate /",
  "SA01asabhs_u:2169": "hiṃsā bhayarahitavihārapadasthānatāmupādāya //",
  "SA01asabhs_u:2170": "kimupādāya sa nirodhaḥ punaḥ śivamityucyate /",
  "SA01asabhs_u:2171": "lābhavastupadasthāna tāmupādāya //",
  "SA01asabhs_u:2172": "kimupādāya sa nirodhaḥ punaḥ sauvarṇikamityucyate paramārthasukhādhiṣṭhānatāmupādāya //",
  "SA01asabhs_u:2173": "kimupādāya sa nirodhaḥ punaḥ svastyayanamityucyate /",
  "SA01asabhs_u:2174": "tatsukhaprayogaprāptipadasthānatāmupādāya //",
  "SA01asabhs_u:2175": "kimupādāya sa nirodhaḥ punarogyamityucyate /",
  "SA01asabhs_u:2176": "sarvāvaraṇaro gavirahatāmupādāya //",
  "SA01asabhs_u:2177": "kimupādāya sa nirodhaḥ punarārnijyamityucyate /",
  "SA01asabhs_u:2178": "sarvavikṣepavirahatāmupādāya //",
  "SA01asabhs_u:2179": "kimupādāya sa nirodhaḥ punarnirvāṇamityucyate /",
  "SA01asabhs_u:2180": "animittaśāntamahā sukhavihārapadasthānatāmupādāya /",
  "SA01asabhs_u:2181": "kimupādāya sa nirodhaḥ punarajātamityucyate /",
  "SA01asabhs_u:2182": "pratisaṃdhyupapattivirahatāmupādāya //",
  "SA01asabhs_u:2183": "kimupādāya sa nirodhaḥ punarabhūtamityucyate /",
  "SA01asabhs_u:2184": "taduttarakālotpattivirahatāmupādāya //",
  "SA01asabhs_u:2185": "(Abhidh-s 65) kimupādāya sa nirodhaḥ punaraskṛtamityucyate /",
  "SA01asabhs_u:2186": "pūrvāntakarmakleśabalavadā vedhavirahatāmupādāya //",
  "SA01asabhs_u:2187": "kimupādāya sa nirodhaḥ punarasaṃskṛtamityucyate /",
  "SA01asabhs_u:2188": "vartamānakarma kleśānabhisaṃskāra padasthānatāmupādāya /",
  "SA01asabhs_u:2189": "kimupādāya sa nirodhaḥ punaranutpannamityucyate /",
  "SA01asabhs_u:2190": "anāgatasantatyutpādavirahatāmupādāya //",
  "SA01asabhs_u:2191": "tathā nirodhasatyasya samāsataścatvāro lakṣaṇaprabhedāḥ /",
  "SA01asabhs_u:2192": "nirodhalakṣaṇaṃ śāntalakṣaṇaṃ praṇītalakṣaṇaṃ niḥsaraṇalakṣaṇaṃ ca /",
  "SA01asabhs_u:2193": "kimupādāya nirodhalakṣaṇam /",
  "SA01asabhs_u:2194": "kleśavisaṃyogatāmupādāya //",
  "SA01asabhs_u:2195": "kimupādāya śāntalakṣaṇam /",
  "SA01asabhs_u:2196": "duḥkhavisaṃyogatāmupādāya /",
  "SA01asabhs_u:2197": "kimupādāya praṇītalakṣaṇam /",
  "SA01asabhs_u:2198": "sukhaśucyadhiṣṭhānatāmupādāya //",
  "SA01asabhs_u:2199": "kimupādāya niḥsaraṇalakṣaṇam /",
  "SA01asabhs_u:2200": "nityahitādhiṣṭhānatāmupādāya //",
  "SA01asabhs_u:2201": "(atha viniścaye satyaparicchede prathame caturtho bhāgaḥ)",
  "SA01asabhs_u:2202": "mārgasatyaṃ katamat /",
  "SA01asabhs_u:2203": "yena duḥkhaṃ parijānīte samudayaṃ prajahāti nirodhaṃ sākṣātkaroti mārgaṃ bhāvayati /",
  "SA01asabhs_u:2204": "etat saṃkṣepeṇa mārgasatyalakṣaṇamityucyate //",
  "SA01asabhs_u:2205": "punaḥ mārgaḥ pañcavidhaḥ /",
  "SA01asabhs_u:2206": "saṃbhāramārgaḥ prayogamārgaḥ darśanamārga bhāvanāmārgaḥ niṣṭhāmārgaśca /",
  "SA01asabhs_u:2207": "saṃbhāramārgaḥ katamaḥ /",
  "SA01asabhs_u:2208": "pṛthagjanānāṃ śīlam indriyadvārarakṣā bhojane mātrājñatā prathamarātrau taduttararātriṣu vā nityamamiddhaṃ vīryabhāvanā śamathavipaśyanā saṃprajanyavihāraśca //",
  "SA01asabhs_u:2209": "yadvā punaranyadaupaniṣadaṃ kuśalam śrutamayī prajñā cintāmayī prajñā bhāvanāmayī prajñā //",
  "SA01asabhs_u:2210": "tadbhāvanayā abhisamayavimokṣasthānabhājanāṃ pratilabhate /",
  "SA01asabhs_u:2211": "prayogamārgaḥ katamaḥ /",
  "SA01asabhs_u:2212": "yaḥ saṃbhāramārgaḥ sa prayogamārgaḥ /",
  "SA01asabhs_u:2213": "yastu prayogamārgaḥ sana saṃbhāramārgaḥ /",
  "SA01asabhs_u:2214": "saṃbhāramārgopacitāni nirvedhabhāgīyāni kuśalamūlāni ūṣmagataḥ mūrdhānaḥ satyānukūlakṣānti laukikāgradharmaśca //",
  "SA01asabhs_u:2215": "ūṣmagataṃ katamat /",
  "SA01asabhs_u:2216": "pratyātmaṃ satye pvālokalabdhaḥ samādhiḥ prajñā saṃyogaśca //",
  "SA01asabhs_u:2217": "mūrdhānaṃ katamat /",
  "SA01asabhs_u:2218": "pratyātmaṃ satyeṣvālokavṛddhaḥ samādhiḥ prajñā saṃyogaśca //",
  "SA01asabhs_u:2219": "satyānukūlakṣāntiḥ katamā /",
  "SA01asabhs_u:2220": "pratyātmaṃ satyeṣvekadeśapraviṣṭānusṛtaḥ (Abhidh-s 66)",
  "SA01asabhs_u:2221": "samādhiḥ prajñā saṃyogaśca //",
  "SA01asabhs_u:2222": "laukikāgradharmaḥ katamaḥ /",
  "SA01asabhs_u:2223": "pratyātmaṃ satyeṣvānantaryacittasamādhiḥ prajñā saṃyogaśca //",
  "SA01asabhs_u:2224": "darśanamārgaḥ katamaḥ /",
  "SA01asabhs_u:2225": "samāsato laukikā gradharmānantaramanupalambhaḥ samādhiḥ prajñā saṃyogaśca //",
  "SA01asabhs_u:2226": "samasamālambyālambanajñāmapi tat /",
  "SA01asabhs_u:2227": "pratyātmamapanītasattvasaṃketadharmasaṃketasarvato 'panītobhayasaṃketālambanadharmajñānamapi tat //",
  "SA01asabhs_u:2228": "prabhedaśaḥ śunardarśanamārgo laukikāgradharmānantaraṃ duḥkhe dharmajñānakṣāntiḥ,",
  "SA01asabhs_u:2229_0": "duḥkhe dharmajñānaṃ duḥkhe 'nvayajñānakṣāntiḥ duḥkhe 'nvayajñānaṃ samudaye dharmajñānakṣāntiḥ",
  "SA01asabhs_u:2229_1": "samudaye dharmajñānaṃ samudaye 'nvayajñānakṣāntiḥ samudaye 'nvayajñānaṃ nirodhe dharmajñānakṣāntiḥ",
  "SA01asabhs_u:2229_2": "nirodhe dharmajñānaṃ nirodhe 'nvayajñānakṣāntiḥ nirodhe 'nvayajñānaṃ mārge dharmajñānakṣāntiṃ",
  "SA01asabhs_u:2229_3": "mārge dharmajñānaṃ mārge 'nvayajñānakṣāntiḥ mārge 'nvayajñānam //",
  "SA01asabhs_u:2230": "evaṃca ṣoḍaśa jñānakṣāntibhirdarśanamārgaprabhedāḥ //",
  "SA01asabhs_u:2231": "dukhaṃ katamat /",
  "SA01asabhs_u:2232": "duḥkhasatyam //",
  "SA01asabhs_u:2233": "duḥkhe dharmaḥ katamaḥ /",
  "SA01asabhs_u:2234": "duḥkhasatyādhipateyaḥ śāsanadharmaḥ //",
  "SA01asabhs_u:2235": "dharmajñānaṃ katamat /",
  "SA01asabhs_u:2236": "prayogamārge satyādhipateyaṃ dharmavicāraṇājñānam //",
  "SA01asabhs_u:2237": "jñānakṣāntiḥ katamā /",
  "SA01asabhs_u:2238": "pūrvādhipatibalavicāraṇāmupādāya pratyātmaṃ duḥkhasatye pratyakṣānubhāvinī anāsravā prajñā /",
  "SA01asabhs_u:2239": "yayā prajñāyā duḥkhadarśanaprahātavyān sarvakleśān prajahāti /",
  "SA01asabhs_u:2240": "tasmāducyate duḥkhe dharmajñānakṣāntiriti //",
  "SA01asabhs_u:2241": "duḥkhe dharmajñānaṃ katamat /",
  "SA01asabhs_u:2242": "kṣāntyanantaraṃ yena jñānena pūrvoktebhyaḥ kleśebhyo vimuktiṃ sākṣātkaroti /",
  "SA01asabhs_u:2243": "tasmāducyate duḥkhe dharmajñānamiti /",
  "SA01asabhs_u:2244": "duḥkhe anvayajñānakṣāntiḥ katamā /",
  "SA01asabhs_u:2245": "duḥkhe dharmajñānakṣāntyāṃ duḥkhe dharmajñāne ca pratyātmaṃ pratyakṣānubhāvinī anāsravā prajñā utpadyate yaduttaramanvaya eṣa āryadharmāṇām /",
  "SA01asabhs_u:2246": "tasmāducyate duḥkhe anvayajñānakṣāntiḥ //",
  "SA01asabhs_u:2247": "duḥkhe anvayajñānaṃ katamat /",
  "SA01asabhs_u:2248": "tadanantaramanāsravaṃ jñānamutpadyate /",
  "SA01asabhs_u:2249": "yena jñānena duḥkhe anvayajñānakṣāntimupadhārayati /",
  "SA01asabhs_u:2250": "tad duḥkhe 'nvayajñānamityucyate //",
  "SA01asabhs_u:2251": "tadvadanyeṣu satyeṣu yathāyogyam /",
  "SA01asabhs_u:2252": "(Abhidh-s 67)",
  "SA01asabhs_u:2253": "kṣāntirjñānakṣayo jñeyaḥ /",
  "SA01asabhs_u:2254": "tatra avasthāyāṃ dharmakṣāntijñānaiḥ grāhyāvanoghaḥ /",
  "SA01asabhs_u:2255": "anvayakṣāntijñānairgrāhakāvabodhaḥ /",
  "SA01asabhs_u:2256": "api ca eṣu sarveṣu kṣāntijñāneṣu animittaprekṣāvihārī veditavyaḥ //",
  "SA01asabhs_u:2257": "ime ṣoḍaśa cittakṣaṇā darśanamārga ākhyātaḥ //",
  "SA01asabhs_u:2258": "jñeye jñānotpattiparisamāptirekaścittalakṣaṇo veditavyaḥ //",
  "SA01asabhs_u:2259": "sarvaṃ hi mārgasatyaṃ caturbhiḥ prakārairanugantavyam /",
  "SA01asabhs_u:2260": "vyavasthānataḥ vikalpanataḥ anubhavataḥ paripūritaśca /",
  "SA01asabhs_u:2261": "vyavasthānataḥ katamat /",
  "SA01asabhs_u:2262": "yathāsvamadhigamaniṣṭhāprāptāḥ śrāvakādayaḥ /",
  "SA01asabhs_u:2263": "tatpṛṣṭhalabdhena jñānena prāpaṇanimittapramāṇaiḥ nāmapadavyañjanakāyaiḥ mārgasatyaṃ vyavasthāpayanti /",
  "SA01asabhs_u:2264": "vikalpanataḥ katamat /",
  "SA01asabhs_u:2265": "abhisamayaprayuktā laukikena jñānena yathāvyavasthānaṃ vikalpoyanto yadabhyasyanti //",
  "SA01asabhs_u:2266": "anubhavataḥ katamat /",
  "SA01asabhs_u:2267": "tathābhyasyanto mayā (?yadā)",
  "SA01asabhs_u:2268": "dito darśanamārgākhyāṃ lokottarāṃ niṣprapañcāvasthāṃ pratyātmamanubhavati //",
  "SA01asabhs_u:2269": "paripūritaḥ katamat /",
  "SA01asabhs_u:2270": "tadūrdhvaṃ yāmāśrayaparivṛttiṃ paripūrya yāvadadhigamaniṣṭhāṃ prāpnuvanti /",
  "SA01asabhs_u:2271": "tena punaradhigamaniṣṭhāprāptāstatpṛṣṭhalabdhena jñānena nāmapadavyañjanakāyaiḥ mārgasatyaṃ vyavasthāpayanti //",
  "SA01asabhs_u:2272": "yaduktaṃ sūtre virajño vītamalaṃ dharmeṣu dharmacakṣurūdapādi iti /",
  "SA01asabhs_u:2273": "taddarśanamārgamadhikṛtyoktam /",
  "SA01asabhs_u:2274": "tatra dharmakṣāntibhirvirajaḥ dharmajñānairvītamalam parijñayā prahāṇena mārgaśuddhilābhena ca //",
  "SA01asabhs_u:2275_0": "yaduktaṃ sūtre dṛṣṭadharmā prāptadharmā viditadharmā paryavagāḍhadharmā sarvaiḥ tīrṇakāṃkṣaḥ",
  "SA01asabhs_u:2275_1": "tīrṇavicikitsaḥ aparapratyayaḥ śāstuḥ śāsano 'nanyaneyaḥ dharmeṣu vaiśāradyaprāpta",
  "SA01asabhs_u:2275_2": "iti tadapi darśanamārgamadhikṛtyoktam /",
  "SA01asabhs_u:2276": "dṛṣṭadharmā dharmakṣāntibhiḥ /",
  "SA01asabhs_u:2277": "prāptadharmā dharmajñānaiḥ /",
  "SA01asabhs_u:2278": "viditadharmā anvayakṣāntibhiḥ /",
  "SA01asabhs_u:2279": "paryavagāḍhadharmā anvayajñānaiḥ /",
  "SA01asabhs_u:2280": "sarvaiḥ tīrṇakāṃkṣaḥ svādhigame kṣāntijñānaiḥ kāṃkṣābhāvena /",
  "SA01asabhs_u:2281": "tīrṇavicikitsaḥ parādhigame tadavasthasya vimatyabhāvena /",
  "SA01asabhs_u:2282": "aparapratyayaḥ mārgabhāvanāyāṃ na parataḥ svayaṃ kuśalāvarjanena /",
  "SA01asabhs_u:2283": "śāstuḥ śāsane 'nanyaneyaḥ buddhaśāsane (Abhidh-s 68)",
  "SA01asabhs_u:2284": "'nyatīrthyairaneyatāmupādāya /",
  "SA01asabhs_u:2285": "dharmeṣu vaiśāradyaprāptaḥ adhigamanāramya paripraśnadharmeṣu alīnacittatāmupādāya /",
  "SA01asabhs_u:2286": "bhāvanāmārgaḥ katamaḥ /",
  "SA01asabhs_u:2287": "darśanamārgādūrdhvaṃ laukiko mārgo lokottaramārgaḥ mṛdumārgo madhyamārgo 'dhimātro mārgaḥ prayogamārgaḥ ānantaryamārgaḥ vimuktimārgaḥ viśeṣamārgaśca //",
  "SA01asabhs_u:2288": "laukiko mārgaḥ katamaḥ /",
  "SA01asabhs_u:2289": "laukikaṃ prathamaṃ dhyānaṃ dvitīyaṃ tṛtīyaṃ caturthaṃ dhyānamākāśānattyāyatanaṃ vijñānānantyāyatanamākiñcatyāyatanaṃ naivasaṃjñānāsaṃjñāyatanaṃ ca //",
  "SA01asabhs_u:2290": "ta ete dhyānārūpyāḥ saṃkleśavyavadānavyavasthāna viśuddhibhirveditavyāḥ //",
  "SA01asabhs_u:2291": "kathaṃ saṃkleśataḥ /",
  "SA01asabhs_u:2292": "catvāryavyākṛtamūlāni tṛṣṇā dṛṣṭirmāno 'vidyā ca //",
  "SA01asabhs_u:2293": "tṛṣṇayā āsvāda saṃkleśena saṃkliśyate //",
  "SA01asabhs_u:2294": "dṛṣṭyā dṛṣṭyuttaradhyāyitayā saṃkliśyate /",
  "SA01asabhs_u:2295": "mānena mānottaradhyāyitayā saṃkliśyate /",
  "SA01asabhs_u:2296": "avidyayā vicikitsottaradhyāyitayā saṃkliśyate /",
  "SA01asabhs_u:2297": "tathā ca saṃkliṣṭacetasāṃ rūpārūpyāvacarāḥ kleśopakleśāḥ pravarttante //",
  "SA01asabhs_u:2298": "kathaṃ vyavadānataḥ /",
  "SA01asabhs_u:2299": "śuddhakā dhyānārūpyāḥ kuśalatvād vyavadātā ityucyante //",
  "SA01asabhs_u:2300": "kathaṃ vyavasthānataḥ /",
  "SA01asabhs_u:2301": "aṅgavyavasthānataḥ samāpattivyavasthānataḥ mātrāvyavasthānataḥ saṃjñākaraṇavyavasthānaśca //",
  "SA01asabhs_u:2302": "kathamaṅgavyavasthānataḥ /",
  "SA01asabhs_u:2303": "prathamaṃ dhyānaṃ pañcāṅgam /",
  "SA01asabhs_u:2304": "pañcāṅgāni vitarko vicāraḥ prītiḥ sukhaṃ cittaikāgratā ca //",
  "SA01asabhs_u:2305": "dvitīyaṃ dhyānaṃ caturaṅgam /",
  "SA01asabhs_u:2306": "catvāryaṅgāni adhyātmasaṃprasādaḥ prītiḥ sukhaṃ cittaikāpratā ca //",
  "SA01asabhs_u:2307": "tṛtīyaṃ dhyānaṃ pañcāṅgam /",
  "SA01asabhs_u:2308": "pañcāṅgāni upekṣā smṛtiḥ saṃprajanyaṃ sukhaṃ cittaikāgratā ca //",
  "SA01asabhs_u:2309": "caturthaṃ dhyānaṃ caturaṅgam /",
  "SA01asabhs_u:2310": "catvāryaṅgāni upekṣāpariśuddhiḥ smṛtipariśuddhiḥ aduḥkhāsukhā vedanā cittaikāgratā ca //",
  "SA01asabhs_u:2311": "pratipakṣāṅgamupādāya anuśaṃsāṅgamupādāya tadubhayāśrayasvabhāvāṅgaṃ copādāya ārupyeṣvaṅgavyavasthānaṃ nāsti /",
  "SA01asabhs_u:2312": "śamathaikarasatāmupādāya //",
  "SA01asabhs_u:2313": "kathaṃ samāpattivyavasthānataḥ /",
  "SA01asabhs_u:2314": "saptabhirmanaskāraiḥ prathamaṃ dhyānaṃ samāpadyate /",
  "SA01asabhs_u:2315": "evaṃ yāvannaivasaṃjñānāsaṃjñāyatanaṃ ca //",
  "SA01asabhs_u:2316": "sapta manaskārāḥ katame /",
  "SA01asabhs_u:2317": "lakṣaṇaprati saṃvedī manaskāraḥ ādhimokṣikaḥ prāvivejaḥ ratisaṃgrāhakaḥ mīmāṃsakaḥ prayoganiṣṭhaḥ prayoganiṣṭhāphalaśca (Abhidh-s 69)",
  "SA01asabhs_u:2318": "manaskāraḥ //",
  "SA01asabhs_u:2319": "kathaṃ mātrāvyavasthānataḥ /",
  "SA01asabhs_u:2320": "prathamaṃ dhyānaṃ suduparibhāvitaṃ madhyaparibhāvitamadhimātraparibhāvitaśca //",
  "SA01asabhs_u:2321": "[tadyathā] prathamaṃ dhyānametraṃ śiṣṭāni dhyānānyārūpyāśca //",
  "SA01asabhs_u:2322": "mṛdumadhyādhimātraparibhāvitasya prathamasya dhyānasya phalaṃ trividhā prathamā dhyānopapattiḥ /",
  "SA01asabhs_u:2323": "yathā prathamasya dhyānasya evaṃ śiṣṭānāṃ dhyānānāṃ trividhā dhyānopapattiḥ /",
  "SA01asabhs_u:2324": "ārūpyeṣu sthānāntarābhāvamupādāyopapattibhedo nāsti /",
  "SA01asabhs_u:2325": "tatra mṛdumadhyādhimātraparibhāvitatvādārūpyāṇāmupapattāvuccanīcatā hīnapraṇītatā prajñāyate //",
  "SA01asabhs_u:2326": "kathaṃ saṃjñākaraṇavyavasthānataḥ /",
  "SA01asabhs_u:2327": "prathamadhyānasaṃgṛhītānyāvataḥ samādhīn buddhabodhisattvāḥ samāpadyante /",
  "SA01asabhs_u:2328": "teṣāṃ śrāvakapratyekabuddhā nāmābhijñā api na bhavanti /",
  "SA01asabhs_u:2329": "yathā prathamadhyānasaṃgṛhītānevamavaśiṣṭadhyānasaṃgṛhītānyaduta dhyānapāramitāṃ niśritya //",
  "SA01asabhs_u:2330": "kathaṃ viśuddhitaḥ /",
  "SA01asabhs_u:2331": "prāntakoṭikaṃ prathamaṃ dhyānaṃ yāvannaiva saṃjñānāsaṃjñāyatanaṃ viśuddhirityucyate //",
  "SA01asabhs_u:2332": "lokottaro mārgaḥ katamaḥ /",
  "SA01asabhs_u:2333": "bhāvanāmārge duḥkhasamudayanirodhamārgajñānāni dharmajñānānvayapakṣyāṇi taiśca saṃprayuktaḥ samādhiḥ prathamaṃ vā dhyānaṃ yāvadākiñcanyāyatanaṃ naivasaṃjñānāsaṃjñāyatanaṃ,",
  "SA01asabhs_u:2334": "laukikameva aparisphuṭaṃ saṃjñāpracāratāmupādāya /",
  "SA01asabhs_u:2335": "tata ścānimittamityucyate //",
  "SA01asabhs_u:2336": "yathoktaṃ bhagavatā yāvadeva saṃjñāsamāpattiḥ tāvadājñāprativedha iti /",
  "SA01asabhs_u:2337": "nirodhasamāpattirlokottarā manuṣyeṣvabhinirhiyate /",
  "SA01asabhs_u:2338": "manuṣyeṣva bhinirhṛtā manuṣyeṣurūpadhātau vā saṃmukhīkriyate /",
  "SA01asabhs_u:2339": "ārūpyeṣva syāḥ saṃmukhībhāvo nāsti /",
  "SA01asabhs_u:2340": "śāntavimokṣavipākavihārīṇāṃ tadyatnānārambhatāmupādāya //",
  "SA01asabhs_u:2341": "(Abhidh-s 70)",
  "SA01asabhs_u:2342": "mṛdumārgaḥ katamaḥ /",
  "SA01asabhs_u:2343": "mṛdumṛdurmṛdumadhyo mṛdvadhimātraśca yena traidhātukāvacarāṇā kleśānāṃ bhūmau bhūmāvadhimātrādhimātramadhimātramadhyamadhimātrāmṛduṃ kleśaprakāra prajahāti //",
  "SA01asabhs_u:2344": "madhyo mārgaḥ katamaḥ /",
  "SA01asabhs_u:2345": "madhyamṛdurmadhyamadhyo madhyādhimātraśca yena traidhātukāvacarāṇāṃ kleśānāṃ bhūmau bhūmau madhyādhimātraṃ madhyamadhyaṃ madhyamṛduṃ kleśaprakāraṃ prajahāti //",
  "SA01asabhs_u:2346": "adhimātro mārgaḥ katamaḥ /",
  "SA01asabhs_u:2347": "adhimātramṛduradhimātramadhyo 'dhimātrādhimātraśca yena traidhātukāvacarāṇāṃ kleśānāṃ bhūmau bhūmau mṛdvadhimātraṃ mṛdumadhyaṃ mṛdumṛduṃ kleśaprakāraṃ prajahāti //",
  "SA01asabhs_u:2348": "prayogamārgaḥ katamaḥ /",
  "SA01asabhs_u:2349": "yena kleśaṃ prajahāti //",
  "SA01asabhs_u:2350": "ānantaryamārgaḥ katamaḥ /",
  "SA01asabhs_u:2351": "yasyānantaraṃ nirantaraḥ kleśaḥ prahīṇo bhavati //",
  "SA01asabhs_u:2352": "vimuktimārgaḥ katamaḥ /",
  "SA01asabhs_u:2353": "yena prahīṇe kleśe vimuktiṃ sākṣātkaroti //",
  "SA01asabhs_u:2354": "viśeṣamārgaḥ katamaḥ /",
  "SA01asabhs_u:2355": "tadanyasya kleśaprakārasya prayogānantaryavimuktimārgāḥ viśeṣamārgaḥ /",
  "SA01asabhs_u:2356": "api khalu kleśaprahāṇaprayogaṃ nirākṛtya dharmacintāyāṃ vā prayuktasya dharmavihāre vā samāpattiviśeṣe vā yo mārgaḥ /",
  "SA01asabhs_u:2357": "api khalu vaiśeṣikān guṇānabhinirharato vā yo mārgaḥ //",
  "SA01asabhs_u:2358": "mārgabhāvanā katamā /",
  "SA01asabhs_u:2359": "pratilaṃbhabhāvanā niṣevaṇabhāvanā nirdhāvanabhāvanā pratipakṣabhāvanā ca //",
  "SA01asabhs_u:2360": "pratilambhabhāvanā katamā /",
  "SA01asabhs_u:2361": "anutpannānāṃ kuśalānāṃ dharmāṇāmutpādāya yā bhāvanā //",
  "SA01asabhs_u:2362": "niṣevaṇabhāvanā katamā /",
  "SA01asabhs_u:2363": "utpannānāṃ kuśalānāṃ dharmāṇāṃ sthitaye asaṃmoṣāya bhūyobhāvāya vṛddhivipulatāyai yā bhāvanā /",
  "SA01asabhs_u:2364": "nirdhāvanabhāvanā katamā /",
  "SA01asabhs_u:2365": "utpannānāṃ pāpakānāmakuśalānāṃ dharmāṇāṃ prahāṇāya yā bhāvanā //",
  "SA01asabhs_u:2366": "pratipakṣabhāvanā katamā /",
  "SA01asabhs_u:2367": "anutpannānāṃ pāpakānāmakuśakunāṃ dharmāṇāmanutpādāya (Abhidh-s 71) yā bhāvanā //",
  "SA01asabhs_u:2368": "api khalu mārga utpadyamānaḥ svāṃ vāsanāmava sthāpayati sā pratilambhabhāvanā /",
  "SA01asabhs_u:2369": "sa eva saṃmukhībhūto bhāvanāṃ gacchati sā niṣevaṇabhāvanā /",
  "SA01asabhs_u:2370": "svamāvaraṇaṃ vijahāti sā nirdhāvanabhāvanā /",
  "SA01asabhs_u:2371": "vihīna ścāvaraṇamāyatyāmanutpattidharmatāyāmavasthāpayati sā pratipakṣabhāvanā //",
  "SA01asabhs_u:2372": "api khalu caturvidhaḥ pratipakṣaḥ vidūṣaṇāpratipakṣaḥ prahāṇapratipakṣaḥ ādhārapratipakṣaḥ dūrībhāvapratipakṣaśca pratipakṣabhāvanetyucyate //",
  "SA01asabhs_u:2373": "vidūṣaṇāpratipakṣaḥ katamaḥ /",
  "SA01asabhs_u:2374": "sāsraveṣu saṃskāreṣvādīnavadarśanam //",
  "SA01asabhs_u:2375": "prahāṇapratipakṣaḥ katamaḥ /",
  "SA01asabhs_u:2376": "prayogāntaryamārgaḥ //",
  "SA01asabhs_u:2377": "ādharapratipakṣaḥ katamaḥ /",
  "SA01asabhs_u:2378": "vimuktimārgaḥ /",
  "SA01asabhs_u:2379": "dūrībhāvapratipakṣaḥ katamaḥ //",
  "SA01asabhs_u:2380": "tadu parimo mārgaḥ //",
  "SA01asabhs_u:2381_0": "api khalu vastuparīkṣāmārgaḥ vyāvasāyiko mārgaḥ samādhiparikarmamārgaḥ abhisamayaprāyogiko",
  "SA01asabhs_u:2381_1": "mārgaḥ abhisamayaśliṣṭo mārgaḥ abhisamayamārgaḥ viśuddhinairyāṇiko mārgaḥ niśrayendriyabhinno",
  "SA01asabhs_u:2381_2": "mārgaḥ śikṣātrayapariśodhano mārgaḥ sarvaguṇanirhārako mārgaḥ mārgasaṃgrahamārgaśca mārga ityucyate //",
  "SA01asabhs_u:2382": "sa punareṣa yathākramaṃ saptatriṃśadabodhipakṣā dharmāḥ catasraḥ pratipadaḥ catvāri dharmapadāni śamatha(ai)",
  "SA01asabhs_u:2383": "vipaśyanā triṇī cendriyāṇī //",
  "SA01asabhs_u:2384": "smṛtyupasthānānāmālamvanaṃ svabhāvaḥ sahāyaḥ bhāvanā bhāvanāphalañca veditavyam /",
  "SA01asabhs_u:2385": "yathā smṛtyupasthānānāmevamavaśiṣṭānāṃ bodhipakṣāṇām //",
  "SA01asabhs_u:2386": "smṛtyupasthānānāmālambanaṃ katamat /",
  "SA01asabhs_u:2387": "kāyo vedanā cittaṃ dharmāḥ //",
  "SA01asabhs_u:2388": "api khalvātmāśrayavastu ātmopabhogavastu ātmavastu ātmasaṃkleśavyavadānavastu ca //",
  "SA01asabhs_u:2389": "svabhāvaḥ katamaḥ /",
  "SA01asabhs_u:2390": "prajñā smṛtiśca //",
  "SA01asabhs_u:2391": "sahāyaḥ katamaḥ /",
  "SA01asabhs_u:2392": "tatsaṃprayuktāścittacaitasikā dharmāḥ /",
  "SA01asabhs_u:2393": "bhāvanā katamā /",
  "SA01asabhs_u:2394": "adhyātmaṃ kāyādiṣu kāyādyanupaśyanā //",
  "SA01asabhs_u:2395": "yathā adhyātmamevaṃ bahirdhā adhyātmavahirdhā //",
  "SA01asabhs_u:2396": "adhyātmaṃ kāyaḥ katamaḥ /",
  "SA01asabhs_u:2397": "yānyasmin kāye ādhyatmikāni rūpīṇyāyatanāni //",
  "SA01asabhs_u:2398": "bahirdhākāyaḥ katamaḥ /",
  "SA01asabhs_u:2399": "bahirdhā rūpīṇyāyatanāni //",
  "SA01asabhs_u:2400": "adhyātmavahirddhā kāyaḥ katamaḥ /",
  "SA01asabhs_u:2401": "ādhyātmikāyatanasaṃbaddhāni (Abhidh-s 72)",
  "SA01asabhs_u:2402": "bāhyānyāyatanāni /",
  "SA01asabhs_u:2403": "indriyādhiṣṭhānāni pārasāntānikāni cādhyātmikāni rūpīṇyāyatayāni /",
  "SA01asabhs_u:2404": "kāye kāyānupaśyanā katamā /",
  "SA01asabhs_u:2405": "yā vikalpapratibimbakāyena prakṛtibimbakāyasya samatāpaśyanā /",
  "SA01asabhs_u:2406": "adhyātmaṃ vedanā katamā /",
  "SA01asabhs_u:2407": "adhyātmaṃ kāyamupādāyotpannā vedanā //",
  "SA01asabhs_u:2408": "bahirddhā vedanā katamā /",
  "SA01asabhs_u:2409": "bahirddhā kāyamupādayotpannā vedanā //",
  "SA01asabhs_u:2410": "adhyātmabahirddhā vedanā katamā /",
  "SA01asabhs_u:2411": "adhyātmābahirddhākāyamupādāyotpannāvedanā //",
  "SA01asabhs_u:2412": "yathā vedanā evaṃ cittaṃ dharmāḥ //",
  "SA01asabhs_u:2413": "yathā kāye kāyānupaśyanā evaṃ vedanādiṣu vedanādyanupaśyanā yathāyogaṃ veditavyāḥ /",
  "SA01asabhs_u:2414": "api khalu bhāvanā chando vīryaṃ vyāyāma utsāhaḥ utsūḍhiraprativāṇiḥ smṛtiḥ saṃprajanyaṃ apramādaśca //",
  "SA01asabhs_u:2415": "chandabhāvanā amanasikaropakleśapratipakṣeṇa /",
  "SA01asabhs_u:2416": "vīryabhāvanā kausīdyopakleśapratipakṣeṇa /",
  "SA01asabhs_u:2417": "vyāyāmabhāvanā layauddhatyopakleśapratipakṣeṇa //",
  "SA01asabhs_u:2418": "utsāhabhāvanā cetaso 'līnatvopakleśapratipakṣeṇa //",
  "SA01asabhs_u:2419": "utsūḍhibhāvanā viṣādaparisravaparikhedopakleśapratipakṣeṇa //",
  "SA01asabhs_u:2420": "aprativāṇibhāvanā kuśalapakṣeṇa alpamātra saṃtuṣṭyupakleśapratipakṣeṇa //",
  "SA01asabhs_u:2421": "smṛtibhāvanā bhagavataḥ śāsane saṃmoṣopakleśapratipakṣeṇa //",
  "SA01asabhs_u:2422": "saṃprajanyabhāvanā āpattivipratisāropakleśapratipakṣeṇa //",
  "SA01asabhs_u:2423": "apramādabhāvanā kuśaleṣu nikṣiptadhuratopakleśapratipakṣeṇa //",
  "SA01asabhs_u:2424": "bhāvanāphalaṃ katamat /",
  "SA01asabhs_u:2425": "catu rviparyāsaprahāṇaṃ catuḥ satyāvatāraḥ kāyādivisaṃyogaḥ //",
  "SA01asabhs_u:2426": "catuḥ samyakprahāṇānāmālambanaṃ katamat /",
  "SA01asabhs_u:2427": "utpannānutpannavipakṣapratipakṣāḥ //",
  "SA01asabhs_u:2428": "svabhāvaḥ katamaḥ /",
  "SA01asabhs_u:2429": "vyāyāmaḥ //",
  "SA01asabhs_u:2430": "sahāyaḥ katamaḥ /",
  "SA01asabhs_u:2431": "tatsaṃprayuktāścittacaitasikā dharmāḥ /",
  "SA01asabhs_u:2432": "bhāvanā katamā /",
  "SA01asabhs_u:2433": "taduktaṃ sūtre chandaṃ janayati vyāyacchate vīryamārabhate cittaṃ pragṛṇhāti cittaṃ pradadhāti /",
  "SA01asabhs_u:2434": "ityevamādibhiḥ padaistatravīryāśrayabhāvanā paridīpitā //",
  "SA01asabhs_u:2435": "āśrayaḥ chandaḥ /",
  "SA01asabhs_u:2436": "vīryamudyogaḥ /",
  "SA01asabhs_u:2437": "śamathagragrahopekṣānimittamanasikāreṣu chandaṃ (janayati)",
  "SA01asabhs_u:2438": "layauddhatyāpakarṣaṇe vīryamārabhate evaṃ tadanantaraṃ (Abhidh-s 73)",
  "SA01asabhs_u:2439": "cittaṃ pragṛṇhāti pradadhātīpratyucyate /",
  "SA01asabhs_u:2440": "bhāvanā phalaṃ katamat /",
  "SA01asabhs_u:2441": "aśeṣavipakṣahāniḥ pratipakṣapratilambhaḥ pratipakṣavṛddhiśca //",
  "SA01asabhs_u:2442": "taducyate bhāvanāphalam /",
  "SA01asabhs_u:2443": "caturṛddhipādānāmālambanaṃ katamat /",
  "SA01asabhs_u:2444": "niṣpajñena samādhinā yatkaraṇīyaṃ kṛtyam //",
  "SA01asabhs_u:2445": "svabhāvaḥ katamaḥ /",
  "SA01asabhs_u:2446": "samādhiḥ //",
  "SA01asabhs_u:2447": "sahāyaḥ katamaḥ /",
  "SA01asabhs_u:2448": "chandovīryaṃ cittaṃ mīmāṃsā tatsaṃprayuktāśca cittacaitasikā dharmāḥ //",
  "SA01asabhs_u:2449": "chandasamādhiḥ katamaḥ /",
  "SA01asabhs_u:2450": "yatsatkṛtya prayogamāgamya spṛśati cittasyaikāgratām //",
  "SA01asabhs_u:2451": "vīryasamadhiḥ katamaḥ /",
  "SA01asabhs_u:2452": "yatsātatya prayogamāgamya spṛśati cittasyaikāgratām //",
  "SA01asabhs_u:2453": "cittasamādhiḥ katamaḥ /",
  "SA01asabhs_u:2454": "pūrvasamādhibhāvanāmāgamya svarasena spṛśati cittasyaikāgratām //",
  "SA01asabhs_u:2455": "mīmāṃsāsamādhiḥ katamaḥ /",
  "SA01asabhs_u:2456": "deśanādharmaśravaṇamāgamya pratyātmaṃ pratisaṃkhyāya spṛśati cittasyaikāgratām //",
  "SA01asabhs_u:2457": "punaḥ chandasamādhiḥ yat chandaṃ janayan spṛśati cittasyaikagratām //",
  "SA01asabhs_u:2458": "vīryasamādhiḥ yat vīryamārapramāṇaḥ spṛśati cittasyaikāgratām //",
  "SA01asabhs_u:2459": "cittasamādhiḥ yat cittaṃ pradadhat spṛśati cittasyaigratām //",
  "SA01asabhs_u:2460": "mīmāṃsāsamādhiḥ yat cittaṃ pragṛṇhan spṛśati cittasyaikāgratām //",
  "SA01asabhs_u:2461": "bhāvanā katamā /",
  "SA01asabhs_u:2462": "aṣṭānāṃ prahāṇasaṃskārāṇāmabhyāsaḥ /",
  "SA01asabhs_u:2463": "katame aṣṭau /",
  "SA01asabhs_u:2464": "chandaḥ vyāyāmaḥ śraddhā praśrabdhiḥ smṛtiḥ saṃprajanyaṃ cetanā upekṣā ca /",
  "SA01asabhs_u:2465": "te punaraṣṭau samāsataścaturdhā saṃgṛhyante /",
  "SA01asabhs_u:2466": "vyāyasāyikaḥ anugrāhakaḥ aupanivandhikaḥ prātipakṣikaśca //",
  "SA01asabhs_u:2467": "chandavīryacittamīmāṃsābhāvanā punardvividhā /",
  "SA01asabhs_u:2468": "nidānaṃ saṃkṣepavikṣepa parivarjanabhāvana alīnatvāvikṣepatadubhayāśrayānukūlabhāvanā ca //",
  "SA01asabhs_u:2469": "phalaṃ katamat /",
  "SA01asabhs_u:2470": "kuśalasamādhiparikarmataḥ yathākarmaṃ dharmābhijñā yathācittamabhijñāpradarśanam /",
  "SA01asabhs_u:2471": "api ca teṣu teṣu dharmeṣu adhigamaḥ prātiḥ karmaṇyatā vaśitā kāritraṃ yatheṣṭaṃ nānāvidhānāmṛdudhyādīnāṃ vastūnāṃ niṣpādanamadhiguṇānāṃ nirhāraśca //",
  "SA01asabhs_u:2472": "(Abhidh-s 74)",
  "SA01asabhs_u:2473": "pañcendriyāṇāmālambanaṃ katamat /",
  "SA01asabhs_u:2474": "catvāryāryasatyāni //",
  "SA01asabhs_u:2475": "svabhāvaḥ katamaḥ /",
  "SA01asabhs_u:2476": "śraddhā vīrya smṛtiḥ samādhiḥ prajñā ca //",
  "SA01asabhs_u:2477": "sahāya katamaḥ /",
  "SA01asabhs_u:2478": "tatsaṃprayuktāścittacaitasikā dharmāḥ //",
  "SA01asabhs_u:2479": "bhāvanā katamā /",
  "SA01asabhs_u:2480": "yat śraddhendriyeṇa satyeṣu abhisaṃpratyayasamutthānaṃ prayogabhāvanā /",
  "SA01asabhs_u:2481": "vīryendriyeṇa satyeṣu utpannābhisaṃpratyayasyābhisaṃbodhyarthaṃ vyāyāmasamutthānaprayogabhāvanā /",
  "SA01asabhs_u:2482": "smṛtīndriyeṇa satyeṣu ārabdhavīryasya smṛtisaṃprayogā dharmasaṃmopasamutthānaprayogabhāvanā /",
  "SA01asabhs_u:2483": "samādhīndriyeṇa satyeṣu saṃprayukta smṛteḥ cittaikāgratāsamutthānaprayogabhāvanā /",
  "SA01asabhs_u:2484": "prajñendriyeṇa satyeṣu samāhitacittasya pravicayasamutthānaprayogabhāvanā /",
  "SA01asabhs_u:2485": "bhāvanāphalaṃ katamat /",
  "SA01asabhs_u:2486": "satyābhisamayasamutthānataḥ uṣmagatamūrdhaparikarmataśca kṣāntilaukikāgradharmanirhāraḥ //",
  "SA01asabhs_u:2487": "yathā pañcendriyāṇi tathā pañca balāni /",
  "SA01asabhs_u:2488": "eṣāṃ viśeṣaḥ taiḥ vipakṣāntarāyanirllekho 'navamudyateti balānītyucyante //",
  "SA01asabhs_u:2489": "sapta bodhyaṅgānāmālambanaṃ katamat /",
  "SA01asabhs_u:2490": "caturṇāmāryasatyānāṃ yathābhūtatā /",
  "SA01asabhs_u:2491": "svabhāvaḥ katamaḥ /",
  "SA01asabhs_u:2492": "smṛtiḥ dharmavicayaḥ vīryaṃ prītiḥ praśrabdhiḥ samādhiḥ upekṣā ca //",
  "SA01asabhs_u:2493": "smṛtiḥ saṃniśrayāṅgam /",
  "SA01asabhs_u:2494": "dharmavicayaḥ svabhāvāṅgam /",
  "SA01asabhs_u:2495": "vīryaṃ niryāṇāṅgam /",
  "SA01asabhs_u:2496": "prītiḥ anuśaṃsāṅgam /",
  "SA01asabhs_u:2497": "praśrabdhiḥ /",
  "SA01asabhs_u:2498": "samādhiḥ upekṣā cāsaṃkleśāṅgam /",
  "SA01asabhs_u:2499": "asaṃkleśataḥ asaṃkleśāśrayataḥ asaṃkleśasvabhāvataśca //",
  "SA01asabhs_u:2500": "sahāyaḥ katamaḥ /",
  "SA01asabhs_u:2501": "tatsaṃprayuktāśrittacaitasikā dharmāḥ //",
  "SA01asabhs_u:2502": "bhāvanā katamā /",
  "SA01asabhs_u:2503": "vivekaniśritaṃ virāganiśritaṃ nirodhaniśritaṃ vyavasargapariṇataṃ smṛtisaṃbodhyaṅgam /",
  "SA01asabhs_u:2504": "yathā smṛtisaṃbodhyaṅgaṃ tathā yāvat upekṣāsaṃbodhyaṅgam //",
  "SA01asabhs_u:2505": "ebhiḥ catubhiḥ padairyathākramaṃ catuḥsatyālambanābodhyaṅgabhāvanā paridīpitā /",
  "SA01asabhs_u:2506": "bhāvanāphalaṃ katamat /",
  "SA01asabhs_u:2507": "darśanaheyānāṃ kleśānāṃ prahāṇam //",
  "SA01asabhs_u:2508": "aṣṭānāmāryamārgāṅgānāmālambanaṃ katamat /",
  "SA01asabhs_u:2509": "taduttarakālaṃ caturṇāmāryasatyānāṃ yathābhūtatā //",
  "SA01asabhs_u:2510": "svabhāvaḥ katamaḥ /",
  "SA01asabhs_u:2511": "samyagdṛṣṭiḥ samyakkarmmāntaḥ samyagājīvaḥ samyagvyāyāmaḥ samyaksmṛtiḥ samyaksamādhiśca //",
  "SA01asabhs_u:2512": "samyagadṛṣṭiuḥ paricchedāṅgam /",
  "SA01asabhs_u:2513": "(Abhidh-s 75) samyaksaṃkalpa parasaṃprāpaṇāṅgam /",
  "SA01asabhs_u:2514": "samyagvākkarmāntājīvāḥ parasaṃpratyapāṅgam /",
  "SA01asabhs_u:2515": "darśanaśīlājīvaviśuddhitāmupādāya /",
  "SA01asabhs_u:2516": "samyagvyāyāmaḥ kleśāvaraṇaviśodhanāṅgam /",
  "SA01asabhs_u:2517": "samyaksamādhiḥ vaiśeṣikaguṇāvaraṇa viśodhanāṅgam //",
  "SA01asabhs_u:2518": "sahāyaḥ katamaḥ /",
  "SA01asabhs_u:2519": "tatsaṃprayuktāścittacaitasikādharmāḥ //",
  "SA01asabhs_u:2520": "bhāvanā katamā /",
  "SA01asabhs_u:2521": "bhāvanā tu bodhyaṅgavat //",
  "SA01asabhs_u:2522": "bhāvanā phalaṃ katamat /",
  "SA01asabhs_u:2523": "paricchedaḥ parasaṃprāpaṇaṃ parasaṃpratyayaḥ kleśāvaraṇaviśodhanamupakleśāvaraṇaviśodhanaṃ vaiśeṣikaguṇāvaraṇaviśodhanaṃ ca //",
  "SA01asabhs_u:2524": "catasraḥ pratipadaḥ katamāḥ /",
  "SA01asabhs_u:2525": "duḥkhā pratipad dhandhābhijñā duḥkhā pratipat kṣiprābhijñā sukhā pratipad dhandhābhijñā sukhā pratipat kṣiprābhijñā //",
  "SA01asabhs_u:2526": "prathamā mṛdvindriyāṇāmanupalabdhamauladhyānam /",
  "SA01asabhs_u:2527": "dvitīyā tīkṣṇendriyāṇāmanupalabdhamauladhyānam /",
  "SA01asabhs_u:2528": "tṛtīyā mṛdvindriyāṇāmupalabhamauladhyānam /",
  "SA01asabhs_u:2529": "caturthī tīkṣṇendriyāṇāmupalabdhamaula dhyānam //",
  "SA01asabhs_u:2530": "catvāri dharmapadāni katamāni /",
  "SA01asabhs_u:2531": "alobhādveṣāṇāṃ samyak smṛtiḥ samyak samādhiḥ /",
  "SA01asabhs_u:2532": "alobhādveṣāṇāmadhiśīlaśikṣāviśuddhiḥ /",
  "SA01asabhs_u:2533": "samyaksmṛtānāmadhicittaśikṣāviśuddhiḥ /",
  "SA01asabhs_u:2534": "samyaksamādhitānāmadhiprajñaśikṣāviśuddhiḥ //",
  "SA01asabhs_u:2535": "śamathaḥ katamaḥ /",
  "SA01asabhs_u:2536": "adhyātmaṃ cittasya upanibandhaḥ sthāpanā saṃsthāpanā avasthāpanā upasthāpanā damanaṃ śamanaṃ vyupaśamanam ekotīkaraṇaṃ samādhānaṃ ca //",
  "SA01asabhs_u:2537": "vipaśyanā katamā /",
  "SA01asabhs_u:2538": "yā dharmān vicinoti pravivinoti parivitarkkayati parimīmāṃsamāpataye /",
  "SA01asabhs_u:2539": "ca kāma pratipakṣadauṣṭhulyanimittasaṃyojanataḥ kāmābhibhavānāṃ viparyāsataḥ aviparyastacittasyāvasthāpanataśca //",
  "SA01asabhs_u:2540": "api khalu śamathavipaśyanāmāgamya catvāro mārgāḥ /",
  "SA01asabhs_u:2541": "ekatyaḥ śamathasya lābhī na vipaśyanāyāḥ /",
  "SA01asabhs_u:2542": "tatprakāraṃ śamathaṃ niśritya vipaśyanāmāpanā /",
  "SA01asabhs_u:2543": "ekatyaḥ vipaśyanāyā lābhī na śamathasya /",
  "SA01asabhs_u:2544": "tatprakārāṃ vipaśyanā niśritya śamathabhāvanā /",
  "SA01asabhs_u:2545": "ekatyaḥ na śamathasya lābhī nāpi vipaśyanāyāḥ /",
  "SA01asabhs_u:2546": "tatsaṃbaddhacittasya layau ddhatyāpakarṣaṇād yugapadubhayamārga bhāvanā /",
  "SA01asabhs_u:2547": "ekatyaḥ śamathasya lābhī vipaśyanāyāśca /",
  "SA01asabhs_u:2548": "tasya śamathavipaśyanobhayamārga yuktasya samaṃ yugapat pravṛttiḥ //",
  "SA01asabhs_u:2549": "trīṇīndriyāṇi /",
  "SA01asabhs_u:2550": "ajñātamājñāsyāmīndriyam ājñendriyam ājñātāvīndriyaṃ (Abhidh-s 76) ca //",
  "SA01asabhs_u:2551": "ajñātamājñāsyāmīndriyaṃ katamat /",
  "SA01asabhs_u:2552": "prayogamārge pañcadaśasu ca darśanamārgacittakṣaṇeṣu yadindriyam //",
  "SA01asabhs_u:2553": "ājñendriyaṃ katamat /",
  "SA01asabhs_u:2554": "ṣoḍaśāt darśanamārgacittakṣaṇādrūdhvaṃ sarvasmin śaikṣamārge yadindriyam //",
  "SA01asabhs_u:2555": "ājñātāvīndriyaṃ katamat /",
  "SA01asabhs_u:2556": "aśaikṣamārgeyadindriyam //",
  "SA01asabhs_u:2557": "prathamadhyānabhūmikānāṃ bhāvanāmārge kāmāvacarāṇi kuśalamūlakānyapi bhāvanāṃ gacchanti /",
  "SA01asabhs_u:2558": "teṣu vibhutvalābhataḥ /",
  "SA01asabhs_u:2559": "yathā prathamadhyānabhūmikānāṃ kāmāvacarāṇi kuśalamūlakāni bhāvanāṃ gacchanti tathā sarvepāmūrdvabhūmikānāṃ bhāvanāmārge adhobhūmikāni kuśalamūlakāni bhāvanāṃ gacchanti /",
  "SA01asabhs_u:2560": "teṣu vibhutvalābhataḥ //",
  "SA01asabhs_u:2561": "niṣṭhāmārgaḥ katamaḥ /",
  "SA01asabhs_u:2562": "vajropamaḥ samadhiḥ /",
  "SA01asabhs_u:2563": "sarvadauṣṭhulyānāṃ pratipraśrabdheḥ sarvasaṃyogānāṃ prahāṇāt sarvavisaṃyogānāmadhigamācca /",
  "SA01asabhs_u:2564": "tadanantaraṃ nirantarāśrayapravṛttiḥ prāptakṣayajñānam anutpādajñānaṃ daśāśaikṣā dharmāḥ /",
  "SA01asabhs_u:2565": "katame daśa /",
  "SA01asabhs_u:2566": "aśaikṣasya samyagdṛṣṭiryāyada śaikṣasya samyaksamādhiḥ aśaikṣasya samyagvimokṣaḥ aśaikṣasya samyag jñānaṃ ca //",
  "SA01asabhs_u:2567": "evamādayo dharmā niṣṭhāmārga ucyate //",
  "SA01asabhs_u:2568": "katamāni sarvadauṣṭhulyāni /",
  "SA01asabhs_u:2569": "saṃ kṣepataścaturviśatiḥ /",
  "SA01asabhs_u:2570_0": "tadyathā sarvatragamabhilāpadauṣṭhulyaṃ veditadauṣṭhulyaṃ kleśadauṣṭhulyaṃ karmadauṣṭhulyaṃ",
  "SA01asabhs_u:2570_1": "vipākadauṣṭhulyaṃ kleśāvaraṇādauṣṭhulyaṃ karmāvaraṇadauṣṭhulyaṃ vipākāvaraṇadauṣṭhulyaṃ",
  "SA01asabhs_u:2570_2": "nivaraṇadauṣṭhulyaṃ vitarkkadauṣṭhulyaṃ āhāradauṣṭhulyaṃ maithunadauṣṭhulyaṃ svapnadauṣṭhulyaṃ",
  "SA01asabhs_u:2570_3": "vyādhidauṣṭhulyaṃ jarādauṣṭhulyaṃ maraṇadauṣṭhulyaṃ pariśramadauṣṭhulyaṃ dṛḍhadauṣṭhulyam",
  "SA01asabhs_u:2570_4": "audārikadauṣṭhulyaṃ madhyadauṣṭhulyaṃ sūkṣmadauṣṭhulyaṃ samāpattyāvaraṇadauṣṭhulyaṃ",
  "SA01asabhs_u:2570_5": "jñeyāvaraṇadauṣṭhulyaṃ ca //",
  "SA01asabhs_u:2571": "saṃyogaḥ katamaḥ /",
  "SA01asabhs_u:2572": "dauṣṭhulyāciteṣu saṃyogalābhateti vijñaptiḥ //",
  "SA01asabhs_u:2573": "visaṃyogaḥ katamaḥ /",
  "SA01asabhs_u:2574": "dauṣṭhulyavikṣipteṣu visaṃyogalābhateti vijñaptiḥ //",
  "SA01asabhs_u:2575": "vajropamaḥ samādhiḥ katamaḥ /",
  "SA01asabhs_u:2576": "bhāvanāmārgagatasya taduttaraṃ saṃyojanaprahāṇamārgavasthāyāṃ yaḥ samādhiḥ prayogamārgasaṃgraho vā ānantaryamārgasaṃgraho vā /",
  "SA01asabhs_u:2577": "prayogamārgasaṃgrahastu tataḥ paraṃ sarvairāvaraṇairacchādyaḥ sarvāvarāṇānāṃ ca bhedaka iti /",
  "SA01asabhs_u:2578": "ānantaryamārgasaṃgrahastu yadanantaraṃ kṣayajñānānutpādajñānotpattiḥ /",
  "SA01asabhs_u:2579": "sa ca samādhiḥ nirantaraḥ dṛḍhaḥ ekarasaḥ vyāpī ca //",
  "SA01asabhs_u:2580": "etadarthapratibimbanārthaṃ (Abhidh-s 77)",
  "SA01asabhs_u:2581": "bhagavatoktaṃ tadyathā mahāśailaparvato 'khaṇḍo 'cchidro 'śuṣira ekaghanaḥ susaṃvṛtto daśadigvātākampyaśca //",
  "SA01asabhs_u:2582": "katamā nāma nirantarāśrayapravṛttiḥ /",
  "SA01asabhs_u:2583": "aśaikṣamārgalābhinaḥ trividhā āśrayapravṛttiḥ /",
  "SA01asabhs_u:2584": "katamāstisraḥ /",
  "SA01asabhs_u:2585": "cittāśrayamapravṛttiḥ māryāśrapapravṛttiḥ dauṣṭhulyāśrayapravṛttiśca //",
  "SA01asabhs_u:2586": "kṣayajñānaṃ katamat /",
  "SA01asabhs_u:2587": "hetukṣayeṇa yad śānaṃ labhyate kṣayaviṣayā lambanaṃ vā //",
  "SA01asabhs_u:2588": "anutpādajñānaṃ katamat /",
  "SA01asabhs_u:2589": "phalaprahāṇena yad jñānaṃ labhyate phalānutpattiviṣayālambanaṃ vā //",
  "SA01asabhs_u:2590": "daśāśaikṣā dharmāstu aśaikṣāṇāṃ śīlaskandhaṃ samādhiskandhaṃ prajñāskandhaṃ vimuktiskandhaṃ vimuktijñānadarśanaskandhaṃ cādhikṛtya veditavyāḥ //",
  "SA01asabhs_u:2591": "tathā ca mārgasatyasya catvāraḥ prakārabhedāḥ /",
  "SA01asabhs_u:2592": "mārgalakṣaṇaṃ nyāyalakṣaṇaṃ pratipadlakṣaṇaṃ nairyāṇikalakṣaṇaṃ ca //",
  "SA01asabhs_u:2593": "kimupādāya mārgalakṣaṇam /",
  "SA01asabhs_u:2594": "tattvārthaparimārgaṇatāmupādāya //",
  "SA01asabhs_u:2595": "kimupādāya nyāyalakṣaṇam /",
  "SA01asabhs_u:2596": "kleśapratipakṣatāmupādāya //",
  "SA01asabhs_u:2597": "kimupādāya pratipallakṣaṇam /",
  "SA01asabhs_u:2598": "cittāviparyāsapratipādanātāmupādāya //",
  "SA01asabhs_u:2599": "kimupādāya nairyāṇikalakṣaṇam /",
  "SA01asabhs_u:2600": "nityapadayānatāmupādāya //",
  "SA01asabhs_u:2601": "satyeṣu ṣoḍaśākārāḥ laukikā lokottarāśca //",
  "SA01asabhs_u:2602": "laukikānāṃ lokottarāṇāṃ ca katamaḥ prabhedaḥ /",
  "SA01asabhs_u:2603": "jñeye akuśalapraveśakuśalyapraveśastrabhāvaprabhedataḥ sāvaraṇanirāvaraṇasvabhāvaprabhedataḥ savikalpanirvikalpasvabhāvaprabhedataśca //",
  "SA01asabhs_u:2604": "kena hetunā satyeṣu anityaduḥkhādayaḥ ṣoḍaśa lauaukikākārāḥ /",
  "SA01asabhs_u:2605": "tathāgata aprativedhataḥ kleśānuśayataḥ abhilāpamukhena prapañcanataśca //",
  "SA01asabhs_u:2606": "lokottarākārāḥ tadviparyayeṇa /",
  "SA01asabhs_u:2607": "lokottarākāreṣu varttamāno 'nityārthaṃ paśyati sākṣādanubhavati notvanityaṃ paśyati abhilāpaprapañcamukhena /",
  "SA01asabhs_u:2608": "yathā anityākārā anityārthe evaṃ śiṣṭhākarāḥ śiṣṭārtheṣu yathāyogaṃ veditavyāḥ //",
  "SA01asabhs_u:2609": "(Abhidh-s 78)",
  "SA01asabhs_u:2610": "(atha viniścaye dharmaparicchedo dvitīyo bhāgaḥ /)",
  "SA01asabhs_u:2611": "dharmaviniścayaḥ katamaḥ /",
  "SA01asabhs_u:2612": "āryaśāsanaṃ dvādaśāṅgadharmaḥ /",
  "SA01asabhs_u:2613": "katamāni dvādaśāṅgāni /",
  "SA01asabhs_u:2614": "sūtraṃ geyaṃ vyākaraṇaṃ gāthā udānaṃ nidānam avadānam itivṛtakaṃ jātakaṃ vaipulyam adbhutadharmaḥ upadeśaśca //",
  "SA01asabhs_u:2615": "1. sūtraṃ katamat /",
  "SA01asabhs_u:2616": "yadabhipretārthaṃ sūcanākāreṇa gadyabhāṣitam /",
  "SA01asabhs_u:2617": "daśānuśaṃsān saṃpaśyan tathāgataḥ sūcanākāreṇa dharmaṃ deśayati sukhaṃ vyavasthāpayati sukhaṃ deśayati /",
  "SA01asabhs_u:2618": "śrotāpi sukhamudgṛṇhāti dharmagauravatayā kṣipraṃ bodhi saṃbhārān paripūrayati āśudharmatāṃ pratividhyati /",
  "SA01asabhs_u:2619": "buddhe 'vetyaprasādaṃ labhate dharme saṃghe cāvetya prasādaṃ labhate /",
  "SA01asabhs_u:2620": "paramadṛṣṭadharmasukhavihāraṃ spṛśati /",
  "SA01asabhs_u:2621": "sāṃkathyaviniścayena satāṃ cittamārādhayati /",
  "SA01asabhs_u:2622": "paṇḍitaḥ paṇḍita iti saṃkhyāṃ gacchati //",
  "SA01asabhs_u:2623": "2. geyaṃ katamat /",
  "SA01asabhs_u:2624": "sūtrāṇāṃ madhye vā ante vā gāthayā yad gīyate /",
  "SA01asabhs_u:2625": "sūtreṣu anirūpito 'rtho vā yad vyākhyāyate /",
  "SA01asabhs_u:2626": "ato geyamityucyate //",
  "SA01asabhs_u:2627": "3. vyākaraṇaṃ katamat /",
  "SA01asabhs_u:2628": "tat sthāneṣu samatikrāntānāmatītānāmārya śrāvakāṇāṃ prāptyutpattiprabhedavyākaraṇam /",
  "SA01asabhs_u:2629": "api ca sūtreṣu nirūīpitārthasya sphuṭīkaraṇam /",
  "SA01asabhs_u:2630": "vivṛtyābhisandhivyākaraṇāt //",
  "SA01asabhs_u:2631": "4. gāthā katamā /",
  "SA01asabhs_u:2632": "sūtreṣu pādayogena deśyate /",
  "SA01asabhs_u:2633": "dvipadī tripadī catuṣpadī paṃcapadī ṣaṭpadī vā //",
  "SA01asabhs_u:2634": "5. udānaṃ katamat /",
  "SA01asabhs_u:2635": "sūtreṣu kadācit tathāgatena āttamanaskena yadudāhṛtam //",
  "SA01asabhs_u:2636": "6. nidānaṃ katamat /",
  "SA01asabhs_u:2637": "pṛṣṭena yad bhāṣitam /",
  "SA01asabhs_u:2638": "sotpattikaṃ śikṣāprajñāptekaṃ vā /",
  "SA01asabhs_u:2639": "ato 'pi nidānam //",
  "SA01asabhs_u:2640": "7. avadānaṃ katamat /",
  "SA01asabhs_u:2641": "sūtreṣu sadṛṣṭāntakaṃ bhāṣitam //",
  "SA01asabhs_u:2642": "8. itivṛttakaṃ katamat /",
  "SA01asabhs_u:2643": "yadāryaśrāvakāṇāṃ pūrvalaukikaṃ vṛttaṃ deśayati //",
  "SA01asabhs_u:2644": "9. jātakaṃ katamat /",
  "SA01asabhs_u:2645": "yat bodhisattvacaritapiṭakasaṃprayuktaṃ vṛttaṃ deśayati //",
  "SA01asabhs_u:2646": "(Abhidh-s 79)",
  "SA01asabhs_u:2647": "10. vaipulyaṃ katamat /",
  "SA01asabhs_u:2648": "bodhisattvapiṭakasaṃprayuktaṃ bhāṣitam /",
  "SA01asabhs_u:2649": "yaducyate vaipulyaṃ tad vaidalyamapyucyate vaitulyamapyucyate /",
  "SA01asabhs_u:2650": "kimarthaṃ vaipulyamucyate /",
  "SA01asabhs_u:2651": "sarvasattvānāṃ hitasukhādhiṣṭhānataḥ udāragambhīradharmadeśanātaśca //",
  "SA01asabhs_u:2652": "kimarthamucyate vaidalyam /",
  "SA01asabhs_u:2653": "sarvāvaraṇavidalanataḥ //",
  "SA01asabhs_u:2654": "kimarthamucyate vaitulyam /",
  "SA01asabhs_u:2655": "upamānadharmāṇāṃ tulanābhāvataḥ //",
  "SA01asabhs_u:2656": "11. adbhutadharmaḥ katamaḥ /",
  "SA01asabhs_u:2657": "yatra śrāvakabodhisattvatathāgatānāṃ paramā dbhutāścaryadharmāṇāṃ deśanā //",
  "SA01asabhs_u:2658": "12. upadeśaḥ katamaḥ /",
  "SA01asabhs_u:2659": "sarvagambhoragūḍha dharmalakṣaṇānāmaviparītaṃ vyākhyānam /",
  "SA01asabhs_u:2660": "evaṃ sūtrādīni dvādaśāṅgānyāryaśāsanāni triṣu piṭakeṣu saṃgṛhītāni bhavanti /",
  "SA01asabhs_u:2661": "katamāni trīṇi /",
  "SA01asabhs_u:2662": "sūtrapiṭakaṃ vinayapiṭakam abhidharmapiṭakaṃ ca /",
  "SA01asabhs_u:2663": "tāni punardvividhāni /",
  "SA01asabhs_u:2664": "śrāvakapiṭakaṃ bodhisattvapiṭakaṃ ca /",
  "SA01asabhs_u:2665": "sūtraṃ geyaṃ vyākaraṇaṃ gāthā udānaṃ caitāni pañca śrāvakāṇāṃ piṭakasya sūtrapiṭake saṃgṛhītāni bhavanti /",
  "SA01asabhs_u:2666": "nidānamavadānamitivṛttakaṃ jātakaṃ caitāni catvāri dvayoḥ piṭakayoḥ saparivāre vinayapiṭake saṃgṛhītāni bhavanti /",
  "SA01asabhs_u:2667": "vaipulyamadbhutadharmaśca ete dve bodhisattvapiṭakasya sūtrapiṭake saṃgṛhīte bhavataḥ /",
  "SA01asabhs_u:2668": "upadeśa ekaḥ śrāvakabodhisattvapiṭakayoḥ abhidharmapiṭake saṃgṛhīto bhavati /",
  "SA01asabhs_u:2669": "kimupādāya tathāgatasya piṭakatrayavyavasthānam /",
  "SA01asabhs_u:2670": "vicikitsopakleśapratipakṣakā matāmupādāya sūtrapiṭakavyavasthānam /",
  "SA01asabhs_u:2671": "antadvayānuyogopakleśapratipakṣakāmatāmupādāya vinayapiṭakavyavasthānam /",
  "SA01asabhs_u:2672": "svayaṃdṛṣṭiparāmarśagrahopakleśapratipakṣakāmatāmupādāya abhidharmapiṭakavyavasthānam /",
  "SA01asabhs_u:2673": "punaḥ śikṣātrayavyutpattikāmatāmupādāya sūtrapiṭakavyavasthānam /",
  "SA01asabhs_u:2674": "adhiśīlādhicittaśikṣāniṣpādanakāmatāmupādāya vinayapiṭakavyavasthānam /",
  "SA01asabhs_u:2675": "adhiprajñaśikṣāniṣpādanakāmatāmupādāya abhidharmapiṭakavyavasthānam //",
  "SA01asabhs_u:2676": "punaḥ samyag dharmārthavyutpattikāmatāmupādāya sūtrapiṭakavyavasthānam /",
  "SA01asabhs_u:2677": "(Abhidh-s 80) dharmārthasākṣātkriyāpadasthānaprabhāvitā mupādāya vinayapiṭakavyavasthānam /",
  "SA01asabhs_u:2678": "jñānināṃ sāṃkathyaviniścayadharmasaṃbhogasukha vihārāśrayatāmupādāya abhidharmapiṭakavyavasthānam //",
  "SA01asabhs_u:2679": "sa eṣa piṭakatrayasaṃgṛhīto dharmaḥ kasya gocaraḥ /",
  "SA01asabhs_u:2680": "śrutamaya cintāmayabhāvanāmayānāṃ cittacaitasikānāṃ dharmāṇāṃ gocaraḥ //",
  "SA01asabhs_u:2681": "yaduktaṃ sutre cittacaitasikā dharmāḥ sālambanāḥ sākāraḥ sāśrayāḥ sasaṃprayogāśca /",
  "SA01asabhs_u:2682": "teṣāmasmin dharme ālambanaṃ katamat /",
  "SA01asabhs_u:2683": "sūtrādikam //",
  "SA01asabhs_u:2684": "ākāraḥ katamaḥ /",
  "SA01asabhs_u:2685": "skandhādayastatsaṃprayuktāścārthāḥ //",
  "SA01asabhs_u:2686": "āśrayaḥ katamaḥ /",
  "SA01asabhs_u:2687": "paravijñaptiḥ smṛtirvāsanā ca //",
  "SA01asabhs_u:2688": "saṃprayogaḥ katamaḥ /",
  "SA01asabhs_u:2689": "anyo 'nyasahāyabhāvena ālambane ākāraiḥ saṃpratipattiḥ //",
  "SA01asabhs_u:2690": "dharme ālambanaprabhedaḥ katamaḥ /",
  "SA01asabhs_u:2691": "saṃkṣepeṇa caturvidhaḥ ākhyātaḥ /",
  "SA01asabhs_u:2692": "vyāpyālambanaṃ caritaviśodhanālambanaṃ kauśalyālambanaṃ kleśaviśodhanālambanaṃ ca //",
  "SA01asabhs_u:2693": "vyāpyālambanaṃ punaścaturvidham /",
  "SA01asabhs_u:2694": "savikalpapratibimbālambanaṃ nirvikalpaprativimbālambanaṃ vastuparyantālambanaṃ kāryapariniṣpattyālambanaṃ ca //",
  "SA01asabhs_u:2695": "savikalpapratibimbālambanaṃ katamat /",
  "SA01asabhs_u:2696": "adhimuktimanaskāreṇa yat śamathavipaśyanāviṣayālambanam //",
  "SA01asabhs_u:2697": "nirvikalpaprativimbālambanaṃ katamat /",
  "SA01asabhs_u:2698": "tattvamanaskāreṇa yat śamathavipaśyanāviṣayālambanam //",
  "SA01asabhs_u:2699": "vastuparyantālambanaṃ katamat /",
  "SA01asabhs_u:2700": "sarvadharmāṇāṃ kṣayabhāvikatā yathāvadbhāvikatā ca //",
  "SA01asabhs_u:2701": "kṣayabhāvikatā katamā /",
  "SA01asabhs_u:2702": "skandhadhātvāyatanāni //",
  "SA01asabhs_u:2703": "yathāvadbhāvikatā katamā /",
  "SA01asabhs_u:2704": "catvāri āryasatyāni ṣoḍaśākārāḥ tathatā sarve anityāḥ saṃskārāḥ sarve duḥkhā saṃskārāḥ sarve 'nātmāno dharmāḥ nirvāṇaṃ śāntaṃ śūnyamapraṇihitamanimittaṃ ca //",
  "SA01asabhs_u:2705": "kāryapariniṣpattyālambanaṃ katamat /",
  "SA01asabhs_u:2706": "āśrayaparivṛttiḥ /",
  "SA01asabhs_u:2707": "iyamāśrayaparivṛttiracintyā //",
  "SA01asabhs_u:2708": "ṣoḍaśākāreṣu śūnye kati ākārāḥ saṃgṛhītā bhavanti /",
  "SA01asabhs_u:2709": "dvau /",
  "SA01asabhs_u:2710": "apraṇihite kati ākārāḥ saṃgṛhītā bhavanti /",
  "SA01asabhs_u:2711": "ṣaṭ /",
  "SA01asabhs_u:2712": "animitte katyākārāḥ saṃgṛhītā bhavanti / aṣṭau /",
  "SA01asabhs_u:2713": "(Abhidh-s 81)",
  "SA01asabhs_u:2714": "caritaviśodhanālambanaṃ pañcavidham /",
  "SA01asabhs_u:2715": "bhūyorāgacaritānāmaśubhaviṣayālambanam /",
  "SA01asabhs_u:2716": "bhūyodveṣacaritānāṃ karuṇābhāvanā viṣayālambanam /",
  "SA01asabhs_u:2717": "bhūyomohacaritānāṃ nikāyapratyayatā pratītyasamutpādaviṣayālambanam /",
  "SA01asabhs_u:2718": "madamānacaritānāṃ dhātuprabhedaviṣayālambanam /",
  "SA01asabhs_u:2719": "vitarkkacaritānāmavatārāprativāṇi smṛtiviṣayālambanam //",
  "SA01asabhs_u:2720": "kauśalyālambanaṃ pañcavidham /",
  "SA01asabhs_u:2721": "skandhakauśalyaṃ dhātukauśalyam āyatanakauśalyaṃ pratītyuasamutpādakauśalyaṃ sthānāsthānakauśalyaṃ ca //",
  "SA01asabhs_u:2722": "sthānāsthānakauśalyena kamarthaṃ paśyati /",
  "SA01asabhs_u:2723": "jñeye pratityasamutpādakauśalyaṃ paśyati //",
  "SA01asabhs_u:2724": "sthānāsthānakauśalyapratītyasamutpādakauśalyayoḥ kaḥ prabhedaḥ /",
  "SA01asabhs_u:2725": "yat dharmā dharmānabhiniṣyandayanti nahyeṣāṃ nirhetuko nāpi viṣamahetuka utpāda itīdaṃ pratītyasamutpādakauśalyam /",
  "SA01asabhs_u:2726": "hetuphalānurūpye vedayitotpāda itīdaṃ sthānāsthānakauśalyam //",
  "SA01asabhs_u:2727": "kleśaviśodhanalambanaṃ katamat /",
  "SA01asabhs_u:2728": "yad adhobhūmikānāmaudarikatā ūrdhvabhūmikānāṃ śāntatā tathatā catvāryasatyāni ca /",
  "SA01asabhs_u:2729": "etāni kleśaviśodhanālambanāni nāma //",
  "SA01asabhs_u:2730": "tatra dharmamīmāṃsākāmena katibhiryuktibhirvicāryate /",
  "SA01asabhs_u:2731": "catasṛbhiryuktibhiḥ /",
  "SA01asabhs_u:2732": "apekṣāyuktiḥ kāryakāraṇayuktiḥ upapattisādhanayuktiḥ dharmatāyuktiśca //",
  "SA01asabhs_u:2733": "apekṣāyuktiḥ katamā /",
  "SA01asabhs_u:2734": "yā saṃskārāṇāmutpattau pratyayāpekṣā /",
  "SA01asabhs_u:2735": "kāryakāraṇayuktiḥ katamā /",
  "SA01asabhs_u:2736": "pṛthaglakṣaṇānāṃ dharmāṇāṃ pratyekaṃ kāryakāraṇāni //",
  "SA01asabhs_u:2737": "upapattisādhanayuktiḥ katamā /",
  "SA01asabhs_u:2738": "upapattisādhanārthaṃ sādhyasyārthasya prāmāṇāviruddha upadeśaḥ //",
  "SA01asabhs_u:2739": "dharmatāyuktiḥ katamā /",
  "SA01asabhs_u:2740": "anādikālāt svalakṣaṇasāmānyalakṣaṇasthitadharmeṣu yā dharmatāpariniṣpattiḥ sā dharmatā //",
  "SA01asabhs_u:2741": "iti dharmeṣu vicāraṇā //",
  "SA01asabhs_u:2742": "dharmeṣu katamāḥ paryeṣaṇāḥ saṃbhavanti /",
  "SA01asabhs_u:2743": "catasraḥ paryeṣaṇāḥ saṃbhavanti /",
  "SA01asabhs_u:2744": "nāmaparyeṣaṇā vastuparyeṣaṇā svabhāvaprajñaptiparyeṣaṇā viśeṣaprajñaptiparyeṣaṇā ca //",
  "SA01asabhs_u:2745": "nāmaparyeṣaṇā katamā /",
  "SA01asabhs_u:2746": "dharmeṣu nāmakāyapadakāyavyañjanakāyānāmapariniṣpannaṃ svalakṣaṇamiti (Abhidh-s 82)",
  "SA01asabhs_u:2747": "yā santīraṇā //",
  "SA01asabhs_u:2748": "vastuparyeṣaṇā katamā /",
  "SA01asabhs_u:2749": "dharmāṇāṃ skandhadhātvāyatanānāmapariniṣpakṣaṃ khalakṣaṇamiti yā saṃtīraṇā //",
  "SA01asabhs_u:2750": "svabhāvaprajñaptiparyeṣaṇā katamā /",
  "SA01asabhs_u:2751": "dharmāṇā mabhidhānābhidheyasaṃbandhe svabhāvaprajñaptimātrasya vyavahāranimittatāsantīraṇā //",
  "SA01asabhs_u:2752": "viśeṣaprajñaptiparyeṣaṇā katamā /",
  "SA01asabhs_u:2753": "dharmāṇāmabhidhānābhidheyasambandhe viśeṣaprajñaptimātrasya vyavahāranimittatāsantīraṇā //",
  "SA01asabhs_u:2754": "iti dharmaparyeṣaṇābhāvanā //",
  "SA01asabhs_u:2755": "dharmeṣu yathābhūtaparijñānāni katamāni saṃbhavanti /",
  "SA01asabhs_u:2756": "catvāri yathābhūtaparijñānāni /",
  "SA01asabhs_u:2757": "nāmaparyeṣitaṃ yathābhūtaparijñānaṃ vastuparyeṣitaṃ yathābhūtaparijñānaṃ svabhāvaprajñaptiparyeṣitaṃ yathābhūtaparijñānaṃ viśeṣaprajñaptiparyeṣitaṃ yathābhūtaparijñānaṃ /",
  "SA01asabhs_u:2758": "nāmaparyeṣitaṃ yathābhūtaparijñānaṃ katamat /",
  "SA01asabhs_u:2759": "yathābhūtasya nāmānupalabdhijñānam //",
  "SA01asabhs_u:2760": "vastuparyeṣitaṃ yathābhūtaparijñānaṃ katamat /",
  "SA01asabhs_u:2761": "yathābhūtasya vastulakṣaṇānupalabdhijñānam //",
  "SA01asabhs_u:2762": "svabhāvaprajñaptiparyeṣitaṃ yathābhūtaparijñānaṃ katamat /",
  "SA01asabhs_u:2763": "yathābhūtasya dravyasvabhāvānupalabdhijñānam //",
  "SA01asabhs_u:2764": "viśeṣaprajñaptiparyeṣitaṃ yathābhūtaparijñānaṃ katamat /",
  "SA01asabhs_u:2765": "yathābhūtasya dravyaviśeṣānupalabdhijñānam /",
  "SA01asabhs_u:2766": "dharmamāśritya samādhiprayuktasya yogabhūmiḥ katamā jñeyā /",
  "SA01asabhs_u:2767": "pañcākārāḥ /",
  "SA01asabhs_u:2768": "ādhāraḥ ādhānam ādarśaḥ ālokaḥ āśrayaśca /",
  "SA01asabhs_u:2769": "ādhāraḥ katamaḥ /",
  "SA01asabhs_u:2770": "saṃbhṛtabodhisaṃbhārasya ūṣmagatādiṣu āryasatyeṣu ca yad vāhuśrutyam //",
  "SA01asabhs_u:2771": "ādhānaṃ katamat /",
  "SA01asabhs_u:2772": "tadālambano yoniśo manaskāraḥ //",
  "SA01asabhs_u:2773": "ādarśaḥ katamaḥ /",
  "SA01asabhs_u:2774": "tadālambanaḥ sanimittaḥ samādhiḥ //",
  "SA01asabhs_u:2775": "ālokaḥ katamaḥ /",
  "SA01asabhs_u:2776": "grāhyagrāhakānupalabdhijñānam //",
  "SA01asabhs_u:2777": "etadadhikṛtya suṣṭhu uktaṃ buddhena bhagavatā",
  "SA01asabhs_u:2778": "pratibimbaṃ manaḥ paśyan bodhisattvaḥ samāhitaḥ /",
  "SA01asabhs_u:2779": "vyāvarttya viṣaye saṃjñā svasaṃjñāmupadhārayan //",
  "SA01asabhs_u:2780": "evamātmasthacitto 'sau grāhyābhāvaṃ vibodhayet /",
  "SA01asabhs_u:2781": "tataśca grāhakābhāvaṃ nopalambhaṃ spṛśettataḥ // iti /",
  "SA01asabhs_u:2782": "(Abhidh-s 83)",
  "SA01asabhs_u:2783": "āśrayaḥ katamaḥ /",
  "SA01asabhs_u:2784": "āśrayaparivṛttiḥ //",
  "SA01asabhs_u:2785": "kathaṃ dharmeṣu dharmakuśalo bhavati /",
  "SA01asabhs_u:2786": "bahuśrutatāmupādāya //",
  "SA01asabhs_u:2787": "kathamarthakuśalo bhavati /",
  "SA01asabhs_u:2788": "abhidharme abhivinaye lakṣaṇajñatāmupādāya //",
  "SA01asabhs_u:2789": "kathaṃ vyañjanakuśalo bhavati /",
  "SA01asabhs_u:2790": "sva niruktavyañjana(jña)",
  "SA01asabhs_u:2791": "tāmupādāya //",
  "SA01asabhs_u:2792": "kathaṃ niruktikuśalo bhavati /",
  "SA01asabhs_u:2793": "ātmātmīyeti janapadaniruktimanabhiniviśyānuvyavahārajñatāmupādāya //",
  "SA01asabhs_u:2794": "kathaṃ pūrvāntāparāntānusandhikuśalo bhavati /",
  "SA01asabhs_u:2795": "pūrvānte udgrahaṇaṃ tāmaparānte niḥsaraṇaṃ tāmupādāya //",
  "SA01asabhs_u:2796": "kathaṃ dharmeṣu dharmavihārī bhavati /",
  "SA01asabhs_u:2797": "bhāvanāmanāgamya kevalaśrutacintāprayogeṇa na dharmavihārī bhavati /",
  "SA01asabhs_u:2798": "śrutacintāmanagamya kevalabhāvanāprayogeṇa na dharmavihārī bhavati /",
  "SA01asabhs_u:2799": "ubhayamāgamyobhayavihāreṇa dharmavihārī bhavati //",
  "SA01asabhs_u:2800": "udgrahāya svādhyāyadeśanābhiḥ śrutamayaṃ draṣṭavyam //",
  "SA01asabhs_u:2801": "samadhiprayogāsantuṣṭibhyāṃ bhāvanāmayaṃ draṣṭavyam //",
  "SA01asabhs_u:2802": "prayogaḥ sātatyasatkṛtyaprayogeṇāviparītaprayogeṇa ca draṣṭavyaḥ //",
  "SA01asabhs_u:2803": "asantuṣṭiranāsvāditottaśamayaprayogeṇa draṣṭavyā //",
  "SA01asabhs_u:2804": "kena kāraṇena vaipulyaṃ bodhisattvānāṃ pāramitāpiṭakamucyate /",
  "SA01asabhs_u:2805_0": "pāramitānāṃ saṃkhyānirddeśatāmupādāya lakṣaṇanirddeśatāmupādāya kramanirdeśatāmupādāya",
  "SA01asabhs_u:2805_1": "niruktinirdeśatāmupādāya bhāvanānirdeśatā mupādāya prabhedanirdeśatāmupādāya saṃgrahanirdeśatāmupādāya",
  "SA01asabhs_u:2805_2": "vipakṣanirdeśatāmupādaya guṇavarṇananirdeśatāmupādāya anyo 'nyaviniścayatāṃ copādāya //",
  "SA01asabhs_u:2806": "kena kāraṇena vaipulyaṃ audāryaṃ gāmbhīrya ca deśyate /",
  "SA01asabhs_u:2807": "sarvākārajñatā(ma)",
  "SA01asabhs_u:2808": "udāragambhīratāmupādaya //",
  "SA01asabhs_u:2809": "kena kāraṇena vaipulye ekatyā(ḥ)",
  "SA01asabhs_u:2810": "sattvā audāryagāmbhīryaṃ nādhimucyante uttrasanti /",
  "SA01asabhs_u:2811": "dharmatāviyuktatāmupādāya (Abhidh-s 84)",
  "SA01asabhs_u:2812": "anavaropitakuśalamūlatāmupādāya pāpamitraparigrahatāṃ copādāya //",
  "SA01asabhs_u:2813": "kena kāraṇena vaipulye ekatyāḥ sattvā adhimucyante /",
  "SA01asabhs_u:2814": "(adhimucya)mānā api na niryānti /",
  "SA01asabhs_u:2815": "svayaṃdṛṣṭiparāmarśa sthāpitayā /",
  "SA01asabhs_u:2816": "idaṃ ca sandhāyoktaṃ bhagavatā mahādharmādarśe dharmaparyāye bodhisattvasya yathāruta mayoniśo dharmānvicinvataḥ aṣṭāviṃśatirasadṛṣṭaya utpadyante //",
  "SA01asabhs_u:2817": "aṣṭāviṃśatirasadṛṣṭayaḥ katamāḥ /",
  "SA01asabhs_u:2818_0": "nimittadṛṣṭiḥ prajñaptyapavādadṛṣṭiḥ parikalpāpavādadṛṣṭiḥ tattvāpavādadṛṣṭiḥ parigrahadṛṣṭiḥ",
  "SA01asabhs_u:2818_1": "pariṇatidṛṣṭiḥ anavadyatādṛṣṭiḥ niḥsaraṇadṛṣṭiḥ avajñādṛṣṭiḥ prakopadṛṣṭiḥ viparītadṛṣṭiḥ",
  "SA01asabhs_u:2818_2": "prasavadṛṣṭiḥ anabhyupagamadṛṣṭiḥ kusṛtidṛṣṭiḥ satkāradṛṣṭi dṛḍhamūḍhatādṛṣṭiḥ mūladṛṣṭiḥ",
  "SA01asabhs_u:2818_3": "dṛṣṭāvadṛṣṭadṛṣṭiḥ prayoganirākaraṇadṛṣṭiḥ anairyāṇikadṛṣṭiḥ āvaraṇopacayadṛṣṭiḥ",
  "SA01asabhs_u:2818_4": "apuṇyaprasavadṛṣṭiḥ vaiphalyadṛṣṭiḥ nigrāhyadṛṣṭiḥ abhyākhyānadṛṣṭiḥ akathyadṛṣṭiḥ",
  "SA01asabhs_u:2818_5": "mahādṛṣṭiḥ abhimānadṛṣṭiśca //",
  "SA01asabhs_u:2819": "yaduktaṃ vaipulye niḥsvabhāvāḥ sarvadharmā iti /",
  "SA01asabhs_u:2820": "tatra ko 'bhisandhiḥ /",
  "SA01asabhs_u:2821": "svayamabhāvatāmupādāya svenātmanābhāvatāmupādāya sve bhāve 'navasthitātma (tā)",
  "SA01asabhs_u:2822": "mupādāya bālagrāhavaccālakṣaṇatāmupādāya //",
  "SA01asabhs_u:2823": "api khalu parikalpite svabhāve lakṣaṇaniḥsvabhāvatāmupādāya paratantre utpattiniḥsvabhāvatāmupādāya pariniṣpanne paramārthaniḥsvabhāvatāmupādāya //",
  "SA01asabhs_u:2824": "anutpannā aniruddhā ādiśāntā(ḥ)",
  "SA01asabhs_u:2825": "prakṛtiparinirvṛtā iti ko 'bhisandhiḥ /",
  "SA01asabhs_u:2826": "yathā niḥsvabhāvāstathā anutpannāḥ /",
  "SA01asabhs_u:2827": "yathā anutpannāstathā aniruddhāḥ /",
  "SA01asabhs_u:2828": "yathā anutpannāścāniruddhāśca tathā ādiśāntāḥ /",
  "SA01asabhs_u:2829": "yathā ādiśāntā stathā prakṛtiparinirvṛtāḥ //",
  "SA01asabhs_u:2830": "api khalu catvāro 'bhiprāyāḥ /",
  "SA01asabhs_u:2831": "yairvaipulye tathāgatānāmabhiprāyo 'nugantavyaḥ /",
  "SA01asabhs_u:2832": "samatābhiprāyaḥ kālāntarābhiprāyaḥ arthāntarābhiprāyaḥ pugdalāśayābhiprāyaśca //",
  "SA01asabhs_u:2833": "(Abhidh-s 85)",
  "SA01asabhs_u:2834": "catvāro 'bhisandhayo yaivapulye tathāgatānāmabhisandhiranugantavyaḥ /",
  "SA01asabhs_u:2835": "avatāraṇābhisaṃdhiḥ lakṣaṇābhisandhiḥ pratipakṣābhisandhiḥ pariṇāmanābhisandhiśca //",
  "SA01asabhs_u:2836": "vaipulye dharmasamādhikuśalo bodhisattvaḥ kathaṃ pratyavagantavyaḥ /",
  "SA01asabhs_u:2837": "pañcabhiḥ kāraṇaiḥ /",
  "SA01asabhs_u:2838": "pratikṣaṇaṃ sarvadauṣṭhulyāśrayaṃ drāvayati /",
  "SA01asabhs_u:2839": "nānātvasaṃjñāvigatāṃ ca dharmārāmaratiṃ pratilabhate /",
  "SA01asabhs_u:2840": "aparicchinnākāraṃ vāpramāṇāṃ dharmāvabhāsaṃ saṃjñānāti /",
  "SA01asabhs_u:2841": "viśuddhabhāgīyāni cāsyāvikalpitāni nimittāni samudācaranti /",
  "SA01asabhs_u:2842": "dharmakāyaparipūri pariniṣpattaye cottarāduttarataraṃ hetumayaparigrahaṃ karoti /",
  "SA01asabhs_u:2843": "tatra pañcavidhāyāṃ bhāvanāyāṃ phalaṃ pañcavidhaṃ nirvattirtamiti darśayati /",
  "SA01asabhs_u:2844": "pañcavidhā bhāvanā saṃbhinnabhāvanā animittabhāvanā anābhogabhāvanā uttaptabhāvanā parivṛttinibhaḥ(?)",
  "SA01asabhs_u:2845": "bhāvanā yathākramam //",
  "SA01asabhs_u:2846": "kena kāraṇena vaipulyadharmo dhūpamālyādibhiḥ pūjyo na tathā śrāvakadharmaḥ sarvasattvahitasukhādhiṣṭhānatāmupādāya //",
  "SA01asabhs_u:2847": "abhidharmasamuccaye dharmaviniścayo nāma tṛtīyaḥ samuccayaḥ //",
  "SA01asabhs_u:2848": "(mahāyānābhidharmasamuccayaśāstre viniścaye prāptiparicchede tṛtīye prathamo bhāgaḥ /)",
  "SA01asabhs_u:2849": "prāptiviniścayaḥ katamaḥ /",
  "SA01asabhs_u:2850": "saṃkṣepato dvividhaḥ /",
  "SA01asabhs_u:2851": "pudgalavyavasthānataḥ abhisamaya vyavasthāpanataśca draṣṭavyaḥ //",
  "SA01asabhs_u:2852": "(Abhidh-s 86)",
  "SA01asabhs_u:2853": "pudgalavyavasthānaṃ katamat /",
  "SA01asabhs_u:2854": "samāsataḥ saptavidham /",
  "SA01asabhs_u:2855": "roga caritaprabhedataḥ niryāṇaprabhedataḥ ādhāraprabhedataḥ prayogaprabhedataḥ phalaprabhedataḥ dhātuprabhedataḥ caryāprabhedataśca //",
  "SA01asabhs_u:2856": "rogacaritaprabhedaḥ katamaḥ /",
  "SA01asabhs_u:2857": "saptavidhaḥ /",
  "SA01asabhs_u:2858": "rāgacaritaḥ dveṣacarita mohacaritaḥ mānacaritaḥ vitarkacaritaḥ samabhāgacaritaḥ mandarajaska caritaśca pudgalaprabhedaḥ //",
  "SA01asabhs_u:2859": "niryāṇaprabhedaḥ katamaḥ /",
  "SA01asabhs_u:2860": "trividhaḥ /",
  "SA01asabhs_u:2861": "śrāvakayānikaḥ pratyekabuddhayānikaḥ mahāyānikaśca pudgalaprabhedaḥ //",
  "SA01asabhs_u:2862": "ādhāraprabhedaḥ katamaḥ /",
  "SA01asabhs_u:2863": "trividhaḥ /",
  "SA01asabhs_u:2864": "asaṃbhṛtasaṃbhāraḥ saṃbhṛtāsaṃbhṛtasaṃbhāraḥ saṃbhṛtasaṃbhāraśca pudgalaprabhedaḥ //",
  "SA01asabhs_u:2865": "prayogaprabhedaḥ katamaḥ /",
  "SA01asabhs_u:2866": "śraddhānusārī dharmānusārī ca pudgalaprabhedaḥ //",
  "SA01asabhs_u:2867": "phalaprabhedaḥ katamaḥ /",
  "SA01asabhs_u:2868": "saptaviṃśatividhaḥ /",
  "SA01asabhs_u:2869_0": "śraddhādhimuktaḥ dṛṣṭiprāptaḥ kāyasākṣī prajñāvimuktaḥ ubhayatobhāgavimuktaḥ strotāpattiphalapratipakṣakaḥ",
  "SA01asabhs_u:2869_1": "strotaāpannaḥ sakṛdāgāmiphalapratipannakaḥ sakṛdāgāmī anāgāmiphalapratipannakaḥ anāgāmī",
  "SA01asabhs_u:2869_2": "arhattvaphalapratipannakaḥ arhan saptakṛdbhavaparamaḥ kulaṃkulaḥ ekavīcikaḥ antarāparinirvāyī",
  "SA01asabhs_u:2869_3": "upapadyaparinirvāyī anabhisaṃskāraparinirvāyī sābhisaṃskāraparinirvāyī ūrddvaṃstrotāḥ",
  "SA01asabhs_u:2869_4": "parihāṇadharmā arhan cetanādharmā arhan anurakṣaṇādharmā arhan sthitākampyaḥ arhan",
  "SA01asabhs_u:2869_5": "prativedhadharmā arhan akopyadharmā arhan ca pudgalaprabhedaḥ //",
  "SA01asabhs_u:2870": "dhātuprabhedaḥ katamaḥ /",
  "SA01asabhs_u:2871": "kāmāvacaraḥ pṛthagjanaḥ śīkṣo 'śaikṣaśca /",
  "SA01asabhs_u:2872": "evaṃ trividhaḥ kāmāvacaro rūpāvacara ārupyāvacaraḥ /",
  "SA01asabhs_u:2873": "kāmāvacaro rūpāvacaraśca bodhisattvaḥ kāmāvacaraḥ pratyekabuddhaḥ acintyaśca tathāgataḥ pudgalaprabhedaḥ //",
  "SA01asabhs_u:2874": "caryāprabhedaḥ katamaḥ /",
  "SA01asabhs_u:2875": "saṃkṣepataḥ pañcavidhaḥ /",
  "SA01asabhs_u:2876": "adhimukticārī bodhisattvaḥ adhyāśayacārī bodhisattvaḥ nimittacārī bodhisattvaḥ animittacāri bodhisattvaḥ anabhisaṃskāracārī bodhisattvaśca pudgalaprabhedaḥ //",
  "SA01asabhs_u:2877": "rāgacaritaḥ pudgalaḥ katamaḥ /",
  "SA01asabhs_u:2878": "tīvrā yatarāgaḥ /",
  "SA01asabhs_u:2879": "evaṃ dveṣacarito mohacarito mānacarito vitarkacaritaśca pudgalaḥ tīvrāyataviśiṣṭaḥ //",
  "SA01asabhs_u:2880": "samabhāgacaritaḥ (Abhidh-s 87)",
  "SA01asabhs_u:2881": "pudgalaḥ katamaḥ //",
  "SA01asabhs_u:2882": "prakṛtisthakleśaḥ //",
  "SA01asabhs_u:2883": "mandarajaskacaritaḥ pudgalaḥ katamaḥ /",
  "SA01asabhs_u:2884": "prakṛtisthatanutarakleśaḥ //",
  "SA01asabhs_u:2885": "śrāvakayānikaḥ pudgalaḥ katamaḥ /",
  "SA01asabhs_u:2886_0": "yaḥ samāpanno vā asamāpanno vā śrāvakadharmatāvihārī prakṛtyā mṛdvindriyaḥ svavimuktaye",
  "SA01asabhs_u:2886_1": "praṇihitaḥ vairāgyabhāvanayā vimuktāśayaḥ śrāvakapiṭakamavalambya vīryabhāvanayā",
  "SA01asabhs_u:2886_2": "dharmānudharmacārī duḥkhasyāntamanuprāpnoti //",
  "SA01asabhs_u:2887": "pratyekabuddhayānikaḥ pudgalaḥ katamaḥ /",
  "SA01asabhs_u:2888_0": "yaḥ samāpanno vā asamāpanno vā pratyekabuddhadharmatāvihārī prakṛtyā madhyendriyaḥ",
  "SA01asabhs_u:2888_1": "svavimuktaye praṇihitaḥ vairāgyabhāvanayā vimuktāśayaḥ kevalabhāvanayā cādhigatavodhyāśayaḥ",
  "SA01asabhs_u:2888_2": "śrāvakapiṭakamavalambya vīryabhāvanayā dharmānudharmacārī anutpāditapūrvanirvedhabhāgīyaḥ",
  "SA01asabhs_u:2888_3": "utpāditapūrvanirvedhabhāgīyaḥ aprāptapūrvaphalaḥ abuddhalaukikaḥ adhyātma cetanayā",
  "SA01asabhs_u:2888_4": "ārya mārgasaṃmukhībhūtaḥ khaḍgaviṣāṇakalpaḥ ekavihārī pratyekajinaḥ varggacāri duḥkhasyāntamanuprāpnoti //",
  "SA01asabhs_u:2889": "mahāyānikaḥ pudgalaḥ katamaḥ /",
  "SA01asabhs_u:2890_0": "yaḥ samāpanno vā asamāpanno vā bodhisattvadharmatāvihārī prakṛtyā tīkṣṇendriyaḥ sarvasattvavimokṣāya",
  "SA01asabhs_u:2890_1": "praṇihitaḥ apratiṣṭhitanirvāṇāśayaḥ bodhisattvapiṭakamavalambya vīryabhāvanayā dharmānudharmacārī",
  "SA01asabhs_u:2890_2": "sattvān paripācayati śuddhāṃ buddhabhūmiṃ bhāvayati vyākaraṇaṃ ca pratilabhate samyaksaṃbodhiṃ ca sākṣātkaroti //",
  "SA01asabhs_u:2891": "asaṃbhṛtasaṃbhāraḥ pudgalaḥ katamaḥ /",
  "SA01asabhs_u:2892": "satyādhipateyaṃ dharmamālambya mṛdumātrasamutthitaḥ śuddhaśraddhādhimuktaḥ mṛdumātrāmokṣabhāgīyasamanvāgataḥ aniyatajanmakālikaḥ //",
  "SA01asabhs_u:2893": "saṃbhṛtāsaṃbhṛtasaṃbhāraḥ pudgalaḥ katamaḥ /",
  "SA01asabhs_u:2894": "satyādhipateyaṃ dharmamālambya madhyamātrasamutthitaḥ śuddhaśraddhādhimuktaḥ madhyamātramokṣabhāgīyasamanvāgato niyatajanmakālikaḥ //",
  "SA01asabhs_u:2895": "saṃbhṛtasaṃbhāraḥ pudgalaḥ katamaḥ /",
  "SA01asabhs_u:2896": "satyādhipatayaṃ dharmamālambya adhimātrasamutthitaḥ śuddhaśraddhādhimuktaḥ adhimātramokṣabhāgīyasamanvāgataḥ (Abhidh-s 88)",
  "SA01asabhs_u:2897": "tajjanmakālikaḥ //",
  "SA01asabhs_u:2898": "punaḥ asaṃbhṛtasaṃbhāraḥ satyādhipateyaṃ dharmamālambya satyeṣu mṛdumātrasatya dharmanidhyānakṣāntisamanvāgato mṛdumātra nirvedhabhāgīyasanvāgata anivatajanmakālikaḥ //",
  "SA01asabhs_u:2899": "saṃbhṛtāsaṃbhṛtasaṃbhāraḥ satyādhipateyaṃ dharmamālambya satyeṣu madhyamātrasatya dharmanidhyānakṣāntisamanvāgataḥ madhyamātranirvedhabhāgīyasamanvāgato nithatajanmakālikaḥ //",
  "SA01asabhs_u:2900": "saṃbhṛtasaṃbhāraḥ satyādhipateyaṃ dharmamālambya satyeṣu adhimātrasatya dharmanidhyānakṣāntisamanvāgataḥ adhimātranirvedhabhāgīyasamanvāgataḥ tajjanmakālikaḥ //",
  "SA01asabhs_u:2901": "tatra trimātranirvedhabhāgīyo laukikāgradharmaṃ sthāpayitvā laukikāgradharmaprakṛtyaiva kṣaṇikaḥ aprāvandhikaḥ //",
  "SA01asabhs_u:2902": "tajjanmakālikaḥ abhisamayaṃ samāpadyamāno 'pūrvavastha mṛdumadhyādhimātramokṣabhāgīyebhyo [nirvedha]bhāgīyebhyaśca parihīyate /",
  "SA01asabhs_u:2903": "tacca samudācāraparihāṇito no tu vāsanāparihāṇitaḥ /",
  "SA01asabhs_u:2904": "śraddhānusārī pudgalaḥ katamaḥ /",
  "SA01asabhs_u:2905": "saṃbhṛtasaṃbhāro mṛdvindriyaḥ paropadeśamanusmṛtya yaḥ satyābhisamayāya prayujyate //",
  "SA01asabhs_u:2906": "dharmānusārī katamaḥ /",
  "SA01asabhs_u:2907": "saṃbhṛtasaṃbhārastīkṣṇendriyaḥ svayameva satyādhipateyaṃ dharmamanusmṛtya yaḥ [satyābhi]samayāya prayujyate //",
  "SA01asabhs_u:2908": "śraddhādhimuktaḥ katamaḥ /",
  "SA01asabhs_u:2909": "phalakāle śraddhānusārī yaḥ pugdalaḥ //",
  "SA01asabhs_u:2910": "dṛṣṭiprāptaḥ katamaḥ /",
  "SA01asabhs_u:2911": "phalakāle dharmānusārī yaḥ pudgalaḥ //",
  "SA01asabhs_u:2912": "kāyasākṣī katamaḥ /",
  "SA01asabhs_u:2913": "śaikṣaḥ aṣṭavimokṣadhyāyī yaḥ pudgalaḥ //",
  "SA01asabhs_u:2914": "prajñāvimuktaḥ katamaḥ /",
  "SA01asabhs_u:2915": "kṣīṇāsravo bhotvaṣṭavimokṣadhyāyo yaḥ pugdalaḥ //",
  "SA01asabhs_u:2916": "ubhayatobhāgavimu[ktaḥ kata]maḥ /",
  "SA01asabhs_u:2917": "kṣīṇāsravo 'ṣṭavimokṣadhyāyī yaḥ pudgalaḥ //",
  "SA01asabhs_u:2918": "strotāpattiphalapratipannakaḥ katamaḥ /",
  "SA01asabhs_u:2919": "nirvedhabhāgīyeṣu pañcadaśasu darśanamārgacittakṣaṇeṣu yaḥ pudgalaḥ //",
  "SA01asabhs_u:2920": "strota āpakṣaḥ katamaḥ /",
  "SA01asabhs_u:2921": "ṣoḍaśe darśanamārgacittakṣaṇe yaḥpudgalaḥ //",
  "SA01asabhs_u:2922": "(Abhidh-s 89)",
  "SA01asabhs_u:2923": "darśanamārga(ḥ)",
  "SA01asabhs_u:2924": "satyakatvaniyāmāvakrāntiḥ /",
  "SA01asabhs_u:2925": "dharmābhi[samaye]pi saḥ /",
  "SA01asabhs_u:2926": "kāmeṣvavītarāgaḥ pudgalaḥ samyaktvaniyāmamavakrāman strotaāpanno bhavati //",
  "SA01asabhs_u:2927": "yadbhūyo vītarāgaḥ samyaktvaniyāmamavakrāman sakṛdāgāmī bhavati /",
  "SA01asabhs_u:2928": "kāmebhyo vītarāgaḥ samyaktvaniyāmamavakrāmannanāgāmī bhavati //",
  "SA01asabhs_u:2929": "yadā darśana prahātavyānāṃ kleśānāṃ prahāṇāt [stota ā]panno bhavati //",
  "SA01asabhs_u:2930": "kena kāraṇena trayāṇāṃ saṃyojanānāṃ prahāṇāt strotaāpanno bhavati /",
  "SA01asabhs_u:2931": "pradhānasaṃgraha(ta) 'bhavati /",
  "SA01asabhs_u:2932": "prādhānyaṃ kimupādāya /",
  "SA01asabhs_u:2933": "anuccalanakāraṇatāmupādāya /",
  "SA01asabhs_u:2934": "uccalitasya mithyāniryāṇakāraṇatāmupādāya /",
  "SA01asabhs_u:2935": "samyaganiryāṇa(kāraṇa)",
  "SA01asabhs_u:2936": "tāṃ copādāya //",
  "SA01asabhs_u:2937": "api khalu jñeyavipra[tipatti]kāraṇatāmupādāya dṛṣṭivipratipattikāraṇatāmupādāya pratipakṣavipratipattikāraṇatāṃ copādāya //",
  "SA01asabhs_u:2938": "sakṛdāgāmiphalapratipannakaḥ katamaḥ /",
  "SA01asabhs_u:2939": "bhāvanāmārge kāmāvacarāṇāṃ pañcaprakārāṇāṃ kleśānāṃ prahāṇamārge yaḥ pudgalaḥ /",
  "SA01asabhs_u:2940": "sakṛdāgāmī katamaḥ /",
  "SA01asabhs_u:2941": "bhāvanāmārge kāmāvacarasya ṣaṣṭhasya kleśaprakā[rasya pra] hāṇamārge yaḥ pugdalaḥ //",
  "SA01asabhs_u:2942": "anāgāmiphalapratipannakaḥ katamaḥ /",
  "SA01asabhs_u:2943": "bhāvanāmārge kāmāvacarāṇāṃ saptamāṣṭamānāṃ kleśaprakārāṇāṃ prahāṇamārge yaḥ pudgalaḥ //",
  "SA01asabhs_u:2944": "anāgāmī pudgalaḥ katamaḥ /",
  "SA01asabhs_u:2945": "bhāvanāmarge kāmāvacarasya navamasya kleśaprakārasya prahāṇamārge yaḥ pudgalaḥ //",
  "SA01asabhs_u:2946": "yadā sarveṣāṃ kāmāvacarā[ṇāṃ bhāva]nāprahātavyānāṃ prahāṇādanāgāmī bhavati //",
  "SA01asabhs_u:2947": "kena kāraṇena pañcānāmavarabhāgīyānāṃ saṃyojanā prahāṇādanāgāmītyucyate /",
  "SA01asabhs_u:2948": "pradhānasaṃgrahamupādāya //",
  "SA01asabhs_u:2949": "prādhānyaṃ kimupādāya /",
  "SA01asabhs_u:2950": "gatyavara kāraṇatāṃ dhātvaparakāraṇatāṃ copādāya //",
  "SA01asabhs_u:2951": "arhattvaphalapratipannakaḥ katamaḥ /",
  "SA01asabhs_u:2952": "yāvadbhāvāgrikāṇāmaṣṭaprakārāṇāṃ [kleśānāṃ] prahāṇamārge yaḥ pudgalaḥ //",
  "SA01asabhs_u:2953": "arhan (Abhidh-s 90) katamaḥ /",
  "SA01asabhs_u:2954": "bhāvāmrikasya navamasya kleśaprakārasya prahāṇamārge yaḥ pudgalaḥ //",
  "SA01asabhs_u:2955": "yadā traidhātukānāṃ kāmāvacarāṇāṃ sarvvakleśānāṃ prahāṇādarhan bhavati //",
  "SA01asabhs_u:2956": "kena kāraṇenordbhabhāgīyānāṃ prahāṇādarhannityucyate /",
  "SA01asabhs_u:2957": "pradhānasaṃgrahamupādāya /",
  "SA01asabhs_u:2958": "pradhāna saṃgrahaḥ ki[mupādāya] /",
  "SA01asabhs_u:2959": "vimokṣopādāna kāraṇatāmupādāya /",
  "SA01asabhs_u:2960": "ūrddvā parityāgakāraṇatāṃ copādāya /",
  "SA01asabhs_u:2961": "saptakṛdbhavaraparamaḥ katamaḥ /",
  "SA01asabhs_u:2962": "strotaāpanna eva pudgalaḥ saptakṛtvo 'pi miśromiśra devamanuṣyeṣu bhavāt saṃsṛtya yo duḥkhasyāntamanuprāpnoti //",
  "SA01asabhs_u:2963": "kulaṃkulaḥ katamaḥ /",
  "SA01asabhs_u:2964": "deveṣu vā kulātkulaṃ gatvā [manuṣye]ṣu vā yo duḥkhasyāntamanuprāpnoti //",
  "SA01asabhs_u:2965": "ekavīcikaḥ katamaḥ /",
  "SA01asabhs_u:2966": "sakṛdāgāmī deveṣveva yo duḥkhasyāntamanuprāpnoti //",
  "SA01asabhs_u:2967": "antarāparinirvāyī katamaḥ /",
  "SA01asabhs_u:2968_0": "upapattisaṃyojane prahīṇe abhinivṛttisaṃyojane aprahīṇe antarābhavamabhinirvarttayanneva",
  "SA01asabhs_u:2968_1": "yo mārgaṃ saṃmukhīkṛtya duḥkhasyāntamanuprāpnoti abhinivṛtto vā antarābhave upapattibhavagamanāya",
  "SA01asabhs_u:2968_2": "cetayannevayo mārgaṃ saṃmukhīkṛtya duḥkhasyāntamanuprāpnoti /",
  "SA01asabhs_u:2969": "abhisaṃcetayitvā vā upapattibhavamabhisaṃprasthitaḥ [bhavānu]papatticchandaṃ yo mārgaṃ saṃmukhīkṛtya duḥkhasyāntamanuprāpnoti //",
  "SA01asabhs_u:2970": "upapadyaparinirvāyī katamaḥ /",
  "SA01asabhs_u:2971": "ubhayasaṃyojane aprahīṇe rūpadhātāvupapannamātra eva yo mārgaṃ saṃmukhīkṛtya duḥkhasyāntamanuprāpnoti //",
  "SA01asabhs_u:2972": "anabhisaṃskāraparinirvāyī katamaḥ /",
  "SA01asabhs_u:2973": "upapannaḥ anabhisaṃskāreṇa yo mārgaṃ saṃmukhīkṛtya duḥkhasyāntamanuprāpnoti //",
  "SA01asabhs_u:2974": "abhisaṃskāraparinirvāyī katamaḥ /",
  "SA01asabhs_u:2975": "upapanno 'bhisaṃskāreṇa yo mārgaṃ saṃmukhīkṛtya duḥkhasyāntamanuprāpnoti //",
  "SA01asabhs_u:2976": "ūrdhvaṃstrotāḥ katamaḥ /",
  "SA01asabhs_u:2977": "upapanno rūpāvacarāṇāṃ bhūmau bhūmau yāvadakaniṣṭhagān praviśya tannānāsrava mārgaṃ saṃmukhīkṛtya duḥkhasyāntamanuprāpnoti /",
  "SA01asabhs_u:2978": "puna kaścid yāvad bhavāgragān mārgaṃ saṃmukhīkṛtya duḥkhasyāntamanuprāpnoti /",
  "SA01asabhs_u:2979": "api ca vyavakīrṇabhāvitasya caturthasya dhyānasya pañcaprakārā prabhedāḥ /",
  "SA01asabhs_u:2980": "mṛduparibhāvitaṃ madhyaparibhāvitamadhimātraparibhāvitamadhimātrādhimātrāparibhāvitamadhyādhimātraparibhāvitaṃ (Abhidh-s 91) ca /",
  "SA01asabhs_u:2981": "taiḥ vyavakīrṇābhāvitasya caturthadhyānasya pañcaprabhedaiḥ yathākramaṃ paścasu śuddhāvāseṣūpapattiḥ //",
  "SA01asabhs_u:2982": "parihāṇadharmā arhan katamaḥ /",
  "SA01asabhs_u:2983": "mṛdvindriyaprakṛtiko vikṣipto vā avikṣipto vā cetayitvā vā acetayitvā vā dṛṣṭadharmasukha vihārāt parihāṇameti //",
  "SA01asabhs_u:2984": "cetanādharmā arhan katamaḥ /",
  "SA01asabhs_u:2985": "mṛdvindriyaprakṛtiko vikṣipto vā avikṣipto vā acetayitvā dṛṣṭadharmasukhavihārāt parihāṇameti cetayitvā na parihāṇameti //",
  "SA01asabhs_u:2986": "anurakṣaṇādharmā arhan katamaḥ /",
  "SA01asabhs_u:2987": "mṛdvindriyaprakṛtiko vikṣipto dṛṣṭadharmasukhavihārāt /",
  "SA01asabhs_u:2988": "parihāṇameti avikṣipto na parihāṇameti //",
  "SA01asabhs_u:2989": "sthitākampyaḥ arhan katamaḥ /",
  "SA01asabhs_u:2990": "mṛdvindriya prakṛtiko vikṣipto vā avikṣipto vā dṛṣṭadharmasukhavihārāt na parihāṇameti nāpi indriyāṇyuttāpayati //",
  "SA01asabhs_u:2991": "prativedhanādharmā arhan katamaḥ /",
  "SA01asabhs_u:2992": "mṛdvindriyāprakṛtiko vikṣipto vā avikṣipto vā dṛṣṭadharmasukhaviharāt na parihāṇameti kevala mindriyā ṇyuttāpayati //",
  "SA01asabhs_u:2993": "akopyadharmā arhan katamaḥ /",
  "SA01asabhs_u:2994": "tīkṣṇendriyaprakṛtiko vikṣipto va avikṣipto vā na dṛṣṭadharmasukhavihārāt parihāṇameti //",
  "SA01asabhs_u:2995": "kāmāvacaraḥ pṛthagjanaḥ katamaḥ /",
  "SA01asabhs_u:2996": "kāmadhātāvupapanno bhavati āryadhaprāptaḥ pudgalaḥ ca //",
  "SA01asabhs_u:2997": "kāmāvacaraḥ śaikṣaḥ katamaḥ /",
  "SA01asabhs_u:2998": "kāmādhātāvupapanno bhavati adharmaṃ ca prāptaḥ pudgalaḥ /",
  "SA01asabhs_u:2999": "saṃyojanaṃ cāvaśiṣyate //",
  "SA01asabhs_u:3000": "kāmāvacaro 'śaikṣaḥ katamaḥ /",
  "SA01asabhs_u:3001": "kāmādhātāvupapanno bhavati āryadharmaṃ ca prāptaḥ pudgalaḥ /",
  "SA01asabhs_u:3002": "saṃyojanaṃ nāvaśiṣyate //",
  "SA01asabhs_u:3003": "yathā kāmāvacarāstrayaḥ tathā rūpāvacarā ārupyavacarā api //",
  "SA01asabhs_u:3004": "kāmāvacaro rūpāvacaro bodhisattvaḥ katamaḥ /",
  "SA01asabhs_u:3005": "ārūpyadhātuvyavakarṣitena dhyānena saṃprayukto dhyānasukhairviharatīti kāmadhātāvapyupapanno rūpadhātāvapyupapannaḥ pudgala kāmāvacaraḥ pratyekabuddhaḥ katamaḥ /",
  "SA01asabhs_u:3006": "abuddhabhave kāmadhātau svataḥ pratyekabuddhabodhimabhisaṃbuddhaḥ //",
  "SA01asabhs_u:3007": "(Abhidh-s 92) acintyaḥ tathāgataḥ katamaḥ /",
  "SA01asabhs_u:3008": "kāmadhātau tuṣitabhavanayāsamārabhya yāvat mahāparinirvāṇaṃ darśayati sarvāṃ bodhisattvacaryāṃ buddhacaryāṃ mahācaryāṃ darśayatīti pudgalaḥ /",
  "SA01asabhs_u:3009": "adhimukticārī bodhisattvaḥ pudgalaḥ katamaḥ /",
  "SA01asabhs_u:3010": "adhimukticaryābhūmau sthito mṛdumadhyādhimātrabodhisattvakṣāntisamanvāgataḥ pudgalaḥ //",
  "SA01asabhs_u:3011": "adhyāśayacārī bodhisattvaḥ pudgalaḥ katamaḥ /",
  "SA01asabhs_u:3012": "daśasu bhūmiṣu sthito yo bodhisattvaḥ //",
  "SA01asabhs_u:3013": "sanimittacārī bodhisattvaḥ pudgalaḥ katamaḥ /",
  "SA01asabhs_u:3014": "pramuditāvimalāprabhākaryarciṣmatīsudurjayābhimukhībhūmiṣu sthito yo bodhisattvaḥ //",
  "SA01asabhs_u:3015": "animittacārī bodhisattvaḥ pudgalaḥ katamaḥ /",
  "SA01asabhs_u:3016": "duraṃgamabhūmau sthito yo bodhisattvaḥ //",
  "SA01asabhs_u:3017": "anabhisaṃskāracārī bodhisattvaḥ pudgalaḥ katamataḥ /",
  "SA01asabhs_u:3018": "acalā sādhumatīdharmameghāsu bhūmiṣu sthito yo bodhisattvaḥ //",
  "SA01asabhs_u:3019": "punaḥ khalu strotaāpannaḥ pugdalo yaduktaḥ sa dvividhaḥ /",
  "SA01asabhs_u:3020": "kramanairyāṇikaḥ sakṛnnairyāṇikaśca /",
  "SA01asabhs_u:3021": "krasanairyāṇiko yathā purvamuktaḥ //",
  "SA01asabhs_u:3022": "sakṛnnairyāṇikaḥ satyābhisamayamabhisaṃpraviṣṭaḥ aprāpta samāpattimāśritya adhigatena lokottaramāgreṇa sakṛta traidhātukāvacarān sarvakleśān prajahāti prakāraśaḥ prajahāti /",
  "SA01asabhs_u:3023": "dvayoḥ phalayo strotāpattiphalārhattvaphalayoḥ prajñāpyate /",
  "SA01asabhs_u:3024": "sa ca pudgalo bhūyo dṛṣṭe dharme maraṇakāle ājñāmārāgayati /",
  "SA01asabhs_u:3025": "yadi nārāgayati praṇidhānavaśena /",
  "SA01asabhs_u:3026": "tarhi praṇidhānavaśena kāmadhātāvevopapannaḥ avuddhabhave pratyekajinobhavati /",
  "SA01asabhs_u:3027": "(atha viniścaye prāptiparicchede tṛtīye dvitīyo bhāgaḥ)",
  "SA01asabhs_u:3028": "abhisamayavyavasthānaṃ katamat /",
  "SA01asabhs_u:3029": "samāsato daśavidham /",
  "SA01asabhs_u:3030": "dharmābhisamayaḥ (Abhidh-s 93)",
  "SA01asabhs_u:3031": "arthābhisamayaḥ tattvābhisamayaḥ pṛṣṭhābhisamayaḥ ratnābhisamayaḥ asamudācārābhisamayaḥ niṣṭhābhisamayaḥ śrāvakābhisamayaḥ pratyekabuddhābhisamayaḥ bodhisattvābhisamayaśca //",
  "SA01asabhs_u:3032": "dharmābhisamayaḥ katamaḥ /",
  "SA01asabhs_u:3033": "satyādhipateyeṣu dharmeṣu adhimātrasya adhimuktiprasādasya pratilambhaḥ yathāsaṃpratyayaṃ caryā ca //",
  "SA01asabhs_u:3034": "arthābhisamayaḥ katamaḥ satyādhipateyeṣu dharmeṣu adhimātrāyāḥ satyeṣu dhamanidhyānakṣānteḥ pratilambhaḥ /",
  "SA01asabhs_u:3035": "sā kṣānti nirvedhabhāgīyāvasthāṃ gatā /",
  "SA01asabhs_u:3036": "sā punastrividhena yoniśo manaskāreṇa prabhāvitā /",
  "SA01asabhs_u:3037": "sa trividhastu adhimātramṛduḥ adhimātramadhyo 'dhimātrādhimātraśca //",
  "SA01asabhs_u:3038": "tattvābhisamayaḥ katamaḥ /",
  "SA01asabhs_u:3039": "ṣoḍaśe darśanamārgacittakṣaṇe ya āryamārgaṃ pratilabhate /",
  "SA01asabhs_u:3040": "darśanamārge punaḥ satye vyavasthāpanādyabhisamayāntikāni saṃmukhīkaroti /",
  "SA01asabhs_u:3041": "bhāvanāmārge tatsaṃvṛtijñānāni pratilabhate na tu saṃmukhīkaroti /",
  "SA01asabhs_u:3042": "bhāvanāmārge tatsaṃvṛtijñānabalena saṃmukhīkaroti /",
  "SA01asabhs_u:3043": "pṛṣṭhābhisamayaḥ katamaḥ /",
  "SA01asabhs_u:3044": "sarvo bhāvanāmārgaḥ //",
  "SA01asabhs_u:3045": "ratnābhisamayaḥ katamaḥ /",
  "SA01asabhs_u:3046": "buddhe 'vetya prasādaḥ dharme 'tya prasādaḥ saṃghe 'vetya prasādaḥ //",
  "SA01asabhs_u:3047": "asamudācārābhisamayaḥ katamaḥ /",
  "SA01asabhs_u:3048": "akāraṇasaṃvaralābhāt śikṣāgatasya yadātmano narakakṣayaṃ tiryagyonikṣayaḥ pretayonikṣayaḥ avāṅpatanadurgatikṣayaḥ iti /",
  "SA01asabhs_u:3049": "na punarupādāya tad durgatikarma durgativipāko 'bhinirvarttate /",
  "SA01asabhs_u:3050": "niṣṭhābhisamayaḥ katamaḥ /",
  "SA01asabhs_u:3051": "yathā mārgasatye niṣṭhāmārga uktaḥ //",
  "SA01asabhs_u:3052": "śrāvakābhisamayaḥ katamaḥ /",
  "SA01asabhs_u:3053": "pūrvoktaḥ saptavidho 'bhisamayaḥ /",
  "SA01asabhs_u:3054": "śrāvakāṇāṃ parato ghoṣamāgamya pratilambhataḥ śrāvakābhisamaya ityucyate //",
  "SA01asabhs_u:3055": "(Abhidh-s 94)",
  "SA01asabhs_u:3056": "pratyekabuddhābhisamayaḥ katamaḥ /",
  "SA01asabhs_u:3057": "pūrvoktāḥ saptābhisamayāḥ /",
  "SA01asabhs_u:3058": "parato ghoṣamanāgamya pratilambhataḥ pratyekabuddhābhisamaya ityucyate //",
  "SA01asabhs_u:3059": "bodhisattvābhisamayaḥ katamaḥ /",
  "SA01asabhs_u:3060": "pūrvokteṣu saptābhisamayeṣu yā samudāgamakṣāntiḥ no tu sakṣātkiryā /",
  "SA01asabhs_u:3061": "kevalaṃ bodhisattva pramuditābhūmau bodhisattvasya samyaktvaniyāmāvakrāntiḥ /",
  "SA01asabhs_u:3062": "sā bodhisattvābhisamayo veditavyāḥ //",
  "SA01asabhs_u:3063": "śrāvakābhisamayāt bodhisattvābhisamayasya ko viśeṣaḥ /",
  "SA01asabhs_u:3064": "saṃkṣepata ekādaśa /",
  "SA01asabhs_u:3065_0": "ālambanaviśeṣaḥ upastambhaviśeṣaḥ prativedhaviśeṣaḥ abhyupagamaviśeṣaḥ niryāṇaviśeṣaḥ",
  "SA01asabhs_u:3065_1": "parigrahaviśeṣaḥ vyavasthānaviśeṣaḥ pratiṣṭhāparivāraviśeṣaḥ abhijanmaviśeṣaḥ janmaviśeṣaḥ phalaviśeṣaśca /",
  "SA01asabhs_u:3066": "phalaviśeṣaḥ punardaśavidhaḥ /",
  "SA01asabhs_u:3067_0": "āśrayaparivṛttiviśeṣataḥ guṇasamṛddhiviśeṣataḥ pañcākāraviśeṣataḥ trikāyaviśeṣataḥ",
  "SA01asabhs_u:3067_1": "nirvāṇaviśeṣataḥ miśropamiśrajñānaśaktilābhaviśeṣataḥ āvaraṇaviśuddhiviśeṣataḥ miśropamiśrakarmakriyāviśeṣataḥ",
  "SA01asabhs_u:3067_2": "abhisaṃbodhinirvāṇasandarśanopāyaviśeṣataḥ pañcākāraparitrāṇaviśeṣataśca veditavyaḥ //",
  "SA01asabhs_u:3068": "apramāṇādivaiśeṣikaguṇānāṃ katamairabhisamayaiḥ saṃgrahaḥ /",
  "SA01asabhs_u:3069": "pṛṣṭhābhisamayaniṣṭhābhisamayābhyāṃ saṃgraho veditavyaḥ //",
  "SA01asabhs_u:3070": "teṣāṃ saṃgrahaḥ punaḥ katamaḥ /",
  "SA01asabhs_u:3071_0": "apramāṇāni vimokṣāḥ abhibhvāyatanāni kṛtsāyatanāni araṇāpraṇīdhijñānam pratisaṃvidaḥ",
  "SA01asabhs_u:3071_1": "abhijñā lakṣaṇānuvyañjanāni pariśuddhayaḥ valāni vaiśāradyāni smṛtyupasthānāni arakṣāṇi",
  "SA01asabhs_u:3071_2": "asaṃpramoṣadharmatā vāsanāsamuddhātaḥ mahākaruṇā āveṇikā buddhadharmāḥ sarvākārajñatā",
  "SA01asabhs_u:3071_3": "ityevamādayo guṇā yathā sūtrāntareṣu nirdiṣṭāḥ //",
  "SA01asabhs_u:3072": "apramāṇāni katamāni /",
  "SA01asabhs_u:3073": "catvāri apramāṇāni /",
  "SA01asabhs_u:3074": "maitrī katamā /",
  "SA01asabhs_u:3075": "dhyānaṃ niśritya sattvāḥ sukhena saṃprayujyeranniti vihārasamṛddhau samādhiḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3076": "karuṇā katamā /",
  "SA01asabhs_u:3077": "dhyānaṃ niśritya sattvā duḥkhena viyujyeranniti vihārasamṛddhau samādhiḥ prajñā śeṣaṃ pūrvavat //",
  "SA01asabhs_u:3078": "muditā katamā /",
  "SA01asabhs_u:3079": "(Abhidh-s 95) dhyānaṃ niśritya sattvāḥ sukhena na viyujyeranniti vihārasamṛddhau samādhiḥ prajñā śeṣaṃ pūrvavat //",
  "SA01asabhs_u:3080": "upekṣā katamā /",
  "SA01asabhs_u:3081": "dhyānaṃ niśritya sattvā hita labheranniti vihārasamṛddhau samādhiḥ prajñā śeṣaṃ pūrvavat //",
  "SA01asabhs_u:3082": "vimokṣāḥ katame /",
  "SA01asabhs_u:3083": "aṣṭau vimokṣāḥ /",
  "SA01asabhs_u:3084": "kathaṃ rūpī rūpāṇi paśyatīti /",
  "SA01asabhs_u:3085_0": "dhyānaṃ niśritya adhyātmaṃ draṣṭari rūpasaṃjñāyā avibhāvānād draṣṭarī rūpasaṃjñāyāḥ",
  "SA01asabhs_u:3085_1": "saṃniveśanād vā dṛśya rūpādi paśyatīti vihārasamṛddho samādhiḥ prajñā tatsaṃprayuktāśca",
  "SA01asabhs_u:3085_2": "cittacaitasikā dharmāḥ yāvad nirmāṇāvaraṇād vimuktiḥ //",
  "SA01asabhs_u:3086": "kathamadhyātmamarūpasaṃjñī vahirddhā rūpāṇi paśyati /",
  "SA01asabhs_u:3087": "dhyānaṃ niśritya draṣṭari rūpasaṃjñāyā vibhāvanād arūpasaṃjñāyāḥ saṃniveśanādvā dṛśya rūpāṇi paśyatīti vihārasamṛddhau samādhi prajñā śeṣaṃ pūrvavat //",
  "SA01asabhs_u:3088": "kathaṃ śubhaṃ vimokṣaṃ kāyena sākṣātkṛtyopasaṃpadya viharatīti /",
  "SA01asabhs_u:3089_0": "dhyānaṃ niśritya adhyātmaṃ śubhāśubheṣu rūpeṣu anyonyāpekṣāsaṃjñāyā anyonyānugamasaṃjñāyā",
  "SA01asabhs_u:3089_1": "anyonyaikarasasaṃjñāyāśca labhāt tatra labdhe vihārasamṛddhau samādhiḥ prajñā śeṣaṃ",
  "SA01asabhs_u:3089_2": "pūrvavat yāvat śubhaśubhanirmāṇāt saṃkleśotpattyāvaraṇācca vimuktiḥ //",
  "SA01asabhs_u:3090": "ākāśānantyāyatanavimokṣaḥ katamaḥ /",
  "SA01asabhs_u:3091": "vimokṣānukūlā kāśānantyāyatanavimokṣaḥ tathā vijñānānantyāyatanākiṃcanyāyatananaivasaṃjñānāsaṃjñāyatanavimokṣā api draṣṭavyaḥ yāvat vimokṣaḥ śānto vimokṣaḥ asaktyāvaraṇaṃ ca //",
  "SA01asabhs_u:3092": "saṃjñāvedayitanirodhavimokṣaḥ katamaḥ /",
  "SA01asabhs_u:3093_0": "naivasaṃjñānasaṃjñāyatanavimokṣaṃ niśritya samatikrāntānāṃ śiṣṭe śānte vimokṣe mokṣānusadṛśo",
  "SA01asabhs_u:3093_1": "vihāraḥ vihārasamṛddhau ca cittacaitasikānāṃ nirodhaḥ saṃjñāvedayitanirodhāvaraṇād vimuktyartham //",
  "SA01asabhs_u:3094": "(Abhidh-s 96)",
  "SA01asabhs_u:3095": "abhibhvāyatanāni katamāni /",
  "SA01asabhs_u:3096": "aṣṭāvabhibhvāyatanāni /",
  "SA01asabhs_u:3097": "pūrvāṇī catvāri abhibhvāyatanāni dvābhyāṃ vimokṣābhyāṃ vyavasthāpyante /",
  "SA01asabhs_u:3098": "uttarāṇi catvāri abhibhvāvatanāni ekena vimokṣeṇa vyavasthāpyante /",
  "SA01asabhs_u:3099": "tatra vimokṣairālambanamadhimucyate abhibhvāyataneṣu ālambanaprabhibhavati /",
  "SA01asabhs_u:3100": "vaśavarttanatā mupādāya //",
  "SA01asabhs_u:3101": "sattvasaṃkhyātāni asattvasaṃkhyātāni cāśritya rūpāṇi parittādhimātrāṇyucyante /",
  "SA01asabhs_u:3102": "śubhāśubhānyāśritya rūpāṇi suvarṇadurvarṇānyucyante /",
  "SA01asabhs_u:3103": "mānuṣyakadivyānyāśritya rūpāṇi hīnapraṇītānyucyante //",
  "SA01asabhs_u:3104": "śiṣṭāni yathā vimokṣeṣūktāni //",
  "SA01asabhs_u:3105": "ālambanābhibhavanatāmupādāya abhibhvāyatanānītyucyante //",
  "SA01asabhs_u:3106": "kṛtsnāyatanāni katamāni /",
  "SA01asabhs_u:3107": "daśa kṛtsnāyatanāni /",
  "SA01asabhs_u:3108": "kṛtsnaspharaṇālambanatāmupādāya kṛtsnāyatanānītyucyate /",
  "SA01asabhs_u:3109": "kṛtsnaspharaṇavihārasamṛddhau samādhiḥ prajñā tatsaṃprayuktāśca cittacaitasikā dharmāḥ kṛtsnāyatanānītyucyante //",
  "SA01asabhs_u:3110": "kimupādāya kṛtsnāyataneṣu pṛthivyādivyavasthāpanam /",
  "SA01asabhs_u:3111": "taiḥ kṛtsnāyatanaiḥ āśrayāśritarūpāṇi paśyatīti kṛtsnaspharaṇatāmupadaya /",
  "SA01asabhs_u:3112": "śiṣṭāni yathāyogaṃ vimokṣavat //",
  "SA01asabhs_u:3113": "tathā ca kṛtsnāyatanaiḥ pariniṣpattirvimokṣāṇām //",
  "SA01asabhs_u:3114": "araṇā katamā /",
  "SA01asabhs_u:3115": "dhyānaṃ niśritya kleśotpattyanurakṣāvihārasamṛddhau samādhiḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3116": "praṇidhijñānaṃ katamat /",
  "SA01asabhs_u:3117": "dhyānaṃ niśritya jñeya jñānapraṇidhisamṛddhau samādhiḥ prajñā śeṣaṃ pūrvavat //",
  "SA01asabhs_u:3118": "pratisaṃvidaḥ katamāḥ /",
  "SA01asabhs_u:3119": "catasraḥ pratisaṃvidaḥ /",
  "SA01asabhs_u:3120": "dharmapratisaṃvid katamā /",
  "SA01asabhs_u:3121": "dhyānaṃ niśritya sarvadharma paryāyeṣu avyāghātasamṛddhau samādhīḥ prajñāśeṣaṃ pūrvavat //",
  "SA01asabhs_u:3122": "arthapratisaṃvid katamā /",
  "SA01asabhs_u:3123": "dhyānaṃ niśritya lakṣaṇe abhiprāye (Abhidh-s 97)",
  "SA01asabhs_u:3124": "cāvyāghātasamṛddau samādhiḥ prajñā śeṣaṃ pūrvavat //",
  "SA01asabhs_u:3125": "niruktipratisaṃvid katamā /",
  "SA01asabhs_u:3126": "dhyānaṃ niśritya janapadabhāpāyāmanuvyavahāre dharmanirvacane ca avyāghāta samṛddhau samādhiḥ prajñā śeṣaṃ pūrvavat //",
  "SA01asabhs_u:3127": "pratibhānapratisaṃvid katamā /",
  "SA01asabhs_u:3128": "dhyānaṃ niśritya dharmaprabhedeṣu avyāghātasamṛddhau samādhiḥ prajñā śeṣaṃ pūrvavat //",
  "SA01asabhs_u:3129": "abhijñā katamāḥ /",
  "SA01asabhs_u:3130": "ṣaḍabhijñāḥ /",
  "SA01asabhs_u:3131": "ṛddhyabhijñā katamā /",
  "SA01asabhs_u:3132": "dhyānaṃ niśritya vicitrarddhivikurvita samṛddhau samādhiḥ prajñā tatsaprayuktāśca cittacaitasikā dharmāḥ //",
  "SA01asabhs_u:3133": "divyaśrotrābhijñā katamā /",
  "SA01asabhs_u:3134": "dhyānaṃ niśritya vicitrāṇāṃ śabdānāmanuśravasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3135": "cetaḥparyāyābhijñā katamā /",
  "SA01asabhs_u:3136": "dhyānaṃ niśritya parasattveṣu cittacaritaparyāya praveśasamṛddhau yaḥ samādhi prajñā śeṣaṃ pūrvavat //",
  "SA01asabhs_u:3137": "pūrvanivāsānusmṛtyabhijñā katamā /",
  "SA01asabhs_u:3138": "dhyānaṃ niśritya pūrvāntacaryānusmaraṇasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3139": "cyutyupapādābhijñā katamā /",
  "SA01asabhs_u:3140": "dhyānaṃ niśritya sattvānāṃ cyutyupapādaprakāra saṃdarśanasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3141": "āsravakṣayābhijñā katamā /",
  "SA01asabhs_u:3142": "dhyānaṃ niśritya āsravakṣayajñānasamṛddhau yaḥ samādhiḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3143": "lakṣaṇānuvyañjanāni katamāni /",
  "SA01asabhs_u:3144": "dhyānaṃ niśritya lakṣaṇānuvyañjanairvibhrājamānasandarśanasamṛddhau yaḥ samādhiḥ prajñā tatsaṃprayūktāśca cittacaitasikā dharmāḥ tatsamutthitavipākāśca //",
  "SA01asabhs_u:3145": "pariśuddhayaḥ katamāḥ /",
  "SA01asabhs_u:3146": "catasraḥ pariśuddhayaḥ /",
  "SA01asabhs_u:3147": "āśrayapariśuddhiḥ katamāḥ /",
  "SA01asabhs_u:3148": "dhyānaṃ niśritya yathākāmamaśrayasyopādāne sthānaparityāgānāṃ samṛddhau yaḥ samādhīḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3149": "ālambanapariśuddhiḥ katamā /",
  "SA01asabhs_u:3150": "dhyānaṃ niśritya yathākāmamālambananirmāṇapariṇāmanajñānānāṃ samṛddhau yaḥ samādhi prajñā śeṣaṃ pūrvavat //",
  "SA01asabhs_u:3151": "cittapariśuddhiḥ katamā /",
  "SA01asabhs_u:3152": "dhyānaṃ niśritya yathākāmaṃ samādhimukhavaśavarttisamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3153": "jñānapariśuddhiḥ katamā /",
  "SA01asabhs_u:3154": "dhyānaṃ niśritya yathākāmaṃ dhāraṇīmukhasandhāraṇasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3155": "(Abhidh-s 98)",
  "SA01asabhs_u:3156": "balāni katamāni /",
  "SA01asabhs_u:3157": "baśa tathāgatabalāni /",
  "SA01asabhs_u:3158": "sthānāsthānabalaṃ katamat dhyānaṃ niśritya sarvaprakāra sthānāsthānajñānasamṛddhau yaḥ samādhiḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3159": "karmasvakajñānabalaṃ katamat /",
  "SA01asabhs_u:3160": "dhyānaṃ niśritya sarvaprakāra karmasvakajñānasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3161": "śiṣṭāni balāni yathāyogaṃ veditavyāni //",
  "SA01asabhs_u:3162": "vaiśāradyāni katamāni /",
  "SA01asabhs_u:3163": "catvāri vaiśāradyāni //",
  "SA01asabhs_u:3164": "abhisaṃbodhivaiśāradyaṃ katamat /",
  "SA01asabhs_u:3165": "dhyānaṃ niśritya svārthamevārabhya sarvākārajñeyābhisaṃbodhipratijñāpratiṣṭhāpanasamṛddhau yaḥ samādhiḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3166": "āsravakṣayavaiśāradyaṃ katamat /",
  "SA01asabhs_u:3167": "dhyānaṃ niśritya svārthamevārabhya sarvākārasravakṣayapratijñā pratiṣṭhāpanasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3168": "antarāyikadharmavaiśāradyaṃ katamat /",
  "SA01asabhs_u:3169": "dhyānaṃ niśritya parārthamārabhya sarvākārāntarāyikadharmapratijñāpratiṣṭhāpanasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3170": "nairyāṇikapratipadavaiśāradyaṃ katamat /",
  "SA01asabhs_u:3171": "dhyānaṃ niśritya parārthamārabhya sarvākāra nairyāṇikamārgadharma pratijñāpratiṣṭhāpanasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3172": "smṛtyupasthānāni katamāni /",
  "SA01asabhs_u:3173": "trīṇyeva smṛtyupasthānāni /",
  "SA01asabhs_u:3174": "gaṇaparikarṣaṇe sarvākārasaṃkleśāsamudācārasamṛddhau yaḥ samādhiḥ prajñā śeṣaṃ purvavat //",
  "SA01asabhs_u:3175": "arakṣāṇi katamāni /",
  "SA01asabhs_u:3176": "trīṇyeravārakṣāṇi //",
  "SA01asabhs_u:3177": "gaṇaparikarṣaṇe yathākāmamavavādānuśāsanīprayogasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3178": "asaṃpramoṣadharmatā katamā /",
  "SA01asabhs_u:3179": "sarvākārasya yathāvat kṛtassa bhāṣitasya cābhilapanasamṛddhau yaḥ samādhiḥ prajñā śeṣaṃ pūrvavat //",
  "SA01asabhs_u:3180": "vāsanāsamudghātaḥ katamaḥ /",
  "SA01asabhs_u:3181": "sarvajñasya sataḥ asarvajñaceṣṭitāsamudācārasamṛddau yaḥ samādhiḥ prajñā śeṣaṃ pūrvavat //",
  "SA01asabhs_u:3182": "mahākaruṇā katamā /",
  "SA01asabhs_u:3183": "nirantaraṃ sarvaprakāraduḥkhālambanakaruṇāvihārasamṛddau yaḥ samādhiḥ prajñā śeṣaṃ pūrvavat //",
  "SA01asabhs_u:3184": "(Abhidh-s 99)",
  "SA01asabhs_u:3185": "āveṇikā buddhadharmāḥ katame /",
  "SA01asabhs_u:3186": "aṣṭādaśāveṇikā buddhadharmāḥ //",
  "SA01asabhs_u:3187_0": "asādhāraṇa kāyavāṅganaskarthapariśuddhi samṛddau sāśrayāṇāṃ saphalānāṃ tathāgatendriyāṇamaprāptyāmaparihāṇisamṛddhau",
  "SA01asabhs_u:3187_1": "asādhāraṇa karmasamudācārasamṛddhau asādhāraṇajñānavihārasamṛddhau ca yaḥ samādhiḥ",
  "SA01asabhs_u:3187_2": "prajñā śeṣaṃ pūrvavat //",
  "SA01asabhs_u:3188": "sarvākārajñatā katamā /",
  "SA01asabhs_u:3189": "skandhadhātvāyatanānāṃ sarvākārajñatāsamṛddhau yaḥ samādhiḥ prajñā tatsaṃprayuktāśca cittacaitasikā dharmāḥ //",
  "SA01asabhs_u:3190": "eteṣāṃ guṇānamabhinirhāraḥ katamaḥ /",
  "SA01asabhs_u:3191": "viśuddhāni catvāri dhyānāni niśritya anyatīrthīyaḥ śrāvako bodhisattvo vā abhinirharati catvāri apramāṇānyevaṃ pañcābhijñāḥ /",
  "SA01asabhs_u:3192": "śeṣān guṇān prāntakoṭikaṃ caturthaṃ dhyānaṃ niśritya śrāvako bodhisattvastathāgato vābhinirharati //",
  "SA01asabhs_u:3193": "tatpunaḥ kimupādāya /",
  "SA01asabhs_u:3194": "dhyānasanniśrayeṇa yathāvyavasthānamanasikāravahulīkāratāmupādāya //",
  "SA01asabhs_u:3195": "ta ete guṇā dvividhāḥ /",
  "SA01asabhs_u:3196": "svakāritrapratyupasthānāśca vaihārikāśca //",
  "SA01asabhs_u:3197": "ye svakāritrapratyupasthānāḥ te lokottarapṛṣṭhalabdhāḥ saṃvṛtijñānasvabhāvā draṣṭavyāḥ //",
  "SA01asabhs_u:3198": "ye punarvaihārikāste lokottarajñānasvabhāvā draṣṭavyāḥ //",
  "SA01asabhs_u:3199": "apramāṇaiḥ kiṃ karma karoti /",
  "SA01asabhs_u:3200": "vipakṣaṃ jahāti /",
  "SA01asabhs_u:3201": "anukampāvihāritayā puṇya saṃbhāraṃ paripūrayati sattvaparipāke ca na parikhidyate //",
  "SA01asabhs_u:3202": "vimokṣaiḥ kiṃ karma karoti /",
  "SA01asabhs_u:3203": "nirmāṇakarmābhinirharati /",
  "SA01asabhs_u:3204": "śubhanirmāṇe na saṃkliśyate śānteṣu vimokṣeṣu na sajjati /",
  "SA01asabhs_u:3205": "paramapraśāntena cāryavihāreṇa viharati /",
  "SA01asabhs_u:3206": "adhimucyanatā mupādāya //",
  "SA01asabhs_u:3207": "abhibhvāyatanaiḥ kiṃ karma karoti /",
  "SA01asabhs_u:3208": "trayāṇāṃ vimokṣāṇāmālambanaṃ vaśe varttayatyālambanābhibhavanatāmupādāya //",
  "SA01asabhs_u:3209": "kṛtsnāyatanaiḥ kiṃ karma karoti /",
  "SA01asabhs_u:3210": "vimokṣālambanaṃ pariniṣpādayati kṛtsnaspharaṇatāmupādāya //",
  "SA01asabhs_u:3211": "araṇayā kiṃ karma karoti /",
  "SA01asabhs_u:3212": "ādeyavacano bhavati //",
  "SA01asabhs_u:3213": "praṇidhijñānena kiṃ karma karoti /",
  "SA01asabhs_u:3214": "bhūtabhavyavarttamānaṃ vyākaroti bahumataśca bhavati lokasya //",
  "SA01asabhs_u:3215": "pratisaṃvidbhiḥ kiṃ karma (Abhidh-s 100) karoti /",
  "SA01asabhs_u:3216": "deśanayā sattvacittāni saṃtoṣayati //",
  "SA01asabhs_u:3217": "abhijñābhiḥ kiṃ karma karoti /",
  "SA01asabhs_u:3218": "śāsane kāyakarmaṇā āvarjayati /",
  "SA01asabhs_u:3219": "vākkarmaṇā cittādeśanayāvarjayati sattvacaritaṃ ca jñātvā āgatiṃ ca gatiṃ ca niḥsaraṇe sattvān yathāvadavavadate //",
  "SA01asabhs_u:3220": "lakṣaṇānuvyañjanaiḥ kiṃ karma karoti /",
  "SA01asabhs_u:3221": "darśanamātrakeṇa mahāpuruṣatve saṃpratyayaṃ janayati cittānyabhiprasādayati //",
  "SA01asabhs_u:3222": "pariśuddhibhiḥ kiṃ karma karoti /",
  "SA01asabhs_u:3223": "saṃcintya bhavopapattiṃ parigṛṇhāti /",
  "SA01asabhs_u:3224": "ākāṅkṣayankalpaṃ vā kalpāvaśeṣaṃ vā tiṣṭhati āyuḥsaṃskārān vā utsṛjati /",
  "SA01asabhs_u:3225": "dharmavaśavarttī bhavati samādhivaśavartī saddharmaṃ ca sandhārayati //",
  "SA01asabhs_u:3226": "balaiḥ kiṃ karma karoti /",
  "SA01asabhs_u:3227_0": "ahetuviṣamahetuvādaṃ pratyākhāyākṛtābhyāgamavāde ca samyaga bhyudayamārgaṃ deśayati",
  "SA01asabhs_u:3227_1": "sattvacittacaritāni cānupraviśya deśanābhājanatāṃ cāśayaṃ cānuśayaṃ cālambanaṃ ca",
  "SA01asabhs_u:3227_2": "saṃbhāraṃ ca bhavyatāṃ ca niḥsaraṇaṃ ca yathāvanniḥśreyasamārgaṃ deśayati /",
  "SA01asabhs_u:3228": "sarvamārāṃśca nigṛṇhāti sarvatra ca praśnaṃ pṛcchati pṛṣṭo vyākaroti //",
  "SA01asabhs_u:3229": "vaiśāradyaiḥ kiṃ karma karoti /",
  "SA01asabhs_u:3230": "parṣadi samyagātmanaḥ śāstṛtvaṃ vyavasthāpahati codakāṃścānyatīrthyānnigṛṇhāti //",
  "SA01asabhs_u:3231": "smṛtyupasthānaiḥ kiṃ karma gaṇamavavadate samanuśāsti //",
  "SA01asabhs_u:3232": "asaṃmoṣadharmatayā kiṃ karma karoti /",
  "SA01asabhs_u:3233": "buddhakṛtyaṃ na hāpayati //",
  "SA01asabhs_u:3234": "vāsanāsamudghātena kiṃ karma karoti /",
  "SA01asabhs_u:3235": "niḥkleśaḥ kleśapratirūpāṃ ceṣṭānna(da)rśayati //",
  "SA01asabhs_u:3236": "mahākaruṇayā kiṃ karma karoti /",
  "SA01asabhs_u:3237": "ṣaṭkṛtvo rātriṃdivasena lokaṃ vyavalokayati //",
  "SA01asabhs_u:3238": "āveṇikairbuddhadharmaiḥ kiṃ karma karoti /",
  "SA01asabhs_u:3239": "sarvaśrāvakapratyekabuddhān kāyavāṅmanaskarmapariśuddhyā prāptyā cāreṇa vihāreṇa vābhibhavati //",
  "SA01asabhs_u:3240": "(Abhidh-s 101) sarvākārajñatayā kiṃ karma karoti /",
  "SA01asabhs_u:3241": "sarvasattvānāṃ sarvasaṃśayāṃ śchinatti dharmanetrīñca dīrghakālamavasthāpayati yena paripakṣā (? kṣyāḥ)",
  "SA01asabhs_u:3242": "sattvāḥ paripacyante paripakāśca vimucyante //",
  "SA01asabhs_u:3243": "eṣvabhisamayeṣūttarottaraṃ viśiṣṭaṃ mārgaṃ labhamānaḥ pūrvakaṃ hīnaṃ mārgaṃ vijahāti saṃkalanaprahāṇaṃ ca sākṣātkaroti /",
  "SA01asabhs_u:3244": "nirupadhiśeṣe nirvāṇadhātau śrāvakaḥ sarvammārgasamavasargavihānyā vijahāti no tu bodhisattvaḥ //",
  "SA01asabhs_u:3245": "ataeva bodhisattvā akṣayakuśalamūlā akṣa(ya)",
  "SA01asabhs_u:3246": "guṇā ityucyante //",
  "SA01asabhs_u:3247": "yānyavyākṛtavastūni vyavasthāpitāni kimupādāya /",
  "SA01asabhs_u:3248": "ayoniśaḥparipraśna tāmupādāya //",
  "SA01asabhs_u:3249": "(ayoniśaḥ paripraśnatā kimupādāya /",
  "SA01asabhs_u:3250": ") hetuphalasaṃkleśavyavadānacintāpasrivarjanatāmupādāya // 0 //",
  "SA01asabhs_u:3251": "kena kāraṇena bodhisattvo bodhimanava vadyāmavakrāntaḥ strotāpanno na bhavati /",
  "SA01asabhs_u:3252": "strotaḥpratipattyapariniṣpannatāmupādāya //",
  "SA01asabhs_u:3253": "kena kāraṇena sakṛdāgāmī na bhavati /",
  "SA01asabhs_u:3254": "apramāṇasaṃcintya bhavopaprattiparigrahatāmupādāya //",
  "SA01asabhs_u:3255": "kena kāraṇenānāgāmī na bhavati /",
  "SA01asabhs_u:3256": "dhyānairvihṛtya kāmadhātāvupapadyānatāmupādāya /",
  "SA01asabhs_u:3257": "bodhisattvaḥ satyānyabhi samayena labdhvā daśasu mūmiṣu bhāvanāmārgeṇa jñeyāvaraṇapratipakṣamārgaṃ bhāvayati na kleśāvaraṇapratipakṣamārgam //",
  "SA01asabhs_u:3258": "tathā ca bodhiprāptaḥ kleśāvaraṇaṃ jñeyāvaraṇaṃ ca vijahāti arhan tathāgataśca saṃpadyate //",
  "SA01asabhs_u:3259": "sa ca bodhisattvaḥ sarvakleśāprahāṇāt mantroṣadhayo viṣamiva sarvakleśān abhibhavati sarvān kleśān doṣāṃśca notpādayati sarvāsu bhūmiṣu arhanniva kleśān prajahāti /",
  "SA01asabhs_u:3260_0": "api khalu bodhisattvo jñeyeṣu bhāvanākuśalo bhavati upāyeṣu bhāvanākuśalo bhavati",
  "SA01asabhs_u:3260_1": "abhūtaparikalpeṣu bhāvanākuśalo bhavati nirvikalpeṣu bhāvanākuśalo bhavati tena kālena",
  "SA01asabhs_u:3260_2": "kālamindriyāṇyuttāpayati /",
  "SA01asabhs_u:3261": "jñeyaṃ katamat /",
  "SA01asabhs_u:3262": "saṃkṣepeṇa ṣaḍvidham /",
  "SA01asabhs_u:3263": "bhrāntiḥ bhrāntyāśrayaḥ abhrāntyāśrayaḥ bhrāntyabhrāntiḥ abhrāntiḥ abhrāntiniṣyandaśca //",
  "SA01asabhs_u:3264": "upāyakauśalyaṃ katamat /",
  "SA01asabhs_u:3265": "saṃkṣeparāścaturvidham /",
  "SA01asabhs_u:3266": "(Abhidh-s 102) sattvaparipākakauśalyaṃ buddhadharmaparipuraṇakauśalyaṃ kṣiprābhijñākauśalyaṃ mārgānupacchedakauśalyaṃ ca //",
  "SA01asabhs_u:3267": "abhūtaparikalpaḥ katamaḥ /",
  "SA01asabhs_u:3268": "saṃkṣepato daśavidhaḥ /",
  "SA01asabhs_u:3269_0": "mūlavikalpaḥ nimittivikalpaḥ nimittapratibhāsavikalpaḥ nimittavikāravikalpaḥ nimittipratibhāsavikāravikalpaḥ",
  "SA01asabhs_u:3269_1": "paropanītavikalpaḥ ayoniśovikalpaḥ yoniśovikalpaḥ abhiniveśavikalpaḥ vikṣepavikalpaśca //",
  "SA01asabhs_u:3270": "sa punaḥ daśavidhaḥ /",
  "SA01asabhs_u:3271": "abhāvavikalpa bhāvavikalpaḥ samāropavikalpaḥ apavādavikalpaḥ ekatvavi kalpaḥ pṛthaktvavikalpaḥ svabhāvavikalpaḥ viśeṣavikalpaḥ yathānāmārthavikalpaḥ yathārthanāmavikalpaśca //",
  "SA01asabhs_u:3272": "nirvikalpatā katamā /",
  "SA01asabhs_u:3273": "samāsatastrividhā /",
  "SA01asabhs_u:3274": "santuṣṭinirvikalpatā aviparyāsanirghikalpatā niṣprapañcanirvikalpatā ca //",
  "SA01asabhs_u:3275": "tā imāstitraḥ pṛthagjanaśrāvakabodhisattvānāṃ yathākramaṃ veditavyāḥ //",
  "SA01asabhs_u:3276": "yāsau nimittato niṣprapañcanirvikalpatā tasyāḥ punaḥ abhāvasya pañca nimittāni /",
  "SA01asabhs_u:3277": "na amanasikārataḥ na manasikārasamatikramataḥ na vyupaśamataḥ na svabhāvataḥ na ālambane 'bhisaṃskārataśca /",
  "SA01asabhs_u:3278": "api khalu ālaṃbane 'nabhisaṃskārataḥ /",
  "SA01asabhs_u:3279": "bodhisattvaḥ prakṛtyā tīkṣṇendriyaḥ kathaṃ punaḥ indriyāpyuttāpayatīti /",
  "SA01asabhs_u:3280": "tīkṣṇamṛdvindriyamāśritya tīkṣṇamadhyendriyamabhinirharati /",
  "SA01asabhs_u:3281": "punaḥ tīkṣṇamadhyendriyamāśritya tīkṣṇatīkṣṇendriyamabhinirharati //",
  "SA01asabhs_u:3282": "(iti abhidharmasamuccaye prāptiviniścayo nāma caturthaḥ samuccayaḥ //) //",
  "SA01asabhs_u:3283": "(atha mahāyānabhidharmasamuccayaśāstre viniścayabhāge sāṃkathyaparicchedaścaturthaḥ)",
  "SA01asabhs_u:3284": "sāṃkathyaviniścayaḥ katamaḥ /",
  "SA01asabhs_u:3285": "saṃkṣepataḥ saptavidhaḥ /",
  "SA01asabhs_u:3286": "arthaviniścayaḥ vyākhyāviniścayaḥ prabhidyasaṃdarśanaviniścayaḥ saṃpraśnaviniścayaḥ saṃgrahaviniścayaḥ vādaviniścayaḥ abhisandhiviniścayaśca //",
  "SA01asabhs_u:3287": "arthaviniścayaḥ katamaḥ /",
  "SA01asabhs_u:3288": "yatra ṣaḍarthānārabhya viniścayo bhavati //",
  "SA01asabhs_u:3289": "katame (Abhidh-s 103) ṣaḍarthāḥ /",
  "SA01asabhs_u:3290": "svabhāvārthaḥ hetvarthaḥ phalārthaḥ karmārthaḥ yogārthaḥ vṛttyarthaśca //",
  "SA01asabhs_u:3291": "svabhāvārthastraṃyaḥ svabhāvāḥ //",
  "SA01asabhs_u:3292": "hetvarthastrayo hetavaḥ //",
  "SA01asabhs_u:3293": "utpattihetuḥ pravṛttihetuḥ siddhihetuśca //",
  "SA01asabhs_u:3294": "phalārthaḥ pañcaphalāni /",
  "SA01asabhs_u:3295": "vipākaphalaṃ niṣyandaphalaṃ adhipatiphalaṃ puruṣakāraphalaṃ visaṃyogaphalaṃ ca //",
  "SA01asabhs_u:3296": "karmārthaḥ pañca karmāṇi /",
  "SA01asabhs_u:3297": "upalabdhikarma kāritrakarma vyāvasāyakarma pariṇatikarma prāptikarma ca //",
  "SA01asabhs_u:3298": "yogārthaḥ pañca yogāḥ /",
  "SA01asabhs_u:3299": "sāmūhiko yogaḥ ānubandhiko yogaḥ sāṃbandhiko yogaḥ āvasthiko yogaḥ vaikāriko yogaśca //",
  "SA01asabhs_u:3300": "vṛttyarthaḥ pañca vṛttayaḥ /",
  "SA01asabhs_u:3301": "lakṣaṇavṛttiḥ avasthānavṛttiḥ viparyāsavṛttiḥ aviparyāsavṛttiḥ prabhedavṛttiśca //",
  "SA01asabhs_u:3302": "vyākhyāviniścayaḥ katamaḥ /",
  "SA01asabhs_u:3303": "yena sūtrāntān vyācaṣṭe //",
  "SA01asabhs_u:3304": "sa punaḥ katamaḥ /",
  "SA01asabhs_u:3305": "saṃkṣepeṇa ṣaḍvidhaḥ /",
  "SA01asabhs_u:3306": "parijñeyavastu parijñeyo 'rthaḥ parijñopaniṣad parijñā parijñāphalam tatpravedanā ca //",
  "SA01asabhs_u:3307": "api khalu caturdaśa mukhāni vyākhyāviniścayasya /",
  "SA01asabhs_u:3308": "katamāni caturdaśa /",
  "SA01asabhs_u:3309_0": "vyākhyāsaṃgrahamukham vastusaṃgrahamukham aṅgopāṅgamukham uggarottaranirhāramukham",
  "SA01asabhs_u:3309_1": "pratikṣepamukham akṣarapariṇāmamukham nāśānāśamukham pudgalavyavasthānamukham prabhedavyavasthānamukham",
  "SA01asabhs_u:3309_2": "nayamukham parijñādimukham balā balamukham pratyāhāramukham abhinirhāramukhaṃ ca //",
  "SA01asabhs_u:3310": "prabhidyasaṃdarśanaviniścayaḥ katamaḥ /",
  "SA01asabhs_u:3311": "yathānirdiṣṭeṣu skandhādiṣu dharmeṣu yathāyogamekāvacarakaḥ pūrvapadakaḥ paścātpadakaḥ dvikoṭikaḥ trikoṭikaḥ catuṣkoṭikaḥ oṃkāritaḥ prātikṣepika ityevamādayaḥ //",
  "SA01asabhs_u:3312": "saṃpraśnaviniścayaḥ katamaḥ /",
  "SA01asabhs_u:3313": "aṣṭākārakāyadeśena aṣṭākārayāyadeśane ca (Abhidh-s 104)",
  "SA01asabhs_u:3314": "praśnavyākaraṇena sarvasatyamithyā viniścayaḥ /",
  "SA01asabhs_u:3315": "api khalu catvāraḥ saṃpraśna viniścayamārgāḥ /",
  "SA01asabhs_u:3316": "dūṣakaḥ pratiṣṭhāpakaḥ chedakaḥ bodhakaśca //",
  "SA01asabhs_u:3317": "saṃgrahaviniścayaḥ katamaḥ /",
  "SA01asabhs_u:3318": "daśabhiḥ sthānaiḥ saṃgṛhīto viniścayaḥ //",
  "SA01asabhs_u:3319": "katamāni daśa sthānāni /",
  "SA01asabhs_u:3320_0": "kṛtyānuṣṭhānaviniścayasthānam avatāraviniścayasthānam adhimuktiviniścayasthānam yuktiviniścayasthānam",
  "SA01asabhs_u:3320_1": "sāṃkathyaviniścayasthānam prativedhaviniścayasthānam viśuddhiviniścayasthānam abhinirhārapadaprabhedaviniścayasthānam",
  "SA01asabhs_u:3320_2": "anābhogābhogamātrasarvārthasiddhiviniścayasthānaṃ ca /",
  "SA01asabhs_u:3321": "vādaviniścayaḥ katamaḥ /",
  "SA01asabhs_u:3322": "saṃkṣepataḥ saptavidhaḥ /",
  "SA01asabhs_u:3323": "vādaḥ vādādhikaraṇaṃ vādādhiṣṭhānaṃ bādālaṃkāraḥ vādanigrahaḥ vādaniḥsaraṇaṃ bāde bahukarā dharmāśca //",
  "SA01asabhs_u:3324": "prathamo vādaḥ punaḥ ṣaḍvidhaḥ /",
  "SA01asabhs_u:3325": "vādaḥ pravādaḥ vivādaḥ apavādaḥ anuvāda avavāśca //",
  "SA01asabhs_u:3326": "vādaḥ sarvalokavacanam //",
  "SA01asabhs_u:3327": "pravādaḥ lokānuśruto vādaḥ /",
  "SA01asabhs_u:3328": "lokajñānapravādataḥ //",
  "SA01asabhs_u:3329": "vivādaḥ parasparaṃ viruddhayorvāde 'vasthānam //",
  "SA01asabhs_u:3330": "apavādaḥ parasparaṃ kopasaṃrambhapāruṣyanacanam //",
  "SA01asabhs_u:3331": "anuvādaḥ viśuddhajñānadarśanānukūlaḥ sāṃkathyaviniścayaḥ //",
  "SA01asabhs_u:3332": "avavādaḥ sattvānāṃ asamāhitacittānāṃ cittasamādhānāya samāhitacittānāṃ vimokṣalābhāya deśanāvādaḥ //",
  "SA01asabhs_u:3333": "dvitīyaṃ vādādhikaraṇaṃ rājakulaṃ vā prajākulaṃ vā prāmāṇikānāṃ sahāyakānāṃ dharmārthakuśalānāṃ śramaṇabrāhmaṇānāṃ nādasabhā vā /",
  "SA01asabhs_u:3334": "(Abhidh-s 105)",
  "SA01asabhs_u:3335": "tṛtīyaṃ vādādhiṣṭhānaṃ yadadhiṣṭhāya vādaḥ kriyate /",
  "SA01asabhs_u:3336": "saṃkṣepato dvividham /",
  "SA01asabhs_u:3337": "sādhyaṃ sādhanaṃ ca /",
  "SA01asabhs_u:3338": "sādhyaṃ dvividham /",
  "SA01asabhs_u:3339": "svabhāvo viśeṣaśca //",
  "SA01asabhs_u:3340": "sādhanāni aṣṭau /",
  "SA01asabhs_u:3341": "pratijñā hetuḥ dṛṣṭāntaḥ upanayaḥ nigamanaṃ pratyakṣaṃ anumānaṃ āptāgamaśca //",
  "SA01asabhs_u:3342": "sādhyasya svabhāvaḥ ātmasvabhāvo dharmasvabhāvo vā /",
  "SA01asabhs_u:3343": "viśeṣaḥ ātmaviśeṣo dharmaviśeṣo vā //",
  "SA01asabhs_u:3344": "pratijñā sādhyasya svarucitārthasya parasaṃprāpaṇavijñāpanā /",
  "SA01asabhs_u:3345": "hetuḥ tasminneva sādhye apratītasyārthasya saṃpratyayanimittaṃ pratyakṣopalambhānupalambhasamākhyānam //",
  "SA01asabhs_u:3346": "dṛṣṭānta dṛṣṭa antena adṛṣṭāsya antasya samīkaraṇasamākhyānam //",
  "SA01asabhs_u:3347": "upanayaḥ śiṣṭatajjātīya rmmāpagamāya nayatvasamākhyānam //",
  "SA01asabhs_u:3348": "nigamanaṃ niṣṭhāgamanasamākhyānam //",
  "SA01asabhs_u:3349": "prasvasatprakāśābhrānto 'rthaḥ //",
  "SA01asabhs_u:3350": "anumānaṃ pratyakṣaśiṣṭasaṃpratyayaḥ //",
  "SA01asabhs_u:3351": "āptāgamaḥ taduviruddhopadeśaḥ //",
  "SA01asabhs_u:3352": "caturtho vādālaṃkāraḥ vādādhiṣṭhāne samyagyuktibhiḥ vādasabhāyāṃ gambhīro nipuṇaśca bhavatīti vādālaṃkāra ityucyate /",
  "SA01asabhs_u:3353": "sa punaḥ ṣaḍvidhaḥ /",
  "SA01asabhs_u:3354": "svaparasamayajñatā vākkaraṇasaṃpad vaiśaradyaṃ pratibhānaṃ sthairyaṃ dākṣiṇyaṃ ca //",
  "SA01asabhs_u:3355": "pañcamo vādanigrahaḥ kathātyāgaḥ kathāsādaḥ kathādoṣaśca //",
  "SA01asabhs_u:3356": "kathātyāgaḥ svāvādadoṣābhyupagamaḥ paravāaguṇābhyupagamaśca //",
  "SA01asabhs_u:3357": "kathāsādaḥ anyavastupratisaraṇena vyāvṛttiḥ bāhyavastuvacanena mūlaparatijñāparityāgaḥ krodhamadamānamrākṣādi pradarśanaṃ ca //",
  "SA01asabhs_u:3358": "yathoktaṃ sūtre /",
  "SA01asabhs_u:3359": "kathādoṣaḥ saṃkṣepeṇa navavidhaḥ /",
  "SA01asabhs_u:3360": "ākulaṃ saṃrabdham agamakam amitam anarthakam akālam asthiram apradīptam apravaddhaṃ ca //",
  "SA01asabhs_u:3361": "ṣaṣṭhaṃ vādaniḥsaraṇaṃ guṇadoṣau vicārya vādānniḥsaratyakaraṇena vā prativādityabhājanatāṃ parṣado vaiguṇyamātmano 'kauśalyaṃ ca jñātvā vādaṃ na karoti /",
  "SA01asabhs_u:3362": "prativādini bhājanatāṃ parṣado guṇavattvamātmanaḥ kauśalyaṃ ca jñātvā vādaṃ karoti //",
  "SA01asabhs_u:3363": "(Abhidh-s 106)",
  "SA01asabhs_u:3364": "vāde bahukarā dharmāḥ samāsatastrayaḥ /",
  "SA01asabhs_u:3365": "svaparasamayajñatā yayā sarvatra nipuṇo vādaṃ karoti /",
  "SA01asabhs_u:3366": "vaiśāradyaṃ yena nipuṇaḥ samagraparṣadi vādaṃ karoti /",
  "SA01asabhs_u:3367": "pratimānaṃ yena nipuṇaḥ sarvāṃn kaṭhinān praśnān vyākaroti //",
  "SA01asabhs_u:3368": "api khalu svahitasukha kāmena vādeṣu abhijñātuṃ pravarttitavyaṃ na paraiḥ vivādaṃ kartum /",
  "SA01asabhs_u:3369": "taduktaṃ bhagavatā mahāyānā bhidharmasutre /",
  "SA01asabhs_u:3370_0": "bodhisattvena vīryamārabhamāṇena kuśalapakṣaprayuktena pratipattisārakeṇa dharmānudharmacāriṇā",
  "SA01asabhs_u:3370_1": "sarvasattvasaṃgrāhakeṇa kṣipramanuttarāṃ samyak saṃbodhimabhisaṃbudhyatā dvādaśasthānadharmān",
  "SA01asabhs_u:3370_2": "samanupaśyatā na paraiḥ saha vivādaḥ kāryaḥ //",
  "SA01asabhs_u:3371": "katame dvādaśa /",
  "SA01asabhs_u:3372": "anuttarārthaparamadharmadeśanāyāṃ saṃpratyayo durlabhaḥ /",
  "SA01asabhs_u:3373": "prāśnikānāmavavādagrāhakaṃ cittaṃ durlabham /",
  "SA01asabhs_u:3374": "sabhyā guṇadoṣavicārakāśca durlabhā /",
  "SA01asabhs_u:3375": "vāde prayuktānāṃ ṣaḍdoṣaviraho durlabhaḥ /",
  "SA01asabhs_u:3376": "katame ṣaṭ /",
  "SA01asabhs_u:3377": "asatpakṣabhiniveśadoṣaḥ kusṛtivacanadoṣaḥ akālikavākkaraṇadoṣaḥ kathāsādadoṣaḥ pārupyavacatadoṣaḥ cittāghātadoṣaśca /",
  "SA01asabhs_u:3378": "vāde saṃrambhābhāvo durlabhaḥ /",
  "SA01asabhs_u:3379": "vāde paracittānurakṣaṇaṃ durlabham /",
  "SA01asabhs_u:3380": "vāde anurakṣaṇe 'pi cittasamādhidurlabhaḥ /",
  "SA01asabhs_u:3381": "vāde cittasya nikārsaparotkarṣakāmatā durlabhā /",
  "SA01asabhs_u:3382": "nikarṣaparotkarṣayorapi cittasyāsaṃkleśo durlabhaḥ /",
  "SA01asabhs_u:3383": "saṃkliṣṭe tu citte sparśavihāro durlabhaḥ /",
  "SA01asabhs_u:3384": "asparśavihāre tu kuśaladharmabhāvanā durlabhā /",
  "SA01asabhs_u:3385": "nirantaraṃ kuśaladharme 'bhāvite tu asamāhicittasya kṣipraṃ samādhilābhaḥ samāhitacittasya vā kṣipraṃ vimokṣalābho durlabhaḥ //",
  "SA01asabhs_u:3386": "abhisandhiviniścayaḥ katamaḥ /",
  "SA01asabhs_u:3387": "uktādanyo 'rthaḥ /",
  "SA01asabhs_u:3388": "nāmapadavyañjanakāyānāṃ channasyābhisandheḥ anyārthābhivyañjane vipariṇāmaḥ //",
  "SA01asabhs_u:3389": "(Abhidh-s 107)",
  "SA01asabhs_u:3390": "yathoktaṃ sūtre /",
  "SA01asabhs_u:3391": "mātaraṃ pitaraṃ hatvā rājānaṃ dvau bahuśrutau /",
  "SA01asabhs_u:3392": "rāṣṭraṃ sānucaraṃ hatvā naro viśuddha ucyate //",
  "SA01asabhs_u:3393": "apicoktaṃ sūtre /",
  "SA01asabhs_u:3394": "aśraddho 'kṛtajñaśca sandhicchedī ca yo naraḥ /",
  "SA01asabhs_u:3395": "hatāvakāśo vāntāśaḥ sa vai uttamapuruṣaḥ //",
  "SA01asabhs_u:3396": "punaścoktaṃ sūtre /",
  "SA01asabhs_u:3397": "asāre sāramatayo viparyāse ca susthitāḥ /",
  "SA01asabhs_u:3398": "kleśena ca susaṃkliṣṭā labhante bodhimuttamām //",
  "SA01asabhs_u:3399": "api coktaṃ sūtre bodhisattvo mahāsattvaḥ pañcabhirdharmaiḥ samanvāgato dānapāra mitāyāṃ kṣipraṃ paripūriṃ labhate /",
  "SA01asabhs_u:3400": "katame pañca /",
  "SA01asabhs_u:3401": "mātsaryadharmatāmanuvṛṃhayati /",
  "SA01asabhs_u:3402": "dānena ca parikhidyate /",
  "SA01asabhs_u:3403": "yācanakaṃ ca dveṣṭi /",
  "SA01asabhs_u:3404": "na kiṃcit kadācid dadāti /",
  "SA01asabhs_u:3405": "dūre ca bhavati dānasya //",
  "SA01asabhs_u:3406": "punaścoktaṃ sūtre /",
  "SA01asabhs_u:3407": "bodhisattvo mahāsattvaḥ pañcadharmasamanvāgato brahmacārī bhavati parameṇa viśuddhena brahmacaryeṇa samanvāgataḥ //",
  "SA01asabhs_u:3408": "katame pañca //",
  "SA01asabhs_u:3409": "nānyatra maithunyānmaithunasya niḥsaraṇaṃ paryeṣate /",
  "SA01asabhs_u:3410": "maithunaprahāṇenopekṣako bhavati /",
  "SA01asabhs_u:3411": "utpannaṃ ca maithunarogamadhivāsayati /",
  "SA01asabhs_u:3412": "maithunapratipakṣeṇa ca dharmeṇottrasyati /",
  "SA01asabhs_u:3413": "abhīkṣṇaṃ ca dvayadvayaṃ samāpadyate //",
  "SA01asabhs_u:3414": "kimupādāyedaṃ śāstramabhidharmasamuccaya iti nāma labhate /",
  "SA01asabhs_u:3415": "saṃkṣepatastribhirarthaiḥ /",
  "SA01asabhs_u:3416": "sametyoccayatāmupādāya samantāduccayatāmupādāya samyaguccayatāṃ copādāya //",
  "SA01asabhs_u:3417": "(iti abhidharmasamuccaye sāṃkathyaviniścayo nāma pañcamaḥ samuccayaḥ //) //"
}