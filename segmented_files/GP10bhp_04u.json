{
    "GP10bhp_04u:0": " BhP_04.01.001/0 maitreya uvāca",
    "GP10bhp_04u:1": " BhP_04.01.001/1 manos tu śatarūpāyāṃ tisraḥ kanyāś ca jajñire",
    "GP10bhp_04u:2": " BhP_04.01.001/2 ākūtir devahūtiś ca prasūtir iti viśrutāḥ",
    "GP10bhp_04u:3": " BhP_04.01.002/1 ākūtiṃ rucaye prādād api bhrātṛmatīṃ nṛpaḥ",
    "GP10bhp_04u:4": " BhP_04.01.002/2 putrikā-dharmam āśritya śatarūpānumoditaḥ",
    "GP10bhp_04u:5": " BhP_04.01.003/1 prajāpatiḥ sa bhagavān rucis tasyām ajījanat",
    "GP10bhp_04u:6": " BhP_04.01.003/2 mithunaṃ brahma-varcasvī parameṇa samādhinā",
    "GP10bhp_04u:7": " BhP_04.01.004/1 yas tayoḥ puruṣaḥ sākṣād viṣṇur yajña-svarūpa-dhṛk",
    "GP10bhp_04u:8": " BhP_04.01.004/2 yā strī sā dakṣiṇā bhūter aṃśa-bhūtānapāyinī",
    "GP10bhp_04u:9": " BhP_04.01.005/1 āninye sva-gṛhaṃ putryāḥ putraṃ vitata-rociṣam",
    "GP10bhp_04u:10": " BhP_04.01.005/2 svāyambhuvo mudā yukto rucir jagrāha dakṣiṇām",
    "GP10bhp_04u:11": " BhP_04.01.006/1 tāṃ kāmayānāṃ bhagavān uvāha yajuṣāṃ patiḥ",
    "GP10bhp_04u:12": " BhP_04.01.006/2 tuṣṭāyāṃ toṣam āpanno ' janayad dvādaśātmajān",
    "GP10bhp_04u:13": " BhP_04.01.007/1 toṣaḥ pratoṣaḥ santoṣo bhadraḥ śāntir iḍaspatiḥ",
    "GP10bhp_04u:14": " BhP_04.01.007/2 idhmaḥ kavir vibhuḥ svahnaḥ sudevo rocano dvi-ṣaṭ",
    "GP10bhp_04u:15": " BhP_04.01.008/1 tuṣitā nāma te devā āsan svāyambhuvāntare",
    "GP10bhp_04u:16": " BhP_04.01.008/2 marīci-miśrā ṛṣayo yajñaḥ sura-gaṇeśvaraḥ",
    "GP10bhp_04u:17": " BhP_04.01.009/1 priyavratottānapādau manu-putrau mahaujasau",
    "GP10bhp_04u:18": " BhP_04.01.009/2 tat-putra-pautra-naptṝṇām anuvṛttaṃ tad-antaram",
    "GP10bhp_04u:19": " BhP_04.01.010/1 devahūtim adāt tāta kardamāyātmajāṃ manuḥ",
    "GP10bhp_04u:20": " BhP_04.01.010/2 tat-sambandhi śruta-prāyaṃ bhavatā gadato mama",
    "GP10bhp_04u:21": " BhP_04.01.011/1 dakṣāya brahma-putrāya prasūtiṃ bhagavān manuḥ",
    "GP10bhp_04u:22": " BhP_04.01.011/2 prāyacchad yat-kṛtaḥ sargas tri-lokyāṃ vitato mahān",
    "GP10bhp_04u:23": " BhP_04.01.012/1 yāḥ kardama-sutāḥ proktā nava brahmarṣi-patnayaḥ",
    "GP10bhp_04u:24": " BhP_04.01.012/2 tāsāṃ prasūti-prasavaṃ procyamānaṃ nibodha me",
    "GP10bhp_04u:25": " BhP_04.01.013/1 patnī marīces tu kalā suṣuve kardamātmajā",
    "GP10bhp_04u:26": " BhP_04.01.013/2 kaśyapaṃ pūrṇimānaṃ ca yayor āpūritaṃ jagat",
    "GP10bhp_04u:27": " BhP_04.01.014/1 pūrṇimāsūta virajaṃ viśvagaṃ ca parantapa",
    "GP10bhp_04u:28": " BhP_04.01.014/2 devakulyāṃ hareḥ pāda- śaucād yābhūt sarid divaḥ",
    "GP10bhp_04u:29": " BhP_04.01.015/1 atreḥ patny anasūyā trīñ jajñe suyaśasaḥ sutān",
    "GP10bhp_04u:30": " BhP_04.01.015/2 dattaṃ durvāsasaṃ somam ātmeśa-brahma-sambhavān",
    "GP10bhp_04u:31": " BhP_04.01.016/0 vidura uvāca",
    "GP10bhp_04u:32": " BhP_04.01.016/1 atrer gṛhe sura-śreṣṭhāḥ sthity-utpatty-anta-hetavaḥ",
    "GP10bhp_04u:33": " BhP_04.01.016/2 kiñcic cikīrṣavo jātā etad ākhyāhi me guro",
    "GP10bhp_04u:34": " BhP_04.01.017/0 maitreya uvāca",
    "GP10bhp_04u:35": " BhP_04.01.017/1 brahmaṇā coditaḥ sṛṣṭāv atrir brahma-vidāṃ varaḥ",
    "GP10bhp_04u:36": " BhP_04.01.017/2 saha patnyā yayāv ṛkṣaṃ kulādriṃ tapasi sthitaḥ",
    "GP10bhp_04u:37": " BhP_04.01.018/1 tasmin prasūna-stabaka- palāśāśoka-kānane",
    "GP10bhp_04u:38": " BhP_04.01.018/2 vārbhiḥ sravadbhir udghuṣṭe nirvindhyāyāḥ samantataḥ",
    "GP10bhp_04u:39": " BhP_04.01.019/1 prāṇāyāmena saṃyamya mano varṣa-śataṃ muniḥ",
    "GP10bhp_04u:40": " BhP_04.01.019/2 atiṣṭhad eka-pādena nirdvandvo 'nila-bhojanaḥ",
    "GP10bhp_04u:41": " BhP_04.01.020/1 śaraṇaṃ taṃ prapadye 'haṃ ya eva jagad-īśvaraḥ",
    "GP10bhp_04u:42": " BhP_04.01.020/2 prajām ātma-samāṃ mahyaṃ prayacchatv iti cintayan",
    "GP10bhp_04u:43": " BhP_04.01.021/1 tapyamānaṃ tri-bhuvanaṃ prāṇāyāmaidhasāgninā",
    "GP10bhp_04u:44": " BhP_04.01.021/2 nirgatena muner mūrdhnaḥ samīkṣya prabhavas trayaḥ",
    "GP10bhp_04u:45": " BhP_04.01.022/1 apsaro-muni-gandharva- siddha-vidyādharoragaiḥ",
    "GP10bhp_04u:46": " BhP_04.01.022/2 vitāyamāna-yaśasas tad-āśrama-padaṃ yayuḥ",
    "GP10bhp_04u:47": " BhP_04.01.023/1 tat-prādurbhāva-saṃyoga- vidyotita-manā muniḥ",
    "GP10bhp_04u:48": " BhP_04.01.023/2 uttiṣṭhann eka-pādena dadarśa vibudharṣabhān",
    "GP10bhp_04u:49": " BhP_04.01.024/1 praṇamya daṇḍavad bhūmāv upatasthe 'rhaṇāñjaliḥ",
    "GP10bhp_04u:50": " BhP_04.01.024/2 vṛṣa-haṃsa-suparṇa-sthān svaiḥ svaiś cihnaiś ca cihnitān",
    "GP10bhp_04u:51": " BhP_04.01.025/1 kṛpāvalokena hasad- vadanenopalambhitān",
    "GP10bhp_04u:52": " BhP_04.01.025/2 tad-rociṣā pratihate nimīlya munir akṣiṇī",
    "GP10bhp_04u:53": " BhP_04.01.026/1 cetas tat-pravaṇaṃ yuñjann astāvīt saṃhatāñjaliḥ",
    "GP10bhp_04u:54": " BhP_04.01.026/2 ślakṣṇayā sūktayā vācā sarva-loka-garīyasaḥ",
    "GP10bhp_04u:55": " BhP_04.01.027/0 atrir uvāca",
    "GP10bhp_04u:56": " BhP_04.01.027/1 viśvodbhava-sthiti-layeṣu vibhajyamānair",
    "GP10bhp_04u:57": " BhP_04.01.027/2 māyā-guṇair anuyugaṃ vigṛhīta-dehāḥ",
    "GP10bhp_04u:58": " BhP_04.01.027/3 te brahma-viṣṇu-giriśāḥ praṇato 'smy ahaṃ vas",
    "GP10bhp_04u:59": " BhP_04.01.027/4 tebhyaḥ ka eva bhavatāṃ ma ihopahūtaḥ",
    "GP10bhp_04u:60": " BhP_04.01.028/1 eko mayeha bhagavān vividha-pradhānaiś",
    "GP10bhp_04u:61": " BhP_04.01.028/2 cittī-kṛtaḥ prajananāya kathaṃ nu yūyam",
    "GP10bhp_04u:62": " BhP_04.01.028/3 atrāgatās tanu-bhṛtāṃ manaso 'pi dūrād",
    "GP10bhp_04u:63": " BhP_04.01.028/4 brūta prasīdata mahān iha vismayo me",
    "GP10bhp_04u:64": " BhP_04.01.029/0 maitreya uvāca",
    "GP10bhp_04u:65": " BhP_04.01.029/1 iti tasya vacaḥ śrutvā trayas te vibudharṣabhāḥ",
    "GP10bhp_04u:66": " BhP_04.01.029/2 pratyāhuḥ ślakṣṇayā vācā prahasya tam ṛṣiṃ prabho",
    "GP10bhp_04u:67": " BhP_04.01.030/0 devā ūcuḥ",
    "GP10bhp_04u:68": " BhP_04.01.030/1 yathā kṛtas te saṅkalpo bhāvyaṃ tenaiva nānyathā",
    "GP10bhp_04u:69": " BhP_04.01.030/2 sat-saṅkalpasya te brahman yad vai dhyāyati te vayam",
    "GP10bhp_04u:70": " BhP_04.01.031/1 athāsmad-aṃśa-bhūtās te ātmajā loka-viśrutāḥ",
    "GP10bhp_04u:71": " BhP_04.01.031/2 bhavitāro 'ṅga bhadraṃ te visrapsyanti ca te yaśaḥ",
    "GP10bhp_04u:72": " BhP_04.01.032/1 evaṃ kāma-varaṃ dattvā pratijagmuḥ sureśvarāḥ",
    "GP10bhp_04u:73": " BhP_04.01.032/2 sabhājitās tayoḥ samyag dampatyor miṣatos tataḥ",
    "GP10bhp_04u:74": " BhP_04.01.033/1 somo 'bhūd brahmaṇo 'ṃśena datto viṣṇos tu yogavit",
    "GP10bhp_04u:75": " BhP_04.01.033/2 durvāsāḥ śaṅkarasyāṃśo nibodhāṅgirasaḥ prajāḥ",
    "GP10bhp_04u:76": " BhP_04.01.034/1 śraddhā tv aṅgirasaḥ patnī catasro 'sūta kanyakāḥ",
    "GP10bhp_04u:77": " BhP_04.01.034/2 sinīvālī kuhū rākā caturthy anumatis tathā",
    "GP10bhp_04u:78": " BhP_04.01.035/1 tat-putrāv aparāv āstāṃ khyātau svārociṣe 'ntare",
    "GP10bhp_04u:79": " BhP_04.01.035/2 utathyo bhagavān sākṣād brahmiṣṭhaś ca bṛhaspatiḥ",
    "GP10bhp_04u:80": " BhP_04.01.036/1 pulastyo 'janayat patnyām agastyaṃ ca havirbhuvi",
    "GP10bhp_04u:81": " BhP_04.01.036/2 so 'nya-janmani dahrāgnir viśravāś ca mahā-tapāḥ",
    "GP10bhp_04u:82": " BhP_04.01.037/1 tasya yakṣa-patir devaḥ kuberas tv iḍaviḍā-sutaḥ",
    "GP10bhp_04u:83": " BhP_04.01.037/2 rāvaṇaḥ kumbhakarṇaś ca tathānyasyāṃ vibhīṣaṇaḥ",
    "GP10bhp_04u:84": " BhP_04.01.038/1 pulahasya gatir bhāryā trīn asūta satī sutān",
    "GP10bhp_04u:85": " BhP_04.01.038/2 karmaśreṣṭhaṃ varīyāṃsaṃ sahiṣṇuṃ ca mahā-mate",
    "GP10bhp_04u:86": " BhP_04.01.039/1 krator api kriyā bhāryā vālakhilyān asūyata",
    "GP10bhp_04u:87": " BhP_04.01.039/2 ṛṣīn ṣaṣṭi-sahasrāṇi jvalato brahma-tejasā",
    "GP10bhp_04u:88": " BhP_04.01.040/1 ūrjāyāṃ jajñire putrā vasiṣṭhasya parantapa",
    "GP10bhp_04u:89": " BhP_04.01.040/2 citraketu-pradhānās te sapta brahmarṣayo 'malāḥ",
    "GP10bhp_04u:90": " BhP_04.01.041/1 citraketuḥ surociś ca virajā mitra eva ca",
    "GP10bhp_04u:91": " BhP_04.01.041/2 ulbaṇo vasubhṛdyāno dyumān śakty-ādayo 'pare",
    "GP10bhp_04u:92": " BhP_04.01.042/1 cittis tv atharvaṇaḥ patnī lebhe putraṃ dhṛta-vratam",
    "GP10bhp_04u:93": " BhP_04.01.042/2 dadhyañcam aśvaśirasaṃ bhṛgor vaṃśaṃ nibodha me",
    "GP10bhp_04u:94": " BhP_04.01.043/1 bhṛguḥ khyātyāṃ mahā-bhāgaḥ patnyāṃ putrān ajījanat",
    "GP10bhp_04u:95": " BhP_04.01.043/2 dhātāraṃ ca vidhātāraṃ śriyaṃ ca bhagavat-parām",
    "GP10bhp_04u:96": " BhP_04.01.044/1 āyatiṃ niyatiṃ caiva sute merus tayor adāt",
    "GP10bhp_04u:97": " BhP_04.01.044/2 tābhyāṃ tayor abhavatāṃ mṛkaṇḍaḥ prāṇa eva ca",
    "GP10bhp_04u:98": " BhP_04.01.045/1 mārkaṇḍeyo mṛkaṇḍasya prāṇād vedaśirā muniḥ",
    "GP10bhp_04u:99": " BhP_04.01.045/2 kaviś ca bhārgavo yasya bhagavān uśanā sutaḥ",
    "GP10bhp_04u:100": " BhP_04.01.046/1 ta ete munayaḥ kṣattar lokān sargair abhāvayan",
    "GP10bhp_04u:101": " BhP_04.01.046/2 eṣa kardama-dauhitra- santānaḥ kathitas tava",
    "GP10bhp_04u:102": " BhP_04.01.046/3 śṛṇvataḥ śraddadhānasya sadyaḥ pāpa-haraḥ paraḥ",
    "GP10bhp_04u:103": " BhP_04.01.047/1 prasūtiṃ mānavīṃ dakṣa upayeme hy ajātmajaḥ",
    "GP10bhp_04u:104": " BhP_04.01.047/2 tasyāṃ sasarja duhitṝḥ ṣoḍaśāmala-locanāḥ",
    "GP10bhp_04u:105": " BhP_04.01.048/1 trayodaśādād dharmāya tathaikām agnaye vibhuḥ",
    "GP10bhp_04u:106": " BhP_04.01.048/2 pitṛbhya ekāṃ yuktebhyo bhavāyaikāṃ bhava-cchide",
    "GP10bhp_04u:107": " BhP_04.01.049/1 śraddhā maitrī dayā śāntis tuṣṭiḥ puṣṭiḥ kriyonnatiḥ",
    "GP10bhp_04u:108": " BhP_04.01.049/2 buddhir medhā titikṣā hrīr mūrtir dharmasya patnayaḥ",
    "GP10bhp_04u:109": " BhP_04.01.050/1 śraddhāsūta śubhaṃ maitrī prasādam abhayaṃ dayā",
    "GP10bhp_04u:110": " BhP_04.01.050/2 śāntiḥ sukhaṃ mudaṃ tuṣṭiḥ smayaṃ puṣṭir asūyata",
    "GP10bhp_04u:111": " BhP_04.01.051/1 yogaṃ kriyonnatir darpam arthaṃ buddhir asūyata",
    "GP10bhp_04u:112": " BhP_04.01.051/2 medhā smṛtiṃ titikṣā tu kṣemaṃ hrīḥ praśrayaṃ sutam",
    "GP10bhp_04u:113": " BhP_04.01.052/1 mūrtiḥ sarva-guṇotpattir nara-nārāyaṇāv ṛṣī",
    "GP10bhp_04u:114": " BhP_04.01.053/1 yayor janmany ado viśvam abhyanandat sunirvṛtam",
    "GP10bhp_04u:115": " BhP_04.01.053/2 manāṃsi kakubho vātāḥ praseduḥ sarito 'drayaḥ",
    "GP10bhp_04u:116": " BhP_04.01.054/1 divy avādyanta tūryāṇi petuḥ kusuma-vṛṣṭayaḥ",
    "GP10bhp_04u:117": " BhP_04.01.054/2 munayas tuṣṭuvus tuṣṭā jagur gandharva-kinnarāḥ",
    "GP10bhp_04u:118": " BhP_04.01.055/1 nṛtyanti sma striyo devya āsīt parama-maṅgalam",
    "GP10bhp_04u:119": " BhP_04.01.055/2 devā brahmādayaḥ sarve upatasthur abhiṣṭavaiḥ",
    "GP10bhp_04u:120": " BhP_04.01.056/0 devā ūcuḥ",
    "GP10bhp_04u:121": " BhP_04.01.056/1 yo māyayā viracitaṃ nijayātmanīdaṃ",
    "GP10bhp_04u:122": " BhP_04.01.056/2 khe rūpa-bhedam iva tat-praticakṣaṇāya",
    "GP10bhp_04u:123": " BhP_04.01.056/3 etena dharma-sadane ṛṣi-mūrtinādya",
    "GP10bhp_04u:124": " BhP_04.01.056/4 prāduścakāra puruṣāya namaḥ parasmai",
    "GP10bhp_04u:125": " BhP_04.01.057/1 so 'yaṃ sthiti-vyatikaropaśamāya sṛṣṭān",
    "GP10bhp_04u:126": " BhP_04.01.057/2 sattvena naḥ sura-gaṇān anumeya-tattvaḥ",
    "GP10bhp_04u:127": " BhP_04.01.057/3 dṛśyād adabhra-karuṇena vilokanena",
    "GP10bhp_04u:128": " BhP_04.01.057/4 yac chrī-niketam amalaṃ kṣipatāravindam",
    "GP10bhp_04u:129": " BhP_04.01.058/1 evaṃ sura-gaṇais tāta bhagavantāv abhiṣṭutau",
    "GP10bhp_04u:130": " BhP_04.01.058/2 labdhāvalokair yayatur arcitau gandhamādanam",
    "GP10bhp_04u:131": " BhP_04.01.059/1 tāv imau vai bhagavato harer aṃśāv ihāgatau",
    "GP10bhp_04u:132": " BhP_04.01.059/2 bhāra-vyayāya ca bhuvaḥ kṛṣṇau yadu-kurūdvahau",
    "GP10bhp_04u:133": " BhP_04.01.060/1 svāhābhimāninaś cāgner ātmajāṃs trīn ajījanat",
    "GP10bhp_04u:134": " BhP_04.01.060/2 pāvakaṃ pavamānaṃ ca śuciṃ ca huta-bhojanam",
    "GP10bhp_04u:135": " BhP_04.01.061/1 tebhyo 'gnayaḥ samabhavan catvāriṃśac ca pañca ca",
    "GP10bhp_04u:136": " BhP_04.01.061/2 ta evaikonapañcāśat sākaṃ pitṛ-pitāmahaiḥ",
    "GP10bhp_04u:137": " BhP_04.01.062/1 vaitānike karmaṇi yan- nāmabhir brahma-vādibhiḥ",
    "GP10bhp_04u:138": " BhP_04.01.062/2 āgneyya iṣṭayo yajñe nirūpyante 'gnayas tu te",
    "GP10bhp_04u:139": " BhP_04.01.063/1 agniṣvāttā barhiṣadaḥ saumyāḥ pitara ājyapāḥ",
    "GP10bhp_04u:140": " BhP_04.01.063/2 sāgnayo 'nagnayas teṣāṃ patnī dākṣāyaṇī svadhā",
    "GP10bhp_04u:141": " BhP_04.01.064/1 tebhyo dadhāra kanye dve vayunāṃ dhāriṇīṃ svadhā",
    "GP10bhp_04u:142": " BhP_04.01.064/2 ubhe te brahma-vādinyau jñāna-vijñāna-pārage",
    "GP10bhp_04u:143": " BhP_04.01.065/1 bhavasya patnī tu satī bhavaṃ devam anuvratā",
    "GP10bhp_04u:144": " BhP_04.01.065/2 ātmanaḥ sadṛśaṃ putraṃ na lebhe guṇa-śīlataḥ",
    "GP10bhp_04u:145": " BhP_04.01.066/1 pitary apratirūpe sve bhavāyānāgase ruṣā",
    "GP10bhp_04u:146": " BhP_04.01.066/2 aprauḍhaivātmanātmānam ajahād yoga-saṃyutā",
    "GP10bhp_04u:147": " BhP_04.02.001/0 vidura uvāca",
    "GP10bhp_04u:148": " BhP_04.02.001/1 bhave śīlavatāṃ śreṣṭhe dakṣo duhitṛ-vatsalaḥ",
    "GP10bhp_04u:149": " BhP_04.02.001/2 vidveṣam akarot kasmād anādṛtyātmajāṃ satīm",
    "GP10bhp_04u:150": " BhP_04.02.002/1 kas taṃ carācara-guruṃ nirvairaṃ śānta-vigraham",
    "GP10bhp_04u:151": " BhP_04.02.002/2 ātmārāmaṃ kathaṃ dveṣṭi jagato daivataṃ mahat",
    "GP10bhp_04u:152": " BhP_04.02.003/1 etad ākhyāhi me brahman jāmātuḥ śvaśurasya ca",
    "GP10bhp_04u:153": " BhP_04.02.003/2 vidveṣas tu yataḥ prāṇāṃs tatyaje dustyajān satī",
    "GP10bhp_04u:154": " BhP_04.02.004/0 maitreya uvāca",
    "GP10bhp_04u:155": " BhP_04.02.004/1 purā viśva-sṛjāṃ satre sametāḥ paramarṣayaḥ",
    "GP10bhp_04u:156": " BhP_04.02.004/2 tathāmara-gaṇāḥ sarve sānugā munayo 'gnayaḥ",
    "GP10bhp_04u:157": " BhP_04.02.005/1 tatra praviṣṭam ṛṣayo dṛṣṭvārkam iva rociṣā",
    "GP10bhp_04u:158": " BhP_04.02.005/2 bhrājamānaṃ vitimiraṃ kurvantaṃ tan mahat sadaḥ",
    "GP10bhp_04u:159": " BhP_04.02.006/1 udatiṣṭhan sadasyās te sva-dhiṣṇyebhyaḥ sahāgnayaḥ",
    "GP10bhp_04u:160": " BhP_04.02.006/2 ṛte viriñcāṃ śarvaṃ ca tad-bhāsākṣipta-cetasaḥ",
    "GP10bhp_04u:161": " BhP_04.02.007/1 sadasas-patibhir dakṣo bhagavān sādhu sat-kṛtaḥ",
    "GP10bhp_04u:162": " BhP_04.02.007/2 ajaṃ loka-guruṃ natvā niṣasāda tad-ājñayā",
    "GP10bhp_04u:163": " BhP_04.02.008/1 prāṅ-niṣaṇṇaṃ mṛḍaṃ dṛṣṭvā nāmṛṣyat tad-anādṛtaḥ",
    "GP10bhp_04u:164": " BhP_04.02.008/2 uvāca vāmaṃ cakṣurbhyām abhivīkṣya dahann iva",
    "GP10bhp_04u:165": " BhP_04.02.009/1 śrūyatāṃ brahmarṣayo me saha-devāḥ sahāgnayaḥ",
    "GP10bhp_04u:166": " BhP_04.02.009/2 sādhūnāṃ bruvato vṛttaṃ nājñānān na ca matsarāt",
    "GP10bhp_04u:167": " BhP_04.02.010/1 ayaṃ tu loka-pālānāṃ yaśo-ghno nirapatrapaḥ",
    "GP10bhp_04u:168": " BhP_04.02.010/2 sadbhir ācaritaḥ panthā yena stabdhena dūṣitaḥ",
    "GP10bhp_04u:169": " BhP_04.02.011/1 eṣa me śiṣyatāṃ prāpto yan me duhitur agrahīt",
    "GP10bhp_04u:170": " BhP_04.02.011/2 pāṇiṃ viprāgni-mukhataḥ sāvitryā iva sādhuvat",
    "GP10bhp_04u:171": " BhP_04.02.012/1 gṛhītvā mṛga-śāvākṣyāḥ pāṇiṃ markaṭa-locanaḥ",
    "GP10bhp_04u:172": " BhP_04.02.012/2 pratyutthānābhivādārhe vācāpy akṛta nocitam",
    "GP10bhp_04u:173": " BhP_04.02.013/1 lupta-kriyāyāśucaye mānine bhinna-setave",
    "GP10bhp_04u:174": " BhP_04.02.013/2 anicchann apy adāṃ bālāṃ śūdrāyevośatīṃ giram",
    "GP10bhp_04u:175": " BhP_04.02.014/1 pretāvāseṣu ghoreṣu pretair bhūta-gaṇair vṛtaḥ",
    "GP10bhp_04u:176": " BhP_04.02.014/2 aṭaty unmattavan nagno vyupta-keśo hasan rudan",
    "GP10bhp_04u:177": " BhP_04.02.015/1 citā-bhasma-kṛta-snānaḥ preta-sraṅ-nrasthi-bhūṣaṇaḥ",
    "GP10bhp_04u:178": " BhP_04.02.015/2 śivāpadeśo hy aśivo matto matta-jana-priyaḥ",
    "GP10bhp_04u:179": " BhP_04.02.015/3 patiḥ pramatha-nāthānāṃ tamo-mātrātmakātmanām",
    "GP10bhp_04u:180": " BhP_04.02.016/1 tasmā unmāda-nāthāya naṣṭa-śaucāya durhṛde",
    "GP10bhp_04u:181": " BhP_04.02.016/2 dattā bata mayā sādhvī codite parameṣṭhinā",
    "GP10bhp_04u:182": " BhP_04.02.017/0 maitreya uvāca",
    "GP10bhp_04u:183": " BhP_04.02.017/1 vinindyaivaṃ sa giriśam apratīpam avasthitam",
    "GP10bhp_04u:184": " BhP_04.02.017/2 dakṣo 'thāpa upaspṛśya kruddhaḥ śaptuṃ pracakrame",
    "GP10bhp_04u:185": " BhP_04.02.018/1 ayaṃ tu deva-yajana indropendrādibhir bhavaḥ",
    "GP10bhp_04u:186": " BhP_04.02.018/2 saha bhāgaṃ na labhatāṃ devair deva-gaṇādhamaḥ",
    "GP10bhp_04u:187": " BhP_04.02.019/1 niṣidhyamānaḥ sa sadasya-mukhyair dakṣo giritrāya visṛjya śāpam",
    "GP10bhp_04u:188": " BhP_04.02.019/2 tasmād viniṣkramya vivṛddha-manyur jagāma kauravya nijaṃ niketanam",
    "GP10bhp_04u:189": " BhP_04.02.020/1 vijñāya śāpaṃ giriśānugāgraṇīr nandīśvaro roṣa-kaṣāya-dūṣitaḥ",
    "GP10bhp_04u:190": " BhP_04.02.020/2 dakṣāya śāpaṃ visasarja dāruṇaṃ ye cānvamodaṃs tad-avācyatāṃ dvijāḥ",
    "GP10bhp_04u:191": " BhP_04.02.021/1 ya etan martyam uddiśya bhagavaty apratidruhi",
    "GP10bhp_04u:192": " BhP_04.02.021/2 druhyaty ajñaḥ pṛthag-dṛṣṭis tattvato vimukho bhavet",
    "GP10bhp_04u:193": " BhP_04.02.022/1 gṛheṣu kūṭa-dharmeṣu sakto grāmya-sukhecchayā",
    "GP10bhp_04u:194": " BhP_04.02.022/2 karma-tantraṃ vitanute veda-vāda-vipanna-dhīḥ",
    "GP10bhp_04u:195": " BhP_04.02.023/1 buddhyā parābhidhyāyinyā vismṛtātma-gatiḥ paśuḥ",
    "GP10bhp_04u:196": " BhP_04.02.023/2 strī-kāmaḥ so 'stv atitarāṃ dakṣo basta-mukho 'cirāt",
    "GP10bhp_04u:197": " BhP_04.02.024/1 vidyā-buddhir avidyāyāṃ karmamayyām asau jaḍaḥ",
    "GP10bhp_04u:198": " BhP_04.02.024/2 saṃsarantv iha ye cāmum anu śarvāvamāninam",
    "GP10bhp_04u:199": " BhP_04.02.025/1 giraḥ śrutāyāḥ puṣpiṇyā madhu-gandhena bhūriṇā",
    "GP10bhp_04u:200": " BhP_04.02.025/2 mathnā conmathitātmānaḥ sammuhyantu hara-dviṣaḥ",
    "GP10bhp_04u:201": " BhP_04.02.026/1 sarva-bhakṣā dvijā vṛttyai dhṛta-vidyā-tapo-vratāḥ",
    "GP10bhp_04u:202": " BhP_04.02.026/2 vitta-dehendriyārāmā yācakā vicarantv iha",
    "GP10bhp_04u:203": " BhP_04.02.027/1 tasyaivaṃ vadataḥ śāpaṃ śrutvā dvija-kulāya vai",
    "GP10bhp_04u:204": " BhP_04.02.027/2 bhṛguḥ pratyasṛjac chāpaṃ brahma-daṇḍaṃ duratyayam",
    "GP10bhp_04u:205": " BhP_04.02.028/1 bhava-vrata-dharā ye ca ye ca tān samanuvratāḥ",
    "GP10bhp_04u:206": " BhP_04.02.028/2 pāṣaṇḍinas te bhavantu sac-chāstra-paripanthinaḥ",
    "GP10bhp_04u:207": " BhP_04.02.029/1 naṣṭa-śaucā mūḍha-dhiyo jaṭā-bhasmāsthi-dhāriṇaḥ",
    "GP10bhp_04u:208": " BhP_04.02.029/2 viśantu śiva-dīkṣāyāṃ yatra daivaṃ surāsavam",
    "GP10bhp_04u:209": " BhP_04.02.030/1 brahma ca brāhmaṇāṃś caiva yad yūyaṃ parinindatha",
    "GP10bhp_04u:210": " BhP_04.02.030/2 setuṃ vidhāraṇaṃ puṃsām ataḥ pāṣaṇḍam āśritāḥ",
    "GP10bhp_04u:211": " BhP_04.02.031/1 eṣa eva hi lokānāṃ śivaḥ panthāḥ sanātanaḥ",
    "GP10bhp_04u:212": " BhP_04.02.031/2 yaṃ pūrve cānusantasthur yat-pramāṇaṃ janārdanaḥ",
    "GP10bhp_04u:213": " BhP_04.02.032/1 tad brahma paramaṃ śuddhaṃ satāṃ vartma sanātanam",
    "GP10bhp_04u:214": " BhP_04.02.032/2 vigarhya yāta pāṣaṇḍaṃ daivaṃ vo yatra bhūta-rāṭ",
    "GP10bhp_04u:215": " BhP_04.02.033/0 maitreya uvāca",
    "GP10bhp_04u:216": " BhP_04.02.033/1 tasyaivaṃ vadataḥ śāpaṃ bhṛgoḥ sa bhagavān bhavaḥ",
    "GP10bhp_04u:217": " BhP_04.02.033/2 niścakrāma tataḥ kiñcid vimanā iva sānugaḥ",
    "GP10bhp_04u:218": " BhP_04.02.034/1 te 'pi viśva-sṛjaḥ satraṃ sahasra-parivatsarān",
    "GP10bhp_04u:219": " BhP_04.02.034/2 saṃvidhāya maheṣvāsa yatrejya ṛṣabho hariḥ",
    "GP10bhp_04u:220": " BhP_04.02.035/1 āplutyāvabhṛthaṃ yatra gaṅgā yamunayānvitā",
    "GP10bhp_04u:221": " BhP_04.02.035/2 virajenātmanā sarve svaṃ svaṃ dhāma yayus tataḥ",
    "GP10bhp_04u:222": " BhP_04.03.001/0 maitreya uvāca",
    "GP10bhp_04u:223": " BhP_04.03.001/1 sadā vidviṣator evaṃ kālo vai dhriyamāṇayoḥ",
    "GP10bhp_04u:224": " BhP_04.03.001/2 jāmātuḥ śvaśurasyāpi sumahān aticakrame",
    "GP10bhp_04u:225": " BhP_04.03.002/1 yadābhiṣikto dakṣas tu brahmaṇā parameṣṭhinā",
    "GP10bhp_04u:226": " BhP_04.03.002/2 prajāpatīnāṃ sarveṣām ādhipatye smayo 'bhavat",
    "GP10bhp_04u:227": " BhP_04.03.003/1 iṣṭvā sa vājapeyena brahmiṣṭhān abhibhūya ca",
    "GP10bhp_04u:228": " BhP_04.03.003/2 bṛhaspati-savaṃ nāma samārebhe kratūttamam",
    "GP10bhp_04u:229": " BhP_04.03.004/1 tasmin brahmarṣayaḥ sarve devarṣi-pitṛ-devatāḥ",
    "GP10bhp_04u:230": " BhP_04.03.004/2 āsan kṛta-svastyayanās tat-patnyaś ca sa-bhartṛkāḥ",
    "GP10bhp_04u:231": " BhP_04.03.005/1 tad upaśrutya nabhasi khe-carāṇāṃ prajalpatām",
    "GP10bhp_04u:232": " BhP_04.03.005/2 satī dākṣāyaṇī devī pitṛ-yajña-mahotsavam",
    "GP10bhp_04u:233": " BhP_04.03.006/1 vrajantīḥ sarvato digbhya upadeva-vara-striyaḥ",
    "GP10bhp_04u:234": " BhP_04.03.006/2 vimāna-yānāḥ sa-preṣṭhā niṣka-kaṇṭhīḥ suvāsasaḥ",
    "GP10bhp_04u:235": " BhP_04.03.007/1 dṛṣṭvā sva-nilayābhyāśe lolākṣīr mṛṣṭa-kuṇḍalāḥ",
    "GP10bhp_04u:236": " BhP_04.03.007/2 patiṃ bhūta-patiṃ devam autsukyād abhyabhāṣata",
    "GP10bhp_04u:237": " BhP_04.03.008/0 saty uvāca",
    "GP10bhp_04u:238": " BhP_04.03.008/1 prajāpates te śvaśurasya sāmprataṃ niryāpito yajña-mahotsavaḥ kila",
    "GP10bhp_04u:239": " BhP_04.03.008/2 vayaṃ ca tatrābhisarāma vāma te yady arthitāmī vibudhā vrajanti hi",
    "GP10bhp_04u:240": " BhP_04.03.009/1 tasmin bhaginyo mama bhartṛbhiḥ svakair dhruvaṃ gamiṣyanti suhṛd-didṛkṣavaḥ",
    "GP10bhp_04u:241": " BhP_04.03.009/2 ahaṃ ca tasmin bhavatābhikāmaye sahopanītaṃ paribarham arhitum",
    "GP10bhp_04u:242": " BhP_04.03.010/1 tatra svasṝr me nanu bhartṛ-sammitā mātṛ-ṣvasṝḥ klinna-dhiyaṃ ca mātaram",
    "GP10bhp_04u:243": " BhP_04.03.010/2 drakṣye cirotkaṇṭha-manā maharṣibhir unnīyamānaṃ ca mṛḍādhvara-dhvajam",
    "GP10bhp_04u:244": " BhP_04.03.011/1 tvayy etad āścaryam ajātma-māyayā vinirmitaṃ bhāti guṇa-trayātmakam",
    "GP10bhp_04u:245": " BhP_04.03.011/2 tathāpy ahaṃ yoṣid atattva-vic ca te dīnā didṛkṣe bhava me bhava-kṣitim",
    "GP10bhp_04u:246": " BhP_04.03.012/1 paśya prayāntīr abhavānya-yoṣito 'py alaṅkṛtāḥ kānta-sakhā varūthaśaḥ",
    "GP10bhp_04u:247": " BhP_04.03.012/2 yāsāṃ vrajadbhiḥ śiti-kaṇṭha maṇḍitaṃ nabho vimānaiḥ kala-haṃsa-pāṇḍubhiḥ",
    "GP10bhp_04u:248": " BhP_04.03.013/1 kathaṃ sutāyāḥ pitṛ-geha-kautukaṃ niśamya dehaḥ sura-varya neṅgate",
    "GP10bhp_04u:249": " BhP_04.03.013/2 anāhutā apy abhiyanti sauhṛdaṃ bhartur guror deha-kṛtaś ca ketanam",
    "GP10bhp_04u:250": " BhP_04.03.014/1 tan me prasīdedam amartya vāñchitaṃ kartuṃ bhavān kāruṇiko batārhati",
    "GP10bhp_04u:251": " BhP_04.03.014/2 tvayātmano 'rdhe 'ham adabhra-cakṣuṣā nirūpitā mānugṛhāṇa yācitaḥ",
    "GP10bhp_04u:252": " BhP_04.03.015/0 ṛṣir uvāca",
    "GP10bhp_04u:253": " BhP_04.03.015/1 evaṃ giritraḥ priyayābhibhāṣitaḥ pratyabhyadhatta prahasan suhṛt-priyaḥ",
    "GP10bhp_04u:254": " BhP_04.03.015/2 saṃsmārito marma-bhidaḥ kuvāg-iṣūn yān āha ko viśva-sṛjāṃ samakṣataḥ",
    "GP10bhp_04u:255": " BhP_04.03.016/0 śrī-bhagavān uvāca",
    "GP10bhp_04u:256": " BhP_04.03.016/1 tvayoditaṃ śobhanam eva śobhane anāhutā apy abhiyanti bandhuṣu",
    "GP10bhp_04u:257": " BhP_04.03.016/2 te yady anutpādita-doṣa-dṛṣṭayo balīyasānātmya-madena manyunā",
    "GP10bhp_04u:258": " BhP_04.03.017/1 vidyā-tapo-vitta-vapur-vayaḥ-kulaiḥ satāṃ guṇaiḥ ṣaḍbhir asattametaraiḥ",
    "GP10bhp_04u:259": " BhP_04.03.017/2 smṛtau hatāyāṃ bhṛta-māna-durdṛśaḥ stabdhā na paśyanti hi dhāma bhūyasām",
    "GP10bhp_04u:260": " BhP_04.03.018/1 naitādṛśānāṃ sva-jana-vyapekṣayā gṛhān pratīyād anavasthitātmanām",
    "GP10bhp_04u:261": " BhP_04.03.018/2 ye 'bhyāgatān vakra-dhiyābhicakṣate āropita-bhrūbhir amarṣaṇākṣibhiḥ",
    "GP10bhp_04u:262": " BhP_04.03.019/1 tathāribhir na vyathate śilīmukhaiḥ śete 'rditāṅgo hṛdayena dūyatā",
    "GP10bhp_04u:263": " BhP_04.03.019/2 svānāṃ yathā vakra-dhiyāṃ duruktibhir divā-niśaṃ tapyati marma-tāḍitaḥ",
    "GP10bhp_04u:264": " BhP_04.03.020/1 vyaktaṃ tvam utkṛṣṭa-gateḥ prajāpateḥ priyātmajānām asi subhru me matā",
    "GP10bhp_04u:265": " BhP_04.03.020/2 tathāpi mānaṃ na pituḥ prapatsyase mad-āśrayāt kaḥ paritapyate yataḥ",
    "GP10bhp_04u:266": " BhP_04.03.021/1 pāpacyamānena hṛdāturendriyaḥ samṛddhibhiḥ pūruṣa-buddhi-sākṣiṇām",
    "GP10bhp_04u:267": " BhP_04.03.021/2 akalpa eṣām adhiroḍhum añjasā paraṃ padaṃ dveṣṭi yathāsurā harim",
    "GP10bhp_04u:268": " BhP_04.03.022/1 pratyudgama-praśrayaṇābhivādanaṃ vidhīyate sādhu mithaḥ sumadhyame",
    "GP10bhp_04u:269": " BhP_04.03.022/2 prājñaiḥ parasmai puruṣāya cetasā guhā-śayāyaiva na deha-mānine",
    "GP10bhp_04u:270": " BhP_04.03.023/1 sattvaṃ viśuddhaṃ vasudeva-śabditaṃ yad īyate tatra pumān apāvṛtaḥ",
    "GP10bhp_04u:271": " BhP_04.03.023/2 sattve ca tasmin bhagavān vāsudevo hy adhokṣajo me namasā vidhīyate",
    "GP10bhp_04u:272": " BhP_04.03.024/1 tat te nirīkṣyo na pitāpi deha-kṛd dakṣo mama dviṭ tad-anuvratāś ca ye",
    "GP10bhp_04u:273": " BhP_04.03.024/2 yo viśvasṛg-yajña-gataṃ varoru mām anāgasaṃ durvacasākarot tiraḥ",
    "GP10bhp_04u:274": " BhP_04.03.025/1 yadi vrajiṣyasy atihāya mad-vaco bhadraṃ bhavatyā na tato bhaviṣyati",
    "GP10bhp_04u:275": " BhP_04.03.025/2 sambhāvitasya sva-janāt parābhavo yadā sa sadyo maraṇāya kalpate",
    "GP10bhp_04u:276": " BhP_04.04.001/0 maitreya uvāca",
    "GP10bhp_04u:277": " BhP_04.04.001/1 etāvad uktvā virarāma śaṅkaraḥ patny-aṅga-nāśaṃ hy ubhayatra cintayan",
    "GP10bhp_04u:278": " BhP_04.04.001/2 suhṛd-didṛkṣuḥ pariśaṅkitā bhavān niṣkrāmatī nirviśatī dvidhāsa sā",
    "GP10bhp_04u:279": " BhP_04.04.002/1 suhṛd-didṛkṣā-pratighāta-durmanāḥ snehād rudaty aśru-kalātivihvalā",
    "GP10bhp_04u:280": " BhP_04.04.002/2 bhavaṃ bhavāny apratipūruṣaṃ ruṣā pradhakṣyatīvaikṣata jāta-vepathuḥ",
    "GP10bhp_04u:281": " BhP_04.04.003/1 tato viniḥśvasya satī vihāya taṃ śokena roṣeṇa ca dūyatā hṛdā",
    "GP10bhp_04u:282": " BhP_04.04.003/2 pitror agāt straiṇa-vimūḍha-dhīr gṛhān premṇātmano yo 'rdham adāt satāṃ priyaḥ",
    "GP10bhp_04u:283": " BhP_04.04.004/1 tām anvagacchan druta-vikramāṃ satīm ekāṃ tri-netrānucarāḥ sahasraśaḥ",
    "GP10bhp_04u:284": " BhP_04.04.004/2 sa-pārṣada-yakṣā maṇiman-madādayaḥ puro-vṛṣendrās tarasā gata-vyathāḥ",
    "GP10bhp_04u:285": " BhP_04.04.005/1 tāṃ sārikā-kanduka-darpaṇāmbuja- śvetātapatra-vyajana-srag-ādibhiḥ",
    "GP10bhp_04u:286": " BhP_04.04.005/2 gītāyanair dundubhi-śaṅkha-veṇubhir vṛṣendram āropya viṭaṅkitā yayuḥ",
    "GP10bhp_04u:287": " BhP_04.04.006/1 ābrahma-ghoṣorjita-yajña-vaiśasaṃ viprarṣi-juṣṭaṃ vibudhaiś ca sarvaśaḥ",
    "GP10bhp_04u:288": " BhP_04.04.006/2 mṛd-dārv-ayaḥ-kāñcana-darbha-carmabhir nisṛṣṭa-bhāṇḍaṃ yajanaṃ samāviśat",
    "GP10bhp_04u:289": " BhP_04.04.007/1 tām āgatāṃ tatra na kaścanādriyad vimānitāṃ yajña-kṛto bhayāj janaḥ",
    "GP10bhp_04u:290": " BhP_04.04.007/2 ṛte svasṝr vai jananīṃ ca sādarāḥ premāśru-kaṇṭhyaḥ pariṣasvajur mudā",
    "GP10bhp_04u:291": " BhP_04.04.008/1 saudarya-sampraśna-samartha-vārtayā mātrā ca mātṛ-ṣvasṛbhiś ca sādaram",
    "GP10bhp_04u:292": " BhP_04.04.008/2 dattāṃ saparyāṃ varam āsanaṃ ca sā nādatta pitrāpratinanditā satī",
    "GP10bhp_04u:293": " BhP_04.04.009/1 arudra-bhāgaṃ tam avekṣya cādhvaraṃ pitrā ca deve kṛta-helanaṃ vibhau",
    "GP10bhp_04u:294": " BhP_04.04.009/2 anādṛtā yajña-sadasy adhīśvarī cukopa lokān iva dhakṣyatī ruṣā",
    "GP10bhp_04u:295": " BhP_04.04.010/1 jagarha sāmarṣa-vipannayā girā śiva-dviṣaṃ dhūma-patha-śrama-smayam",
    "GP10bhp_04u:296": " BhP_04.04.010/2 sva-tejasā bhūta-gaṇān samutthitān nigṛhya devī jagato 'bhiśṛṇvataḥ",
    "GP10bhp_04u:297": " BhP_04.04.011/0 devy uvāca",
    "GP10bhp_04u:298": " BhP_04.04.011/1 na yasya loke 'sty atiśāyanaḥ priyas tathāpriyo deha-bhṛtāṃ priyātmanaḥ",
    "GP10bhp_04u:299": " BhP_04.04.011/2 tasmin samastātmani mukta-vairake ṛte bhavantaṃ katamaḥ pratīpayet",
    "GP10bhp_04u:300": " BhP_04.04.012/1 doṣān pareṣāṃ hi guṇeṣu sādhavo gṛhṇanti kecin na bhavādṛśo dvija",
    "GP10bhp_04u:301": " BhP_04.04.012/2 guṇāṃś ca phalgūn bahulī-kariṣṇavo mahattamās teṣv avidad bhavān agham",
    "GP10bhp_04u:302": " BhP_04.04.013/1 nāścaryam etad yad asatsu sarvadā mahad-vinindā kuṇapātma-vādiṣu",
    "GP10bhp_04u:303": " BhP_04.04.013/2 serṣyaṃ mahāpūruṣa-pāda-pāṃsubhir nirasta-tejaḥsu tad eva śobhanam",
    "GP10bhp_04u:304": " BhP_04.04.014/1 yad dvy-akṣaraṃ nāma gireritaṃ nṛṇāṃ sakṛt prasaṅgād agham āśu hanti tat",
    "GP10bhp_04u:305": " BhP_04.04.014/2 pavitra-kīrtiṃ tam alaṅghya-śāsanaṃ bhavān aho dveṣṭi śivaṃ śivetaraḥ",
    "GP10bhp_04u:306": " BhP_04.04.015/1 yat-pāda-padmaṃ mahatāṃ mano-'libhir niṣevitaṃ brahma-rasāsavārthibhiḥ",
    "GP10bhp_04u:307": " BhP_04.04.015/2 lokasya yad varṣati cāśiṣo 'rthinas tasmai bhavān druhyati viśva-bandhave",
    "GP10bhp_04u:308": " BhP_04.04.016/1 kiṃ vā śivākhyam aśivaṃ na vidus tvad anye brahmādayas tam avakīrya jaṭāḥ śmaśāne",
    "GP10bhp_04u:309": " BhP_04.04.016/2 tan-mālya-bhasma-nṛkapāly avasat piśācair ye mūrdhabhir dadhati tac-caraṇāvasṛṣṭam",
    "GP10bhp_04u:310": " BhP_04.04.017/1 karṇau pidhāya nirayād yad akalpa īśe dharmāvitary asṛṇibhir nṛbhir asyamāne",
    "GP10bhp_04u:311": " BhP_04.04.017/2 chindyāt prasahya ruśatīm asatīṃ prabhuś cej jihvām asūn api tato visṛjet sa dharmaḥ",
    "GP10bhp_04u:312": " BhP_04.04.018/1 atas tavotpannam idaṃ kalevaraṃ na dhārayiṣye śiti-kaṇṭha-garhiṇaḥ",
    "GP10bhp_04u:313": " BhP_04.04.018/2 jagdhasya mohād dhi viśuddhim andhaso jugupsitasyoddharaṇaṃ pracakṣate",
    "GP10bhp_04u:314": " BhP_04.04.019/1 na veda-vādān anuvartate matiḥ sva eva loke ramato mahā-muneḥ",
    "GP10bhp_04u:315": " BhP_04.04.019/2 yathā gatir deva-manuṣyayoḥ pṛthak sva eva dharme na paraṃ kṣipet sthitaḥ",
    "GP10bhp_04u:316": " BhP_04.04.020/1 karma pravṛttaṃ ca nivṛttam apy ṛtaṃ vede vivicyobhaya-liṅgam āśritam",
    "GP10bhp_04u:317": " BhP_04.04.020/2 virodhi tad yaugapadaika-kartari dvayaṃ tathā brahmaṇi karma narcchati",
    "GP10bhp_04u:318": " BhP_04.04.021/1 mā vaḥ padavyaḥ pitar asmad-āsthitā yā yajña-śālāsu na dhūma-vartmabhiḥ",
    "GP10bhp_04u:319": " BhP_04.04.021/2 tad-anna-tṛptair asu-bhṛdbhir īḍitā avyakta-liṅgā avadhūta-sevitāḥ",
    "GP10bhp_04u:320": " BhP_04.04.022/1 naitena dehena hare kṛtāgaso dehodbhavenālam alaṃ kujanmanā",
    "GP10bhp_04u:321": " BhP_04.04.022/2 vrīḍā mamābhūt kujana-prasaṅgatas taj janma dhig yo mahatām avadya-kṛt",
    "GP10bhp_04u:322": " BhP_04.04.023/1 gotraṃ tvadīyaṃ bhagavān vṛṣadhvajo dākṣāyaṇīty āha yadā sudurmanāḥ",
    "GP10bhp_04u:323": " BhP_04.04.023/2 vyapeta-narma-smitam āśu tadāhaṃ vyutsrakṣya etat kuṇapaṃ tvad-aṅgajam",
    "GP10bhp_04u:324": " BhP_04.04.024/0 maitreya uvāca",
    "GP10bhp_04u:325": " BhP_04.04.024/1 ity adhvare dakṣam anūdya śatru-han kṣitāv udīcīṃ niṣasāda śānta-vāk",
    "GP10bhp_04u:326": " BhP_04.04.024/2 spṛṣṭvā jalaṃ pīta-dukūla-saṃvṛtā nimīlya dṛg yoga-pathaṃ samāviśat",
    "GP10bhp_04u:327": " BhP_04.04.025/1 kṛtvā samānāv anilau jitāsanā sodānam utthāpya ca nābhi-cakrataḥ",
    "GP10bhp_04u:328": " BhP_04.04.025/2 śanair hṛdi sthāpya dhiyorasi sthitaṃ kaṇṭhād bhruvor madhyam aninditānayat",
    "GP10bhp_04u:329": " BhP_04.04.026/1 evaṃ sva-dehaṃ mahatāṃ mahīyasā muhuḥ samāropitam aṅkam ādarāt",
    "GP10bhp_04u:330": " BhP_04.04.026/2 jihāsatī dakṣa-ruṣā manasvinī dadhāra gātreṣv anilāgni-dhāraṇām",
    "GP10bhp_04u:331": " BhP_04.04.027/1 tataḥ sva-bhartuś caraṇāmbujāsavaṃ jagad-guroś cintayatī na cāparam",
    "GP10bhp_04u:332": " BhP_04.04.027/2 dadarśa deho hata-kalmaṣaḥ satī sadyaḥ prajajvāla samādhijāgninā",
    "GP10bhp_04u:333": " BhP_04.04.028/1 tat paśyatāṃ khe bhuvi cādbhutaṃ mahad hā heti vādaḥ sumahān ajāyata",
    "GP10bhp_04u:334": " BhP_04.04.028/2 hanta priyā daivatamasya devī jahāv asūn kena satī prakopitā",
    "GP10bhp_04u:335": " BhP_04.04.029/1 aho anātmyaṃ mahad asya paśyata prajāpater yasya carācaraṃ prajāḥ",
    "GP10bhp_04u:336": " BhP_04.04.029/2 jahāv asūn yad-vimatātmajā satī manasvinī mānam abhīkṣṇam arhati",
    "GP10bhp_04u:337": " BhP_04.04.030/1 so 'yaṃ durmarṣa-hṛdayo brahma-dhruk ca loke 'pakīrtiṃ mahatīm avāpsyati",
    "GP10bhp_04u:338": " BhP_04.04.030/2 yad-aṅgajāṃ svāṃ puruṣa-dviḍ udyatāṃ na pratyaṣedhan mṛtaye 'parādhataḥ",
    "GP10bhp_04u:339": " BhP_04.04.031/1 vadaty evaṃ jane satyā dṛṣṭvāsu-tyāgam adbhutam",
    "GP10bhp_04u:340": " BhP_04.04.031/2 dakṣaṃ tat-pārṣadā hantum udatiṣṭhann udāyudhāḥ",
    "GP10bhp_04u:341": " BhP_04.04.032/1 teṣām āpatatāṃ vegaṃ niśāmya bhagavān bhṛguḥ",
    "GP10bhp_04u:342": " BhP_04.04.032/2 yajña-ghna-ghnena yajuṣā dakṣiṇāgnau juhāva ha",
    "GP10bhp_04u:343": " BhP_04.04.033/1 adhvaryuṇā hūyamāne devā utpetur ojasā",
    "GP10bhp_04u:344": " BhP_04.04.033/2 ṛbhavo nāma tapasā somaṃ prāptāḥ sahasraśaḥ",
    "GP10bhp_04u:345": " BhP_04.04.034/1 tair alātāyudhaiḥ sarve pramathāḥ saha-guhyakāḥ",
    "GP10bhp_04u:346": " BhP_04.04.034/2 hanyamānā diśo bhejur uśadbhir brahma-tejasā",
    "GP10bhp_04u:347": " BhP_04.05.001/0 maitreya uvāca",
    "GP10bhp_04u:348": " BhP_04.05.001/1 bhavo bhavānyā nidhanaṃ prajāpater asat-kṛtāyā avagamya nāradāt",
    "GP10bhp_04u:349": " BhP_04.05.001/2 sva-pārṣada-sainyaṃ ca tad-adhvararbhubhir vidrāvitaṃ krodham apāram ādadhe",
    "GP10bhp_04u:350": " BhP_04.05.002/1 kruddhaḥ sudaṣṭauṣṭha-puṭaḥ sa dhūr-jaṭir jaṭāṃ taḍid-vahni-saṭogra-rociṣam",
    "GP10bhp_04u:351": " BhP_04.05.002/2 utkṛtya rudraḥ sahasotthito hasan gambhīra-nādo visasarja tāṃ bhuvi",
    "GP10bhp_04u:352": " BhP_04.05.003/1 tato 'tikāyas tanuvā spṛśan divaṃ sahasra-bāhur ghana-ruk tri-sūrya-dṛk",
    "GP10bhp_04u:353": " BhP_04.05.003/2 karāla-daṃṣṭro jvalad-agni-mūrdhajaḥ kapāla-mālī vividhodyatāyudhaḥ",
    "GP10bhp_04u:354": " BhP_04.05.004/1 taṃ kiṃ karomīti gṛṇantam āha baddhāñjaliṃ bhagavān bhūta-nāthaḥ",
    "GP10bhp_04u:355": " BhP_04.05.004/2 dakṣaṃ sa-yajñaṃ jahi mad-bhaṭānāṃ tvam agraṇī rudra bhaṭāṃśako me",
    "GP10bhp_04u:356": " BhP_04.05.005/1 ājñapta evaṃ kupitena manyunā sa deva-devaṃ paricakrame vibhum",
    "GP10bhp_04u:357": " BhP_04.05.005/2 mene-tadātmānam asaṅga-raṃhasā mahīyasāṃ tāta sahaḥ sahiṣṇum",
    "GP10bhp_04u:358": " BhP_04.05.006/1 anvīyamānaḥ sa tu rudra-pārṣadair bhṛśaṃ nadadbhir vyanadat subhairavam",
    "GP10bhp_04u:359": " BhP_04.05.006/2 udyamya śūlaṃ jagad-antakāntakaṃ samprādravad ghoṣaṇa-bhūṣaṇāṅghriḥ",
    "GP10bhp_04u:360": " BhP_04.05.007/1 athartvijo yajamānaḥ sadasyāḥ kakubhy udīcyāṃ prasamīkṣya reṇum",
    "GP10bhp_04u:361": " BhP_04.05.007/2 tamaḥ kim etat kuta etad rajo 'bhūd iti dvijā dvija-patnyaś ca dadhyuḥ",
    "GP10bhp_04u:362": " BhP_04.05.008/1 vātā na vānti na hi santi dasyavaḥ prācīna-barhir jīvati hogra-daṇḍaḥ",
    "GP10bhp_04u:363": " BhP_04.05.008/2 gāvo na kālyanta idaṃ kuto rajo loko 'dhunā kiṃ pralayāya kalpate",
    "GP10bhp_04u:364": " BhP_04.05.009/1 prasūti-miśrāḥ striya udvigna-cittā ūcur vipāko vṛjinasyaiva tasya",
    "GP10bhp_04u:365": " BhP_04.05.009/2 yat paśyantīnāṃ duhitṝṇāṃ prajeśaḥ sutāṃ satīm avadadhyāv anāgām",
    "GP10bhp_04u:366": " BhP_04.05.010/1 yas tv anta-kāle vyupta-jaṭā-kalāpaḥ sva-śūla-sūcy-arpita-dig-gajendraḥ",
    "GP10bhp_04u:367": " BhP_04.05.010/2 vitatya nṛtyaty uditāstra-dor-dhvajān uccāṭṭa-hāsa-stanayitnu-bhinna-dik",
    "GP10bhp_04u:368": " BhP_04.05.011/1 amarṣayitvā tam asahya-tejasaṃ manyu-plutaṃ durnirīkṣyaṃ bhru-kuṭyā",
    "GP10bhp_04u:369": " BhP_04.05.011/2 karāla-daṃṣṭrābhir udasta-bhāgaṇaṃ syāt svasti kiṃ kopayato vidhātuḥ",
    "GP10bhp_04u:370": " BhP_04.05.012/1 bahv evam udvigna-dṛśocyamāne janena dakṣasya muhur mahātmanaḥ",
    "GP10bhp_04u:371": " BhP_04.05.012/2 utpetur utpātatamāḥ sahasraśo bhayāvahā divi bhūmau ca paryak",
    "GP10bhp_04u:372": " BhP_04.05.013/1 tāvat sa rudrānucarair mahā-makho nānāyudhair vāmanakair udāyudhaiḥ",
    "GP10bhp_04u:373": " BhP_04.05.013/2 piṅgaiḥ piśaṅgair makarodarānanaiḥ paryādravadbhir vidurānvarudhyata",
    "GP10bhp_04u:374": " BhP_04.05.014/1 kecid babhañjuḥ prāg-vaṃśaṃ patnī-śālāṃ tathāpare",
    "GP10bhp_04u:375": " BhP_04.05.014/2 sada āgnīdhra-śālāṃ ca tad-vihāraṃ mahānasam",
    "GP10bhp_04u:376": " BhP_04.05.015/1 rurujur yajña-pātrāṇi tathaike 'gnīn anāśayan",
    "GP10bhp_04u:377": " BhP_04.05.015/2 kuṇḍeṣv amūtrayan kecid bibhidur vedi-mekhalāḥ",
    "GP10bhp_04u:378": " BhP_04.05.016/1 abādhanta munīn anye eke patnīr atarjayan",
    "GP10bhp_04u:379": " BhP_04.05.016/2 apare jagṛhur devān pratyāsannān palāyitān",
    "GP10bhp_04u:380": " BhP_04.05.017/1 bhṛguṃ babandha maṇimān vīrabhadraḥ prajāpatim",
    "GP10bhp_04u:381": " BhP_04.05.017/2 caṇḍeśaḥ pūṣaṇaṃ devaṃ bhagaṃ nandīśvaro 'grahīt",
    "GP10bhp_04u:382": " BhP_04.05.018/1 sarva evartvijo dṛṣṭvā sadasyāḥ sa-divaukasaḥ",
    "GP10bhp_04u:383": " BhP_04.05.018/2 tair ardyamānāḥ subhṛśaṃ grāvabhir naikadhādravan",
    "GP10bhp_04u:384": " BhP_04.05.019/1 juhvataḥ sruva-hastasya śmaśrūṇi bhagavān bhavaḥ",
    "GP10bhp_04u:385": " BhP_04.05.019/2 bhṛgor luluñce sadasi yo 'hasac chmaśru darśayan",
    "GP10bhp_04u:386": " BhP_04.05.020/1 bhagasya netre bhagavān pātitasya ruṣā bhuvi",
    "GP10bhp_04u:387": " BhP_04.05.020/2 ujjahāra sada-stho 'kṣṇā yaḥ śapantam asūsucat",
    "GP10bhp_04u:388": " BhP_04.05.021/1 pūṣṇo hy apātayad dantān kāliṅgasya yathā balaḥ",
    "GP10bhp_04u:389": " BhP_04.05.021/2 śapyamāne garimaṇi yo 'hasad darśayan dataḥ",
    "GP10bhp_04u:390": " BhP_04.05.022/1 ākramyorasi dakṣasya śita-dhāreṇa hetinā",
    "GP10bhp_04u:391": " BhP_04.05.022/2 chindann api tad uddhartuṃ nāśaknot tryambakas tadā",
    "GP10bhp_04u:392": " BhP_04.05.023/1 śastrair astrānvitair evam anirbhinna-tvacaṃ haraḥ",
    "GP10bhp_04u:393": " BhP_04.05.023/2 vismayaṃ param āpanno dadhyau paśupatiś ciram",
    "GP10bhp_04u:394": " BhP_04.05.024/1 dṛṣṭvā saṃjñapanaṃ yogaṃ paśūnāṃ sa patir makhe",
    "GP10bhp_04u:395": " BhP_04.05.024/2 yajamāna-paśoḥ kasya kāyāt tenāharac chiraḥ",
    "GP10bhp_04u:396": " BhP_04.05.025/1 sādhu-vādas tadā teṣāṃ karma tat tasya paśyatām",
    "GP10bhp_04u:397": " BhP_04.05.025/2 bhūta-preta-piśācānāṃ anyeṣāṃ tad-viparyayaḥ",
    "GP10bhp_04u:398": " BhP_04.05.026/1 juhāvaitac chiras tasmin dakṣiṇāgnāv amarṣitaḥ",
    "GP10bhp_04u:399": " BhP_04.05.026/2 tad-deva-yajanaṃ dagdhvā prātiṣṭhad guhyakālayam",
    "GP10bhp_04u:400": " BhP_04.06.001/0 maitreya uvāca",
    "GP10bhp_04u:401": " BhP_04.06.001/1 atha deva-gaṇāḥ sarve rudrānīkaiḥ parājitāḥ",
    "GP10bhp_04u:402": " BhP_04.06.001/2 śūla-paṭṭiśa-nistriṃśa- gadā-parigha-mudgaraiḥ",
    "GP10bhp_04u:403": " BhP_04.06.002/1 sañchinna-bhinna-sarvāṅgāḥ sartvik-sabhyā bhayākulāḥ",
    "GP10bhp_04u:404": " BhP_04.06.002/2 svayambhuve namaskṛtya kārtsnyenaitan nyavedayan",
    "GP10bhp_04u:405": " BhP_04.06.003/1 upalabhya puraivaitad bhagavān abja-sambhavaḥ",
    "GP10bhp_04u:406": " BhP_04.06.003/2 nārāyaṇaś ca viśvātmā na kasyādhvaram īyatuḥ",
    "GP10bhp_04u:407": " BhP_04.06.004/1 tad ākarṇya vibhuḥ prāha tejīyasi kṛtāgasi",
    "GP10bhp_04u:408": " BhP_04.06.004/2 kṣemāya tatra sā bhūyān na prāyeṇa bubhūṣatām",
    "GP10bhp_04u:409": " BhP_04.06.005/1 athāpi yūyaṃ kṛta-kilbiṣā bhavaṃ ye barhiṣo bhāga-bhājaṃ parāduḥ",
    "GP10bhp_04u:410": " BhP_04.06.005/2 prasādayadhvaṃ pariśuddha-cetasā kṣipra-prasādaṃ pragṛhītāṅghri-padmam",
    "GP10bhp_04u:411": " BhP_04.06.006/1 āśāsānā jīvitam adhvarasya lokaḥ sa-pālaḥ kupite na yasmin",
    "GP10bhp_04u:412": " BhP_04.06.006/2 tam āśu devaṃ priyayā vihīnaṃ kṣamāpayadhvaṃ hṛdi viddhaṃ duruktaiḥ",
    "GP10bhp_04u:413": " BhP_04.06.007/1 nāhaṃ na yajño na ca yūyam anye ye deha-bhājo munayaś ca tattvam",
    "GP10bhp_04u:414": " BhP_04.06.007/2 viduḥ pramāṇaṃ bala-vīryayor vā yasyātma-tantrasya ka upāyaṃ vidhitset",
    "GP10bhp_04u:415": " BhP_04.06.008/1 sa ittham ādiśya surān ajas tu taiḥ samanvitaḥ pitṛbhiḥ sa-prajeśaiḥ",
    "GP10bhp_04u:416": " BhP_04.06.008/2 yayau sva-dhiṣṇyān nilayaṃ pura-dviṣaḥ kailāsam adri-pravaraṃ priyaṃ prabhoḥ",
    "GP10bhp_04u:417": " BhP_04.06.009/1 janmauṣadhi-tapo-mantra- yoga-siddhair naretaraiḥ",
    "GP10bhp_04u:418": " BhP_04.06.009/2 juṣṭaṃ kinnara-gandharvair apsarobhir vṛtaṃ sadā",
    "GP10bhp_04u:419": " BhP_04.06.010/1 nānā-maṇimayaiḥ śṛṅgair nānā-dhātu-vicitritaiḥ",
    "GP10bhp_04u:420": " BhP_04.06.010/2 nānā-druma-latā-gulmair nānā-mṛga-gaṇāvṛtaiḥ",
    "GP10bhp_04u:421": " BhP_04.06.011/1 nānāmala-prasravaṇair nānā-kandara-sānubhiḥ",
    "GP10bhp_04u:422": " BhP_04.06.011/2 ramaṇaṃ viharantīnāṃ ramaṇaiḥ siddha-yoṣitām",
    "GP10bhp_04u:423": " BhP_04.06.012/1 mayūra-kekābhirutaṃ madāndhāli-vimūrcchitam",
    "GP10bhp_04u:424": " BhP_04.06.012/2 plāvitai rakta-kaṇṭhānāṃ kūjitaiś ca patattriṇām",
    "GP10bhp_04u:425": " BhP_04.06.013/1 āhvayantam ivoddhastair dvijān kāma-dughair drumaiḥ",
    "GP10bhp_04u:426": " BhP_04.06.013/2 vrajantam iva mātaṅgair gṛṇantam iva nirjharaiḥ",
    "GP10bhp_04u:427": " BhP_04.06.014/1 mandāraiḥ pārijātaiś ca saralaiś copaśobhitam",
    "GP10bhp_04u:428": " BhP_04.06.014/2 tamālaiḥ śāla-tālaiś ca kovidārāsanārjunaiḥ",
    "GP10bhp_04u:429": " BhP_04.06.015/1 cūtaiḥ kadambair nīpaiś ca nāga-punnāga-campakaiḥ",
    "GP10bhp_04u:430": " BhP_04.06.015/2 pāṭalāśoka-bakulaiḥ kundaiḥ kurabakair api",
    "GP10bhp_04u:431": " BhP_04.06.016/1 svarṇārṇa-śata-patraiś ca vara-reṇuka-jātibhiḥ",
    "GP10bhp_04u:432": " BhP_04.06.016/2 kubjakair mallikābhiś ca mādhavībhiś ca maṇḍitam",
    "GP10bhp_04u:433": " BhP_04.06.017/1 panasodumbarāśvattha- plakṣa-nyagrodha-hiṅgubhiḥ",
    "GP10bhp_04u:434": " BhP_04.06.017/2 bhūrjair oṣadhibhiḥ pūgai rājapūgaiś ca jambubhiḥ",
    "GP10bhp_04u:435": " BhP_04.06.018/1 kharjūrāmrātakāmrādyaiḥ priyāla-madhukeṅgudaiḥ",
    "GP10bhp_04u:436": " BhP_04.06.018/2 druma-jātibhir anyaiś ca rājitaṃ veṇu-kīcakaiḥ",
    "GP10bhp_04u:437": " BhP_04.06.019/1 kumudotpala-kahlāra- śatapatra-vanarddhibhiḥ",
    "GP10bhp_04u:438": " BhP_04.06.019/2 nalinīṣu kalaṃ kūjat- khaga-vṛndopaśobhitam",
    "GP10bhp_04u:439": " BhP_04.06.020/1 mṛgaiḥ śākhāmṛgaiḥ kroḍair mṛgendrair ṛkṣa-śalyakaiḥ",
    "GP10bhp_04u:440": " BhP_04.06.020/2 gavayaiḥ śarabhair vyāghrai rurubhir mahiṣādibhiḥ",
    "GP10bhp_04u:441": " BhP_04.06.021/1 karṇāntraikapadāśvāsyair nirjuṣṭaṃ vṛka-nābhibhiḥ",
    "GP10bhp_04u:442": " BhP_04.06.021/2 kadalī-khaṇḍa-saṃruddha- nalinī-pulina-śriyam",
    "GP10bhp_04u:443": " BhP_04.06.022/1 paryastaṃ nandayā satyāḥ snāna-puṇyatarodayā",
    "GP10bhp_04u:444": " BhP_04.06.022/2 vilokya bhūteśa-giriṃ vibudhā vismayaṃ yayuḥ",
    "GP10bhp_04u:445": " BhP_04.06.023/1 dadṛśus tatra te ramyām alakāṃ nāma vai purīm",
    "GP10bhp_04u:446": " BhP_04.06.023/2 vanaṃ saugandhikaṃ cāpi yatra tan-nāma paṅkajam",
    "GP10bhp_04u:447": " BhP_04.06.024/1 nandā cālakanandā ca saritau bāhyataḥ puraḥ",
    "GP10bhp_04u:448": " BhP_04.06.024/2 tīrthapāda-padāmbhoja- rajasātīva pāvane",
    "GP10bhp_04u:449": " BhP_04.06.025/1 yayoḥ sura-striyaḥ kṣattar avaruhya sva-dhiṣṇyataḥ",
    "GP10bhp_04u:450": " BhP_04.06.025/2 krīḍanti puṃsaḥ siñcantyo vigāhya rati-karśitāḥ",
    "GP10bhp_04u:451": " BhP_04.06.026/1 yayos tat-snāna-vibhraṣṭa- nava-kuṅkuma-piñjaram",
    "GP10bhp_04u:452": " BhP_04.06.026/2 vitṛṣo 'pi pibanty ambhaḥ pāyayanto gajā gajīḥ",
    "GP10bhp_04u:453": " BhP_04.06.027/1 tāra-hema-mahāratna- vimāna-śata-saṅkulām",
    "GP10bhp_04u:454": " BhP_04.06.027/2 juṣṭāṃ puṇyajana-strībhir yathā khaṃ sataḍid-ghanam",
    "GP10bhp_04u:455": " BhP_04.06.028/1 hitvā yakṣeśvara-purīṃ vanaṃ saugandhikaṃ ca tat",
    "GP10bhp_04u:456": " BhP_04.06.028/2 drumaiḥ kāma-dughair hṛdyaṃ citra-mālya-phala-cchadaiḥ",
    "GP10bhp_04u:457": " BhP_04.06.029/1 rakta-kaṇṭha-khagānīka- svara-maṇḍita-ṣaṭpadam",
    "GP10bhp_04u:458": " BhP_04.06.029/2 kalahaṃsa-kula-preṣṭhaṃ kharadaṇḍa-jalāśayam",
    "GP10bhp_04u:459": " BhP_04.06.030/1 vana-kuñjara-saṅghṛṣṭa- haricandana-vāyunā",
    "GP10bhp_04u:460": " BhP_04.06.030/2 adhi puṇyajana-strīṇāṃ muhur unmathayan manaḥ",
    "GP10bhp_04u:461": " BhP_04.06.031/1 vaidūrya-kṛta-sopānā vāpya utpala-mālinīḥ",
    "GP10bhp_04u:462": " BhP_04.06.031/2 prāptaṃ kimpuruṣair dṛṣṭvā ta ārād dadṛśur vaṭam",
    "GP10bhp_04u:463": " BhP_04.06.032/1 sa yojana-śatotsedhaḥ pādona-viṭapāyataḥ",
    "GP10bhp_04u:464": " BhP_04.06.032/2 paryak-kṛtācala-cchāyo nirnīḍas tāpa-varjitaḥ",
    "GP10bhp_04u:465": " BhP_04.06.033/1 tasmin mahā-yogamaye mumukṣu-śaraṇe surāḥ",
    "GP10bhp_04u:466": " BhP_04.06.033/2 dadṛśuḥ śivam āsīnaṃ tyaktāmarṣam ivāntakam",
    "GP10bhp_04u:467": " BhP_04.06.034/1 sanandanādyair mahā-siddhaiḥ śāntaiḥ saṃśānta-vigraham",
    "GP10bhp_04u:468": " BhP_04.06.034/2 upāsyamānaṃ sakhyā ca bhartrā guhyaka-rakṣasām",
    "GP10bhp_04u:469": " BhP_04.06.035/1 vidyā-tapo-yoga-patham āsthitaṃ tam adhīśvaram",
    "GP10bhp_04u:470": " BhP_04.06.035/2 carantaṃ viśva-suhṛdaṃ vātsalyāl loka-maṅgalam",
    "GP10bhp_04u:471": " BhP_04.06.036/1 liṅgaṃ ca tāpasābhīṣṭaṃ bhasma-daṇḍa-jaṭājinam",
    "GP10bhp_04u:472": " BhP_04.06.036/2 aṅgena sandhyābhra-rucā candra-lekhāṃ ca bibhratam",
    "GP10bhp_04u:473": " BhP_04.06.037/1 upaviṣṭaṃ darbhamayyāṃ bṛsyāṃ brahma sanātanam",
    "GP10bhp_04u:474": " BhP_04.06.037/2 nāradāya pravocantaṃ pṛcchate śṛṇvatāṃ satām",
    "GP10bhp_04u:475": " BhP_04.06.038/1 kṛtvorau dakṣiṇe savyaṃ pāda-padmaṃ ca jānuni",
    "GP10bhp_04u:476": " BhP_04.06.038/2 bāhuṃ prakoṣṭhe 'kṣa-mālām āsīnaṃ tarka-mudrayā",
    "GP10bhp_04u:477": " BhP_04.06.039/1 taṃ brahma-nirvāṇa-samādhim āśritaṃ vyupāśritaṃ giriśaṃ yoga-kakṣām",
    "GP10bhp_04u:478": " BhP_04.06.039/2 sa-loka-pālā munayo manūnām ādyaṃ manuṃ prāñjalayaḥ praṇemuḥ",
    "GP10bhp_04u:479": " BhP_04.06.040/1 sa tūpalabhyāgatam ātma-yoniṃ surāsureśair abhivanditāṅghriḥ",
    "GP10bhp_04u:480": " BhP_04.06.040/2 utthāya cakre śirasābhivandanam arhattamaḥ kasya yathaiva viṣṇuḥ",
    "GP10bhp_04u:481": " BhP_04.06.041/1 tathāpare siddha-gaṇā maharṣibhir ye vai samantād anu nīlalohitam",
    "GP10bhp_04u:482": " BhP_04.06.041/2 namaskṛtaḥ prāha śaśāṅka-śekharaṃ kṛta-praṇāmaṃ prahasann ivātmabhūḥ",
    "GP10bhp_04u:483": " BhP_04.06.042/0 brahmovāca",
    "GP10bhp_04u:484": " BhP_04.06.042/1 āne tvām īśaṃ viśvasya jagato yoni-bījayoḥ",
    "GP10bhp_04u:485": " BhP_04.06.042/2 śakteḥ śivasya ca paraṃ yat tad brahmā nirantaram",
    "GP10bhp_04u:486": " BhP_04.06.043/1 tvam eva bhagavann etac chiva-śaktyoḥ svarūpayoḥ",
    "GP10bhp_04u:487": " BhP_04.06.043/2 viśvaṃ sṛjasi pāsy atsi krīḍann ūrṇa-paṭo yathā",
    "GP10bhp_04u:488": " BhP_04.06.044/1 tvam eva dharmārtha-dughābhipattaye dakṣeṇa sūtreṇa sasarjithādhvaram",
    "GP10bhp_04u:489": " BhP_04.06.044/2 tvayaiva loke 'vasitāś ca setavo yān brāhmaṇāḥ śraddadhate dhṛta-vratāḥ",
    "GP10bhp_04u:490": " BhP_04.06.045/1 tvaṃ karmaṇāṃ maṅgala maṅgalānāṃ kartuḥ sva-lokaṃ tanuṣe svaḥ paraṃ vā",
    "GP10bhp_04u:491": " BhP_04.06.045/2 amaṅgalānāṃ ca tamisram ulbaṇaṃ viparyayaḥ kena tad eva kasyacit",
    "GP10bhp_04u:492": " BhP_04.06.046/1 na vai satāṃ tvac-caraṇārpitātmanāṃ bhūteṣu sarveṣv abhipaśyatāṃ tava",
    "GP10bhp_04u:493": " BhP_04.06.046/2 bhūtāni cātmany apṛthag-didṛkṣatāṃ prāyeṇa roṣo 'bhibhaved yathā paśum",
    "GP10bhp_04u:494": " BhP_04.06.047/1 pṛthag-dhiyaḥ karma-dṛśo durāśayāḥ parodayenārpita-hṛd-rujo 'niśam",
    "GP10bhp_04u:495": " BhP_04.06.047/2 parān duruktair vitudanty aruntudās tān māvadhīd daiva-vadhān bhavad-vidhaḥ",
    "GP10bhp_04u:496": " BhP_04.06.048/1 yasmin yadā puṣkara-nābha-māyayā durantayā spṛṣṭa-dhiyaḥ pṛthag-dṛśaḥ",
    "GP10bhp_04u:497": " BhP_04.06.048/2 kurvanti tatra hy anukampayā kṛpāṃ na sādhavo daiva-balāt kṛte kramam",
    "GP10bhp_04u:498": " BhP_04.06.049/1 bhavāṃs tu puṃsaḥ paramasya māyayā durantayāspṛṣṭa-matiḥ samasta-dṛk",
    "GP10bhp_04u:499": " BhP_04.06.049/2 tayā hatātmasv anukarma-cetaḥsv anugrahaṃ kartum ihārhasi prabho",
    "GP10bhp_04u:500": " BhP_04.06.050/1 kurv adhvarasyoddharaṇaṃ hatasya bhoḥ tvayāsamāptasya mano prajāpateḥ",
    "GP10bhp_04u:501": " BhP_04.06.050/2 na yatra bhāgaṃ tava bhāgino daduḥ kuyājino yena makho ninīyate",
    "GP10bhp_04u:502": " BhP_04.06.051/1 jīvatād yajamāno 'yaṃ prapadyetākṣiṇī bhagaḥ",
    "GP10bhp_04u:503": " BhP_04.06.051/2 bhṛgoḥ śmaśrūṇi rohantu pūṣṇo dantāś ca pūrvavat",
    "GP10bhp_04u:504": " BhP_04.06.052/1 devānāṃ bhagna-gātrāṇām ṛtvijāṃ cāyudhāśmabhiḥ",
    "GP10bhp_04u:505": " BhP_04.06.052/2 bhavatānugṛhītānām āśu manyo 'stv anāturam",
    "GP10bhp_04u:506": " BhP_04.06.053/1 eṣa te rudra bhāgo 'stu yad-ucchiṣṭo 'dhvarasya vai",
    "GP10bhp_04u:507": " BhP_04.06.053/2 yajñas te rudra bhāgena kalpatām adya yajña-han",
    "GP10bhp_04u:508": " BhP_04.07.001/0 maitreya uvāca",
    "GP10bhp_04u:509": " BhP_04.07.001/1 ity ajenānunītena bhavena parituṣyatā",
    "GP10bhp_04u:510": " BhP_04.07.001/2 abhyadhāyi mahā-bāho prahasya śrūyatām iti",
    "GP10bhp_04u:511": " BhP_04.07.002/0 mahādeva uvāca",
    "GP10bhp_04u:512": " BhP_04.07.002/1 nāghaṃ prajeśa bālānāṃ varṇaye nānucintaye",
    "GP10bhp_04u:513": " BhP_04.07.002/2 deva-māyābhibhūtānāṃ daṇḍas tatra dhṛto mayā",
    "GP10bhp_04u:514": " BhP_04.07.003/1 prajāpater dagdha-śīrṣṇo bhavatv aja-mukhaṃ śiraḥ",
    "GP10bhp_04u:515": " BhP_04.07.003/2 mitrasya cakṣuṣekṣeta bhāgaṃ svaṃ barhiṣo bhagaḥ",
    "GP10bhp_04u:516": " BhP_04.07.004/1 pūṣā tu yajamānasya dadbhir jakṣatu piṣṭa-bhuk",
    "GP10bhp_04u:517": " BhP_04.07.004/2 devāḥ prakṛta-sarvāṅgā ye ma uccheṣaṇaṃ daduḥ",
    "GP10bhp_04u:518": " BhP_04.07.005/1 bāhubhyām aśvinoḥ pūṣṇo hastābhyāṃ kṛta-bāhavaḥ",
    "GP10bhp_04u:519": " BhP_04.07.005/2 bhavantv adhvaryavaś cānye basta-śmaśrur bhṛgur bhavet",
    "GP10bhp_04u:520": " BhP_04.07.006/0 maitreya uvāca",
    "GP10bhp_04u:521": " BhP_04.07.006/1 tadā sarvāṇi bhūtāni śrutvā mīḍhuṣṭamoditam",
    "GP10bhp_04u:522": " BhP_04.07.006/2 parituṣṭātmabhis tāta sādhu sādhv ity athābruvan",
    "GP10bhp_04u:523": " BhP_04.07.007/1 tato mīḍhvāṃsam āmantrya śunāsīrāḥ saharṣibhiḥ",
    "GP10bhp_04u:524": " BhP_04.07.007/2 bhūyas tad deva-yajanaṃ sa-mīḍhvad-vedhaso yayuḥ",
    "GP10bhp_04u:525": " BhP_04.07.008/1 vidhāya kārtsnyena ca tad yad āha bhagavān bhavaḥ",
    "GP10bhp_04u:526": " BhP_04.07.008/2 sandadhuḥ kasya kāyena savanīya-paśoḥ śiraḥ",
    "GP10bhp_04u:527": " BhP_04.07.009/1 sandhīyamāne śirasi dakṣo rudrābhivīkṣitaḥ",
    "GP10bhp_04u:528": " BhP_04.07.009/2 sadyaḥ supta ivottasthau dadṛśe cāgrato mṛḍam",
    "GP10bhp_04u:529": " BhP_04.07.010/1 tadā vṛṣadhvaja-dveṣa- kalilātmā prajāpatiḥ",
    "GP10bhp_04u:530": " BhP_04.07.010/2 śivāvalokād abhavac charad-dhrada ivāmalaḥ",
    "GP10bhp_04u:531": " BhP_04.07.011/1 bhava-stavāya kṛta-dhīr nāśaknod anurāgataḥ",
    "GP10bhp_04u:532": " BhP_04.07.011/2 autkaṇṭhyād bāṣpa-kalayā samparetāṃ sutāṃ smaran",
    "GP10bhp_04u:533": " BhP_04.07.012/1 kṛcchrāt saṃstabhya ca manaḥ prema-vihvalitaḥ sudhīḥ",
    "GP10bhp_04u:534": " BhP_04.07.012/2 śaśaṃsa nirvyalīkena bhāveneśaṃ prajāpatiḥ",
    "GP10bhp_04u:535": " BhP_04.07.013/0 dakṣa uvāca",
    "GP10bhp_04u:536": " BhP_04.07.013/1 bhūyān anugraha aho bhavatā kṛto me",
    "GP10bhp_04u:537": " BhP_04.07.013/2 daṇḍas tvayā mayi bhṛto yad api pralabdhaḥ",
    "GP10bhp_04u:538": " BhP_04.07.013/3 na brahma-bandhuṣu ca vāṃ bhagavann avajñā",
    "GP10bhp_04u:539": " BhP_04.07.013/4 tubhyaṃ hareś ca kuta eva dhṛta-vrateṣu",
    "GP10bhp_04u:540": " BhP_04.07.014/1 vidyā-tapo-vrata-dharān mukhataḥ sma viprān",
    "GP10bhp_04u:541": " BhP_04.07.014/2 brahmātma-tattvam avituṃ prathamaṃ tvam asrāk",
    "GP10bhp_04u:542": " BhP_04.07.014/3 tad brāhmaṇān parama sarva-vipatsu pāsi",
    "GP10bhp_04u:543": " BhP_04.07.014/4 pālaḥ paśūn iva vibho pragṛhīta-daṇḍaḥ",
    "GP10bhp_04u:544": " BhP_04.07.015/1 yo 'sau mayāvidita-tattva-dṛśā sabhāyāṃ",
    "GP10bhp_04u:545": " BhP_04.07.015/2 kṣipto durukti-viśikhair vigaṇayya tan mām",
    "GP10bhp_04u:546": " BhP_04.07.015/3 arvāk patantam arhattama-nindayāpād",
    "GP10bhp_04u:547": " BhP_04.07.015/4 dṛṣṭyārdrayā sa bhagavān sva-kṛtena tuṣyet",
    "GP10bhp_04u:548": " BhP_04.07.016/0 maitreya uvāca",
    "GP10bhp_04u:549": " BhP_04.07.016/1 kṣamāpyaivaṃ sa mīḍhvāṃsaṃ brahmaṇā cānumantritaḥ",
    "GP10bhp_04u:550": " BhP_04.07.016/2 karma santānayām āsa sopādhyāyartvig-ādibhiḥ",
    "GP10bhp_04u:551": " BhP_04.07.017/1 vaiṣṇavaṃ yajña-santatyai tri-kapālaṃ dvijottamāḥ",
    "GP10bhp_04u:552": " BhP_04.07.017/2 puroḍāśaṃ niravapan vīra-saṃsarga-śuddhaye",
    "GP10bhp_04u:553": " BhP_04.07.018/1 adhvaryuṇātta-haviṣā yajamāno viśāmpate",
    "GP10bhp_04u:554": " BhP_04.07.018/2 dhiyā viśuddhayā dadhyau tathā prādurabhūd dhariḥ",
    "GP10bhp_04u:555": " BhP_04.07.019/1 tadā sva-prabhayā teṣāṃ dyotayantyā diśo daśa",
    "GP10bhp_04u:556": " BhP_04.07.019/2 muṣṇaṃs teja upānītas tārkṣyeṇa stotra-vājinā",
    "GP10bhp_04u:557": " BhP_04.07.020/1 śyāmo hiraṇya-raśano 'rka-kirīṭa-juṣṭo",
    "GP10bhp_04u:558": " BhP_04.07.020/2 nīlālaka-bhramara-maṇḍita-kuṇḍalāsyaḥ",
    "GP10bhp_04u:559": " BhP_04.07.020/3 śaṅkhābja-cakra-śara-cāpa-gadāsi-carma-",
    "GP10bhp_04u:560": " BhP_04.07.020/4 vyagrair hiraṇmaya-bhujair iva karṇikāraḥ",
    "GP10bhp_04u:561": " BhP_04.07.021/1 vakṣasy adhiśrita-vadhūr vana-māly udāra-",
    "GP10bhp_04u:562": " BhP_04.07.021/2 hāsāvaloka-kalayā ramayaṃś ca viśvam",
    "GP10bhp_04u:563": " BhP_04.07.021/3 pārśva-bhramad-vyajana-cāmara-rāja-haṃsaḥ",
    "GP10bhp_04u:564": " BhP_04.07.021/4 śvetātapatra-śaśinopari rajyamānaḥ",
    "GP10bhp_04u:565": " BhP_04.07.022/1 tam upāgatam ālakṣya sarve sura-gaṇādayaḥ",
    "GP10bhp_04u:566": " BhP_04.07.022/2 praṇemuḥ sahasotthāya brahmendra-tryakṣa-nāyakāḥ",
    "GP10bhp_04u:567": " BhP_04.07.023/1 tat-tejasā hata-rucaḥ sanna-jihvāḥ sa-sādhvasāḥ",
    "GP10bhp_04u:568": " BhP_04.07.023/2 mūrdhnā dhṛtāñjali-puṭā upatasthur adhokṣajam",
    "GP10bhp_04u:569": " BhP_04.07.024/1 apy arvāg-vṛttayo yasya mahi tv ātmabhuv-ādayaḥ",
    "GP10bhp_04u:570": " BhP_04.07.024/2 yathā-mati gṛṇanti sma kṛtānugraha-vigraham",
    "GP10bhp_04u:571": " BhP_04.07.025/1 dakṣo gṛhītārhaṇa-sādanottamaṃ",
    "GP10bhp_04u:572": " BhP_04.07.025/2 yajñeśvaraṃ viśva-sṛjāṃ paraṃ gurum",
    "GP10bhp_04u:573": " BhP_04.07.025/3 sunanda-nandādy-anugair vṛtaṃ mudā",
    "GP10bhp_04u:574": " BhP_04.07.025/4 gṛṇan prapede prayataḥ kṛtāñjaliḥ",
    "GP10bhp_04u:575": " BhP_04.07.026/0 dakṣa uvāca",
    "GP10bhp_04u:576": " BhP_04.07.026/1 śuddhaṃ sva-dhāmny uparatākhila-buddhy-avasthaṃ",
    "GP10bhp_04u:577": " BhP_04.07.026/2 cin-mātram ekam abhayaṃ pratiṣidhya māyām",
    "GP10bhp_04u:578": " BhP_04.07.026/3 tiṣṭhaṃs tayaiva puruṣatvam upetya tasyām",
    "GP10bhp_04u:579": " BhP_04.07.026/4 āste bhavān apariśuddha ivātma-tantraḥ",
    "GP10bhp_04u:580": " BhP_04.07.027/0 ṛtvija ūcuḥ",
    "GP10bhp_04u:581": " BhP_04.07.027/1 tattvaṃ na te vayam anañjana rudra-śāpāt",
    "GP10bhp_04u:582": " BhP_04.07.027/2 karmaṇy avagraha-dhiyo bhagavan vidāmaḥ",
    "GP10bhp_04u:583": " BhP_04.07.027/3 dharmopalakṣaṇam idaṃ trivṛd adhvarākhyaṃ",
    "GP10bhp_04u:584": " BhP_04.07.027/4 jñātaṃ yad-artham adhidaivam ado vyavasthāḥ",
    "GP10bhp_04u:585": " BhP_04.07.028/0 sadasyā ūcuḥ",
    "GP10bhp_04u:586": " BhP_04.07.028/1 utpatty-adhvany aśaraṇa uru-kleśa-durge 'ntakogra-",
    "GP10bhp_04u:587": " BhP_04.07.028/2 vyālānviṣṭe viṣaya-mṛga-tṛṣy ātma-gehoru-bhāraḥ",
    "GP10bhp_04u:588": " BhP_04.07.028/3 dvandva-śvabhre khala-mṛga-bhaye śoka-dāve 'jña-sārthaḥ",
    "GP10bhp_04u:589": " BhP_04.07.028/4 pādaukas te śaraṇada kadā yāti kāmopasṛṣṭaḥ",
    "GP10bhp_04u:590": " BhP_04.07.029/0 rudra uvāca",
    "GP10bhp_04u:591": " BhP_04.07.029/1 tava varada varāṅghrāv āśiṣehākhilārthe",
    "GP10bhp_04u:592": " BhP_04.07.029/2 hy api munibhir asaktair ādareṇārhaṇīye",
    "GP10bhp_04u:593": " BhP_04.07.029/3 yadi racita-dhiyaṃ māvidya-loko 'paviddhaṃ",
    "GP10bhp_04u:594": " BhP_04.07.029/4 japati na gaṇaye tat tvat-parānugraheṇa",
    "GP10bhp_04u:595": " BhP_04.07.030/0 bhṛgur uvāca",
    "GP10bhp_04u:596": " BhP_04.07.030/1 yan māyayā gahanayāpahṛtātma-bodhā",
    "GP10bhp_04u:597": " BhP_04.07.030/2 brahmādayas tanu-bhṛtas tamasi svapantaḥ",
    "GP10bhp_04u:598": " BhP_04.07.030/3 nātman-śritaṃ tava vidanty adhunāpi tattvaṃ",
    "GP10bhp_04u:599": " BhP_04.07.030/4 so 'yaṃ prasīdatu bhavān praṇatātma-bandhuḥ",
    "GP10bhp_04u:600": " BhP_04.07.031/0 brahmovāca",
    "GP10bhp_04u:601": " BhP_04.07.031/1 naitat svarūpaṃ bhavato 'sau padārtha- bheda-grahaiḥ puruṣo yāvad īkṣet",
    "GP10bhp_04u:602": " BhP_04.07.031/2 jñānasya cārthasya guṇasya cāśrayo māyāmayād vyatirikto matas tvam",
    "GP10bhp_04u:603": " BhP_04.07.032/0 indra uvāca",
    "GP10bhp_04u:604": " BhP_04.07.032/1 idam apy acyuta viśva-bhāvanaṃ vapur ānanda-karaṃ mano-dṛśām",
    "GP10bhp_04u:605": " BhP_04.07.032/2 sura-vidviṭ-kṣapaṇair udāyudhair bhuja-daṇḍair upapannam aṣṭabhiḥ",
    "GP10bhp_04u:606": " BhP_04.07.033/0 patnya ūcuḥ",
    "GP10bhp_04u:607": " BhP_04.07.033/1 yajño 'yaṃ tava yajanāya kena sṛṣṭo vidhvastaḥ paśupatinādya dakṣa-kopāt",
    "GP10bhp_04u:608": " BhP_04.07.033/2 taṃ nas tvaṃ śava-śayanābha-śānta-medhaṃ yajñātman nalina-rucā dṛśā punīhi",
    "GP10bhp_04u:609": " BhP_04.07.034/0 ṛṣaya ūcuḥ",
    "GP10bhp_04u:610": " BhP_04.07.034/1 ananvitaṃ te bhagavan viceṣṭitaṃ yad ātmanā carasi hi karma nājyase",
    "GP10bhp_04u:611": " BhP_04.07.034/2 vibhūtaye yata upasedur īśvarīṃ na manyate svayam anuvartatīṃ bhavān",
    "GP10bhp_04u:612": " BhP_04.07.035/0 siddhā ūcuḥ",
    "GP10bhp_04u:613": " BhP_04.07.035/1 ayaṃ tvat-kathā-mṛṣṭa-pīyūṣa-nadyāṃ mano-vāraṇaḥ kleśa-dāvāgni-dagdhaḥ",
    "GP10bhp_04u:614": " BhP_04.07.035/2 tṛṣārto 'vagāḍho na sasmāra dāvaṃ na niṣkrāmati brahma-sampannavan naḥ",
    "GP10bhp_04u:615": " BhP_04.07.036/0 yajamāny uvāca",
    "GP10bhp_04u:616": " BhP_04.07.036/1 svāgataṃ te prasīdeśa tubhyaṃ namaḥ śrīnivāsa śriyā kāntayā trāhi naḥ",
    "GP10bhp_04u:617": " BhP_04.07.036/2 tvām ṛte 'dhīśa nāṅgair makhaḥ śobhate śīrṣa-hīnaḥ ka-bandho yathā puruṣaḥ",
    "GP10bhp_04u:618": " BhP_04.07.037/0 lokapālā ūcuḥ",
    "GP10bhp_04u:619": " BhP_04.07.037/1 dṛṣṭaḥ kiṃ no dṛgbhir asad-grahais tvaṃ pratyag-draṣṭā dṛśyate yena viśvam",
    "GP10bhp_04u:620": " BhP_04.07.037/2 māyā hy eṣā bhavadīyā hi bhūman yas tvaṃ ṣaṣṭhaḥ pañcabhir bhāsi bhūtaiḥ",
    "GP10bhp_04u:621": " BhP_04.07.038/0 yogeśvarā ūcuḥ",
    "GP10bhp_04u:622": " BhP_04.07.038/1 preyān na te 'nyo 'sty amutas tvayi prabho viśvātmanīkṣen na pṛthag ya ātmanaḥ",
    "GP10bhp_04u:623": " BhP_04.07.038/2 athāpi bhaktyeśa tayopadhāvatām ananya-vṛttyānugṛhāṇa vatsala",
    "GP10bhp_04u:624": " BhP_04.07.039/1 jagad-udbhava-sthiti-layeṣu daivato bahu-bhidyamāna-guṇayātma-māyayā",
    "GP10bhp_04u:625": " BhP_04.07.039/2 racitātma-bheda-mataye sva-saṃsthayā vinivartita-bhrama-guṇātmane namaḥ",
    "GP10bhp_04u:626": " BhP_04.07.040/0 brahmovāca",
    "GP10bhp_04u:627": " BhP_04.07.040/1 namas te śrita-sattvāya dharmādīnāṃ ca sūtaye",
    "GP10bhp_04u:628": " BhP_04.07.040/2 nirguṇāya ca yat-kāṣṭhāṃ nāhaṃ vedāpare 'pi ca",
    "GP10bhp_04u:629": " BhP_04.07.041/0 agnir uvāca",
    "GP10bhp_04u:630": " BhP_04.07.041/1 yat-tejasāhaṃ susamiddha-tejā havyaṃ vahe svadhvara ājya-siktam",
    "GP10bhp_04u:631": " BhP_04.07.041/2 taṃ yajñiyaṃ pañca-vidhaṃ ca pañcabhiḥ sviṣṭaṃ yajurbhiḥ praṇato 'smi yajñam",
    "GP10bhp_04u:632": " BhP_04.07.042/0 devā ūcuḥ",
    "GP10bhp_04u:633": " BhP_04.07.042/1 purā kalpāpāye sva-kṛtam udarī-kṛtya vikṛtaṃ",
    "GP10bhp_04u:634": " BhP_04.07.042/2 tvam evādyas tasmin salila uragendrādhiśayane",
    "GP10bhp_04u:635": " BhP_04.07.042/3 pumān śeṣe siddhair hṛdi vimṛśitādhyātma-padaviḥ",
    "GP10bhp_04u:636": " BhP_04.07.042/4 sa evādyākṣṇor yaḥ pathi carasi bhṛtyān avasi naḥ",
    "GP10bhp_04u:637": " BhP_04.07.043/0 gandharvā ūcuḥ",
    "GP10bhp_04u:638": " BhP_04.07.043/1 aṃśāṃśās te deva marīcy-ādaya ete brahmendrādyā deva-gaṇā rudra-purogāḥ",
    "GP10bhp_04u:639": " BhP_04.07.043/2 krīḍā-bhāṇḍaṃ viśvam idaṃ yasya vibhūman tasmai nityaṃ nātha namas te karavāma",
    "GP10bhp_04u:640": " BhP_04.07.044/0 vidyādharā ūcuḥ",
    "GP10bhp_04u:641": " BhP_04.07.044/1 tvan-māyayārtham abhipadya kalevare 'smin",
    "GP10bhp_04u:642": " BhP_04.07.044/2 kṛtvā mamāham iti durmatir utpathaiḥ svaiḥ",
    "GP10bhp_04u:643": " BhP_04.07.044/3 kṣipto 'py asad-viṣaya-lālasa ātma-mohaṃ",
    "GP10bhp_04u:644": " BhP_04.07.044/4 yuṣmat-kathāmṛta-niṣevaka udvyudasyet",
    "GP10bhp_04u:645": " BhP_04.07.045/0 brāhmaṇā ūcuḥ",
    "GP10bhp_04u:646": " BhP_04.07.045/1 tvaṃ kratus tvaṃ havis tvaṃ hutāśaḥ svayaṃ tvaṃ hi mantraḥ samid-darbha-pātrāṇi ca",
    "GP10bhp_04u:647": " BhP_04.07.045/2 tvaṃ sadasyartvijo dampatī devatā agnihotraṃ svadhā soma ājyaṃ paśuḥ",
    "GP10bhp_04u:648": " BhP_04.07.046/1 tvaṃ purā gāṃ rasāyā mahā-sūkaro daṃṣṭrayā padminīṃ vāraṇendro yathā",
    "GP10bhp_04u:649": " BhP_04.07.046/2 stūyamāno nadal līlayā yogibhir vyujjahartha trayī-gātra yajña-kratuḥ",
    "GP10bhp_04u:650": " BhP_04.07.047/1 sa prasīda tvam asmākam ākāṅkṣatāṃ darśanaṃ te paribhraṣṭa-sat-karmaṇām",
    "GP10bhp_04u:651": " BhP_04.07.047/2 kīrtyamāne nṛbhir nāmni yajñeśa te yajña-vighnāḥ kṣayaṃ yānti tasmai namaḥ",
    "GP10bhp_04u:652": " BhP_04.07.048/0 maitreya uvāca",
    "GP10bhp_04u:653": " BhP_04.07.048/1 iti dakṣaḥ kavir yajñaṃ bhadra rudrābhimarśitam",
    "GP10bhp_04u:654": " BhP_04.07.048/2 kīrtyamāne hṛṣīkeśe sanninye yajña-bhāvane",
    "GP10bhp_04u:655": " BhP_04.07.049/1 bhagavān svena bhāgena sarvātmā sarva-bhāga-bhuk",
    "GP10bhp_04u:656": " BhP_04.07.049/2 dakṣaṃ babhāṣa ābhāṣya prīyamāṇa ivānagha",
    "GP10bhp_04u:657": " BhP_04.07.050/0 śrī-bhagavān uvāca",
    "GP10bhp_04u:658": " BhP_04.07.050/1 ahaṃ brahmā ca śarvaś ca jagataḥ kāraṇaṃ param",
    "GP10bhp_04u:659": " BhP_04.07.050/2 ātmeśvara upadraṣṭā svayan-dṛg aviśeṣaṇaḥ",
    "GP10bhp_04u:660": " BhP_04.07.051/1 ātma-māyāṃ samāviśya so 'haṃ guṇamayīṃ dvija",
    "GP10bhp_04u:661": " BhP_04.07.051/2 sṛjan rakṣan haran viśvaṃ dadhre saṃjñāṃ kriyocitām",
    "GP10bhp_04u:662": " BhP_04.07.052/1 tasmin brahmaṇy advitīye kevale paramātmani",
    "GP10bhp_04u:663": " BhP_04.07.052/2 brahma-rudrau ca bhūtāni bhedenājño 'nupaśyati",
    "GP10bhp_04u:664": " BhP_04.07.053/1 yathā pumān na svāṅgeṣu śiraḥ-pāṇy-ādiṣu kvacit",
    "GP10bhp_04u:665": " BhP_04.07.053/2 pārakya-buddhiṃ kurute evaṃ bhūteṣu mat-paraḥ",
    "GP10bhp_04u:666": " BhP_04.07.054/1 trayāṇām eka-bhāvānāṃ yo na paśyati vai bhidām",
    "GP10bhp_04u:667": " BhP_04.07.054/2 sarva-bhūtātmanāṃ brahman sa śāntim adhigacchati",
    "GP10bhp_04u:668": " BhP_04.07.055/0 maitreya uvāca",
    "GP10bhp_04u:669": " BhP_04.07.055/1 evaṃ bhagavatādiṣṭaḥ prajāpati-patir harim",
    "GP10bhp_04u:670": " BhP_04.07.055/2 arcitvā kratunā svena devān ubhayato 'yajat",
    "GP10bhp_04u:671": " BhP_04.07.056/1 rudraṃ ca svena bhāgena hy upādhāvat samāhitaḥ",
    "GP10bhp_04u:672": " BhP_04.07.056/2 karmaṇodavasānena somapān itarān api",
    "GP10bhp_04u:673": " BhP_04.07.056/3 udavasya sahartvigbhiḥ sasnāv avabhṛthaṃ tataḥ",
    "GP10bhp_04u:674": " BhP_04.07.057/1 tasmā apy anubhāvena svenaivāvāpta-rādhase",
    "GP10bhp_04u:675": " BhP_04.07.057/2 dharma eva matiṃ dattvā tridaśās te divaṃ yayuḥ",
    "GP10bhp_04u:676": " BhP_04.07.058/1 evaṃ dākṣāyaṇī hitvā satī pūrva-kalevaram",
    "GP10bhp_04u:677": " BhP_04.07.058/2 jajñe himavataḥ kṣetre menāyām iti śuśruma",
    "GP10bhp_04u:678": " BhP_04.07.059/1 tam eva dayitaṃ bhūya āvṛṅkte patim ambikā",
    "GP10bhp_04u:679": " BhP_04.07.059/2 ananya-bhāvaika-gatiṃ śaktiḥ supteva pūruṣam",
    "GP10bhp_04u:680": " BhP_04.07.060/1 etad bhagavataḥ śambhoḥ karma dakṣādhvara-druhaḥ",
    "GP10bhp_04u:681": " BhP_04.07.060/2 śrutaṃ bhāgavatāc chiṣyād uddhavān me bṛhaspateḥ",
    "GP10bhp_04u:682": " BhP_04.07.061/1 idaṃ pavitraṃ param īśa-ceṣṭitaṃ yaśasyam āyuṣyam aghaugha-marṣaṇam",
    "GP10bhp_04u:683": " BhP_04.07.061/2 yo nityadākarṇya naro 'nukīrtayed dhunoty aghaṃ kaurava bhakti-bhāvataḥ",
    "GP10bhp_04u:684": " BhP_04.08.001/0 maitreya uvāca",
    "GP10bhp_04u:685": " BhP_04.08.001/1 sanakādyā nāradaś ca ṛbhur haṃso 'ruṇir yatiḥ",
    "GP10bhp_04u:686": " BhP_04.08.001/2 naite gṛhān brahma-sutā hy āvasann ūrdhva-retasaḥ",
    "GP10bhp_04u:687": " BhP_04.08.002/1 mṛṣādharmasya bhāryāsīd dambhaṃ māyāṃ ca śatru-han",
    "GP10bhp_04u:688": " BhP_04.08.002/2 asūta mithunaṃ tat tu nirṛtir jagṛhe 'prajaḥ",
    "GP10bhp_04u:689": " BhP_04.08.003/1 tayoḥ samabhaval lobho nikṛtiś ca mahā-mate",
    "GP10bhp_04u:690": " BhP_04.08.003/2 tābhyāṃ krodhaś ca hiṃsā ca yad duruktiḥ svasā kaliḥ",
    "GP10bhp_04u:691": " BhP_04.08.004/1 duruktau kalir ādhatta bhayaṃ mṛtyuṃ ca sattama",
    "GP10bhp_04u:692": " BhP_04.08.004/2 tayoś ca mithunaṃ jajñe yātanā nirayas tathā",
    "GP10bhp_04u:693": " BhP_04.08.005/1 saṅgraheṇa mayākhyātaḥ pratisargas tavānagha",
    "GP10bhp_04u:694": " BhP_04.08.005/2 triḥ śrutvaitat pumān puṇyaṃ vidhunoty ātmano malam",
    "GP10bhp_04u:695": " BhP_04.08.006/1 athātaḥ kīrtaye vaṃśaṃ puṇya-kīrteḥ kurūdvaha",
    "GP10bhp_04u:696": " BhP_04.08.006/2 svāyambhuvasyāpi manor harer aṃśāṃśa-janmanaḥ",
    "GP10bhp_04u:697": " BhP_04.08.007/1 priyavratottānapādau śatarūpā-pateḥ sutau",
    "GP10bhp_04u:698": " BhP_04.08.007/2 vāsudevasya kalayā rakṣāyāṃ jagataḥ sthitau",
    "GP10bhp_04u:699": " BhP_04.08.008/1 jāye uttānapādasya sunītiḥ surucis tayoḥ",
    "GP10bhp_04u:700": " BhP_04.08.008/2 suruciḥ preyasī patyur netarā yat-suto dhruvaḥ",
    "GP10bhp_04u:701": " BhP_04.08.009/1 ekadā suruceḥ putram aṅkam āropya lālayan",
    "GP10bhp_04u:702": " BhP_04.08.009/2 uttamaṃ nārurukṣantaṃ dhruvaṃ rājābhyanandata",
    "GP10bhp_04u:703": " BhP_04.08.010/1 tathā cikīrṣamāṇaṃ taṃ sapatnyās tanayaṃ dhruvam",
    "GP10bhp_04u:704": " BhP_04.08.010/2 suruciḥ śṛṇvato rājñaḥ serṣyam āhātigarvitā",
    "GP10bhp_04u:705": " BhP_04.08.011/1 na vatsa nṛpater dhiṣṇyaṃ bhavān āroḍhum arhati",
    "GP10bhp_04u:706": " BhP_04.08.011/2 na gṛhīto mayā yat tvaṃ kukṣāv api nṛpātmajaḥ",
    "GP10bhp_04u:707": " BhP_04.08.012/1 bālo 'si bata nātmānam anya-strī-garbha-sambhṛtam",
    "GP10bhp_04u:708": " BhP_04.08.012/2 nūnaṃ veda bhavān yasya durlabhe 'rthe manorathaḥ",
    "GP10bhp_04u:709": " BhP_04.08.013/1 tapasārādhya puruṣaṃ tasyaivānugraheṇa me",
    "GP10bhp_04u:710": " BhP_04.08.013/2 garbhe tvaṃ sādhayātmānaṃ yadīcchasi nṛpāsanam",
    "GP10bhp_04u:711": " BhP_04.08.014/0 maitreya uvāca",
    "GP10bhp_04u:712": " BhP_04.08.014/1 mātuḥ sapatnyāḥ sa durukti-viddhaḥ śvasan ruṣā daṇḍa-hato yathāhiḥ",
    "GP10bhp_04u:713": " BhP_04.08.014/2 hitvā miṣantaṃ pitaraṃ sanna-vācaṃ jagāma mātuḥ prarudan sakāśam",
    "GP10bhp_04u:714": " BhP_04.08.015/1 taṃ niḥśvasantaṃ sphuritādharoṣṭhaṃ sunītir utsaṅga udūhya bālam",
    "GP10bhp_04u:715": " BhP_04.08.015/2 niśamya tat-paura-mukhān nitāntaṃ sā vivyathe yad gaditaṃ sapatnyā",
    "GP10bhp_04u:716": " BhP_04.08.016/1 sotsṛjya dhairyaṃ vilalāpa śoka- dāvāgninā dāva-lateva bālā",
    "GP10bhp_04u:717": " BhP_04.08.016/2 vākyaṃ sapatnyāḥ smaratī saroja- śriyā dṛśā bāṣpa-kalām uvāha",
    "GP10bhp_04u:718": " BhP_04.08.017/1 dīrghaṃ śvasantī vṛjinasya pāram apaśyatī bālakam āha bālā",
    "GP10bhp_04u:719": " BhP_04.08.017/2 māmaṅgalaṃ tāta pareṣu maṃsthā bhuṅkte jano yat para-duḥkhadas tat",
    "GP10bhp_04u:720": " BhP_04.08.018/1 satyaṃ surucyābhihitaṃ bhavān me yad durbhagāyā udare gṛhītaḥ",
    "GP10bhp_04u:721": " BhP_04.08.018/2 stanyena vṛddhaś ca vilajjate yāṃ bhāryeti vā voḍhum iḍaspatir mām",
    "GP10bhp_04u:722": " BhP_04.08.019/1 ātiṣṭha tat tāta vimatsaras tvam uktaṃ samātrāpi yad avyalīkam",
    "GP10bhp_04u:723": " BhP_04.08.019/2 ārādhayādhokṣaja-pāda-padmaṃ yadīcchase 'dhyāsanam uttamo yathā",
    "GP10bhp_04u:724": " BhP_04.08.020/1 yasyāṅghri-padmaṃ paricarya viśva- vibhāvanāyātta-guṇābhipatteḥ",
    "GP10bhp_04u:725": " BhP_04.08.020/2 ajo 'dhyatiṣṭhat khalu pārameṣṭhyaṃ padaṃ jitātma-śvasanābhivandyam",
    "GP10bhp_04u:726": " BhP_04.08.021/1 tathā manur vo bhagavān pitāmaho yam eka-matyā puru-dakṣiṇair makhaiḥ",
    "GP10bhp_04u:727": " BhP_04.08.021/2 iṣṭvābhipede duravāpam anyato bhaumaṃ sukhaṃ divyam athāpavargyam",
    "GP10bhp_04u:728": " BhP_04.08.022/1 tam eva vatsāśraya bhṛtya-vatsalaṃ mumukṣubhir mṛgya-padābja-paddhatim",
    "GP10bhp_04u:729": " BhP_04.08.022/2 ananya-bhāve nija-dharma-bhāvite manasy avasthāpya bhajasva pūruṣam",
    "GP10bhp_04u:730": " BhP_04.08.023/1 nānyaṃ tataḥ padma-palāśa-locanād duḥkha-cchidaṃ te mṛgayāmi kañcana",
    "GP10bhp_04u:731": " BhP_04.08.023/2 yo mṛgyate hasta-gṛhīta-padmayā śriyetarair aṅga vimṛgyamāṇayā",
    "GP10bhp_04u:732": " BhP_04.08.024/0 maitreya uvāca",
    "GP10bhp_04u:733": " BhP_04.08.024/1 evaṃ sañjalpitaṃ mātur ākarṇyārthāgamaṃ vacaḥ",
    "GP10bhp_04u:734": " BhP_04.08.024/2 sanniyamyātmanātmānaṃ niścakrāma pituḥ purāt",
    "GP10bhp_04u:735": " BhP_04.08.025/1 nāradas tad upākarṇya jñātvā tasya cikīrṣitam",
    "GP10bhp_04u:736": " BhP_04.08.025/2 spṛṣṭvā mūrdhany agha-ghnena pāṇinā prāha vismitaḥ",
    "GP10bhp_04u:737": " BhP_04.08.026/1 aho tejaḥ kṣatriyāṇāṃ māna-bhaṅgam amṛṣyatām",
    "GP10bhp_04u:738": " BhP_04.08.026/2 bālo 'py ayaṃ hṛdā dhatte yat samātur asad-vacaḥ",
    "GP10bhp_04u:739": " BhP_04.08.027/0 nārada uvāca",
    "GP10bhp_04u:740": " BhP_04.08.027/1 nādhunāpy avamānaṃ te sammānaṃ vāpi putraka",
    "GP10bhp_04u:741": " BhP_04.08.027/2 lakṣayāmaḥ kumārasya saktasya krīḍanādiṣu",
    "GP10bhp_04u:742": " BhP_04.08.028/1 vikalpe vidyamāne 'pi na hy asantoṣa-hetavaḥ",
    "GP10bhp_04u:743": " BhP_04.08.028/2 puṃso moham ṛte bhinnā yal loke nija-karmabhiḥ",
    "GP10bhp_04u:744": " BhP_04.08.029/1 parituṣyet tatas tāta tāvan-mātreṇa pūruṣaḥ",
    "GP10bhp_04u:745": " BhP_04.08.029/2 daivopasāditaṃ yāvad vīkṣyeśvara-gatiṃ budhaḥ",
    "GP10bhp_04u:746": " BhP_04.08.030/1 atha mātropadiṣṭena yogenāvarurutsasi",
    "GP10bhp_04u:747": " BhP_04.08.030/2 yat-prasādaṃ sa vai puṃsāṃ durārādhyo mato mama",
    "GP10bhp_04u:748": " BhP_04.08.031/1 munayaḥ padavīṃ yasya niḥsaṅgenoru-janmabhiḥ",
    "GP10bhp_04u:749": " BhP_04.08.031/2 na vidur mṛgayanto 'pi tīvra-yoga-samādhinā",
    "GP10bhp_04u:750": " BhP_04.08.032/1 ato nivartatām eṣa nirbandhas tava niṣphalaḥ",
    "GP10bhp_04u:751": " BhP_04.08.032/2 yatiṣyati bhavān kāle śreyasāṃ samupasthite",
    "GP10bhp_04u:752": " BhP_04.08.033/1 yasya yad daiva-vihitaṃ sa tena sukha-duḥkhayoḥ",
    "GP10bhp_04u:753": " BhP_04.08.033/2 ātmānaṃ toṣayan dehī tamasaḥ pāram ṛcchati",
    "GP10bhp_04u:754": " BhP_04.08.034/1 guṇādhikān mudaṃ lipsed anukrośaṃ guṇādhamāt",
    "GP10bhp_04u:755": " BhP_04.08.034/2 maitrīṃ samānād anvicchen na tāpair abhibhūyate",
    "GP10bhp_04u:756": " BhP_04.08.035/0 dhruva uvāca",
    "GP10bhp_04u:757": " BhP_04.08.035/1 so 'yaṃ śamo bhagavatā sukha-duḥkha-hatātmanām",
    "GP10bhp_04u:758": " BhP_04.08.035/2 darśitaḥ kṛpayā puṃsāṃ durdarśo 'smad-vidhais tu yaḥ",
    "GP10bhp_04u:759": " BhP_04.08.036/1 athāpi me 'vinītasya kṣāttraṃ ghoram upeyuṣaḥ",
    "GP10bhp_04u:760": " BhP_04.08.036/2 surucyā durvaco-bāṇair na bhinne śrayate hṛdi",
    "GP10bhp_04u:761": " BhP_04.08.037/1 padaṃ tri-bhuvanotkṛṣṭaṃ jigīṣoḥ sādhu vartma me",
    "GP10bhp_04u:762": " BhP_04.08.037/2 brūhy asmat-pitṛbhir brahmann anyair apy anadhiṣṭhitam",
    "GP10bhp_04u:763": " BhP_04.08.038/1 nūnaṃ bhavān bhagavato yo 'ṅgajaḥ parameṣṭhinaḥ",
    "GP10bhp_04u:764": " BhP_04.08.038/2 vitudann aṭate vīṇāṃ hitāya jagato 'rkavat",
    "GP10bhp_04u:765": " BhP_04.08.039/0 maitreya uvāca",
    "GP10bhp_04u:766": " BhP_04.08.039/1 ity udāhṛtam ākarṇya bhagavān nāradas tadā",
    "GP10bhp_04u:767": " BhP_04.08.039/2 prītaḥ pratyāha taṃ bālaṃ sad-vākyam anukampayā",
    "GP10bhp_04u:768": " BhP_04.08.040/0 nārada uvāca",
    "GP10bhp_04u:769": " BhP_04.08.040/1 jananyābhihitaḥ panthāḥ sa vai niḥśreyasasya te",
    "GP10bhp_04u:770": " BhP_04.08.040/2 bhagavān vāsudevas taṃ bhaja taṃ pravaṇātmanā",
    "GP10bhp_04u:771": " BhP_04.08.041/1 dharmārtha-kāma-mokṣākhyaṃ ya icchec chreya ātmanaḥ",
    "GP10bhp_04u:772": " BhP_04.08.041/2 ekaṃ hy eva hares tatra kāraṇaṃ pāda-sevanam",
    "GP10bhp_04u:773": " BhP_04.08.042/1 tat tāta gaccha bhadraṃ te yamunāyās taṭaṃ śuci",
    "GP10bhp_04u:774": " BhP_04.08.042/2 puṇyaṃ madhuvanaṃ yatra sānnidhyaṃ nityadā hareḥ",
    "GP10bhp_04u:775": " BhP_04.08.043/1 snātvānusavanaṃ tasmin kālindyāḥ salile śive",
    "GP10bhp_04u:776": " BhP_04.08.043/2 kṛtvocitāni nivasann ātmanaḥ kalpitāsanaḥ",
    "GP10bhp_04u:777": " BhP_04.08.044/1 prāṇāyāmena tri-vṛtā prāṇendriya-mano-malam",
    "GP10bhp_04u:778": " BhP_04.08.044/2 śanair vyudasyābhidhyāyen manasā guruṇā gurum",
    "GP10bhp_04u:779": " BhP_04.08.045/1 prasādābhimukhaṃ śaśvat prasanna-vadanekṣaṇam",
    "GP10bhp_04u:780": " BhP_04.08.045/2 sunāsaṃ subhruvaṃ cāru- kapolaṃ sura-sundaram",
    "GP10bhp_04u:781": " BhP_04.08.046/1 taruṇaṃ ramaṇīyāṅgam aruṇoṣṭhekṣaṇādharam",
    "GP10bhp_04u:782": " BhP_04.08.046/2 praṇatāśrayaṇaṃ nṛmṇaṃ śaraṇyaṃ karuṇārṇavam",
    "GP10bhp_04u:783": " BhP_04.08.047/1 śrīvatsāṅkaṃ ghana-śyāmaṃ puruṣaṃ vana-mālinam",
    "GP10bhp_04u:784": " BhP_04.08.047/2 śaṅkha-cakra-gadā-padmair abhivyakta-caturbhujam",
    "GP10bhp_04u:785": " BhP_04.08.048/1 kirīṭinaṃ kuṇḍalinaṃ keyūra-valayānvitam",
    "GP10bhp_04u:786": " BhP_04.08.048/2 kaustubhābharaṇa-grīvaṃ pīta-kauśeya-vāsasam",
    "GP10bhp_04u:787": " BhP_04.08.049/1 kāñcī-kalāpa-paryastaṃ lasat-kāñcana-nūpuram",
    "GP10bhp_04u:788": " BhP_04.08.049/2 darśanīyatamaṃ śāntaṃ mano-nayana-vardhanam",
    "GP10bhp_04u:789": " BhP_04.08.050/1 padbhyāṃ nakha-maṇi-śreṇyā vilasadbhyāṃ samarcatām",
    "GP10bhp_04u:790": " BhP_04.08.050/2 hṛt-padma-karṇikā-dhiṣṇyam ākramyātmany avasthitam",
    "GP10bhp_04u:791": " BhP_04.08.051/1 smayamānam abhidhyāyet sānurāgāvalokanam",
    "GP10bhp_04u:792": " BhP_04.08.051/2 niyatenaika-bhūtena manasā varadarṣabham",
    "GP10bhp_04u:793": " BhP_04.08.052/1 evaṃ bhagavato rūpaṃ subhadraṃ dhyāyato manaḥ",
    "GP10bhp_04u:794": " BhP_04.08.052/2 nirvṛtyā parayā tūrṇaṃ sampannaṃ na nivartate",
    "GP10bhp_04u:795": " BhP_04.08.053/1 japaś ca paramo guhyaḥ śrūyatāṃ me nṛpātmaja",
    "GP10bhp_04u:796": " BhP_04.08.053/2 yaṃ sapta-rātraṃ prapaṭhan pumān paśyati khecarān",
    "GP10bhp_04u:797": " BhP_04.08.054/0 oṃ namo bhagavate vāsudevāya",
    "GP10bhp_04u:798": " BhP_04.08.054/1 mantreṇānena devasya kuryād dravyamayīṃ budhaḥ",
    "GP10bhp_04u:799": " BhP_04.08.054/2 saparyāṃ vividhair dravyair deśa-kāla-vibhāgavit",
    "GP10bhp_04u:800": " BhP_04.08.055/1 salilaiḥ śucibhir mālyair vanyair mūla-phalādibhiḥ",
    "GP10bhp_04u:801": " BhP_04.08.055/2 śastāṅkurāṃśukaiś cārcet tulasyā priyayā prabhum",
    "GP10bhp_04u:802": " BhP_04.08.056/1 labdhvā dravyamayīm arcāṃ kṣity-ambv-ādiṣu vārcayet",
    "GP10bhp_04u:803": " BhP_04.08.056/2 ābhṛtātmā muniḥ śānto yata-vāṅ mita-vanya-bhuk",
    "GP10bhp_04u:804": " BhP_04.08.057/1 svecchāvatāra-caritair acintya-nija-māyayā",
    "GP10bhp_04u:805": " BhP_04.08.057/2 kariṣyaty uttamaślokas tad dhyāyed dhṛdayaṅ-gamam",
    "GP10bhp_04u:806": " BhP_04.08.058/1 paricaryā bhagavato yāvatyaḥ pūrva-sevitāḥ",
    "GP10bhp_04u:807": " BhP_04.08.058/2 tā mantra-hṛdayenaiva prayuñjyān mantra-mūrtaye",
    "GP10bhp_04u:808": " BhP_04.08.059/1 evaṃ kāyena manasā vacasā ca mano-gatam",
    "GP10bhp_04u:809": " BhP_04.08.059/2 paricaryamāṇo bhagavān bhaktimat-paricaryayā",
    "GP10bhp_04u:810": " BhP_04.08.060/1 puṃsām amāyināṃ samyag bhajatāṃ bhāva-vardhanaḥ",
    "GP10bhp_04u:811": " BhP_04.08.060/2 śreyo diśaty abhimataṃ yad dharmādiṣu dehinām",
    "GP10bhp_04u:812": " BhP_04.08.061/1 viraktaś cendriya-ratau bhakti-yogena bhūyasā",
    "GP10bhp_04u:813": " BhP_04.08.061/2 taṃ nirantara-bhāvena bhajetāddhā vimuktaye",
    "GP10bhp_04u:814": " BhP_04.08.062/1 ity uktas taṃ parikramya praṇamya ca nṛpārbhakaḥ",
    "GP10bhp_04u:815": " BhP_04.08.062/2 yayau madhuvanaṃ puṇyaṃ hareś caraṇa-carcitam",
    "GP10bhp_04u:816": " BhP_04.08.063/1 tapo-vanaṃ gate tasmin praviṣṭo 'ntaḥ-puraṃ muniḥ",
    "GP10bhp_04u:817": " BhP_04.08.063/2 arhitārhaṇako rājñā sukhāsīna uvāca tam",
    "GP10bhp_04u:818": " BhP_04.08.064/0 nārada uvāca",
    "GP10bhp_04u:819": " BhP_04.08.064/1 rājan kiṃ dhyāyase dīrghaṃ mukhena pariśuṣyatā",
    "GP10bhp_04u:820": " BhP_04.08.064/2 kiṃ vā na riṣyate kāmo dharmo vārthena saṃyutaḥ",
    "GP10bhp_04u:821": " BhP_04.08.065/0 rājovāca",
    "GP10bhp_04u:822": " BhP_04.08.065/1 suto me bālako brahman straiṇenākaruṇātmanā",
    "GP10bhp_04u:823": " BhP_04.08.065/2 nirvāsitaḥ pañca-varṣaḥ saha mātrā mahān kaviḥ",
    "GP10bhp_04u:824": " BhP_04.08.066/1 apy anāthaṃ vane brahman mā smādanty arbhakaṃ vṛkāḥ",
    "GP10bhp_04u:825": " BhP_04.08.066/2 śrāntaṃ śayānaṃ kṣudhitaṃ parimlāna-mukhāmbujam",
    "GP10bhp_04u:826": " BhP_04.08.067/1 aho me bata daurātmyaṃ strī-jitasyopadhāraya",
    "GP10bhp_04u:827": " BhP_04.08.067/2 yo 'ṅkaṃ premṇārurukṣantaṃ nābhyanandam asattamaḥ",
    "GP10bhp_04u:828": " BhP_04.08.068/0 nārada uvāca",
    "GP10bhp_04u:829": " BhP_04.08.068/1 mā mā śucaḥ sva-tanayaṃ deva-guptaṃ viśāmpate",
    "GP10bhp_04u:830": " BhP_04.08.068/2 tat-prabhāvam avijñāya prāvṛṅkte yad-yaśo jagat",
    "GP10bhp_04u:831": " BhP_04.08.069/1 suduṣkaraṃ karma kṛtvā loka-pālair api prabhuḥ",
    "GP10bhp_04u:832": " BhP_04.08.069/2 aiṣyaty acirato rājan yaśo vipulayaṃs tava",
    "GP10bhp_04u:833": " BhP_04.08.070/0 maitreya uvāca",
    "GP10bhp_04u:834": " BhP_04.08.070/1 iti devarṣiṇā proktaṃ viśrutya jagatī-patiḥ",
    "GP10bhp_04u:835": " BhP_04.08.070/2 rāja-lakṣmīm anādṛtya putram evānvacintayat",
    "GP10bhp_04u:836": " BhP_04.08.071/1 tatrābhiṣiktaḥ prayatas tām upoṣya vibhāvarīm",
    "GP10bhp_04u:837": " BhP_04.08.071/2 samāhitaḥ paryacarad ṛṣy-ādeśena pūruṣam",
    "GP10bhp_04u:838": " BhP_04.08.072/1 tri-rātrānte tri-rātrānte kapittha-badarāśanaḥ",
    "GP10bhp_04u:839": " BhP_04.08.072/2 ātma-vṛtty-anusāreṇa māsaṃ ninye 'rcayan harim",
    "GP10bhp_04u:840": " BhP_04.08.073/1 dvitīyaṃ ca tathā māsaṃ ṣaṣṭhe ṣaṣṭhe 'rbhako dine",
    "GP10bhp_04u:841": " BhP_04.08.073/2 tṛṇa-parṇādibhiḥ śīrṇaiḥ kṛtānno 'bhyarcayan vibhum",
    "GP10bhp_04u:842": " BhP_04.08.074/1 tṛtīyaṃ cānayan māsaṃ navame navame 'hani",
    "GP10bhp_04u:843": " BhP_04.08.074/2 ab-bhakṣa uttamaślokam upādhāvat samādhinā",
    "GP10bhp_04u:844": " BhP_04.08.075/1 caturtham api vai māsaṃ dvādaśe dvādaśe 'hani",
    "GP10bhp_04u:845": " BhP_04.08.075/2 vāyu-bhakṣo jita-śvāso dhyāyan devam adhārayat",
    "GP10bhp_04u:846": " BhP_04.08.076/1 pañcame māsy anuprāpte jita-śvāso nṛpātmajaḥ",
    "GP10bhp_04u:847": " BhP_04.08.076/2 dhyāyan brahma padaikena tasthau sthāṇur ivācalaḥ",
    "GP10bhp_04u:848": " BhP_04.08.077/1 sarvato mana ākṛṣya hṛdi bhūtendriyāśayam",
    "GP10bhp_04u:849": " BhP_04.08.077/2 dhyāyan bhagavato rūpaṃ nādrākṣīt kiñcanāparam",
    "GP10bhp_04u:850": " BhP_04.08.078/1 ādhāraṃ mahad-ādīnāṃ pradhāna-puruṣeśvaram",
    "GP10bhp_04u:851": " BhP_04.08.078/2 brahma dhārayamāṇasya trayo lokāś cakampire",
    "GP10bhp_04u:852": " BhP_04.08.079/1 yadaika-pādena sa pārthivārbhakas tasthau tad-aṅguṣṭha-nipīḍitā mahī",
    "GP10bhp_04u:853": " BhP_04.08.079/2 nanāma tatrārdham ibhendra-dhiṣṭhitā tarīva savyetarataḥ pade pade",
    "GP10bhp_04u:854": " BhP_04.08.080/1 tasminn abhidhyāyati viśvam ātmano dvāraṃ nirudhyāsum ananyayā dhiyā",
    "GP10bhp_04u:855": " BhP_04.08.080/2 lokā nirucchvāsa-nipīḍitā bhṛśaṃ sa-loka-pālāḥ śaraṇaṃ yayur harim",
    "GP10bhp_04u:856": " BhP_04.08.081/0 devā ūcuḥ",
    "GP10bhp_04u:857": " BhP_04.08.081/1 naivaṃ vidāmo bhagavan prāṇa-rodhaṃ carācarasyākhila-sattva-dhāmnaḥ",
    "GP10bhp_04u:858": " BhP_04.08.081/2 vidhehi tan no vṛjinād vimokṣaṃ prāptā vayaṃ tvāṃ śaraṇaṃ śaraṇyam",
    "GP10bhp_04u:859": " BhP_04.08.082/0 śrī-bhagavān uvāca",
    "GP10bhp_04u:860": " BhP_04.08.082/1 mā bhaiṣṭa bālaṃ tapaso duratyayān nivartayiṣye pratiyāta sva-dhāma",
    "GP10bhp_04u:861": " BhP_04.08.082/2 yato hi vaḥ prāṇa-nirodha āsīd auttānapādir mayi saṅgatātmā",
    "GP10bhp_04u:862": " BhP_04.09.001/0 maitreya uvāca",
    "GP10bhp_04u:863": " BhP_04.09.001/1 ta evam utsanna-bhayā urukrame kṛtāvanāmāḥ prayayus tri-viṣṭapam",
    "GP10bhp_04u:864": " BhP_04.09.001/2 sahasraśīrṣāpi tato garutmatā madhor vanaṃ bhṛtya-didṛkṣayā gataḥ",
    "GP10bhp_04u:865": " BhP_04.09.002/1 sa vai dhiyā yoga-vipāka-tīvrayā hṛt-padma-kośe sphuritaṃ taḍit-prabham",
    "GP10bhp_04u:866": " BhP_04.09.002/2 tirohitaṃ sahasaivopalakṣya bahiḥ-sthitaṃ tad-avasthaṃ dadarśa",
    "GP10bhp_04u:867": " BhP_04.09.003/1 tad-darśanenāgata-sādhvasaḥ kṣitāv avandatāṅgaṃ vinamayya daṇḍavat",
    "GP10bhp_04u:868": " BhP_04.09.003/2 dṛgbhyāṃ prapaśyan prapibann ivārbhakaś cumbann ivāsyena bhujair ivāśliṣan",
    "GP10bhp_04u:869": " BhP_04.09.004/1 sa taṃ vivakṣantam atad-vidaṃ harir jñātvāsya sarvasya ca hṛdy avasthitaḥ",
    "GP10bhp_04u:870": " BhP_04.09.004/2 kṛtāñjaliṃ brahmamayena kambunā pasparśa bālaṃ kṛpayā kapole",
    "GP10bhp_04u:871": " BhP_04.09.005/1 sa vai tadaiva pratipāditāṃ giraṃ daivīṃ parijñāta-parātma-nirṇayaḥ",
    "GP10bhp_04u:872": " BhP_04.09.005/2 taṃ bhakti-bhāvo 'bhyagṛṇād asatvaraṃ pariśrutoru-śravasaṃ dhruva-kṣitiḥ",
    "GP10bhp_04u:873": " BhP_04.09.006/0 dhruva uvāca",
    "GP10bhp_04u:874": " BhP_04.09.006/1 yo 'ntaḥ praviśya mama vācam imāṃ prasuptāṃ",
    "GP10bhp_04u:875": " BhP_04.09.006/2 sañjīvayaty akhila-śakti-dharaḥ sva-dhāmnā",
    "GP10bhp_04u:876": " BhP_04.09.006/3 anyāṃś ca hasta-caraṇa-śravaṇa-tvag-ādīn",
    "GP10bhp_04u:877": " BhP_04.09.006/4 prāṇān namo bhagavate puruṣāya tubhyam",
    "GP10bhp_04u:878": " BhP_04.09.007/1 ekas tvam eva bhagavann idam ātma-śaktyā",
    "GP10bhp_04u:879": " BhP_04.09.007/2 māyākhyayoru-guṇayā mahad-ādy-aśeṣam",
    "GP10bhp_04u:880": " BhP_04.09.007/3 sṛṣṭvānuviśya puruṣas tad-asad-guṇeṣu",
    "GP10bhp_04u:881": " BhP_04.09.007/4 nāneva dāruṣu vibhāvasuvad vibhāsi",
    "GP10bhp_04u:882": " BhP_04.09.008/1 tvad-dattayā vayunayedam acaṣṭa viśvaṃ",
    "GP10bhp_04u:883": " BhP_04.09.008/2 supta-prabuddha iva nātha bhavat-prapannaḥ",
    "GP10bhp_04u:884": " BhP_04.09.008/3 tasyāpavargya-śaraṇaṃ tava pāda-mūlaṃ",
    "GP10bhp_04u:885": " BhP_04.09.008/4 vismaryate kṛta-vidā katham ārta-bandho",
    "GP10bhp_04u:886": " BhP_04.09.009/1 nūnaṃ vimuṣṭa-matayas tava māyayā te",
    "GP10bhp_04u:887": " BhP_04.09.009/2 ye tvāṃ bhavāpyaya-vimokṣaṇam anya-hetoḥ",
    "GP10bhp_04u:888": " BhP_04.09.009/3 arcanti kalpaka-taruṃ kuṇapopabhogyam",
    "GP10bhp_04u:889": " BhP_04.09.009/4 icchanti yat sparśajaṃ niraye 'pi n-ṇām",
    "GP10bhp_04u:890": " BhP_04.09.010/1 yā nirvṛtis tanu-bhṛtāṃ tava pāda-padma-",
    "GP10bhp_04u:891": " BhP_04.09.010/2 dhyānād bhavaj-jana-kathā-śravaṇena vā syāt",
    "GP10bhp_04u:892": " BhP_04.09.010/3 sā brahmaṇi sva-mahimany api nātha mā bhūt",
    "GP10bhp_04u:893": " BhP_04.09.010/4 kiṃ tv antakāsi-lulitāt patatāṃ vimānāt",
    "GP10bhp_04u:894": " BhP_04.09.011/1 bhaktiṃ muhuḥ pravahatāṃ tvayi me prasaṅgo",
    "GP10bhp_04u:895": " BhP_04.09.011/2 bhūyād ananta mahatām amalāśayānām",
    "GP10bhp_04u:896": " BhP_04.09.011/3 yenāñjasolbaṇam uru-vyasanaṃ bhavābdhiṃ",
    "GP10bhp_04u:897": " BhP_04.09.011/4 neṣye bhavad-guṇa-kathāmṛta-pāna-mattaḥ",
    "GP10bhp_04u:898": " BhP_04.09.012/1 te na smaranty atitarāṃ priyam īśa martyaṃ",
    "GP10bhp_04u:899": " BhP_04.09.012/2 ye cānv adaḥ suta-suhṛd-gṛha-vitta-dārāḥ",
    "GP10bhp_04u:900": " BhP_04.09.012/3 ye tv abja-nābha bhavadīya-padāravinda-",
    "GP10bhp_04u:901": " BhP_04.09.012/4 saugandhya-lubdha-hṛdayeṣu kṛta-prasaṅgāḥ",
    "GP10bhp_04u:902": " BhP_04.09.013/1 tiryaṅ-naga-dvija-sarīsṛpa-deva-daitya-",
    "GP10bhp_04u:903": " BhP_04.09.013/2 martyādibhiḥ paricitaṃ sad-asad-viśeṣam",
    "GP10bhp_04u:904": " BhP_04.09.013/3 rūpaṃ sthaviṣṭham aja te mahad-ādy-anekaṃ",
    "GP10bhp_04u:905": " BhP_04.09.013/4 nātaḥ paraṃ parama vedmi na yatra vādaḥ",
    "GP10bhp_04u:906": " BhP_04.09.014/1 kalpānta etad akhilaṃ jaṭhareṇa gṛhṇan",
    "GP10bhp_04u:907": " BhP_04.09.014/2 śete pumān sva-dṛg ananta-sakhas tad-aṅke",
    "GP10bhp_04u:908": " BhP_04.09.014/3 yan-nābhi-sindhu-ruha-kāñcana-loka-padma-",
    "GP10bhp_04u:909": " BhP_04.09.014/4 garbhe dyumān bhagavate praṇato 'smi tasmai",
    "GP10bhp_04u:910": " BhP_04.09.015/1 tvaṃ nitya-mukta-pariśuddha-vibuddha ātmā",
    "GP10bhp_04u:911": " BhP_04.09.015/2 kūṭa-stha ādi-puruṣo bhagavāṃs try-adhīśaḥ",
    "GP10bhp_04u:912": " BhP_04.09.015/3 yad-buddhy-avasthitim akhaṇḍitayā sva-dṛṣṭyā",
    "GP10bhp_04u:913": " BhP_04.09.015/4 draṣṭā sthitāv adhimakho vyatirikta āsse",
    "GP10bhp_04u:914": " BhP_04.09.016/1 yasmin viruddha-gatayo hy aniśaṃ patanti",
    "GP10bhp_04u:915": " BhP_04.09.016/2 vidyādayo vividha-śaktaya ānupūrvyāt",
    "GP10bhp_04u:916": " BhP_04.09.016/3 tad brahma viśva-bhavam ekam anantam ādyam",
    "GP10bhp_04u:917": " BhP_04.09.016/4 ānanda-mātram avikāram ahaṃ prapadye",
    "GP10bhp_04u:918": " BhP_04.09.017/1 satyāśiṣo hi bhagavaṃs tava pāda-padmam",
    "GP10bhp_04u:919": " BhP_04.09.017/2 āśīs tathānubhajataḥ puruṣārtha-mūrteḥ",
    "GP10bhp_04u:920": " BhP_04.09.017/3 apy evam arya bhagavān paripāti dīnān",
    "GP10bhp_04u:921": " BhP_04.09.017/4 vāśreva vatsakam anugraha-kātaro 'smān",
    "GP10bhp_04u:922": " BhP_04.09.018/0 maitreya uvāca",
    "GP10bhp_04u:923": " BhP_04.09.018/1 athābhiṣṭuta evaṃ vai sat-saṅkalpena dhīmatā",
    "GP10bhp_04u:924": " BhP_04.09.018/2 bhṛtyānurakto bhagavān pratinandyedam abravīt",
    "GP10bhp_04u:925": " BhP_04.09.019/0 śrī-bhagavān uvāca",
    "GP10bhp_04u:926": " BhP_04.09.019/1 vedāhaṃ te vyavasitaṃ hṛdi rājanya-bālaka",
    "GP10bhp_04u:927": " BhP_04.09.019/2 tat prayacchāmi bhadraṃ te durāpam api suvrata",
    "GP10bhp_04u:928": " BhP_04.09.020/1 nānyair adhiṣṭhitaṃ bhadra yad bhrājiṣṇu dhruva-kṣiti",
    "GP10bhp_04u:929": " BhP_04.09.020/2 yatra graharkṣa-tārāṇāṃ jyotiṣāṃ cakram āhitam",
    "GP10bhp_04u:930": " BhP_04.09.021/1 meḍhyāṃ go-cakravat sthāsnu parastāt kalpa-vāsinām",
    "GP10bhp_04u:931": " BhP_04.09.021/2 dharmo 'gniḥ kaśyapaḥ śukro munayo ye vanaukasaḥ",
    "GP10bhp_04u:932": " BhP_04.09.021/3 caranti dakṣiṇī-kṛtya bhramanto yat satārakāḥ",
    "GP10bhp_04u:933": " BhP_04.09.022/1 prasthite tu vanaṃ pitrā dattvā gāṃ dharma-saṃśrayaḥ",
    "GP10bhp_04u:934": " BhP_04.09.022/2 ṣaṭ-triṃśad-varṣa-sāhasraṃ rakṣitāvyāhatendriyaḥ",
    "GP10bhp_04u:935": " BhP_04.09.023/1 tvad-bhrātary uttame naṣṭe mṛgayāyāṃ tu tan-manāḥ",
    "GP10bhp_04u:936": " BhP_04.09.023/2 anveṣantī vanaṃ mātā dāvāgniṃ sā pravekṣyati",
    "GP10bhp_04u:937": " BhP_04.09.024/1 iṣṭvā māṃ yajña-hṛdayaṃ yajñaiḥ puṣkala-dakṣiṇaiḥ",
    "GP10bhp_04u:938": " BhP_04.09.024/2 bhuktvā cehāśiṣaḥ satyā ante māṃ saṃsmariṣyasi",
    "GP10bhp_04u:939": " BhP_04.09.025/1 tato gantāsi mat-sthānaṃ sarva-loka-namaskṛtam",
    "GP10bhp_04u:940": " BhP_04.09.025/2 upariṣṭād ṛṣibhyas tvaṃ yato nāvartate gataḥ",
    "GP10bhp_04u:941": " BhP_04.09.026/0 maitreya uvāca",
    "GP10bhp_04u:942": " BhP_04.09.026/1 ity arcitaḥ sa bhagavān atidiśyātmanaḥ padam",
    "GP10bhp_04u:943": " BhP_04.09.026/2 bālasya paśyato dhāma svam agād garuḍa-dhvajaḥ",
    "GP10bhp_04u:944": " BhP_04.09.027/1 so 'pi saṅkalpajaṃ viṣṇoḥ pāda-sevopasāditam",
    "GP10bhp_04u:945": " BhP_04.09.027/2 prāpya saṅkalpa-nirvāṇaṃ nātiprīto 'bhyagāt puram",
    "GP10bhp_04u:946": " BhP_04.09.028/0 vidura uvāca",
    "GP10bhp_04u:947": " BhP_04.09.028/1 sudurlabhaṃ yat paramaṃ padaṃ harer māyāvinas tac-caraṇārcanārjitam",
    "GP10bhp_04u:948": " BhP_04.09.028/2 labdhvāpy asiddhārtham ivaika-janmanā kathaṃ svam ātmānam amanyatārtha-vit",
    "GP10bhp_04u:949": " BhP_04.09.029/0 maitreya uvāca",
    "GP10bhp_04u:950": " BhP_04.09.029/1 mātuḥ sapatnyā vāg-bāṇair hṛdi viddhas tu tān smaran",
    "GP10bhp_04u:951": " BhP_04.09.029/2 naicchan mukti-pater muktiṃ tasmāt tāpam upeyivān",
    "GP10bhp_04u:952": " BhP_04.09.030/0 dhruva uvāca",
    "GP10bhp_04u:953": " BhP_04.09.030/1 samādhinā naika-bhavena yat padaṃ viduḥ sanandādaya ūrdhva-retasaḥ",
    "GP10bhp_04u:954": " BhP_04.09.030/2 māsair ahaṃ ṣaḍbhir amuṣya pādayoś chāyām upetyāpagataḥ pṛthaṅ-matiḥ",
    "GP10bhp_04u:955": " BhP_04.09.031/1 aho bata mamānātmyaṃ manda-bhāgyasya paśyata",
    "GP10bhp_04u:956": " BhP_04.09.031/2 bhava-cchidaḥ pāda-mūlaṃ gatvā yāce yad antavat",
    "GP10bhp_04u:957": " BhP_04.09.032/1 matir vidūṣitā devaiḥ patadbhir asahiṣṇubhiḥ",
    "GP10bhp_04u:958": " BhP_04.09.032/2 yo nārada-vacas tathyaṃ nāgrāhiṣam asattamaḥ",
    "GP10bhp_04u:959": " BhP_04.09.033/1 daivīṃ māyām upāśritya prasupta iva bhinna-dṛk",
    "GP10bhp_04u:960": " BhP_04.09.033/2 tapye dvitīye 'py asati bhrātṛ-bhrātṛvya-hṛd-rujā",
    "GP10bhp_04u:961": " BhP_04.09.034/1 mayaitat prārthitaṃ vyarthaṃ cikitseva gatāyuṣi",
    "GP10bhp_04u:962": " BhP_04.09.034/2 prasādya jagad-ātmānaṃ tapasā duṣprasādanam",
    "GP10bhp_04u:963": " BhP_04.09.034/3 bhava-cchidam ayāce 'haṃ bhavaṃ bhāgya-vivarjitaḥ",
    "GP10bhp_04u:964": " BhP_04.09.035/1 svārājyaṃ yacchato mauḍhyān māno me bhikṣito bata",
    "GP10bhp_04u:965": " BhP_04.09.035/2 īśvarāt kṣīṇa-puṇyena phalī-kārān ivādhanaḥ",
    "GP10bhp_04u:966": " BhP_04.09.036/0 maitreya uvāca",
    "GP10bhp_04u:967": " BhP_04.09.036/1 na vai mukundasya padāravindayo rajo-juṣas tāta bhavādṛśā janāḥ",
    "GP10bhp_04u:968": " BhP_04.09.036/2 vāñchanti tad-dāsyam ṛte 'rtham ātmano yadṛcchayā labdha-manaḥ-samṛddhayaḥ",
    "GP10bhp_04u:969": " BhP_04.09.037/1 ākarṇyātma-jam āyāntaṃ samparetya yathāgatam",
    "GP10bhp_04u:970": " BhP_04.09.037/2 rājā na śraddadhe bhadram abhadrasya kuto mama",
    "GP10bhp_04u:971": " BhP_04.09.038/1 śraddhāya vākyaṃ devarṣer harṣa-vegena dharṣitaḥ",
    "GP10bhp_04u:972": " BhP_04.09.038/2 vārtā-hartur atiprīto hāraṃ prādān mahā-dhanam",
    "GP10bhp_04u:973": " BhP_04.09.039/1 sad-aśvaṃ ratham āruhya kārtasvara-pariṣkṛtam",
    "GP10bhp_04u:974": " BhP_04.09.039/2 brāhmaṇaiḥ kula-vṛddhaiś ca paryasto 'mātya-bandhubhiḥ",
    "GP10bhp_04u:975": " BhP_04.09.040/1 śaṅkha-dundubhi-nādena brahma-ghoṣeṇa veṇubhiḥ",
    "GP10bhp_04u:976": " BhP_04.09.040/2 niścakrāma purāt tūrṇam ātmajābhīkṣaṇotsukaḥ",
    "GP10bhp_04u:977": " BhP_04.09.041/1 sunītiḥ suruciś cāsya mahiṣyau rukma-bhūṣite",
    "GP10bhp_04u:978": " BhP_04.09.041/2 āruhya śibikāṃ sārdham uttamenābhijagmatuḥ",
    "GP10bhp_04u:979": " BhP_04.09.042/1 taṃ dṛṣṭvopavanābhyāśa āyāntaṃ tarasā rathāt",
    "GP10bhp_04u:980": " BhP_04.09.042/2 avaruhya nṛpas tūrṇam āsādya prema-vihvalaḥ",
    "GP10bhp_04u:981": " BhP_04.09.043/1 parirebhe 'ṅgajaṃ dorbhyāṃ dīrghotkaṇṭha-manāḥ śvasan",
    "GP10bhp_04u:982": " BhP_04.09.043/2 viṣvaksenāṅghri-saṃsparśa- hatāśeṣāgha-bandhanam",
    "GP10bhp_04u:983": " BhP_04.09.044/1 athājighran muhur mūrdhni śītair nayana-vāribhiḥ",
    "GP10bhp_04u:984": " BhP_04.09.044/2 snāpayām āsa tanayaṃ jātoddāma-manorathaḥ",
    "GP10bhp_04u:985": " BhP_04.09.045/1 abhivandya pituḥ pādāv āśīrbhiś cābhimantritaḥ",
    "GP10bhp_04u:986": " BhP_04.09.045/2 nanāma mātarau śīrṣṇā sat-kṛtaḥ saj-janāgraṇīḥ",
    "GP10bhp_04u:987": " BhP_04.09.046/1 surucis taṃ samutthāpya pādāvanatam arbhakam",
    "GP10bhp_04u:988": " BhP_04.09.046/2 pariṣvajyāha jīveti bāṣpa-gadgadayā girā",
    "GP10bhp_04u:989": " BhP_04.09.047/1 yasya prasanno bhagavānguṇair maitry-ādibhir hariḥ",
    "GP10bhp_04u:990": " BhP_04.09.047/2 tasmai namanti bhūtāni nimnam āpa iva svayam",
    "GP10bhp_04u:991": " BhP_04.09.048/1 uttamaś ca dhruvaś cobhāv anyonyaṃ prema-vihvalau",
    "GP10bhp_04u:992": " BhP_04.09.048/2 aṅga-saṅgād utpulakāv asraughaṃ muhur ūhatuḥ",
    "GP10bhp_04u:993": " BhP_04.09.049/1 sunītir asya jananī prāṇebhyo 'pi priyaṃ sutam",
    "GP10bhp_04u:994": " BhP_04.09.049/2 upaguhya jahāv ādhiṃ tad-aṅga-sparśa-nirvṛtā",
    "GP10bhp_04u:995": " BhP_04.09.050/1 payaḥ stanābhyāṃ susrāva netra-jaiḥ salilaiḥ śivaiḥ",
    "GP10bhp_04u:996": " BhP_04.09.050/2 tadābhiṣicyamānābhyāṃ vīra vīra-suvo muhuḥ",
    "GP10bhp_04u:997": " BhP_04.09.051/1 tāṃ śaśaṃsur janā rājñīṃ diṣṭyā te putra ārti-hā",
    "GP10bhp_04u:998": " BhP_04.09.051/2 pratilabdhaś ciraṃ naṣṭo rakṣitā maṇḍalaṃ bhuvaḥ",
    "GP10bhp_04u:999": " BhP_04.09.052/1 abhyarcitas tvayā nūnaṃ bhagavān praṇatārti-hā",
    "GP10bhp_04u:1000": " BhP_04.09.052/2 yad-anudhyāyino dhīrā mṛtyuṃ jigyuḥ sudurjayam",
    "GP10bhp_04u:1001": " BhP_04.09.053/1 lālyamānaṃ janair evaṃ dhruvaṃ sabhrātaraṃ nṛpaḥ",
    "GP10bhp_04u:1002": " BhP_04.09.053/2 āropya kariṇīṃ hṛṣṭaḥ stūyamāno 'viśat puram",
    "GP10bhp_04u:1003": " BhP_04.09.054/1 tatra tatropasaṅkḷptair lasan-makara-toraṇaiḥ",
    "GP10bhp_04u:1004": " BhP_04.09.054/2 savṛndaiḥ kadalī-stambhaiḥ pūga-potaiś ca tad-vidhaiḥ",
    "GP10bhp_04u:1005": " BhP_04.09.055/1 cūta-pallava-vāsaḥ-sraṅ- muktā-dāma-vilambibhiḥ",
    "GP10bhp_04u:1006": " BhP_04.09.055/2 upaskṛtaṃ prati-dvāram apāṃ kumbhaiḥ sadīpakaiḥ",
    "GP10bhp_04u:1007": " BhP_04.09.056/1 prākārair gopurāgāraiḥ śātakumbha-paricchadaiḥ",
    "GP10bhp_04u:1008": " BhP_04.09.056/2 sarvato 'laṅkṛtaṃ śrīmad- vimāna-śikhara-dyubhiḥ",
    "GP10bhp_04u:1009": " BhP_04.09.057/1 mṛṣṭa-catvara-rathyāṭṭa- mārgaṃ candana-carcitam",
    "GP10bhp_04u:1010": " BhP_04.09.057/2 lājākṣataiḥ puṣpa-phalais taṇḍulair balibhir yutam",
    "GP10bhp_04u:1011": " BhP_04.09.058/1 dhruvāya pathi dṛṣṭāya tatra tatra pura-striyaḥ",
    "GP10bhp_04u:1012": " BhP_04.09.058/2 siddhārthākṣata-dadhy-ambu- dūrvā-puṣpa-phalāni ca",
    "GP10bhp_04u:1013": " BhP_04.09.059/1 upajahruḥ prayuñjānā vātsalyād āśiṣaḥ satīḥ",
    "GP10bhp_04u:1014": " BhP_04.09.059/2 śṛṇvaṃs tad-valgu-gītāni prāviśad bhavanaṃ pituḥ",
    "GP10bhp_04u:1015": " BhP_04.09.060/1 mahāmaṇi-vrātamaye sa tasmin bhavanottame",
    "GP10bhp_04u:1016": " BhP_04.09.060/2 lālito nitarāṃ pitrā nyavasad divi devavat",
    "GP10bhp_04u:1017": " BhP_04.09.061/1 payaḥ-phena-nibhāḥ śayyā dāntā rukma-paricchadāḥ",
    "GP10bhp_04u:1018": " BhP_04.09.061/2 āsanāni mahārhāṇi yatra raukmā upaskarāḥ",
    "GP10bhp_04u:1019": " BhP_04.09.062/1 yatra sphaṭika-kuḍyeṣu mahā-mārakateṣu ca",
    "GP10bhp_04u:1020": " BhP_04.09.062/2 maṇi-pradīpā ābhānti lalanā-ratna-saṃyutāḥ",
    "GP10bhp_04u:1021": " BhP_04.09.063/1 udyānāni ca ramyāṇi vicitrair amara-drumaiḥ",
    "GP10bhp_04u:1022": " BhP_04.09.063/2 kūjad-vihaṅga-mithunair gāyan-matta-madhuvrataiḥ",
    "GP10bhp_04u:1023": " BhP_04.09.064/1 vāpyo vaidūrya-sopānāḥ padmotpala-kumud-vatīḥ",
    "GP10bhp_04u:1024": " BhP_04.09.064/2 haṃsa-kāraṇḍava-kulair juṣṭāś cakrāhva-sārasaiḥ",
    "GP10bhp_04u:1025": " BhP_04.09.065/1 uttānapādo rājarṣiḥ prabhāvaṃ tanayasya tam",
    "GP10bhp_04u:1026": " BhP_04.09.065/2 śrutvā dṛṣṭvādbhutatamaṃ prapede vismayaṃ param",
    "GP10bhp_04u:1027": " BhP_04.09.066/1 vīkṣyoḍha-vayasaṃ taṃ ca prakṛtīnāṃ ca sammatam",
    "GP10bhp_04u:1028": " BhP_04.09.066/2 anurakta-prajaṃ rājā dhruvaṃ cakre bhuvaḥ patim",
    "GP10bhp_04u:1029": " BhP_04.09.067/1 ātmānaṃ ca pravayasam ākalayya viśāmpatiḥ",
    "GP10bhp_04u:1030": " BhP_04.09.067/2 vanaṃ viraktaḥ prātiṣṭhad vimṛśann ātmano gatim",
    "GP10bhp_04u:1031": " BhP_04.10.001/0 maitreya uvāca",
    "GP10bhp_04u:1032": " BhP_04.10.001/1 prajāpater duhitaraṃ śiśumārasya vai dhruvaḥ",
    "GP10bhp_04u:1033": " BhP_04.10.001/2 upayeme bhramiṃ nāma tat-sutau kalpa-vatsarau",
    "GP10bhp_04u:1034": " BhP_04.10.002/1 ilāyām api bhāryāyāṃ vāyoḥ putryāṃ mahā-balaḥ",
    "GP10bhp_04u:1035": " BhP_04.10.002/2 putram utkala-nāmānaṃ yoṣid-ratnam ajījanat",
    "GP10bhp_04u:1036": " BhP_04.10.003/1 uttamas tv akṛtodvāho mṛgayāyāṃ balīyasā",
    "GP10bhp_04u:1037": " BhP_04.10.003/2 hataḥ puṇya-janenādrau tan-mātāsya gatiṃ gatā",
    "GP10bhp_04u:1038": " BhP_04.10.004/1 dhruvo bhrātṛ-vadhaṃ śrutvā kopāmarṣa-śucārpitaḥ",
    "GP10bhp_04u:1039": " BhP_04.10.004/2 jaitraṃ syandanam āsthāya gataḥ puṇya-janālayam",
    "GP10bhp_04u:1040": " BhP_04.10.005/1 gatvodīcīṃ diśaṃ rājā rudrānucara-sevitām",
    "GP10bhp_04u:1041": " BhP_04.10.005/2 dadarśa himavad-droṇyāṃ purīṃ guhyaka-saṅkulām",
    "GP10bhp_04u:1042": " BhP_04.10.006/1 dadhmau śaṅkhaṃ bṛhad-bāhuḥ khaṃ diśaś cānunādayan",
    "GP10bhp_04u:1043": " BhP_04.10.006/2 yenodvigna-dṛśaḥ kṣattar upadevyo 'trasan bhṛśam",
    "GP10bhp_04u:1044": " BhP_04.10.007/1 tato niṣkramya balina upadeva-mahā-bhaṭāḥ",
    "GP10bhp_04u:1045": " BhP_04.10.007/2 asahantas tan-ninādam abhipetur udāyudhāḥ",
    "GP10bhp_04u:1046": " BhP_04.10.008/1 sa tān āpatato vīra ugra-dhanvā mahā-rathaḥ",
    "GP10bhp_04u:1047": " BhP_04.10.008/2 ekaikaṃ yugapat sarvān ahan bāṇais tribhis tribhiḥ",
    "GP10bhp_04u:1048": " BhP_04.10.009/1 te vai lalāṭa-lagnais tair iṣubhiḥ sarva eva hi",
    "GP10bhp_04u:1049": " BhP_04.10.009/2 matvā nirastam ātmānam āśaṃsan karma tasya tat",
    "GP10bhp_04u:1050": " BhP_04.10.010/1 te 'pi cāmum amṛṣyantaḥ pāda-sparśam ivoragāḥ",
    "GP10bhp_04u:1051": " BhP_04.10.010/2 śarair avidhyan yugapad dvi-guṇaṃ pracikīrṣavaḥ",
    "GP10bhp_04u:1052": " BhP_04.10.011/1 tataḥ parigha-nistriṃśaiḥ prāsaśūla-paraśvadhaiḥ",
    "GP10bhp_04u:1053": " BhP_04.10.011/2 śakty-ṛṣṭibhir bhuśuṇḍībhiś citra-vājaiḥ śarair api",
    "GP10bhp_04u:1054": " BhP_04.10.012/1 abhyavarṣan prakupitāḥ sarathaṃ saha-sārathim",
    "GP10bhp_04u:1055": " BhP_04.10.012/2 icchantas tat pratīkartum ayutānāṃ trayodaśa",
    "GP10bhp_04u:1056": " BhP_04.10.013/1 auttānapādiḥ sa tadā śastra-varṣeṇa bhūriṇā",
    "GP10bhp_04u:1057": " BhP_04.10.013/2 na evādṛśyatācchanna āsāreṇa yathā giriḥ",
    "GP10bhp_04u:1058": " BhP_04.10.014/1 hāhā-kāras tadaivāsīt siddhānāṃ divi paśyatām",
    "GP10bhp_04u:1059": " BhP_04.10.014/2 hato 'yaṃ mānavaḥ sūryo magnaḥ puṇya-janārṇave",
    "GP10bhp_04u:1060": " BhP_04.10.015/1 nadatsu yātudhāneṣu jaya-kāśiṣv atho mṛdhe",
    "GP10bhp_04u:1061": " BhP_04.10.015/2 udatiṣṭhad rathas tasya nīhārād iva bhāskaraḥ",
    "GP10bhp_04u:1062": " BhP_04.10.016/1 dhanur visphūrjayan divyaṃ dviṣatāṃ khedam udvahan",
    "GP10bhp_04u:1063": " BhP_04.10.016/2 astraughaṃ vyadhamad bāṇair ghanānīkam ivānilaḥ",
    "GP10bhp_04u:1064": " BhP_04.10.017/1 tasya te cāpa-nirmuktā bhittvā varmāṇi rakṣasām",
    "GP10bhp_04u:1065": " BhP_04.10.017/2 kāyān āviviśus tigmā girīn aśanayo yathā",
    "GP10bhp_04u:1066": " BhP_04.10.018/1 bhallaiḥ sañchidyamānānāṃ śirobhiś cāru-kuṇḍalaiḥ",
    "GP10bhp_04u:1067": " BhP_04.10.018/2 ūrubhir hema-tālābhair dorbhir valaya-valgubhiḥ",
    "GP10bhp_04u:1068": " BhP_04.10.019/1 hāra-keyūra-mukuṭair uṣṇīṣaiś ca mahā-dhanaiḥ",
    "GP10bhp_04u:1069": " BhP_04.10.019/2 āstṛtās tā raṇa-bhuvo rejur vīra-mano-harāḥ",
    "GP10bhp_04u:1070": " BhP_04.10.020/1 hatāvaśiṣṭā itare raṇājirād rakṣo-gaṇāḥ kṣatriya-varya-sāyakaiḥ",
    "GP10bhp_04u:1071": " BhP_04.10.020/2 prāyo vivṛkṇāvayavā vidudruvur mṛgendra-vikrīḍita-yūthapā iva",
    "GP10bhp_04u:1072": " BhP_04.10.021/1 apaśyamānaḥ sa tadātatāyinaṃ mahā-mṛdhe kañcana mānavottamaḥ",
    "GP10bhp_04u:1073": " BhP_04.10.021/2 purīṃ didṛkṣann api nāviśad dviṣāṃ na māyināṃ veda cikīrṣitaṃ janaḥ",
    "GP10bhp_04u:1074": " BhP_04.10.022/1 iti bruvaṃś citra-rathaḥ sva-sārathiṃ yattaḥ pareṣāṃ pratiyoga-śaṅkitaḥ",
    "GP10bhp_04u:1075": " BhP_04.10.022/2 śuśrāva śabdaṃ jaladher iveritaṃ nabhasvato dikṣu rajo 'nvadṛśyata",
    "GP10bhp_04u:1076": " BhP_04.10.023/1 kṣaṇenācchāditaṃ vyoma ghanānīkena sarvataḥ",
    "GP10bhp_04u:1077": " BhP_04.10.023/2 visphurat-taḍitā dikṣu trāsayat-stanayitnunā",
    "GP10bhp_04u:1078": " BhP_04.10.024/1 vavṛṣū rudhiraughāsṛk- pūya-viṇ-mūtra-medasaḥ",
    "GP10bhp_04u:1079": " BhP_04.10.024/2 nipetur gaganād asya kabandhāny agrato 'nagha",
    "GP10bhp_04u:1080": " BhP_04.10.025/1 tataḥ khe 'dṛśyata girir nipetuḥ sarvato-diśam",
    "GP10bhp_04u:1081": " BhP_04.10.025/2 gadā-parigha-nistriṃśa- musalāḥ sāśma-varṣiṇaḥ",
    "GP10bhp_04u:1082": " BhP_04.10.026/1 ahayo 'śani-niḥśvāsā vamanto 'gniṃ ruṣākṣibhiḥ",
    "GP10bhp_04u:1083": " BhP_04.10.026/2 abhyadhāvan gajā mattāḥ siṃha-vyāghrāś ca yūthaśaḥ",
    "GP10bhp_04u:1084": " BhP_04.10.027/1 samudra ūrmibhir bhīmaḥ plāvayan sarvato bhuvam",
    "GP10bhp_04u:1085": " BhP_04.10.027/2 āsasāda mahā-hrādaḥ kalpānta iva bhīṣaṇaḥ",
    "GP10bhp_04u:1086": " BhP_04.10.028/1 evaṃ-vidhāny anekāni trāsanāny amanasvinām",
    "GP10bhp_04u:1087": " BhP_04.10.028/2 sasṛjus tigma-gataya āsuryā māyayāsurāḥ",
    "GP10bhp_04u:1088": " BhP_04.10.029/1 dhruve prayuktām asurais tāṃ māyām atidustarām",
    "GP10bhp_04u:1089": " BhP_04.10.029/2 niśamya tasya munayaḥ śam āśaṃsan samāgatāḥ",
    "GP10bhp_04u:1090": " BhP_04.10.030/0 munaya ūcuḥ",
    "GP10bhp_04u:1091": " BhP_04.10.030/1 auttānapāda bhagavāṃs tava śārṅgadhanvā",
    "GP10bhp_04u:1092": " BhP_04.10.030/2 devaḥ kṣiṇotv avanatārti-haro vipakṣān",
    "GP10bhp_04u:1093": " BhP_04.10.030/3 yan-nāmadheyam abhidhāya niśamya cāddhā",
    "GP10bhp_04u:1094": " BhP_04.10.030/4 loko 'ñjasā tarati dustaram aṅga mṛtyum",
    "GP10bhp_04u:1095": " BhP_04.11.001/0 maitreya uvāca",
    "GP10bhp_04u:1096": " BhP_04.11.001/1 niśamya gadatām evam ṛṣīṇāṃ dhanuṣi dhruvaḥ",
    "GP10bhp_04u:1097": " BhP_04.11.001/2 sandadhe 'stram upaspṛśya yan nārāyaṇa-nirmitam",
    "GP10bhp_04u:1098": " BhP_04.11.001/1 sandhīyamāna etasmin māyā guhyaka-nirmitāḥ",
    "GP10bhp_04u:1099": " BhP_04.11.001/1 kṣipraṃ vineśur vidura kleśā jñānodaye yathā",
    "GP10bhp_04u:1100": " BhP_04.11.001/1 tasyārṣāstraṃ dhanuṣi prayuñjataḥ suvarṇa-puṅkhāḥ kalahaṃsa-vāsasaḥ",
    "GP10bhp_04u:1101": " BhP_04.11.001/1 viniḥsṛtā āviviśur dviṣad-balaṃ yathā vanaṃ bhīma-ravāḥ śikhaṇḍinaḥ",
    "GP10bhp_04u:1102": " BhP_04.11.001/1 tais tigma-dhāraiḥ pradhane śilī-mukhair itas tataḥ puṇya-janā upadrutāḥ",
    "GP10bhp_04u:1103": " BhP_04.11.001/1 tam abhyadhāvan kupitā udāyudhāḥ suparṇam unnaddha-phaṇā ivāhayaḥ",
    "GP10bhp_04u:1104": " BhP_04.11.001/1 sa tān pṛṣatkair abhidhāvato mṛdhe nikṛtta-bāhūru-śirodharodarān",
    "GP10bhp_04u:1105": " BhP_04.11.001/1 nināya lokaṃ param arka-maṇḍalaṃ vrajanti nirbhidya yam ūrdhva-retasaḥ",
    "GP10bhp_04u:1106": " BhP_04.11.001/1 tān hanyamānān abhivīkṣya guhyakān anāgasaś citra-rathena bhūriśaḥ",
    "GP10bhp_04u:1107": " BhP_04.11.001/1 auttānapādiṃ kṛpayā pitāmaho manur jagādopagataḥ saharṣibhiḥ",
    "GP10bhp_04u:1108": " BhP_04.11.001/1 manur uvāca",
    "GP10bhp_04u:1109": " BhP_04.11.001/1 alaṃ vatsātiroṣeṇa tamo-dvāreṇa pāpmanā",
    "GP10bhp_04u:1110": " BhP_04.11.001/1 yena puṇya-janān etān avadhīs tvam anāgasaḥ",
    "GP10bhp_04u:1111": " BhP_04.11.001/1 nāsmat-kulocitaṃ tāta karmaitat sad-vigarhitam",
    "GP10bhp_04u:1112": " BhP_04.11.001/1 vadho yad upadevānām ārabdhas te 'kṛtainasām",
    "GP10bhp_04u:1113": " BhP_04.11.001/1 nanv ekasyāparādhena prasaṅgād bahavo hatāḥ",
    "GP10bhp_04u:1114": " BhP_04.11.001/1 bhrātur vadhābhitaptena tvayāṅga bhrātṛ-vatsala",
    "GP10bhp_04u:1115": " BhP_04.11.001/1 nāyaṃ mārgo hi sādhūnāṃ hṛṣīkeśānuvartinām",
    "GP10bhp_04u:1116": " BhP_04.11.001/1 yad ātmānaṃ parāg gṛhya paśuvad bhūta-vaiśasam",
    "GP10bhp_04u:1117": " BhP_04.11.001/1 sarva-bhūtātma-bhāvena bhūtāvāsaṃ hariṃ bhavān",
    "GP10bhp_04u:1118": " BhP_04.11.001/1 ārādhyāpa durārādhyaṃ viṣṇos tat paramaṃ padam",
    "GP10bhp_04u:1119": " BhP_04.11.001/1 sa tvaṃ harer anudhyātas tat-puṃsām api sammataḥ",
    "GP10bhp_04u:1120": " BhP_04.11.001/1 kathaṃ tv avadyaṃ kṛtavān anuśikṣan satāṃ vratam",
    "GP10bhp_04u:1121": " BhP_04.11.001/1 titikṣayā karuṇayā maitryā cākhila-jantuṣu",
    "GP10bhp_04u:1122": " BhP_04.11.001/1 samatvena ca sarvātmā bhagavān samprasīdati",
    "GP10bhp_04u:1123": " BhP_04.11.001/1 samprasanne bhagavati puruṣaḥ prākṛtair guṇaiḥ",
    "GP10bhp_04u:1124": " BhP_04.11.001/1 vimukto jīva-nirmukto brahma nirvāṇam ṛcchati",
    "GP10bhp_04u:1125": " BhP_04.11.001/1 bhūtaiḥ pañcabhir ārabdhair yoṣit puruṣa eva hi",
    "GP10bhp_04u:1126": " BhP_04.11.001/1 tayor vyavāyāt sambhūtir yoṣit-puruṣayor iha",
    "GP10bhp_04u:1127": " BhP_04.11.001/1 evaṃ pravartate sargaḥ sthitiḥ saṃyama eva ca",
    "GP10bhp_04u:1128": " BhP_04.11.001/1 guṇa-vyatikarād rājan māyayā paramātmanaḥ",
    "GP10bhp_04u:1129": " BhP_04.11.001/1 nimitta-mātraṃ tatrāsīn nirguṇaḥ puruṣarṣabhaḥ",
    "GP10bhp_04u:1130": " BhP_04.11.001/1 vyaktāvyaktam idaṃ viśvaṃ yatra bhramati lohavat",
    "GP10bhp_04u:1131": " BhP_04.11.001/1 sa khalv idaṃ bhagavān kāla-śaktyā guṇa-pravāheṇa vibhakta-vīryaḥ",
    "GP10bhp_04u:1132": " BhP_04.11.001/1 karoty akartaiva nihanty ahantā ceṣṭā vibhūmnaḥ khalu durvibhāvyā",
    "GP10bhp_04u:1133": " BhP_04.11.001/1 so 'nanto 'nta-karaḥ kālo 'nādir ādi-kṛd avyayaḥ",
    "GP10bhp_04u:1134": " BhP_04.11.001/1 janaṃ janena janayan mārayan mṛtyunāntakam",
    "GP10bhp_04u:1135": " BhP_04.11.001/1 na vai sva-pakṣo 'sya vipakṣa eva vā parasya mṛtyor viśataḥ samaṃ prajāḥ",
    "GP10bhp_04u:1136": " BhP_04.11.001/1 taṃ dhāvamānam anudhāvanty anīśā yathā rajāṃsy anilaṃ bhūta-saṅghāḥ",
    "GP10bhp_04u:1137": " BhP_04.11.001/1 āyuṣo 'pacayaṃ jantos tathaivopacayaṃ vibhuḥ",
    "GP10bhp_04u:1138": " BhP_04.11.001/1 ubhābhyāṃ rahitaḥ sva-stho duḥsthasya vidadhāty asau",
    "GP10bhp_04u:1139": " BhP_04.11.001/1 kecit karma vadanty enaṃ svabhāvam apare nṛpa",
    "GP10bhp_04u:1140": " BhP_04.11.001/1 eke kālaṃ pare daivaṃ puṃsaḥ kāmam utāpare",
    "GP10bhp_04u:1141": " BhP_04.11.001/1 avyaktasyāprameyasya nānā-śakty-udayasya ca",
    "GP10bhp_04u:1142": " BhP_04.11.001/1 na vai cikīrṣitaṃ tāta ko vedātha sva-sambhavam",
    "GP10bhp_04u:1143": " BhP_04.11.001/1 na caite putraka bhrātur hantāro dhanadānugāḥ",
    "GP10bhp_04u:1144": " BhP_04.11.001/1 visargādānayos tāta puṃso daivaṃ hi kāraṇam",
    "GP10bhp_04u:1145": " BhP_04.11.001/1 sa eva viśvaṃ sṛjati sa evāvati hanti ca",
    "GP10bhp_04u:1146": " BhP_04.11.001/1 athāpi hy anahaṅkārān nājyate guṇa-karmabhiḥ",
    "GP10bhp_04u:1147": " BhP_04.11.001/1 eṣa bhūtāni bhūtātmā bhūteśo bhūta-bhāvanaḥ",
    "GP10bhp_04u:1148": " BhP_04.11.001/1 sva-śaktyā māyayā yuktaḥ sṛjaty atti ca pāti ca",
    "GP10bhp_04u:1149": " BhP_04.11.001/1 tam eva mṛtyum amṛtaṃ tāta daivaṃ sarvātmanopehi jagat-parāyaṇam",
    "GP10bhp_04u:1150": " BhP_04.11.001/1 yasmai baliṃ viśva-sṛjo haranti gāvo yathā vai nasi dāma-yantritāḥ",
    "GP10bhp_04u:1151": " BhP_04.11.001/1 yaḥ pañca-varṣo jananīṃ tvaṃ vihāya mātuḥ sapatnyā vacasā bhinna-marmā",
    "GP10bhp_04u:1152": " BhP_04.11.001/1 vanaṃ gatas tapasā pratyag-akṣam ārādhya lebhe mūrdhni padaṃ tri-lokyāḥ",
    "GP10bhp_04u:1153": " BhP_04.11.001/1 tam enam aṅgātmani mukta-vigrahe vyapāśritaṃ nirguṇam ekam akṣaram",
    "GP10bhp_04u:1154": " BhP_04.11.001/1 ātmānam anviccha vimuktam ātma-dṛg yasminn idaṃ bhedam asat pratīyate",
    "GP10bhp_04u:1155": " BhP_04.11.001/1 tvaṃ pratyag-ātmani tadā bhagavaty ananta ānanda-mātra upapanna-samasta-śaktau",
    "GP10bhp_04u:1156": " BhP_04.11.001/1 bhaktiṃ vidhāya paramāṃ śanakair avidyā- granthiṃ vibhetsyasi mamāham iti prarūḍham",
    "GP10bhp_04u:1157": " BhP_04.11.001/1 saṃyaccha roṣaṃ bhadraṃ te pratīpaṃ śreyasāṃ param",
    "GP10bhp_04u:1158": " BhP_04.11.001/1 śrutena bhūyasā rājann agadena yathāmayam",
    "GP10bhp_04u:1159": " BhP_04.11.001/1 yenopasṛṣṭāt puruṣāl loka udvijate bhṛśam",
    "GP10bhp_04u:1160": " BhP_04.11.001/1 na budhas tad-vaśaṃ gacched icchann abhayam ātmanaḥ",
    "GP10bhp_04u:1161": " BhP_04.11.001/1 helanaṃ giriśa-bhrātur dhanadasya tvayā kṛtam",
    "GP10bhp_04u:1162": " BhP_04.11.001/1 yaj jaghnivān puṇya-janān bhrātṛ-ghnān ity amarṣitaḥ",
    "GP10bhp_04u:1163": " BhP_04.11.001/1 taṃ prasādaya vatsāśu sannatyā praśrayoktibhiḥ",
    "GP10bhp_04u:1164": " BhP_04.11.001/1 na yāvan mahatāṃ tejaḥ kulaṃ no 'bhibhaviṣyati",
    "GP10bhp_04u:1165": " BhP_04.11.001/1 evaṃ svāyambhuvaḥ pautram anuśāsya manur dhruvam",
    "GP10bhp_04u:1166": " BhP_04.11.001/1 tenābhivanditaḥ sākam ṛṣibhiḥ sva-puraṃ yayau",
    "GP10bhp_04u:1167": " BhP_04.12.001/0 maitreya uvāca",
    "GP10bhp_04u:1168": " BhP_04.12.001/1 dhruvaṃ nivṛttaṃ pratibuddhya vaiśasād apeta-manyuṃ bhagavān dhaneśvaraḥ",
    "GP10bhp_04u:1169": " BhP_04.12.001/2 tatrāgataś cāraṇa-yakṣa-kinnaraiḥ saṃstūyamāno nyavadat kṛtāñjalim",
    "GP10bhp_04u:1170": " BhP_04.12.002/0 dhanada uvāca",
    "GP10bhp_04u:1171": " BhP_04.12.002/1 bho bhoḥ kṣatriya-dāyāda parituṣṭo 'smi te 'nagha",
    "GP10bhp_04u:1172": " BhP_04.12.002/2 yat tvaṃ pitāmahādeśād vairaṃ dustyajam atyajaḥ",
    "GP10bhp_04u:1173": " BhP_04.12.003/1 na bhavān avadhīd yakṣān na yakṣā bhrātaraṃ tava",
    "GP10bhp_04u:1174": " BhP_04.12.003/2 kāla eva hi bhūtānāṃ prabhur apyaya-bhāvayoḥ",
    "GP10bhp_04u:1175": " BhP_04.12.004/1 ahaṃ tvam ity apārthā dhīr ajñānāt puruṣasya hi",
    "GP10bhp_04u:1176": " BhP_04.12.004/2 svāpnīvābhāty atad-dhyānād yayā bandha-viparyayau",
    "GP10bhp_04u:1177": " BhP_04.12.005/1 tad gaccha dhruva bhadraṃ te bhagavantam adhokṣajam",
    "GP10bhp_04u:1178": " BhP_04.12.005/2 sarva-bhūtātma-bhāvena sarva-bhūtātma-vigraham",
    "GP10bhp_04u:1179": " BhP_04.12.006/1 bhajasva bhajanīyāṅghrim abhavāya bhava-cchidam",
    "GP10bhp_04u:1180": " BhP_04.12.006/2 yuktaṃ virahitaṃ śaktyā guṇa-mayyātma-māyayā",
    "GP10bhp_04u:1181": " BhP_04.12.007/1 vṛṇīhi kāmaṃ nṛpa yan mano-gataṃ mattas tvam auttānapade 'viśaṅkitaḥ",
    "GP10bhp_04u:1182": " BhP_04.12.007/2 varaṃ varārho 'mbuja-nābha-pādayor anantaraṃ tvāṃ vayam aṅga śuśruma",
    "GP10bhp_04u:1183": " BhP_04.12.008/0 maitreya uvāca",
    "GP10bhp_04u:1184": " BhP_04.12.008/1 sa rāja-rājena varāya codito dhruvo mahā-bhāgavato mahā-matiḥ",
    "GP10bhp_04u:1185": " BhP_04.12.008/2 harau sa vavre 'calitāṃ smṛtiṃ yayā taraty ayatnena duratyayaṃ tamaḥ",
    "GP10bhp_04u:1186": " BhP_04.12.009/1 tasya prītena manasā tāṃ dattvaiḍaviḍas tataḥ",
    "GP10bhp_04u:1187": " BhP_04.12.009/2 paśyato 'ntardadhe so 'pi sva-puraṃ pratyapadyata",
    "GP10bhp_04u:1188": " BhP_04.12.010/1 athāyajata yajñeśaṃ kratubhir bhūri-dakṣiṇaiḥ",
    "GP10bhp_04u:1189": " BhP_04.12.010/2 dravya-kriyā-devatānāṃ karma karma-phala-pradam",
    "GP10bhp_04u:1190": " BhP_04.12.011/1 sarvātmany acyute 'sarve tīvraughāṃ bhaktim udvahan",
    "GP10bhp_04u:1191": " BhP_04.12.011/2 dadarśātmani bhūteṣu tam evāvasthitaṃ vibhum",
    "GP10bhp_04u:1192": " BhP_04.12.012/1 tam evaṃ śīla-sampannaṃ brahmaṇyaṃ dīna-vatsalam",
    "GP10bhp_04u:1193": " BhP_04.12.012/2 goptāraṃ dharma-setūnāṃ menire pitaraṃ prajāḥ",
    "GP10bhp_04u:1194": " BhP_04.12.013/1 ṣaṭ-triṃśad-varṣa-sāhasraṃ śaśāsa kṣiti-maṇḍalam",
    "GP10bhp_04u:1195": " BhP_04.12.013/2 bhogaiḥ puṇya-kṣayaṃ kurvann abhogair aśubha-kṣayam",
    "GP10bhp_04u:1196": " BhP_04.12.014/1 evaṃ bahu-savaṃ kālaṃ mahātmāvicalendriyaḥ",
    "GP10bhp_04u:1197": " BhP_04.12.014/2 tri-vargaupayikaṃ nītvā putrāyādān nṛpāsanam",
    "GP10bhp_04u:1198": " BhP_04.12.015/1 manyamāna idaṃ viśvaṃ māyā-racitam ātmani",
    "GP10bhp_04u:1199": " BhP_04.12.015/2 avidyā-racita-svapna-gandharva-nagaropamam",
    "GP10bhp_04u:1200": " BhP_04.12.016/1 ātma-stry-apatya-suhṛdo balam ṛddha-kośam",
    "GP10bhp_04u:1201": " BhP_04.12.016/2 antaḥ-puraṃ parivihāra-bhuvaś ca ramyāḥ",
    "GP10bhp_04u:1202": " BhP_04.12.016/3 bhū-maṇḍalaṃ jaladhi-mekhalam ākalayya",
    "GP10bhp_04u:1203": " BhP_04.12.016/4 kālopasṛṣṭam iti sa prayayau viśālām",
    "GP10bhp_04u:1204": " BhP_04.12.017/1 tasyāṃ viśuddha-karaṇaḥ śiva-vār vigāhya",
    "GP10bhp_04u:1205": " BhP_04.12.017/2 baddhvāsanaṃ jita-marun manasāhṛtākṣaḥ",
    "GP10bhp_04u:1206": " BhP_04.12.017/3 sthūle dadhāra bhagavat-pratirūpa etad",
    "GP10bhp_04u:1207": " BhP_04.12.017/4 dhyāyaṃs tad avyavahito vyasṛjat samādhau",
    "GP10bhp_04u:1208": " BhP_04.12.018/1 bhaktiṃ harau bhagavati pravahann ajasram",
    "GP10bhp_04u:1209": " BhP_04.12.018/2 ānanda-bāṣpa-kalayā muhur ardyamānaḥ",
    "GP10bhp_04u:1210": " BhP_04.12.018/3 viklidyamāna-hṛdayaḥ pulakācitāṅgo",
    "GP10bhp_04u:1211": " BhP_04.12.018/4 nātmānam asmarad asāv iti mukta-liṅgaḥ",
    "GP10bhp_04u:1212": " BhP_04.12.019/1 sa dadarśa vimānāgryaṃ nabhaso 'vatarad dhruvaḥ",
    "GP10bhp_04u:1213": " BhP_04.12.019/2 vibhrājayad daśa diśo rākāpatim ivoditam",
    "GP10bhp_04u:1214": " BhP_04.12.020/1 tatrānu deva-pravarau catur-bhujau",
    "GP10bhp_04u:1215": " BhP_04.12.020/2 śyāmau kiśorāv aruṇāmbujekṣaṇau",
    "GP10bhp_04u:1216": " BhP_04.12.020/3 sthitāv avaṣṭabhya gadāṃ suvāsasau",
    "GP10bhp_04u:1217": " BhP_04.12.020/4 kirīṭa-hārāṅgada-cāru-kuṇḍalau",
    "GP10bhp_04u:1218": " BhP_04.12.021/1 vijñāya tāv uttamagāya-kiṅkarāv",
    "GP10bhp_04u:1219": " BhP_04.12.021/2 abhyutthitaḥ sādhvasa-vismṛta-kramaḥ",
    "GP10bhp_04u:1220": " BhP_04.12.021/3 nanāma nāmāni gṛṇan madhudviṣaḥ",
    "GP10bhp_04u:1221": " BhP_04.12.021/4 pārṣat-pradhānāv iti saṃhatāñjaliḥ",
    "GP10bhp_04u:1222": " BhP_04.12.022/1 taṃ kṛṣṇa-pādābhiniviṣṭa-cetasaṃ",
    "GP10bhp_04u:1223": " BhP_04.12.022/2 baddhāñjaliṃ praśraya-namra-kandharam",
    "GP10bhp_04u:1224": " BhP_04.12.022/3 sunanda-nandāv upasṛtya sasmitaṃ",
    "GP10bhp_04u:1225": " BhP_04.12.022/4 pratyūcatuḥ puṣkaranābha-sammatau",
    "GP10bhp_04u:1226": " BhP_04.12.023/0 sunanda-nandāv ūcatuḥ",
    "GP10bhp_04u:1227": " BhP_04.12.023/1 bho bho rājan subhadraṃ te vācaṃ no 'vahitaḥ śṛṇu",
    "GP10bhp_04u:1228": " BhP_04.12.023/2 yaḥ pañca-varṣas tapasā bhavān devam atītṛpat",
    "GP10bhp_04u:1229": " BhP_04.12.024/1 tasyākhila-jagad-dhātur āvāṃ devasya śārṅgiṇaḥ",
    "GP10bhp_04u:1230": " BhP_04.12.024/2 pārṣadāv iha samprāptau netuṃ tvāṃ bhagavat-padam",
    "GP10bhp_04u:1231": " BhP_04.12.025/1 sudurjayaṃ viṣṇu-padaṃ jitaṃ tvayā yat sūrayo 'prāpya vicakṣate param",
    "GP10bhp_04u:1232": " BhP_04.12.025/2 ātiṣṭha tac candra-divākarādayo graharkṣa-tārāḥ pariyanti dakṣiṇam",
    "GP10bhp_04u:1233": " BhP_04.12.026/1 anāsthitaṃ te pitṛbhir anyair apy aṅga karhicit",
    "GP10bhp_04u:1234": " BhP_04.12.026/2 ātiṣṭha jagatāṃ vandyaṃ tad viṣṇoḥ paramaṃ padam",
    "GP10bhp_04u:1235": " BhP_04.12.027/1 etad vimāna-pravaram uttamaśloka-maulinā",
    "GP10bhp_04u:1236": " BhP_04.12.027/2 upasthāpitam āyuṣmann adhiroḍhuṃ tvam arhasi",
    "GP10bhp_04u:1237": " BhP_04.12.028/0 maitreya uvāca",
    "GP10bhp_04u:1238": " BhP_04.12.028/1 niśamya vaikuṇṭha-niyojya-mukhyayor madhu-cyutaṃ vācam urukrama-priyaḥ",
    "GP10bhp_04u:1239": " BhP_04.12.028/2 kṛtābhiṣekaḥ kṛta-nitya-maṅgalo munīn praṇamyāśiṣam abhyavādayat",
    "GP10bhp_04u:1240": " BhP_04.12.029/1 parītyābhyarcya dhiṣṇyāgryaṃ pārṣadāv abhivandya ca",
    "GP10bhp_04u:1241": " BhP_04.12.029/2 iyeṣa tad adhiṣṭhātuṃ bibhrad rūpaṃ hiraṇmayam",
    "GP10bhp_04u:1242": " BhP_04.12.030/1 tadottānapadaḥ putro dadarśāntakam āgatam",
    "GP10bhp_04u:1243": " BhP_04.12.030/2 mṛtyor mūrdhni padaṃ dattvā ārurohādbhutaṃ gṛham",
    "GP10bhp_04u:1244": " BhP_04.12.031/1 tadā dundubhayo nedur mṛdaṅga-paṇavādayaḥ",
    "GP10bhp_04u:1245": " BhP_04.12.031/2 gandharva-mukhyāḥ prajaguḥ petuḥ kusuma-vṛṣṭayaḥ",
    "GP10bhp_04u:1246": " BhP_04.12.032/1 sa ca svarlokam ārokṣyan sunītiṃ jananīṃ dhruvaḥ",
    "GP10bhp_04u:1247": " BhP_04.12.032/2 anvasmarad agaṃ hitvā dīnāṃ yāsye tri-viṣṭapam",
    "GP10bhp_04u:1248": " BhP_04.12.033/1 iti vyavasitaṃ tasya vyavasāya surottamau",
    "GP10bhp_04u:1249": " BhP_04.12.033/2 darśayām āsatur devīṃ puro yānena gacchatīm",
    "GP10bhp_04u:1250": " BhP_04.12.034/1 tatra tatra praśaṃsadbhiḥ pathi vaimānikaiḥ suraiḥ",
    "GP10bhp_04u:1251": " BhP_04.12.034/2 avakīryamāṇo dadṛśe kusumaiḥ kramaśo grahān",
    "GP10bhp_04u:1252": " BhP_04.12.035/1 tri-lokīṃ deva-yānena so 'tivrajya munīn api",
    "GP10bhp_04u:1253": " BhP_04.12.035/2 parastād yad dhruva-gatir viṣṇoḥ padam athābhyagāt",
    "GP10bhp_04u:1254": " BhP_04.12.036/1 yad bhrājamānaṃ sva-rucaiva sarvato lokās trayo hy anu vibhrājanta ete",
    "GP10bhp_04u:1255": " BhP_04.12.036/2 yan nāvrajan jantuṣu ye 'nanugrahā vrajanti bhadrāṇi caranti ye 'niśam",
    "GP10bhp_04u:1256": " BhP_04.12.037/1 śāntāḥ sama-dṛśaḥ śuddhāḥ sarva-bhūtānurañjanāḥ",
    "GP10bhp_04u:1257": " BhP_04.12.037/2 yānty añjasācyuta-padam acyuta-priya-bāndhavāḥ",
    "GP10bhp_04u:1258": " BhP_04.12.038/1 ity uttānapadaḥ putro dhruvaḥ kṛṣṇa-parāyaṇaḥ",
    "GP10bhp_04u:1259": " BhP_04.12.038/2 abhūt trayāṇāṃ lokānāṃ cūḍā-maṇir ivāmalaḥ",
    "GP10bhp_04u:1260": " BhP_04.12.039/1 gambhīra-vego 'nimiṣaṃ jyotiṣāṃ cakram āhitam",
    "GP10bhp_04u:1261": " BhP_04.12.039/2 yasmin bhramati kauravya meḍhyām iva gavāṃ gaṇaḥ",
    "GP10bhp_04u:1262": " BhP_04.12.040/1 mahimānaṃ vilokyāsya nārado bhagavān ṛṣiḥ",
    "GP10bhp_04u:1263": " BhP_04.12.040/2 ātodyaṃ vitudañ ślokān satre 'gāyat pracetasām",
    "GP10bhp_04u:1264": " BhP_04.12.041/0 nārada uvāca",
    "GP10bhp_04u:1265": " BhP_04.12.041/1 nūnaṃ sunīteḥ pati-devatāyās tapaḥ-prabhāvasya sutasya tāṃ gatim",
    "GP10bhp_04u:1266": " BhP_04.12.041/2 dṛṣṭvābhyupāyān api veda-vādino naivādhigantuṃ prabhavanti kiṃ nṛpāḥ",
    "GP10bhp_04u:1267": " BhP_04.12.042/1 yaḥ pañca-varṣo guru-dāra-vāk-śarair bhinnena yāto hṛdayena dūyatā",
    "GP10bhp_04u:1268": " BhP_04.12.042/2 vanaṃ mad-ādeśa-karo 'jitaṃ prabhuṃ jigāya tad-bhakta-guṇaiḥ parājitam",
    "GP10bhp_04u:1269": " BhP_04.12.043/1 yaḥ kṣatra-bandhur bhuvi tasyādhirūḍham anv ārurukṣed api varṣa-pūgaiḥ",
    "GP10bhp_04u:1270": " BhP_04.12.043/2 ṣaṭ-pañca-varṣo yad ahobhir alpaiḥ prasādya vaikuṇṭham avāpa tat-padam",
    "GP10bhp_04u:1271": " BhP_04.12.044/0 maitreya uvāca",
    "GP10bhp_04u:1272": " BhP_04.12.044/1 etat te 'bhihitaṃ sarvaṃ yat pṛṣṭo 'ham iha tvayā",
    "GP10bhp_04u:1273": " BhP_04.12.044/2 dhruvasyoddāma-yaśasaś caritaṃ sammataṃ satām",
    "GP10bhp_04u:1274": " BhP_04.12.045/1 dhanyaṃ yaśasyam āyuṣyaṃ puṇyaṃ svasty-ayanaṃ mahat",
    "GP10bhp_04u:1275": " BhP_04.12.045/2 svargyaṃ dhrauvyaṃ saumanasyaṃ praśasyam agha-marṣaṇam",
    "GP10bhp_04u:1276": " BhP_04.12.046/1 śrutvaitac chraddhayābhīkṣṇam acyuta-priya-ceṣṭitam",
    "GP10bhp_04u:1277": " BhP_04.12.046/2 bhaved bhaktir bhagavati yayā syāt kleśa-saṅkṣayaḥ",
    "GP10bhp_04u:1278": " BhP_04.12.047/1 mahattvam icchatāṃ tīrthaṃ śrotuḥ śīlādayo guṇāḥ",
    "GP10bhp_04u:1279": " BhP_04.12.047/2 yatra tejas tad icchūnāṃ māno yatra manasvinām",
    "GP10bhp_04u:1280": " BhP_04.12.048/1 prayataḥ kīrtayet prātaḥ samavāye dvi-janmanām",
    "GP10bhp_04u:1281": " BhP_04.12.048/2 sāyaṃ ca puṇya-ślokasya dhruvasya caritaṃ mahat",
    "GP10bhp_04u:1282": " BhP_04.12.049/1 paurṇamāsyāṃ sinīvālyāṃ dvādaśyāṃ śravaṇe 'thavā",
    "GP10bhp_04u:1283": " BhP_04.12.049/2 dina-kṣaye vyatīpāte saṅkrame 'rkadine 'pi vā",
    "GP10bhp_04u:1284": " BhP_04.12.050/1 śrāvayec chraddadhānānāṃ tīrtha-pāda-padāśrayaḥ",
    "GP10bhp_04u:1285": " BhP_04.12.050/2 necchaṃs tatrātmanātmānaṃ santuṣṭa iti sidhyati",
    "GP10bhp_04u:1286": " BhP_04.12.051/1 jñānam ajñāta-tattvāya yo dadyāt sat-pathe 'mṛtam",
    "GP10bhp_04u:1287": " BhP_04.12.051/2 kṛpālor dīna-nāthasya devās tasyānugṛhṇate",
    "GP10bhp_04u:1288": " BhP_04.12.052/1 idaṃ mayā te 'bhihitaṃ kurūdvaha dhruvasya vikhyāta-viśuddha-karmaṇaḥ",
    "GP10bhp_04u:1289": " BhP_04.12.052/2 hitvārbhakaḥ krīḍanakāni mātur gṛhaṃ ca viṣṇuṃ śaraṇaṃ yo jagāma",
    "GP10bhp_04u:1290": " BhP_04.13.001/0 sūta uvāca",
    "GP10bhp_04u:1291": " BhP_04.13.001/1 niśamya kauṣāraviṇopavarṇitaṃ dhruvasya vaikuṇṭha-padādhirohaṇam",
    "GP10bhp_04u:1292": " BhP_04.13.001/2 prarūḍha-bhāvo bhagavaty adhokṣaje praṣṭuṃ punas taṃ viduraḥ pracakrame",
    "GP10bhp_04u:1293": " BhP_04.13.002/0 vidura uvāca",
    "GP10bhp_04u:1294": " BhP_04.13.002/1 ke te pracetaso nāma kasyāpatyāni suvrata",
    "GP10bhp_04u:1295": " BhP_04.13.002/2 kasyānvavāye prakhyātāḥ kutra vā satram āsata",
    "GP10bhp_04u:1296": " BhP_04.13.003/1 manye mahā-bhāgavataṃ nāradaṃ deva-darśanam",
    "GP10bhp_04u:1297": " BhP_04.13.003/2 yena proktaḥ kriyā-yogaḥ paricaryā-vidhir hareḥ",
    "GP10bhp_04u:1298": " BhP_04.13.004/1 sva-dharma-śīlaiḥ puruṣair bhagavān yajña-pūruṣaḥ",
    "GP10bhp_04u:1299": " BhP_04.13.004/2 ijyamāno bhaktimatā nāradeneritaḥ kila",
    "GP10bhp_04u:1300": " BhP_04.13.005/1 yās tā devarṣiṇā tatra varṇitā bhagavat-kathāḥ",
    "GP10bhp_04u:1301": " BhP_04.13.005/2 mahyaṃ śuśrūṣave brahman kārtsnyenācaṣṭum arhasi",
    "GP10bhp_04u:1302": " BhP_04.13.006/0 maitreya uvāca",
    "GP10bhp_04u:1303": " BhP_04.13.006/1 dhruvasya cotkalaḥ putraḥ pitari prasthite vanam",
    "GP10bhp_04u:1304": " BhP_04.13.006/2 sārvabhauma-śriyaṃ naicchad adhirājāsanaṃ pituḥ",
    "GP10bhp_04u:1305": " BhP_04.13.007/1 sa janmanopaśāntātmā niḥsaṅgaḥ sama-darśanaḥ",
    "GP10bhp_04u:1306": " BhP_04.13.007/2 dadarśa loke vitatam ātmānaṃ lokam ātmani",
    "GP10bhp_04u:1307": " BhP_04.13.008/1 ātmānaṃ brahma nirvāṇaṃ pratyastamita-vigraham",
    "GP10bhp_04u:1308": " BhP_04.13.008/2 avabodha-rasaikātmyam ānandam anusantatam",
    "GP10bhp_04u:1309": " BhP_04.13.009/1 avyavacchinna-yogāgni- dagdha-karma-malāśayaḥ",
    "GP10bhp_04u:1310": " BhP_04.13.009/2 svarūpam avarundhāno nātmano 'nyaṃ tadaikṣata",
    "GP10bhp_04u:1311": " BhP_04.13.010/1 jaḍāndha-badhironmatta- mūkākṛtir atan-matiḥ",
    "GP10bhp_04u:1312": " BhP_04.13.010/2 lakṣitaḥ pathi bālānāṃ praśāntārcir ivānalaḥ",
    "GP10bhp_04u:1313": " BhP_04.13.011/1 matvā taṃ jaḍam unmattaṃ kula-vṛddhāḥ samantriṇaḥ",
    "GP10bhp_04u:1314": " BhP_04.13.011/2 vatsaraṃ bhūpatiṃ cakrur yavīyāṃsaṃ bhrameḥ sutam",
    "GP10bhp_04u:1315": " BhP_04.13.012/1 svarvīthir vatsarasyeṣṭā bhāryāsūta ṣaḍ-ātmajān",
    "GP10bhp_04u:1316": " BhP_04.13.012/2 puṣpārṇaṃ tigmaketuṃ ca iṣam ūrjaṃ vasuṃ jayam",
    "GP10bhp_04u:1317": " BhP_04.13.013/1 puṣpārṇasya prabhā bhāryā doṣā ca dve babhūvatuḥ",
    "GP10bhp_04u:1318": " BhP_04.13.013/2 prātar madhyandinaṃ sāyam iti hy āsan prabhā-sutāḥ",
    "GP10bhp_04u:1319": " BhP_04.13.014/1 pradoṣo niśitho vyuṣṭa iti doṣā-sutās trayaḥ",
    "GP10bhp_04u:1320": " BhP_04.13.014/2 vyuṣṭaḥ sutaṃ puṣkariṇyāṃ sarvatejasam ādadhe",
    "GP10bhp_04u:1321": " BhP_04.13.015/1 sa cakṣuḥ sutam ākūtyāṃ patnyāṃ manum avāpa ha",
    "GP10bhp_04u:1322": " BhP_04.13.015/2 manor asūta mahiṣī virajān naḍvalā sutān",
    "GP10bhp_04u:1323": " BhP_04.13.016/1 puruṃ kutsaṃ tritaṃ dyumnaṃ satyavantam ṛtaṃ vratam",
    "GP10bhp_04u:1324": " BhP_04.13.016/2 agniṣṭomam atīrātraṃ pradyumnaṃ śibim ulmukam",
    "GP10bhp_04u:1325": " BhP_04.13.017/1 ulmuko 'janayat putrān puṣkariṇyāṃ ṣaḍ uttamān",
    "GP10bhp_04u:1326": " BhP_04.13.017/2 aṅgaṃ sumanasaṃ khyātiṃ kratum aṅgirasaṃ gayam",
    "GP10bhp_04u:1327": " BhP_04.13.018/1 sunīthāṅgasya yā patnī suṣuve venam ulbaṇam",
    "GP10bhp_04u:1328": " BhP_04.13.018/2 yad-dauḥśīlyāt sa rājarṣir nirviṇṇo niragāt purāt",
    "GP10bhp_04u:1329": " BhP_04.13.019/1 yam aṅga śepuḥ kupitā vāg-vajrā munayaḥ kila",
    "GP10bhp_04u:1330": " BhP_04.13.019/2 gatāsos tasya bhūyas te mamanthur dakṣiṇaṃ karam",
    "GP10bhp_04u:1331": " BhP_04.13.020/1 arājake tadā loke dasyubhiḥ pīḍitāḥ prajāḥ",
    "GP10bhp_04u:1332": " BhP_04.13.020/2 jāto nārāyaṇāṃśena pṛthur ādyaḥ kṣitīśvaraḥ",
    "GP10bhp_04u:1333": " BhP_04.13.021/0 vidura uvāca",
    "GP10bhp_04u:1334": " BhP_04.13.021/1 tasya śīla-nidheḥ sādhor brahmaṇyasya mahātmanaḥ",
    "GP10bhp_04u:1335": " BhP_04.13.021/2 rājñaḥ katham abhūd duṣṭā prajā yad vimanā yayau",
    "GP10bhp_04u:1336": " BhP_04.13.022/1 kiṃ vāṃho vena uddiśya brahma-daṇḍam ayūyujan",
    "GP10bhp_04u:1337": " BhP_04.13.022/2 daṇḍa-vrata-dhare rājñi munayo dharma-kovidāḥ",
    "GP10bhp_04u:1338": " BhP_04.13.023/1 nāvadhyeyaḥ prajā-pālaḥ prajābhir aghavān api",
    "GP10bhp_04u:1339": " BhP_04.13.023/2 yad asau loka-pālānāṃ bibharty ojaḥ sva-tejasā",
    "GP10bhp_04u:1340": " BhP_04.13.024/1 etad ākhyāhi me brahman sunīthātmaja-ceṣṭitam",
    "GP10bhp_04u:1341": " BhP_04.13.024/2 śraddadhānāya bhaktāya tvaṃ parāvara-vittamaḥ",
    "GP10bhp_04u:1342": " BhP_04.13.025/0 maitreya uvāca",
    "GP10bhp_04u:1343": " BhP_04.13.025/1 aṅgo 'śvamedhaṃ rājarṣir ājahāra mahā-kratum",
    "GP10bhp_04u:1344": " BhP_04.13.025/2 nājagmur devatās tasminn āhūtā brahma-vādibhiḥ",
    "GP10bhp_04u:1345": " BhP_04.13.026/1 tam ūcur vismitās tatra yajamānam athartvijaḥ",
    "GP10bhp_04u:1346": " BhP_04.13.026/2 havīṃṣi hūyamānāni na te gṛhṇanti devatāḥ",
    "GP10bhp_04u:1347": " BhP_04.13.027/1 rājan havīṃṣy aduṣṭāni śraddhayāsāditāni te",
    "GP10bhp_04u:1348": " BhP_04.13.027/2 chandāṃsy ayāta-yāmāni yojitāni dhṛta-vrataiḥ",
    "GP10bhp_04u:1349": " BhP_04.13.028/1 na vidāmeha devānāṃ helanaṃ vayam aṇv api",
    "GP10bhp_04u:1350": " BhP_04.13.028/2 yan na gṛhṇanti bhāgān svān ye devāḥ karma-sākṣiṇaḥ",
    "GP10bhp_04u:1351": " BhP_04.13.029/0 maitreya uvāca",
    "GP10bhp_04u:1352": " BhP_04.13.029/1 aṅgo dvija-vacaḥ śrutvā yajamānaḥ sudurmanāḥ",
    "GP10bhp_04u:1353": " BhP_04.13.029/2 tat praṣṭuṃ vyasṛjad vācaṃ sadasyāṃs tad-anujñayā",
    "GP10bhp_04u:1354": " BhP_04.13.030/1 nāgacchanty āhutā devā na gṛhṇanti grahān iha",
    "GP10bhp_04u:1355": " BhP_04.13.030/2 sadasas-patayo brūta kim avadyaṃ mayā kṛtam",
    "GP10bhp_04u:1356": " BhP_04.13.031/0 sadasas-pataya ūcuḥ",
    "GP10bhp_04u:1357": " BhP_04.13.031/1 nara-deveha bhavato nāghaṃ tāvan manāk sthitam",
    "GP10bhp_04u:1358": " BhP_04.13.031/2 asty ekaṃ prāktanam aghaṃ yad ihedṛk tvam aprajaḥ",
    "GP10bhp_04u:1359": " BhP_04.13.032/1 tathā sādhaya bhadraṃ te ātmānaṃ suprajaṃ nṛpa",
    "GP10bhp_04u:1360": " BhP_04.13.032/2 iṣṭas te putra-kāmasya putraṃ dāsyati yajña-bhuk",
    "GP10bhp_04u:1361": " BhP_04.13.033/1 tathā sva-bhāgadheyāni grahīṣyanti divaukasaḥ",
    "GP10bhp_04u:1362": " BhP_04.13.033/2 yad yajña-puruṣaḥ sākṣād apatyāya harir vṛtaḥ",
    "GP10bhp_04u:1363": " BhP_04.13.034/1 tāṃs tān kāmān harir dadyād yān yān kāmayate janaḥ",
    "GP10bhp_04u:1364": " BhP_04.13.034/2 ārādhito yathaivaiṣa tathā puṃsāṃ phalodayaḥ",
    "GP10bhp_04u:1365": " BhP_04.13.035/1 iti vyavasitā viprās tasya rājñaḥ prajātaye",
    "GP10bhp_04u:1366": " BhP_04.13.035/2 puroḍāśaṃ niravapan śipi-viṣṭāya viṣṇave",
    "GP10bhp_04u:1367": " BhP_04.13.036/1 tasmāt puruṣa uttasthau hema-māly amalāmbaraḥ",
    "GP10bhp_04u:1368": " BhP_04.13.036/2 hiraṇmayena pātreṇa siddham ādāya pāyasam",
    "GP10bhp_04u:1369": " BhP_04.13.037/1 sa viprānumato rājā gṛhītvāñjalinaudanam",
    "GP10bhp_04u:1370": " BhP_04.13.037/2 avaghrāya mudā yuktaḥ prādāt patnyā udāra-dhīḥ",
    "GP10bhp_04u:1371": " BhP_04.13.038/1 sā tat puṃ-savanaṃ rājñī prāśya vai patyur ādadhe",
    "GP10bhp_04u:1372": " BhP_04.13.038/2 garbhaṃ kāla upāvṛtte kumāraṃ suṣuve 'prajā",
    "GP10bhp_04u:1373": " BhP_04.13.039/1 sa bāla eva puruṣo mātāmaham anuvrataḥ",
    "GP10bhp_04u:1374": " BhP_04.13.039/2 adharmāṃśodbhavaṃ mṛtyuṃ tenābhavad adhārmikaḥ",
    "GP10bhp_04u:1375": " BhP_04.13.040/1 sa śarāsanam udyamya mṛgayur vana-gocaraḥ",
    "GP10bhp_04u:1376": " BhP_04.13.040/2 hanty asādhur mṛgān dīnān veno 'sāv ity arauj janaḥ",
    "GP10bhp_04u:1377": " BhP_04.13.041/1 ākrīḍe krīḍato bālān vayasyān atidāruṇaḥ",
    "GP10bhp_04u:1378": " BhP_04.13.041/2 prasahya niranukrośaḥ paśu-māram amārayat",
    "GP10bhp_04u:1379": " BhP_04.13.042/1 taṃ vicakṣya khalaṃ putraṃ śāsanair vividhair nṛpaḥ",
    "GP10bhp_04u:1380": " BhP_04.13.042/2 yadā na śāsituṃ kalpo bhṛśam āsīt sudurmanāḥ",
    "GP10bhp_04u:1381": " BhP_04.13.043/1 prāyeṇābhyarcito devo ye 'prajā gṛha-medhinaḥ",
    "GP10bhp_04u:1382": " BhP_04.13.043/2 kad-apatya-bhṛtaṃ duḥkhaṃ ye na vindanti durbharam",
    "GP10bhp_04u:1383": " BhP_04.13.044/1 yataḥ pāpīyasī kīrtir adharmaś ca mahān nṛṇām",
    "GP10bhp_04u:1384": " BhP_04.13.044/2 yato virodhaḥ sarveṣāṃ yata ādhir anantakaḥ",
    "GP10bhp_04u:1385": " BhP_04.13.045/1 kas taṃ prajāpadeśaṃ vai moha-bandhanam ātmanaḥ",
    "GP10bhp_04u:1386": " BhP_04.13.045/2 paṇḍito bahu manyeta yad-arthāḥ kleśadā gṛhāḥ",
    "GP10bhp_04u:1387": " BhP_04.13.046/1 kad-apatyaṃ varaṃ manye sad-apatyāc chucāṃ padāt",
    "GP10bhp_04u:1388": " BhP_04.13.046/2 nirvidyeta gṛhān martyo yat-kleśa-nivahā gṛhāḥ",
    "GP10bhp_04u:1389": " BhP_04.13.047/1 evaṃ sa nirviṇṇa-manā nṛpo gṛhān niśītha utthāya mahodayodayāt",
    "GP10bhp_04u:1390": " BhP_04.13.047/2 alabdha-nidro 'nupalakṣito nṛbhir hitvā gato vena-suvaṃ prasuptām",
    "GP10bhp_04u:1391": " BhP_04.13.048/1 vijñāya nirvidya gataṃ patiṃ prajāḥ purohitāmātya-suhṛd-gaṇādayaḥ",
    "GP10bhp_04u:1392": " BhP_04.13.048/2 vicikyur urvyām atiśoka-kātarā yathā nigūḍhaṃ puruṣaṃ kuyoginaḥ",
    "GP10bhp_04u:1393": " BhP_04.13.049/1 alakṣayantaḥ padavīṃ prajāpater hatodyamāḥ pratyupasṛtya te purīm",
    "GP10bhp_04u:1394": " BhP_04.13.049/2 ṛṣīn sametān abhivandya sāśravo nyavedayan paurava bhartṛ-viplavam",
    "GP10bhp_04u:1395": " BhP_04.14.001/0 maitreya uvāca",
    "GP10bhp_04u:1396": " BhP_04.14.001/1 bhṛgv-ādayas te munayo lokānāṃ kṣema-darśinaḥ",
    "GP10bhp_04u:1397": " BhP_04.14.001/2 goptary asati vai nṝṇāṃ paśyantaḥ paśu-sāmyatām",
    "GP10bhp_04u:1398": " BhP_04.14.002/1 vīra-mātaram āhūya sunīthāṃ brahma-vādinaḥ",
    "GP10bhp_04u:1399": " BhP_04.14.002/2 prakṛty-asammataṃ venam abhyaṣiñcan patiṃ bhuvaḥ",
    "GP10bhp_04u:1400": " BhP_04.14.003/1 śrutvā nṛpāsana-gataṃ venam atyugra-śāsanam",
    "GP10bhp_04u:1401": " BhP_04.14.003/2 nililyur dasyavaḥ sadyaḥ sarpa-trastā ivākhavaḥ",
    "GP10bhp_04u:1402": " BhP_04.14.004/1 sa ārūḍha-nṛpa-sthāna unnaddho 'ṣṭa-vibhūtibhiḥ",
    "GP10bhp_04u:1403": " BhP_04.14.004/2 avamene mahā-bhāgān stabdhaḥ sambhāvitaḥ svataḥ",
    "GP10bhp_04u:1404": " BhP_04.14.005/1 evaṃ madāndha utsikto niraṅkuśa iva dvipaḥ",
    "GP10bhp_04u:1405": " BhP_04.14.005/2 paryaṭan ratham āsthāya kampayann iva rodasī",
    "GP10bhp_04u:1406": " BhP_04.14.006/1 na yaṣṭavyaṃ na dātavyaṃ na hotavyaṃ dvijāḥ kvacit",
    "GP10bhp_04u:1407": " BhP_04.14.006/2 iti nyavārayad dharmaṃ bherī-ghoṣeṇa sarvaśaḥ",
    "GP10bhp_04u:1408": " BhP_04.14.007/1 venasyāvekṣya munayo durvṛttasya viceṣṭitam",
    "GP10bhp_04u:1409": " BhP_04.14.007/2 vimṛśya loka-vyasanaṃ kṛpayocuḥ sma satriṇaḥ",
    "GP10bhp_04u:1410": " BhP_04.14.008/1 aho ubhayataḥ prāptaṃ lokasya vyasanaṃ mahat",
    "GP10bhp_04u:1411": " BhP_04.14.008/2 dāruṇy ubhayato dīpte iva taskara-pālayoḥ",
    "GP10bhp_04u:1412": " BhP_04.14.009/1 arājaka-bhayād eṣa kṛto rājātad-arhaṇaḥ",
    "GP10bhp_04u:1413": " BhP_04.14.009/2 tato 'py āsīd bhayaṃ tv adya kathaṃ syāt svasti dehinām",
    "GP10bhp_04u:1414": " BhP_04.14.010/1 aher iva payaḥ-poṣaḥ poṣakasyāpy anartha-bhṛt",
    "GP10bhp_04u:1415": " BhP_04.14.010/2 venaḥ prakṛtyaiva khalaḥ sunīthā-garbha-sambhavaḥ",
    "GP10bhp_04u:1416": " BhP_04.14.011/1 nirūpitaḥ prajā-pālaḥ sa jighāṃsati vai prajāḥ",
    "GP10bhp_04u:1417": " BhP_04.14.011/2 tathāpi sāntvayemāmuṃ nāsmāṃs tat-pātakaṃ spṛśet",
    "GP10bhp_04u:1418": " BhP_04.14.012/1 tad-vidvadbhir asad-vṛtto veno 'smābhiḥ kṛto nṛpaḥ",
    "GP10bhp_04u:1419": " BhP_04.14.012/2 sāntvito yadi no vācaṃ na grahīṣyaty adharma-kṛt",
    "GP10bhp_04u:1420": " BhP_04.14.013/1 loka-dhikkāra-sandagdhaṃ dahiṣyāmaḥ sva-tejasā",
    "GP10bhp_04u:1421": " BhP_04.14.013/2 evam adhyavasāyainaṃ munayo gūḍha-manyavaḥ",
    "GP10bhp_04u:1422": " BhP_04.14.013/3 upavrajyābruvan venaṃ sāntvayitvā ca sāmabhiḥ",
    "GP10bhp_04u:1423": " BhP_04.14.014/0 munaya ūcuḥ",
    "GP10bhp_04u:1424": " BhP_04.14.014/1 nṛpa-varya nibodhaitad yat te vijñāpayāma bhoḥ",
    "GP10bhp_04u:1425": " BhP_04.14.014/2 āyuḥ-śrī-bala-kīrtīnāṃ tava tāta vivardhanam",
    "GP10bhp_04u:1426": " BhP_04.14.015/1 dharma ācaritaḥ puṃsāṃ vāṅ-manaḥ-kāya-buddhibhiḥ",
    "GP10bhp_04u:1427": " BhP_04.14.015/2 lokān viśokān vitaraty athānantyam asaṅginām",
    "GP10bhp_04u:1428": " BhP_04.14.016/1 sa te mā vinaśed vīra prajānāṃ kṣema-lakṣaṇaḥ",
    "GP10bhp_04u:1429": " BhP_04.14.016/2 yasmin vinaṣṭe nṛpatir aiśvaryād avarohati",
    "GP10bhp_04u:1430": " BhP_04.14.017/1 rājann asādhv-amātyebhyaś corādibhyaḥ prajā nṛpaḥ",
    "GP10bhp_04u:1431": " BhP_04.14.017/2 rakṣan yathā baliṃ gṛhṇann iha pretya ca modate",
    "GP10bhp_04u:1432": " BhP_04.14.018/1 yasya rāṣṭre pure caiva bhagavān yajña-pūruṣaḥ",
    "GP10bhp_04u:1433": " BhP_04.14.018/2 ijyate svena dharmeṇa janair varṇāśramānvitaiḥ",
    "GP10bhp_04u:1434": " BhP_04.14.019/1 tasya rājño mahā-bhāga bhagavān bhūta-bhāvanaḥ",
    "GP10bhp_04u:1435": " BhP_04.14.019/2 parituṣyati viśvātmā tiṣṭhato nija-śāsane",
    "GP10bhp_04u:1436": " BhP_04.14.020/1 tasmiṃs tuṣṭe kim aprāpyaṃjagatām īśvareśvare",
    "GP10bhp_04u:1437": " BhP_04.14.020/2 lokāḥ sapālā hy etasmai haranti balim ādṛtāḥ",
    "GP10bhp_04u:1438": " BhP_04.14.021/1 taṃ sarva-lokāmara-yajña-saṅgrahaṃ trayīmayaṃ dravyamayaṃ tapomayam",
    "GP10bhp_04u:1439": " BhP_04.14.021/2 yajñair vicitrair yajato bhavāya te rājan sva-deśān anuroddhum arhasi",
    "GP10bhp_04u:1440": " BhP_04.14.022/1 yajñena yuṣmad-viṣaye dvijātibhir vitāyamānena surāḥ kalā hareḥ",
    "GP10bhp_04u:1441": " BhP_04.14.022/2 sviṣṭāḥ sutuṣṭāḥ pradiśanti vāñchitaṃ tad-dhelanaṃ nārhasi vīra ceṣṭitum",
    "GP10bhp_04u:1442": " BhP_04.14.023/0 vena uvāca",
    "GP10bhp_04u:1443": " BhP_04.14.023/1 bāliśā bata yūyaṃ vā adharme dharma-māninaḥ",
    "GP10bhp_04u:1444": " BhP_04.14.023/2 ye vṛttidaṃ patiṃ hitvā jāraṃ patim upāsate",
    "GP10bhp_04u:1445": " BhP_04.14.024/1 avajānanty amī mūḍhā nṛpa-rūpiṇam īśvaram",
    "GP10bhp_04u:1446": " BhP_04.14.024/2 nānuvindanti te bhadram iha loke paratra ca",
    "GP10bhp_04u:1447": " BhP_04.14.025/1 ko yajña-puruṣo nāma yatra vo bhaktir īdṛśī",
    "GP10bhp_04u:1448": " BhP_04.14.025/2 bhartṛ-sneha-vidūrāṇāṃ yathā jāre kuyoṣitām",
    "GP10bhp_04u:1449": " BhP_04.14.026/1 viṣṇur viriñco giriśa indro vāyur yamo raviḥ",
    "GP10bhp_04u:1450": " BhP_04.14.026/2 parjanyo dhanadaḥ somaḥ kṣitir agnir apāmpatiḥ",
    "GP10bhp_04u:1451": " BhP_04.14.027/1 ete cānye ca vibudhāḥ prabhavo vara-śāpayoḥ",
    "GP10bhp_04u:1452": " BhP_04.14.027/2 dehe bhavanti nṛpateḥ sarva-devamayo nṛpaḥ",
    "GP10bhp_04u:1453": " BhP_04.14.028/1 tasmān māṃ karmabhir viprā yajadhvaṃ gata-matsarāḥ",
    "GP10bhp_04u:1454": " BhP_04.14.028/2 baliṃ ca mahyaṃ harata matto 'nyaḥ ko 'gra-bhuk pumān",
    "GP10bhp_04u:1455": " BhP_04.14.029/0 maitreya uvāca",
    "GP10bhp_04u:1456": " BhP_04.14.029/1 itthaṃ viparyaya-matiḥ pāpīyān utpathaṃ gataḥ",
    "GP10bhp_04u:1457": " BhP_04.14.029/2 anunīyamānas tad-yācñāṃ na cakre bhraṣṭa-maṅgalaḥ",
    "GP10bhp_04u:1458": " BhP_04.14.030/1 iti te 'sat-kṛtās tena dvijāḥ paṇḍita-māninā",
    "GP10bhp_04u:1459": " BhP_04.14.030/2 bhagnāyāṃ bhavya-yācñāyāṃ tasmai vidura cukrudhuḥ",
    "GP10bhp_04u:1460": " BhP_04.14.031/1 hanyatāṃ hanyatām eṣa pāpaḥ prakṛti-dāruṇaḥ",
    "GP10bhp_04u:1461": " BhP_04.14.031/2 jīvan jagad asāv āśu kurute bhasmasād dhruvam",
    "GP10bhp_04u:1462": " BhP_04.14.032/1 nāyam arhaty asad-vṛtto naradeva-varāsanam",
    "GP10bhp_04u:1463": " BhP_04.14.032/2 yo 'dhiyajña-patiṃ viṣṇuṃ vinindaty anapatrapaḥ",
    "GP10bhp_04u:1464": " BhP_04.14.033/1 ko vainaṃ paricakṣīta venam ekam ṛte 'śubham",
    "GP10bhp_04u:1465": " BhP_04.14.033/2 prāpta īdṛśam aiśvaryaṃ yad-anugraha-bhājanaḥ",
    "GP10bhp_04u:1466": " BhP_04.14.034/1 itthaṃ vyavasitā hantum ṛṣayo rūḍha-manyavaḥ",
    "GP10bhp_04u:1467": " BhP_04.14.034/2 nijaghnur huṅkṛtair venaṃ hatam acyuta-nindayā",
    "GP10bhp_04u:1468": " BhP_04.14.035/1 ṛṣibhiḥ svāśrama-padaṃ gate putra-kalevaram",
    "GP10bhp_04u:1469": " BhP_04.14.035/2 sunīthā pālayām āsa vidyā-yogena śocatī",
    "GP10bhp_04u:1470": " BhP_04.14.036/1 ekadā munayas te tu sarasvat-salilāplutāḥ",
    "GP10bhp_04u:1471": " BhP_04.14.036/2 hutvāgnīn sat-kathāś cakrur upaviṣṭāḥ sarit-taṭe",
    "GP10bhp_04u:1472": " BhP_04.14.037/1 vīkṣyotthitāṃs tadotpātān āhur loka-bhayaṅkarān",
    "GP10bhp_04u:1473": " BhP_04.14.037/2 apy abhadram anāthāyā dasyubhyo na bhaved bhuvaḥ",
    "GP10bhp_04u:1474": " BhP_04.14.038/1 evaṃ mṛśanta ṛṣayo dhāvatāṃ sarvato-diśam",
    "GP10bhp_04u:1475": " BhP_04.14.038/2 pāṃsuḥ samutthito bhūriś corāṇām abhilumpatām",
    "GP10bhp_04u:1476": " BhP_04.14.039/1 tad upadravam ājñāya lokasya vasu lumpatām",
    "GP10bhp_04u:1477": " BhP_04.14.039/2 bhartary uparate tasminn anyonyaṃ ca jighāṃsatām",
    "GP10bhp_04u:1478": " BhP_04.14.040/1 cora-prāyaṃ jana-padaṃ hīna-sattvam arājakam",
    "GP10bhp_04u:1479": " BhP_04.14.040/2 lokān nāvārayañ chaktā api tad-doṣa-darśinaḥ",
    "GP10bhp_04u:1480": " BhP_04.14.041/1 brāhmaṇaḥ sama-dṛk śānto dīnānāṃ samupekṣakaḥ",
    "GP10bhp_04u:1481": " BhP_04.14.041/2 sravate brahma tasyāpi bhinna-bhāṇḍāt payo yathā",
    "GP10bhp_04u:1482": " BhP_04.14.042/1 nāṅgasya vaṃśo rājarṣer eṣa saṃsthātum arhati",
    "GP10bhp_04u:1483": " BhP_04.14.042/2 amogha-vīryā hi nṛpā vaṃśe 'smin keśavāśrayāḥ",
    "GP10bhp_04u:1484": " BhP_04.14.043/1 viniścityaivam ṛṣayo vipannasya mahīpateḥ",
    "GP10bhp_04u:1485": " BhP_04.14.043/2 mamanthur ūruṃ tarasā tatrāsīd bāhuko naraḥ",
    "GP10bhp_04u:1486": " BhP_04.14.044/1 kāka-kṛṣṇo 'tihrasvāṅgo hrasva-bāhur mahā-hanuḥ",
    "GP10bhp_04u:1487": " BhP_04.14.044/2 hrasva-pān nimna-nāsāgro raktākṣas tāmra-mūrdhajaḥ",
    "GP10bhp_04u:1488": " BhP_04.14.045/1 taṃ tu te 'vanataṃ dīnaṃ kiṃ karomīti vādinam",
    "GP10bhp_04u:1489": " BhP_04.14.045/2 niṣīdety abruvaṃs tāta sa niṣādas tato 'bhavat",
    "GP10bhp_04u:1490": " BhP_04.14.046/1 tasya vaṃśyās tu naiṣādā giri-kānana-gocarāḥ",
    "GP10bhp_04u:1491": " BhP_04.14.046/2 yenāharaj jāyamāno vena-kalmaṣam ulbaṇam",
    "GP10bhp_04u:1492": " BhP_04.15.001/0 maitreya uvāca",
    "GP10bhp_04u:1493": " BhP_04.15.001/1 atha tasya punar viprair aputrasya mahīpateḥ",
    "GP10bhp_04u:1494": " BhP_04.15.001/2 bāhubhyāṃ mathyamānābhyāṃ mithunaṃ samapadyata",
    "GP10bhp_04u:1495": " BhP_04.15.002/1 tad dṛṣṭvā mithunaṃ jātam ṛṣayo brahma-vādinaḥ",
    "GP10bhp_04u:1496": " BhP_04.15.002/2 ūcuḥ parama-santuṣṭā viditvā bhagavat-kalām",
    "GP10bhp_04u:1497": " BhP_04.15.003/0 ṛṣaya ūcuḥ",
    "GP10bhp_04u:1498": " BhP_04.15.003/1 eṣa viṣṇor bhagavataḥ kalā bhuvana-pālinī",
    "GP10bhp_04u:1499": " BhP_04.15.003/2 iyaṃ ca lakṣmyāḥ sambhūtiḥ puruṣasyānapāyinī",
    "GP10bhp_04u:1500": " BhP_04.15.004/1 ayaṃ tu prathamo rājñāṃ pumān prathayitā yaśaḥ",
    "GP10bhp_04u:1501": " BhP_04.15.004/2 pṛthur nāma mahārājo bhaviṣyati pṛthu-śravāḥ",
    "GP10bhp_04u:1502": " BhP_04.15.005/1 iyaṃ ca sudatī devī guṇa-bhūṣaṇa-bhūṣaṇā",
    "GP10bhp_04u:1503": " BhP_04.15.005/2 arcir nāma varārohā pṛthum evāvarundhatī",
    "GP10bhp_04u:1504": " BhP_04.15.006/1 eṣa sākṣād dharer aṃśojāto loka-rirakṣayā",
    "GP10bhp_04u:1505": " BhP_04.15.006/2 iyaṃ ca tat-parā hi śrīr anujajñe 'napāyinī",
    "GP10bhp_04u:1506": " BhP_04.15.007/0 maitreya uvāca",
    "GP10bhp_04u:1507": " BhP_04.15.007/1 praśaṃsanti sma taṃ viprā gandharva-pravarā jaguḥ",
    "GP10bhp_04u:1508": " BhP_04.15.007/2 mumucuḥ sumano-dhārāḥ siddhā nṛtyanti svaḥ-striyaḥ",
    "GP10bhp_04u:1509": " BhP_04.15.008/1 śaṅkha-tūrya-mṛdaṅgādyā nedur dundubhayo divi",
    "GP10bhp_04u:1510": " BhP_04.15.008/2 tatra sarva upājagmur devarṣi-pitṝṇāṃ gaṇāḥ",
    "GP10bhp_04u:1511": " BhP_04.15.009/1 brahmā jagad-gurur devaiḥ sahāsṛtya sureśvaraiḥ",
    "GP10bhp_04u:1512": " BhP_04.15.009/2 vainyasya dakṣiṇe haste dṛṣṭvā cihnaṃ gadābhṛtaḥ",
    "GP10bhp_04u:1513": " BhP_04.15.010/1 pādayor aravindaṃ ca taṃ vai mene hareḥ kalām",
    "GP10bhp_04u:1514": " BhP_04.15.010/2 yasyāpratihataṃ cakram aṃśaḥ sa parameṣṭhinaḥ",
    "GP10bhp_04u:1515": " BhP_04.15.011/1 tasyābhiṣeka ārabdho brāhmaṇair brahma-vādibhiḥ",
    "GP10bhp_04u:1516": " BhP_04.15.011/2 ābhiṣecanikāny asmai ājahruḥ sarvato janāḥ",
    "GP10bhp_04u:1517": " BhP_04.15.012/1 sarit-samudrā girayo nāgā gāvaḥ khagā mṛgāḥ",
    "GP10bhp_04u:1518": " BhP_04.15.012/2 dyauḥ kṣitiḥ sarva-bhūtāni samājahrur upāyanam",
    "GP10bhp_04u:1519": " BhP_04.15.013/1 so 'bhiṣikto mahārājaḥ suvāsāḥ sādhv-alaṅkṛtaḥ",
    "GP10bhp_04u:1520": " BhP_04.15.013/2 patnyārciṣālaṅkṛtayā vireje 'gnir ivāparaḥ",
    "GP10bhp_04u:1521": " BhP_04.15.014/1 tasmai jahāra dhanado haimaṃ vīra varāsanam",
    "GP10bhp_04u:1522": " BhP_04.15.014/2 varuṇaḥ salila-srāvam ātapatraṃ śaśi-prabham",
    "GP10bhp_04u:1523": " BhP_04.15.015/1 vāyuś ca vāla-vyajane dharmaḥ kīrtimayīṃ srajam",
    "GP10bhp_04u:1524": " BhP_04.15.015/2 indraḥ kirīṭam utkṛṣṭaṃ daṇḍaṃ saṃyamanaṃ yamaḥ",
    "GP10bhp_04u:1525": " BhP_04.15.016/1 brahmā brahmamayaṃ varma bhāratī hāram uttamam",
    "GP10bhp_04u:1526": " BhP_04.15.016/2 hariḥ sudarśanaṃ cakraṃ tat-patny avyāhatāṃ śriyam",
    "GP10bhp_04u:1527": " BhP_04.15.017/1 daśa-candram asiṃ rudraḥ śata-candraṃ tathāmbikā",
    "GP10bhp_04u:1528": " BhP_04.15.017/2 somo 'mṛtamayān aśvāṃs tvaṣṭā rūpāśrayaṃ ratham",
    "GP10bhp_04u:1529": " BhP_04.15.018/1 agnir āja-gavaṃ cāpaṃ sūryo raśmimayān iṣūn",
    "GP10bhp_04u:1530": " BhP_04.15.018/2 bhūḥ pāduke yogamayyau dyauḥ puṣpāvalim anvaham",
    "GP10bhp_04u:1531": " BhP_04.15.019/1 nāṭyaṃ sugītaṃ vāditram antardhānaṃ ca khecarāḥ",
    "GP10bhp_04u:1532": " BhP_04.15.019/2 ṛṣayaś cāśiṣaḥ satyāḥ samudraḥ śaṅkham ātmajam",
    "GP10bhp_04u:1533": " BhP_04.15.020/1 sindhavaḥ parvatā nadyo ratha-vīthīr mahātmanaḥ",
    "GP10bhp_04u:1534": " BhP_04.15.020/2 sūto 'tha māgadho vandī taṃ stotum upatasthire",
    "GP10bhp_04u:1535": " BhP_04.15.021/1 stāvakāṃs tān abhipretya pṛthur vainyaḥ pratāpavān",
    "GP10bhp_04u:1536": " BhP_04.15.021/2 megha-nirhrādayā vācā prahasann idam abravīt",
    "GP10bhp_04u:1537": " BhP_04.15.022/0 pṛthur uvāca",
    "GP10bhp_04u:1538": " BhP_04.15.022/1 bhoḥ sūta he māgadha saumya vandin loke 'dhunāspaṣṭa-guṇasya me syāt",
    "GP10bhp_04u:1539": " BhP_04.15.022/2 kim āśrayo me stava eṣa yojyatāṃ mā mayy abhūvan vitathā giro vaḥ",
    "GP10bhp_04u:1540": " BhP_04.15.023/1 tasmāt parokṣe 'smad-upaśrutāny alaṃ kariṣyatha stotram apīcya-vācaḥ",
    "GP10bhp_04u:1541": " BhP_04.15.023/2 saty uttamaśloka-guṇānuvāde jugupsitaṃ na stavayanti sabhyāḥ",
    "GP10bhp_04u:1542": " BhP_04.15.024/1 mahad-guṇān ātmani kartum īśaḥ kaḥ stāvakaiḥ stāvayate 'sato 'pi",
    "GP10bhp_04u:1543": " BhP_04.15.024/2 te 'syābhaviṣyann iti vipralabdho janāvahāsaṃ kumatir na veda",
    "GP10bhp_04u:1544": " BhP_04.15.025/1 prabhavo hy ātmanaḥ stotraṃjugupsanty api viśrutāḥ",
    "GP10bhp_04u:1545": " BhP_04.15.025/2 hrīmantaḥ paramodārāḥ pauruṣaṃ vā vigarhitam",
    "GP10bhp_04u:1546": " BhP_04.15.026/1 vayaṃ tv aviditā loke sūtādyāpi varīmabhiḥ",
    "GP10bhp_04u:1547": " BhP_04.15.026/2 karmabhiḥ katham ātmānaṃ gāpayiṣyāma bālavat",
    "GP10bhp_04u:1548": " BhP_04.16.001/0 maitreya uvāca",
    "GP10bhp_04u:1549": " BhP_04.16.001/1 iti bruvāṇaṃ nṛpatiṃ gāyakā muni-coditāḥ",
    "GP10bhp_04u:1550": " BhP_04.16.001/2 tuṣṭuvus tuṣṭa-manasas tad-vāg-amṛta-sevayā",
    "GP10bhp_04u:1551": " BhP_04.16.002/1 nālaṃ vayaṃ te mahimānuvarṇane yo deva-varyo 'vatatāra māyayā",
    "GP10bhp_04u:1552": " BhP_04.16.002/2 venāṅga-jātasya ca pauruṣāṇi te vācas-patīnām api babhramur dhiyaḥ",
    "GP10bhp_04u:1553": " BhP_04.16.003/1 athāpy udāra-śravasaḥ pṛthor hareḥ kalāvatārasya kathāmṛtādṛtāḥ",
    "GP10bhp_04u:1554": " BhP_04.16.003/2 yathopadeśaṃ munibhiḥ pracoditāḥ ślāghyāni karmāṇi vayaṃ vitanmahi",
    "GP10bhp_04u:1555": " BhP_04.16.004/1 eṣa dharma-bhṛtāṃ śreṣṭho lokaṃ dharme 'nuvartayan",
    "GP10bhp_04u:1556": " BhP_04.16.004/2 goptā ca dharma-setūnāṃ śāstā tat-paripanthinām",
    "GP10bhp_04u:1557": " BhP_04.16.005/1 eṣa vai loka-pālānāṃ bibharty ekas tanau tanūḥ",
    "GP10bhp_04u:1558": " BhP_04.16.005/2 kāle kāle yathā-bhāgaṃ lokayor ubhayor hitam",
    "GP10bhp_04u:1559": " BhP_04.16.006/1 vasu kāla upādatte kāle cāyaṃ vimuñcati",
    "GP10bhp_04u:1560": " BhP_04.16.006/2 samaḥ sarveṣu bhūteṣu pratapan sūryavad vibhuḥ",
    "GP10bhp_04u:1561": " BhP_04.16.007/1 titikṣaty akramaṃ vainya upary ākramatām api",
    "GP10bhp_04u:1562": " BhP_04.16.007/2 bhūtānāṃ karuṇaḥ śaśvad ārtānāṃ kṣiti-vṛttimān",
    "GP10bhp_04u:1563": " BhP_04.16.008/1 deve 'varṣaty asau devo naradeva-vapur hariḥ",
    "GP10bhp_04u:1564": " BhP_04.16.008/2 kṛcchra-prāṇāḥ prajā hy eṣa rakṣiṣyaty añjasendravat",
    "GP10bhp_04u:1565": " BhP_04.16.009/1 āpyāyayaty asau lokaṃ vadanāmṛta-mūrtinā",
    "GP10bhp_04u:1566": " BhP_04.16.009/2 sānurāgāvalokena viśada-smita-cāruṇā",
    "GP10bhp_04u:1567": " BhP_04.16.010/1 avyakta-vartmaiṣa nigūḍha-kāryo gambhīra-vedhā upagupta-vittaḥ",
    "GP10bhp_04u:1568": " BhP_04.16.010/2 ananta-māhātmya-guṇaika-dhāmā pṛthuḥ pracetā iva saṃvṛtātmā",
    "GP10bhp_04u:1569": " BhP_04.16.011/1 durāsado durviṣaha āsanno 'pi vidūravat",
    "GP10bhp_04u:1570": " BhP_04.16.011/2 naivābhibhavituṃ śakyo venāraṇy-utthito 'nalaḥ",
    "GP10bhp_04u:1571": " BhP_04.16.012/1 antar bahiś ca bhūtānāṃ paśyan karmāṇi cāraṇaiḥ",
    "GP10bhp_04u:1572": " BhP_04.16.012/2 udāsīna ivādhyakṣo vāyur ātmeva dehinām",
    "GP10bhp_04u:1573": " BhP_04.16.013/1 nādaṇḍyaṃ daṇḍayaty eṣa sutam ātma-dviṣām api",
    "GP10bhp_04u:1574": " BhP_04.16.013/2 daṇḍayaty ātmajam api daṇḍyaṃ dharma-pathe sthitaḥ",
    "GP10bhp_04u:1575": " BhP_04.16.014/1 asyāpratihataṃ cakraṃ pṛthor āmānasācalāt",
    "GP10bhp_04u:1576": " BhP_04.16.014/2 vartate bhagavān arko yāvat tapati go-gaṇaiḥ",
    "GP10bhp_04u:1577": " BhP_04.16.015/1 rañjayiṣyati yal lokam ayam ātma-viceṣṭitaiḥ",
    "GP10bhp_04u:1578": " BhP_04.16.015/2 athāmum āhū rājānaṃ mano-rañjanakaiḥ prajāḥ",
    "GP10bhp_04u:1579": " BhP_04.16.016/1 dṛḍha-vrataḥ satya-sandho brahmaṇyo vṛddha-sevakaḥ",
    "GP10bhp_04u:1580": " BhP_04.16.016/2 śaraṇyaḥ sarva-bhūtānāṃ mānado dīna-vatsalaḥ",
    "GP10bhp_04u:1581": " BhP_04.16.017/1 mātṛ-bhaktiḥ para-strīṣu patnyām ardha ivātmanaḥ",
    "GP10bhp_04u:1582": " BhP_04.16.017/2 prajāsu pitṛvat snigdhaḥ kiṅkaro brahma-vādinām",
    "GP10bhp_04u:1583": " BhP_04.16.018/1 dehinām ātmavat-preṣṭhaḥ suhṛdāṃ nandi-vardhanaḥ",
    "GP10bhp_04u:1584": " BhP_04.16.018/2 mukta-saṅga-prasaṅgo 'yaṃ daṇḍa-pāṇir asādhuṣu",
    "GP10bhp_04u:1585": " BhP_04.16.019/1 ayaṃ tu sākṣād bhagavāṃs try-adhīśaḥ kūṭa-stha ātmā kalayāvatīrṇaḥ",
    "GP10bhp_04u:1586": " BhP_04.16.019/2 yasminn avidyā-racitaṃ nirarthakaṃ paśyanti nānātvam api pratītam",
    "GP10bhp_04u:1587": " BhP_04.16.020/1 ayaṃ bhuvo maṇḍalam odayādrer goptaika-vīro naradeva-nāthaḥ",
    "GP10bhp_04u:1588": " BhP_04.16.020/2 āsthāya jaitraṃ ratham ātta-cāpaḥ paryasyate dakṣiṇato yathārkaḥ",
    "GP10bhp_04u:1589": " BhP_04.16.021/1 asmai nṛ-pālāḥ kila tatra tatra baliṃ hariṣyanti saloka-pālāḥ",
    "GP10bhp_04u:1590": " BhP_04.16.021/2 maṃsyanta eṣāṃ striya ādi-rājaṃ cakrāyudhaṃ tad-yaśa uddharantyaḥ",
    "GP10bhp_04u:1591": " BhP_04.16.022/1 ayaṃ mahīṃ gāṃ duduhe 'dhirājaḥ prajāpatir vṛtti-karaḥ prajānām",
    "GP10bhp_04u:1592": " BhP_04.16.022/2 yo līlayādrīn sva-śarāsa-koṭyā bhindan samāṃ gām akarod yathendraḥ",
    "GP10bhp_04u:1593": " BhP_04.16.023/1 visphūrjayann āja-gavaṃ dhanuḥ svayaṃ yadācarat kṣmām aviṣahyam ājau",
    "GP10bhp_04u:1594": " BhP_04.16.023/2 tadā nililyur diśi diśy asanto lāṅgūlam udyamya yathā mṛgendraḥ",
    "GP10bhp_04u:1595": " BhP_04.16.024/1 eṣo 'śvamedhāñ śatam ājahāra sarasvatī prādurabhāvi yatra",
    "GP10bhp_04u:1596": " BhP_04.16.024/2 ahārṣīd yasya hayaṃ purandaraḥ śata-kratuś carame vartamāne",
    "GP10bhp_04u:1597": " BhP_04.16.025/1 eṣa sva-sadmopavane sametya sanat-kumāraṃ bhagavantam ekam",
    "GP10bhp_04u:1598": " BhP_04.16.025/2 ārādhya bhaktyālabhatāmalaṃ taj jñānaṃ yato brahma paraṃ vidanti",
    "GP10bhp_04u:1599": " BhP_04.16.026/1 tatra tatra giras tās tā iti viśruta-vikramaḥ",
    "GP10bhp_04u:1600": " BhP_04.16.026/2 śroṣyaty ātmāśritā gāthāḥ pṛthuḥ pṛthu-parākramaḥ",
    "GP10bhp_04u:1601": " BhP_04.16.027/1 diśo vijityāpratiruddha-cakraḥ sva-tejasotpāṭita-loka-śalyaḥ",
    "GP10bhp_04u:1602": " BhP_04.16.027/2 surāsurendrair upagīyamāna- mahānubhāvo bhavitā patir bhuvaḥ",
    "GP10bhp_04u:1603": " BhP_04.17.001/0 maitreya uvāca",
    "GP10bhp_04u:1604": " BhP_04.17.001/1 evaṃ sa bhagavān vainyaḥ khyāpito guṇa-karmabhiḥ",
    "GP10bhp_04u:1605": " BhP_04.17.001/2 chandayām āsa tān kāmaiḥ pratipūjyābhinandya ca",
    "GP10bhp_04u:1606": " BhP_04.17.002/1 brāhmaṇa-pramukhān varṇān bhṛtyāmātya-purodhasaḥ",
    "GP10bhp_04u:1607": " BhP_04.17.002/2 paurān jāna-padān śreṇīḥ prakṛtīḥ samapūjayat",
    "GP10bhp_04u:1608": " BhP_04.17.003/0 vidura uvāca",
    "GP10bhp_04u:1609": " BhP_04.17.003/1 kasmād dadhāra go-rūpaṃ dharitrī bahu-rūpiṇī",
    "GP10bhp_04u:1610": " BhP_04.17.003/2 yāṃ dudoha pṛthus tatra ko vatso dohanaṃ ca kim",
    "GP10bhp_04u:1611": " BhP_04.17.004/1 prakṛtyā viṣamā devī kṛtā tena samā katham",
    "GP10bhp_04u:1612": " BhP_04.17.004/2 tasya medhyaṃ hayaṃ devaḥ kasya hetor apāharat",
    "GP10bhp_04u:1613": " BhP_04.17.005/1 sanat-kumārād bhagavato brahman brahma-vid-uttamāt",
    "GP10bhp_04u:1614": " BhP_04.17.005/2 labdhvā jñānaṃ sa-vijñānaṃ rājarṣiḥ kāṃ gatiṃ gataḥ",
    "GP10bhp_04u:1615": " BhP_04.17.006/1 yac cānyad api kṛṣṇasya bhavān bhagavataḥ prabhoḥ",
    "GP10bhp_04u:1616": " BhP_04.17.006/2 śravaḥ suśravasaḥ puṇyaṃ pūrva-deha-kathāśrayam",
    "GP10bhp_04u:1617": " BhP_04.17.007/1 bhaktāya me 'nuraktāya tava cādhokṣajasya ca",
    "GP10bhp_04u:1618": " BhP_04.17.007/2 vaktum arhasi yo 'duhyad vainya-rūpeṇa gām imām",
    "GP10bhp_04u:1619": " BhP_04.17.008/0 sūta uvāca",
    "GP10bhp_04u:1620": " BhP_04.17.008/1 codito vidureṇaivaṃ vāsudeva-kathāṃ prati",
    "GP10bhp_04u:1621": " BhP_04.17.008/2 praśasya taṃ prīta-manā maitreyaḥ pratyabhāṣata",
    "GP10bhp_04u:1622": " BhP_04.17.009/0 maitreya uvāca",
    "GP10bhp_04u:1623": " BhP_04.17.009/1 yadābhiṣiktaḥ pṛthur aṅga viprair āmantrito janatāyāś ca pālaḥ",
    "GP10bhp_04u:1624": " BhP_04.17.009/2 prajā niranne kṣiti-pṛṣṭha etya kṣut-kṣāma-dehāḥ patim abhyavocan",
    "GP10bhp_04u:1625": " BhP_04.17.010/1 vayaṃ rājañ jāṭhareṇābhitaptā yathāgninā koṭara-sthena vṛkṣāḥ",
    "GP10bhp_04u:1626": " BhP_04.17.010/2 tvām adya yātāḥ śaraṇaṃ śaraṇyaṃ yaḥ sādhito vṛtti-karaḥ patir naḥ",
    "GP10bhp_04u:1627": " BhP_04.17.011/1 tan no bhavān īhatu rātave 'nnaṃ kṣudhārditānāṃ naradeva-deva",
    "GP10bhp_04u:1628": " BhP_04.17.011/2 yāvan na naṅkṣyāmaha ujjhitorjā vārtā-patis tvaṃ kila loka-pālaḥ",
    "GP10bhp_04u:1629": " BhP_04.17.012/0 maitreya uvāca",
    "GP10bhp_04u:1630": " BhP_04.17.012/1 pṛthuḥ prajānāṃ karuṇaṃ niśamya paridevitam",
    "GP10bhp_04u:1631": " BhP_04.17.012/2 dīrghaṃ dadhyau kuruśreṣṭha nimittaṃ so 'nvapadyata",
    "GP10bhp_04u:1632": " BhP_04.17.013/1 iti vyavasito buddhyā pragṛhīta-śarāsanaḥ",
    "GP10bhp_04u:1633": " BhP_04.17.013/2 sandadhe viśikhaṃ bhūmeḥ kruddhas tripura-hā yathā",
    "GP10bhp_04u:1634": " BhP_04.17.014/1 pravepamānā dharaṇī niśāmyodāyudhaṃ ca tam",
    "GP10bhp_04u:1635": " BhP_04.17.014/2 gauḥ saty apādravad bhītā mṛgīva mṛgayu-drutā",
    "GP10bhp_04u:1636": " BhP_04.17.015/1 tām anvadhāvat tad vainyaḥ kupito 'tyaruṇekṣaṇaḥ",
    "GP10bhp_04u:1637": " BhP_04.17.015/2 śaraṃ dhanuṣi sandhāya yatra yatra palāyate",
    "GP10bhp_04u:1638": " BhP_04.17.016/1 sā diśo vidiśo devī rodasī cāntaraṃ tayoḥ",
    "GP10bhp_04u:1639": " BhP_04.17.016/2 dhāvantī tatra tatrainaṃ dadarśānūdyatāyudham",
    "GP10bhp_04u:1640": " BhP_04.17.017/1 loke nāvindata trāṇaṃ vainyān mṛtyor iva prajāḥ",
    "GP10bhp_04u:1641": " BhP_04.17.017/2 trastā tadā nivavṛte hṛdayena vidūyatā",
    "GP10bhp_04u:1642": " BhP_04.17.018/1 uvāca ca mahā-bhāgaṃ dharma-jñāpanna-vatsala",
    "GP10bhp_04u:1643": " BhP_04.17.018/2 trāhi mām api bhūtānāṃ pālane 'vasthito bhavān",
    "GP10bhp_04u:1644": " BhP_04.17.019/1 sa tvaṃ jighāṃsase kasmād dīnām akṛta-kilbiṣām",
    "GP10bhp_04u:1645": " BhP_04.17.019/2 ahaniṣyat kathaṃ yoṣāṃ dharma-jña iti yo mataḥ",
    "GP10bhp_04u:1646": " BhP_04.17.020/1 praharanti na vai strīṣu kṛtāgaḥsv api jantavaḥ",
    "GP10bhp_04u:1647": " BhP_04.17.020/2 kim uta tvad-vidhā rājan karuṇā dīna-vatsalāḥ",
    "GP10bhp_04u:1648": " BhP_04.17.021/1 māṃ vipāṭyājarāṃ nāvaṃ yatra viśvaṃ pratiṣṭhitam",
    "GP10bhp_04u:1649": " BhP_04.17.021/2 ātmānaṃ ca prajāś cemāḥ katham ambhasi dhāsyasi",
    "GP10bhp_04u:1650": " BhP_04.17.022/0 pṛthur uvāca",
    "GP10bhp_04u:1651": " BhP_04.17.022/1 vasudhe tvāṃ vadhiṣyāmi mac-chāsana-parāṅ-mukhīm",
    "GP10bhp_04u:1652": " BhP_04.17.022/2 bhāgaṃ barhiṣi yā vṛṅkte na tanoti ca no vasu",
    "GP10bhp_04u:1653": " BhP_04.17.023/1 yavasaṃ jagdhy anudinaṃ naiva dogdhy audhasaṃ payaḥ",
    "GP10bhp_04u:1654": " BhP_04.17.023/2 tasyām evaṃ hi duṣṭāyāṃ daṇḍo nātra na śasyate",
    "GP10bhp_04u:1655": " BhP_04.17.024/1 tvaṃ khalv oṣadhi-bījāni prāk sṛṣṭāni svayambhuvā",
    "GP10bhp_04u:1656": " BhP_04.17.024/2 na muñcasy ātma-ruddhāni mām avajñāya manda-dhīḥ",
    "GP10bhp_04u:1657": " BhP_04.17.025/1 amūṣāṃ kṣut-parītānām ārtānāṃ paridevitam",
    "GP10bhp_04u:1658": " BhP_04.17.025/2 śamayiṣyāmi mad-bāṇair bhinnāyās tava medasā",
    "GP10bhp_04u:1659": " BhP_04.17.026/1 pumān yoṣid uta klība ātma-sambhāvano 'dhamaḥ",
    "GP10bhp_04u:1660": " BhP_04.17.026/2 bhūteṣu niranukrośo nṛpāṇāṃ tad-vadho 'vadhaḥ",
    "GP10bhp_04u:1661": " BhP_04.17.027/1 tvāṃ stabdhāṃ durmadāṃ nītvā māyā-gāṃ tilaśaḥ śaraiḥ",
    "GP10bhp_04u:1662": " BhP_04.17.027/2 ātma-yoga-balenemā dhārayiṣyāmy ahaṃ prajāḥ",
    "GP10bhp_04u:1663": " BhP_04.17.028/1 evaṃ manyumayīṃ mūrtiṃ kṛtāntam iva bibhratam",
    "GP10bhp_04u:1664": " BhP_04.17.028/2 praṇatā prāñjaliḥ prāha mahī sañjāta-vepathuḥ",
    "GP10bhp_04u:1665": " BhP_04.17.029/0 dharovāca",
    "GP10bhp_04u:1666": " BhP_04.17.029/1 namaḥ parasmai puruṣāya māyayā vinyasta-nānā-tanave guṇātmane",
    "GP10bhp_04u:1667": " BhP_04.17.029/2 namaḥ svarūpānubhavena nirdhuta- dravya-kriyā-kāraka-vibhramormaye",
    "GP10bhp_04u:1668": " BhP_04.17.030/1 yenāham ātmāyatanaṃ vinirmitā dhātrā yato 'yaṃ guṇa-sarga-saṅgrahaḥ",
    "GP10bhp_04u:1669": " BhP_04.17.030/2 sa eva māṃ hantum udāyudhaḥ svarāḍ upasthito 'nyaṃ śaraṇaṃ kam āśraye",
    "GP10bhp_04u:1670": " BhP_04.17.031/1 ya etad ādāv asṛjac carācaraṃ sva-māyayātmāśrayayāvitarkyayā",
    "GP10bhp_04u:1671": " BhP_04.17.031/2 tayaiva so 'yaṃ kila goptum udyataḥ kathaṃ nu māṃ dharma-paro jighāṃsati",
    "GP10bhp_04u:1672": " BhP_04.17.032/1 nūnaṃ bateśasya samīhitaṃ janais tan-māyayā durjayayākṛtātmabhiḥ",
    "GP10bhp_04u:1673": " BhP_04.17.032/2 na lakṣyate yas tv akarod akārayad yo 'neka ekaḥ parataś ca īśvaraḥ",
    "GP10bhp_04u:1674": " BhP_04.17.033/1 sargādi yo 'syānuruṇaddhi śaktibhir dravya-kriyā-kāraka-cetanātmabhiḥ",
    "GP10bhp_04u:1675": " BhP_04.17.033/2 tasmai samunnaddha-niruddha-śaktaye namaḥ parasmai puruṣāya vedhase",
    "GP10bhp_04u:1676": " BhP_04.17.034/1 sa vai bhavān ātma-vinirmitaṃ jagad bhūtendriyāntaḥ-karaṇātmakaṃ vibho",
    "GP10bhp_04u:1677": " BhP_04.17.034/2 saṃsthāpayiṣyann aja māṃ rasātalād abhyujjahārāmbhasa ādi-sūkaraḥ",
    "GP10bhp_04u:1678": " BhP_04.17.035/1 apām upasthe mayi nāvy avasthitāḥ prajā bhavān adya rirakṣiṣuḥ kila",
    "GP10bhp_04u:1679": " BhP_04.17.035/2 sa vīra-mūrtiḥ samabhūd dharā-dharo yo māṃ payasy ugra-śaro jighāṃsasi",
    "GP10bhp_04u:1680": " BhP_04.17.036/1 nūnaṃ janair īhitam īśvarāṇām asmad-vidhais tad-guṇa-sarga-māyayā",
    "GP10bhp_04u:1681": " BhP_04.17.036/2 na jñāyate mohita-citta-vartmabhis tebhyo namo vīra-yaśas-karebhyaḥ",
    "GP10bhp_04u:1682": " BhP_04.18.001/0 maitreya uvāca",
    "GP10bhp_04u:1683": " BhP_04.18.001/1 itthaṃ pṛthum abhiṣṭūya ruṣā prasphuritādharam",
    "GP10bhp_04u:1684": " BhP_04.18.001/2 punar āhāvanir bhītā saṃstabhyātmānam ātmanā",
    "GP10bhp_04u:1685": " BhP_04.18.002/1 sanniyacchābhibho manyuṃ nibodha śrāvitaṃ ca me",
    "GP10bhp_04u:1686": " BhP_04.18.002/2 sarvataḥ sāram ādatte yathā madhu-karo budhaḥ",
    "GP10bhp_04u:1687": " BhP_04.18.003/1 asmin loke 'thavāmuṣmin munibhis tattva-darśibhiḥ",
    "GP10bhp_04u:1688": " BhP_04.18.003/2 dṛṣṭā yogāḥ prayuktāś ca puṃsāṃ śreyaḥ-prasiddhaye",
    "GP10bhp_04u:1689": " BhP_04.18.004/1 tān ātiṣṭhati yaḥ samyag upāyān pūrva-darśitān",
    "GP10bhp_04u:1690": " BhP_04.18.004/2 avaraḥ śraddhayopeta upeyān vindate 'ñjasā",
    "GP10bhp_04u:1691": " BhP_04.18.005/1 tān anādṛtya yo 'vidvān arthān ārabhate svayam",
    "GP10bhp_04u:1692": " BhP_04.18.005/2 tasya vyabhicaranty arthā ārabdhāś ca punaḥ punaḥ",
    "GP10bhp_04u:1693": " BhP_04.18.006/1 purā sṛṣṭā hy oṣadhayo brahmaṇā yā viśāmpate",
    "GP10bhp_04u:1694": " BhP_04.18.006/2 bhujyamānā mayā dṛṣṭā asadbhir adhṛta-vrataiḥ",
    "GP10bhp_04u:1695": " BhP_04.18.007/1 apālitānādṛtā ca bhavadbhir loka-pālakaiḥ",
    "GP10bhp_04u:1696": " BhP_04.18.007/2 corī-bhūte 'tha loke 'haṃ yajñārthe 'grasam oṣadhīḥ",
    "GP10bhp_04u:1697": " BhP_04.18.008/1 nūnaṃ tā vīrudhaḥ kṣīṇā mayi kālena bhūyasā",
    "GP10bhp_04u:1698": " BhP_04.18.008/2 tatra yogena dṛṣṭena bhavān ādātum arhati",
    "GP10bhp_04u:1699": " BhP_04.18.009/1 vatsaṃ kalpaya me vīra yenāhaṃ vatsalā tava",
    "GP10bhp_04u:1700": " BhP_04.18.009/2 dhokṣye kṣīramayān kāmān anurūpaṃ ca dohanam",
    "GP10bhp_04u:1701": " BhP_04.18.010/1 dogdhāraṃ ca mahā-bāho bhūtānāṃ bhūta-bhāvana",
    "GP10bhp_04u:1702": " BhP_04.18.010/2 annam īpsitam ūrjasvad bhagavān vāñchate yadi",
    "GP10bhp_04u:1703": " BhP_04.18.011/1 samāṃ ca kuru māṃ rājan deva-vṛṣṭaṃ yathā payaḥ",
    "GP10bhp_04u:1704": " BhP_04.18.011/2 apartāv api bhadraṃ te upāvarteta me vibho",
    "GP10bhp_04u:1705": " BhP_04.18.012/1 iti priyaṃ hitaṃ vākyaṃ bhuva ādāya bhūpatiḥ",
    "GP10bhp_04u:1706": " BhP_04.18.012/2 vatsaṃ kṛtvā manuṃ pāṇāv aduhat sakalauṣadhīḥ",
    "GP10bhp_04u:1707": " BhP_04.18.013/1 tathāpare ca sarvatra sāram ādadate budhāḥ",
    "GP10bhp_04u:1708": " BhP_04.18.013/2 tato 'nye ca yathā-kāmaṃ duduhuḥ pṛthu-bhāvitām",
    "GP10bhp_04u:1709": " BhP_04.18.014/1 ṛṣayo duduhur devīm indriyeṣv atha sattama",
    "GP10bhp_04u:1710": " BhP_04.18.014/2 vatsaṃ bṛhaspatiṃ kṛtvā payaś chandomayaṃ śuci",
    "GP10bhp_04u:1711": " BhP_04.18.015/1 kṛtvā vatsaṃ sura-gaṇā indraṃ somam adūduhan",
    "GP10bhp_04u:1712": " BhP_04.18.015/2 hiraṇmayena pātreṇa vīryam ojo balaṃ payaḥ",
    "GP10bhp_04u:1713": " BhP_04.18.016/1 daiteyā dānavā vatsaṃ prahlādam asurarṣabham",
    "GP10bhp_04u:1714": " BhP_04.18.016/2 vidhāyādūduhan kṣīram ayaḥ-pātre surāsavam",
    "GP10bhp_04u:1715": " BhP_04.18.017/1 gandharvāpsaraso 'dhukṣan pātre padmamaye payaḥ",
    "GP10bhp_04u:1716": " BhP_04.18.017/2 vatsaṃ viśvāvasuṃ kṛtvā gāndharvaṃ madhu saubhagam",
    "GP10bhp_04u:1717": " BhP_04.18.018/1 vatsena pitaro 'ryamṇā kavyaṃ kṣīram adhukṣata",
    "GP10bhp_04u:1718": " BhP_04.18.018/2 āma-pātre mahā-bhāgāḥ śraddhayā śrāddha-devatāḥ",
    "GP10bhp_04u:1719": " BhP_04.18.019/1 prakalpya vatsaṃ kapilaṃ siddhāḥ saṅkalpanāmayīm",
    "GP10bhp_04u:1720": " BhP_04.18.019/2 siddhiṃ nabhasi vidyāṃ ca ye ca vidyādharādayaḥ",
    "GP10bhp_04u:1721": " BhP_04.18.020/1 anye ca māyino māyām antardhānādbhutātmanām",
    "GP10bhp_04u:1722": " BhP_04.18.020/2 mayaṃ prakalpya vatsaṃ te duduhur dhāraṇāmayīm",
    "GP10bhp_04u:1723": " BhP_04.18.021/1 yakṣa-rakṣāṃsi bhūtāni piśācāḥ piśitāśanāḥ",
    "GP10bhp_04u:1724": " BhP_04.18.021/2 bhūteśa-vatsā duduhuḥ kapāle kṣatajāsavam",
    "GP10bhp_04u:1725": " BhP_04.18.022/1 tathāhayo dandaśūkāḥ sarpā nāgāś ca takṣakam",
    "GP10bhp_04u:1726": " BhP_04.18.022/2 vidhāya vatsaṃ duduhur bila-pātre viṣaṃ payaḥ",
    "GP10bhp_04u:1727": " BhP_04.18.023/1 paśavo yavasaṃ kṣīraṃ vatsaṃ kṛtvā ca go-vṛṣam",
    "GP10bhp_04u:1728": " BhP_04.18.023/2 araṇya-pātre cādhukṣan mṛgendreṇa ca daṃṣṭriṇaḥ",
    "GP10bhp_04u:1729": " BhP_04.18.024/1 kravyādāḥ prāṇinaḥ kravyaṃ duduhuḥ sve kalevare",
    "GP10bhp_04u:1730": " BhP_04.18.024/2 suparṇa-vatsā vihagāś caraṃ cācaram eva ca",
    "GP10bhp_04u:1731": " BhP_04.18.025/1 vaṭa-vatsā vanaspatayaḥ pṛthag rasamayaṃ payaḥ",
    "GP10bhp_04u:1732": " BhP_04.18.025/2 girayo himavad-vatsā nānā-dhātūn sva-sānuṣu",
    "GP10bhp_04u:1733": " BhP_04.18.026/1 sarve sva-mukhya-vatsena sve sve pātre pṛthak payaḥ",
    "GP10bhp_04u:1734": " BhP_04.18.026/2 sarva-kāma-dughāṃ pṛthvīṃ duduhuḥ pṛthu-bhāvitām",
    "GP10bhp_04u:1735": " BhP_04.18.027/1 evaṃ pṛthv-ādayaḥ pṛthvīm annādāḥ svannam ātmanaḥ",
    "GP10bhp_04u:1736": " BhP_04.18.027/2 doha-vatsādi-bhedena kṣīra-bhedaṃ kurūdvaha",
    "GP10bhp_04u:1737": " BhP_04.18.028/1 tato mahīpatiḥ prītaḥ sarva-kāma-dughāṃ pṛthuḥ",
    "GP10bhp_04u:1738": " BhP_04.18.028/2 duhitṛtve cakāremāṃ premṇā duhitṛ-vatsalaḥ",
    "GP10bhp_04u:1739": " BhP_04.18.029/1 cūrṇayan sva-dhanuṣ-koṭyā giri-kūṭāni rāja-rāṭ",
    "GP10bhp_04u:1740": " BhP_04.18.029/2 bhū-maṇḍalam idaṃ vainyaḥ prāyaś cakre samaṃ vibhuḥ",
    "GP10bhp_04u:1741": " BhP_04.18.030/1 athāsmin bhagavān vainyaḥ prajānāṃ vṛttidaḥ pitā",
    "GP10bhp_04u:1742": " BhP_04.18.030/2 nivāsān kalpayāṃ cakre tatra tatra yathārhataḥ",
    "GP10bhp_04u:1743": " BhP_04.18.031/1 grāmān puraḥ pattanāni durgāṇi vividhāni ca",
    "GP10bhp_04u:1744": " BhP_04.18.031/2 ghoṣān vrajān sa-śibirān ākarān kheṭa-kharvaṭān",
    "GP10bhp_04u:1745": " BhP_04.18.032/1 prāk pṛthor iha naivaiṣā pura-grāmādi-kalpanā",
    "GP10bhp_04u:1746": " BhP_04.18.032/2 yathā-sukhaṃ vasanti sma tatra tatrākutobhayāḥ",
    "GP10bhp_04u:1747": " BhP_04.19.001/0 maitreya uvāca",
    "GP10bhp_04u:1748": " BhP_04.19.001/1 athādīkṣata rājā tu hayamedha-śatena saḥ",
    "GP10bhp_04u:1749": " BhP_04.19.001/2 brahmāvarte manoḥ kṣetre yatra prācī sarasvatī",
    "GP10bhp_04u:1750": " BhP_04.19.002/1 tad abhipretya bhagavān karmātiśayam ātmanaḥ",
    "GP10bhp_04u:1751": " BhP_04.19.002/2 śata-kratur na mamṛṣe pṛthor yajña-mahotsavam",
    "GP10bhp_04u:1752": " BhP_04.19.003/1 yatra yajña-patiḥ sākṣād bhagavān harir īśvaraḥ",
    "GP10bhp_04u:1753": " BhP_04.19.003/2 anvabhūyata sarvātmā sarva-loka-guruḥ prabhuḥ",
    "GP10bhp_04u:1754": " BhP_04.19.004/1 anvito brahma-śarvābhyāṃ loka-pālaiḥ sahānugaiḥ",
    "GP10bhp_04u:1755": " BhP_04.19.004/2 upagīyamāno gandharvair munibhiś cāpsaro-gaṇaiḥ",
    "GP10bhp_04u:1756": " BhP_04.19.005/1 siddhā vidyādharā daityā dānavā guhyakādayaḥ",
    "GP10bhp_04u:1757": " BhP_04.19.005/2 sunanda-nanda-pramukhāḥ pārṣada-pravarā hareḥ",
    "GP10bhp_04u:1758": " BhP_04.19.006/1 kapilo nārado datto yogeśāḥ sanakādayaḥ",
    "GP10bhp_04u:1759": " BhP_04.19.006/2 tam anvīyur bhāgavatā ye ca tat-sevanotsukāḥ",
    "GP10bhp_04u:1760": " BhP_04.19.007/1 yatra dharma-dughā bhūmiḥ sarva-kāma-dughā satī",
    "GP10bhp_04u:1761": " BhP_04.19.007/2 dogdhi smābhīpsitān arthān yajamānasya bhārata",
    "GP10bhp_04u:1762": " BhP_04.19.008/1 ūhuḥ sarva-rasān nadyaḥ kṣīra-dadhy-anna-go-rasān",
    "GP10bhp_04u:1763": " BhP_04.19.008/2 taravo bhūri-varṣmāṇaḥ prāsūyanta madhu-cyutaḥ",
    "GP10bhp_04u:1764": " BhP_04.19.009/1 sindhavo ratna-nikarān girayo 'nnaṃ catur-vidham",
    "GP10bhp_04u:1765": " BhP_04.19.009/2 upāyanam upājahruḥ sarve lokāḥ sa-pālakāḥ",
    "GP10bhp_04u:1766": " BhP_04.19.010/1 iti cādhokṣajeśasya pṛthos tu paramodayam",
    "GP10bhp_04u:1767": " BhP_04.19.010/2 asūyan bhagavān indraḥ pratighātam acīkarat",
    "GP10bhp_04u:1768": " BhP_04.19.011/1 carameṇāśvamedhena yajamāne yajuṣ-patim",
    "GP10bhp_04u:1769": " BhP_04.19.011/2 vainye yajña-paśuṃ spardhann apovāha tirohitaḥ",
    "GP10bhp_04u:1770": " BhP_04.19.012/1 tam atrir bhagavān aikṣat tvaramāṇaṃ vihāyasā",
    "GP10bhp_04u:1771": " BhP_04.19.012/2 āmuktam iva pākhaṇḍaṃ yo 'dharme dharma-vibhramaḥ",
    "GP10bhp_04u:1772": " BhP_04.19.013/1 atriṇā codito hantuṃ pṛthu-putro mahā-rathaḥ",
    "GP10bhp_04u:1773": " BhP_04.19.013/2 anvadhāvata saṅkruddhas tiṣṭha tiṣṭheti cābravīt",
    "GP10bhp_04u:1774": " BhP_04.19.014/1 taṃ tādṛśākṛtiṃ vīkṣya mene dharmaṃ śarīriṇam",
    "GP10bhp_04u:1775": " BhP_04.19.014/2 jaṭilaṃ bhasmanācchannaṃ tasmai bāṇaṃ na muñcati",
    "GP10bhp_04u:1776": " BhP_04.19.015/1 vadhān nivṛttaṃ taṃ bhūyo hantave 'trir acodayat",
    "GP10bhp_04u:1777": " BhP_04.19.015/2 jahi yajña-hanaṃ tāta mahendraṃ vibudhādhamam",
    "GP10bhp_04u:1778": " BhP_04.19.016/1 evaṃ vainya-sutaḥ proktas tvaramāṇaṃ vihāyasā",
    "GP10bhp_04u:1779": " BhP_04.19.016/2 anvadravad abhikruddho rāvaṇaṃ gṛdhra-rāḍ iva",
    "GP10bhp_04u:1780": " BhP_04.19.017/1 so 'śvaṃ rūpaṃ ca tad dhitvā tasmā antarhitaḥ svarāṭ",
    "GP10bhp_04u:1781": " BhP_04.19.017/2 vīraḥ sva-paśum ādāya pitur yajñam upeyivān",
    "GP10bhp_04u:1782": " BhP_04.19.018/1 tat tasya cādbhutaṃ karma vicakṣya paramarṣayaḥ",
    "GP10bhp_04u:1783": " BhP_04.19.018/2 nāmadheyaṃ dadus tasmai vijitāśva iti prabho",
    "GP10bhp_04u:1784": " BhP_04.19.019/1 upasṛjya tamas tīvraṃ jahārāśvaṃ punar hariḥ",
    "GP10bhp_04u:1785": " BhP_04.19.019/2 caṣāla-yūpataś channo hiraṇya-raśanaṃ vibhuḥ",
    "GP10bhp_04u:1786": " BhP_04.19.020/1 atriḥ sandarśayām āsa tvaramāṇaṃ vihāyasā",
    "GP10bhp_04u:1787": " BhP_04.19.020/2 kapāla-khaṭvāṅga-dharaṃ vīro nainam abādhata",
    "GP10bhp_04u:1788": " BhP_04.19.021/1 atriṇā coditas tasmai sandadhe viśikhaṃ ruṣā",
    "GP10bhp_04u:1789": " BhP_04.19.021/2 so 'śvaṃ rūpaṃ ca tad dhitvā tasthāv antarhitaḥ svarāṭ",
    "GP10bhp_04u:1790": " BhP_04.19.022/1 vīraś cāśvam upādāya pitṛ-yajñam athāvrajat",
    "GP10bhp_04u:1791": " BhP_04.19.022/2 tad avadyaṃ hare rūpaṃ jagṛhur jñāna-durbalāḥ",
    "GP10bhp_04u:1792": " BhP_04.19.023/1 yāni rūpāṇi jagṛhe indro haya-jihīrṣayā",
    "GP10bhp_04u:1793": " BhP_04.19.023/2 tāni pāpasya khaṇḍāni liṅgaṃ khaṇḍam ihocyate",
    "GP10bhp_04u:1794": " BhP_04.19.024/1 evam indre haraty aśvaṃ vainya-yajña-jighāṃsayā",
    "GP10bhp_04u:1795": " BhP_04.19.024/2 tad-gṛhīta-visṛṣṭeṣu pākhaṇḍeṣu matir nṛṇām",
    "GP10bhp_04u:1796": " BhP_04.19.025/1 dharma ity upadharmeṣu nagna-rakta-paṭādiṣu",
    "GP10bhp_04u:1797": " BhP_04.19.025/2 prāyeṇa sajjate bhrāntyā peśaleṣu ca vāgmiṣu",
    "GP10bhp_04u:1798": " BhP_04.19.026/1 tad abhijñāya bhagavān pṛthuḥ pṛthu-parākramaḥ",
    "GP10bhp_04u:1799": " BhP_04.19.026/2 indrāya kupito bāṇam ādattodyata-kārmukaḥ",
    "GP10bhp_04u:1800": " BhP_04.19.027/1 tam ṛtvijaḥ śakra-vadhābhisandhitaṃ vicakṣya duṣprekṣyam asahya-raṃhasam",
    "GP10bhp_04u:1801": " BhP_04.19.027/2 nivārayām āsur aho mahā-mate na yujyate 'trānya-vadhaḥ pracoditāt",
    "GP10bhp_04u:1802": " BhP_04.19.028/1 vayaṃ marutvantam ihārtha-nāśanaṃ hvayāmahe tvac-chravasā hata-tviṣam",
    "GP10bhp_04u:1803": " BhP_04.19.028/2 ayātayāmopahavair anantaraṃ prasahya rājan juhavāma te 'hitam",
    "GP10bhp_04u:1804": " BhP_04.19.029/1 ity āmantrya kratu-patiṃ vidurāsyartvijo ruṣā",
    "GP10bhp_04u:1805": " BhP_04.19.029/2 srug-ghastān juhvato 'bhyetya svayambhūḥ pratyaṣedhata",
    "GP10bhp_04u:1806": " BhP_04.19.030/1 na vadhyo bhavatām indro yad yajño bhagavat-tanuḥ",
    "GP10bhp_04u:1807": " BhP_04.19.030/2 yaṃ jighāṃsatha yajñena yasyeṣṭās tanavaḥ surāḥ",
    "GP10bhp_04u:1808": " BhP_04.19.031/1 tad idaṃ paśyata mahad- dharma-vyatikaraṃ dvijāḥ",
    "GP10bhp_04u:1809": " BhP_04.19.031/2 indreṇānuṣṭhitaṃ rājñaḥ karmaitad vijighāṃsatā",
    "GP10bhp_04u:1810": " BhP_04.19.032/1 pṛthu-kīrteḥ pṛthor bhūyāt tarhy ekona-śata-kratuḥ",
    "GP10bhp_04u:1811": " BhP_04.19.032/2 alaṃ te kratubhiḥ sviṣṭair yad bhavān mokṣa-dharma-vit",
    "GP10bhp_04u:1812": " BhP_04.19.033/1 naivātmane mahendrāya roṣam āhartum arhasi",
    "GP10bhp_04u:1813": " BhP_04.19.033/2 ubhāv api hi bhadraṃ te uttamaśloka-vigrahau",
    "GP10bhp_04u:1814": " BhP_04.19.034/1 māsmin mahārāja kṛthāḥ sma cintāṃ niśāmayāsmad-vaca ādṛtātmā",
    "GP10bhp_04u:1815": " BhP_04.19.034/2 yad dhyāyato daiva-hataṃ nu kartuṃ mano 'tiruṣṭaṃ viśate tamo 'ndham",
    "GP10bhp_04u:1816": " BhP_04.19.035/1 kratur viramatām eṣa deveṣu duravagrahaḥ",
    "GP10bhp_04u:1817": " BhP_04.19.035/2 dharma-vyatikaro yatra pākhaṇḍair indra-nirmitaiḥ",
    "GP10bhp_04u:1818": " BhP_04.19.036/1 ebhir indropasaṃsṛṣṭaiḥ pākhaṇḍair hāribhir janam",
    "GP10bhp_04u:1819": " BhP_04.19.036/2 hriyamāṇaṃ vicakṣvainaṃ yas te yajña-dhrug aśva-muṭ",
    "GP10bhp_04u:1820": " BhP_04.19.037/1 bhavān paritrātum ihāvatīrṇo dharmaṃ janānāṃ samayānurūpam",
    "GP10bhp_04u:1821": " BhP_04.19.037/2 venāpacārād avaluptam adya tad-dehato viṣṇu-kalāsi vainya",
    "GP10bhp_04u:1822": " BhP_04.19.038/1 sa tvaṃ vimṛśyāsya bhavaṃ prajāpate saṅkalpanaṃ viśva-sṛjāṃ pipīpṛhi",
    "GP10bhp_04u:1823": " BhP_04.19.038/2 aindrīṃ ca māyām upadharma-mātaraṃ pracaṇḍa-pākhaṇḍa-pathaṃ prabho jahi",
    "GP10bhp_04u:1824": " BhP_04.19.039/0 maitreya uvāca",
    "GP10bhp_04u:1825": " BhP_04.19.039/1 itthaṃ sa loka-guruṇā samādiṣṭo viśāmpatiḥ",
    "GP10bhp_04u:1826": " BhP_04.19.039/2 tathā ca kṛtvā vātsalyaṃ maghonāpi ca sandadhe",
    "GP10bhp_04u:1827": " BhP_04.19.040/1 kṛtāvabhṛtha-snānāya pṛthave bhūri-karmaṇe",
    "GP10bhp_04u:1828": " BhP_04.19.040/2 varān dadus te varadā ye tad-barhiṣi tarpitāḥ",
    "GP10bhp_04u:1829": " BhP_04.19.041/1 viprāḥ satyāśiṣas tuṣṭāḥ śraddhayā labdha-dakṣiṇāḥ",
    "GP10bhp_04u:1830": " BhP_04.19.041/2 āśiṣo yuyujuḥ kṣattar ādi-rājāya sat-kṛtāḥ",
    "GP10bhp_04u:1831": " BhP_04.19.042/1 tvayāhūtā mahā-bāho sarva eva samāgatāḥ",
    "GP10bhp_04u:1832": " BhP_04.19.042/2 pūjitā dāna-mānābhyāṃ pitṛ-devarṣi-mānavāḥ",
    "GP10bhp_04u:1833": " BhP_04.20.001/0 maitreya uvāca",
    "GP10bhp_04u:1834": " BhP_04.20.001/1 bhagavān api vaikuṇṭhaḥ sākaṃ maghavatā vibhuḥ",
    "GP10bhp_04u:1835": " BhP_04.20.001/2 yajñair yajña-patis tuṣṭo yajña-bhuk tam abhāṣata",
    "GP10bhp_04u:1836": " BhP_04.20.002/0 śrī-bhagavān uvāca",
    "GP10bhp_04u:1837": " BhP_04.20.002/1 eṣa te 'kārṣīd bhaṅgaṃ haya-medha-śatasya ha",
    "GP10bhp_04u:1838": " BhP_04.20.002/2 kṣamāpayata ātmānam amuṣya kṣantum arhasi",
    "GP10bhp_04u:1839": " BhP_04.20.003/1 sudhiyaḥ sādhavo loke naradeva narottamāḥ",
    "GP10bhp_04u:1840": " BhP_04.20.003/2 nābhidruhyanti bhūtebhyo yarhi nātmā kalevaram",
    "GP10bhp_04u:1841": " BhP_04.20.004/1 puruṣā yadi muhyanti tvādṛśā deva-māyayā",
    "GP10bhp_04u:1842": " BhP_04.20.004/2 śrama eva paraṃ jāto dīrghayā vṛddha-sevayā",
    "GP10bhp_04u:1843": " BhP_04.20.005/1 ataḥ kāyam imaṃ vidvān avidyā-kāma-karmabhiḥ",
    "GP10bhp_04u:1844": " BhP_04.20.005/2 ārabdha iti naivāsmin pratibuddho 'nuṣajjate",
    "GP10bhp_04u:1845": " BhP_04.20.006/1 asaṃsaktaḥ śarīre 'sminn amunotpādite gṛhe",
    "GP10bhp_04u:1846": " BhP_04.20.006/2 apatye draviṇe vāpi kaḥ kuryān mamatāṃ budhaḥ",
    "GP10bhp_04u:1847": " BhP_04.20.007/1 ekaḥ śuddhaḥ svayaṃ-jyotir nirguṇo 'sau guṇāśrayaḥ",
    "GP10bhp_04u:1848": " BhP_04.20.007/2 sarva-go 'nāvṛtaḥ sākṣī nirātmātmātmanaḥ paraḥ",
    "GP10bhp_04u:1849": " BhP_04.20.008/1 ya evaṃ santam ātmānam ātma-sthaṃ veda pūruṣaḥ",
    "GP10bhp_04u:1850": " BhP_04.20.008/2 nājyate prakṛti-stho 'pi tad-guṇaiḥ sa mayi sthitaḥ",
    "GP10bhp_04u:1851": " BhP_04.20.009/1 yaḥ sva-dharmeṇa māṃ nityaṃ nirāśīḥ śraddhayānvitaḥ",
    "GP10bhp_04u:1852": " BhP_04.20.009/2 bhajate śanakais tasya mano rājan prasīdati",
    "GP10bhp_04u:1853": " BhP_04.20.010/1 parityakta-guṇaḥ samyag darśano viśadāśayaḥ",
    "GP10bhp_04u:1854": " BhP_04.20.010/2 śāntiṃ me samavasthānaṃ brahma kaivalyam aśnute",
    "GP10bhp_04u:1855": " BhP_04.20.011/1 udāsīnam ivādhyakṣaṃ dravya-jñāna-kriyātmanām",
    "GP10bhp_04u:1856": " BhP_04.20.011/2 kūṭa-stham imam ātmānaṃ yo vedāpnoti śobhanam",
    "GP10bhp_04u:1857": " BhP_04.20.012/1 bhinnasya liṅgasya guṇa-pravāho dravya-kriyā-kāraka-cetanātmanaḥ",
    "GP10bhp_04u:1858": " BhP_04.20.012/2 dṛṣṭāsu sampatsu vipatsu sūrayo na vikriyante mayi baddha-sauhṛdāḥ",
    "GP10bhp_04u:1859": " BhP_04.20.013/1 samaḥ samānottama-madhyamādhamaḥ sukhe ca duḥkhe ca jitendriyāśayaḥ",
    "GP10bhp_04u:1860": " BhP_04.20.013/2 mayopakḷptākhila-loka-saṃyuto vidhatsva vīrākhila-loka-rakṣaṇam",
    "GP10bhp_04u:1861": " BhP_04.20.014/1 śreyaḥ prajā-pālanam eva rājño yat sāmparāye sukṛtāt ṣaṣṭham aṃśam",
    "GP10bhp_04u:1862": " BhP_04.20.014/2 hartānyathā hṛta-puṇyaḥ prajānām arakṣitā kara-hāro 'gham atti",
    "GP10bhp_04u:1863": " BhP_04.20.015/1 evaṃ dvijāgryānumatānuvṛtta- dharma-pradhāno 'nyatamo 'vitāsyāḥ",
    "GP10bhp_04u:1864": " BhP_04.20.015/2 hrasvena kālena gṛhopayātān draṣṭāsi siddhān anurakta-lokaḥ",
    "GP10bhp_04u:1865": " BhP_04.20.016/1 varaṃ ca mat kañcana mānavendra vṛṇīṣva te 'haṃ guṇa-śīla-yantritaḥ",
    "GP10bhp_04u:1866": " BhP_04.20.016/2 nāhaṃ makhair vai sulabhas tapobhir yogena vā yat sama-citta-vartī",
    "GP10bhp_04u:1867": " BhP_04.20.017/0 maitreya uvāca",
    "GP10bhp_04u:1868": " BhP_04.20.017/1 sa itthaṃ loka-guruṇā viṣvaksenena viśva-jit",
    "GP10bhp_04u:1869": " BhP_04.20.017/2 anuśāsita ādeśaṃ śirasā jagṛhe hareḥ",
    "GP10bhp_04u:1870": " BhP_04.20.018/1 spṛśantaṃ pādayoḥ premṇā vrīḍitaṃ svena karmaṇā",
    "GP10bhp_04u:1871": " BhP_04.20.018/2 śata-kratuṃ pariṣvajya vidveṣaṃ visasarja ha",
    "GP10bhp_04u:1872": " BhP_04.20.019/1 bhagavān atha viśvātmā pṛthunopahṛtārhaṇaḥ",
    "GP10bhp_04u:1873": " BhP_04.20.019/2 samujjihānayā bhaktyā gṛhīta-caraṇāmbujaḥ",
    "GP10bhp_04u:1874": " BhP_04.20.020/1 prasthānābhimukho 'py enam anugraha-vilambitaḥ",
    "GP10bhp_04u:1875": " BhP_04.20.020/2 paśyan padma-palāśākṣo na pratasthe suhṛt satām",
    "GP10bhp_04u:1876": " BhP_04.20.021/1 sa ādi-rājo racitāñjalir hariṃ vilokituṃ nāśakad aśru-locanaḥ",
    "GP10bhp_04u:1877": " BhP_04.20.021/2 na kiñcanovāca sa bāṣpa-viklavo hṛdopaguhyāmum adhād avasthitaḥ",
    "GP10bhp_04u:1878": " BhP_04.20.022/1 athāvamṛjyāśru-kalā vilokayann atṛpta-dṛg-gocaram āha pūruṣam",
    "GP10bhp_04u:1879": " BhP_04.20.022/2 padā spṛśantaṃ kṣitim aṃsa unnate vinyasta-hastāgram uraṅga-vidviṣaḥ",
    "GP10bhp_04u:1880": " BhP_04.20.023/0 pṛthur uvāca",
    "GP10bhp_04u:1881": " BhP_04.20.023/1 varān vibho tvad varadeśvarād budhaḥ kathaṃ vṛṇīte guṇa-vikriyātmanām",
    "GP10bhp_04u:1882": " BhP_04.20.023/2 ye nārakāṇām api santi dehināṃ tān īśa kaivalya-pate vṛṇe na ca",
    "GP10bhp_04u:1883": " BhP_04.20.024/1 na kāmaye nātha tad apy ahaṃ kvacin na yatra yuṣmac-caraṇāmbujāsavaḥ",
    "GP10bhp_04u:1884": " BhP_04.20.024/2 mahattamāntar-hṛdayān mukha-cyuto vidhatsva karṇāyutam eṣa me varaḥ",
    "GP10bhp_04u:1885": " BhP_04.20.025/1 sa uttamaśloka mahan-mukha-cyuto bhavat-padāmbhoja-sudhā kaṇānilaḥ",
    "GP10bhp_04u:1886": " BhP_04.20.025/2 smṛtiṃ punar vismṛta-tattva-vartmanāṃ kuyogināṃ no vitaraty alaṃ varaiḥ",
    "GP10bhp_04u:1887": " BhP_04.20.026/1 yaśaḥ śivaṃ suśrava ārya-saṅgame yadṛcchayā copaśṛṇoti te sakṛt",
    "GP10bhp_04u:1888": " BhP_04.20.026/2 kathaṃ guṇa-jño viramed vinā paśuṃ śrīr yat pravavre guṇa-saṅgrahecchayā",
    "GP10bhp_04u:1889": " BhP_04.20.027/1 athābhaje tvākhila-pūruṣottamaṃ guṇālayaṃ padma-kareva lālasaḥ",
    "GP10bhp_04u:1890": " BhP_04.20.027/2 apy āvayor eka-pati-spṛdhoḥ kalir na syāt kṛta-tvac-caraṇaika-tānayoḥ",
    "GP10bhp_04u:1891": " BhP_04.20.028/1 jagaj-jananyāṃ jagad-īśa vaiśasaṃ syād eva yat-karmaṇi naḥ samīhitam",
    "GP10bhp_04u:1892": " BhP_04.20.028/2 karoṣi phalgv apy uru dīna-vatsalaḥ sva eva dhiṣṇye 'bhiratasya kiṃ tayā",
    "GP10bhp_04u:1893": " BhP_04.20.029/1 bhajanty atha tvām ata eva sādhavo vyudasta-māyā-guṇa-vibhramodayam",
    "GP10bhp_04u:1894": " BhP_04.20.029/2 bhavat-padānusmaraṇād ṛte satāṃ nimittam anyad bhagavan na vidmahe",
    "GP10bhp_04u:1895": " BhP_04.20.030/1 manye giraṃ te jagatāṃ vimohinīṃ varaṃ vṛṇīṣveti bhajantam āttha yat",
    "GP10bhp_04u:1896": " BhP_04.20.030/2 vācā nu tantyā yadi te jano 'sitaḥ kathaṃ punaḥ karma karoti mohitaḥ",
    "GP10bhp_04u:1897": " BhP_04.20.031/1 tvan-māyayāddhā jana īśa khaṇḍito yad anyad āśāsta ṛtātmano 'budhaḥ",
    "GP10bhp_04u:1898": " BhP_04.20.031/2 yathā cared bāla-hitaṃ pitā svayaṃ tathā tvam evārhasi naḥ samīhitum",
    "GP10bhp_04u:1899": " BhP_04.20.032/0 maitreya uvāca",
    "GP10bhp_04u:1900": " BhP_04.20.032/1 ity ādi-rājena nutaḥ sa viśva-dṛk tam āha rājan mayi bhaktir astu te",
    "GP10bhp_04u:1901": " BhP_04.20.032/2 diṣṭyedṛśī dhīr mayi te kṛtā yayā māyāṃ madīyāṃ tarati sma dustyajām",
    "GP10bhp_04u:1902": " BhP_04.20.033/1 tat tvaṃ kuru mayādiṣṭam apramattaḥ prajāpate",
    "GP10bhp_04u:1903": " BhP_04.20.033/2 mad-ādeśa-karo lokaḥ sarvatrāpnoti śobhanam",
    "GP10bhp_04u:1904": " BhP_04.20.034/0 maitreya uvāca",
    "GP10bhp_04u:1905": " BhP_04.20.034/1 iti vainyasya rājarṣeḥ pratinandyārthavad vacaḥ",
    "GP10bhp_04u:1906": " BhP_04.20.034/2 pūjito 'nugṛhītvainaṃ gantuṃ cakre 'cyuto matim",
    "GP10bhp_04u:1907": " BhP_04.20.035/1 devarṣi-pitṛ-gandharva- siddha-cāraṇa-pannagāḥ",
    "GP10bhp_04u:1908": " BhP_04.20.035/2 kinnarāpsaraso martyāḥ khagā bhūtāny anekaśaḥ",
    "GP10bhp_04u:1909": " BhP_04.20.036/1 yajñeśvara-dhiyā rājñā vāg-vittāñjali-bhaktitaḥ",
    "GP10bhp_04u:1910": " BhP_04.20.036/2 sabhājitā yayuḥ sarve vaikuṇṭhānugatās tataḥ",
    "GP10bhp_04u:1911": " BhP_04.20.037/1 bhagavān api rājarṣeḥ sopādhyāyasya cācyutaḥ",
    "GP10bhp_04u:1912": " BhP_04.20.037/2 harann iva mano 'muṣya sva-dhāma pratyapadyata",
    "GP10bhp_04u:1913": " BhP_04.20.038/1 adṛṣṭāya namaskṛtya nṛpaḥ sandarśitātmane",
    "GP10bhp_04u:1914": " BhP_04.20.038/2 avyaktāya ca devānāṃ devāya sva-puraṃ yayau",
    "GP10bhp_04u:1915": " BhP_04.21.001/0 maitreya uvāca",
    "GP10bhp_04u:1916": " BhP_04.21.001/1 mauktikaiḥ kusuma-sragbhir dukūlaiḥ svarṇa-toraṇaiḥ",
    "GP10bhp_04u:1917": " BhP_04.21.001/2 mahā-surabhibhir dhūpair maṇḍitaṃ tatra tatra vai",
    "GP10bhp_04u:1918": " BhP_04.21.002/1 candanāguru-toyārdra- rathyā-catvara-mārgavat",
    "GP10bhp_04u:1919": " BhP_04.21.002/2 puṣpākṣata-phalais tokmair lājair arcirbhir arcitam",
    "GP10bhp_04u:1920": " BhP_04.21.003/1 savṛndaiḥ kadalī-stambhaiḥ pūga-potaiḥ pariṣkṛtam",
    "GP10bhp_04u:1921": " BhP_04.21.003/2 taru-pallava-mālābhiḥ sarvataḥ samalaṅkṛtam",
    "GP10bhp_04u:1922": " BhP_04.21.004/1 prajās taṃ dīpa-balibhiḥ sambhṛtāśeṣa-maṅgalaiḥ",
    "GP10bhp_04u:1923": " BhP_04.21.004/2 abhīyur mṛṣṭa-kanyāś ca mṛṣṭa-kuṇḍala-maṇḍitāḥ",
    "GP10bhp_04u:1924": " BhP_04.21.005/1 śaṅkha-dundubhi-ghoṣeṇa brahma-ghoṣeṇa cartvijām",
    "GP10bhp_04u:1925": " BhP_04.21.005/2 viveśa bhavanaṃ vīraḥ stūyamāno gata-smayaḥ",
    "GP10bhp_04u:1926": " BhP_04.21.006/1 pūjitaḥ pūjayām āsa tatra tatra mahā-yaśāḥ",
    "GP10bhp_04u:1927": " BhP_04.21.006/2 paurāñ jānapadāṃs tāṃs tān prītaḥ priya-vara-pradaḥ",
    "GP10bhp_04u:1928": " BhP_04.21.007/1 sa evam ādīny anavadya-ceṣṭitaḥ karmāṇi bhūyāṃsi mahān mahattamaḥ",
    "GP10bhp_04u:1929": " BhP_04.21.007/2 kurvan śaśāsāvani-maṇḍalaṃ yaśaḥ sphītaṃ nidhāyāruruhe paraṃ padam",
    "GP10bhp_04u:1930": " BhP_04.21.008/0 sūta uvāca",
    "GP10bhp_04u:1931": " BhP_04.21.008/1 tad ādi-rājasya yaśo vijṛmbhitaṃ guṇair aśeṣair guṇavat-sabhājitam",
    "GP10bhp_04u:1932": " BhP_04.21.008/2 kṣattā mahā-bhāgavataḥ sadaspate kauṣāraviṃ prāha gṛṇantam arcayan",
    "GP10bhp_04u:1933": " BhP_04.21.009/0 vidura uvāca",
    "GP10bhp_04u:1934": " BhP_04.21.009/1 so 'bhiṣiktaḥ pṛthur viprair labdhāśeṣa-surārhaṇaḥ",
    "GP10bhp_04u:1935": " BhP_04.21.009/2 bibhrat sa vaiṣṇavaṃ tejo bāhvor yābhyāṃ dudoha gām",
    "GP10bhp_04u:1936": " BhP_04.21.010/1 ko nv asya kīrtiṃ na śṛṇoty abhijño yad-vikramocchiṣṭam aśeṣa-bhūpāḥ",
    "GP10bhp_04u:1937": " BhP_04.21.010/2 lokāḥ sa-pālā upajīvanti kāmam adyāpi tan me vada karma śuddham",
    "GP10bhp_04u:1938": " BhP_04.21.011/0 maitreya uvāca",
    "GP10bhp_04u:1939": " BhP_04.21.011/1 gaṅgā-yamunayor nadyor antarā kṣetram āvasan",
    "GP10bhp_04u:1940": " BhP_04.21.011/2 ārabdhān eva bubhuje bhogān puṇya-jihāsayā",
    "GP10bhp_04u:1941": " BhP_04.21.012/1 sarvatrāskhalitādeśaḥ sapta-dvīpaika-daṇḍa-dhṛk",
    "GP10bhp_04u:1942": " BhP_04.21.012/2 anyatra brāhmaṇa-kulād anyatrācyuta-gotrataḥ",
    "GP10bhp_04u:1943": " BhP_04.21.013/1 ekadāsīn mahā-satra- dīkṣā tatra divaukasām",
    "GP10bhp_04u:1944": " BhP_04.21.013/2 samājo brahmarṣīṇāṃ ca rājarṣīṇāṃ ca sattama",
    "GP10bhp_04u:1945": " BhP_04.21.014/1 tasminn arhatsu sarveṣu sv-arciteṣu yathārhataḥ",
    "GP10bhp_04u:1946": " BhP_04.21.014/2 utthitaḥ sadaso madhye tārāṇām uḍurāḍ iva",
    "GP10bhp_04u:1947": " BhP_04.21.015/1 prāṃśuḥ pīnāyata-bhujo gauraḥ kañjāruṇekṣaṇaḥ",
    "GP10bhp_04u:1948": " BhP_04.21.015/2 sunāsaḥ sumukhaḥ saumyaḥ pīnāṃsaḥ sudvija-smitaḥ",
    "GP10bhp_04u:1949": " BhP_04.21.016/1 vyūḍha-vakṣā bṛhac-chroṇir vali-valgu-dalodaraḥ",
    "GP10bhp_04u:1950": " BhP_04.21.016/2 āvarta-nābhir ojasvī kāñcanorur udagra-pāt",
    "GP10bhp_04u:1951": " BhP_04.21.017/1 sūkṣma-vakrāsita-snigdha- mūrdhajaḥ kambu-kandharaḥ",
    "GP10bhp_04u:1952": " BhP_04.21.017/2 mahā-dhane dukūlāgrye paridhāyopavīya ca",
    "GP10bhp_04u:1953": " BhP_04.21.018/1 vyañjitāśeṣa-gātra-śrīr niyame nyasta-bhūṣaṇaḥ",
    "GP10bhp_04u:1954": " BhP_04.21.018/2 kṛṣṇājina-dharaḥ śrīmān kuśa-pāṇiḥ kṛtocitaḥ",
    "GP10bhp_04u:1955": " BhP_04.21.019/1 śiśira-snigdha-tārākṣaḥ samaikṣata samantataḥ",
    "GP10bhp_04u:1956": " BhP_04.21.019/2 ūcivān idam urvīśaḥ sadaḥ saṃharṣayann iva",
    "GP10bhp_04u:1957": " BhP_04.21.020/1 cāru citra-padaṃ ślakṣṇaṃ mṛṣṭaṃ gūḍham aviklavam",
    "GP10bhp_04u:1958": " BhP_04.21.020/2 sarveṣām upakārārthaṃ tadā anuvadann iva",
    "GP10bhp_04u:1959": " BhP_04.21.021/0 rājovāca",
    "GP10bhp_04u:1960": " BhP_04.21.021/1 sabhyāḥ śṛṇuta bhadraṃ vaḥ sādhavo ya ihāgatāḥ",
    "GP10bhp_04u:1961": " BhP_04.21.021/2 satsu jijñāsubhir dharmam āvedyaṃ sva-manīṣitam",
    "GP10bhp_04u:1962": " BhP_04.21.022/1 ahaṃ daṇḍa-dharo rājā prajānām iha yojitaḥ",
    "GP10bhp_04u:1963": " BhP_04.21.022/2 rakṣitā vṛttidaḥ sveṣu setuṣu sthāpitā pṛthak",
    "GP10bhp_04u:1964": " BhP_04.21.023/1 tasya me tad-anuṣṭhānād yān āhur brahma-vādinaḥ",
    "GP10bhp_04u:1965": " BhP_04.21.023/2 lokāḥ syuḥ kāma-sandohā yasya tuṣyati diṣṭa-dṛk",
    "GP10bhp_04u:1966": " BhP_04.21.024/1 ya uddharet karaṃ rājā prajā dharmeṣv aśikṣayan",
    "GP10bhp_04u:1967": " BhP_04.21.024/2 prajānāṃ śamalaṃ bhuṅkte bhagaṃ ca svaṃ jahāti saḥ",
    "GP10bhp_04u:1968": " BhP_04.21.025/1 tat prajā bhartṛ-piṇḍārthaṃ svārtham evānasūyavaḥ",
    "GP10bhp_04u:1969": " BhP_04.21.025/2 kurutādhokṣaja-dhiyas tarhi me 'nugrahaḥ kṛtaḥ",
    "GP10bhp_04u:1970": " BhP_04.21.026/1 yūyaṃ tad anumodadhvaṃ pitṛ-devarṣayo 'malāḥ",
    "GP10bhp_04u:1971": " BhP_04.21.026/2 kartuḥ śāstur anujñātus tulyaṃ yat pretya tat phalam",
    "GP10bhp_04u:1972": " BhP_04.21.027/1 asti yajña-patir nāma keṣāñcid arha-sattamāḥ",
    "GP10bhp_04u:1973": " BhP_04.21.027/2 ihāmutra ca lakṣyante jyotsnāvatyaḥ kvacid bhuvaḥ",
    "GP10bhp_04u:1974": " BhP_04.21.028/1 manor uttānapādasya dhruvasyāpi mahīpateḥ",
    "GP10bhp_04u:1975": " BhP_04.21.028/2 priyavratasya rājarṣer aṅgasyāsmat-pituḥ pituḥ",
    "GP10bhp_04u:1976": " BhP_04.21.029/1 īdṛśānām athānyeṣām ajasya ca bhavasya ca",
    "GP10bhp_04u:1977": " BhP_04.21.029/2 prahlādasya baleś cāpi kṛtyam asti gadābhṛtā",
    "GP10bhp_04u:1978": " BhP_04.21.030/1 dauhitrādīn ṛte mṛtyoḥ śocyān dharma-vimohitān",
    "GP10bhp_04u:1979": " BhP_04.21.030/2 varga-svargāpavargāṇāṃ prāyeṇaikātmya-hetunā",
    "GP10bhp_04u:1980": " BhP_04.21.031/1 yat-pāda-sevābhirucis tapasvinām aśeṣa-janmopacitaṃ malaṃ dhiyaḥ",
    "GP10bhp_04u:1981": " BhP_04.21.031/2 sadyaḥ kṣiṇoty anvaham edhatī satī yathā padāṅguṣṭha-viniḥsṛtā sarit",
    "GP10bhp_04u:1982": " BhP_04.21.032/1 vinirdhutāśeṣa-mano-malaḥ pumān asaṅga-vijñāna-viśeṣa-vīryavān",
    "GP10bhp_04u:1983": " BhP_04.21.032/2 yad-aṅghri-mūle kṛta-ketanaḥ punar na saṃsṛtiṃ kleśa-vahāṃ prapadyate",
    "GP10bhp_04u:1984": " BhP_04.21.033/1 tam eva yūyaṃ bhajatātma-vṛttibhir mano-vacaḥ-kāya-guṇaiḥ sva-karmabhiḥ",
    "GP10bhp_04u:1985": " BhP_04.21.033/2 amāyinaḥ kāma-dughāṅghri-paṅkajaṃ yathādhikārāvasitārtha-siddhayaḥ",
    "GP10bhp_04u:1986": " BhP_04.21.034/1 asāv ihāneka-guṇo 'guṇo 'dhvaraḥ pṛthag-vidha-dravya-guṇa-kriyoktibhiḥ",
    "GP10bhp_04u:1987": " BhP_04.21.034/2 sampadyate 'rthāśaya-liṅga-nāmabhir viśuddha-vijñāna-ghanaḥ svarūpataḥ",
    "GP10bhp_04u:1988": " BhP_04.21.035/1 pradhāna-kālāśaya-dharma-saṅgrahe śarīra eṣa pratipadya cetanām",
    "GP10bhp_04u:1989": " BhP_04.21.035/2 kriyā-phalatvena vibhur vibhāvyate yathānalo dāruṣu tad-guṇātmakaḥ",
    "GP10bhp_04u:1990": " BhP_04.21.036/1 aho mamāmī vitaranty anugrahaṃ hariṃ guruṃ yajña-bhujām adhīśvaram",
    "GP10bhp_04u:1991": " BhP_04.21.036/2 sva-dharma-yogena yajanti māmakā nirantaraṃ kṣoṇi-tale dṛḍha-vratāḥ",
    "GP10bhp_04u:1992": " BhP_04.21.037/1 mā jātu tejaḥ prabhaven maharddhibhis titikṣayā tapasā vidyayā ca",
    "GP10bhp_04u:1993": " BhP_04.21.037/2 dedīpyamāne 'jita-devatānāṃ kule svayaṃ rāja-kulād dvijānām",
    "GP10bhp_04u:1994": " BhP_04.21.038/1 brahmaṇya-devaḥ puruṣaḥ purātano nityaṃ harir yac-caraṇābhivandanāt",
    "GP10bhp_04u:1995": " BhP_04.21.038/2 avāpa lakṣmīm anapāyinīṃ yaśo jagat-pavitraṃ ca mahattamāgraṇīḥ",
    "GP10bhp_04u:1996": " BhP_04.21.039/1 yat-sevayāśeṣa-guhāśayaḥ sva-rāḍ vipra-priyas tuṣyati kāmam īśvaraḥ",
    "GP10bhp_04u:1997": " BhP_04.21.039/2 tad eva tad-dharma-parair vinītaiḥ sarvātmanā brahma-kulaṃ niṣevyatām",
    "GP10bhp_04u:1998": " BhP_04.21.040/1 pumān labhetānativelam ātmanaḥ prasīdato 'tyanta-śamaṃ svataḥ svayam",
    "GP10bhp_04u:1999": " BhP_04.21.040/2 yan-nitya-sambandha-niṣevayā tataḥ paraṃ kim atrāsti mukhaṃ havir-bhujām",
    "GP10bhp_04u:2000": " BhP_04.21.041/1 aśnāty anantaḥ khalu tattva-kovidaiḥ śraddhā-hutaṃ yan-mukha ijya-nāmabhiḥ",
    "GP10bhp_04u:2001": " BhP_04.21.041/2 na vai tathā cetanayā bahiṣ-kṛte hutāśane pāramahaṃsya-paryaguḥ",
    "GP10bhp_04u:2002": " BhP_04.21.042/1 yad brahma nityaṃ virajaṃ sanātanaṃ śraddhā-tapo-maṅgala-mauna-saṃyamaiḥ",
    "GP10bhp_04u:2003": " BhP_04.21.042/2 samādhinā bibhrati hārtha-dṛṣṭaye yatredam ādarśa ivāvabhāsate",
    "GP10bhp_04u:2004": " BhP_04.21.043/1 teṣām ahaṃ pāda-saroja-reṇum āryā vaheyādhi-kirīṭam āyuḥ",
    "GP10bhp_04u:2005": " BhP_04.21.043/2 yaṃ nityadā bibhrata āśu pāpaṃ naśyaty amuṃ sarva-guṇā bhajanti",
    "GP10bhp_04u:2006": " BhP_04.21.044/1 guṇāyanaṃ śīla-dhanaṃ kṛta-jñaṃ vṛddhāśrayaṃ saṃvṛṇate 'nu sampadaḥ",
    "GP10bhp_04u:2007": " BhP_04.21.044/2 prasīdatāṃ brahma-kulaṃ gavāṃ ca janārdanaḥ sānucaraś ca mahyam",
    "GP10bhp_04u:2008": " BhP_04.21.045/0 maitreya uvāca",
    "GP10bhp_04u:2009": " BhP_04.21.046/1 iti bruvāṇaṃ nṛpatiṃ pitṛ-deva-dvijātayaḥ",
    "GP10bhp_04u:2010": " BhP_04.21.046/2 tuṣṭuvur hṛṣṭa-manasaḥ sādhu-vādena sādhavaḥ",
    "GP10bhp_04u:2011": " BhP_04.21.047/1 putreṇa jayate lokān iti satyavatī śrutiḥ",
    "GP10bhp_04u:2012": " BhP_04.21.047/2 brahma-daṇḍa-hataḥ pāpo yad veno 'tyatarat tamaḥ",
    "GP10bhp_04u:2013": " BhP_04.21.048/1 hiraṇyakaśipuś cāpi bhagavan-nindayā tamaḥ",
    "GP10bhp_04u:2014": " BhP_04.21.048/2 vivikṣur atyagāt sūnoḥ prahlādasyānubhāvataḥ",
    "GP10bhp_04u:2015": " BhP_04.21.049/1 vīra-varya pitaḥ pṛthvyāḥ samāḥ sañjīva śāśvatīḥ",
    "GP10bhp_04u:2016": " BhP_04.21.049/2 yasyedṛśy acyute bhaktiḥ sarva-lokaika-bhartari",
    "GP10bhp_04u:2017": " BhP_04.21.050/1 aho vayaṃ hy adya pavitra-kīrte tvayaiva nāthena mukunda-nāthāḥ",
    "GP10bhp_04u:2018": " BhP_04.21.050/2 ya uttamaślokatamasya viṣṇor brahmaṇya-devasya kathāṃ vyanakti",
    "GP10bhp_04u:2019": " BhP_04.21.051/1 nātyadbhutam idaṃ nātha tavājīvyānuśāsanam",
    "GP10bhp_04u:2020": " BhP_04.21.051/2 prajānurāgo mahatāṃ prakṛtiḥ karuṇātmanām",
    "GP10bhp_04u:2021": " BhP_04.21.052/1 adya nas tamasaḥ pāras tvayopāsāditaḥ prabho",
    "GP10bhp_04u:2022": " BhP_04.21.052/2 bhrāmyatāṃ naṣṭa-dṛṣṭīnāṃ karmabhir daiva-saṃjñitaiḥ",
    "GP10bhp_04u:2023": " BhP_04.21.053/1 namo vivṛddha-sattvāya puruṣāya mahīyase",
    "GP10bhp_04u:2024": " BhP_04.21.053/2 yo brahma kṣatram āviśya bibhartīdaṃ sva-tejasā",
    "GP10bhp_04u:2025": " BhP_04.22.001/0 maitreya uvāca",
    "GP10bhp_04u:2026": " BhP_04.22.001/1 janeṣu pragṛṇatsv evaṃ pṛthuṃ pṛthula-vikramam",
    "GP10bhp_04u:2027": " BhP_04.22.001/2 tatropajagmur munayaś catvāraḥ sūrya-varcasaḥ",
    "GP10bhp_04u:2028": " BhP_04.22.002/1 tāṃs tu siddheśvarān rājā vyomno 'vatarato 'rciṣā",
    "GP10bhp_04u:2029": " BhP_04.22.002/2 lokān apāpān kurvāṇān sānugo 'caṣṭa lakṣitān",
    "GP10bhp_04u:2030": " BhP_04.22.003/1 tad-darśanodgatān prāṇān pratyāditsur ivotthitaḥ",
    "GP10bhp_04u:2031": " BhP_04.22.003/2 sa-sadasyānugo vainya indriyeśo guṇān iva",
    "GP10bhp_04u:2032": " BhP_04.22.004/1 gauravād yantritaḥ sabhyaḥ praśrayānata-kandharaḥ",
    "GP10bhp_04u:2033": " BhP_04.22.004/2 vidhivat pūjayāṃ cakre gṛhītādhyarhaṇāsanān",
    "GP10bhp_04u:2034": " BhP_04.22.005/1 tat-pāda-śauca-salilair mārjitālaka-bandhanaḥ",
    "GP10bhp_04u:2035": " BhP_04.22.005/2 tatra śīlavatāṃ vṛttam ācaran mānayann iva",
    "GP10bhp_04u:2036": " BhP_04.22.006/1 hāṭakāsana āsīnān sva-dhiṣṇyeṣv iva pāvakān",
    "GP10bhp_04u:2037": " BhP_04.22.006/2 śraddhā-saṃyama-saṃyuktaḥ prītaḥ prāha bhavāgrajān",
    "GP10bhp_04u:2038": " BhP_04.22.007/0 pṛthur uvāca",
    "GP10bhp_04u:2039": " BhP_04.22.007/1 aho ācaritaṃ kiṃ me maṅgalaṃ maṅgalāyanāḥ",
    "GP10bhp_04u:2040": " BhP_04.22.007/2 yasya vo darśanaṃ hy āsīd durdarśānāṃ ca yogibhiḥ",
    "GP10bhp_04u:2041": " BhP_04.22.008/1 kiṃ tasya durlabhataram iha loke paratra ca",
    "GP10bhp_04u:2042": " BhP_04.22.008/2 yasya viprāḥ prasīdanti śivo viṣṇuś ca sānugaḥ",
    "GP10bhp_04u:2043": " BhP_04.22.009/1 naiva lakṣayate loko lokān paryaṭato 'pi yān",
    "GP10bhp_04u:2044": " BhP_04.22.009/2 yathā sarva-dṛśaṃ sarva ātmānaṃ ye 'sya hetavaḥ",
    "GP10bhp_04u:2045": " BhP_04.22.010/1 adhanā api te dhanyāḥ sādhavo gṛha-medhinaḥ",
    "GP10bhp_04u:2046": " BhP_04.22.010/2 yad-gṛhā hy arha-varyāmbu- tṛṇa-bhūmīśvarāvarāḥ",
    "GP10bhp_04u:2047": " BhP_04.22.011/1 vyālālaya-drumā vai teṣv ariktākhila-sampadaḥ",
    "GP10bhp_04u:2048": " BhP_04.22.011/2 yad-gṛhās tīrtha-pādīya- pādatīrtha-vivarjitāḥ",
    "GP10bhp_04u:2049": " BhP_04.22.012/1 svāgataṃ vo dvija-śreṣṭhā yad-vratāni mumukṣavaḥ",
    "GP10bhp_04u:2050": " BhP_04.22.012/2 caranti śraddhayā dhīrā bālā eva bṛhanti ca",
    "GP10bhp_04u:2051": " BhP_04.22.013/1 kaccin naḥ kuśalaṃ nāthā indriyārthārtha-vedinām",
    "GP10bhp_04u:2052": " BhP_04.22.013/2 vyasanāvāpa etasmin patitānāṃ sva-karmabhiḥ",
    "GP10bhp_04u:2053": " BhP_04.22.014/1 bhavatsu kuśala-praśna ātmārāmeṣu neṣyate",
    "GP10bhp_04u:2054": " BhP_04.22.014/2 kuśalākuśalā yatra na santi mati-vṛttayaḥ",
    "GP10bhp_04u:2055": " BhP_04.22.015/1 tad ahaṃ kṛta-viśrambhaḥ suhṛdo vas tapasvinām",
    "GP10bhp_04u:2056": " BhP_04.22.015/2 sampṛcche bhava etasmin kṣemaḥ kenāñjasā bhavet",
    "GP10bhp_04u:2057": " BhP_04.22.016/1 vyaktam ātmavatām ātmā bhagavān ātma-bhāvanaḥ",
    "GP10bhp_04u:2058": " BhP_04.22.016/2 svānām anugrahāyemāṃ siddha-rūpī caraty ajaḥ",
    "GP10bhp_04u:2059": " BhP_04.22.017/0 maitreya uvāca",
    "GP10bhp_04u:2060": " BhP_04.22.017/1 pṛthos tat sūktam ākarṇya sāraṃ suṣṭhu mitaṃ madhu",
    "GP10bhp_04u:2061": " BhP_04.22.017/2 smayamāna iva prītyā kumāraḥ pratyuvāca ha",
    "GP10bhp_04u:2062": " BhP_04.22.018/0 sanat-kumāra uvāca",
    "GP10bhp_04u:2063": " BhP_04.22.018/1 sādhu pṛṣṭaṃ mahārāja sarva-bhūta-hitātmanā",
    "GP10bhp_04u:2064": " BhP_04.22.018/2 bhavatā viduṣā cāpi sādhūnāṃ matir īdṛśī",
    "GP10bhp_04u:2065": " BhP_04.22.019/1 saṅgamaḥ khalu sādhūnām ubhayeṣāṃ ca sammataḥ",
    "GP10bhp_04u:2066": " BhP_04.22.019/2 yat-sambhāṣaṇa-sampraśnaḥ sarveṣāṃ vitanoti śam",
    "GP10bhp_04u:2067": " BhP_04.22.020/1 asty eva rājan bhavato madhudviṣaḥ pādāravindasya guṇānuvādane",
    "GP10bhp_04u:2068": " BhP_04.22.020/2 ratir durāpā vidhunoti naiṣṭhikī kāmaṃ kaṣāyaṃ malam antar-ātmanaḥ",
    "GP10bhp_04u:2069": " BhP_04.22.021/1 śāstreṣv iyān eva suniścito nṛṇāṃ kṣemasya sadhryag-vimṛśeṣu hetuḥ",
    "GP10bhp_04u:2070": " BhP_04.22.021/2 asaṅga ātma-vyatirikta ātmani dṛḍhā ratir brahmaṇi nirguṇe ca yā",
    "GP10bhp_04u:2071": " BhP_04.22.022/1 sā śraddhayā bhagavad-dharma-caryayā jijñāsayādhyātmika-yoga-niṣṭhayā",
    "GP10bhp_04u:2072": " BhP_04.22.022/2 yogeśvaropāsanayā ca nityaṃ puṇya-śravaḥ-kathayā puṇyayā ca",
    "GP10bhp_04u:2073": " BhP_04.22.023/1 arthendriyārāma-sagoṣṭhy-atṛṣṇayā tat-sammatānām aparigraheṇa ca",
    "GP10bhp_04u:2074": " BhP_04.22.023/2 vivikta-rucyā paritoṣa ātmani vinā harer guṇa-pīyūṣa-pānāt",
    "GP10bhp_04u:2075": " BhP_04.22.024/1 ahiṃsayā pāramahaṃsya-caryayā smṛtyā mukundācaritāgrya-sīdhunā",
    "GP10bhp_04u:2076": " BhP_04.22.024/2 yamair akāmair niyamaiś cāpy anindayā nirīhayā dvandva-titikṣayā ca",
    "GP10bhp_04u:2077": " BhP_04.22.025/1 harer muhus tatpara-karṇa-pūra- guṇābhidhānena vijṛmbhamāṇayā",
    "GP10bhp_04u:2078": " BhP_04.22.025/2 bhaktyā hy asaṅgaḥ sad-asaty anātmani syān nirguṇe brahmaṇi cāñjasā ratiḥ",
    "GP10bhp_04u:2079": " BhP_04.22.026/1 yadā ratir brahmaṇi naiṣṭhikī pumān ācāryavān jñāna-virāga-raṃhasā",
    "GP10bhp_04u:2080": " BhP_04.22.026/2 dahaty avīryaṃ hṛdayaṃ jīva-kośaṃ pañcātmakaṃ yonim ivotthito 'gniḥ",
    "GP10bhp_04u:2081": " BhP_04.22.027/1 dagdhāśayo mukta-samasta-tad-guṇo naivātmano bahir antar vicaṣṭe",
    "GP10bhp_04u:2082": " BhP_04.22.027/2 parātmanor yad-vyavadhānaṃ purastāt svapne yathā puruṣas tad-vināśe",
    "GP10bhp_04u:2083": " BhP_04.22.028/1 ātmānam indriyārthaṃ ca paraṃ yad ubhayor api",
    "GP10bhp_04u:2084": " BhP_04.22.028/2 saty āśaya upādhau vai pumān paśyati nānyadā",
    "GP10bhp_04u:2085": " BhP_04.22.029/1 nimitte sati sarvatra jalādāv api pūruṣaḥ",
    "GP10bhp_04u:2086": " BhP_04.22.029/2 ātmanaś ca parasyāpi bhidāṃ paśyati nānyadā",
    "GP10bhp_04u:2087": " BhP_04.22.030/1 indriyair viṣayākṛṣṭair ākṣiptaṃ dhyāyatāṃ manaḥ",
    "GP10bhp_04u:2088": " BhP_04.22.030/2 cetanāṃ harate buddheḥ stambas toyam iva hradāt",
    "GP10bhp_04u:2089": " BhP_04.22.031/1 bhraśyaty anusmṛtiś cittaṃ jñāna-bhraṃśaḥ smṛti-kṣaye",
    "GP10bhp_04u:2090": " BhP_04.22.031/2 tad-rodhaṃ kavayaḥ prāhur ātmāpahnavam ātmanaḥ",
    "GP10bhp_04u:2091": " BhP_04.22.032/1 nātaḥ parataro loke puṃsaḥ svārtha-vyatikramaḥ",
    "GP10bhp_04u:2092": " BhP_04.22.032/2 yad-adhy anyasya preyastvam ātmanaḥ sva-vyatikramāt",
    "GP10bhp_04u:2093": " BhP_04.22.033/1 arthendriyārthābhidhyānaṃ sarvārthāpahnavo nṛṇām",
    "GP10bhp_04u:2094": " BhP_04.22.033/2 bhraṃśito jñāna-vijñānād yenāviśati mukhyatām",
    "GP10bhp_04u:2095": " BhP_04.22.034/1 na kuryāt karhicit saṅgaṃ tamas tīvraṃ titīriṣuḥ",
    "GP10bhp_04u:2096": " BhP_04.22.034/2 dharmārtha-kāma-mokṣāṇāṃ yad atyanta-vighātakam",
    "GP10bhp_04u:2097": " BhP_04.22.035/1 tatrāpi mokṣa evārtha ātyantikatayeṣyate",
    "GP10bhp_04u:2098": " BhP_04.22.035/2 traivargyo 'rtho yato nityaṃ kṛtānta-bhaya-saṃyutaḥ",
    "GP10bhp_04u:2099": " BhP_04.22.036/1 pare 'vare ca ye bhāvā guṇa-vyatikarād anu",
    "GP10bhp_04u:2100": " BhP_04.22.036/2 na teṣāṃ vidyate kṣemam īśa-vidhvaṃsitāśiṣām",
    "GP10bhp_04u:2101": " BhP_04.22.037/1 tat tvaṃ narendra jagatām atha tasthūṣāṃ ca",
    "GP10bhp_04u:2102": " BhP_04.22.037/2 dehendriyāsu-dhiṣaṇātmabhir āvṛtānām",
    "GP10bhp_04u:2103": " BhP_04.22.037/3 yaḥ kṣetravit-tapatayā hṛdi viśvag āviḥ",
    "GP10bhp_04u:2104": " BhP_04.22.037/4 pratyak cakāsti bhagavāṃs tam avehi so 'smi",
    "GP10bhp_04u:2105": " BhP_04.22.038/1 yasminn idaṃ sad-asad-ātmatayā vibhāti",
    "GP10bhp_04u:2106": " BhP_04.22.038/2 māyā viveka-vidhuti sraji vāhi-buddhiḥ",
    "GP10bhp_04u:2107": " BhP_04.22.038/3 taṃ nitya-mukta-pariśuddha-viśuddha-tattvaṃ",
    "GP10bhp_04u:2108": " BhP_04.22.038/4 pratyūḍha-karma-kalila-prakṛtiṃ prapadye",
    "GP10bhp_04u:2109": " BhP_04.22.039/1 yat-pāda-paṅkaja-palāśa-vilāsa-bhaktyā",
    "GP10bhp_04u:2110": " BhP_04.22.039/2 karmāśayaṃ grathitam udgrathayanti santaḥ",
    "GP10bhp_04u:2111": " BhP_04.22.039/3 tadvan na rikta-matayo yatayo 'pi ruddha-",
    "GP10bhp_04u:2112": " BhP_04.22.039/4 sroto-gaṇās tam araṇaṃ bhaja vāsudevam",
    "GP10bhp_04u:2113": " BhP_04.22.040/1 kṛcchro mahān iha bhavārṇavam aplaveśāṃ",
    "GP10bhp_04u:2114": " BhP_04.22.040/2 ṣaḍ-varga-nakram asukhena titīrṣanti",
    "GP10bhp_04u:2115": " BhP_04.22.040/3 tat tvaṃ harer bhagavato bhajanīyam aṅghriṃ",
    "GP10bhp_04u:2116": " BhP_04.22.040/4 kṛtvoḍupaṃ vyasanam uttara dustarārṇam",
    "GP10bhp_04u:2117": " BhP_04.22.041/0 maitreya uvāca",
    "GP10bhp_04u:2118": " BhP_04.22.041/1 sa evaṃ brahma-putreṇa kumāreṇātma-medhasā",
    "GP10bhp_04u:2119": " BhP_04.22.041/2 darśitātma-gatiḥ samyak praśasyovāca taṃ nṛpaḥ",
    "GP10bhp_04u:2120": " BhP_04.22.042/0 rājovāca",
    "GP10bhp_04u:2121": " BhP_04.22.042/1 kṛto me 'nugrahaḥ pūrvaṃ hariṇārtānukampinā",
    "GP10bhp_04u:2122": " BhP_04.22.042/2 tam āpādayituṃ brahman bhagavan yūyam āgatāḥ",
    "GP10bhp_04u:2123": " BhP_04.22.043/1 niṣpāditaś ca kārtsnyena bhagavadbhir ghṛṇālubhiḥ",
    "GP10bhp_04u:2124": " BhP_04.22.043/2 sādhūcchiṣṭaṃ hi me sarvam ātmanā saha kiṃ dade",
    "GP10bhp_04u:2125": " BhP_04.22.044/1 prāṇā dārāḥ sutā brahman gṛhāś ca sa-paricchadāḥ",
    "GP10bhp_04u:2126": " BhP_04.22.044/2 rājyaṃ balaṃ mahī kośa iti sarvaṃ niveditam",
    "GP10bhp_04u:2127": " BhP_04.22.045/1 sainā-patyaṃ ca rājyaṃ ca daṇḍa-netṛtvam eva ca",
    "GP10bhp_04u:2128": " BhP_04.22.045/2 sarva lokādhipatyaṃ ca veda-śāstra-vid arhati",
    "GP10bhp_04u:2129": " BhP_04.22.046/1 svam eva brāhmaṇo bhuṅkte svaṃ vaste svaṃ dadāti ca",
    "GP10bhp_04u:2130": " BhP_04.22.046/2 tasyaivānugraheṇānnaṃ bhuñjate kṣatriyādayaḥ",
    "GP10bhp_04u:2131": " BhP_04.22.047/1 yair īdṛśī bhagavato gatir ātma-vāda",
    "GP10bhp_04u:2132": " BhP_04.22.047/2 ekāntato nigamibhiḥ pratipāditā naḥ",
    "GP10bhp_04u:2133": " BhP_04.22.047/3 tuṣyantv adabhra-karuṇāḥ sva-kṛtena nityaṃ",
    "GP10bhp_04u:2134": " BhP_04.22.047/4 ko nāma tat pratikaroti vinoda-pātram",
    "GP10bhp_04u:2135": " BhP_04.22.048/0 maitreya uvāca",
    "GP10bhp_04u:2136": " BhP_04.22.048/1 ta ātma-yoga-pataya ādi-rājena pūjitāḥ",
    "GP10bhp_04u:2137": " BhP_04.22.048/2 śīlaṃ tadīyaṃ śaṃsantaḥ khe 'bhavan miṣatāṃ nṛṇām",
    "GP10bhp_04u:2138": " BhP_04.22.049/1 vainyas tu dhuryo mahatāṃ saṃsthityādhyātma-śikṣayā",
    "GP10bhp_04u:2139": " BhP_04.22.049/2 āpta-kāmam ivātmānaṃ mena ātmany avasthitaḥ",
    "GP10bhp_04u:2140": " BhP_04.22.050/1 karmāṇi ca yathā-kālaṃ yathā-deśaṃ yathā-balam",
    "GP10bhp_04u:2141": " BhP_04.22.050/2 yathocitaṃ yathā-vittam akarod brahma-sāt-kṛtam",
    "GP10bhp_04u:2142": " BhP_04.22.051/1 phalaṃ brahmaṇi sannyasya nirviṣaṅgaḥ samāhitaḥ",
    "GP10bhp_04u:2143": " BhP_04.22.051/2 karmādhyakṣaṃ ca manvāna ātmānaṃ prakṛteḥ param",
    "GP10bhp_04u:2144": " BhP_04.22.052/1 gṛheṣu vartamāno 'pi sa sāmrājya-śriyānvitaḥ",
    "GP10bhp_04u:2145": " BhP_04.22.052/2 nāsajjatendriyārtheṣu niraham-matir arkavat",
    "GP10bhp_04u:2146": " BhP_04.22.053/1 evam adhyātma-yogena karmāṇy anusamācaran",
    "GP10bhp_04u:2147": " BhP_04.22.053/2 putrān utpādayām āsa pañcārciṣy ātma-sammatān",
    "GP10bhp_04u:2148": " BhP_04.22.054/1 vijitāśvaṃ dhūmrakeśaṃ haryakṣaṃ draviṇaṃ vṛkam",
    "GP10bhp_04u:2149": " BhP_04.22.054/2 sarveṣāṃ loka-pālānāṃ dadhāraikaḥ pṛthur guṇān",
    "GP10bhp_04u:2150": " BhP_04.22.055/1 gopīthāya jagat-sṛṣṭeḥ kāle sve sve 'cyutātmakaḥ",
    "GP10bhp_04u:2151": " BhP_04.22.055/2 mano-vāg-vṛttibhiḥ saumyair guṇaiḥ saṃrañjayan prajāḥ",
    "GP10bhp_04u:2152": " BhP_04.22.056/1 rājety adhān nāmadheyaṃ soma-rāja ivāparaḥ",
    "GP10bhp_04u:2153": " BhP_04.22.056/2 sūryavad visṛjan gṛhṇan pratapaṃś ca bhuvo vasu",
    "GP10bhp_04u:2154": " BhP_04.22.057/1 durdharṣas tejasevāgnir mahendra iva durjayaḥ",
    "GP10bhp_04u:2155": " BhP_04.22.057/2 titikṣayā dharitrīva dyaur ivābhīṣṭa-do nṛṇām",
    "GP10bhp_04u:2156": " BhP_04.22.058/1 varṣati sma yathā-kāmaṃ parjanya iva tarpayan",
    "GP10bhp_04u:2157": " BhP_04.22.058/2 samudra iva durbodhaḥ sattvenācala-rāḍ iva",
    "GP10bhp_04u:2158": " BhP_04.22.059/1 dharma-rāḍ iva śikṣāyām āścarye himavān iva",
    "GP10bhp_04u:2159": " BhP_04.22.059/2 kuvera iva kośāḍhyo guptārtho varuṇo yathā",
    "GP10bhp_04u:2160": " BhP_04.22.060/1 mātariśveva sarvātmā balena mahasaujasā",
    "GP10bhp_04u:2161": " BhP_04.22.060/2 aviṣahyatayā devo bhagavān bhūta-rāḍ iva",
    "GP10bhp_04u:2162": " BhP_04.22.061/1 kandarpa iva saundarye manasvī mṛga-rāḍ iva",
    "GP10bhp_04u:2163": " BhP_04.22.061/2 vātsalye manuvan nṛṇāṃ prabhutve bhagavān ajaḥ",
    "GP10bhp_04u:2164": " BhP_04.22.062/1 bṛhaspatir brahma-vāde ātmavattve svayaṃ hariḥ",
    "GP10bhp_04u:2165": " BhP_04.22.062/2 bhaktyā go-guru-vipreṣu viṣvaksenānuvartiṣu",
    "GP10bhp_04u:2166": " BhP_04.22.062/3 hriyā praśraya-śīlābhyām ātma-tulyaḥ parodyame",
    "GP10bhp_04u:2167": " BhP_04.22.063/1 kīrtyordhva-gītayā pumbhis trailokye tatra tatra ha",
    "GP10bhp_04u:2168": " BhP_04.22.063/2 praviṣṭaḥ karṇa-randhreṣu strīṇāṃ rāmaḥ satām iva",
    "GP10bhp_04u:2169": " BhP_04.23.001/0 maitreya uvāca",
    "GP10bhp_04u:2170": " BhP_04.23.001/1 dṛṣṭvātmānaṃ pravayasam ekadā vainya ātmavān",
    "GP10bhp_04u:2171": " BhP_04.23.001/2 ātmanā vardhitāśeṣa- svānusargaḥ prajāpatiḥ",
    "GP10bhp_04u:2172": " BhP_04.23.002/1 jagatas tasthuṣaś cāpi vṛttido dharma-bhṛt satām",
    "GP10bhp_04u:2173": " BhP_04.23.002/2 niṣpāditeśvarādeśo yad-artham iha jajñivān",
    "GP10bhp_04u:2174": " BhP_04.23.003/1 ātmajeṣv ātmajāṃ nyasya virahād rudatīm iva",
    "GP10bhp_04u:2175": " BhP_04.23.003/2 prajāsu vimanaḥsv ekaḥ sa-dāro 'gāt tapo-vanam",
    "GP10bhp_04u:2176": " BhP_04.23.004/1 tatrāpy adābhya-niyamo vaikhānasa-susammate",
    "GP10bhp_04u:2177": " BhP_04.23.004/2 ārabdha ugra-tapasi yathā sva-vijaye purā",
    "GP10bhp_04u:2178": " BhP_04.23.005/1 kanda-mūla-phalāhāraḥ śuṣka-parṇāśanaḥ kvacit",
    "GP10bhp_04u:2179": " BhP_04.23.005/2 ab-bhakṣaḥ katicit pakṣān vāyu-bhakṣas tataḥ param",
    "GP10bhp_04u:2180": " BhP_04.23.006/1 grīṣme pañca-tapā vīro varṣāsv āsāraṣāṇ muniḥ",
    "GP10bhp_04u:2181": " BhP_04.23.006/2 ākaṇṭha-magnaḥ śiśire udake sthaṇḍile-śayaḥ",
    "GP10bhp_04u:2182": " BhP_04.23.007/1 titikṣur yata-vāg dānta ūrdhva-retā jitānilaḥ",
    "GP10bhp_04u:2183": " BhP_04.23.007/2 ārirādhayiṣuḥ kṛṣṇam acarat tapa uttamam",
    "GP10bhp_04u:2184": " BhP_04.23.008/1 tena kramānusiddhena dhvasta-karma-malāśayaḥ",
    "GP10bhp_04u:2185": " BhP_04.23.008/2 prāṇāyāmaiḥ sanniruddha- ṣaḍ-vargaś chinna-bandhanaḥ",
    "GP10bhp_04u:2186": " BhP_04.23.009/1 sanat-kumāro bhagavān yad āhādhyātmikaṃ param",
    "GP10bhp_04u:2187": " BhP_04.23.009/2 yogaṃ tenaiva puruṣam abhajat puruṣarṣabhaḥ",
    "GP10bhp_04u:2188": " BhP_04.23.010/1 bhagavad-dharmiṇaḥ sādhoḥ śraddhayā yatataḥ sadā",
    "GP10bhp_04u:2189": " BhP_04.23.010/2 bhaktir bhagavati brahmaṇy ananya-viṣayābhavat",
    "GP10bhp_04u:2190": " BhP_04.23.011/1 tasyānayā bhagavataḥ parikarma-śuddha-",
    "GP10bhp_04u:2191": " BhP_04.23.011/2 sattvātmanas tad-anusaṃsmaraṇānupūrtyā",
    "GP10bhp_04u:2192": " BhP_04.23.011/3 jñānaṃ viraktimad abhūn niśitena yena",
    "GP10bhp_04u:2193": " BhP_04.23.011/4 ciccheda saṃśaya-padaṃ nija-jīva-kośam",
    "GP10bhp_04u:2194": " BhP_04.23.012/1 chinnānya-dhīr adhigatātma-gatir nirīhas",
    "GP10bhp_04u:2195": " BhP_04.23.012/2 tat tatyaje 'cchinad idaṃ vayunena yena",
    "GP10bhp_04u:2196": " BhP_04.23.012/3 tāvan na yoga-gatibhir yatir apramatto",
    "GP10bhp_04u:2197": " BhP_04.23.012/4 yāvad gadāgraja-kathāsu ratiṃ na kuryāt",
    "GP10bhp_04u:2198": " BhP_04.23.013/1 evaṃ sa vīra-pravaraḥ saṃyojyātmānam ātmani",
    "GP10bhp_04u:2199": " BhP_04.23.013/2 brahma-bhūto dṛḍhaṃ kāle tatyāja svaṃ kalevaram",
    "GP10bhp_04u:2200": " BhP_04.23.014/1 sampīḍya pāyuṃ pārṣṇibhyāṃ vāyum utsārayañ chanaiḥ",
    "GP10bhp_04u:2201": " BhP_04.23.014/2 nābhyāṃ koṣṭheṣv avasthāpya hṛd-uraḥ-kaṇṭha-śīrṣaṇi",
    "GP10bhp_04u:2202": " BhP_04.23.015/1 utsarpayaṃs tu taṃ mūrdhni krameṇāveśya niḥspṛhaḥ",
    "GP10bhp_04u:2203": " BhP_04.23.015/2 vāyuṃ vāyau kṣitau kāyaṃ tejas tejasy ayūyujat",
    "GP10bhp_04u:2204": " BhP_04.23.016/1 khāny ākāśe dravaṃ toye yathā-sthānaṃ vibhāgaśaḥ",
    "GP10bhp_04u:2205": " BhP_04.23.016/2 kṣitim ambhasi tat tejasy ado vāyau nabhasy amum",
    "GP10bhp_04u:2206": " BhP_04.23.017/1 indriyeṣu manas tāni tan-mātreṣu yathodbhavam",
    "GP10bhp_04u:2207": " BhP_04.23.017/2 bhūtādināmūny utkṛṣya mahaty ātmani sandadhe",
    "GP10bhp_04u:2208": " BhP_04.23.018/1 taṃ sarva-guṇa-vinyāsaṃ jīve māyāmaye nyadhāt",
    "GP10bhp_04u:2209": " BhP_04.23.018/2 taṃ cānuśayam ātma-stham asāv anuśayī pumān",
    "GP10bhp_04u:2210": " BhP_04.23.018/3 nāna-vairāgya-vīryeṇa svarūpa-stho 'jahāt prabhuḥ",
    "GP10bhp_04u:2211": " BhP_04.23.019/1 arcir nāma mahā-rājñī tat-patny anugatā vanam",
    "GP10bhp_04u:2212": " BhP_04.23.019/2 sukumāry atad-arhā ca yat-padbhyāṃ sparśanaṃ bhuvaḥ",
    "GP10bhp_04u:2213": " BhP_04.23.020/1 atīva bhartur vrata-dharma-niṣṭhayā śuśrūṣayā cārṣa-deha-yātrayā",
    "GP10bhp_04u:2214": " BhP_04.23.020/2 nāvindatārtiṃ parikarśitāpi sā preyaskara-sparśana-māna-nirvṛtiḥ",
    "GP10bhp_04u:2215": " BhP_04.23.021/1 dehaṃ vipannākhila-cetanādikaṃ patyuḥ pṛthivyā dayitasya cātmanaḥ",
    "GP10bhp_04u:2216": " BhP_04.23.021/2 ālakṣya kiñcic ca vilapya sā satī citām athāropayad adri-sānuni",
    "GP10bhp_04u:2217": " BhP_04.23.022/1 vidhāya kṛtyaṃ hradinī-jalāplutā dattvodakaṃ bhartur udāra-karmaṇaḥ",
    "GP10bhp_04u:2218": " BhP_04.23.022/2 natvā divi-sthāṃs tridaśāṃs triḥ parītya viveśa vahniṃ dhyāyatī bhartṛ-pādau",
    "GP10bhp_04u:2219": " BhP_04.23.023/1 vilokyānugatāṃ sādhvīṃ pṛthuṃ vīra-varaṃ patim",
    "GP10bhp_04u:2220": " BhP_04.23.023/2 tuṣṭuvur varadā devair deva-patnyaḥ sahasraśaḥ",
    "GP10bhp_04u:2221": " BhP_04.23.024/1 kurvatyaḥ kusumāsāraṃ tasmin mandara-sānuni",
    "GP10bhp_04u:2222": " BhP_04.23.024/2 nadatsv amara-tūryeṣu gṛṇanti sma parasparam",
    "GP10bhp_04u:2223": " BhP_04.23.025/0 devya ūcuḥ",
    "GP10bhp_04u:2224": " BhP_04.23.025/1 aho iyaṃ vadhūr dhanyā yā caivaṃ bhū-bhujāṃ patim",
    "GP10bhp_04u:2225": " BhP_04.23.025/2 sarvātmanā patiṃ bheje yajñeśaṃ śrīr vadhūr iva",
    "GP10bhp_04u:2226": " BhP_04.23.026/1 saiṣā nūnaṃ vrajaty ūrdhvam anu vainyaṃ patiṃ satī",
    "GP10bhp_04u:2227": " BhP_04.23.026/2 paśyatāsmān atītyārcir durvibhāvyena karmaṇā",
    "GP10bhp_04u:2228": " BhP_04.23.027/1 teṣāṃ durāpaṃ kiṃ tv anyan martyānāṃ bhagavat-padam",
    "GP10bhp_04u:2229": " BhP_04.23.027/2 bhuvi lolāyuṣo ye vai naiṣkarmyaṃ sādhayanty uta",
    "GP10bhp_04u:2230": " BhP_04.23.028/1 sa vañcito batātma-dhruk kṛcchreṇa mahatā bhuvi",
    "GP10bhp_04u:2231": " BhP_04.23.028/2 labdhvāpavargyaṃ mānuṣyaṃ viṣayeṣu viṣajjate",
    "GP10bhp_04u:2232": " BhP_04.23.029/0 maitreya uvāca",
    "GP10bhp_04u:2233": " BhP_04.23.029/1 stuvatīṣv amara-strīṣu pati-lokaṃ gatā vadhūḥ",
    "GP10bhp_04u:2234": " BhP_04.23.029/2 yaṃ vā ātma-vidāṃ dhuryo vainyaḥ prāpācyutāśrayaḥ",
    "GP10bhp_04u:2235": " BhP_04.23.030/1 ittham-bhūtānubhāvo 'sau pṛthuḥ sa bhagavattamaḥ",
    "GP10bhp_04u:2236": " BhP_04.23.030/2 kīrtitaṃ tasya caritam uddāma-caritasya te",
    "GP10bhp_04u:2237": " BhP_04.23.031/1 ya idaṃ sumahat puṇyaṃ śraddhayāvahitaḥ paṭhet",
    "GP10bhp_04u:2238": " BhP_04.23.031/2 śrāvayec chṛṇuyād vāpi sa pṛthoḥ padavīm iyāt",
    "GP10bhp_04u:2239": " BhP_04.23.032/1 brāhmaṇo brahma-varcasvī rājanyo jagatī-patiḥ",
    "GP10bhp_04u:2240": " BhP_04.23.032/2 vaiśyaḥ paṭhan viṭ-patiḥ syāc chūdraḥ sattamatām iyāt",
    "GP10bhp_04u:2241": " BhP_04.23.033/1 triḥ kṛtva idam ākarṇya naro nāry athavādṛtā",
    "GP10bhp_04u:2242": " BhP_04.23.033/2 aprajaḥ suprajatamo nirdhano dhanavattamaḥ",
    "GP10bhp_04u:2243": " BhP_04.23.034/1 aspaṣṭa-kīrtiḥ suyaśā mūrkho bhavati paṇḍitaḥ",
    "GP10bhp_04u:2244": " BhP_04.23.034/2 idaṃ svasty-ayanaṃ puṃsām amaṅgalya-nivāraṇam",
    "GP10bhp_04u:2245": " BhP_04.23.035/1 dhanyaṃ yaśasyam āyuṣyaṃ svargyaṃ kali-malāpaham",
    "GP10bhp_04u:2246": " BhP_04.23.035/2 dharmārtha-kāma-mokṣāṇāṃ samyak siddhim abhīpsubhiḥ",
    "GP10bhp_04u:2247": " BhP_04.23.035/3 śraddhayaitad anuśrāvyaṃ caturṇāṃ kāraṇaṃ param",
    "GP10bhp_04u:2248": " BhP_04.23.036/1 vijayābhimukho rājā śrutvaitad abhiyāti yān",
    "GP10bhp_04u:2249": " BhP_04.23.036/2 baliṃ tasmai haranty agre rājānaḥ pṛthave yathā",
    "GP10bhp_04u:2250": " BhP_04.23.037/1 muktānya-saṅgo bhagavaty amalāṃ bhaktim udvahan",
    "GP10bhp_04u:2251": " BhP_04.23.037/2 vainyasya caritaṃ puṇyaṃ śṛṇuyāc chrāvayet paṭhet",
    "GP10bhp_04u:2252": " BhP_04.23.038/1 vaicitravīryābhihitaṃ mahan-māhātmya-sūcakam",
    "GP10bhp_04u:2253": " BhP_04.23.038/2 asmin kṛtam atimartyaṃ pārthavīṃ gatim āpnuyāt",
    "GP10bhp_04u:2254": " BhP_04.23.039/1 anudinam idam ādareṇa śṛṇvan pṛthu-caritaṃ prathayan vimukta-saṅgaḥ",
    "GP10bhp_04u:2255": " BhP_04.23.039/2 bhagavati bhava-sindhu-pota-pāde sa ca nipuṇāṃ labhate ratiṃ manuṣyaḥ",
    "GP10bhp_04u:2256": " BhP_04.24.001/0 maitreya uvāca",
    "GP10bhp_04u:2257": " BhP_04.24.001/1 vijitāśvo 'dhirājāsīt pṛthu-putraḥ pṛthu-śravāḥ",
    "GP10bhp_04u:2258": " BhP_04.24.001/2 yavīyobhyo 'dadāt kāṣṭhā bhrātṛbhyo bhrātṛ-vatsalaḥ",
    "GP10bhp_04u:2259": " BhP_04.24.002/1 haryakṣāyādiśat prācīṃ dhūmrakeśāya dakṣiṇām",
    "GP10bhp_04u:2260": " BhP_04.24.002/2 pratīcīṃ vṛka-saṃjñāya turyāṃ draviṇase vibhuḥ",
    "GP10bhp_04u:2261": " BhP_04.24.003/1 antardhāna-gatiṃ śakrāl labdhvāntardhāna-saṃjñitaḥ",
    "GP10bhp_04u:2262": " BhP_04.24.003/2 apatya-trayam ādhatta śikhaṇḍinyāṃ susammatam",
    "GP10bhp_04u:2263": " BhP_04.24.004/1 pāvakaḥ pavamānaś ca śucir ity agnayaḥ purā",
    "GP10bhp_04u:2264": " BhP_04.24.004/2 vasiṣṭha-śāpād utpannāḥ punar yoga-gatiṃ gatāḥ",
    "GP10bhp_04u:2265": " BhP_04.24.005/1 antardhāno nabhasvatyāṃ havirdhānam avindata",
    "GP10bhp_04u:2266": " BhP_04.24.005/2 ya indram aśva-hartāraṃ vidvān api na jaghnivān",
    "GP10bhp_04u:2267": " BhP_04.24.006/1 rājñāṃ vṛttiṃ karādāna- daṇḍa-śulkādi-dāruṇām",
    "GP10bhp_04u:2268": " BhP_04.24.006/2 manyamāno dīrgha-sattra- vyājena visasarja ha",
    "GP10bhp_04u:2269": " BhP_04.24.007/1 tatrāpi haṃsaṃ puruṣaṃ paramātmānam ātma-dṛk",
    "GP10bhp_04u:2270": " BhP_04.24.007/2 yajaṃs tal-lokatām āpa kuśalena samādhinā",
    "GP10bhp_04u:2271": " BhP_04.24.008/1 havirdhānād dhavirdhānī vidurāsūta ṣaṭ sutān",
    "GP10bhp_04u:2272": " BhP_04.24.008/2 barhiṣadaṃ gayaṃ śuklaṃ kṛṣṇaṃ satyaṃ jitavratam",
    "GP10bhp_04u:2273": " BhP_04.24.009/1 barhiṣat sumahā-bhāgo hāvirdhāniḥ prajāpatiḥ",
    "GP10bhp_04u:2274": " BhP_04.24.009/2 kriyā-kāṇḍeṣu niṣṇāto yogeṣu ca kurūdvaha",
    "GP10bhp_04u:2275": " BhP_04.24.010/1 yasyedaṃ deva-yajanam anuyajñaṃ vitanvataḥ",
    "GP10bhp_04u:2276": " BhP_04.24.010/2 prācīnāgraiḥ kuśair āsīd āstṛtaṃ vasudhā-talam",
    "GP10bhp_04u:2277": " BhP_04.24.011/1 sāmudrīṃ devadevoktām upayeme śatadrutim",
    "GP10bhp_04u:2278": " BhP_04.24.011/2 yāṃ vīkṣya cāru-sarvāṅgīṃ kiśorīṃ suṣṭhv-alaṅkṛtām",
    "GP10bhp_04u:2279": " BhP_04.24.011/3 parikramantīm udvāhe cakame 'gniḥ śukīm iva",
    "GP10bhp_04u:2280": " BhP_04.24.012/1 vibudhāsura-gandharva- muni-siddha-naroragāḥ",
    "GP10bhp_04u:2281": " BhP_04.24.012/2 vijitāḥ sūryayā dikṣu kvaṇayantyaiva nūpuraiḥ",
    "GP10bhp_04u:2282": " BhP_04.24.013/1 prācīnabarhiṣaḥ putrāḥ śatadrutyāṃ daśābhavan",
    "GP10bhp_04u:2283": " BhP_04.24.013/2 tulya-nāma-vratāḥ sarve dharma-snātāḥ pracetasaḥ",
    "GP10bhp_04u:2284": " BhP_04.24.014/1 pitrādiṣṭāḥ prajā-sarge tapase 'rṇavam āviśan",
    "GP10bhp_04u:2285": " BhP_04.24.014/2 daśa-varṣa-sahasrāṇi tapasārcaṃs tapas-patim",
    "GP10bhp_04u:2286": " BhP_04.24.015/1 yad uktaṃ pathi dṛṣṭena giriśena prasīdatā",
    "GP10bhp_04u:2287": " BhP_04.24.015/2 tad dhyāyanto japantaś ca pūjayantaś ca saṃyatāḥ",
    "GP10bhp_04u:2288": " BhP_04.24.016/0 vidura uvāca",
    "GP10bhp_04u:2289": " BhP_04.24.016/1 pracetasāṃ giritreṇa yathāsīt pathi saṅgamaḥ",
    "GP10bhp_04u:2290": " BhP_04.24.016/2 yad utāha haraḥ prītas tan no brahman vadārthavat",
    "GP10bhp_04u:2291": " BhP_04.24.017/1 saṅgamaḥ khalu viprarṣe śiveneha śarīriṇām",
    "GP10bhp_04u:2292": " BhP_04.24.017/2 durlabho munayo dadhyur asaṅgād yam abhīpsitam",
    "GP10bhp_04u:2293": " BhP_04.24.018/1 ātmārāmo 'pi yas tv asya loka-kalpasya rādhase",
    "GP10bhp_04u:2294": " BhP_04.24.018/2 śaktyā yukto vicarati ghorayā bhagavān bhavaḥ",
    "GP10bhp_04u:2295": " BhP_04.24.019/0 maitreya uvāca",
    "GP10bhp_04u:2296": " BhP_04.24.019/1 pracetasaḥ pitur vākyaṃ śirasādāya sādhavaḥ",
    "GP10bhp_04u:2297": " BhP_04.24.019/2 diśaṃ pratīcīṃ prayayus tapasy ādṛta-cetasaḥ",
    "GP10bhp_04u:2298": " BhP_04.24.020/1 sa-samudram upa vistīrṇam apaśyan sumahat saraḥ",
    "GP10bhp_04u:2299": " BhP_04.24.020/2 mahan-mana iva svacchaṃ prasanna-salilāśayam",
    "GP10bhp_04u:2300": " BhP_04.24.021/1 nīla-raktotpalāmbhoja- kahlārendīvarākaram",
    "GP10bhp_04u:2301": " BhP_04.24.021/2 haṃsa-sārasa-cakrāhva- kāraṇḍava-nikūjitam",
    "GP10bhp_04u:2302": " BhP_04.24.022/1 matta-bhramara-sausvarya- hṛṣṭa-roma-latāṅghripam",
    "GP10bhp_04u:2303": " BhP_04.24.022/2 padma-kośa-rajo dikṣu vikṣipat-pavanotsavam",
    "GP10bhp_04u:2304": " BhP_04.24.023/1 tatra gāndharvam ākarṇya divya-mārga-manoharam",
    "GP10bhp_04u:2305": " BhP_04.24.023/2 visismyū rāja-putrās te mṛdaṅga-paṇavādy anu",
    "GP10bhp_04u:2306": " BhP_04.24.024/1 tarhy eva sarasas tasmān niṣkrāmantaṃ sahānugam",
    "GP10bhp_04u:2307": " BhP_04.24.024/2 upagīyamānam amara- pravaraṃ vibudhānugaiḥ",
    "GP10bhp_04u:2308": " BhP_04.24.025/1 tapta-hema-nikāyābhaṃ śiti-kaṇṭhaṃ tri-locanam",
    "GP10bhp_04u:2309": " BhP_04.24.025/2 prasāda-sumukhaṃ vīkṣya praṇemur jāta-kautukāḥ",
    "GP10bhp_04u:2310": " BhP_04.24.026/1 sa tān prapannārti-haro bhagavān dharma-vatsalaḥ",
    "GP10bhp_04u:2311": " BhP_04.24.026/2 dharma-jñān śīla-sampannān prītaḥ prītān uvāca ha",
    "GP10bhp_04u:2312": " BhP_04.24.027/0 śrī-rudra uvāca",
    "GP10bhp_04u:2313": " BhP_04.24.027/1 yūyaṃ vediṣadaḥ putrā viditaṃ vaś cikīrṣitam",
    "GP10bhp_04u:2314": " BhP_04.24.027/2 anugrahāya bhadraṃ va evaṃ me darśanaṃ kṛtam",
    "GP10bhp_04u:2315": " BhP_04.24.028/1 yaḥ paraṃ raṃhasaḥ sākṣāt tri-guṇāj jīva-saṃjñitāt",
    "GP10bhp_04u:2316": " BhP_04.24.028/2 bhagavantaṃ vāsudevaṃ prapannaḥ sa priyo hi me",
    "GP10bhp_04u:2317": " BhP_04.24.029/1 sva-dharma-niṣṭhaḥ śata-janmabhiḥ pumān viriñcatām eti tataḥ paraṃ hi mām",
    "GP10bhp_04u:2318": " BhP_04.24.029/2 avyākṛtaṃ bhāgavato 'tha vaiṣṇavaṃ padaṃ yathāhaṃ vibudhāḥ kalātyaye",
    "GP10bhp_04u:2319": " BhP_04.24.030/1 atha bhāgavatā yūyaṃ priyāḥ stha bhagavān yathā",
    "GP10bhp_04u:2320": " BhP_04.24.030/2 na mad bhāgavatānāṃ ca preyān anyo 'sti karhicit",
    "GP10bhp_04u:2321": " BhP_04.24.031/1 idaṃ viviktaṃ japtavyaṃ pavitraṃ maṅgalaṃ param",
    "GP10bhp_04u:2322": " BhP_04.24.031/2 niḥśreyasa-karaṃ cāpi śrūyatāṃ tad vadāmi vaḥ",
    "GP10bhp_04u:2323": " BhP_04.24.032/0 maitreya uvāca",
    "GP10bhp_04u:2324": " BhP_04.24.032/1 ity anukrośa-hṛdayo bhagavān āha tāñ chivaḥ",
    "GP10bhp_04u:2325": " BhP_04.24.032/2 baddhāñjalīn rāja-putrān nārāyaṇa-paro vacaḥ",
    "GP10bhp_04u:2326": " BhP_04.24.033/0 śrī-rudra uvāca",
    "GP10bhp_04u:2327": " BhP_04.24.033/1 jitaṃ ta ātma-vid-varya- svastaye svastir astu me",
    "GP10bhp_04u:2328": " BhP_04.24.033/2 bhavatārādhasā rāddhaṃ sarvasmā ātmane namaḥ",
    "GP10bhp_04u:2329": " BhP_04.24.034/1 namaḥ paṅkaja-nābhāya bhūta-sūkṣmendriyātmane",
    "GP10bhp_04u:2330": " BhP_04.24.034/2 vāsudevāya śāntāya kūṭa-sthāya sva-rociṣe",
    "GP10bhp_04u:2331": " BhP_04.24.035/1 saṅkarṣaṇāya sūkṣmāya durantāyāntakāya ca",
    "GP10bhp_04u:2332": " BhP_04.24.035/2 namo viśva-prabodhāya pradyumnāyāntar-ātmane",
    "GP10bhp_04u:2333": " BhP_04.24.036/1 namo namo 'niruddhāya hṛṣīkeśendriyātmane",
    "GP10bhp_04u:2334": " BhP_04.24.036/2 namaḥ paramahaṃsāya pūrṇāya nibhṛtātmane",
    "GP10bhp_04u:2335": " BhP_04.24.037/1 svargāpavarga-dvārāya nityaṃ śuci-ṣade namaḥ",
    "GP10bhp_04u:2336": " BhP_04.24.037/2 namo hiraṇya-vīryāya cātur-hotrāya tantave",
    "GP10bhp_04u:2337": " BhP_04.24.038/1 nama ūrja iṣe trayyāḥ pataye yajña-retase",
    "GP10bhp_04u:2338": " BhP_04.24.038/2 tṛpti-dāya ca jīvānāṃ namaḥ sarva-rasātmane",
    "GP10bhp_04u:2339": " BhP_04.24.039/1 sarva-sattvātma-dehāya viśeṣāya sthavīyase",
    "GP10bhp_04u:2340": " BhP_04.24.039/2 namas trailokya-pālāya saha ojo-balāya ca",
    "GP10bhp_04u:2341": " BhP_04.24.040/1 artha-liṅgāya nabhase namo 'ntar-bahir-ātmane",
    "GP10bhp_04u:2342": " BhP_04.24.040/2 namaḥ puṇyāya lokāya amuṣmai bhūri-varcase",
    "GP10bhp_04u:2343": " BhP_04.24.041/1 pravṛttāya nivṛttāya pitṛ-devāya karmaṇe",
    "GP10bhp_04u:2344": " BhP_04.24.041/2 namo 'dharma-vipākāya mṛtyave duḥkha-dāya ca",
    "GP10bhp_04u:2345": " BhP_04.24.042/1 namas ta āśiṣām īśa manave kāraṇātmane",
    "GP10bhp_04u:2346": " BhP_04.24.042/2 namo dharmāya bṛhate kṛṣṇāyākuṇṭha-medhase",
    "GP10bhp_04u:2347": " BhP_04.24.042/3 puruṣāya purāṇāya sāṅkhya-yogeśvarāya ca",
    "GP10bhp_04u:2348": " BhP_04.24.043/1 śakti-traya-sametāya mīḍhuṣe 'haṅkṛtātmane",
    "GP10bhp_04u:2349": " BhP_04.24.043/2 ceta-ākūti-rūpāya namo vāco vibhūtaye",
    "GP10bhp_04u:2350": " BhP_04.24.044/1 darśanaṃ no didṛkṣūṇāṃ dehi bhāgavatārcitam",
    "GP10bhp_04u:2351": " BhP_04.24.044/2 rūpaṃ priyatamaṃ svānāṃ sarvendriya-guṇāñjanam",
    "GP10bhp_04u:2352": " BhP_04.24.045/1 snigdha-prāvṛḍ-ghana-śyāmaṃ sarva-saundarya-saṅgraham",
    "GP10bhp_04u:2353": " BhP_04.24.045/2 cārv-āyata-catur-bāhu sujāta-rucirānanam",
    "GP10bhp_04u:2354": " BhP_04.24.046/1 padma-kośa-palāśākṣaṃ sundara-bhru sunāsikam",
    "GP10bhp_04u:2355": " BhP_04.24.046/2 sudvijaṃ sukapolāsyaṃ sama-karṇa-vibhūṣaṇam",
    "GP10bhp_04u:2356": " BhP_04.24.047/1 prīti-prahasitāpāṅgam alakai rūpa-śobhitam",
    "GP10bhp_04u:2357": " BhP_04.24.047/2 lasat-paṅkaja-kiñjalka- dukūlaṃ mṛṣṭa-kuṇḍalam",
    "GP10bhp_04u:2358": " BhP_04.24.048/1 sphurat-kirīṭa-valaya- hāra-nūpura-mekhalam",
    "GP10bhp_04u:2359": " BhP_04.24.048/2 śaṅkha-cakra-gadā-padma- mālā-maṇy-uttamarddhimat",
    "GP10bhp_04u:2360": " BhP_04.24.049/1 siṃha-skandha-tviṣo bibhrat saubhaga-grīva-kaustubham",
    "GP10bhp_04u:2361": " BhP_04.24.049/2 śriyānapāyinyā kṣipta- nikaṣāśmorasollasat",
    "GP10bhp_04u:2362": " BhP_04.24.050/1 pūra-recaka-saṃvigna- vali-valgu-dalodaram",
    "GP10bhp_04u:2363": " BhP_04.24.050/2 pratisaṅkrāmayad viśvaṃ nābhyāvarta-gabhīrayā",
    "GP10bhp_04u:2364": " BhP_04.24.051/1 śyāma-śroṇy-adhi-rociṣṇu- dukūla-svarṇa-mekhalam",
    "GP10bhp_04u:2365": " BhP_04.24.051/2 sama-cārv-aṅghri-jaṅghoru- nimna-jānu-sudarśanam",
    "GP10bhp_04u:2366": " BhP_04.24.052/1 padā śarat-padma-palāśa-rociṣā nakha-dyubhir no 'ntar-aghaṃ vidhunvatā",
    "GP10bhp_04u:2367": " BhP_04.24.052/2 pradarśaya svīyam apāsta-sādhvasaṃ padaṃ guro mārga-gurus tamo-juṣām",
    "GP10bhp_04u:2368": " BhP_04.24.053/1 etad rūpam anudhyeyam ātma-śuddhim abhīpsatām",
    "GP10bhp_04u:2369": " BhP_04.24.053/2 yad-bhakti-yogo 'bhayadaḥ sva-dharmam anutiṣṭhatām",
    "GP10bhp_04u:2370": " BhP_04.24.054/1 bhavān bhaktimatā labhyo durlabhaḥ sarva-dehinām",
    "GP10bhp_04u:2371": " BhP_04.24.054/2 svārājyasyāpy abhimata ekāntenātma-vid-gatiḥ",
    "GP10bhp_04u:2372": " BhP_04.24.055/1 taṃ durārādhyam ārādhya satām api durāpayā",
    "GP10bhp_04u:2373": " BhP_04.24.055/2 ekānta-bhaktyā ko vāñchet pāda-mūlaṃ vinā bahiḥ",
    "GP10bhp_04u:2374": " BhP_04.24.056/1 yatra nirviṣṭam araṇaṃ kṛtānto nābhimanyate",
    "GP10bhp_04u:2375": " BhP_04.24.056/2 viśvaṃ vidhvaṃsayan vīrya- śaurya-visphūrjita-bhruvā",
    "GP10bhp_04u:2376": " BhP_04.24.057/1 kṣaṇārdhenāpi tulaye na svargaṃ nāpunar-bhavam",
    "GP10bhp_04u:2377": " BhP_04.24.057/2 bhagavat-saṅgi-saṅgasya martyānāṃ kim utāśiṣaḥ",
    "GP10bhp_04u:2378": " BhP_04.24.058/1 athānaghāṅghres tava kīrti-tīrthayor antar-bahiḥ-snāna-vidhūta-pāpmanām",
    "GP10bhp_04u:2379": " BhP_04.24.058/2 bhūteṣv anukrośa-susattva-śīlināṃ syāt saṅgamo 'nugraha eṣa nas tava",
    "GP10bhp_04u:2380": " BhP_04.24.059/1 na yasya cittaṃ bahir-artha-vibhramaṃ tamo-guhāyāṃ ca viśuddham āviśat",
    "GP10bhp_04u:2381": " BhP_04.24.059/2 yad-bhakti-yogānugṛhītam añjasā munir vicaṣṭe nanu tatra te gatim",
    "GP10bhp_04u:2382": " BhP_04.24.060/1 yatredaṃ vyajyate viśvaṃ viśvasminn avabhāti yat",
    "GP10bhp_04u:2383": " BhP_04.24.060/2 tat tvaṃ brahma paraṃ jyotir ākāśam iva vistṛtam",
    "GP10bhp_04u:2384": " BhP_04.24.061/1 yo māyayedaṃ puru-rūpayāsṛjad bibharti bhūyaḥ kṣapayaty avikriyaḥ",
    "GP10bhp_04u:2385": " BhP_04.24.061/2 yad-bheda-buddhiḥ sad ivātma-duḥsthayā tvam ātma-tantraṃ bhagavan pratīmahi",
    "GP10bhp_04u:2386": " BhP_04.24.062/1 kriyā-kalāpair idam eva yoginaḥ śraddhānvitāḥ sādhu yajanti siddhaye",
    "GP10bhp_04u:2387": " BhP_04.24.062/2 bhūtendriyāntaḥ-karaṇopalakṣitaṃ vede ca tantre ca ta eva kovidāḥ",
    "GP10bhp_04u:2388": " BhP_04.24.063/1 tvam eka ādyaḥ puruṣaḥ supta-śaktis tayā rajaḥ-sattva-tamo vibhidyate",
    "GP10bhp_04u:2389": " BhP_04.24.063/2 mahān ahaṃ khaṃ marud agni-vār-dharāḥ surarṣayo bhūta-gaṇā idaṃ yataḥ",
    "GP10bhp_04u:2390": " BhP_04.24.064/1 sṛṣṭaṃ sva-śaktyedam anupraviṣṭaś catur-vidhaṃ puram ātmāṃśakena",
    "GP10bhp_04u:2391": " BhP_04.24.064/2 atho vidus taṃ puruṣaṃ santam antar bhuṅkte hṛṣīkair madhu sāra-ghaṃ yaḥ",
    "GP10bhp_04u:2392": " BhP_04.24.065/1 sa eṣa lokān aticaṇḍa-vego vikarṣasi tvaṃ khalu kāla-yānaḥ",
    "GP10bhp_04u:2393": " BhP_04.24.065/2 bhūtāni bhūtair anumeya-tattvo ghanāvalīr vāyur ivāviṣahyaḥ",
    "GP10bhp_04u:2394": " BhP_04.24.066/1 pramattam uccair iti kṛtya-cintayā pravṛddha-lobhaṃ viṣayeṣu lālasam",
    "GP10bhp_04u:2395": " BhP_04.24.066/2 tvam apramattaḥ sahasābhipadyase kṣul-lelihāno 'hir ivākhum antakaḥ",
    "GP10bhp_04u:2396": " BhP_04.24.067/1 kas tvat-padābjaṃ vijahāti paṇḍito yas te 'vamāna-vyayamāna-ketanaḥ",
    "GP10bhp_04u:2397": " BhP_04.24.067/2 viśaṅkayāsmad-gurur arcati sma yad vinopapattiṃ manavaś caturdaśa",
    "GP10bhp_04u:2398": " BhP_04.24.068/1 atha tvam asi no brahman paramātman vipaścitām",
    "GP10bhp_04u:2399": " BhP_04.24.068/2 viśvaṃ rudra-bhaya-dhvastam akutaścid-bhayā gatiḥ",
    "GP10bhp_04u:2400": " BhP_04.24.069/1 idaṃ japata bhadraṃ vo viśuddhā nṛpa-nandanāḥ",
    "GP10bhp_04u:2401": " BhP_04.24.069/2 sva-dharmam anutiṣṭhanto bhagavaty arpitāśayāḥ",
    "GP10bhp_04u:2402": " BhP_04.24.070/1 tam evātmānam ātma-sthaṃ sarva-bhūteṣv avasthitam",
    "GP10bhp_04u:2403": " BhP_04.24.070/2 pūjayadhvaṃ gṛṇantaś ca dhyāyantaś cāsakṛd dharim",
    "GP10bhp_04u:2404": " BhP_04.24.071/1 yogādeśam upāsādya dhārayanto muni-vratāḥ",
    "GP10bhp_04u:2405": " BhP_04.24.071/2 samāhita-dhiyaḥ sarva etad abhyasatādṛtāḥ",
    "GP10bhp_04u:2406": " BhP_04.24.072/1 idam āha purāsmākaṃ bhagavān viśvasṛk-patiḥ",
    "GP10bhp_04u:2407": " BhP_04.24.072/2 bhṛgv-ādīnām ātmajānāṃ sisṛkṣuḥ saṃsisṛkṣatām",
    "GP10bhp_04u:2408": " BhP_04.24.073/1 te vayaṃ noditāḥ sarve prajā-sarge prajeśvarāḥ",
    "GP10bhp_04u:2409": " BhP_04.24.073/2 anena dhvasta-tamasaḥ sisṛkṣmo vividhāḥ prajāḥ",
    "GP10bhp_04u:2410": " BhP_04.24.074/1 athedaṃ nityadā yukto japann avahitaḥ pumān",
    "GP10bhp_04u:2411": " BhP_04.24.074/2 acirāc chreya āpnoti vāsudeva-parāyaṇaḥ",
    "GP10bhp_04u:2412": " BhP_04.24.075/1 śreyasām iha sarveṣāṃ jñānaṃ niḥśreyasaṃ param",
    "GP10bhp_04u:2413": " BhP_04.24.075/2 sukhaṃ tarati duṣpāraṃ jñāna-naur vyasanārṇavam",
    "GP10bhp_04u:2414": " BhP_04.24.076/1 ya imaṃ śraddhayā yukto mad-gītaṃ bhagavat-stavam",
    "GP10bhp_04u:2415": " BhP_04.24.076/2 adhīyāno durārādhyaṃ harim ārādhayaty asau",
    "GP10bhp_04u:2416": " BhP_04.24.077/1 vindate puruṣo 'muṣmād yad yad icchaty asatvaram",
    "GP10bhp_04u:2417": " BhP_04.24.077/2 mad-gīta-gītāt suprītāc chreyasām eka-vallabhāt",
    "GP10bhp_04u:2418": " BhP_04.24.078/1 idaṃ yaḥ kalya utthāya prāñjaliḥ śraddhayānvitaḥ",
    "GP10bhp_04u:2419": " BhP_04.24.078/2 śṛṇuyāc chrāvayen martyo mucyate karma-bandhanaiḥ",
    "GP10bhp_04u:2420": " BhP_04.24.079/1 gītaṃ mayedaṃ naradeva-nandanāḥ parasya puṃsaḥ paramātmanaḥ stavam",
    "GP10bhp_04u:2421": " BhP_04.24.079/2 japanta ekāgra-dhiyas tapo mahat caradhvam ante tata āpsyathepsitam",
    "GP10bhp_04u:2422": " BhP_04.25.001/0 maitreya uvāca",
    "GP10bhp_04u:2423": " BhP_04.25.001/1 iti sandiśya bhagavān bārhiṣadair abhipūjitaḥ",
    "GP10bhp_04u:2424": " BhP_04.25.001/2 paśyatāṃ rāja-putrāṇāṃ tatraivāntardadhe haraḥ",
    "GP10bhp_04u:2425": " BhP_04.25.002/1 rudra-gītaṃ bhagavataḥ stotraṃ sarve pracetasaḥ",
    "GP10bhp_04u:2426": " BhP_04.25.002/2 japantas te tapas tepur varṣāṇām ayutaṃ jale",
    "GP10bhp_04u:2427": " BhP_04.25.003/1 prācīnabarhiṣaṃ kṣattaḥ karmasv āsakta-mānasam",
    "GP10bhp_04u:2428": " BhP_04.25.003/2 nārado 'dhyātma-tattva-jñaḥ kṛpāluḥ pratyabodhayat",
    "GP10bhp_04u:2429": " BhP_04.25.004/1 śreyas tvaṃ katamad rājan karmaṇātmana īhase",
    "GP10bhp_04u:2430": " BhP_04.25.004/2 duḥkha-hāniḥ sukhāvāptiḥ śreyas tan neha ceṣyate",
    "GP10bhp_04u:2431": " BhP_04.25.005/0 rājovāca",
    "GP10bhp_04u:2432": " BhP_04.25.005/1 na jānāmi mahā-bhāga paraṃ karmāpaviddha-dhīḥ",
    "GP10bhp_04u:2433": " BhP_04.25.005/2 brūhi me vimalaṃ jñānaṃ yena mucyeya karmabhiḥ",
    "GP10bhp_04u:2434": " BhP_04.25.006/1 gṛheṣu kūṭa-dharmeṣu putra-dāra-dhanārtha-dhīḥ",
    "GP10bhp_04u:2435": " BhP_04.25.006/2 na paraṃ vindate mūḍho bhrāmyan saṃsāra-vartmasu",
    "GP10bhp_04u:2436": " BhP_04.25.007/0 nārada uvāca",
    "GP10bhp_04u:2437": " BhP_04.25.007/1 bho bhoḥ prajāpate rājan paśūn paśya tvayādhvare",
    "GP10bhp_04u:2438": " BhP_04.25.007/2 saṃjñāpitāñ jīva-saṅghān nirghṛṇena sahasraśaḥ",
    "GP10bhp_04u:2439": " BhP_04.25.008/1 ete tvāṃ sampratīkṣante smaranto vaiśasaṃ tava",
    "GP10bhp_04u:2440": " BhP_04.25.008/2 samparetam ayaḥ-kūṭaiś chindanty utthita-manyavaḥ",
    "GP10bhp_04u:2441": " BhP_04.25.009/1 atra te kathayiṣye 'mum itihāsaṃ purātanam",
    "GP10bhp_04u:2442": " BhP_04.25.009/2 purañjanasya caritaṃ nibodha gadato mama",
    "GP10bhp_04u:2443": " BhP_04.25.010/1 āsīt purañjano nāma rājā rājan bṛhac-chravāḥ",
    "GP10bhp_04u:2444": " BhP_04.25.010/2 tasyāvijñāta-nāmāsīt sakhāvijñāta-ceṣṭitaḥ",
    "GP10bhp_04u:2445": " BhP_04.25.011/1 so 'nveṣamāṇaḥ śaraṇaṃ babhrāma pṛthivīṃ prabhuḥ",
    "GP10bhp_04u:2446": " BhP_04.25.011/2 nānurūpaṃ yadāvindad abhūt sa vimanā iva",
    "GP10bhp_04u:2447": " BhP_04.25.012/1 na sādhu mene tāḥ sarvā bhūtale yāvatīḥ puraḥ",
    "GP10bhp_04u:2448": " BhP_04.25.012/2 kāmān kāmayamāno 'sau tasya tasyopapattaye",
    "GP10bhp_04u:2449": " BhP_04.25.013/1 sa ekadā himavato dakṣiṇeṣv atha sānuṣu",
    "GP10bhp_04u:2450": " BhP_04.25.013/2 dadarśa navabhir dvārbhiḥ puraṃ lakṣita-lakṣaṇām",
    "GP10bhp_04u:2451": " BhP_04.25.014/1 prākāropavanāṭṭāla- parikhair akṣa-toraṇaiḥ",
    "GP10bhp_04u:2452": " BhP_04.25.014/2 svarṇa-raupyāyasaiḥ śṛṅgaiḥ saṅkulāṃ sarvato gṛhaiḥ",
    "GP10bhp_04u:2453": " BhP_04.25.015/1 nīla-sphaṭika-vaidūrya- muktā-marakatāruṇaiḥ",
    "GP10bhp_04u:2454": " BhP_04.25.015/2 kḷpta-harmya-sthalīṃ dīptāṃ śriyā bhogavatīm iva",
    "GP10bhp_04u:2455": " BhP_04.25.016/1 sabhā-catvara-rathyābhir ākrīḍāyatanāpaṇaiḥ",
    "GP10bhp_04u:2456": " BhP_04.25.016/2 caitya-dhvaja-patākābhir yuktāṃ vidruma-vedibhiḥ",
    "GP10bhp_04u:2457": " BhP_04.25.017/1 puryās tu bāhyopavane divya-druma-latākule",
    "GP10bhp_04u:2458": " BhP_04.25.017/2 nadad-vihaṅgāli-kula- kolāhala-jalāśaye",
    "GP10bhp_04u:2459": " BhP_04.25.018/1 hima-nirjhara-vipruṣmat- kusumākara-vāyunā",
    "GP10bhp_04u:2460": " BhP_04.25.018/2 calat-pravāla-viṭapa- nalinī-taṭa-sampadi",
    "GP10bhp_04u:2461": " BhP_04.25.019/1 nānāraṇya-mṛga-vrātair anābādhe muni-vrataiḥ",
    "GP10bhp_04u:2462": " BhP_04.25.019/2 āhūtaṃ manyate pāntho yatra kokila-kūjitaiḥ",
    "GP10bhp_04u:2463": " BhP_04.25.020/1 yadṛcchayāgatāṃ tatra dadarśa pramadottamām",
    "GP10bhp_04u:2464": " BhP_04.25.020/2 bhṛtyair daśabhir āyāntīm ekaika-śata-nāyakaiḥ",
    "GP10bhp_04u:2465": " BhP_04.25.021/1 añca-śīrṣāhinā guptāṃ pratīhāreṇa sarvataḥ",
    "GP10bhp_04u:2466": " BhP_04.25.021/2 anveṣamāṇām ṛṣabham aprauḍhāṃ kāma-rūpiṇīm",
    "GP10bhp_04u:2467": " BhP_04.25.022/1 sunāsāṃ sudatīṃ bālāṃ sukapolāṃ varānanām",
    "GP10bhp_04u:2468": " BhP_04.25.022/2 sama-vinyasta-karṇābhyāṃ bibhratīṃ kuṇḍala-śriyam",
    "GP10bhp_04u:2469": " BhP_04.25.023/1 piśaṅga-nīvīṃ suśroṇīṃ śyāmāṃ kanaka-mekhalām",
    "GP10bhp_04u:2470": " BhP_04.25.023/2 padbhyāṃ kvaṇadbhyāṃ calantīṃ nūpurair devatām iva",
    "GP10bhp_04u:2471": " BhP_04.25.024/1 stanau vyañjita-kaiśorau sama-vṛttau nirantarau",
    "GP10bhp_04u:2472": " BhP_04.25.024/2 vastrāntena nigūhantīṃ vrīḍayā gaja-gāminīm",
    "GP10bhp_04u:2473": " BhP_04.25.025/1 tām āha lalitaṃ vīraḥ savrīḍa-smita-śobhanām",
    "GP10bhp_04u:2474": " BhP_04.25.025/2 snigdhenāpāṅga-puṅkhena spṛṣṭaḥ premodbhramad-bhruvā",
    "GP10bhp_04u:2475": " BhP_04.25.026/1 kā tvaṃ kañja-palāśākṣi kasyāsīha kutaḥ sati",
    "GP10bhp_04u:2476": " BhP_04.25.026/2 imām upa purīṃ bhīru kiṃ cikīrṣasi śaṃsa me",
    "GP10bhp_04u:2477": " BhP_04.25.027/1 ka ete 'nupathā ye ta ekādaśa mahā-bhaṭāḥ",
    "GP10bhp_04u:2478": " BhP_04.25.027/2 etā vā lalanāḥ subhru ko 'yaṃ te 'hiḥ puraḥ-saraḥ",
    "GP10bhp_04u:2479": " BhP_04.25.028/1 tvaṃ hrīr bhavāny asy atha vāg ramā patiṃ vicinvatī kiṃ munivad raho vane",
    "GP10bhp_04u:2480": " BhP_04.25.028/2 tvad-aṅghri-kāmāpta-samasta-kāmaṃ kva padma-kośaḥ patitaḥ karāgrāt",
    "GP10bhp_04u:2481": " BhP_04.25.029/1 nāsāṃ varorv anyatamā bhuvi-spṛk purīm imāṃ vīra-vareṇa sākam",
    "GP10bhp_04u:2482": " BhP_04.25.029/2 arhasy alaṅkartum adabhra-karmaṇā lokaṃ paraṃ śrīr iva yajña-puṃsā",
    "GP10bhp_04u:2483": " BhP_04.25.030/1 yad eṣa māpāṅga-vikhaṇḍitendriyaṃ savrīḍa-bhāva-smita-vibhramad-bhruvā",
    "GP10bhp_04u:2484": " BhP_04.25.030/2 tvayopasṛṣṭo bhagavān mano-bhavaḥ prabādhate 'thānugṛhāṇa śobhane",
    "GP10bhp_04u:2485": " BhP_04.25.031/1 tvad-ānanaṃ subhru sutāra-locanaṃ vyālambi-nīlālaka-vṛnda-saṃvṛtam",
    "GP10bhp_04u:2486": " BhP_04.25.031/2 unnīya me darśaya valgu-vācakaṃ yad vrīḍayā nābhimukhaṃ śuci-smite",
    "GP10bhp_04u:2487": " BhP_04.25.032/0 nārada uvāca",
    "GP10bhp_04u:2488": " BhP_04.25.032/1 itthaṃ purañjanaṃ nārī yācamānam adhīravat",
    "GP10bhp_04u:2489": " BhP_04.25.032/2 abhyanandata taṃ vīraṃ hasantī vīra mohitā",
    "GP10bhp_04u:2490": " BhP_04.25.033/1 na vidāma vayaṃ samyak kartāraṃ puruṣarṣabha",
    "GP10bhp_04u:2491": " BhP_04.25.033/2 ātmanaś ca parasyāpi gotraṃ nāma ca yat-kṛtam",
    "GP10bhp_04u:2492": " BhP_04.25.034/1 ihādya santam ātmānaṃ vidāma na tataḥ param",
    "GP10bhp_04u:2493": " BhP_04.25.034/2 yeneyaṃ nirmitā vīra purī śaraṇam ātmanaḥ",
    "GP10bhp_04u:2494": " BhP_04.25.035/1 ete sakhāyaḥ sakhyo me narā nāryaś ca mānada",
    "GP10bhp_04u:2495": " BhP_04.25.035/2 suptāyāṃ mayi jāgarti nāgo 'yaṃ pālayan purīm",
    "GP10bhp_04u:2496": " BhP_04.25.036/1 diṣṭyāgato 'si bhadraṃ te grāmyān kāmān abhīpsase",
    "GP10bhp_04u:2497": " BhP_04.25.036/2 udvahiṣyāmi tāṃs te 'haṃ sva-bandhubhir arindama",
    "GP10bhp_04u:2498": " BhP_04.25.037/1 imāṃ tvam adhitiṣṭhasva purīṃ nava-mukhīṃ vibho",
    "GP10bhp_04u:2499": " BhP_04.25.037/2 mayopanītān gṛhṇānaḥ kāma-bhogān śataṃ samāḥ",
    "GP10bhp_04u:2500": " BhP_04.25.038/1 kaṃ nu tvad-anyaṃ ramaye hy arati-jñam akovidam",
    "GP10bhp_04u:2501": " BhP_04.25.038/2 asamparāyābhimukham aśvastana-vidaṃ paśum",
    "GP10bhp_04u:2502": " BhP_04.25.039/1 dharmo hy atrārtha-kāmau ca prajānando 'mṛtaṃ yaśaḥ",
    "GP10bhp_04u:2503": " BhP_04.25.039/2 lokā viśokā virajā yān na kevalino viduḥ",
    "GP10bhp_04u:2504": " BhP_04.25.040/1 pitṛ-devarṣi-martyānāṃ bhūtānām ātmanaś ca ha",
    "GP10bhp_04u:2505": " BhP_04.25.040/2 kṣemyaṃ vadanti śaraṇaṃ bhave 'smin yad gṛhāśramaḥ",
    "GP10bhp_04u:2506": " BhP_04.25.041/1 kā nāma vīra vikhyātaṃ vadānyaṃ priya-darśanam",
    "GP10bhp_04u:2507": " BhP_04.25.041/2 na vṛṇīta priyaṃ prāptaṃ mādṛśī tvādṛśaṃ patim",
    "GP10bhp_04u:2508": " BhP_04.25.042/1 kasyā manas te bhuvi bhogi-bhogayoḥ striyā na sajjed bhujayor mahā-bhuja",
    "GP10bhp_04u:2509": " BhP_04.25.042/2 yo 'nātha-vargādhim alaṃ ghṛṇoddhata- smitāvalokena caraty apohitum",
    "GP10bhp_04u:2510": " BhP_04.25.043/0 nārada uvāca",
    "GP10bhp_04u:2511": " BhP_04.25.043/1 iti tau dam-patī tatra samudya samayaṃ mithaḥ",
    "GP10bhp_04u:2512": " BhP_04.25.043/2 tāṃ praviśya purīṃ rājan mumudāte śataṃ samāḥ",
    "GP10bhp_04u:2513": " BhP_04.25.044/1 upagīyamāno lalitaṃ tatra tatra ca gāyakaiḥ",
    "GP10bhp_04u:2514": " BhP_04.25.044/2 krīḍan parivṛtaḥ strībhir hradinīm āviśac chucau",
    "GP10bhp_04u:2515": " BhP_04.25.045/1 saptopari kṛtā dvāraḥ puras tasyās tu dve adhaḥ",
    "GP10bhp_04u:2516": " BhP_04.25.045/2 pṛthag-viṣaya-gaty-arthaṃ tasyāṃ yaḥ kaścaneśvaraḥ",
    "GP10bhp_04u:2517": " BhP_04.25.046/1 pañca dvāras tu paurastyā dakṣiṇaikā tathottarā",
    "GP10bhp_04u:2518": " BhP_04.25.046/2 paścime dve amūṣāṃ te nāmāni nṛpa varṇaye",
    "GP10bhp_04u:2519": " BhP_04.25.047/1 khadyotāvirmukhī ca prāg dvārāv ekatra nirmite",
    "GP10bhp_04u:2520": " BhP_04.25.047/2 vibhrājitaṃ janapadaṃ yāti tābhyāṃ dyumat-sakhaḥ",
    "GP10bhp_04u:2521": " BhP_04.25.048/1 nalinī nālinī ca prāg dvārāv ekatra nirmite",
    "GP10bhp_04u:2522": " BhP_04.25.048/2 avadhūta-sakhas tābhyāṃ viṣayaṃ yāti saurabham",
    "GP10bhp_04u:2523": " BhP_04.25.049/1 mukhyā nāma purastād dvās tayāpaṇa-bahūdanau",
    "GP10bhp_04u:2524": " BhP_04.25.049/2 viṣayau yāti pura-rāḍ rasajña-vipaṇānvitaḥ",
    "GP10bhp_04u:2525": " BhP_04.25.050/1 pitṛhūr nṛpa puryā dvār dakṣiṇena purañjanaḥ",
    "GP10bhp_04u:2526": " BhP_04.25.050/2 rāṣṭraṃ dakṣiṇa-pañcālaṃ yāti śrutadharānvitaḥ",
    "GP10bhp_04u:2527": " BhP_04.25.051/1 devahūr nāma puryā dvā uttareṇa purañjanaḥ",
    "GP10bhp_04u:2528": " BhP_04.25.051/2 rāṣṭram uttara-pañcālaṃ yāti śrutadharānvitaḥ",
    "GP10bhp_04u:2529": " BhP_04.25.052/1 āsurī nāma paścād dvās tayā yāti purañjanaḥ",
    "GP10bhp_04u:2530": " BhP_04.25.052/2 grāmakaṃ nāma viṣayaṃ durmadena samanvitaḥ",
    "GP10bhp_04u:2531": " BhP_04.25.053/1 nirṛtir nāma paścād dvās tayā yāti purañjanaḥ",
    "GP10bhp_04u:2532": " BhP_04.25.053/2 vaiśasaṃ nāma viṣayaṃ lubdhakena samanvitaḥ",
    "GP10bhp_04u:2533": " BhP_04.25.054/1 andhāv amīṣāṃ paurāṇāṃ nirvāk-peśaskṛtāv ubhau",
    "GP10bhp_04u:2534": " BhP_04.25.054/2 akṣaṇvatām adhipatis tābhyāṃ yāti karoti ca",
    "GP10bhp_04u:2535": " BhP_04.25.055/1 sa yarhy antaḥpura-gato viṣūcīna-samanvitaḥ",
    "GP10bhp_04u:2536": " BhP_04.25.055/2 mohaṃ prasādaṃ harṣaṃ vā yāti jāyātmajodbhavam",
    "GP10bhp_04u:2537": " BhP_04.25.056/1 evaṃ karmasu saṃsaktaḥ kāmātmā vañcito 'budhaḥ",
    "GP10bhp_04u:2538": " BhP_04.25.056/2 mahiṣī yad yad īheta tat tad evānvavartata",
    "GP10bhp_04u:2539": " BhP_04.25.057/1 kvacit pibantyāṃ pibati madirāṃ mada-vihvalaḥ",
    "GP10bhp_04u:2540": " BhP_04.25.057/2 aśnantyāṃ kvacid aśnāti jakṣatyāṃ saha jakṣiti",
    "GP10bhp_04u:2541": " BhP_04.25.058/1 kvacid gāyati gāyantyāṃ rudatyāṃ rudati kvacit",
    "GP10bhp_04u:2542": " BhP_04.25.058/2 kvacid dhasantyāṃ hasati jalpantyām anu jalpati",
    "GP10bhp_04u:2543": " BhP_04.25.059/1 kvacid dhāvati dhāvantyāṃ tiṣṭhantyām anu tiṣṭhati",
    "GP10bhp_04u:2544": " BhP_04.25.059/2 anu śete śayānāyām anvāste kvacid āsatīm",
    "GP10bhp_04u:2545": " BhP_04.25.060/1 kvacic chṛṇoti śṛṇvantyāṃ paśyantyām anu paśyati",
    "GP10bhp_04u:2546": " BhP_04.25.060/2 kvacij jighrati jighrantyāṃ spṛśantyāṃ spṛśati kvacit",
    "GP10bhp_04u:2547": " BhP_04.25.061/1 kvacic ca śocatīṃ jāyām anu śocati dīnavat",
    "GP10bhp_04u:2548": " BhP_04.25.061/2 anu hṛṣyati hṛṣyantyāṃ muditām anu modate",
    "GP10bhp_04u:2549": " BhP_04.25.062/1 vipralabdho mahiṣyaivaṃ sarva-prakṛti-vañcitaḥ",
    "GP10bhp_04u:2550": " BhP_04.25.062/2 necchann anukaroty ajñaḥ klaibyāt krīḍā-mṛgo yathā",
    "GP10bhp_04u:2551": " BhP_04.26.001/0 nārada uvāca",
    "GP10bhp_04u:2552": " BhP_04.26.001/1 sa ekadā maheṣvāso rathaṃ pañcāśvam āśu-gam",
    "GP10bhp_04u:2553": " BhP_04.26.001/2 dvīṣaṃ dvi-cakram ekākṣaṃ tri-veṇuṃ pañca-bandhuram",
    "GP10bhp_04u:2554": " BhP_04.26.002/1 eka-raśmy eka-damanam eka-nīḍaṃ dvi-kūbaram",
    "GP10bhp_04u:2555": " BhP_04.26.002/2 pañca-praharaṇaṃ sapta- varūthaṃ pañca-vikramam",
    "GP10bhp_04u:2556": " BhP_04.26.003/1 haimopaskaram āruhya svarṇa-varmākṣayeṣudhiḥ",
    "GP10bhp_04u:2557": " BhP_04.26.003/2 ekādaśa-camū-nāthaḥ pañca-prastham agād vanam",
    "GP10bhp_04u:2558": " BhP_04.26.004/1 cacāra mṛgayāṃ tatra dṛpta ātteṣu-kārmukaḥ",
    "GP10bhp_04u:2559": " BhP_04.26.004/2 vihāya jāyām atad-arhāṃ mṛga-vyasana-lālasaḥ",
    "GP10bhp_04u:2560": " BhP_04.26.005/1 āsurīṃ vṛttim āśritya ghorātmā niranugrahaḥ",
    "GP10bhp_04u:2561": " BhP_04.26.005/2 nyahanan niśitair bāṇair vaneṣu vana-gocarān",
    "GP10bhp_04u:2562": " BhP_04.26.006/1 tīrtheṣu pratidṛṣṭeṣu rājā medhyān paśūn vane",
    "GP10bhp_04u:2563": " BhP_04.26.006/2 yāvad-artham alaṃ lubdho hanyād iti niyamyate",
    "GP10bhp_04u:2564": " BhP_04.26.007/1 ya evaṃ karma niyataṃ vidvān kurvīta mānavaḥ",
    "GP10bhp_04u:2565": " BhP_04.26.007/2 karmaṇā tena rājendra jñānena na sa lipyate",
    "GP10bhp_04u:2566": " BhP_04.26.008/1 anyathā karma kurvāṇo mānārūḍho nibadhyate",
    "GP10bhp_04u:2567": " BhP_04.26.008/2 guṇa-pravāha-patito naṣṭa-prajño vrajaty adhaḥ",
    "GP10bhp_04u:2568": " BhP_04.26.009/1 tatra nirbhinna-gātrāṇāṃ citra-vājaiḥ śilīmukhaiḥ",
    "GP10bhp_04u:2569": " BhP_04.26.009/2 viplavo 'bhūd duḥkhitānāṃ duḥsahaḥ karuṇātmanām",
    "GP10bhp_04u:2570": " BhP_04.26.010/1 śaśān varāhān mahiṣān gavayān ruru-śalyakān",
    "GP10bhp_04u:2571": " BhP_04.26.010/2 medhyān anyāṃś ca vividhān vinighnan śramam adhyagāt",
    "GP10bhp_04u:2572": " BhP_04.26.011/1 tataḥ kṣut-tṛṭ-pariśrānto nivṛtto gṛham eyivān",
    "GP10bhp_04u:2573": " BhP_04.26.011/2 kṛta-snānocitāhāraḥ saṃviveśa gata-klamaḥ",
    "GP10bhp_04u:2574": " BhP_04.26.012/1 ātmānam arhayāṃ cakre dhūpālepa-srag-ādibhiḥ",
    "GP10bhp_04u:2575": " BhP_04.26.012/2 sādhv-alaṅkṛta-sarvāṅgo mahiṣyām ādadhe manaḥ",
    "GP10bhp_04u:2576": " BhP_04.26.013/1 tṛpto hṛṣṭaḥ sudṛptaś ca kandarpākṛṣṭa-mānasaḥ",
    "GP10bhp_04u:2577": " BhP_04.26.013/2 na vyacaṣṭa varārohāṃ gṛhiṇīṃ gṛha-medhinīm",
    "GP10bhp_04u:2578": " BhP_04.26.014/1 antaḥpura-striyo 'pṛcchad vimanā iva vediṣat",
    "GP10bhp_04u:2579": " BhP_04.26.014/2 api vaḥ kuśalaṃ rāmāḥ seśvarīṇāṃ yathā purā",
    "GP10bhp_04u:2580": " BhP_04.26.015/1 na tathaitarhi rocante gṛheṣu gṛha-sampadaḥ",
    "GP10bhp_04u:2581": " BhP_04.26.015/2 yadi na syād gṛhe mātā patnī vā pati-devatā",
    "GP10bhp_04u:2582": " BhP_04.26.015/3 vyaṅge ratha iva prājñaḥ ko nāmāsīta dīnavat",
    "GP10bhp_04u:2583": " BhP_04.26.016/1 kva vartate sā lalanā majjantaṃ vyasanārṇave",
    "GP10bhp_04u:2584": " BhP_04.26.016/2 yā mām uddharate prajñāṃ dīpayantī pade pade",
    "GP10bhp_04u:2585": " BhP_04.26.017/0 rāmā ūcuḥ",
    "GP10bhp_04u:2586": " BhP_04.26.017/1 nara-nātha na jānīmas tvat-priyā yad vyavasyati",
    "GP10bhp_04u:2587": " BhP_04.26.017/2 bhūtale niravastāre śayānāṃ paśya śatru-han",
    "GP10bhp_04u:2588": " BhP_04.26.018/0 nārada uvāca",
    "GP10bhp_04u:2589": " BhP_04.26.018/1 purañjanaḥ sva-mahiṣīṃ nirīkṣyāvadhutāṃ bhuvi",
    "GP10bhp_04u:2590": " BhP_04.26.018/2 tat-saṅgonmathita-jñāno vaiklavyaṃ paramaṃ yayau",
    "GP10bhp_04u:2591": " BhP_04.26.019/1 sāntvayan ślakṣṇayā vācā hṛdayena vidūyatā",
    "GP10bhp_04u:2592": " BhP_04.26.019/2 preyasyāḥ sneha-saṃrambha- liṅgam ātmani nābhyagāt",
    "GP10bhp_04u:2593": " BhP_04.26.020/1 anuninye 'tha śanakair vīro 'nunaya-kovidaḥ",
    "GP10bhp_04u:2594": " BhP_04.26.020/2 pasparśa pāda-yugalam āha cotsaṅga-lālitām",
    "GP10bhp_04u:2595": " BhP_04.26.021/0 purañjana uvāca",
    "GP10bhp_04u:2596": " BhP_04.26.021/1 nūnaṃ tv akṛta-puṇyās te bhṛtyā yeṣv īśvarāḥ śubhe",
    "GP10bhp_04u:2597": " BhP_04.26.021/2 kṛtāgaḥsv ātmasāt kṛtvā śikṣā-daṇḍaṃ na yuñjate",
    "GP10bhp_04u:2598": " BhP_04.26.022/1 paramo 'nugraho daṇḍo bhṛtyeṣu prabhuṇārpitaḥ",
    "GP10bhp_04u:2599": " BhP_04.26.022/2 bālo na veda tat tanvi bandhu-kṛtyam amarṣaṇaḥ",
    "GP10bhp_04u:2600": " BhP_04.26.023/1 sā tvaṃ mukhaṃ sudati subhrv anurāga-bhāra- vrīḍā-vilamba-vilasad-dhasitāvalokam",
    "GP10bhp_04u:2601": " BhP_04.26.023/2 nīlālakālibhir upaskṛtam unnasaṃ naḥ svānāṃ pradarśaya manasvini valgu-vākyam",
    "GP10bhp_04u:2602": " BhP_04.26.024/1 tasmin dadhe damam ahaṃ tava vīra-patni yo 'nyatra bhūsura-kulāt kṛta-kilbiṣas tam",
    "GP10bhp_04u:2603": " BhP_04.26.024/2 paśye na vīta-bhayam unmuditaṃ tri-lokyām anyatra vai mura-ripor itaratra dāsāt",
    "GP10bhp_04u:2604": " BhP_04.26.025/1 vaktraṃ na te vitilakaṃ malinaṃ viharṣaṃ saṃrambha-bhīmam avimṛṣṭam apeta-rāgam",
    "GP10bhp_04u:2605": " BhP_04.26.025/2 paśye stanāv api śucopahatau sujātau bimbādharaṃ vigata-kuṅkuma-paṅka-rāgam",
    "GP10bhp_04u:2606": " BhP_04.26.026/1 tan me prasīda suhṛdaḥ kṛta-kilbiṣasya svairaṃ gatasya mṛgayāṃ vyasanāturasya",
    "GP10bhp_04u:2607": " BhP_04.26.026/2 kā devaraṃ vaśa-gataṃ kusumāstra-vega- visrasta-pauṃsnam uśatī na bhajeta kṛtye",
    "GP10bhp_04u:2608": " BhP_04.27.001/0 nārada uvāca",
    "GP10bhp_04u:2609": " BhP_04.27.001/1 itthaṃ purañjanaṃ sadhryag vaśamānīya vibhramaiḥ",
    "GP10bhp_04u:2610": " BhP_04.27.001/2 purañjanī mahārāja reme ramayatī patim",
    "GP10bhp_04u:2611": " BhP_04.27.002/1 sa rājā mahiṣīṃ rājan susnātāṃ rucirānanām",
    "GP10bhp_04u:2612": " BhP_04.27.002/2 kṛta-svastyayanāṃ tṛptām abhyanandad upāgatām",
    "GP10bhp_04u:2613": " BhP_04.27.003/1 tayopagūḍhaḥ parirabdha-kandharo raho 'numantrair apakṛṣṭa-cetanaḥ",
    "GP10bhp_04u:2614": " BhP_04.27.003/2 na kāla-raṃho bubudhe duratyayaṃ divā niśeti pramadā-parigrahaḥ",
    "GP10bhp_04u:2615": " BhP_04.27.004/1 śayāna unnaddha-mado mahā-manā mahārha-talpe mahiṣī-bhujopadhiḥ",
    "GP10bhp_04u:2616": " BhP_04.27.004/2 tām eva vīro manute paraṃ yatas tamo-'bhibhūto na nijaṃ paraṃ ca yat",
    "GP10bhp_04u:2617": " BhP_04.27.005/1 tayaivaṃ ramamāṇasya kāma-kaśmala-cetasaḥ",
    "GP10bhp_04u:2618": " BhP_04.27.005/2 kṣaṇārdham iva rājendra vyatikrāntaṃ navaṃ vayaḥ",
    "GP10bhp_04u:2619": " BhP_04.27.006/1 tasyām ajanayat putrān purañjanyāṃ purañjanaḥ",
    "GP10bhp_04u:2620": " BhP_04.27.006/2 śatāny ekādaśa virāḍ āyuṣo 'rdham athātyagāt",
    "GP10bhp_04u:2621": " BhP_04.27.007/1 duhitṝr daśottara-śataṃ pitṛ-mātṛ-yaśaskarīḥ",
    "GP10bhp_04u:2622": " BhP_04.27.007/2 śīlaudārya-guṇopetāḥ paurañjanyaḥ prajā-pate",
    "GP10bhp_04u:2623": " BhP_04.27.008/1 sa pañcāla-patiḥ putrān pitṛ-vaṃśa-vivardhanān",
    "GP10bhp_04u:2624": " BhP_04.27.008/2 dāraiḥ saṃyojayām āsa duhitṝḥ sadṛśair varaiḥ",
    "GP10bhp_04u:2625": " BhP_04.27.009/1 putrāṇāṃ cābhavan putrā ekaikasya śataṃ śatam",
    "GP10bhp_04u:2626": " BhP_04.27.009/2 yair vai paurañjano vaṃśaḥ pañcāleṣu samedhitaḥ",
    "GP10bhp_04u:2627": " BhP_04.27.010/1 teṣu tad-riktha-hāreṣu gṛha-kośānujīviṣu",
    "GP10bhp_04u:2628": " BhP_04.27.010/2 nirūḍhena mamatvena viṣayeṣv anvabadhyata",
    "GP10bhp_04u:2629": " BhP_04.27.011/1 īje ca kratubhir ghorair dīkṣitaḥ paśu-mārakaiḥ",
    "GP10bhp_04u:2630": " BhP_04.27.011/2 devān pitṝn bhūta-patīn nānā-kāmo yathā bhavān",
    "GP10bhp_04u:2631": " BhP_04.27.012/1 yukteṣv evaṃ pramattasya kuṭumbāsakta-cetasaḥ",
    "GP10bhp_04u:2632": " BhP_04.27.012/2 āsasāda sa vai kālo yo 'priyaḥ priya-yoṣitām",
    "GP10bhp_04u:2633": " BhP_04.27.013/1 caṇḍavega iti khyāto gandharvādhipatir nṛpa",
    "GP10bhp_04u:2634": " BhP_04.27.013/2 gandharvās tasya balinaḥ ṣaṣṭy-uttara-śata-trayam",
    "GP10bhp_04u:2635": " BhP_04.27.014/1 gandharvyas tādṛśīr asya maithunyaś ca sitāsitāḥ",
    "GP10bhp_04u:2636": " BhP_04.27.014/2 parivṛttyā vilumpanti sarva-kāma-vinirmitām",
    "GP10bhp_04u:2637": " BhP_04.27.015/1 te caṇḍavegānucarāḥ purañjana-puraṃ yadā",
    "GP10bhp_04u:2638": " BhP_04.27.015/2 hartum ārebhire tatra pratyaṣedhat prajāgaraḥ",
    "GP10bhp_04u:2639": " BhP_04.27.016/1 sa saptabhiḥ śatair eko viṃśatyā ca śataṃ samāḥ",
    "GP10bhp_04u:2640": " BhP_04.27.016/2 purañjana-purādhyakṣo gandharvair yuyudhe balī",
    "GP10bhp_04u:2641": " BhP_04.27.017/1 kṣīyamāṇe sva-sambandhe ekasmin bahubhir yudhā",
    "GP10bhp_04u:2642": " BhP_04.27.017/2 cintāṃ parāṃ jagāmārtaḥ sa-rāṣṭra-pura-bāndhavaḥ",
    "GP10bhp_04u:2643": " BhP_04.27.018/1 sa eva puryāṃ madhu-bhuk pañcāleṣu sva-pārṣadaiḥ",
    "GP10bhp_04u:2644": " BhP_04.27.018/2 upanītaṃ baliṃ gṛhṇan strī-jito nāvidad bhayam",
    "GP10bhp_04u:2645": " BhP_04.27.019/1 kālasya duhitā kācit tri-lokīṃ varam icchatī",
    "GP10bhp_04u:2646": " BhP_04.27.019/2 paryaṭantī na barhiṣman pratyanandata kaścana",
    "GP10bhp_04u:2647": " BhP_04.27.020/1 daurbhāgyenātmano loke viśrutā durbhageti sā",
    "GP10bhp_04u:2648": " BhP_04.27.020/2 yā tuṣṭā rājarṣaye tu vṛtādāt pūrave varam",
    "GP10bhp_04u:2649": " BhP_04.27.021/1 kadācid aṭamānā sā brahma-lokān mahīṃ gatam",
    "GP10bhp_04u:2650": " BhP_04.27.021/2 vavre bṛhad-vrataṃ māṃ tu jānatī kāma-mohitā",
    "GP10bhp_04u:2651": " BhP_04.27.022/1 mayi saṃrabhya vipula- madāc chāpaṃ suduḥsaham",
    "GP10bhp_04u:2652": " BhP_04.27.022/2 sthātum arhasi naikatra mad-yācñā-vimukho mune",
    "GP10bhp_04u:2653": " BhP_04.27.023/1 tato vihata-saṅkalpā kanyakā yavaneśvaram",
    "GP10bhp_04u:2654": " BhP_04.27.023/2 mayopadiṣṭam āsādya vavre nāmnā bhayaṃ patim",
    "GP10bhp_04u:2655": " BhP_04.27.024/1 ṛṣabhaṃ yavanānāṃ tvāṃ vṛṇe vīrepsitaṃ patim",
    "GP10bhp_04u:2656": " BhP_04.27.024/2 saṅkalpas tvayi bhūtānāṃ kṛtaḥ kila na riṣyati",
    "GP10bhp_04u:2657": " BhP_04.27.025/1 dvāv imāv anuśocanti bālāv asad-avagrahau",
    "GP10bhp_04u:2658": " BhP_04.27.025/2 yal loka-śāstropanataṃ na rāti na tad icchati",
    "GP10bhp_04u:2659": " BhP_04.27.026/1 atho bhajasva māṃ bhadra bhajantīṃ me dayāṃ kuru",
    "GP10bhp_04u:2660": " BhP_04.27.026/2 etāvān pauruṣo dharmo yad ārtān anukampate",
    "GP10bhp_04u:2661": " BhP_04.27.027/1 kāla-kanyodita-vaco niśamya yavaneśvaraḥ",
    "GP10bhp_04u:2662": " BhP_04.27.027/2 cikīrṣur deva-guhyaṃ sa sasmitaṃ tām abhāṣata",
    "GP10bhp_04u:2663": " BhP_04.27.028/1 mayā nirūpitas tubhyaṃ patir ātma-samādhinā",
    "GP10bhp_04u:2664": " BhP_04.27.028/2 nābhinandati loko 'yaṃ tvām abhadrām asammatām",
    "GP10bhp_04u:2665": " BhP_04.27.029/1 tvam avyakta-gatir bhuṅkṣva lokaṃ karma-vinirmitam",
    "GP10bhp_04u:2666": " BhP_04.27.029/2 yā hi me pṛtanā-yuktā prajā-nāśaṃ praṇeṣyasi",
    "GP10bhp_04u:2667": " BhP_04.27.030/1 prajvāro 'yaṃ mama bhrātā tvaṃ ca me bhaginī bhava",
    "GP10bhp_04u:2668": " BhP_04.27.030/2 carāmy ubhābhyāṃ loke 'sminn avyakto bhīma-sainikaḥ",
    "GP10bhp_04u:2669": " BhP_04.28.001/0 nārada uvāca",
    "GP10bhp_04u:2670": " BhP_04.28.001/1 sainikā bhaya-nāmno ye barhiṣman diṣṭa-kāriṇaḥ",
    "GP10bhp_04u:2671": " BhP_04.28.001/2 prajvāra-kāla-kanyābhyāṃ vicerur avanīm imām",
    "GP10bhp_04u:2672": " BhP_04.28.002/1 ta ekadā tu rabhasā purañjana-purīṃ nṛpa",
    "GP10bhp_04u:2673": " BhP_04.28.002/2 rurudhur bhauma-bhogāḍhyāṃ jarat-pannaga-pālitām",
    "GP10bhp_04u:2674": " BhP_04.28.003/1 kāla-kanyāpi bubhuje purañjana-puraṃ balāt",
    "GP10bhp_04u:2675": " BhP_04.28.003/2 yayābhibhūtaḥ puruṣaḥ sadyo niḥsāratām iyāt",
    "GP10bhp_04u:2676": " BhP_04.28.004/1 tayopabhujyamānāṃ vai yavanāḥ sarvato-diśam",
    "GP10bhp_04u:2677": " BhP_04.28.004/2 dvārbhiḥ praviśya subhṛśaṃ prārdayan sakalāṃ purīm",
    "GP10bhp_04u:2678": " BhP_04.28.005/1 tasyāṃ prapīḍyamānāyām abhimānī purañjanaḥ",
    "GP10bhp_04u:2679": " BhP_04.28.005/2 avāporu-vidhāṃs tāpān kuṭumbī mamatākulaḥ",
    "GP10bhp_04u:2680": " BhP_04.28.006/1 kanyopagūḍho naṣṭa-śrīḥ kṛpaṇo viṣayātmakaḥ",
    "GP10bhp_04u:2681": " BhP_04.28.006/2 naṣṭa-prajño hṛtaiśvaryo gandharva-yavanair balāt",
    "GP10bhp_04u:2682": " BhP_04.28.007/1 viśīrṇāṃ sva-purīṃ vīkṣya pratikūlān anādṛtān",
    "GP10bhp_04u:2683": " BhP_04.28.007/2 putrān pautrānugāmātyān jāyāṃ ca gata-sauhṛdām",
    "GP10bhp_04u:2684": " BhP_04.28.008/1 ātmānaṃ kanyayā grastaṃ pañcālān ari-dūṣitān",
    "GP10bhp_04u:2685": " BhP_04.28.008/2 duranta-cintām āpanno na lebhe tat-pratikriyām",
    "GP10bhp_04u:2686": " BhP_04.28.009/1 kāmān abhilaṣan dīno yāta-yāmāṃś ca kanyayā",
    "GP10bhp_04u:2687": " BhP_04.28.009/2 vigatātma-gati-snehaḥ putra-dārāṃś ca lālayan",
    "GP10bhp_04u:2688": " BhP_04.28.010/1 gandharva-yavanākrāntāṃ kāla-kanyopamarditām",
    "GP10bhp_04u:2689": " BhP_04.28.010/2 hātuṃ pracakrame rājā tāṃ purīm anikāmataḥ",
    "GP10bhp_04u:2690": " BhP_04.28.011/1 bhaya-nāmno 'grajo bhrātā prajvāraḥ pratyupasthitaḥ",
    "GP10bhp_04u:2691": " BhP_04.28.011/2 dadāha tāṃ purīṃ kṛtsnāṃ bhrātuḥ priya-cikīrṣayā",
    "GP10bhp_04u:2692": " BhP_04.28.012/1 tasyāṃ sandahyamānāyāṃ sapauraḥ saparicchadaḥ",
    "GP10bhp_04u:2693": " BhP_04.28.012/2 kauṭumbikaḥ kuṭumbinyā upātapyata sānvayaḥ",
    "GP10bhp_04u:2694": " BhP_04.28.013/1 yavanoparuddhāyatano grastāyāṃ kāla-kanyayā",
    "GP10bhp_04u:2695": " BhP_04.28.013/2 puryāṃ prajvāra-saṃsṛṣṭaḥ pura-pālo 'nvatapyata",
    "GP10bhp_04u:2696": " BhP_04.28.014/1 na śeke so 'vituṃ tatra puru-kṛcchroru-vepathuḥ",
    "GP10bhp_04u:2697": " BhP_04.28.014/2 gantum aicchat tato vṛkṣa- koṭarād iva sānalāt",
    "GP10bhp_04u:2698": " BhP_04.28.015/1 śithilāvayavo yarhi gandharvair hṛta-pauruṣaḥ",
    "GP10bhp_04u:2699": " BhP_04.28.015/2 yavanair aribhī rājann uparuddho ruroda ha",
    "GP10bhp_04u:2700": " BhP_04.28.016/1 duhitṝḥ putra-pautrāṃś ca jāmi-jāmātṛ-pārṣadān",
    "GP10bhp_04u:2701": " BhP_04.28.016/2 svatvāvaśiṣṭaṃ yat kiñcid gṛha-kośa-paricchadam",
    "GP10bhp_04u:2702": " BhP_04.28.017/1 ahaṃ mameti svīkṛtya gṛheṣu kumatir gṛhī",
    "GP10bhp_04u:2703": " BhP_04.28.017/2 dadhyau pramadayā dīno viprayoga upasthite",
    "GP10bhp_04u:2704": " BhP_04.28.018/1 lokāntaraṃ gatavati mayy anāthā kuṭumbinī",
    "GP10bhp_04u:2705": " BhP_04.28.018/2 vartiṣyate kathaṃ tv eṣā bālakān anuśocatī",
    "GP10bhp_04u:2706": " BhP_04.28.019/1 na mayy anāśite bhuṅkte nāsnāte snāti mat-parā",
    "GP10bhp_04u:2707": " BhP_04.28.019/2 mayi ruṣṭe susantrastā bhartsite yata-vāg bhayāt",
    "GP10bhp_04u:2708": " BhP_04.28.020/1 prabodhayati māvijñaṃ vyuṣite śoka-karśitā",
    "GP10bhp_04u:2709": " BhP_04.28.020/2 vartmaitad gṛha-medhīyaṃ vīra-sūr api neṣyati",
    "GP10bhp_04u:2710": " BhP_04.28.021/1 kathaṃ nu dārakā dīnā dārakīr vāparāyaṇāḥ",
    "GP10bhp_04u:2711": " BhP_04.28.021/2 vartiṣyante mayi gate bhinna-nāva ivodadhau",
    "GP10bhp_04u:2712": " BhP_04.28.022/1 evaṃ kṛpaṇayā buddhyā śocantam atad-arhaṇam",
    "GP10bhp_04u:2713": " BhP_04.28.022/2 grahītuṃ kṛta-dhīr enaṃ bhaya-nāmābhyapadyata",
    "GP10bhp_04u:2714": " BhP_04.28.023/1 paśuvad yavanair eṣa nīyamānaḥ svakaṃ kṣayam",
    "GP10bhp_04u:2715": " BhP_04.28.023/2 anvadravann anupathāḥ śocanto bhṛśam āturāḥ",
    "GP10bhp_04u:2716": " BhP_04.28.024/1 purīṃ vihāyopagata uparuddho bhujaṅgamaḥ",
    "GP10bhp_04u:2717": " BhP_04.28.024/2 yadā tam evānu purī viśīrṇā prakṛtiṃ gatā",
    "GP10bhp_04u:2718": " BhP_04.28.025/1 vikṛṣyamāṇaḥ prasabhaṃ yavanena balīyasā",
    "GP10bhp_04u:2719": " BhP_04.28.025/2 nāvindat tamasāviṣṭaḥ sakhāyaṃ suhṛdaṃ puraḥ",
    "GP10bhp_04u:2720": " BhP_04.28.026/1 taṃ yajña-paśavo 'nena saṃjñaptā ye 'dayālunā",
    "GP10bhp_04u:2721": " BhP_04.28.026/2 kuṭhāraiś cicchiduḥ kruddhāḥ smaranto 'mīvam asya tat",
    "GP10bhp_04u:2722": " BhP_04.28.027/1 ananta-pāre tamasi magno naṣṭa-smṛtiḥ samāḥ",
    "GP10bhp_04u:2723": " BhP_04.28.027/2 śāśvatīr anubhūyārtiṃ pramadā-saṅga-dūṣitaḥ",
    "GP10bhp_04u:2724": " BhP_04.28.028/1 tām eva manasā gṛhṇan babhūva pramadottamā",
    "GP10bhp_04u:2725": " BhP_04.28.028/2 anantaraṃ vidarbhasya rāja-siṃhasya veśmani",
    "GP10bhp_04u:2726": " BhP_04.28.029/1 upayeme vīrya-paṇāṃ vaidarbhīṃ malayadhvajaḥ",
    "GP10bhp_04u:2727": " BhP_04.28.029/2 yudhi nirjitya rājanyān pāṇḍyaḥ para-purañjayaḥ",
    "GP10bhp_04u:2728": " BhP_04.28.030/1 tasyāṃ sa janayāṃ cakra ātmajām asitekṣaṇām",
    "GP10bhp_04u:2729": " BhP_04.28.030/2 yavīyasaḥ sapta sutān sapta draviḍa-bhūbhṛtaḥ",
    "GP10bhp_04u:2730": " BhP_04.28.031/1 ekaikasyābhavat teṣāṃ rājann arbudam arbudam",
    "GP10bhp_04u:2731": " BhP_04.28.031/2 bhokṣyate yad-vaṃśa-dharair mahī manvantaraṃ param",
    "GP10bhp_04u:2732": " BhP_04.28.032/1 agastyaḥ prāg duhitaram upayeme dhṛta-vratām",
    "GP10bhp_04u:2733": " BhP_04.28.032/2 yasyāṃ dṛḍhacyuto jāta idhmavāhātmajo muniḥ",
    "GP10bhp_04u:2734": " BhP_04.28.033/1 vibhajya tanayebhyaḥ kṣmāṃ rājarṣir malayadhvajaḥ",
    "GP10bhp_04u:2735": " BhP_04.28.033/2 ārirādhayiṣuḥ kṛṣṇaṃ sa jagāma kulācalam",
    "GP10bhp_04u:2736": " BhP_04.28.034/1 hitvā gṛhān sutān bhogān vaidarbhī madirekṣaṇā",
    "GP10bhp_04u:2737": " BhP_04.28.034/2 anvadhāvata pāṇḍyeśaṃ jyotsneva rajanī-karam",
    "GP10bhp_04u:2738": " BhP_04.28.035/1 tatra candravasā nāma tāmraparṇī vaṭodakā",
    "GP10bhp_04u:2739": " BhP_04.28.035/2 tat-puṇya-salilair nityam ubhayatrātmano mṛjan",
    "GP10bhp_04u:2740": " BhP_04.28.036/1 kandāṣṭibhir mūla-phalaiḥ puṣpa-parṇais tṛṇodakaiḥ",
    "GP10bhp_04u:2741": " BhP_04.28.036/2 vartamānaḥ śanair gātra- karśanaṃ tapa āsthitaḥ",
    "GP10bhp_04u:2742": " BhP_04.28.037/1 śītoṣṇa-vāta-varṣāṇi kṣut-pipāse priyāpriye",
    "GP10bhp_04u:2743": " BhP_04.28.037/2 sukha-duḥkhe iti dvandvāny ajayat sama-darśanaḥ",
    "GP10bhp_04u:2744": " BhP_04.28.038/1 tapasā vidyayā pakva- kaṣāyo niyamair yamaiḥ",
    "GP10bhp_04u:2745": " BhP_04.28.038/2 yuyuje brahmaṇy ātmānaṃ vijitākṣānilāśayaḥ",
    "GP10bhp_04u:2746": " BhP_04.28.039/1 āste sthāṇur ivaikatra divyaṃ varṣa-śataṃ sthiraḥ",
    "GP10bhp_04u:2747": " BhP_04.28.039/2 vāsudeve bhagavati nānyad vedodvahan ratim",
    "GP10bhp_04u:2748": " BhP_04.28.040/1 sa vyāpakatayātmānaṃ vyatiriktatayātmani",
    "GP10bhp_04u:2749": " BhP_04.28.040/2 vidvān svapna ivāmarśa- sākṣiṇaṃ virarāma ha",
    "GP10bhp_04u:2750": " BhP_04.28.041/1 sākṣād bhagavatoktena guruṇā hariṇā nṛpa",
    "GP10bhp_04u:2751": " BhP_04.28.041/2 viśuddha-jñāna-dīpena sphuratā viśvato-mukham",
    "GP10bhp_04u:2752": " BhP_04.28.042/1 pare brahmaṇi cātmānaṃ paraṃ brahma tathātmani",
    "GP10bhp_04u:2753": " BhP_04.28.042/2 vīkṣamāṇo vihāyekṣām asmād upararāma ha",
    "GP10bhp_04u:2754": " BhP_04.28.043/1 patiṃ parama-dharma-jñaṃ vaidarbhī malayadhvajam",
    "GP10bhp_04u:2755": " BhP_04.28.043/2 premṇā paryacarad dhitvā bhogān sā pati-devatā",
    "GP10bhp_04u:2756": " BhP_04.28.044/1 cīra-vāsā vrata-kṣāmā veṇī-bhūta-śiroruhā",
    "GP10bhp_04u:2757": " BhP_04.28.044/2 babhāv upa patiṃ śāntā śikhā śāntam ivānalam",
    "GP10bhp_04u:2758": " BhP_04.28.045/1 ajānatī priyatamaṃ yadoparatam aṅganā",
    "GP10bhp_04u:2759": " BhP_04.28.045/2 susthirāsanam āsādya yathā-pūrvam upācarat",
    "GP10bhp_04u:2760": " BhP_04.28.046/1 yadā nopalabhetāṅghrāv ūṣmāṇaṃ patyur arcatī",
    "GP10bhp_04u:2761": " BhP_04.28.046/2 āsīt saṃvigna-hṛdayā yūtha-bhraṣṭā mṛgī yathā",
    "GP10bhp_04u:2762": " BhP_04.28.047/1 ātmānaṃ śocatī dīnam abandhuṃ viklavāśrubhiḥ",
    "GP10bhp_04u:2763": " BhP_04.28.047/2 stanāv āsicya vipine susvaraṃ praruroda sā",
    "GP10bhp_04u:2764": " BhP_04.28.048/1 uttiṣṭhottiṣṭha rājarṣe imām udadhi-mekhalām",
    "GP10bhp_04u:2765": " BhP_04.28.048/2 dasyubhyaḥ kṣatra-bandhubhyo bibhyatīṃ pātum arhasi",
    "GP10bhp_04u:2766": " BhP_04.28.049/1 evaṃ vilapantī bālā vipine 'nugatā patim",
    "GP10bhp_04u:2767": " BhP_04.28.049/2 patitā pādayor bhartū rudaty aśrūṇy avartayat",
    "GP10bhp_04u:2768": " BhP_04.28.050/1 citiṃ dārumayīṃ citvā tasyāṃ patyuḥ kalevaram",
    "GP10bhp_04u:2769": " BhP_04.28.050/2 ādīpya cānumaraṇe vilapantī mano dadhe",
    "GP10bhp_04u:2770": " BhP_04.28.051/1 tatra pūrvataraḥ kaścit sakhā brāhmaṇa ātmavān",
    "GP10bhp_04u:2771": " BhP_04.28.051/2 sāntvayan valgunā sāmnā tām āha rudatīṃ prabho",
    "GP10bhp_04u:2772": " BhP_04.28.052/0 brāhmaṇa uvāca",
    "GP10bhp_04u:2773": " BhP_04.28.052/1 kā tvaṃ kasyāsi ko vāyaṃ śayāno yasya śocasi",
    "GP10bhp_04u:2774": " BhP_04.28.052/2 jānāsi kiṃ sakhāyaṃ māṃ yenāgre vicacartha ha",
    "GP10bhp_04u:2775": " BhP_04.28.053/1 api smarasi cātmānam avijñāta-sakhaṃ sakhe",
    "GP10bhp_04u:2776": " BhP_04.28.053/2 hitvā māṃ padam anvicchan bhauma-bhoga-rato gataḥ",
    "GP10bhp_04u:2777": " BhP_04.28.054/1 haṃsāv ahaṃ ca tvaṃ cārya sakhāyau mānasāyanau",
    "GP10bhp_04u:2778": " BhP_04.28.054/2 abhūtām antarā vaukaḥ sahasra-parivatsarān",
    "GP10bhp_04u:2779": " BhP_04.28.055/1 sa tvaṃ vihāya māṃ bandho gato grāmya-matir mahīm",
    "GP10bhp_04u:2780": " BhP_04.28.055/2 vicaran padam adrākṣīḥ kayācin nirmitaṃ striyā",
    "GP10bhp_04u:2781": " BhP_04.28.056/1 pañcārāmaṃ nava-dvāram eka-pālaṃ tri-koṣṭhakam",
    "GP10bhp_04u:2782": " BhP_04.28.056/2 ṣaṭ-kulaṃ pañca-vipaṇaṃ pañca-prakṛti strī-dhavam",
    "GP10bhp_04u:2783": " BhP_04.28.057/1 pañcendriyārthā ārāmā dvāraḥ prāṇā nava prabho",
    "GP10bhp_04u:2784": " BhP_04.28.057/2 tejo-'b-annāni koṣṭhāni kulam indriya-saṅgrahaḥ",
    "GP10bhp_04u:2785": " BhP_04.28.058/1 vipaṇas tu kriyā-śaktir bhūta-prakṛtir avyayā",
    "GP10bhp_04u:2786": " BhP_04.28.058/2 śakty-adhīśaḥ pumāṃs tv atra praviṣṭo nāvabudhyate",
    "GP10bhp_04u:2787": " BhP_04.28.059/1 tasmiṃs tvaṃ rāmayā spṛṣṭo ramamāṇo 'śruta-smṛtiḥ",
    "GP10bhp_04u:2788": " BhP_04.28.059/2 tat-saṅgād īdṛśīṃ prāpto daśāṃ pāpīyasīṃ prabho",
    "GP10bhp_04u:2789": " BhP_04.28.060/1 na tvaṃ vidarbha-duhitā nāyaṃ vīraḥ suhṛt tava",
    "GP10bhp_04u:2790": " BhP_04.28.060/2 na patis tvaṃ purañjanyā ruddho nava-mukhe yayā",
    "GP10bhp_04u:2791": " BhP_04.28.061/1 māyā hy eṣā mayā sṛṣṭā yat pumāṃsaṃ striyaṃ satīm",
    "GP10bhp_04u:2792": " BhP_04.28.061/2 manyase nobhayaṃ yad vai haṃsau paśyāvayor gatim",
    "GP10bhp_04u:2793": " BhP_04.28.062/1 ahaṃ bhavān na cānyas tvaṃ tvam evāhaṃ vicakṣva bhoḥ",
    "GP10bhp_04u:2794": " BhP_04.28.062/2 na nau paśyanti kavayaś chidraṃ jātu manāg api",
    "GP10bhp_04u:2795": " BhP_04.28.063/1 yathā puruṣa ātmānam ekam ādarśa-cakṣuṣoḥ",
    "GP10bhp_04u:2796": " BhP_04.28.063/2 dvidhābhūtam avekṣeta tathaivāntaram āvayoḥ",
    "GP10bhp_04u:2797": " BhP_04.28.064/1 evaṃ sa mānaso haṃso haṃsena pratibodhitaḥ",
    "GP10bhp_04u:2798": " BhP_04.28.064/2 sva-sthas tad-vyabhicāreṇa naṣṭām āpa punaḥ smṛtim",
    "GP10bhp_04u:2799": " BhP_04.28.065/1 barhiṣmann etad adhyātmaṃ pārokṣyeṇa pradarśitam",
    "GP10bhp_04u:2800": " BhP_04.28.065/2 yat parokṣa-priyo devo bhagavān viśva-bhāvanaḥ",
    "GP10bhp_04u:2801": " BhP_04.29.001/0 prācīnabarhir uvāca",
    "GP10bhp_04u:2802": " BhP_04.29.001/1 bhagavaṃs te vaco 'smābhir na samyag avagamyate",
    "GP10bhp_04u:2803": " BhP_04.29.001/2 kavayas tad vijānanti na vayaṃ karma-mohitāḥ",
    "GP10bhp_04u:2804": " BhP_04.29.002/0 nārada uvāca",
    "GP10bhp_04u:2805": " BhP_04.29.002/1 puruṣaṃ purañjanaṃ vidyād yad vyanakty ātmanaḥ puram",
    "GP10bhp_04u:2806": " BhP_04.29.002/2 eka-dvi-tri-catuṣ-pādaṃ bahu-pādam apādakam",
    "GP10bhp_04u:2807": " BhP_04.29.003/1 yo 'vijñātāhṛtas tasya puruṣasya sakheśvaraḥ",
    "GP10bhp_04u:2808": " BhP_04.29.003/2 yan na vijñāyate pumbhir nāmabhir vā kriyā-guṇaiḥ",
    "GP10bhp_04u:2809": " BhP_04.29.004/1 yadā jighṛkṣan puruṣaḥ kārtsnyena prakṛter guṇān",
    "GP10bhp_04u:2810": " BhP_04.29.004/2 nava-dvāraṃ dvi-hastāṅghri tatrāmanuta sādhv iti",
    "GP10bhp_04u:2811": " BhP_04.29.005/1 buddhiṃ tu pramadāṃ vidyān mamāham iti yat-kṛtam",
    "GP10bhp_04u:2812": " BhP_04.29.005/2 yām adhiṣṭhāya dehe 'smin pumān bhuṅkte 'kṣabhir guṇān",
    "GP10bhp_04u:2813": " BhP_04.29.006/1 sakhāya indriya-gaṇā jñānaṃ karma ca yat-kṛtam",
    "GP10bhp_04u:2814": " BhP_04.29.006/2 sakhyas tad-vṛttayaḥ prāṇaḥ pañca-vṛttir yathoragaḥ",
    "GP10bhp_04u:2815": " BhP_04.29.007/1 bṛhad-balaṃ mano vidyād ubhayendriya-nāyakam",
    "GP10bhp_04u:2816": " BhP_04.29.007/2 pañcālāḥ pañca viṣayā yan-madhye nava-khaṃ puram",
    "GP10bhp_04u:2817": " BhP_04.29.008/1 akṣiṇī nāsike karṇau mukhaṃ śiśna-gudāv iti",
    "GP10bhp_04u:2818": " BhP_04.29.008/2 dve dve dvārau bahir yāti yas tad-indriya-saṃyutaḥ",
    "GP10bhp_04u:2819": " BhP_04.29.009/1 akṣiṇī nāsike āsyam iti pañca puraḥ kṛtāḥ",
    "GP10bhp_04u:2820": " BhP_04.29.009/2 dakṣiṇā dakṣiṇaḥ karṇa uttarā cottaraḥ smṛtaḥ",
    "GP10bhp_04u:2821": " BhP_04.29.010/1 paścime ity adho dvārau gudaṃ śiśnam ihocyate",
    "GP10bhp_04u:2822": " BhP_04.29.010/2 khadyotāvirmukhī cātra netre ekatra nirmite",
    "GP10bhp_04u:2823": " BhP_04.29.010/3 rūpaṃ vibhrājitaṃ tābhyāṃ vicaṣṭe cakṣuṣeśvaraḥ",
    "GP10bhp_04u:2824": " BhP_04.29.011/1 nalinī nālinī nāse gandhaḥ saurabha ucyate",
    "GP10bhp_04u:2825": " BhP_04.29.011/2 ghrāṇo 'vadhūto mukhyāsyaṃ vipaṇo vāg rasavid rasaḥ",
    "GP10bhp_04u:2826": " BhP_04.29.012/1 āpaṇo vyavahāro 'tra citram andho bahūdanam",
    "GP10bhp_04u:2827": " BhP_04.29.012/2 pitṛhūr dakṣiṇaḥ karṇa uttaro devahūḥ smṛtaḥ",
    "GP10bhp_04u:2828": " BhP_04.29.013/1 pravṛttaṃ ca nivṛttaṃ ca śāstraṃ pañcāla-saṃjñitam",
    "GP10bhp_04u:2829": " BhP_04.29.013/2 pitṛ-yānaṃ deva-yānaṃ śrotrāc chruta-dharād vrajet",
    "GP10bhp_04u:2830": " BhP_04.29.014/1 āsurī meḍhram arvāg-dvār vyavāyo grāmiṇāṃ ratiḥ",
    "GP10bhp_04u:2831": " BhP_04.29.014/2 upastho durmadaḥ prokto nirṛtir guda ucyate",
    "GP10bhp_04u:2832": " BhP_04.29.015/1 vaiśasaṃ narakaṃ pāyur lubdhako 'ndhau tu me śṛṇu",
    "GP10bhp_04u:2833": " BhP_04.29.015/2 hasta-pādau pumāṃs tābhyāṃ yukto yāti karoti ca",
    "GP10bhp_04u:2834": " BhP_04.29.016/1 antaḥ-puraṃ ca hṛdayaṃ viṣūcir mana ucyate",
    "GP10bhp_04u:2835": " BhP_04.29.016/2 tatra mohaṃ prasādaṃ vā harṣaṃ prāpnoti tad-guṇaiḥ",
    "GP10bhp_04u:2836": " BhP_04.29.017/1 yathā yathā vikriyate guṇākto vikaroti vā",
    "GP10bhp_04u:2837": " BhP_04.29.017/2 tathā tathopadraṣṭātmā tad-vṛttīr anukāryate",
    "GP10bhp_04u:2838": " BhP_04.29.018/1 deho rathas tv indriyāśvaḥ saṃvatsara-rayo 'gatiḥ",
    "GP10bhp_04u:2839": " BhP_04.29.018/2 dvi-karma-cakras tri-guṇa- dhvajaḥ pañcāsu-bandhuraḥ",
    "GP10bhp_04u:2840": " BhP_04.29.019/1 mano-raśmir buddhi-sūto hṛn-nīḍo dvandva-kūbaraḥ",
    "GP10bhp_04u:2841": " BhP_04.29.019/2 pañcendriyārtha-prakṣepaḥ sapta-dhātu-varūthakaḥ",
    "GP10bhp_04u:2842": " BhP_04.29.020/1 ākūtir vikramo bāhyo mṛga-tṛṣṇāṃ pradhāvati",
    "GP10bhp_04u:2843": " BhP_04.29.020/2 ekādaśendriya-camūḥ pañca-sūnā-vinoda-kṛt",
    "GP10bhp_04u:2844": " BhP_04.29.021/1 saṃvatsaraś caṇḍavegaḥ kālo yenopalakṣitaḥ",
    "GP10bhp_04u:2845": " BhP_04.29.021/2 tasyāhānīha gandharvā gandharvyo rātrayaḥ smṛtāḥ",
    "GP10bhp_04u:2846": " BhP_04.29.021/3 haranty āyuḥ parikrāntyā ṣaṣṭy-uttara-śata-trayam",
    "GP10bhp_04u:2847": " BhP_04.29.022/1 kāla-kanyā jarā sākṣāl lokas tāṃ nābhinandati",
    "GP10bhp_04u:2848": " BhP_04.29.022/2 svasāraṃ jagṛhe mṛtyuḥ kṣayāya yavaneśvaraḥ",
    "GP10bhp_04u:2849": " BhP_04.29.023/1 ādhayo vyādhayas tasya sainikā yavanāś carāḥ",
    "GP10bhp_04u:2850": " BhP_04.29.023/2 bhūtopasargāśu-rayaḥ prajvāro dvi-vidho jvaraḥ",
    "GP10bhp_04u:2851": " BhP_04.29.024/1 evaṃ bahu-vidhair duḥkhair daiva-bhūtātma-sambhavaiḥ",
    "GP10bhp_04u:2852": " BhP_04.29.024/2 kliśyamānaḥ śataṃ varṣaṃ dehe dehī tamo-vṛtaḥ",
    "GP10bhp_04u:2853": " BhP_04.29.025/1 prāṇendriya-mano-dharmān ātmany adhyasya nirguṇaḥ",
    "GP10bhp_04u:2854": " BhP_04.29.025/2 śete kāma-lavān dhyāyan mamāham iti karma-kṛt",
    "GP10bhp_04u:2855": " BhP_04.29.026/1 yadātmānam avijñāya bhagavantaṃ paraṃ gurum",
    "GP10bhp_04u:2856": " BhP_04.29.026/2 puruṣas tu viṣajjeta guṇeṣu prakṛteḥ sva-dṛk",
    "GP10bhp_04u:2857": " BhP_04.29.027/1 guṇābhimānī sa tadā karmāṇi kurute 'vaśaḥ",
    "GP10bhp_04u:2858": " BhP_04.29.027/2 śuklaṃ kṛṣṇaṃ lohitaṃ vā yathā-karmābhijāyate",
    "GP10bhp_04u:2859": " BhP_04.29.028/1 śuklāt prakāśa-bhūyiṣṭhā lokān āpnoti karhicit",
    "GP10bhp_04u:2860": " BhP_04.29.028/2 duḥkhodarkān kriyāyāsāṃs tamaḥ-śokotkaṭān kvacit",
    "GP10bhp_04u:2861": " BhP_04.29.029/1 kvacit pumān kvacic ca strī kvacin nobhayam andha-dhīḥ",
    "GP10bhp_04u:2862": " BhP_04.29.029/2 devo manuṣyas tiryag vā yathā-karma-guṇaṃ bhavaḥ",
    "GP10bhp_04u:2863": " BhP_04.29.030/1 kṣut-parīto yathā dīnaḥ sārameyo gṛhaṃ gṛham",
    "GP10bhp_04u:2864": " BhP_04.29.030/2 caran vindati yad-diṣṭaṃ daṇḍam odanam eva vā",
    "GP10bhp_04u:2865": " BhP_04.29.031/1 tathā kāmāśayo jīva uccāvaca-pathā bhraman",
    "GP10bhp_04u:2866": " BhP_04.29.031/2 upary adho vā madhye vā yāti diṣṭaṃ priyāpriyam",
    "GP10bhp_04u:2867": " BhP_04.29.032/1 duḥkheṣv ekatareṇāpi daiva-bhūtātma-hetuṣu",
    "GP10bhp_04u:2868": " BhP_04.29.032/2 jīvasya na vyavacchedaḥ syāc cet tat-tat-pratikriyā",
    "GP10bhp_04u:2869": " BhP_04.29.033/1 yathā hi puruṣo bhāraṃ śirasā gurum udvahan",
    "GP10bhp_04u:2870": " BhP_04.29.033/2 taṃ skandhena sa ādhatte tathā sarvāḥ pratikriyāḥ",
    "GP10bhp_04u:2871": " BhP_04.29.034/1 naikāntataḥ pratīkāraḥ karmaṇāṃ karma kevalam",
    "GP10bhp_04u:2872": " BhP_04.29.034/2 dvayaṃ hy avidyopasṛtaṃ svapne svapna ivānagha",
    "GP10bhp_04u:2873": " BhP_04.29.035/1 arthe hy avidyamāne 'pi saṃsṛtir na nivartate",
    "GP10bhp_04u:2874": " BhP_04.29.035/2 manasā liṅga-rūpeṇa svapne vicarato yathā",
    "GP10bhp_04u:2875": " BhP_04.29.036/1 athātmano 'rtha-bhūtasya yato 'nartha-paramparā",
    "GP10bhp_04u:2876": " BhP_04.29.036/2 saṃsṛtis tad-vyavacchedo bhaktyā paramayā gurau",
    "GP10bhp_04u:2877": " BhP_04.29.037/1 vāsudeve bhagavati bhakti-yogaḥ samāhitaḥ",
    "GP10bhp_04u:2878": " BhP_04.29.037/2 sadhrīcīnena vairāgyaṃ jñānaṃ ca janayiṣyati",
    "GP10bhp_04u:2879": " BhP_04.29.038/1 so 'cirād eva rājarṣe syād acyuta-kathāśrayaḥ",
    "GP10bhp_04u:2880": " BhP_04.29.038/2 śṛṇvataḥ śraddadhānasya nityadā syād adhīyataḥ",
    "GP10bhp_04u:2881": " BhP_04.29.039/1 yatra bhāgavatā rājan sādhavo viśadāśayāḥ",
    "GP10bhp_04u:2882": " BhP_04.29.039/2 bhagavad-guṇānukathana- śravaṇa-vyagra-cetasaḥ",
    "GP10bhp_04u:2883": " BhP_04.29.040/1 tasmin mahan-mukharitā madhubhic- caritra-pīyūṣa-śeṣa-saritaḥ paritaḥ sravanti",
    "GP10bhp_04u:2884": " BhP_04.29.040/2 tā ye pibanty avitṛṣo nṛpa gāḍha-karṇais tān na spṛśanty aśana-tṛḍ-bhaya-śoka-mohāḥ",
    "GP10bhp_04u:2885": " BhP_04.29.041/1 etair upadruto nityaṃ jīva-lokaḥ svabhāvajaiḥ",
    "GP10bhp_04u:2886": " BhP_04.29.041/2 na karoti harer nūnaṃ kathāmṛta-nidhau ratim",
    "GP10bhp_04u:2887": " BhP_04.29.042/1 prajāpati-patiḥ sākṣād bhagavān giriśo manuḥ",
    "GP10bhp_04u:2888": " BhP_04.29.042/2 dakṣādayaḥ prajādhyakṣā naiṣṭhikāḥ sanakādayaḥ",
    "GP10bhp_04u:2889": " BhP_04.29.043/1 marīcir atry-aṅgirasau pulastyaḥ pulahaḥ kratuḥ",
    "GP10bhp_04u:2890": " BhP_04.29.043/2 bhṛgur vasiṣṭha ity ete mad-antā brahma-vādinaḥ",
    "GP10bhp_04u:2891": " BhP_04.29.044/1 adyāpi vācas-patayas tapo-vidyā-samādhibhiḥ",
    "GP10bhp_04u:2892": " BhP_04.29.044/2 paśyanto 'pi na paśyanti paśyantaṃ parameśvaram",
    "GP10bhp_04u:2893": " BhP_04.29.045/1 śabda-brahmaṇi duṣpāre caranta uru-vistare",
    "GP10bhp_04u:2894": " BhP_04.29.045/2 mantra-liṅgair vyavacchinnaṃ bhajanto na viduḥ param",
    "GP10bhp_04u:2895": " BhP_04.29.046/1 sarveṣām eva jantūnāṃ satataṃ deha-poṣaṇe",
    "GP10bhp_04u:2896": " BhP_04.29.046/2 asti prajñā samāyattā ko viśeṣas tadā nṛṇām",
    "GP10bhp_04u:2897": " BhP_04.29.047/1 labdhvehānte manuṣyatvaṃ hitvā dehādy-asad-graham",
    "GP10bhp_04u:2898": " BhP_04.29.047/2 ātma-sṛtyā vihāyedaṃ jīvātmā sa viśiṣyate",
    "GP10bhp_04u:2899": " BhP_04.29.046/1 yadā yasyānugṛhṇāti bhagavān ātma-bhāvitaḥ",
    "GP10bhp_04u:2900": " BhP_04.29.046/2 sa jahāti matiṃ loke vede ca pariniṣṭhitām",
    "GP10bhp_04u:2901": " BhP_04.29.047/1 tasmāt karmasu barhiṣmann ajñānād artha-kāśiṣu",
    "GP10bhp_04u:2902": " BhP_04.29.047/2 mārtha-dṛṣṭiṃ kṛthāḥ śrotra- sparśiṣv aspṛṣṭa-vastuṣu",
    "GP10bhp_04u:2903": " BhP_04.29.048/1 svaṃ lokaṃ na vidus te vai yatra devo janārdanaḥ",
    "GP10bhp_04u:2904": " BhP_04.29.048/2 āhur dhūmra-dhiyo vedaṃ sakarmakam atad-vidaḥ",
    "GP10bhp_04u:2905": " BhP_04.29.049/1 āstīrya darbhaiḥ prāg-agraiḥ kārtsnyena kṣiti-maṇḍalam",
    "GP10bhp_04u:2906": " BhP_04.29.049/2 stabdho bṛhad-vadhān mānī karma nāvaiṣi yat param",
    "GP10bhp_04u:2907": " BhP_04.29.049/3 tat karma hari-toṣaṃ yat sā vidyā tan-matir yayā",
    "GP10bhp_04u:2908": " BhP_04.29.050/1 harir deha-bhṛtām ātmā svayaṃ prakṛtir īśvaraḥ",
    "GP10bhp_04u:2909": " BhP_04.29.050/2 tat-pāda-mūlaṃ śaraṇaṃ yataḥ kṣemo nṛṇām iha",
    "GP10bhp_04u:2910": " BhP_04.29.051/1 sa vai priyatamaś cātmā yato na bhayam aṇv api",
    "GP10bhp_04u:2911": " BhP_04.29.051/2 iti veda sa vai vidvān yo vidvān sa gurur hariḥ",
    "GP10bhp_04u:2912": " BhP_04.29.052/0 nārada uvāca",
    "GP10bhp_04u:2913": " BhP_04.29.052/1 praśna evaṃ hi sañchinno bhavataḥ puruṣarṣabha",
    "GP10bhp_04u:2914": " BhP_04.29.052/2 atra me vadato guhyaṃ niśāmaya suniścitam",
    "GP10bhp_04u:2915": " BhP_04.29.053/1 kṣudraṃ caraṃ sumanasāṃ śaraṇe mithitvā",
    "GP10bhp_04u:2916": " BhP_04.29.053/2 raktaṃ ṣaḍaṅghri-gaṇa-sāmasu lubdha-karṇam",
    "GP10bhp_04u:2917": " BhP_04.29.053/3 agre vṛkān asu-tṛpo 'vigaṇayya yāntaṃ",
    "GP10bhp_04u:2918": " BhP_04.29.053/4 pṛṣṭhe mṛgaṃ mṛgaya lubdhaka-bāṇa-bhinnam",
    "GP10bhp_04u:2919": " BhP_04.29.054 /1 asyārthaḥ sumanaḥ-sama-dharmaṇāṃ strīṇāṃ śaraṇa āśrame puṣpa-madhu-gandhavat",
    "GP10bhp_04u:2920": " kṣudratamaṃ kāmya-karma-vipākajaṃ kāma-sukha-lavaṃ jaihvyaupasthyādi vicinvantaṃ",
    "GP10bhp_04u:2921": " mithunī-bhūya tad-abhiniveśita-manasaṃ ṣaḍaṅghri-gaṇa-sāma-gītavad atimanohara-vanitādi-janālāpeṣv",
    "GP10bhp_04u:2922": " atitarām atipralobhita-karṇam agre vṛka-yūthavad ātmana āyur harato 'ho-rātrān tān",
    "GP10bhp_04u:2923": " kāla-lava-viśeṣān avigaṇayya gṛheṣu viharantaṃ pṛṣṭhata eva parokṣam anupravṛtto",
    "GP10bhp_04u:2924": " lubdhakaḥ kṛtānto 'ntaḥ śareṇa yam iha parāvidhyati tam imam ātmānam aho rājan bhinna-hṛdayaṃ draṣṭum arhasīti",
    "GP10bhp_04u:2925": " BhP_04.29.055/1 sa tvaṃ vicakṣya mṛga-ceṣṭitam ātmano 'ntaś",
    "GP10bhp_04u:2926": " BhP_04.29.055/2 cittaṃ niyaccha hṛdi karṇa-dhunīṃ ca citte",
    "GP10bhp_04u:2927": " BhP_04.29.055/3 jahy aṅganāśramam asattama-yūtha-gāthaṃ",
    "GP10bhp_04u:2928": " BhP_04.29.055/4 prīṇīhi haṃsa-śaraṇaṃ virama krameṇa",
    "GP10bhp_04u:2929": " BhP_04.29.056/0 rājovāca",
    "GP10bhp_04u:2930": " BhP_04.29.056/1 śrutam anvīkṣitaṃ brahman bhagavān yad abhāṣata",
    "GP10bhp_04u:2931": " BhP_04.29.056/2 naitaj jānanty upādhyāyāḥ kiṃ na brūyur vidur yadi",
    "GP10bhp_04u:2932": " BhP_04.29.057/1 saṃśayo 'tra tu me vipra sañchinnas tat-kṛto mahān",
    "GP10bhp_04u:2933": " BhP_04.29.057/2 ṛṣayo 'pi hi muhyanti yatra nendriya-vṛttayaḥ",
    "GP10bhp_04u:2934": " BhP_04.29.058/1 karmāṇy ārabhate yena pumān iha vihāya tam",
    "GP10bhp_04u:2935": " BhP_04.29.058/2 amutrānyena dehena juṣṭāni sa yad aśnute",
    "GP10bhp_04u:2936": " BhP_04.29.059/1 iti veda-vidāṃ vādaḥ śrūyate tatra tatra ha",
    "GP10bhp_04u:2937": " BhP_04.29.059/2 karma yat kriyate proktaṃ parokṣaṃ na prakāśate",
    "GP10bhp_04u:2938": " BhP_04.29.060/0 nārada uvāca",
    "GP10bhp_04u:2939": " BhP_04.29.060/1 yenaivārabhate karma tenaivāmutra tat pumān",
    "GP10bhp_04u:2940": " BhP_04.29.060/2 bhuṅkte hy avyavadhānena liṅgena manasā svayam",
    "GP10bhp_04u:2941": " BhP_04.29.061/1 śayānam imam utsṛjya śvasantaṃ puruṣo yathā",
    "GP10bhp_04u:2942": " BhP_04.29.061/2 karmātmany āhitaṃ bhuṅkte tādṛśenetareṇa vā",
    "GP10bhp_04u:2943": " BhP_04.29.062/1 mamaite manasā yad yad asāv aham iti bruvan",
    "GP10bhp_04u:2944": " BhP_04.29.062/2 gṛhṇīyāt tat pumān rāddhaṃ karma yena punar bhavaḥ",
    "GP10bhp_04u:2945": " BhP_04.29.063/1 yathānumīyate cittam ubhayair indriyehitaiḥ",
    "GP10bhp_04u:2946": " BhP_04.29.063/2 evaṃ prāg-dehajaṃ karma lakṣyate citta-vṛttibhiḥ",
    "GP10bhp_04u:2947": " BhP_04.29.064/1 nānubhūtaṃ kva cānena dehenādṛṣṭam aśrutam",
    "GP10bhp_04u:2948": " BhP_04.29.064/2 kadācid upalabhyeta yad rūpaṃ yādṛg ātmani",
    "GP10bhp_04u:2949": " BhP_04.29.065/1 tenāsya tādṛśaṃ rāja liṅgino deha-sambhavam",
    "GP10bhp_04u:2950": " BhP_04.29.065/2 śraddhatsvānanubhūto 'rtho na manaḥ spraṣṭum arhati",
    "GP10bhp_04u:2951": " BhP_04.29.066/1 mana eva manuṣyasya pūrva-rūpāṇi śaṃsati",
    "GP10bhp_04u:2952": " BhP_04.29.066/2 bhaviṣyataś ca bhadraṃ te tathaiva na bhaviṣyataḥ",
    "GP10bhp_04u:2953": " BhP_04.29.067/1 adṛṣṭam aśrutaṃ cātra kvacin manasi dṛśyate",
    "GP10bhp_04u:2954": " BhP_04.29.067/2 yathā tathānumantavyaṃ deśa-kāla-kriyāśrayam",
    "GP10bhp_04u:2955": " BhP_04.29.068/1 sarve kramānurodhena manasīndriya-gocarāḥ",
    "GP10bhp_04u:2956": " BhP_04.29.068/2 āyānti bahuśo yānti sarve samanaso janāḥ",
    "GP10bhp_04u:2957": " BhP_04.29.069/1 sattvaika-niṣṭhe manasi bhagavat-pārśva-vartini",
    "GP10bhp_04u:2958": " BhP_04.29.069/2 tamaś candramasīvedam uparajyāvabhāsate",
    "GP10bhp_04u:2959": " BhP_04.29.070/1 nāhaṃ mameti bhāvo 'yaṃ puruṣe vyavadhīyate",
    "GP10bhp_04u:2960": " BhP_04.29.070/2 yāvad buddhi-mano-'kṣārtha- guṇa-vyūho hy anādimān",
    "GP10bhp_04u:2961": " BhP_04.29.071/1 supti-mūrcchopatāpeṣu prāṇāyana-vighātataḥ",
    "GP10bhp_04u:2962": " BhP_04.29.071/2 nehate 'ham iti jñānaṃ mṛtyu-prajvārayor api",
    "GP10bhp_04u:2963": " BhP_04.29.072/1 garbhe bālye 'py apauṣkalyād ekādaśa-vidhaṃ tadā",
    "GP10bhp_04u:2964": " BhP_04.29.072/2 liṅgaṃ na dṛśyate yūnaḥ kuhvāṃ candramaso yathā",
    "GP10bhp_04u:2965": " BhP_04.29.073/1 arthe hy avidyamāne 'pi saṃsṛtir na nivartate",
    "GP10bhp_04u:2966": " BhP_04.29.073/2 dhyāyato viṣayān asya svapne 'narthāgamo yathā",
    "GP10bhp_04u:2967": " BhP_04.29.074/1 evaṃ pañca-vidhaṃ liṅgaṃ tri-vṛt ṣoḍaśa vistṛtam",
    "GP10bhp_04u:2968": " BhP_04.29.074/2 eṣa cetanayā yukto jīva ity abhidhīyate",
    "GP10bhp_04u:2969": " BhP_04.29.075/1 anena puruṣo dehān upādatte vimuñcati",
    "GP10bhp_04u:2970": " BhP_04.29.075/2 harṣaṃ śokaṃ bhayaṃ duḥkhaṃ sukhaṃ cānena vindati",
    "GP10bhp_04u:2971": " BhP_04.29.076/1 bhaktiḥ kṛṣṇe dayā jīveṣv akuṇṭha-jñānam ātmani",
    "GP10bhp_04u:2972": " BhP_04.29.076/2 yadi syād ātmano bhūyād apavargas tu saṃsṛteḥ",
    "GP10bhp_04u:2973": " BhP_04.29.076/1 yathā tṛṇa-jalūkeyaṃ nāpayāty apayāti ca",
    "GP10bhp_04u:2974": " BhP_04.29.076/2 na tyajen mriyamāṇo 'pi prāg-dehābhimatiṃ janaḥ",
    "GP10bhp_04u:2975": " BhP_04.29.077/1 adṛṣṭaṃ dṛṣṭavan naṅkṣed bhūtaṃ svapnavad anyathā",
    "GP10bhp_04u:2976": " BhP_04.29.077/2 bhūtaṃ bhavad bhaviṣyac ca suptaṃ sarva-raho-rahaḥ",
    "GP10bhp_04u:2977": " BhP_04.29.077/1 yāvad anyaṃ na vindeta vyavadhānena karmaṇām",
    "GP10bhp_04u:2978": " BhP_04.29.077/2 mana eva manuṣyendra bhūtānāṃ bhava-bhāvanam",
    "GP10bhp_04u:2979": " BhP_04.29.078/1 yadākṣaiś caritān dhyāyan karmāṇy ācinute 'sakṛt",
    "GP10bhp_04u:2980": " BhP_04.29.078/2 sati karmaṇy avidyāyāṃ bandhaḥ karmaṇy anātmanaḥ",
    "GP10bhp_04u:2981": " BhP_04.29.079/1 atas tad apavādārthaṃ bhaja sarvātmanā harim",
    "GP10bhp_04u:2982": " BhP_04.29.079/2 paśyaṃs tad-ātmakaṃ viśvaṃ sthity-utpatty-apyayā yataḥ",
    "GP10bhp_04u:2983": " BhP_04.29.080/0 maitreya uvāca",
    "GP10bhp_04u:2984": " BhP_04.29.080/1 bhāgavata-mukhyo bhagavān nārado haṃsayor gatim",
    "GP10bhp_04u:2985": " BhP_04.29.080/2 pradarśya hy amum āmantrya siddha-lokaṃ tato 'gamat",
    "GP10bhp_04u:2986": " BhP_04.29.081/1 prācīnabarhī rājarṣiḥ prajā-sargābhirakṣaṇe",
    "GP10bhp_04u:2987": " BhP_04.29.081/2 ādiśya putrān agamat tapase kapilāśramam",
    "GP10bhp_04u:2988": " BhP_04.29.082/1 tatraikāgra-manā dhīro govinda-caraṇāmbujam",
    "GP10bhp_04u:2989": " BhP_04.29.082/2 vimukta-saṅgo 'nubhajan bhaktyā tat-sāmyatām agāt",
    "GP10bhp_04u:2990": " BhP_04.29.083/1 etad adhyātma-pārokṣyaṃ gītaṃ devarṣiṇānagha",
    "GP10bhp_04u:2991": " BhP_04.29.083/2 yaḥ śrāvayed yaḥ śṛṇuyāt sa liṅgena vimucyate",
    "GP10bhp_04u:2992": " BhP_04.29.084/1 etan mukunda-yaśasā bhuvanaṃ punānaṃ",
    "GP10bhp_04u:2993": " BhP_04.29.084/2 devarṣi-varya-mukha-niḥsṛtam ātma-śaucam",
    "GP10bhp_04u:2994": " BhP_04.29.084/3 yaḥ kīrtyamānam adhigacchati pārameṣṭhyaṃ",
    "GP10bhp_04u:2995": " BhP_04.29.084/4 nāsmin bhave bhramati mukta-samasta-bandhaḥ",
    "GP10bhp_04u:2996": " BhP_04.29.085/1 adhyātma-pārokṣyam idaṃ mayādhigatam adbhutam",
    "GP10bhp_04u:2997": " BhP_04.29.085/2 evaṃ striyāśramaḥ puṃsaś chinno 'mutra ca saṃśayaḥ",
    "GP10bhp_04u:2998": " BhP_04.30.001/0 vidura uvāca",
    "GP10bhp_04u:2999": " BhP_04.30.001/1 ye tvayābhihitā brahman sutāḥ prācīnabarhiṣaḥ",
    "GP10bhp_04u:3000": " BhP_04.30.001/2 te rudra-gītena hariṃ siddhim āpuḥ pratoṣya kām",
    "GP10bhp_04u:3001": " BhP_04.30.002/1 kiṃ bārhaspatyeha paratra vātha kaivalya-nātha-priya-pārśva-vartinaḥ",
    "GP10bhp_04u:3002": " BhP_04.30.002/2 āsādya devaṃ giriśaṃ yadṛcchayā prāpuḥ paraṃ nūnam atha pracetasaḥ",
    "GP10bhp_04u:3003": " BhP_04.30.003/0 maitreya uvāca",
    "GP10bhp_04u:3004": " BhP_04.30.003/1 pracetaso 'ntar udadhau pitur ādeśa-kāriṇaḥ",
    "GP10bhp_04u:3005": " BhP_04.30.003/2 apa-yajñena tapasā purañjanam atoṣayan",
    "GP10bhp_04u:3006": " BhP_04.30.004/1 daśa-varṣa-sahasrānte puruṣas tu sanātanaḥ",
    "GP10bhp_04u:3007": " BhP_04.30.004/2 teṣām āvirabhūt kṛcchraṃ śāntena śamayan rucā",
    "GP10bhp_04u:3008": " BhP_04.30.005/1 suparṇa-skandham ārūḍho meru-śṛṅgam ivāmbudaḥ",
    "GP10bhp_04u:3009": " BhP_04.30.005/2 pīta-vāsā maṇi-grīvaḥ kurvan vitimirā diśaḥ",
    "GP10bhp_04u:3010": " BhP_04.30.006/1 kāśiṣṇunā kanaka-varṇa-vibhūṣaṇena",
    "GP10bhp_04u:3011": " BhP_04.30.006/2 bhrājat-kapola-vadano vilasat-kirīṭaḥ",
    "GP10bhp_04u:3012": " BhP_04.30.006/3 aṣṭāyudhair anucarair munibhiḥ surendrair",
    "GP10bhp_04u:3013": " BhP_04.30.006/4 āsevito garuḍa-kinnara-gīta-kīrtiḥ",
    "GP10bhp_04u:3014": " BhP_04.30.007/1 pīnāyatāṣṭa-bhuja-maṇḍala-madhya-lakṣmyā",
    "GP10bhp_04u:3015": " BhP_04.30.007/2 spardhac-chriyā parivṛto vana-mālayādyaḥ",
    "GP10bhp_04u:3016": " BhP_04.30.007/3 barhiṣmataḥ puruṣa āha sutān prapannān",
    "GP10bhp_04u:3017": " BhP_04.30.007/4 parjanya-nāda-rutayā saghṛṇāvalokaḥ",
    "GP10bhp_04u:3018": " BhP_04.30.008/0 śrī-bhagavān uvāca",
    "GP10bhp_04u:3019": " BhP_04.30.008/1 varaṃ vṛṇīdhvaṃ bhadraṃ vo yūyaṃ me nṛpa-nandanāḥ",
    "GP10bhp_04u:3020": " BhP_04.30.008/2 sauhārdenāpṛthag-dharmās tuṣṭo 'haṃ sauhṛdena vaḥ",
    "GP10bhp_04u:3021": " BhP_04.30.009/1 yo 'nusmarati sandhyāyāṃ yuṣmān anudinaṃ naraḥ",
    "GP10bhp_04u:3022": " BhP_04.30.009/2 tasya bhrātṛṣv ātma-sāmyaṃ tathā bhūteṣu sauhṛdam",
    "GP10bhp_04u:3023": " BhP_04.30.010/1 ye tu māṃ rudra-gītena sāyaṃ prātaḥ samāhitāḥ",
    "GP10bhp_04u:3024": " BhP_04.30.010/2 stuvanty ahaṃ kāma-varān dāsye prajñāṃ ca śobhanām",
    "GP10bhp_04u:3025": " BhP_04.30.011/1 yad yūyaṃ pitur ādeśam agrahīṣṭa mudānvitāḥ",
    "GP10bhp_04u:3026": " BhP_04.30.011/2 atho va uśatī kīrtir lokān anu bhaviṣyati",
    "GP10bhp_04u:3027": " BhP_04.30.012/1 bhavitā viśrutaḥ putro 'navamo brahmaṇo guṇaiḥ",
    "GP10bhp_04u:3028": " BhP_04.30.012/2 ya etām ātma-vīryeṇa tri-lokīṃ pūrayiṣyati",
    "GP10bhp_04u:3029": " BhP_04.30.013/1 kaṇḍoḥ pramlocayā labdhā kanyā kamala-locanā",
    "GP10bhp_04u:3030": " BhP_04.30.013/2 tāṃ cāpaviddhāṃ jagṛhur bhūruhā nṛpa-nandanāḥ",
    "GP10bhp_04u:3031": " BhP_04.30.014/1 kṣut-kṣāmāyā mukhe rājā somaḥ pīyūṣa-varṣiṇīm",
    "GP10bhp_04u:3032": " BhP_04.30.014/2 deśinīṃ rodamānāyā nidadhe sa dayānvitaḥ",
    "GP10bhp_04u:3033": " BhP_04.30.015/1 prajā-visarga ādiṣṭāḥ pitrā mām anuvartatā",
    "GP10bhp_04u:3034": " BhP_04.30.015/2 tatra kanyāṃ varārohāṃ tām udvahata mā ciram",
    "GP10bhp_04u:3035": " BhP_04.30.016/1 apṛthag-dharma-śīlānāṃ sarveṣāṃ vaḥ sumadhyamā",
    "GP10bhp_04u:3036": " BhP_04.30.016/2 apṛthag-dharma-śīleyaṃ bhūyāt patny arpitāśayā",
    "GP10bhp_04u:3037": " BhP_04.30.017/1 divya-varṣa-sahasrāṇāṃ sahasram ahataujasaḥ",
    "GP10bhp_04u:3038": " BhP_04.30.017/2 bhaumān bhokṣyatha bhogān vai divyāṃś cānugrahān mama",
    "GP10bhp_04u:3039": " BhP_04.30.018/1 atha mayy anapāyinyā bhaktyā pakva-guṇāśayāḥ",
    "GP10bhp_04u:3040": " BhP_04.30.018/2 upayāsyatha mad-dhāma nirvidya nirayād ataḥ",
    "GP10bhp_04u:3041": " BhP_04.30.019/1 gṛheṣv āviśatāṃ cāpi puṃsāṃ kuśala-karmaṇām",
    "GP10bhp_04u:3042": " BhP_04.30.019/2 mad-vārtā-yāta-yāmānāṃ na bandhāya gṛhā matāḥ",
    "GP10bhp_04u:3043": " BhP_04.30.020/1 navyavad dhṛdaye yaj jño brahmaitad brahma-vādibhiḥ",
    "GP10bhp_04u:3044": " BhP_04.30.020/2 na muhyanti na śocanti na hṛṣyanti yato gatāḥ",
    "GP10bhp_04u:3045": " BhP_04.30.021/0 maitreya uvāca",
    "GP10bhp_04u:3046": " BhP_04.30.021/1 evaṃ bruvāṇaṃ puruṣārtha-bhājanaṃ janārdanaṃ prāñjalayaḥ pracetasaḥ",
    "GP10bhp_04u:3047": " BhP_04.30.021/2 tad-darśana-dhvasta-tamo-rajo-malā girāgṛṇan gadgadayā suhṛttamam",
    "GP10bhp_04u:3048": " BhP_04.30.022/0 pracetasa ūcuḥ",
    "GP10bhp_04u:3049": " BhP_04.30.022/1 namo namaḥ kleśa-vināśanāya nirūpitodāra-guṇāhvayāya",
    "GP10bhp_04u:3050": " BhP_04.30.022/2 mano-vaco-vega-puro-javāya sarvākṣa-mārgair agatādhvane namaḥ",
    "GP10bhp_04u:3051": " BhP_04.30.023/1 śuddhāya śāntāya namaḥ sva-niṣṭhayā manasy apārthaṃ vilasad-dvayāya",
    "GP10bhp_04u:3052": " BhP_04.30.023/2 namo jagat-sthāna-layodayeṣu gṛhīta-māyā-guṇa-vigrahāya",
    "GP10bhp_04u:3053": " BhP_04.30.024/1 namo viśuddha-sattvāya haraye hari-medhase",
    "GP10bhp_04u:3054": " BhP_04.30.024/2 vāsudevāya kṛṣṇāya prabhave sarva-sātvatām",
    "GP10bhp_04u:3055": " BhP_04.30.025/1 namaḥ kamala-nābhāya namaḥ kamala-māline",
    "GP10bhp_04u:3056": " BhP_04.30.025/2 namaḥ kamala-pādāya namas te kamalekṣaṇa",
    "GP10bhp_04u:3057": " BhP_04.30.026/1 namaḥ kamala-kiñjalka- piśaṅgāmala-vāsase",
    "GP10bhp_04u:3058": " BhP_04.30.026/2 sarva-bhūta-nivāsāya namo 'yuṅkṣmahi sākṣiṇe",
    "GP10bhp_04u:3059": " BhP_04.30.027/1 rūpaṃ bhagavatā tv etad aśeṣa-kleśa-saṅkṣayam",
    "GP10bhp_04u:3060": " BhP_04.30.027/2 āviṣkṛtaṃ naḥ kliṣṭānāṃ kim anyad anukampitam",
    "GP10bhp_04u:3061": " BhP_04.30.028/1 etāvat tvaṃ hi vibhubhir bhāvyaṃ dīneṣu vatsalaiḥ",
    "GP10bhp_04u:3062": " BhP_04.30.028/2 yad anusmaryate kāle sva-buddhyābhadra-randhana",
    "GP10bhp_04u:3063": " BhP_04.30.029/1 yenopaśāntir bhūtānāṃ kṣullakānām apīhatām",
    "GP10bhp_04u:3064": " BhP_04.30.029/2 antarhito 'ntar-hṛdaye kasmān no veda nāśiṣaḥ",
    "GP10bhp_04u:3065": " BhP_04.30.030/1 asāv eva varo 'smākam īpsito jagataḥ pate",
    "GP10bhp_04u:3066": " BhP_04.30.030/2 prasanno bhagavān yeṣām apavargaḥ gurur gatiḥ",
    "GP10bhp_04u:3067": " BhP_04.30.031/1 varaṃ vṛṇīmahe 'thāpi nātha tvat parataḥ parāt",
    "GP10bhp_04u:3068": " BhP_04.30.031/2 na hy antas tvad-vibhūtīnāṃ so 'nanta iti gīyase",
    "GP10bhp_04u:3069": " BhP_04.30.032/1 pārijāte 'ñjasā labdhe sāraṅgo 'nyan na sevate",
    "GP10bhp_04u:3070": " BhP_04.30.032/2 tvad-aṅghri-mūlam āsādya sākṣāt kiṃ kiṃ vṛṇīmahi",
    "GP10bhp_04u:3071": " BhP_04.30.033/1 yāvat te māyayā spṛṣṭā bhramāma iha karmabhiḥ",
    "GP10bhp_04u:3072": " BhP_04.30.033/2 tāvad bhavat-prasaṅgānāṃ saṅgaḥ syān no bhave bhave",
    "GP10bhp_04u:3073": " BhP_04.30.034/1 tulayāma lavenāpi na svargaṃ nāpunar-bhavam",
    "GP10bhp_04u:3074": " BhP_04.30.034/2 bhagavat-saṅgi-saṅgasya martyānāṃ kim utāśiṣaḥ",
    "GP10bhp_04u:3075": " BhP_04.30.035/1 yatreḍyante kathā mṛṣṭās tṛṣṇāyāḥ praśamo yataḥ",
    "GP10bhp_04u:3076": " BhP_04.30.035/2 nirvairaṃ yatra bhūteṣu nodvego yatra kaścana",
    "GP10bhp_04u:3077": " BhP_04.30.036/1 yatra nārāyaṇaḥ sākṣād bhagavān nyāsināṃ gatiḥ",
    "GP10bhp_04u:3078": " BhP_04.30.036/2 saṃstūyate sat-kathāsu mukta-saṅgaiḥ punaḥ punaḥ",
    "GP10bhp_04u:3079": " BhP_04.30.037/1 teṣāṃ vicaratāṃ padbhyāṃ tīrthānāṃ pāvanecchayā",
    "GP10bhp_04u:3080": " BhP_04.30.037/2 bhītasya kiṃ na roceta tāvakānāṃ samāgamaḥ",
    "GP10bhp_04u:3081": " BhP_04.30.038/1 vayaṃ tu sākṣād bhagavan bhavasya priyasya sakhyuḥ kṣaṇa-saṅgamena",
    "GP10bhp_04u:3082": " BhP_04.30.038/2 suduścikitsyasya bhavasya mṛtyor bhiṣaktamaṃ tvādya gatiṃ gatāḥ sma",
    "GP10bhp_04u:3083": " BhP_04.30.039/1 yan naḥ svadhītaṃ guravaḥ prasāditā viprāś ca vṛddhāś ca sad-ānuvṛttyā",
    "GP10bhp_04u:3084": " BhP_04.30.039/2 āryā natāḥ suhṛdo bhrātaraś ca sarvāṇi bhūtāny anasūyayaiva",
    "GP10bhp_04u:3085": " BhP_04.30.040/1 yan naḥ sutaptaṃ tapa etad īśa nirandhasāṃ kālam adabhram apsu",
    "GP10bhp_04u:3086": " BhP_04.30.040/2 sarvaṃ tad etat puruṣasya bhūmno vṛṇīmahe te paritoṣaṇāya",
    "GP10bhp_04u:3087": " BhP_04.30.041/1 manuḥ svayambhūr bhagavān bhavaś ca ye 'nye tapo-jñāna-viśuddha-sattvāḥ",
    "GP10bhp_04u:3088": " BhP_04.30.041/2 adṛṣṭa-pārā api yan-mahimnaḥ stuvanty atho tvātma-samaṃ gṛṇīmaḥ",
    "GP10bhp_04u:3089": " BhP_04.30.042/1 namaḥ samāya śuddhāya puruṣāya parāya ca",
    "GP10bhp_04u:3090": " BhP_04.30.042/2 vāsudevāya sattvāya tubhyaṃ bhagavate namaḥ",
    "GP10bhp_04u:3091": " BhP_04.30.043/0 maitreya uvāca",
    "GP10bhp_04u:3092": " BhP_04.30.043/1 iti pracetobhir abhiṣṭuto hariḥ prītas tathety āha śaraṇya-vatsalaḥ",
    "GP10bhp_04u:3093": " BhP_04.30.043/2 anicchatāṃ yānam atṛpta-cakṣuṣāṃ yayau sva-dhāmānapavarga-vīryaḥ",
    "GP10bhp_04u:3094": " BhP_04.30.044/1 atha niryāya salilāt pracetasa udanvataḥ",
    "GP10bhp_04u:3095": " BhP_04.30.044/2 vīkṣyākupyan drumaiś channāṃ gāṃ gāṃ roddhum ivocchritaiḥ",
    "GP10bhp_04u:3096": " BhP_04.30.045/1 tato 'gni-mārutau rājann amuñcan mukhato ruṣā",
    "GP10bhp_04u:3097": " BhP_04.30.045/2 mahīṃ nirvīrudhaṃ kartuṃ saṃvartaka ivātyaye",
    "GP10bhp_04u:3098": " BhP_04.30.046/1 bhasmasāt kriyamāṇāṃs tān drumān vīkṣya pitāmahaḥ",
    "GP10bhp_04u:3099": " BhP_04.30.046/2 āgataḥ śamayām āsa putrān barhiṣmato nayaiḥ",
    "GP10bhp_04u:3100": " BhP_04.30.047/1 tatrāvaśiṣṭā ye vṛkṣā bhītā duhitaraṃ tadā",
    "GP10bhp_04u:3101": " BhP_04.30.047/2 ujjahrus te pracetobhya upadiṣṭāḥ svayambhuvā",
    "GP10bhp_04u:3102": " BhP_04.30.048/1 te ca brahmaṇa ādeśān māriṣām upayemire",
    "GP10bhp_04u:3103": " BhP_04.30.048/2 yasyāṃ mahad-avajñānād ajany ajana-yonijaḥ",
    "GP10bhp_04u:3104": " BhP_04.30.049/1 cākṣuṣe tv antare prāpte prāk-sarge kāla-vidrute",
    "GP10bhp_04u:3105": " BhP_04.30.049/2 yaḥ sasarja prajā iṣṭāḥ sa dakṣo daiva-coditaḥ",
    "GP10bhp_04u:3106": " BhP_04.30.050/1 yo jāyamānaḥ sarveṣāṃ tejas tejasvināṃ rucā",
    "GP10bhp_04u:3107": " BhP_04.30.050/2 svayopādatta dākṣyāc ca karmaṇāṃ dakṣam abruvan",
    "GP10bhp_04u:3108": " BhP_04.30.051/1 taṃ prajā-sarga-rakṣāyām anādir abhiṣicya ca",
    "GP10bhp_04u:3109": " BhP_04.30.051/2 yuyoja yuyuje 'nyāṃś ca sa vai sarva-prajāpatīn",
    "GP10bhp_04u:3110": " BhP_04.31.001/0 maitreya uvāca",
    "GP10bhp_04u:3111": " BhP_04.31.001/1 tata utpanna-vijñānā āśv adhokṣaja-bhāṣitam",
    "GP10bhp_04u:3112": " BhP_04.31.001/2 smaranta ātmaje bhāryāṃ visṛjya prāvrajan gṛhāt",
    "GP10bhp_04u:3113": " BhP_04.31.002/1 dīkṣitā brahma-satreṇa sarva-bhūtātma-medhasā",
    "GP10bhp_04u:3114": " BhP_04.31.002/2 pratīcyāṃ diśi velāyāṃ siddho 'bhūd yatra jājaliḥ",
    "GP10bhp_04u:3115": " BhP_04.31.003/1 tān nirjita-prāṇa-mano-vaco-dṛśo jitāsanān śānta-samāna-vigrahān",
    "GP10bhp_04u:3116": " BhP_04.31.003/2 pare 'male brahmaṇi yojitātmanaḥ surāsureḍyo dadṛśe sma nāradaḥ",
    "GP10bhp_04u:3117": " BhP_04.31.004/1 tam āgataṃ ta utthāya praṇipatyābhinandya ca",
    "GP10bhp_04u:3118": " BhP_04.31.004/2 pūjayitvā yathādeśaṃ sukhāsīnam athābruvan",
    "GP10bhp_04u:3119": " BhP_04.31.005/0 pracetasa ūcuḥ",
    "GP10bhp_04u:3120": " BhP_04.31.005/1 svāgataṃ te surarṣe 'dya diṣṭyā no darśanaṃ gataḥ",
    "GP10bhp_04u:3121": " BhP_04.31.005/2 tava caṅkramaṇaṃ brahmann abhayāya yathā raveḥ",
    "GP10bhp_04u:3122": " BhP_04.31.006/1 yad ādiṣṭaṃ bhagavatā śivenādhokṣajena ca",
    "GP10bhp_04u:3123": " BhP_04.31.006/2 tad gṛheṣu prasaktānāṃ prāyaśaḥ kṣapitaṃ prabho",
    "GP10bhp_04u:3124": " BhP_04.31.007/1 tan naḥ pradyotayādhyātma- jñānaṃ tattvārtha-darśanam",
    "GP10bhp_04u:3125": " BhP_04.31.007/2 yenāñjasā tariṣyāmo dustaraṃ bhava-sāgaram",
    "GP10bhp_04u:3126": " BhP_04.31.008/0 maitreya uvāca",
    "GP10bhp_04u:3127": " BhP_04.31.008/1 iti pracetasāṃ pṛṣṭo bhagavān nārado muniḥ",
    "GP10bhp_04u:3128": " BhP_04.31.008/2 bhagavaty uttama-śloka āviṣṭātmābravīn nṛpān",
    "GP10bhp_04u:3129": " BhP_04.31.009/0 nārada uvāca",
    "GP10bhp_04u:3130": " BhP_04.31.009/1 taj janma tāni karmāṇi tad āyus tan mano vacaḥ",
    "GP10bhp_04u:3131": " BhP_04.31.009/2 nṛṇāṃ yena hi viśvātmā sevyate harir īśvaraḥ",
    "GP10bhp_04u:3132": " BhP_04.31.010/1 kiṃ janmabhis tribhir veha śaukra-sāvitra-yājñikaiḥ",
    "GP10bhp_04u:3133": " BhP_04.31.010/2 karmabhir vā trayī-proktaiḥ puṃso 'pi vibudhāyuṣā",
    "GP10bhp_04u:3134": " BhP_04.31.011/1 śrutena tapasā vā kiṃ vacobhiś citta-vṛttibhiḥ",
    "GP10bhp_04u:3135": " BhP_04.31.011/2 buddhyā vā kiṃ nipuṇayā balenendriya-rādhasā",
    "GP10bhp_04u:3136": " BhP_04.31.012/1 kiṃ vā yogena sāṅkhyena nyāsa-svādhyāyayor api",
    "GP10bhp_04u:3137": " BhP_04.31.012/2 kiṃ vā śreyobhir anyaiś ca na yatrātma-prado hariḥ",
    "GP10bhp_04u:3138": " BhP_04.31.013/1 śreyasām api sarveṣām ātmā hy avadhir arthataḥ",
    "GP10bhp_04u:3139": " BhP_04.31.013/2 sarveṣām api bhūtānāṃ harir ātmātmadaḥ priyaḥ",
    "GP10bhp_04u:3140": " BhP_04.31.014/1 yathā taror mūla-niṣecanena tṛpyanti tat-skandha-bhujopaśākhāḥ",
    "GP10bhp_04u:3141": " BhP_04.31.014/2 prāṇopahārāc ca yathendriyāṇāṃ tathaiva sarvārhaṇam acyutejyā",
    "GP10bhp_04u:3142": " BhP_04.31.015/1 yathaiva sūryāt prabhavanti vāraḥ punaś ca tasmin praviśanti kāle",
    "GP10bhp_04u:3143": " BhP_04.31.015/2 bhūtāni bhūmau sthira-jaṅgamāni tathā harāv eva guṇa-pravāhaḥ",
    "GP10bhp_04u:3144": " BhP_04.31.016/1 etat padaṃ taj jagad-ātmanaḥ paraṃ sakṛd vibhātaṃ savitur yathā prabhā",
    "GP10bhp_04u:3145": " BhP_04.31.016/2 yathāsavo jāgrati supta-śaktayo dravya-kriyā-jñāna-bhidā-bhramātyayaḥ",
    "GP10bhp_04u:3146": " BhP_04.31.017/1 yathā nabhasy abhra-tamaḥ-prakāśā bhavanti bhūpā na bhavanty anukramāt",
    "GP10bhp_04u:3147": " BhP_04.31.017/2 evaṃ pare brahmaṇi śaktayas tv amū rajas tamaḥ sattvam iti pravāhaḥ",
    "GP10bhp_04u:3148": " BhP_04.31.018/1 tenaikam ātmānam aśeṣa-dehināṃ kālaṃ pradhānaṃ puruṣaṃ pareśam",
    "GP10bhp_04u:3149": " BhP_04.31.018/2 sva-tejasā dhvasta-guṇa-pravāham ātmaika-bhāvena bhajadhvam addhā",
    "GP10bhp_04u:3150": " BhP_04.31.019/1 dayayā sarva-bhūteṣu santuṣṭyā yena kena vā",
    "GP10bhp_04u:3151": " BhP_04.31.019/2 sarvendriyopaśāntyā ca tuṣyaty āśu janārdanaḥ",
    "GP10bhp_04u:3152": " BhP_04.31.020/1 apahata-sakalaiṣaṇāmalātmany aviratam edhita-bhāvanopahūtaḥ",
    "GP10bhp_04u:3153": " BhP_04.31.020/2 nija-jana-vaśa-gatvam ātmano 'yan na sarati chidravad akṣaraḥ satāṃ hi",
    "GP10bhp_04u:3154": " BhP_04.31.021/1 na bhajati kumanīṣiṇāṃ sa ijyāṃ harir adhanātma-dhana-priyo rasa-jñaḥ",
    "GP10bhp_04u:3155": " BhP_04.31.021/2 śruta-dhana-kula-karmaṇāṃ madair ye vidadhati pāpam akiñcaneṣu satsu",
    "GP10bhp_04u:3156": " BhP_04.31.022/1 śriyam anucaratīṃ tad-arthinaś ca dvipada-patīn vibudhāṃś ca yat sva-pūrṇaḥ",
    "GP10bhp_04u:3157": " BhP_04.31.022/2 na bhajati nija-bhṛtya-varga-tantraḥ katham amum udvisṛjet pumān kṛta-jñaḥ",
    "GP10bhp_04u:3158": " BhP_04.31.023/0 maitreya uvāca",
    "GP10bhp_04u:3159": " BhP_04.31.023/1 iti pracetaso rājann anyāś ca bhagavat-kathāḥ",
    "GP10bhp_04u:3160": " BhP_04.31.023/2 śrāvayitvā brahma-lokaṃ yayau svāyambhuvo muniḥ",
    "GP10bhp_04u:3161": " BhP_04.31.024/1 te 'pi tan-mukha-niryātaṃ yaśo loka-malāpaham",
    "GP10bhp_04u:3162": " BhP_04.31.024/2 harer niśamya tat-pādaṃ dhyāyantas tad-gatiṃ yayuḥ",
    "GP10bhp_04u:3163": " BhP_04.31.025/1 etat te 'bhihitaṃ kṣattar yan māṃ tvaṃ paripṛṣṭavān",
    "GP10bhp_04u:3164": " BhP_04.31.025/2 pracetasāṃ nāradasya saṃvādaṃ hari-kīrtanam",
    "GP10bhp_04u:3165": " BhP_04.31.026/0 śrī-śuka uvāca",
    "GP10bhp_04u:3166": " BhP_04.31.026/1 ya eṣa uttānapado mānavasyānuvarṇitaḥ",
    "GP10bhp_04u:3167": " BhP_04.31.026/2 vaṃśaḥ priyavratasyāpi nibodha nṛpa-sattama",
    "GP10bhp_04u:3168": " BhP_04.31.027/1 yo nāradād ātma-vidyām adhigamya punar mahīm",
    "GP10bhp_04u:3169": " BhP_04.31.027/2 bhuktvā vibhajya putrebhya aiśvaraṃ samagāt padam",
    "GP10bhp_04u:3170": " BhP_04.31.028/1 imāṃ tu kauṣāraviṇopavarṇitāṃ kṣattā niśamyājita-vāda-sat-kathām",
    "GP10bhp_04u:3171": " BhP_04.31.028/2 pravṛddha-bhāvo 'śru-kalākulo muner dadhāra mūrdhnā caraṇaṃ hṛdā hareḥ",
    "GP10bhp_04u:3172": " BhP_04.31.029/0 vidura uvāca",
    "GP10bhp_04u:3173": " BhP_04.31.029/1 so 'yam adya mahā-yogin bhavatā karuṇātmanā",
    "GP10bhp_04u:3174": " BhP_04.31.029/2 darśitas tamasaḥ pāro yatrākiñcana-go hariḥ",
    "GP10bhp_04u:3175": " BhP_04.31.030/0 śrī-śuka uvāca",
    "GP10bhp_04u:3176": " BhP_04.31.030/1 ity ānamya tam āmantrya viduro gajasāhvayam",
    "GP10bhp_04u:3177": " BhP_04.31.030/2 svānāṃ didṛkṣuḥ prayayau jñātīnāṃ nirvṛtāśayaḥ",
    "GP10bhp_04u:3178": " BhP_04.31.031/1 etad yaḥ śṛṇuyād rājan rājñāṃ hary-arpitātmanām",
    "GP10bhp_04u:3179": " BhP_04.31.031/2 āyur dhanaṃ yaśaḥ svasti gatim aiśvaryam āpnuyāt"
}