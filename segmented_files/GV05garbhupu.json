{
  "GV05garbhupu:0": "Garbhopaniṣat",
  "GV05garbhupu:1": "oṃ pañcātmakaṃ pañcasu vartamānaṃ ṣaḍāśrayaṃ ṣaḍguṇayogayuktam / taṃ saptadhātuṃ trimalaṃ dviyoniṃ caturvidhāhāramayaṃ śarīram || GarUp_1",
  "GV05garbhupu:2_0": "pañcātmakam iti kasmāt pṛthivy āpas tejo vāyur ākāśam ity asmin pañcātmake śarīre",
  "GV05garbhupu:2_1": "kā pṛthivī kā āpaḥ kiṃ tejaḥ ko vāyuḥ kim ākāśam / tatra pañcātmake śarīre yat kaṭhinaṃ",
  "GV05garbhupu:2_2": "sā pṛthivī yad dravaṃ tā āpaḥ yad uṣṇaṃ tat tejaḥ yat saṃcarati sa vāyuḥ yac chuṣiraṃ",
  "GV05garbhupu:2_3": "tad ākāśam / tatra pṛthivī dhāraṇe āpaḥ piṇḍīkaraṇe tejaḥ prakāśane vāyur vyūhane",
  "GV05garbhupu:2_4": "ākāśam avakāśapradāne / pṛthak śrotre śabdopalabdhau tvak sparśe cakṣuṣī rūpe jihvā",
  "GV05garbhupu:2_5": "rasane nāsikā ghrāṇe upastha ānandane apānam utsarge buddhyā budhyati manasā saṃkalpayati",
  "GV05garbhupu:2_6": "vācā vadati / ṣaḍāśrayam iti kasmāt madhurāmlalavaṇatiktakaṭukaṣāyarasān vindatīti",
  "GV05garbhupu:2_7": "ṣaḍjaṛṣabhagāndhāramadhyamapañcamadhaivataniṣādāś cetīṣṭāniṣṭaśabdasaṃjñāḥ praṇidhānād",
  "GV05garbhupu:2_8": "daśavidhā bhavanti || GarUp_2",
  "GV05garbhupu:3_0": "saptadhātukam iti kasmāt śuklo raktaḥ kṛṣṇo dhūmraḥ pītaḥ kapilaḥ pāṇḍura iti / yathā",
  "GV05garbhupu:3_1": "devadattasya dravyādiviṣayā jāyante / parasparaṃ saumyaguṇatvāt ṣaḍvidho rasaḥ rasāc",
  "GV05garbhupu:3_2": "choṇitaṃ śoṇitān māṃsaṃ māṃsān medo medasaḥ snāyavaḥ snāyubhyo 'sthīni asthibhyo",
  "GV05garbhupu:3_3": "majjā majjātaḥ śukraṃ śukraśoṇitasaṃyogād āvartate garbho hṛdi vyavasthāṃ nayati",
  "GV05garbhupu:3_4": "hṛdaye 'ntar āgniḥ agnisthāne pittaṃ pittasthāne vāyuḥ vāyuto hṛdayaṃ prājāpatyāt kramāt || GarUp_3",
  "GV05garbhupu:4_0": "ṛtukāle samprayogād ekarātroṣitaṃ kalalaṃ bhavati saptarātroṣitaṃ budbudam ardhamāsābhyantare",
  "GV05garbhupu:4_1": "piṇḍaṃ māsābhyantare kaṭhinaṃ māsadvayena śiraḥ māsatrayeṇa pādapradeśaḥ caturthe",
  "GV05garbhupu:4_2": "gulphajaṭharakaṭipradeśāḥ pañcame pṛṣṭhavaṃśaḥ ṣaṣṭhe mukhanāsikākṣiśrotrāṇi saptame",
  "GV05garbhupu:4_3": "jīvena saṃyuktaḥ aṣṭame sarvalakṣaṇasampūrṇaḥ / pitū reto'tirekāt puruṣaḥ mātū reto'tirekāt",
  "GV05garbhupu:4_4": "strī ubhayor vojatulyatvān napaṃusakaṃ vyākulitamanaso 'ndhāḥ khañcāḥ kubjā vāmanā",
  "GV05garbhupu:4_5": "bhavanti / anyo 'nyavāyuparipīḍitaśukradvaidhyād dvidhā tanū syād yugmāḥ prajāyante /",
  "GV05garbhupu:4_6": "pañcātmakaḥ samarthaḥ pañcātmikā cetasā buddhir gandharasādijñānākṣarākṣaram oṃkāraṃ",
  "GV05garbhupu:4_7": "cintayatīti tad ekākṣaraṃ jñātvāṣṭau prakṛtayaḥ ṣoḍaśa vikārāḥ śarīre tasyaiva dehinaḥ /",
  "GV05garbhupu:4_8": "atha mātrāśitapītanāḍīsūtragatena prāṇa āpyāyate / atha navame māsi sarvalakṣaṇajñānasampūrṇo",
  "GV05garbhupu:4_9": "bhavati pūrvajātiṃ smarati śubhāśubhaṃ ca karma vindati || GarUp_4",
  "GV05garbhupu:5": "pūrvayonisahasrāṇi dṛṣṭvā caiva tato mayā /",
  "GV05garbhupu:6": "āhārā vividhā bhuktāḥ pītā nānāvidhāḥ stanāḥ /",
  "GV05garbhupu:7": "jātaś caiva mṛtaś caiva janma caiva punaḥ punaḥ || GarUp_5",
  "GV05garbhupu:8": "yan mayā parijanasyārthe kṛtaṃ karma śubhāśubham /",
  "GV05garbhupu:9": "ekākī tena dahye 'haṃ gatās te phalabhoginaḥ || GarUp_6",
  "GV05garbhupu:10": "aho duḥkhodadhau magno na paśyāmi pratikriyām /",
  "GV05garbhupu:11": "yadi yonyāḥ pramucye 'haṃ tat prapadye maheśvaram || GarUp_7",
  "GV05garbhupu:12": "aśubhakṣayakartāraṃ phalamuktipradāyakam /",
  "GV05garbhupu:13": "yadi yonyāḥ pramucye 'haṃ tat prapadye nārāyaṇam || GarUp_8",
  "GV05garbhupu:14": "aśubhakṣayakartāraṃ phalamuktipradāyakam /",
  "GV05garbhupu:15": "yadi yonyāḥ pramucye 'haṃ tat sāṃkhyaṃ yogam abhyase || GarUp_9",
  "GV05garbhupu:16": "aśubhakṣayakartāraṃ phalamuktipradāyakam /",
  "GV05garbhupu:17": "yadi yonyāḥ pramuñcāmi dhyāye brahma sanātanam || GarUp_10",
  "GV05garbhupu:18": "atha yonidvāraṃ samprāpto yantreṇāpīḍyamāno mahatā duḥkhena jātamātras tu vaiṣṇavena vāyunā saṃspṛṣṭas tadā na smarati janma maraṇāni na ca karma śubhāśubhaṃ vindati || GarUp_11",
  "GV05garbhupu:19_0": "śarīram iti kasmāt agnayo hy atra śriyante jñānāgnir darśanāgniḥ koṣṭhāgnir iti tatra",
  "GV05garbhupu:19_1": "koṣṭhāgnir nāmāśitapītalehyacoṣyaṃ pacati / darśanāgnī rūpāṇāṃ darśanaṃ karoti /",
  "GV05garbhupu:19_2": "jñānāgniḥ śubhāśubhaṃ ca karma vindati / trīṇi sthānāni bhavanti mukhe āhavanīya",
  "GV05garbhupu:19_3": "udare gārhapatyo hṛdi dakṣiṇāgniḥ ātmā yajamāno mano brahmā lobhādayaḥ paśavo dhṛtir",
  "GV05garbhupu:19_4": "dīkṣā saṃtoṣaś ca buddhīndriyāṇi yajñapātrāṇi karmendriyāṇi havīṃṣi śiraḥ kapālaṃ",
  "GV05garbhupu:19_5": "keśā darbhāḥ mukham antarvediḥ catuṣkapālaṃ śiraḥ ṣoḍaśa pārśvadantapaṭalāni saptottaraṃ",
  "GV05garbhupu:19_6": "marmaśataṃ sāśītikaṃ saṃdhiśataṃ sanavakaṃ snāyuśataṃ sapta sirāśatāni pañca majjāśatāni",
  "GV05garbhupu:19_7": "asthīni ca ha vai trīṇi śatāni ṣaṣṭiḥ sārdhacatasro romāṇi koṭyo hṛdayaṃ palāny aṣṭau",
  "GV05garbhupu:19_8": "dvādaśa palā jihvā pittaprasthaṃ kaphasyāḍhakaṃ śukrakuḍavaṃ medaḥ prasthau dvāv",
  "GV05garbhupu:19_9": "aniyataṃ mūtrapurīṣam āhāraparimāṇāt / paippalādaṃ mokṣaśāstraṃ paippalādaṃ mokṣaśāstram iti || GarUp_12"
}