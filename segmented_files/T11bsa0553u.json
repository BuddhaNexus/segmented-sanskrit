{
    "T11bsa0553u:0": " Kṣaṇabhaṅgasidviḥ vyatirekātmikā /",
    "T11bsa0553u:1": " vyatirekātmikā vyāptirākṣiptānvayarūpiṇī /",
    "T11bsa0553u:2": " baidhamyaivati dṛṣṭānte sattve hetorihocyate //",
    "T11bsa0553u:3": " yatsattat kṣaṇikaṃ yathā ghaṭaḥ santaścāmīvivādāspadībhūtāḥ padārthā iti svabhāvo hetuḥ /",
    "T11bsa0553u:4": " na tāvadasyāsidviḥ sambhavati /",
    "T11bsa0553u:5": " yathāyogaṃ pratyakṣānumāṇapramāṇapratīte dharmmiṇi sattvaśabdenābhipretasyārthakriyākāritvalakṣaṇasya sādhanasya pramāṇasamadhigatatvāt /",
    "T11bsa0553u:6": " na ca virudvānaikāntikate /",
    "T11bsa0553u:7": " vyāpakānupalambhātmanā viparyyayabādhakapramāṇena vyāpteḥ prasādhanāt /",
    "T11bsa0553u:8": " byāpakañcārthakriyākāritvasya kramākramikāryyaviṣayatvameva /",
    "T11bsa0553u:9": " na punaḥ kāraṇagatau kāryyagatau vā kramākramāvasya vyāpakau /",
    "T11bsa0553u:10": " kṛtvā karaṇalakṣaṇasya kramasya kṣaṇike 'sambhavāt /",
    "T11bsa0553u:11": " kāryyagatābhyāṃ kramākramābhyāṃ kāraṇaśaktervyāptayogāt /",
    "T11bsa0553u:12": " tasmāt kāraṇagatayā kramākramikāryyaviṣayatayā vyāpyamānā kāraṇaśaktiḥ kramākramavyāptetyucyate /",
    "T11bsa0553u:13": " viṣayeṇa viṣayinirddeśāt /",
    "T11bsa0553u:14": " vyavahāralāghavārthaṃ /",
    "T11bsa0553u:15": " tataśca yadyapi sarvvatra kramākramau sattvasya vyāpakāvityādyucyate /",
    "T11bsa0553u:16": " tathāpi kramākramikāryyaviṣayatvameva vyāpakaṃ bodvavyaṃ /",
    "T11bsa0553u:17": " nanu yadaikameva kāryyamaṅkurādikamutpadyate,",
    "T11bsa0553u:18": " tadā kathaṃ kāryyagatakramākramavyavastheti cet /",
    "T11bsa0553u:19": " ucyate / yadyapyekameva kāryyaṃ bhinnakālakāryyamapekṣyakramastadabhāvāccākrama statkāritvameva kramākramakāritvaṃ /",
    "T11bsa0553u:20": " tathāpyapekṣaṇīyaviṣayabhedāt kramākramayorasāṅkaryyameva /",
    "T11bsa0553u:21": " pitṛputratvavat /",
    "T11bsa0553u:22": " kaḥ punarasau vyāptiprasādhako vyāpakānupalambha iti cet /",
    "T11bsa0553u:23": " ucyate /",
    "T11bsa0553u:24": " yasya kramākramikāryyaviṣayatvannāsti,",
    "T11bsa0553u:25": " na tat śaktaṃ,",
    "T11bsa0553u:26": " yathā śaśaviṣāṇaṃ /",
    "T11bsa0553u:27": " nāsti ca nityābhimatasya bhāvasya kramākramikāryyaviṣayatvamiti vyāpakānupalambhaḥ /",
    "T11bsa0553u:28": " na tāvadayamasidvo vaktavyaḥ /",
    "T11bsa0553u:29": " nityasya dharmmiṇaḥ kramākramikāryyaviṣayatvena vyāpakena saha virodhasadbhāvāt,",
    "T11bsa0553u:30": " tathā hi pūrvvāparakālayorekatve nityatvaṃ kṣaṇadvayepi bhede kramākramitvaṃ /",
    "T11bsa0553u:31": " tataśca nityatvaṃ kramākramitvañcetyabhinnatvaṃ bhinnatvañcetyuktaṃ bhavati /",
    "T11bsa0553u:32": " etayośca parasparaparihārasthitilakṣaṇatayā virodhaḥ /",
    "T11bsa0553u:33": " tat kathaṃ nitye kramākramasambhavaḥ /",
    "T11bsa0553u:34": " nāpi virudvaḥ sapakṣe bhāvāt /",
    "T11bsa0553u:35": " nacānaikāntikaḥ /",
    "T11bsa0553u:36": " kramākramābhāvasyārthakriyāsāmarthyābhāvena vyāptatvāt /",
    "T11bsa0553u:37": " tathā hi na tāvat kramākramābhyāmanyaḥ prakārosti,",
    "T11bsa0553u:38": " yenārthakriyāsambhāvanāyāṃ kāramākramābhyāmarthakriyāvyāptirna syāt /",
    "T11bsa0553u:39": " tasmādarthakriyāmātrānubadvatayā tayoranyataraprakārasya /",
    "T11bsa0553u:40": " ubhayorabhāve cābhāvādarthakriyāmātrasyeti tābhyāṃ tasya vyāptisidviḥ /",
    "T11bsa0553u:41": " pakṣīkṛte ca tayorabhāvenārthakriyāśaktyabhāvasidvau kathamanekāntaḥ /",
    "T11bsa0553u:42": " na hi byāpyavyāpakayorvyāpyavyāpakabhāvasidvimudvūyabyāpyābhāvena vyāpakābhāvasya vyāptisidvau,",
    "T11bsa0553u:43": " upāyāntaramastīti niravadyo vyāpakānupalambhaḥ /",
    "T11bsa0553u:44": " sattvasya kṣaṇikatvena vyāptiṃ sādhayatyeva /",
    "T11bsa0553u:45": " nanu vyāpakānupalambhataḥ sattvasya kathaṃ svasādhyaprativandhasidviḥ,",
    "T11bsa0553u:46": " asyāpyanekadoṣaduṣṭatvāt /",
    "T11bsa0553u:47": " tathāhi na tāvadayaṃ prasaṅgo hetuḥ sādhyadharmmiṇi pramāṇasidvatvāt,",
    "T11bsa0553u:48": " parābhyupagamasidvatvābhāvāt,",
    "T11bsa0553u:49": " viparyyayaparyyavasānābhāvācca /",
    "T11bsa0553u:50": " atha svatantraḥ,",
    "T11bsa0553u:51": " tadāśrayāsidvaḥ /",
    "T11bsa0553u:52": " akṣaṇikasyāśrayasyāsambhavādapratītatvādvā /",
    "T11bsa0553u:53": " pratīti rhi pratyakṣeṇānumānena vikalpamātreṇa vā syāt /",
    "T11bsa0553u:54": " prathamapakṣadvaye sākṣātpāramparyyeṇa vā svapratītilakṣaṇārthakāritve maulaḥ sādhāraṇo hetuḥ /",
    "T11bsa0553u:55": " vyāpakānupalambhaśca svarūpāsidvaḥ syāt /",
    "T11bsa0553u:56": " arthakriyākāritve kramākramayoranyatarasyāvaśyambhāvāt /",
    "T11bsa0553u:57": " antimapakṣe tu na kaścidveturanāśrayaḥ syāt vikalpamātrasidvasya dharmmiṇaḥ sarvvatra sulabhatvāt /",
    "T11bsa0553u:58": " api ca tat kalpanājñānaṃ pratyakṣapṛṣṭhabhāvi vā syāt,",
    "T11bsa0553u:59": " liṅgajanma vā,",
    "T11bsa0553u:60": " saṃskārajaṃ vā,",
    "T11bsa0553u:61": " sandigdhavastukaṃ vā,",
    "T11bsa0553u:62": " avastukaṃ vā /",
    "T11bsa0553u:63": " tatrādyapakṣadvaye 'kṣaṇikasya sattaivābyāhatā kathaṃ vādhakāvatāraḥ /",
    "T11bsa0553u:64": " tṛtīye tu na sarvvadā 'kṣaṇikasattāniṣedhaḥ /",
    "T11bsa0553u:65": " tadarpitasaṃskārābhāve tat smaraṇāyogāt /",
    "T11bsa0553u:66": " caturthe tu sandigdhāśrayatvaṃ hetudoṣaḥ /",
    "T11bsa0553u:67": " pañcame ca tadviṣayasyābhāvo na tāvat pratyakṣataḥ sidhyati /",
    "T11bsa0553u:68": " akṣaṇikātmanaḥ sarvvadaiva tvanmate 'pratyakṣatvāt /",
    "T11bsa0553u:69": " na cānumānatastadabhāvaḥ",
    "T11bsa0553u:70": " pratibadvaliṅgānupalambhādityāśrayāsidvistāvadudvatā /",
    "T11bsa0553u:71": " evaṃ dṛṣṭāntopi pratihantavyaḥ //",
    "T11bsa0553u:72": " svarūpāsidvopyayaṃ hetuḥ sthirasyāpi kramākramisahakāryyapekṣayā kramākramābhyāmarthakriyopapatteḥ /",
    "T11bsa0553u:73": " nāpi kramayaugapadyapakṣoktadoṣaprasaṅgaḥ /",
    "T11bsa0553u:74": " tathāhi kramisahakāryyapekṣayā kramikāryyakāritvantāvadavirudvaṃ /",
    "T11bsa0553u:75": " tathāca śaṅkarasya saṃkṣipto 'yamabhiprāyaḥ /",
    "T11bsa0553u:76": " sahakārisākalyaṃ hi sāmarthyaṃ /",
    "T11bsa0553u:77": " tadvaikalyañcāsāmarthyaṃ /",
    "T11bsa0553u:78": " na ca tayorāvirbhāvatirobhāvābhyāntadvataḥ kācit kṣatiḥ,",
    "T11bsa0553u:79": " tasya tābhyāmanyatvāt /",
    "T11bsa0553u:80": " tatkathaṃ sahakāriṇo 'napekṣyakāryyakaraṇaprasaṅga iti /",
    "T11bsa0553u:81": " trilocanasyāpyayaṃ saṃkṣiptārthaḥ /",
    "T11bsa0553u:82": " kāryyameva hi sahakāriṇamapekṣate /",
    "T11bsa0553u:83": " na kāryyotpattihetuḥ /",
    "T11bsa0553u:84": " yasmāddvividhaṃ sāmarthyannijamāgantukañca sahakāryyantaraṃ /",
    "T11bsa0553u:85": " tato 'kṣaṇikasyāpi kramavatsahakārinānātvādapi kramavatkāryyanānātvopapatteraśakyaṃ bhāvānāṃ pratikṣaṇamanyānyatvamupapādayitumiti //",
    "T11bsa0553u:86": " nyāyabhūṣaṇo 'pi lapati /",
    "T11bsa0553u:87": " prathamakāryyotpādanakāle hyuttarakāryyotpādanasvabhāvaḥ /",
    "T11bsa0553u:88": " ataḥ prathamakāla evāśe ṣāṇi kāryyāṇi kuryyāditi cet /",
    "T11bsa0553u:89": " tadidaṃ mātā me vandhyetyādivat svavacanavirodhādayuktaṃ /",
    "T11bsa0553u:90": " yohyuttarakāryyajananasvabhāvaḥ sa kathamādau tatkāryyaṃ kuryyāt /",
    "T11bsa0553u:91": " na tarhi tatkāryyakaraṇasvabhāvaḥ /",
    "T11bsa0553u:92": " nahi nīlotpādanasvabhāvaḥ pītādikamapi karotīti //",
    "T11bsa0553u:93": " vācaspatirapi paṭhati /",
    "T11bsa0553u:94": " nanvayamakṣaṇikaḥ svarūpeṇa kāryyañjanayati /",
    "T11bsa0553u:95": " taccāsya svarūpaṃ tṛtīyādiṣviva kṣaṇeṣu dvitīye 'pi kṣaṇe saditi tadāpi janayet /",
    "T11bsa0553u:96": " akurvvan vā tṛtīyādiṣvapi na kurvvīta /",
    "T11bsa0553u:97": " tasya tādavasthyāt /",
    "T11bsa0553u:98": " atādavasthye vā tadevāsya kṣaṇikatvaṃ /",
    "T11bsa0553u:99": " atrocyate / satyaṃ svarūpeṇa kāryyañjanayati na tu tenaiva /",
    "T11bsa0553u:100": " sahakārisahitādeva tataḥ kāryyotpattidarśanāt /",
    "T11bsa0553u:101": " tasmāt vyāptivatkāryyakāraṇabhāvo 'pyekatrānyayogavyavacchedenāmyatrāyogavyavacchedenāvabodvavyaḥ /",
    "T11bsa0553u:102": " tathaiva lokikaparīkṣakāṇāṃ sampratipatteriti na kramikāryyakāritvapakṣoktadoṣāvasaraḥ //",
    "T11bsa0553u:103": " nāpyakṣaṇike yaugapadyapakṣoktadoṣāvakāśaḥ /",
    "T11bsa0553u:104": " ye hi kāryyamutpāditavanto dravyaviśeṣāsteṣāṃ vyāpārasya niyatakāryyotpādanasamarthasya niṣpādite kāryye 'nuvarttamāneṣvapi teṣu dravyeṣu nivṛttārthādūnā sāmagrī jāyate /",
    "T11bsa0553u:105": " tatkathaṃ niṣpāditaṃ niṣpādayiṣyati /",
    "T11bsa0553u:106": " na hi daṇḍādayaḥ svabhāvenaiva karttāro yenāmī niṣpatterārabhya kāryyaṃ vidadyuḥ /",
    "T11bsa0553u:107": " kintarhi vyāpārāveśinaḥ /",
    "T11bsa0553u:108": " na ceyatā svarūpeṇa na karttāraḥ svarūpakārakatvanirvvāhaparatayā vyāpārasamāveśāditi //",
    "T11bsa0553u:109": " kiñca kramākramābhāvaśca bhaviṣyati na ca satvābhāva iti sandigdhavyatirekopyayaṃ vyāpakānupalambhaḥ /",
    "T11bsa0553u:110": " na hi kramākramābhyāmanyaprakārasyābhāvaḥ sidvaḥ /",
    "T11bsa0553u:111": " viśeṣaniṣedhasya śeṣābhyanujñāviṣayatvāt /",
    "T11bsa0553u:112": " kiñca prakārāntarasya dṛśyatvenātyantaniṣedhaḥ /",
    "T11bsa0553u:113": " adṛśyatve tu nāsattāniścayo viprakarṣiṇāmiti na kramākramābhyāmarthakriyāsāmarthyasya vyāptisidviḥ /",
    "T11bsa0553u:114": " ataḥ sandigdhavyatireko 'pi vyāpakānupalambhaḥ /",
    "T11bsa0553u:115": " kiñca dṛśyādṛśyasahakāripratyayasākalyavataḥ kramayaugapadyasyātyantaparokṣatvāt tena vyāptaṃ sattvamapi parokṣameveti na tāvatpratibandhaḥ pratyakṣataḥ sidhyati nāpyanumānataḥ,",
    "T11bsa0553u:116": " tatpratibadvaliṅgābhāvāditi /",
    "T11bsa0553u:117": " api ca kramākramābhyāmarthakriyākāritvaṃ vyāptamityatisubhāṣitaṃ /",
    "T11bsa0553u:118": " yadi krameṇa vyāptaṃ kathamakrameṇa /",
    "T11bsa0553u:119": " athākrameṇa na tarhi krameṇa;",
    "T11bsa0553u:120": " kramākramābhyāṃ vyāptamiti tu brūvata vyāpterevābhāvaḥ pradarśito bhavati /",
    "T11bsa0553u:121": " nahi bhavati /",
    "T11bsa0553u:122": " agnirdhūmabhāvābhāvābhyāṃ vyāpta iti /",
    "T11bsa0553u:123": " ato vyāpteranaikāntikatvam /",
    "T11bsa0553u:124": " api ca kimidaṃ vādhakamakṣaṇikānāmasattāṃ sādha yati,",
    "T11bsa0553u:125": " utasvit,",
    "T11bsa0553u:126": " akṣaṇikāt sattvasya vyatirekaṃ,",
    "T11bsa0553u:127": " atha sattvakṣaṇikatvayoḥ prativandhaṃ /",
    "T11bsa0553u:128": " na pūrvvo vikalpaḥ /",
    "T11bsa0553u:129": " uktakrameṇa hetorāśrayāsidvatvāt /",
    "T11bsa0553u:130": " na ca dvitīyaḥ /",
    "T11bsa0553u:131": " yato vyāpakanivṛttisahitā vyāpyanivṛttirvyatirekaśabdasyārthaḥ /",
    "T11bsa0553u:132": " sā ca yadi pratyakṣeṇa pratīyate tadā tadvetuḥ syāditi sattvamanaikāntikaṃ /",
    "T11bsa0553u:133": " vyāpakānupalambhaḥ svarūpāsidvaḥ /",
    "T11bsa0553u:134": " atha sā vikalpyate /",
    "T11bsa0553u:135": " tadā pūrvvoktakrameṇa pañcadhā vikalpya vikalpyo dūṣaṇīyaḥ /",
    "T11bsa0553u:136": " ata eva na tṛtiyo 'pi vikalpaḥ /",
    "T11bsa0553u:137": " vyatirekāsidvau sambandhāsidveḥ /",
    "T11bsa0553u:138": " kiñca na bhūtalavadatrākṣaṇiko dharmmī dṛśyate /",
    "T11bsa0553u:139": " na ca svabhāvānupalambhe vyāpakānupalambhaḥ kasyacit dṛśyasya pratipattimantareṇāntarbhāvayituṃ śakya iti /",
    "T11bsa0553u:140": " kiñcāsyābhāvadharmmatve /",
    "T11bsa0553u:141": " āśrayā sidvatvamitaretarāśrayatvañca /",
    "T11bsa0553u:142": " bhāvadharmmatve virudvatvañca /",
    "T11bsa0553u:143": " ubhayadharmmatve cānaikāntikatvamiti na trayīndoṣajātimatipatati //",
    "T11bsa0553u:144": " yatpunaruktamakṣaṇikatve karmayaugapadyābhyāmarthakriyāvirodhāditi /",
    "T11bsa0553u:145": " tatra virodhasidvimanusaratā virodhyapi pratipattabyaḥ /",
    "T11bsa0553u:146": " tatpratītināntarīyakatvāt virodhasidveḥ /",
    "T11bsa0553u:147": " yathā tuhinadahanayoḥ sāpekṣadhruvabhāvayośca pratiyogī cākṣaṇikaḥ pratīyamānaḥ pratītikāritvāt sanneva syāt ajanakasyāprameyatvāt /",
    "T11bsa0553u:148": " saṃvṛttisidvenākṣaṇikatvena virodhasidviriti cet /",
    "T11bsa0553u:149": " saṃvṛtisidvamapi vāstavaṃ kālpanikaṃ vā syāt /",
    "T11bsa0553u:150": " yadi vāstavaṃ kathantasyāsattvaṃ kathañcārthakriyāvirodhaḥ /",
    "T11bsa0553u:151": " arthakriyāṃ kurvvadvi vāstavamucyate /",
    "T11bsa0553u:152": " atha kālpanikaṃ /",
    "T11bsa0553u:153": " tatra kiṃ virodho vāstavaḥ kālpaniko vā /",
    "T11bsa0553u:154": " na tāvadvāstavaḥ kalpitavirodhivirodhatvāt /",
    "T11bsa0553u:155": " bandhyāputravirodhavat /",
    "T11bsa0553u:156": " atha virodho 'pi kālpanikaḥ /",
    "T11bsa0553u:157": " na tarhi sattvasya vyatirekaḥ pāramārthika iti kṣaṇabhaṅgo dattajalāñjaliriti /",
    "T11bsa0553u:158": " ayameva codyaprabandho 'smad gurubhiḥ saṃgṛhītaḥ //",
    "T11bsa0553u:159": " nityannāsti na vā pratītiviṣayastenāśrayāsiddhatā /",
    "T11bsa0553u:160": " hetoḥ svānubhavasya cākṣatirataḥ kṣiptaḥ sapakṣo 'pi ca /",
    "T11bsa0553u:161": " śūnyaśca dvitīyena sidhyati na cāsattāpi sattā yathā no nityena virodhasidvirasatā śakyā kramāderapīti //",
    "T11bsa0553u:162": " atrocyate / iha vastunyapi dharmmidharmmavyavahāro dṛṣṭoyathā gavi gotvaṃ,",
    "T11bsa0553u:163": " paṭe śuklatvaṃ turage gamanamityādi /",
    "T11bsa0553u:164": " avastunyapi dharmmidharmmavyavahāro dṛṣṭo yathā śaśaviṣāṇe tīkṣṇatvābhāvo bandhyāputre vakratvābhāvo gagaṇāravinde gandhābhāva ityādi /",
    "T11bsa0553u:165": " tatrāvastuni dharmmittvannāstīti kimbastudharmmeṇa dharmmitvannāsti /",
    "T11bsa0553u:166": " āhosvidavastudharmmeṇāpi /",
    "T11bsa0553u:167": " prathamapakṣe sidvasādhanaṃ dvitīyapakṣe tu svavacanavirodhaḥ /",
    "T11bsa0553u:168": " yadāhu rguravaḥ /",
    "T11bsa0553u:169": " dharmmasya kasyacida vastuni mānasidvā",
    "T11bsa0553u:170": " bādhāvidhivyavahṛtiḥ kimihāsti no vā /",
    "T11bsa0553u:171": " kvāpyasti cet kathamiyanti na dūṣaṇāni",
    "T11bsa0553u:172": " nāstyeva cet svavacanapratirodhasidviḥ //",
    "T11bsa0553u:173": " avastuno dharmmitvasvīkārapūrvvakatvasya vyāpakasyābhāve āśrayāsidvidūṣaṇasyānupanyāsaprasaṅgaityarthaḥ /",
    "T11bsa0553u:174": " yenaiva hi vacanenāvastuno dharmmitvābhāvena dharmmeṇa dharmmatvamabhyupagataṃ /",
    "T11bsa0553u:175": " parastu pratiṣidhyata iti vyaktamdimīśvaraceṣṭitaṃ /",
    "T11bsa0553u:176": " tathāhyavastuno dharmmitvannāstīti vacanena dharmmitvābhāvaḥ kimavastu vidhīyate,",
    "T11bsa0553u:177": " anyatra vā,",
    "T11bsa0553u:178": " na vā kvacidapīti trayaḥ pakṣāḥ /",
    "T11bsa0553u:179": " prathamapakṣe 'vastuno na dharmmitvaniṣedhaḥ /",
    "T11bsa0553u:180": " dharmmitvābhāvasya dharmmasya tatraiva vidhānāt /",
    "T11bsa0553u:181": " dvitīye 'vastuni kimāyātaṃ /",
    "T11bsa0553u:182": " anyatra dharmmitvābhāvavidhānāt /",
    "T11bsa0553u:183": " tṛtīyastu pakṣo vyartha eva nirāśrayatvāt iti kathamavastuno dharmmitvaniṣedhaḥ /",
    "T11bsa0553u:184": " tasmādyathā pramāṇopanyāsaḥ prameyasvīkārapūrvvakatvena vyāptaḥ /",
    "T11bsa0553u:185": " vācakaśabdopanyāso vā vācyasvīkārapūrvvakatvena vyāptaḥ /",
    "T11bsa0553u:186": " tathāvastuno dharmmitvaṃ nāstīti vacanopanyāso 'vastuno dharmmitvasvīkārapūrvvatvena vyāptaḥ /",
    "T11bsa0553u:187": " anyathā tadvacanopanyāsasya vyarthatvāt /",
    "T11bsa0553u:188": " tadyadi vacanopanyāso vyāpyadharmmaḥ /",
    "T11bsa0553u:189": " tadāvastuno dharmmitvasvīkāropi vyāpakadharmmo durbbāraḥ /",
    "T11bsa0553u:190": " atha na vyāpakadharmmaḥ /",
    "T11bsa0553u:191": " tadā vyāpyasyāpi vacanopanyāsasyāsambhava iti mūkataivātra balādāyāteti kathaṃ na svavacanavirodhasidviḥ /",
    "T11bsa0553u:192": " nahyabrūvan parambodhayitumīśaḥ /",
    "T11bsa0553u:193": " bruvan vā doṣamimaṃ pariharttumiti mahati saṅkaṭe praveśaḥ /",
    "T11bsa0553u:194": " avastuprastāve sahṛdayāṇāṃ mūkataiva yujyata iti cet /",
    "T11bsa0553u:195": " aho mahadvaidagdhyaṃ /",
    "T11bsa0553u:196": " avastuprastāve svayameva yathāśakti valgitvā bhagno mūkataiva nyāyaprāpteti paribhāṣayā niḥsarttumicchati /",
    "T11bsa0553u:197": " nacāvastuprastāvo rājadaṇḍena vinā caraṇamarddanādināniṣṭimātreṇa vā pratiṣedvuṃ śakyate /",
    "T11bsa0553u:198": " tataścātrāpi kramākramābhāvasya sādhanatve sattvābhāvasya ca sādhyatve sandigdhavastubhāvasyāvastyātmano vā kṣaṇikasya dharmmitvaṃ kena pratihanyate",
    "T11bsa0553u:199": " trividho hi dharmmo dṛṣṭaḥ kaścidvastuniyato nīlādiḥ /",
    "T11bsa0553u:200": " kaścidavastuniyato yathā sarvvopākhyāvirahaḥ /",
    "T11bsa0553u:201": " kaścidubhayasādhāraṇo yathānupalabdhimātraṃ /",
    "T11bsa0553u:202": " tatra vastudharmmeṇāvastuno dharmmitvaniṣedha iti yuktaṃ /",
    "T11bsa0553u:203": " natvavastudharmmeṇa /",
    "T11bsa0553u:204": " vastvavastudharmmeṇa vā /",
    "T11bsa0553u:205": " svavacanasyānuyanyāsaprasaṅgādityarkṣāṇakasyābhāve sandehe vāvastudharmmeṇa dharmmitvamavyāhatamiti nāyamāśrayāsidvo vyāpakānupalambhaḥ //",
    "T11bsa0553u:206": " akṣaṇikāpratītā vayamā śrayāsidvoheturiti tu yuktamuktaṃ /",
    "T11bsa0553u:207": " tadapratītau tadvyavahārāyogāt /",
    "T11bsa0553u:208": " kevalamasau vyavahārāṅgabhūtā pratīti rvastvavastunorekarūpā na bhavati /",
    "T11bsa0553u:209": " sākṣātpāramparyyeṇa vastusāmarthyabhāvinī hi vastupratītiḥ /",
    "T11bsa0553u:210": " yathā pratyakṣamanumānaṃ pratyakṣapṛṣṭhabhāvī ca vikalpaḥ /",
    "T11bsa0553u:211": " avastunastu sāmarthyābhāvāt vikalpamātrameva pratītiḥ /",
    "T11bsa0553u:212": " vastuno hi vastubalabhāvinī pratīti ryathāsākṣātpratyakṣaṃ paramparayā tatpṛṣṭhabhāvī vikalpo 'numānañca /",
    "T11bsa0553u:213": " avastunastu na vastubalabhāvinī pratītistatkārakatvenāvastutvahāniprasaṅgāt /",
    "T11bsa0553u:214": " tasmādvikalpamātramevāvastunaḥ pratītiḥ /",
    "T11bsa0553u:215": " nahyabhāvaḥ kaścidvigrahavān yaḥ sākṣātkarttavyo 'pi tu vyavaharttavyaḥ /",
    "T11bsa0553u:216": " sa ca vyavahāro vikalpādapi sidhyatyeva /",
    "T11bsa0553u:217": " anyathā sarbbajanaprasidvo 'vastuvyavahāro na syāt /",
    "T11bsa0553u:218": " iṣyate ca tadvarmitvapratiṣedhānuvandhādityakārakenāpi vikalpamātrasidvo 'kṣaṇikaḥ svīkarttavya iti nāyamapratītatvādapyāśrayāsidvoheturvaktavyaḥ",
    "T11bsa0553u:219": " tataścākṣaṇikasya vikalpamātrasidvatve yaduktaṃ na kaścidveturanāśrayaḥ syadvikalpamātrasidvasya dharmmiṇaḥ sarvvatra sulabhatvāditi tatasaṅgataṃ",
    "T11bsa0553u:220": " vikalpamātrasidvasya dharmmiṇaḥ sarvvatra sambhave 'pi vastudharmmeṇa dharmmitvāyogāt /",
    "T11bsa0553u:221": " vastudharmmahetutvāpekṣayā āśrayāsidvasyāpi hetoḥ sambhavāt /",
    "T11bsa0553u:222": " yathā ātmano vibhutvasādhanārthamupanyastaṃ sarvvatropalabhyamānaguṇatvāditi sādhanaṃ /",
    "T11bsa0553u:223": " vikalpaścāyaṃ hetūpanyāsāt /",
    "T11bsa0553u:224": " pūrvvaṃ sandigdhavastukaḥ,",
    "T11bsa0553u:225": " samarthite tu hetāvavastuka iti brūmaḥ /",
    "T11bsa0553u:226": " na cātra sandigdhāśrayatvaṃ nāma hetudoṣaḥ /",
    "T11bsa0553u:227": " āstāntāvat /",
    "T11bsa0553u:228": " sandigdhasyāvastunopi vikalpamātrasidvasyāvastudharmmāpekṣayā dharmmitvaprasādhanāt /",
    "T11bsa0553u:229": " vastudharmmahetutvāpekṣayaiva sandigdhāśrayasya hetvābhāsasya vyavasthāpanāt /",
    "T11bsa0553u:230": " yatheha nikuñje mayūraḥ kekāyitāditi /",
    "T11bsa0553u:231": " avastukavikalpaviṣayasyāsattvantu vyāpakānupalambhādeva prasādhitaṃ /",
    "T11bsa0553u:232": " evaṃ dṛṣṭāntasyāpi vyomāderdvarmmitvaṃ vikalpamātreṇa pratītiścāvagantavyā /",
    "T11bsa0553u:233": " tadevamavastudharmmāpekṣayāvastunodharmmitvasya vikalpamātreṇa pratīteścāpanhotumaśakyatvānnāyamāśrayāsidvo hetuḥ /",
    "T11bsa0553u:234": " na dṛṣṭāntakṣatiḥ //",
    "T11bsa0553u:235": " na caiṣa svarūpāsidvaḥ /",
    "T11bsa0553u:236": " akṣaṇike dharmmiṇi kramākramayo rvyāpakayorayogāt /",
    "T11bsa0553u:237": " tathā hi yadi tasya prathame kṣaṇe dvitīyādikṣaṇabhāvikāryyakāraṇasāmarthyamasti tadā prathamakṣaṇabhāvikāryyavat dvitīyādikṣaṇabhāvyapi kāryyaṃ kuryyāt /",
    "T11bsa0553u:238": " samarthasya kṣepāyogāt /",
    "T11bsa0553u:239": " atha tadā sahakārisākalyalakṣaṇasāmarthyaṃ nāsti /",
    "T11bsa0553u:240": " tadvaikalyalakṣaṇasyāsāmarthyasya sambhavāt /",
    "T11bsa0553u:241": " na hi bhāvaḥ svarūpeṇa karotīti svarūpeṇaiva karoti /",
    "T11bsa0553u:242": " sahakārisahitādeva tataḥ kāryyotpattidarśanāt iti cet /",
    "T11bsa0553u:243": " yadā tāvadamī mīlitāḥ santaḥ kāryyaṃ kurvvate tadaikārthakaraṇalakṣaṇaṃ sahakāritvameṣāmastu ko ni ṣedvā /",
    "T11bsa0553u:244": " militaireva tu tatkāryyaṅkarttavyamiti kuto labhyate /",
    "T11bsa0553u:245": " pūrvvāparakālayorekasvabhāvatvāt bhāvasya /",
    "T11bsa0553u:246": " sarvvadā jananājananayoranyataraniyamaprasaṅgasya durvvāratvāt /",
    "T11bsa0553u:247": " tasmāt sāmagrījanikā naikaṃ janakamiti sthiravādināmmanorājyasyāpyaviṣayaḥ /",
    "T11bsa0553u:248": " kiṃ kurmmo dṛśyate tāvadevamiti cet /",
    "T11bsa0553u:249": " dṛśyatāṃ kintu pūrvvasthitādeva paścāt sāmagrīmadhyapraviṣṭādbhāvāt kāryyotpattiranyasmādeva viśiṣṭasāmagrīsamutpannāt kṣaṇāditi vivādapadametat",
    "T11bsa0553u:250": " tatra prāgapi sambhave sarvvadaiva kāryyotpatte rnavā kadācidapīti virodhamasamādhāya tata eva kāryyotpattiriti sādhyānuvādamātrapravṛttaḥ kṛpāmarhati",
    "T11bsa0553u:251": " na ca pratyabhijñānādevaikatvasidviḥ /",
    "T11bsa0553u:252": " tat pauruṣasya lūna punarjjātakeśakuśakadalīstambādau nirddalanāt /",
    "T11bsa0553u:253": " vistareṇa ca pratyabhijñānadūṣaṇamasmābhiḥ sthirasidvidūṣaṇe pratipāditamiti tata evāvadhāryyaṃ /",
    "T11bsa0553u:254": " nanu kāryyameva sahakāriṇamapekṣate /",
    "T11bsa0553u:255": " na tu kāryyotpattihetuḥ /",
    "T11bsa0553u:256": " yasmāddvividhaṃ sāmarthyaṃ nijamāgantukañcasahakāryyantaraṃ /",
    "T11bsa0553u:257": " tato 'kṣaṇikasyāpi kramavat sahakārinānātvādapi kramavatkāryyanānātvamiti cet,",
    "T11bsa0553u:258": " bhavatu tāvannijāgantukabhedena dvividhaṃ sāmarthyaṃ tathāpi tatprātisvikaṃ vastusvalakṣaṇaṃ sadyaḥ kriyādharmmakamavaśyābhyupagantavyam /",
    "T11bsa0553u:259": " tadyadi prāgapi,",
    "T11bsa0553u:260": " prāgapi kāryyaprasaṅgaḥ /",
    "T11bsa0553u:261": " atha paścādeva na tadā śthirobhāvaḥ //",
    "T11bsa0553u:262": " na ca kāryyaṃ sahakāriṇo 'pekṣata iti yuktaṃ /",
    "T11bsa0553u:263": " tasyāsattvāt /",
    "T11bsa0553u:264": " hetuśca sannapi yadi svakāryyannakaroti tadā tatkāryyameva tanna syāt,",
    "T11bsa0553u:265": " svātantryāt /",
    "T11bsa0553u:266": " yaccoktaṃ /",
    "T11bsa0553u:267": " yo 'hyuttarakāryyajananasvabhāvaḥ sa kathamādau kāryyaṃ kuryyāt /",
    "T11bsa0553u:268": " na tarhi tatkāryyakaraṇasvabhāvaḥ /",
    "T11bsa0553u:269": " na hi nīlotpādanasvabhāvaḥ pītādikamapi karotīti /",
    "T11bsa0553u:270": " tadasaṅgataṃ /",
    "T11bsa0553u:271": " sthirasvabhāvatve bhāvasyottarakālamevedaṃ kāryyannapūrvvakālamiti kuta etat /",
    "T11bsa0553u:272": " tadabhāvācca kāraṇamapyuttarakāryyakaraṇasvabhāvamityapi kutaḥ /",
    "T11bsa0553u:273": " kiṃ kurmma uttarakālameva tasya janmeti cet /",
    "T11bsa0553u:274": " sthiratve tadanupapadyamānamasthiratāmādiśatu /",
    "T11bsa0553u:275": " śthiratve 'pyeṣa eva svabhāvastasya yaduttarakṣaṇa eva kāryyaṃ karotīti cet / na /",
    "T11bsa0553u:276": " pramāṇavādhite svabhāvābhyupagamāyogāditi na tāvadakṣaṇikasya kramikāryyakāritvamasti /",
    "T11bsa0553u:277": " nāpyakramikāryyakāritvasambhavaḥ /",
    "T11bsa0553u:278": " dvitīye 'pi kṣaṇe kārakasvarūpasadbhāve punarapi kāryyakaraṇaprasaṅgāt /",
    "T11bsa0553u:279": " kāryye niṣpanne tadviṣayavyāpārābhāvādūnā sāmagrī na niṣpāditaṃ niṣpādayediti cet / na /",
    "T11bsa0553u:280": " sāmagrīsambhavāsambhavayorapi sadyaḥ kriyākārakasvarūpasambhave janakatvamavāryyamiti prāgeva pratipādanāt /",
    "T11bsa0553u:281": " kāryyasya hi niṣpāditatvāt punaḥ karttumaśakyatvameva kāraṇamasamarthamāvedayati /",
    "T11bsa0553u:282": " tadayamakṣaṇike kramākramikāryyakāritvābhāvo na sidvaḥ /",
    "T11bsa0553u:283": " na ca kramākramābhyāmaparaprakārasambhavo yena tābhyāmavyāptau sandigdhavyatireko hetuḥ syāt /",
    "T11bsa0553u:284": " prakārāntaraśaṅkāyāṃ tasyāpi dṛśyādṛśyatvaprakāradvayadūṣaṇe 'pi svapakṣepyanāśvāsaprasaṅgāt /",
    "T11bsa0553u:285": " tasmādanyo 'nyavyavacchedasthitayornāparaḥ prakāraḥ sambhavati /",
    "T11bsa0553u:286": " svarūpāpraviṣṭasya vastuno 'vastunovānyatvāt /",
    "T11bsa0553u:287": " prakārā ntarasyāpi kramasvarūpāpraviṣṭatvāt /",
    "T11bsa0553u:288": " tathātīndriyasya sahakāriṇo 'dṛśyatvepyayogavyavacchedena dṛśyasahakārisahitasya dṛśyasyaiva sattvasya dṛśyakramākramābhyāṃ vyāptiḥ pratyakṣādeva sidhyati /",
    "T11bsa0553u:289": " evaṃ kramākramābhyāmarthakriyākāritvaṃ byāptamiti kramākramayoranyo 'nyavyavacchedena sthitatvādetatprakāradvayaparihāreṇārthakriyākāritvamanyatra na gatamityarthaḥ /",
    "T11bsa0553u:290": " ata evaitayorvinivṛttau nivartteta /",
    "T11bsa0553u:291": " trilocanasyāpi vikalpatraye prathamadūṣaṇamāśrayāsidvidoṣaparihārato nirastaṃ /",
    "T11bsa0553u:292": " dvitīyañcāsaṅgataṃ vikalpajñānena vyatirekasya pratītatvāt /",
    "T11bsa0553u:293": " nahyabhāvaḥ kaścit vigrahavān yaḥ sākṣātkarttavyo 'pi tu vikalpādeva vyavaharttavyaḥ /",
    "T11bsa0553u:294": " na hyabhāvasya vikalpādanyāpratipattirapratipattirvā sarvvathobhayathāpi tadvyavahārahāniprasaṅgāt /",
    "T11bsa0553u:295": " evaṃ vaidharmmyadṛṣṭāntasya hetuvyatirekasya ca vikalpādeva pratītiḥ /",
    "T11bsa0553u:296": " tṛtīyamapi dūṣaṇamasaṅgataṃ /",
    "T11bsa0553u:297": " vyāpakānupalambhe nirddoṣatvasya kṣaṇikatvena vyāpteravyāhatatvāt /",
    "T11bsa0553u:298": " tadayaṃ vyāpakānupalambho 'kṣaṇikasyāsattvaṃ,",
    "T11bsa0553u:299": " sattvasya tato vyatirekaṃ kṣaṇikatvena vyāptiñca sādhayatyekavyāpārātmakatvāt iti sthitaṃ /",
    "T11bsa0553u:300": " nanu vyāpakānupalabdhiriti yadyanupalabdhimātrantadā na tasya sādhyabudvijanakatvamavastutvāt /",
    "T11bsa0553u:301": " na cānyopalabdhirvyāpakānupalabdhirabhidhātuṃ śakyā bhūtalādivat anyasya kasyacidanupalabdheriti cet tadasaṅgataṃ /",
    "T11bsa0553u:302": " dharmmyupalabdherevānyatrāpyanupalabdhitayā vyavasthāpanāt /",
    "T11bsa0553u:303": " yathā neha śiṃśapā vṛkṣābhāvādityatra vṛkṣāpekṣayā kevalapradeśasya dharmmiṇa upalabdhirdṛśyānupalabdhiḥ /",
    "T11bsa0553u:304": " śiṃśapāpekṣayā ca kevalapradeśasya dharmmiṇa upalabdhireva śiṃśapābhāvopalabdhiriti svabhāvahetuparyyavasāyivyāpāro vyāpakānupalambhaḥ /",
    "T11bsa0553u:305": " tathā hi nityasya dharmmiṇo vikalpabudvyadhyavasi tasya kramikāritvākramikāritvāpekṣayā kevalagrahaṇameva kramikāritvā kramikāritvānupalambha arthakriyāpekṣayā ca /",
    "T11bsa0553u:306": " kevalapratītirevārthakriyāviyogapratītiriti vyāpakānupalambhāntarādasya na kaścidviśeṣaḥ /",
    "T11bsa0553u:307": " adhyavasāyāpekṣayā ca vāhye 'kṣaṇike 'vastuni vyāpakābhāvāt vyāpyābhāvasidvivyavahāraḥ /",
    "T11bsa0553u:308": " adhyavasāyaśca samanantarapratyayavalāyātākāraviśeṣayogādagṛhīte 'pi pravarttanaśaktirvodvavyaḥ /",
    "T11bsa0553u:309": " īdṛśaścādhyavasāyo 'rtho 'smaccitrādvaitasidvau nirvvāhitaḥ /",
    "T11bsa0553u:310": " sa cāvisambādī vyavahāraḥ pariharttumaśakyaḥ;",
    "T11bsa0553u:311": " yadvyāpakaśūnyaṃ;",
    "T11bsa0553u:312": " tadvāpyaśūnyamiti /",
    "T11bsa0553u:313": " etasyaivārthasyānenāpi krameṇa pratipādanāt /",
    "T11bsa0553u:314": " ayañca nyāyo yathā vastubhūte dharmmiṇi tathāvastubhūte 'pīti ko viśeṣaḥ /",
    "T11bsa0553u:315": " tathāhyekajñānamātravikalpa eva /",
    "T11bsa0553u:316": " yathā ca, hariṇaśirasi tenaikajñānasaṃsargiśṛṅgamupalabdhaṃ /",
    "T11bsa0553u:317": " śaśaśirasyapi tena sahaikajñānasaṃsargitvasambhāvanayaiva śṛṅgaṃ niṣidhyate /",
    "T11bsa0553u:318": " tathā nīlādāvapariniṣṭhitanityānityabhāve kramākramau svadharmmiṇā sārdvaṃ ekajñānasaṃsargiṇau dṛṣṭau nitye 'pi yadi bhavataḥ /",
    "T11bsa0553u:319": " nityagrāhiṇā jñānena svadharmmiṇā nityena sahaiva gṛhyeyātāmiti sambhāvanayā /",
    "T11bsa0553u:320": " ekajñānasaṃsargidvārakameva pratiṣidhyate /",
    "T11bsa0553u:321": " kathaṃ punaretannityajñāne kramākramayorasphuraṇamiti /",
    "T11bsa0553u:322": " yāvatā kramākramakroḍīkṛtameva nityaṃ vikalpayāma iti cet /",
    "T11bsa0553u:323": " ataeva vādhakāvatāro viparītarūpāropamantareṇa tasya vaiyarthyāt /",
    "T11bsa0553u:324": " kālāntareṇaikarūpatayā nityatvaṃ /",
    "T11bsa0553u:325": " kramākramau ca kṣaṇadvaye bhinnarūpatayā /",
    "T11bsa0553u:326": " tato nityatvasya kramākramikāryyaśakteśca parasparaparihārasthitalakṣaṇatayā durvvāro virodha iti kathaṃ nitye kramākramayorantarbhāvaḥ /",
    "T11bsa0553u:327": " anantarbhāvācca śuḍvanityavikalpena dūrīkṛtakramākramasamāropeṇa kathamullekhaḥ /",
    "T11bsa0553u:328": " tataśca pratiyogini nitye 'pi kalpyamāne,",
    "T11bsa0553u:329": " ekajñānasaṃsargilakṣaṇaprāpte nityopalabdhireva nityavirudvasyānupalabhyamānasya kramākramasyānupalabdhiḥ /",
    "T11bsa0553u:330": " tataeva vārthakriyāśakteranupalabdheḥ /",
    "T11bsa0553u:331": " tasmādvyāpakavivekidharmmyupalabdhitayā na vyāpakānupalambhāntarādasya viśeṣaḥ /",
    "T11bsa0553u:332": " nanvetadavastudharmmikopayogikastvadhiṣṭhānatvāt pramāṇavyavasthāyā iti cet /",
    "T11bsa0553u:333": " kimidambastvadhiṣṭhānatvannāma /",
    "T11bsa0553u:334": " kimparamparayāpi vastunaḥ sakāśādāgatatvam,",
    "T11bsa0553u:335": " atha vastuni kenacidākāreṇa vyavahārakāraṇatvaṃ,",
    "T11bsa0553u:336": " vastubhūtadharmmiprativadvatvambā /",
    "T11bsa0553u:337": " yadyādyaḥ pakṣastadā kramākramasyārthakriyāyāśca vyāptigrahaṇagocaravastuprativadvatvamapi na kṣīṇaṃ /",
    "T11bsa0553u:338": " na ca dvitīye 'pi pakṣe doṣaḥ sambhavati /",
    "T11bsa0553u:339": " kṣaṇabhaṅgivastusādhanopāyatvādasya /",
    "T11bsa0553u:340": " na cāntimo 'pi vikalpaḥ kalpyate /",
    "T11bsa0553u:341": " tasyaiva nityavikalpasya vastuno dharmmibhūtasya kramākramavadvāhyanityopādānaśūnyatvenārthakriyāvadvāhyanityopādānaśūnyatvaprasādhanāt /",
    "T11bsa0553u:342": " paryyudāsavṛttyā budvisvabhāva bhūtā kṣaṇikākāre vastubhūte dharmmiṇi prativadvatvasambhavāt /",
    "T11bsa0553u:343": " ayameva nyāyo na vaktā bandhyāsutaścaitanyābhāvādityādau yojyaḥ /",
    "T11bsa0553u:344": " etena yathā vṛkṣābhāvādityādyantarbhāvayituṃ śakyo na tathāyamiti trilocano 'pi nirastaḥ /",
    "T11bsa0553u:345": " na ca kramādyabhāvastrayīṃ doṣajātinnātikrāmati /",
    "T11bsa0553u:346": " abhāvadharmmatve 'pyāśrayāsidvidoṣaparihārāt /",
    "T11bsa0553u:347": " yattvanena pramāṇāntarānnityānāmasattvasidvau kramādivirahasyābhāvadharmmatā na sidhyatītyuktaṃ /",
    "T11bsa0553u:348": " tadvālasyāpi durabhidhānaṃ /",
    "T11bsa0553u:349": " nityo hi dharmmī /",
    "T11bsa0553u:350": " asattvaṃ sādhyaṃ /",
    "T11bsa0553u:351": " kramikāryyakāritvākramikāryyakāritvaviraho hetuḥ /",
    "T11bsa0553u:352": " asya cābhāvadharmmatvannāma /",
    "T11bsa0553u:353": " asattvalakṣaṇasvasādhyāvinābhāvitvamucyate /",
    "T11bsa0553u:354": " tacca kramākrameṇa sattvasya vyāptisidvau sattvasya vyāpyasyābhāvena kramākramasya",
    "T11bsa0553u:355": " vyāpakasya viraho vyāptaḥ sidhyatītyabhāvadharmmatvaṃ prāgeva vidhyorvyāptisādhakāt",
    "T11bsa0553u:356": " pratyakṣādanumānātmakādvā pramāṇāntarāt sidva miti netaretarāśrayatvadoṣaḥ /",
    "T11bsa0553u:357": " na ca sattāyāmivāsattāyāmapi tulyaprasaṅgo bhinna nyāyatvāt /",
    "T11bsa0553u:358": " vastubhūtaṃ hi tatra sādhyaṃ sādhanañca /",
    "T11bsa0553u:359": " tayodharmmyaipi vastubhūta eva yujyate //",
    "T11bsa0553u:360": " vastunastu pratyakṣānumānābhyāmeva sidviḥ /",
    "T11bsa0553u:361": " tayorabhāve niyamenāśrayāsidviriti yuktaṃ /",
    "T11bsa0553u:362": " asattāsādhane tvavastudharmmā heturavastuni vikalpamātrasidve dharmmiṇi nāśrayāsidvidoṣeṇa dūṣayituṃ śakyaḥ /",
    "T11bsa0553u:363": " tathākṣaṇikasya kramayogapadyābhyāmarthakriyāvirodhaḥ sidhyatyeva /",
    "T11bsa0553u:364": " tathā vikalpādevākṣaṇiko virodhī sidvaḥ /",
    "T11bsa0553u:365": " vikalpollikhitaścāsya svabhāvo nāpara ityapi vyavaharttavyaṃ /",
    "T11bsa0553u:366": " anyathā tadanuvādena kramākramādirahitatvādiniṣedhādikamayuktaṃ /",
    "T11bsa0553u:367": " tat svarūpasyānullekhādityakṣaṇikaśaśaviṣāṇādiśabdānuccāraṇaprasaṅgaḥ /",
    "T11bsa0553u:368": " asti ca /",
    "T11bsa0553u:369": " ato yathā pramāṇābhāve 'pi vikalpasatvasya bandhyāsutādeḥsaundaryyādiniṣedho 'nurūpaḥ,",
    "T11bsa0553u:370": " tathā vikalpopanītasyaivākṣaṇika svarūpasya tat pratyanīkākāreṇa saha virodhavyavasthāyāṃ kīdṛśo doṣaḥ syāt /",
    "T11bsa0553u:371": " yadi cākṣaṇikānubhavābhāvāt virodhapratiṣedhaḥ,",
    "T11bsa0553u:372": " tarhi bandhyāputrādyananubhavādeva saundaryyādiniṣedho 'pi mābhūta /",
    "T11bsa0553u:373": " nanvevaṃ virodhasyāpāramārthikatvaṃ /",
    "T11bsa0553u:374": " taddvāreṇa kṣaṇabhaṅgasidvirapyapāramārthikī syāditi cet /",
    "T11bsa0553u:375": " na hi virodhonāma vastvantaraṃ kiñcit ubhayakoṭidattapādaṃ sambadvābhidhānamiṣyate 'smābhirupapadyate vā /",
    "T11bsa0553u:376": " yenaikasambandhino vastutvābhāve 'paramārthikaḥ syāt /",
    "T11bsa0553u:377": " yathā tviṣyate tathā pāramārthika eva /",
    "T11bsa0553u:378": " virudvābhimatayoranyo 'nyasvarūpaparihāramātraṃ virodhārthaḥ /",
    "T11bsa0553u:379": " tacca bhāvābhāvayoḥ pāramārthikameva na bhāvo 'bhāvarūpamāviśati /",
    "T11bsa0553u:380": " nāpyabhāvo bhāvarūpaṃ praviśatīti yo 'yamanayorasaṅkaraniyamaḥ sa eva pāramārthiko virodhaḥ /",
    "T11bsa0553u:381": " kālāntaraikarūpatayā hi nityatvaṃ /",
    "T11bsa0553u:382": " kramākramau kṣaṇadvaye 'pi bhinnarūpatayā tato nityatvakramākramikāryyakārakatvayorbhāvābhāvavat virodho 'styeva /",
    "T11bsa0553u:383": " nanu nityatvakramayaugapadyavattvañca virudvau vidhūya nāparo virodhonāma /",
    "T11bsa0553u:384": " kasya vāstavatvamiti cet / na /",
    "T11bsa0553u:385": " na hi dharmmāntarasya sambhavena virodhasya pāramārthikatvaṃ brūmaḥ /",
    "T11bsa0553u:386": " kintu virudvayordharmmayoḥ sadbhāve 'nyathā virodhanāmadharmmāntarasambhave 'pi yadi na virudvau dharmmau kva pāramārthikavirodhasadbhāvaḥ /",
    "T11bsa0553u:387": " virudvau ca dharmmau tāvataiva tāttviko virodhavyavahāraḥ /",
    "T11bsa0553u:388": " kimapareṇa pratijñāmātrasidvena virodhanāmnā vastvantareṇa /",
    "T11bsa0553u:389": " tadayaṃ pūrvvapakṣasaṃkṣepaḥ /",
    "T11bsa0553u:390": " nityannāsti na vā pratītiviṣayastenāśrayāsidvatā",
    "T11bsa0553u:391": " hetoḥ svānubhavasya ca kṣatirataḥ kṣiptaḥ sapakṣo 'pi ca /",
    "T11bsa0553u:392": " śūnyaśca dvitayena sidhyati na vā sattāpi sattāyathā",
    "T11bsa0553u:393": " nonityena virodhasidvirasatā śakyā kramāderapīti //",
    "T11bsa0553u:394": " atra sidvāntasaṃkṣepaḥ /",
    "T11bsa0553u:395": " dharmmasya kasyacivadastuni mānasidvā",
    "T11bsa0553u:396": " bādhāvidhivyavakṛtiḥ kimihāsti no vā /",
    "T11bsa0553u:397": " kāpyasti cet kathamiyanti na dūṣaṇāni /",
    "T11bsa0553u:398": " nāstyeva cet svavacanapratirodhasidviriti //",
    "T11bsa0553u:399": " tadevaṃ nityaṃ na kramikāryyakāritvākramikāryyakāritvayogiparamārthaḥ /",
    "T11bsa0553u:400": " tataśca sattāyuktamapi naiva paramārthataḥ /",
    "T11bsa0553u:401": " tataśca kṣaṇikākṣaṇikaparihāreṇa rāśyantarābhāvādakṣaṇikādvinivarttamānamidaṃ sattvaṃ kṣaṇikatva eva viśrāmyante na vyāptaṃ sidhyatīti sattvāt kṣaṇabhaṅgasidviṃravirodhinī //",
    "T11bsa0553u:402": " prakṛteḥ sarvvadharmmāṇāṃ yadvodhānmuktiriṣyate /",
    "T11bsa0553u:403": " sa eva tīrthyanirmmāthī kṣaṇabhaṅgaḥ prasādhitaḥ //",
    "T11bsa0553u:404": " vipakṣe vādhanādvetoḥ sādhyātmatvaṃ prasidhyati /",
    "T11bsa0553u:405": " tat sidvau dvividhā vyāptisidviratrābhidhīyate //",
    "T11bsa0553u:406": " iti vaidharmmyadṛṣṭānte vyatirekarūpavyāptyā kṣaṇabhaṅgasidviḥ samāptā // 0 //",
    "T11bsa0553u:407": " kṛtiriyaṃ mahāpaṇḍitaratnakīrttipādānām // 0 //"
}