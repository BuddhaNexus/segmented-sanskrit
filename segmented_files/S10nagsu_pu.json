{
    "S10nagsu_pu:nagsu_i.1_0": "evaṃ mayā śrutam ekasmin samaye bhagavāñ śrāvastyāṃ viharati sma jetavane 'nāthapiṇḍadasyārāme ─",
    "S10nagsu_pu:nagsu_i.2_0": "tatra bhagavān bhikṣūn āmantrayati sma ─ pūrvaṃ me bhikṣavo anuttarāṃ samyaksaṃbodhim anabhisaṃbuddhasyaikākino rahasigatasya pratisaṃlīnasyaivaṃ cetasi cetaḥparivitarka udapādi",
    "S10nagsu_pu:nagsu_i.3_0": "kṛcchraṃ batāyaṃ loka āpanno yad uta jāyate 'pi jīryate 'pi mriyate 'pi cyavate 'py upapadyate 'pi atha ca punar ime satvā jarāmaraṇasyottare niḥsaraṇaṃ yathābhūtaṃ na prajānanti ─",
    "S10nagsu_pu:nagsu_i.4_0": "tasya mamaitad abhavat ─ kasmin nu sati jarāmaraṇaṃ bhavati kiṃpratyayaṃ ca punar jarāmaraṇaṃ tasya mama yoniśo manasikurvata evaṃ yathābhūtasyābhisamaya udapādi ─",
    "S10nagsu_pu:nagsu_i.4_1": "jātyāṃ satyāṃ jarāmaraṇaṃ bhavati ─ jātipratyayañ ca punar jarāmaraṇam ─",
    "S10nagsu_pu:nagsu_i.5_0_0": "tasya mamaitad abhavat ─ kasmiṃ nu sati jātir bhavati ─ kiṃpratyayā ca punar jātiḥ ─ tasya mama yoniśo manasikurvata evaṃ",
    "S10nagsu_pu:nagsu_i.5_0_1": "yathābhūtasyābhisamaya udapādi ─ bhave sati jātir bhavati bhavapratyayā ca punar jātiḥ",
    "S10nagsu_pu:nagsu_i.6_0_0": "tasya mamaitad abhavat kasmiṃ nu sati bhavo bhavati ─ kiṃpratyayaś ca punar bhavaḥ tasya mama yoniśo manasikurvataḥ evaṃ",
    "S10nagsu_pu:nagsu_i.6_0_1": "yathābhūtasyābhisamaya udapādi ─ upādāne sati bhavo bhavati upādānapratyayaś ca punar bhavaḥ",
    "S10nagsu_pu:nagsu_i.7_0_0": "tasya mamaitad abhavat kasmiṃ nu sati upādānaṃ bhavati kiṃpratyayaṃ ca punar upādānaṃ tasya mama yoniśo manasikurvataḥ evaṃ",
    "S10nagsu_pu:nagsu_i.7_0_1": "yathābhūtasyābhisamaya udapādi ─ tṛṣṇāyāṃ satyāṃ upādānaṃ bhavati tṛṣṇāpratyayañ ca punar upādānaṃ",
    "S10nagsu_pu:nagsu_i.8_0_0": "tasya mamaitad abhavat kasmiṃ nu sati tṛṣṇā bhavati kiṃpratyayā ca punas tṛṣṇā tasya mama yoniśo manasikurvataḥ evaṃ yathābhūtasyābhisamaya",
    "S10nagsu_pu:nagsu_i.8_0_1": "udapādi ─ vedanāyāṃ satyāṃ tṛṣṇā bhavati vedanāpratyayā ca punas tṛṣṇā ─",
    "S10nagsu_pu:nagsu_i.9_0_0": "tasya mamaitad abhavat kasmiṃ nu sati vedanā bhavati kiṃpratyayā ca punar vedanā tasya mama yoniśo manasikurvataḥ evaṃ yathābhūtasyābhisamaya",
    "S10nagsu_pu:nagsu_i.9_0_1": "udapādi ─ sparśe sati vedanā bhavati ─ sparśapratyayā ca punar vedanā ─",
    "S10nagsu_pu:nagsu_i.10_0_0": "tasya mamaitad abhavat kasmiṃ nu sati sparśo bhavati kiṃpratyayaś ca punaḥ sparśaḥ tasya mama yoniśo manasikurvataḥ evaṃ",
    "S10nagsu_pu:nagsu_i.10_0_1": "yathābhūtasyābhisamaya udapādi ─ ṣaḍāyatane sati sparśo bhavati ṣaḍāyatanapratyayaś ca punaḥ sparśaḥ",
    "S10nagsu_pu:nagsu_i.11_0": "tasya mamaitad abhavat kasmiṃ nu sati ṣaḍāyatanaṃ bhavati kiṃpratyayaṃ ca punaḥ ṣaḍāyatanaṃ tasya mama yoniśo manasikurvataḥ evaṃ yathābhūtasyābhisamaya udapādi ─",
    "S10nagsu_pu:nagsu_i.11_1": "nāmarūpe sati ṣaḍāyatanaṃ bhavati nāmarūpapratyayañ ca punaḥ ṣaḍāyatanaṃ",
    "S10nagsu_pu:nagsu_i.12_0_0": "tasya mamaitad abhavat kasmiṃ nu sati nāmarūpaṃ bhavati kiṃpratyayañ ca punar nāmarūpaṃ tasya mama yoniśo manasikurvataḥ",
    "S10nagsu_pu:nagsu_i.12_0_1": "evaṃ yathābhūtasyābhisamaya udapādi ─ vijñāne sati nāmarūpaṃ bhavati vijñānapratyayañ ca punar nāmarūpaṃ",
    "S10nagsu_pu:nagsu_i.12_1_0": "tasya mamaitad abhavat kasmiṃ nu sati vijñānaṃ bhavati kiṃpratyayaṃ ca punar vijñānaṃ tasya mama yoniśo manasikurvataḥ evaṃ",
    "S10nagsu_pu:nagsu_i.12_1_1": "yathābhūtasyābhisamaya udapādi ─ nāmarūpe sati vijñānaṃ bhavati nāmarūpapratyayaṃ ca punar vijñānaṃ",
    "S10nagsu_pu:nagsu_i.12_2": "tasya mama vijñānāt pratyudāvartate mānasaṃ nātaḥ parato vyativartate",
    "S10nagsu_pu:nagsu_i.13_0": "14",
    "S10nagsu_pu:nagsu_i.15_0_0": "yad uta nāmarūpapratyayaṃ vijñānaṃ vijñānapratyayaṃ nāmarūpaṃ nāmarūpapratyayaṃ ṣaḍāyatanaṃ ṣaḍāyatanapratyayaḥ sparśaḥ sparśapratyayā",
    "S10nagsu_pu:nagsu_i.15_0_1": "vedanā vedanāpratyayā tṛṣṇā tṛṣṇāpratyayam upādānam upādānapratyayo bhava bhavapratyayā jātir jātipratyayaṃ jarāmaraṇaṃ śokaparidevaduḥkhadaurmanasyopāyāsāḥ",
    "S10nagsu_pu:nagsu_i.15_0_2": "saṃbhavaṃty evam asya kevalasya mahato duḥkhaskandhasya samudayo bhavati ─ /",
    "S10nagsu_pu:nagsu_i.16_0_0": "tasya mamaitad abhavat kasmin nv asati jarāmaraṇaṃ na bhavati ─ kasya nirodhāj jarāmaraṇanirodhaḥ tasya mama yoniśo manasikurvataḥ",
    "S10nagsu_pu:nagsu_i.16_0_1": "evaṃ yathābhūtasyābhisamaya udapādi jātyām asatyāṃ jarāmaraṇaṃ na bhavati jātinirodhāj jarāmaraṇanirodhaḥ",
    "S10nagsu_pu:nagsu_i.17_0_0": "tasya mamaitad abhavat kasmin nv asati jātir na bhavati ─ kasya nirodhāj jātinirodhaḥ tasya mama yoniśo manasikurvataḥ evaṃ",
    "S10nagsu_pu:nagsu_i.17_0_1": "yathābhūtasyābhisamaya udapādi ─ bhave asati jātir na bhavati bhavanirodhāj jātinirodhaḥ",
    "S10nagsu_pu:nagsu_i.18_0_0": "tasya mamaitad abhavat kasmin nv asati bhavo na bhavati ─ kasya nirodhād bhavanirodhaḥ tasya mama yoniśo manasikurvataḥ evaṃ",
    "S10nagsu_pu:nagsu_i.18_0_1": "yathābhūtasyābhisamaya udapādi ─ upādāne asati bhavo na bhavati upādānanirodhād bhavanirodhaḥ",
    "S10nagsu_pu:nagsu_i.19_0_0": "tasya mamaitad abhavat kasmin nv asati upādānaṃ na bhavati kasya nirodhād upādānanirodhaḥ tasya mama yoniśo manasikurvataḥ",
    "S10nagsu_pu:nagsu_i.19_0_1": "evaṃ yathābhūtasyābhisamaya udapādi tṛṣṇāyām asatyām upādānaṃ na bhavati tṛṣṇānirodhād upādānanirodhaḥ",
    "S10nagsu_pu:nagsu_i.20_0": "tasya mamaitad abhavat kasmin nv asati tṛṣṇā na bhavati kasya nirodhāt tṛṣṇānirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
    "S10nagsu_pu:nagsu_i.20_1": "vedanāyām asatyāṃ tṛṣṇā na bhavati vedanānirodhāt tṛṣṇānirodhaḥ",
    "S10nagsu_pu:nagsu_i.21_0": "tasya mamaitad abhavat kasmin nv asati vedanā na bhavati kasya nirodhād vedanānirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
    "S10nagsu_pu:nagsu_i.21_1": "sparśe asati vedanā na bhavati sparśanirodhād vedanānirodhaḥ",
    "S10nagsu_pu:nagsu_i.22_0": "tasya mamaitad abhavat kasmin nv asati sparśo na bhavati kasya nirodhāt sparśanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
    "S10nagsu_pu:nagsu_i.22_1": "ṣaḍāyatane asati sparśo na bhavati ṣaḍāyatananirodhāt sparśanirodhaḥ",
    "S10nagsu_pu:nagsu_i.23_0_0": "tasya mamaitad abhavat kasmin nv asati ṣaḍāyatanaṃ na bhavati kasya nirodhāt ṣaḍāyatananirodhaḥ tasya mama yoniśo manasikurvataḥ",
    "S10nagsu_pu:nagsu_i.23_0_1": "evaṃ yathābhūtasyābhisamaya udapādi ─ nāmarūpe asati ṣaḍāyatanaṃ na bhavati nāmarūpanirodhāt ṣaḍāyatananirodhaḥ",
    "S10nagsu_pu:nagsu_i.24_0_0": "tasya mamaitad abhavat kasmin nv asati nāmarūpaṃ na bhavati kasya nirodhān nāmarūpanirodhaḥ tasya mama yoniśo manasikurvataḥ",
    "S10nagsu_pu:nagsu_i.24_0_1": "evaṃ yathābhūtasyābhisamaya udapādi ─ vijñāne asati nāmarūpaṃ na bhavati vijñānanirodhān nāmarūpanirodhaḥ",
    "S10nagsu_pu:nagsu_i.25_0": "tasya mamaitad abhavat kasmin nv asati vijñānaṃ na bhavati kasya nirodhād vijñānanirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
    "S10nagsu_pu:nagsu_i.25_1": "saṃskāreṣv asatsu vijñānaṃ na bhavati saṃskāranirodhād vijñānanirodhaḥ",
    "S10nagsu_pu:nagsu_i.26_0": "tasya mamaitad abhavat kasmin nv asati saṃskārā na bhavanti kasya nirodhāt saṃskāranirodhaḥ tasya mama yoniśo manasikurvataḥ evaṃ yathābhūtasyābhisamaya udapādi ─",
    "S10nagsu_pu:nagsu_i.26_1": "avidyāyām asatyāṃ saṃskārā na bhavaṃti avidyānirodhāt saṃskāranirodhaḥ",
    "S10nagsu_pu:nagsu_i.27_0_0": "saṃskāranirodhād vijñānanirodhaḥ vijñānanirodhān nāmarūpanirodhaḥ nāmarūpanirodhāt ṣaḍāyatananirodhaḥ ṣaḍāyatananirodhāt",
    "S10nagsu_pu:nagsu_i.27_0_1": "sparśanirodhaḥ sparśanirodhād vedanānirodhaḥ vedanānirodhāt tṛṣṇānirodhaḥ tṛṣṇānirodhād upādānanirodhaḥ upādānanirodhād bhavanirodhaḥ",
    "S10nagsu_pu:nagsu_i.27_0_2": "bhavanirodhāj jātinirodhaḥ jātinirodhāj jarāmaraṇanirodhaḥ śokaparidevaduḥkhadaurmanasyopāyāsā nirudhyaṃty evam asya kevalasya",
    "S10nagsu_pu:nagsu_i.27_0_3": "mahato duḥkhaskandhasya nirodho bhavati /",
    "S10nagsu_pu:nagsu_i.28_0": "tasya mamaitad abhavad adhigato me paurāṇo mārgaḥ paurāṇo vartma paurāṇī puṭā pūrvakairṣibhir yātānuyātā",
    "S10nagsu_pu:nagsu_i.29_0_0": "tadyathā puruṣaḥ araṇye pravaṇe anvāhiṇḍaṃ adhigacchet paurāṇaṃ mārgaṃ paurāṇaṃ vartmaṃ paurāṇīṃ puṭāṃ pūrvakair manuṣyair",
    "S10nagsu_pu:nagsu_i.29_0_1": "yātānuyātā ─ sa tam anugacchet sa tam anugacchaṃ sa tatra paśyet paurāṇaṃ mārgaṃ paurāṇaṃ nagaraṃ paurāṇīṃ rājadhānīm ārāmasaṃpannāṃ",
    "S10nagsu_pu:nagsu_i.29_0_2": "vanasaṃpannāṃ puṣkariṇīsaṃpannāṃ śubhāṃ dāpavatīṃ ramaṇīyāṃ",
    "S10nagsu_pu:nagsu_i.30_0_0": "tasyaivaṃ syād yan nv ahaṃ gatvā rājñe ārocayeyaṃ atha sa puruṣo rājñe gatvā ārocayed yat khalu deva jānīyāḥ ihāham adrākṣam",
    "S10nagsu_pu:nagsu_i.30_0_1": "araṇye pravaṇe anvāhiṇḍaṃ paurāṇaṃ mārgaṃ paurāṇaṃ vartma paurāṇīṃ puṭāṃ pūrvakair manuṣyair yātānuyātāṃ so 'haṃ tam anugatavāṃ",
    "S10nagsu_pu:nagsu_i.30_0_2": "so 'haṃ tam anugacchann adrākṣaṃ paurāṇaṃ nagaraṃ paurāṇīṃ rājadhānīm ārāmasaṃpannāṃ vanasaṃpannāṃ puṣkariṇīsaṃpannāṃ śubhāṃ",
    "S10nagsu_pu:nagsu_i.30_0_3": "dāpavatīṃ ramaṇīyāṃ tāṃ devo nagarīṃ māpayatu",
    "S10nagsu_pu:nagsu_i.31_0": "atha sa rājā tāṃ nagarīṃ māpayet sā ca syād apareṇa samayena rājadhānī ṛddhā ca sphītā ca kṣemā ca subhīkṣā cākīrṇabahujanamanuṣyā ca ─",
    "S10nagsu_pu:nagsu_i.32_0": "evam evā bhikṣava adhigato me paurāṇo mārgaḥ paurāṇaṃ vartma paurāṇī puṭā pūrvakairṣibhir yātānuyātā",
    "S10nagsu_pu:nagsu_i.33_0": "katamo 'sau paurāṇo mārgaḥ paurāṇaṃ vartmaḥ paurāṇī puṭā pūrvakairṣibhir yātānuyātā :",
    "S10nagsu_pu:nagsu_i.34_0": "yad utāryāṣṭāṅgo mārgaḥ tadyathā samyagdṛṣṭiḥ samyaksaṃkalpaḥ samyagvāk samyakkarmāntaḥ samyagājīvaḥ samyagvyāyāmaḥ samyaksmṛtiḥ samyaksamādhir evāṣṭamaḥ",
    "S10nagsu_pu:nagsu_i.36_0": "so 'haṃ tam anugatavāṃ so 'haṃ tam anugacchaṃ jarāmaraṇam adrākṣaṃ jarāmaraṇasamudayaṃ jarāmaraṇanirodhaṃ jarāmaraṇanirodhagāminīṃ pratipadam adrākṣam",
    "S10nagsu_pu:nagsu_i.37_0": "evaṃ jātibhavopādānatṛṣṇāvedanāsparśaṣaḍāyatananāmarūpavijñānaṃ saṃskārān adrākṣaṃ saṃskārasamudayaṃ saṃskāranirodhaṃ saṃskāranirodhagāminīṃ pratipadam adrākṣaṃ",
    "S10nagsu_pu:nagsu_i.37_1": "P.S. Bleu 67(3)r4ff. preserves a fully elaborated text instead of this more truncated passage:",
    "S10nagsu_pu:nagsu_i.37_2": "jātim adrākṣaṃ jātisamudayaṃ jātinirodhaṃ jātinirodhagāminīṃ pratipadam adrākṣaṃ ─",
    "S10nagsu_pu:nagsu_i.37_3_0": "bhavam adrākṣaṃ bhavasamuda(5)yaṃ bhavanirodhaṃ bhavanirodhagāminīṃ pratipadam adrākṣaṃ ─ upādānam adrākṣaṃ upādānasamudayaṃ",
    "S10nagsu_pu:nagsu_i.37_3_1": "upādānanirodham upādāna(3v1)nirodhagāminīṃ pratipadam adrākṣaṃ ─ tṛṣṇām adrākṣaṃ tṛṣṇāsamudayaṃ tṛṣṇānirodhaṃ tṛṣṇānirodhagāminīṃ",
    "S10nagsu_pu:nagsu_i.37_3_2": "pratipadam adrākṣaṃ ─ sparśa(2)m adrākṣaṃ sparśasamudayaṃ sparśanirodhaṃ sparśanirodhagāminīṃ pratipadam adrākṣaṃ ─ ṣaḍāyatanam",
    "S10nagsu_pu:nagsu_i.37_3_3": "adrākṣaṃ ṣaḍāyatana(3)samudayaṃ ṣaḍāyatananirodhaṃ ṣaḍāyatananirodhagāminīṃ pratipadam adrākṣaṃ ─ nāmarūpam adrākṣaṃ nāmarūpasa(4)mudayaṃ",
    "S10nagsu_pu:nagsu_i.37_3_4": "nāmarūpanirodhaṃ nāmarūpanirodhagāminīṃ pratipadam adrākṣaṃ ─ vijñānam adrākṣaṃ vijñānasamudayaṃ vijñānaniro(5)dhaṃ vijñānanirodhagāminīṃ",
    "S10nagsu_pu:nagsu_i.37_3_5": "pratipadam adrākṣaṃ ─ saṃskāram adrakṣaṃ saṃskārasamudayaṃ .",
    "S10nagsu_pu:nagsu_i.38_0": "so 'ham imāṃ dharmāṃ svayam abhijñāyābhisaṃbuddhyā bhikṣūṇām ārocayāmi bhikṣūṇīnām upāsakānām upāsikānāṃ nānātīrthyaśramaṇabrāhmaṇacarakaparivrājakānāṃ",
    "S10nagsu_pu:nagsu_i.39_0_0": "tatra bhikṣur api samyakpratipadyamānaḥ ārādhako bhavati ārādhayati nyāyaṃ dharmaṃ kuśalaṃ bhikṣuṇy apy upāsako 'py upāsikāpi",
    "S10nagsu_pu:nagsu_i.39_0_1": "samyakpratipadyamānā ārādhikā bhavati ─ ārādhayati nyāyaṃ dharmaṃ kuśalam ─",
    "S10nagsu_pu:nagsu_i.40_0": "evam idaṃ brahmacaryaṃ vaistārikaṃ bhavati bahujanyaṃ pṛthubhūtaṃ yāvad devamanuṣyebhyaḥ samyaksuprakāśitam /",
    "S10nagsu_pu:nagsu_i.40_1": "II. Appendix",
    "S10nagsu_pu:nagsu_ii.1_0_0": "pratyupasthitasya punar nagaropamasya vyākaraṇasya brahmā sanatkumāro 'tikrāntavarṇaḥ atikrāntāyāṃ rātryāṃ yena bhagavāṃs",
    "S10nagsu_pu:nagsu_ii.1_0_1": "tenopagāma upetya bhagavatpād au śirasā vanditvā ekānte asthād ekāntasthitaḥ brahmā sanatkumāro bhagavataḥ purataḥ gāthāṃ",
    "S10nagsu_pu:nagsu_ii.1_0_2": "babhāṣe /",
    "S10nagsu_pu:nagsu_ii.1_1": "aho vidyā mahāvidyā kleśaviṣapraghātanī",
    "S10nagsu_pu:nagsu_ii.1_2": "bhāṣitaṃ te mahāvīra bhūteṣu hy anukampakaḥ",
    "S10nagsu_pu:nagsu_ii.2_0": "asti māriṣa purastimāyāṃ diśi dve mahārākṣasi prativasataś candraprabhā nāma sūryaprabhā ca .",
    "S10nagsu_pu:nagsu_ii.2_1_0": ". sahasraparivāre te mānuṣikāṃ prajāṃ rakṣāṃ guptiṃ balaṃ phāṣaṃ sukhasparśavihāratāyai paripālayataḥ pathagatā apy utpathagatā",
    "S10nagsu_pu:nagsu_ii.2_1_1": "api ārāmagatā api śunyāgāragatā api catasraḥ pariṣado bhikṣur bhikṣuṇī upāsakā upāsikās tadanyāṃś ca manuṣyāṃs tatreme mantrapadā",
    "S10nagsu_pu:nagsu_ii.2_1_2": "bhavanti yena teṣām ākarṣaṇaṃ bhavati tadyathā",
    "S10nagsu_pu:nagsu_ii.2_2": "vaḍa : saraḍa : cappuṣa : śaraṅgulī",
    "S10nagsu_pu:nagsu_ii.3_0": "kariṣye māriṣa imasya nagaropamasya vyākaraṇasya siddhiṃ rakṣaṃ bandhaṃ parigraham ─ tadyathā",
    "S10nagsu_pu:nagsu_ii.3_1": "purime ─ kapphe ─ parumele ─ rimele ─ parāpare ─ purāpure ─ kukumati kṣīramati ─",
    "S10nagsu_pu:nagsu_ii.3_2_0": "kururu ─ mururu ─ kurarā ─ murarā ─ kānti oṣṭrāpāli ─ ghori gandhāri ─ sopakke ─ capaphari + + + + + purāpuri ─ eṇe ─ meṇe",
    "S10nagsu_pu:nagsu_ii.3_2_1": "─ dapphe ─ daḍapphe ─ alasāpati ─ padumāpati kumudāpati svāha /",
    "S10nagsu_pu:nagsu_ii.4_0": "āgamiṣyati māriṣa māraḥ pāpīyāṃs tasya purata ime mantrapadā bhāṣitavyaḥ",
    "S10nagsu_pu:nagsu_ii.4_1": "buddha śreṣṭho na śreṣṭhas tvaṃ nāsti śreṣṭhas tathāgatāt",
    "S10nagsu_pu:nagsu_ii.4_2": "buddho hi śreṣṭho lokasya dharmarājo hy anuttaraḥ ─",
    "S10nagsu_pu:nagsu_ii.4_3": "dharma śreṣṭho na śreṣṭhas tvaṃ nāsti śreṣṭho 'tra dharmataḥ",
    "S10nagsu_pu:nagsu_ii.4_4": "dharmo hi śreṣṭho lokasya virāgopaśamaḥ sukham ─",
    "S10nagsu_pu:nagsu_ii.4_5": "saṃgha śreṣṭho na śreṣṭhas tvaṃ nāsti śreṣṭho 'tra saṃghataḥ",
    "S10nagsu_pu:nagsu_ii.4_6": "saṃgho hi śreṣṭho lokasya puṇyakṣetro hy anuttaraḥ //",
    "S10nagsu_pu:nagsu_ii.5_0_0": "atha punar māriṣa nagaropamaṃ vyākaraṇam vipaśyinaḥ tathāgatasyārhataḥ samyaksaṃbuddhasya dharmadvāro nāma vyākaraṇaṃ babhūva",
    "S10nagsu_pu:nagsu_ii.5_0_1": "─ kanakamunes tathāgatasyārhataḥ samyaksaṃbuddhasya api dharmadvāro nāma vyākaraṇaṃ babhūva ─ kāśyapasya tathāgatasyārhataḥ",
    "S10nagsu_pu:nagsu_ii.5_0_2": "samyaksaṃbuddhasya api dharmadvāro nāma vyākaraṇaṃ babhūva ─",
    "S10nagsu_pu:nagsu_ii.6_0_0": "bhagavataḥ punar etarhi śākyamunes tathāgatasyārhataḥ samyaksaṃbuddhasya jarāmaraṇajñāne yathābhūtam abhisaṃbodhāt jarāmaraṇasamudayajñāne",
    "S10nagsu_pu:nagsu_ii.6_0_1": "jarāmaraṇanirodhajñāne jarāmaraṇanirodhagāminīpratipajjñāne yathābhūtam abhisaṃbodhāt evaṃ jātir bhavam upādānaṃ tṛṣṇā vedanā",
    "S10nagsu_pu:nagsu_ii.6_0_2": "sparśaḥ ṣaḍāyatanaṃ nāmarūpaṃ vijñānaṃ saṃskārajñāne yathābhūtam abhisaṃbodhāt saṃskārasamudayajñāne saṃskāranirodhajñāne",
    "S10nagsu_pu:nagsu_ii.6_0_3": "saṃskāranirodhagāminīpratipajjñāne yathābhūtam abhisaṃbodhāt .",
    "S10nagsu_pu:nagsu_ii.7_0": "tasmād asya vyākaraṇasya + + + + + + + + + + .. dharmasaṃbodho nagaropamam ity adhivacanam",
    "S10nagsu_pu:nagsu_ii.8_0_0": "asmiṃ khalu nagaropame vyākaraṇe bhāṣyamāṇe ayaṃ trisahasramahāsahasro lokadhātus tṛkṛtvā kampitaḥ saṃkampitaḥ saṃprakaṃpitaḥ",
    "S10nagsu_pu:nagsu_ii.8_0_1": "kṣubhitaḥ saṃkṣubhitaḥ saṃprakṣubhitaḥ vyathitas saṃvyathitaḥ saṃpravyathitaḥ calitaḥ saṃcalitaḥ saṃpracalitaḥ",
    "S10nagsu_pu:nagsu_ii.9_0_0": "tasmāt tarhi māriṣa idaṃ nagaropamaṃ vyākaraṇaṃ bhikṣūṇāṃ śāstāram evānumantavyaṃ satkarttavyaṃ gurukartavyaṃ mānayitavyaṃ",
    "S10nagsu_pu:nagsu_ii.9_0_1": "pūjayitavyaṃ upaniḥśṛtya vihartavyaṃ bhikṣūṇāṃ bhikṣuṇīnām upāsakānām upāsikānāṃ devānāṃ nāgānāṃ yakṣāṇāṃ rākṣasānāṃ pretānāṃ",
    "S10nagsu_pu:nagsu_ii.9_0_2": "kumbhāṇḍānāṃ piśācānāṃ idaṃ vyākaraṇaṃ śāstāram evānumantavyaṃ satkartavyaṃ gurukartavyaṃ mānayitavyaṃ pūjayitavyaṃ upaniḥśṛtya",
    "S10nagsu_pu:nagsu_ii.9_0_3": "vihartavyam",
    "S10nagsu_pu:nagsu_ii.10_0_0": "idaṃ ca punar māriṣa nagaropamaṃ vyākaraṇaṃ kāmāvacarair devaiḥ koṭinayutaśatasahasrair bhāṣitaṃ cābhyanumoditaṃ cāṣṭāviṃśatibhir",
    "S10nagsu_pu:nagsu_ii.10_0_1": "yakṣasenāpatibhir bhāṣitaṃ cābhyanumoditaṃ ca caturbhiś ca mahārājābhir bhāṣitaṃ cābhyanumoditaṃ ca śakreṇa devendreṇa bhāṣitaṃ",
    "S10nagsu_pu:nagsu_ii.10_0_2": "cābhyanumoditaṃ ca brāhmaṇaḥ-sabhāpatinā bhāṣitaṃ cābhyanumoditaṃ ca śuddhāvasair devaiḥ koṭinayutaśatasahasrair bhāṣitaṃ",
    "S10nagsu_pu:nagsu_ii.10_0_3": "cābhyanumoditaṃ ca atītaiś ca nadīgaṅgavālukāprākhyais tathāgatair arahadbhiḥ samyaksaṃbuddhair bhāṣitaṃ anāgatā api nadīgaṅgavālukāprākhyās",
    "S10nagsu_pu:nagsu_ii.10_0_4": "tathāgatā arhaṃtaḥ samyaksaṃbuddhā bhāṣiṣyanti bhagavān apy etarhi pratyutpanne dhvani tathāgato 'rhaṃ samyaksaṃbuddho bhāṣitavān",
    "S10nagsu_pu:nagsu_ii.11_0_0": "yaḥ kaścin māriṣa idaṃ vyākaraṇaṃ uddekṣyati dhārayiṣyati grāhayiṣyati vācayiṣyati svādhyāyiṣyati paryavāpsyati manasikariṣyati",
    "S10nagsu_pu:nagsu_ii.11_0_1": "saḥ ahinā na daṃkṣyati viṣaṃ kāye na tariṣyati śastraṃ na kramiṣyati nodakena kālaṃ kariṣyati agninā na daṅkṣyati rājāno",
    "S10nagsu_pu:nagsu_ii.11_0_2": "'pi na prasahīṣyaṃti corā na muṣiṣyaṃti rājakulamadhyagato 'pi svastinottariṣyati gāḍhabandhanabaddho 'pi mokṣyati āsannāsamāgato",
    "S10nagsu_pu:nagsu_ii.11_0_3": "'pi abhyavakāśagato bhaviṣyati sarve ca kṛtyakākhordamantravetāḍa prativigamiṣyaṃti sarve ca bhūtagaṇā na viheṭhayiṣyaṃti",
    "S10nagsu_pu:nagsu_ii.11_0_4": "anyatra pūrvakeṇa karmaṇā idaṃ viditvā brahmā sanatkumāro bhagavatpādau śirasā vanditvā bhagavantaṃ tṛpradakṣiṇīkṛtvā tatraivāntarhitaḥ /",
    "S10nagsu_pu:nagsu_ii.12_0_0": "atha catvāro mahārājānaḥ atikrāntavarṇā abhikrāntāyāṃ rātryāṃ yena bhagavāṃs tenopajagmur upetya bhagavatpādau śirasā vanditvā",
    "S10nagsu_pu:nagsu_ii.12_0_1": "yathā svakasvakāṃ diśaṃ niḥśṛtya ekānte tasthūr ekāntasthitaḥ",
    "S10nagsu_pu:nagsu_ii.13_0": "atha purastimāyāṃ diśaṃ niḥśṛtya dhṛtirāṣṭro mahārājā yena bhagavāṃs tenāṃjaliṃ praṇamya bhagavantaṃ gāthayā abhyabhāṣat",
    "S10nagsu_pu:nagsu_ii.13_1": "aho vidyā mahāvidyā kleśaviṣapraghātanī",
    "S10nagsu_pu:nagsu_ii.13_2": "bhāṣitā te mahāvīra nirjvarā jvaranāśanī ─",
    "S10nagsu_pu:nagsu_ii.14_0_0": "asti māriṣā purastimāyāṃ diśāyāṃ dve mahārākṣasi prativasataḥ sugriṇī nāma vasugriṇī ca paṃcasahasraparivāre te mānuṣikāṃ",
    "S10nagsu_pu:nagsu_ii.14_0_1": "prajāṃ rakṣāṃ guptiṃ balaṃ phāṣaṃ sukhasparśavihāratāyai paripālayataḥ pathagatā api utpathagatā api ārāmagatā api śuṇyāgāragatā",
    "S10nagsu_pu:nagsu_ii.14_0_2": "api catasraḥ pariṣado bhikṣūṇāṃ bhikṣuṇīnāṃ upāsakānāṃ upāsikānāṃs tadanyaṃś ca manuṣyāṇāṃ tatreme maṃtrapadā bhavanti yena",
    "S10nagsu_pu:nagsu_ii.14_0_3": "teṣām ākarṣaṇaṃ bhavati tadyathā",
    "S10nagsu_pu:nagsu_ii.14_1": "vijini vijini ─ saṃskṛni ─ vijñini vijñini ─ kṣīramati kulamati /",
    "S10nagsu_pu:nagsu_ii.14_2": "/ phala + + .. .. .. .e .. rāpure ─ ene mene ─ dapphe daḍapphe ─ alasāpati ─ padumāpati kumudāpati svāhā ─ /",
    "S10nagsu_pu:nagsu_ii.15_0": "āgamiṣyati māriṣa māraḥ pāpīyāṃs tasya purataḥ ime mantrapadā bhāṣitavyaḥ",
    "S10nagsu_pu:nagsu_ii.15_1": "buddha śreṣṭho na śreṣṭhas tvaṃ pūrvavat vistareṇa trayaḥ ślokaḥ 3",
    "S10nagsu_pu:nagsu_ii.16_0": "yaḥ kaścin māriṣa idaṃ nagaropamaṃ vyākaraṇaṃ uddekṣyati dhārayiṣyati pūrvavad yāvad anyatra pūrvakena karmaṇā /",
    "S10nagsu_pu:nagsu_ii.17_0": "atha dakṣiṇān diśaṃ niḥśṛtya virūḍhako mahārājā yena bhagavāṃs tenāṃjaliṃ praṇamya bhagavaṃtaṃ gāthayā abhyabhāṣat",
    "S10nagsu_pu:nagsu_ii.17_1": "aho vidyā mahāvidyā kleśaviṣapraghātanī",
    "S10nagsu_pu:nagsu_ii.17_2": "bhāṣitā te mahāvīra nirjvarā jvaranāśanī ─",
    "S10nagsu_pu:nagsu_ii.18_0_0": "asti māriṣā dakṣiṇāyāṃ diśāyāṃ dve mahārākṣasi prativasataḥ caṇḍinī nāma upacaṇḍinī ca paṃcasahasraparivāre te mānuṣikāṃ",
    "S10nagsu_pu:nagsu_ii.18_0_1": "prajāṃ pūrvavad yāvat tatreme mantrapadā bhavanti yena teṣām ākarṣaṇaṃ bhavati tadyathā",
    "S10nagsu_pu:nagsu_ii.18_1": "nāmini ─ nāmini ─ ṣaḍini ṣaḍini ─ sparśini sparśini svāhā //",
    "S10nagsu_pu:nagsu_ii.19_0": "atha paścimāyāṃ diśaṃ niḥśṛtya virūpākṣo mahārājā yena bhagavāṃs tenāṃjaliṃ praṇamya bhagavantaṃ gāthayā abhyabhāṣat /",
    "S10nagsu_pu:nagsu_ii.19_1": "aho vidyā mahāvidyā kleśaviṣapraghātanī",
    "S10nagsu_pu:nagsu_ii.19_2": "bhāṣitā te mahāvīra nirjvarā jvaranāśanī ─",
    "S10nagsu_pu:nagsu_ii.20_0_0": "asti māriṣa paścimāyāṃ diśāyāṃ dve mahārākṣasi prativasataḥ dṛśyā nāma mahādṛśyā ca paṃcasahasraparivāre te mānuṣikāṃ prajāṃ",
    "S10nagsu_pu:nagsu_ii.20_0_1": "rakṣāṃ guptiṃ balaṃ phāṣaṃ sukhasparśavihāratayai pūrvavad yāvat tatreme mantrapadā bhavanti yena teṣām ākarṣaṇaṃ bhavati",
    "S10nagsu_pu:nagsu_ii.20_0_2": "tadyathā",
    "S10nagsu_pu:nagsu_ii.20_1": "vedini ─ vedini ─ tṛṣṇini ─ tṛṣṇini ─ upādini ─ svāhā //",
    "S10nagsu_pu:nagsu_ii.21_0": "āgamiṣyati māriṣa māraḥ pāpīyāṃs tasya purata ime maṃtrapadā bhāṣitavyaḥ",
    "S10nagsu_pu:nagsu_ii.21_1": "buddha śreṣṭho na śreṣṭhas tvaṃ nāsti śreṣṭhas tathāgataḥ pūrvavad yāvad anyatra pūrvakeṇa karmaṇā /",
    "S10nagsu_pu:nagsu_ii.22_0": "athottarāyāṃ diśi niḥśṛtya vaiśravaṇo mahārājā :",
    "S10nagsu_pu:nagsu_ii.22_1": "yena bhagavāṃs tenāṃjaliṃ praṇamya bhagavantaṃ gāthayā abhyabhāṣat",
    "S10nagsu_pu:nagsu_ii.22_2": "aho vidyā mahāvidyā kleśaviṣapraghātanī",
    "S10nagsu_pu:nagsu_ii.22_3": "bhāṣitā te mahāvīra nirjvarā jvaranāśanī",
    "S10nagsu_pu:nagsu_ii.23_0_0": "santi māriṣa uttarāyān diśi bhaumā yakṣāḥ anekayakṣasahasrāḥ parivāra prativasaṃti te mānuṣikāṃ prajāṃ rakṣāṃ guptiṃ balaṃ",
    "S10nagsu_pu:nagsu_ii.23_0_1": "phāṣaṃ sukhasparśavihāratāyai paripālayanti ─ pathagatā api utpathagatā api ārāmagatā api śunyāgāragatā api catasraḥ pariṣado",
    "S10nagsu_pu:nagsu_ii.23_0_2": "bhikṣūṇāṃ bhikṣuṇīnāṃ upāsakānāṃ upāsikānāṃs tadanyāṃś ca manuṣyāṇāṃ tatreme maṃtrapadā bhavaṃti yena teṣām ākarṣaṇaṃ bhavati",
    "S10nagsu_pu:nagsu_ii.23_0_3": "tadyathā",
    "S10nagsu_pu:nagsu_ii.23_1": "bhāvini bhāvini ─ jātini ─ jātini ─ maraṇi ─ maraṇi ─ svāhā //",
    "S10nagsu_pu:nagsu_ii.24_0": "āgamiṣyati māriṣa māraḥ pāpīyāṃs tasya purata ime mantrapadā bhāṣitavyaḥ",
    "S10nagsu_pu:nagsu_ii.24_1": "buddha śreṣṭho na śreṣṭhas tvaṃ nāsti śreṣṭhas tathāgatāt",
    "S10nagsu_pu:nagsu_ii.24_2": "buddho hi śreṣṭho lokasya dharmarājo hy anuttaraḥ ─",
    "S10nagsu_pu:nagsu_ii.24_3": "dharma śreṣṭho na śreṣṭhas tvaṃ nāsti śreṣṭho 'tra dharmataḥ",
    "S10nagsu_pu:nagsu_ii.24_4": "dharmo hi śreṣṭho lokasya virāgopaśamaḥ sukham",
    "S10nagsu_pu:nagsu_ii.24_5": "saṃgha śreṣṭho na śreṣṭhas tvaṃ nāsti śreṣṭho 'tra saṃghataḥ",
    "S10nagsu_pu:nagsu_ii.24_6": "saṃgho hi śreṣṭho lokasya puṇyakṣetro hy anuttara 3",
    "S10nagsu_pu:nagsu_ii.25_0_0": "yaḥ kaścin māriṣa idaṃ nagaropamaṃ vyākaraṇaṃ uddekṣyati dhārayiṣyati grāhayiṣyati vācayiṣyati svādhyāyiṣyati paryavāpsyati",
    "S10nagsu_pu:nagsu_ii.25_0_1": "manasikariṣyati sa ahinā na daṃkṣyati viṣaṃ kāye na tariṣyati ─ śastraṃ na kramiṣyati ─ nodakena kālaṃ kariṣyati agninā na",
    "S10nagsu_pu:nagsu_ii.25_0_2": "dhakṣyati rājāno 'pi na prasahiṣyaṃti corā na muṣiṣyaṃti ─ rājakulamadhyagato 'pi svastinottariṣyati ─ gāḍhabandhanabaddho",
    "S10nagsu_pu:nagsu_ii.25_0_3": "'pi mucciṣyati āsannasamāgato 'pi ─ abhyavakāśagato bhaviṣyati :",
    "S10nagsu_pu:nagsu_ii.25_1": "sarve ca kṛtyakākhordamantravetāḍa prativigamiṣyaṃti sarve ca bhūtagaṇā na viheṭhayiṣyaṃti anyatra pūrvakeṇa karmaṇā /",
    "S10nagsu_pu:nagsu_ii.26_0": "atha catvāro mahārājānaḥ yena bhagavāṃs tenāṃjaliṃ praṇamya bhagavantam idam avocat",
    "S10nagsu_pu:nagsu_ii.26_1": "aho subhāṣitā vidyā śākyasiṃhena dhīmatā ─",
    "S10nagsu_pu:nagsu_ii.26_2": "dvādaśāṅgasamāyuktā sarvabhūtanivāraṇī",
    "S10nagsu_pu:nagsu_ii.26_3": "sarve devā nāgā yakṣā pretā kuṃbhāṇḍā kāḍapūtanā",
    "S10nagsu_pu:nagsu_ii.26_4": "yo ime atikramen maṃtrāṃ mahārājñā mukhanirgatām",
    "S10nagsu_pu:nagsu_ii.26_5": "saptadhāsya sphalen mūrdhā daśadhā hṛdayaṃ sphalet",
    "S10nagsu_pu:nagsu_ii.27_0": "idaṃ vaditvā catvāro mahārājāno bhagavatpādau śirasā vanditvā bhagavantaṃ tṛpradakṣiṇīkṛtvā tatraivāntarhita",
    "S10nagsu_pu:nagsu_ii.28_0_0": "atha bhagavāṃs tasyā eva rātryā atyayāt purastād bhikṣusaṃghasya prajñapta evāsane nyaṣīdat niṣadya bhagavāṃ bhikṣūn āmantrayati",
    "S10nagsu_pu:nagsu_ii.28_0_1": "─ yathādya bhikṣavo brahmā sanatkumāro 'tikrāntavarṇaḥ abhikrāntāyāṃ rātryāṃ yenāhaṃ tenopasaṃkrantaḥ upetya mama pādau śirasā",
    "S10nagsu_pu:nagsu_ii.28_0_2": "vanditvā ekānte asthād ekāntasthitaḥ brahmā sanatkumāro mama purato gāthāṃ babhāṣe",
    "S10nagsu_pu:nagsu_ii.28_1": "aho vidyā mahāvidyā pūrvavad yāvad",
    "S10nagsu_pu:nagsu_ii.29_0": "idaṃ vaditvā brahmā sanatkumāro mama pādau śirasā vanditvā māṃ tṛḥ pradakṣiṇīṃ kṛtvā tatraivāntarhitaḥ",
    "S10nagsu_pu:nagsu_ii.30_0_0": "atha catvāro mahārājāno 'tikrāntavarṇā abhikrāntāyāṃ rātryāṃ yenāhaṃ tenopasaṃkrānta upetya mama pādau śirasā vanditvā yathā",
    "S10nagsu_pu:nagsu_ii.30_0_1": "svakāṃ niḥśṛtya ekānte tasthur ekāntasthita pūrvavad yāvad",
    "S10nagsu_pu:nagsu_ii.31_0_0": "idaṃ vaditvā catvāro mahārājāno mama pādau śirasā vanditvā māṃ tṛḥ pradakṣiṇīkṛtvā tatraivāntarhitāḥ udgṛhṇata bhikṣavo nagaropamaṃ",
    "S10nagsu_pu:nagsu_ii.31_0_1": "vyākaraṇaṃ dhārayata grāhayata vācayata paryavāpnuta manasikuruta tat kasmād dheto arthopasaṃhitaṃ nagaropamaṃ vyākaraṇaṃ",
    "S10nagsu_pu:nagsu_ii.31_0_2": "dharmopasaṃhitaṃ ādibrahmacaryasyābhijñāyai saṃbodhaye nirvāṇāya saṃvartate ─",
    "S10nagsu_pu:nagsu_ii.32_0_0": "atha ca punaḥ kulaputreṇa śraddhāpravrajitena śraddhayā agārād anagārikaṃ pravrajitvā nagaropamaṃ vyākaraṇaṃ sādhu ca suṣṭhu",
    "S10nagsu_pu:nagsu_ii.32_0_1": "ca udgṛhṇitavyaṃ dhārayitavyaṃ grāhayitavyaṃ vācayitavyaṃ svādhyāyitavyaṃ paryavāptavyaṃ manasīkartavyaṃ idam avocat /",
    "S10nagsu_pu:nagsu_ii.32_1": "nagaropamaṃ sūtraṃ samāptaḥ rakṣaṃ bhavatu pṛṣtagautamāya : //"
}