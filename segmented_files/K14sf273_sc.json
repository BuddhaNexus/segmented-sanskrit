{
  "K14sf273_sc:0": "Mahāparinirvāṇasūtra (2nd)",
  "K14sf273_sc:1": "Wal_1 vitarkā viditā utpadyaṁte viditās tiṣṭaṁti viditā adhyastaṁgacchaṁti /",
  "K14sf273_sc:2": "Wal_2 idam api yūyam ānanda tathāgatasyāścaryādbhutadharmaṁ dhārayata / evam āścaryādbhutadharmasamanvāgata ānanda tathāgataḥ /",
  "K14sf273_sc:3": "Wal_3 atha bhagavān āyuṣmantam ānandam āmaṁtrayāmāsa / āgamayānanda yena gandhamādanaṁ caityaṁ tenopasaṁkramiṣyāvaḥ /",
  "K14sf273_sc:4": "Wal_4 evaṁ bhadaṁta āyuṣmān ānando bhagavataḥ pratyaśrauṣīt /",
  "K14sf273_sc:5": "Wal_5 atha bhagavān utthāyāsanād yena gandhamādanaṁ caityaṁ tenopasaṁkramati / āyuṣmān ānando niṣīdanam aṁsenāropya bhagavaṁtaṁ pṛṣṭhataḥ pṛṣṭhataḥ samanubaddhaḥ … myānulomatayā /",
  "K14sf273_sc:6": "Wal_6 atha bhagavāṁ gandhamādanaṁ caityam abhyavagāhya yenānyatamaṁ vṛkṣamūlaṁ tenopasaṁkramati / upasaṁkramya āyuṣmaṁtam ānandam āmaṁtrayāmāsa /",
  "K14sf273_sc:7": "Wal_7 prajñapayānandāsmiṁ vṛkṣamūle tathāgatasya niṣīdanaṁ pṛṣṭhī me āglāyati tāṁ tāvad āyāmayiṣye /",
  "K14sf273_sc:8": "Wal_8 evaṁ bhadaṁtāyuṣmān ānando bhagavataḥ pratiśrutya tasmiṁ vṛkṣamūle bhagavato niṣīdanaṁ prajñapayāmāsa /",
  "K14sf273_sc:9": "Wal_9 nyaṣīdad bhagavāṁ prajñapta evāsane /āyuṣmān apy ānando bhagavata ekāṁte nyaṣīdat /",
  "K14sf273_sc:10": "Wal_10 niṣadya bhagavāṁ āyuṣmaṁtam ānandam āmantrayāmāsa /",
  "K14sf273_sc:11": "Wal_11 yāvaṁta ānanda bhikṣavo gandhamādanaṁ caityam upaniḥśṛtya viharaṁti tān sarvān upasthānaśālāyāṁ saṁnipātaya /",
  "K14sf273_sc:12": "Wal_12 evaṁ bhadaṁtāyuṣmān ānanda bhagavataḥ pratiśrutya yāvaṁto bhikṣavo gandhamādanaṁ",
  "K14sf273_sc:13": "caityam upaniḥṣṛtya viharaṁti tān sarvān upasthānaśālāyāṁ saṁnipātayāmāsa / saṁnipātya",
  "K14sf273_sc:14": "śirasā bhagavataḥ pādau vaṁttvaikānte asthāt /",
  "K14sf273_sc:15": "Wal_13 ekāntasthita āyuṣmān ānando bhagavaṁtam idam avocat /",
  "K14sf273_sc:16": "Wal_14 yāvaṁto bhadanta bhikṣavo gandhamādanacaityam upaniḥśṛtya viharaṁti sarve te upasthānaśālāyāṁ saṁnipatitāḥ / yasyedānīṁ bhagavān kālaṁ manyate /",
  "K14sf273_sc:17": "Wal_15 atha bhagavān utthāyāsanād yenopasthānaśālā tenopasaṁkrānta upasaṁkramya prajñapta evāsane nyaṣīdat /",
  "K14sf273_sc:18": "Wal_16 niṣaṇṇo bhagavāṁ bhikṣūn āmaṁtrayāmāsa /",
  "K14sf273_sc:19": "Wal_17 tasmāt tarhi bhikṣavo ye mayā dharmāḥ svayam abhijñāya sākṣīkṛtvopasaṁpadya praveditās",
  "K14sf273_sc:20": "tadyathā catvāri smṛtyupasthānāni catvāri samyakprahāṇāni catvāro ṛddhipādāḥ pañcendriyāṇi",
  "K14sf273_sc:21": "pañca balāni sapta bodhyṅgāny āryāṣṭāṅgo mārgaḥ tatra vaḥ sarvaiḥ sahitaiḥ samagraiḥ",
  "K14sf273_sc:22": "saṁmodamānair avivadadbhir ekāgrair ekoddeśair ekakṣīrodakabhūtaiḥ … dīpayamānaiḥ",
  "K14sf273_sc:23": "sukhasparśaṁ vihartavyam /",
  "K14sf273_sc:24": "Wal_18 tasmāt tarhi bhikṣavo ye mayā dharmā ākhyātās tadyathā sūtraṁ geyaṁ vyākaraṇaṁ gāthodānā",
  "K14sf273_sc:25": "nidānāvadānā itivṛttakajātakavaipulyādbhutadharmopadeśās te dharmā bhavadbhiḥ sādhu",
  "K14sf273_sc:26": "ca suṣṭhu codgrahītavyā udgṛhya dhārayitavyā dhārayitvā tulayitavyāḥ tulayitvā niśāmayitavyā",
  "K14sf273_sc:27": "niśāmya tathā tathā pratipattavyam /",
  "K14sf273_sc:28": "Wal_19 tat kasmād dhetoḥ / acireṇa tathāgatasya parinirvāṇaṁ bhaviṣyati / trayāṇāṁ māsānām",
  "K14sf273_sc:29": "atyayena tathāgatasya parinirvāṇaṁ bhaviṣyati kuśinagaryupavartane mallānāṁ sālavane",
  "K14sf273_sc:30": "antare yamakasālayoḥ /",
  "K14sf273_sc:31": "Wal_20 atha te bhikṣavo bhagavatontikād idaṁ evaṁrūpaṁ vākyaṁ śrutvā ekatyā bhikṣavaḥ cchinnaprapāta … pṛthivyāṁ nipetuś cetobh samarpitāḥ atikṣipraṁ …"
}