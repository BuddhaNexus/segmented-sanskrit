{
    "GSP29udnyku4u:0": " śrīḥ //",
    "GSP29udnyku4u:1": " śrīmate śrīnivāsaparabrahmaṇe namaḥ //",
    "GSP29udnyku4u:2": " nyāyakusumāñjalau caturthastabakaḥ /",
    "GSP29udnyku4u:3": " nanu sadapīśvarajñānaṃ na pramāṇam, tallakṣaṇāyogāt;",
    "GSP29udnyku4u:4": " anadhigatārthagantustathābhāvāt /",
    "GSP29udnyku4u:5": " anyathā smṛterapi prāmāṇyaprasaṅgāt /",
    "GSP29udnyku4u:6": " na ca nityasya sarvaviṣasyacānadhigatārthatā, vyāghātāt- atrocyate-",
    "GSP29udnyku4u:7": " avyāpteradhikavyāpteralakṣaṇamapūrvadṛk /",
    "GSP29udnyku4u:8": " yathārthānubhavomānamanapekṣatayeṣyate //1 //",
    "GSP29udnyku4u:9": " [ku.4.502] nahyadhigater'the adhigatireva notpadyate,",
    "GSP29udnyku4u:10": " kāraṇānāmapratibandhāt /",
    "GSP29udnyku4u:11": " na cotpadyamānāpi pramāturanapekṣiteti na pramā, prāmāṇyasyātadadhīnatvāt",
    "GSP29udnyku4u:12": " nāpi pūrvāviśiṣṭatāmātreṇāprāmāṇyam; uttarāviśiṣṭatayā pūrvasyāpyaprāmāṇyaprasaṅgāt /",
    "GSP29udnyku4u:13": " tadanapekṣatvena tu tasya pramāṇye taduttarasyāpi tathaiva syāt, aviśeṣāt",
    "GSP29udnyku4u:14": " chinne kuṭhārādīnāmiva, paricchinne nayanādīnāṃ sādhakatamatvameva",
    "GSP29udnyku4u:15": " nāstītyapi nāsti, phalotpādānutpādābhyāṃ viśeṣāt /",
    "GSP29udnyku4u:16": " [ku.4.503] tat phalaṃ pramaiva na bhavati gṛhītamātragocaratvāt",
    "GSP29udnyku4u:17": " smṛtivaditi cenna- yathārthānubhavatvaniṣedhe sādhye bādhitatvāt /",
    "GSP29udnyku4u:18": " anadhigatārthatva(213)niṣedhe siddhasādhanāt, sādhyasamatvācca /",
    "GSP29udnyku4u:19": " vyavahāraniṣedhe tannimittavirahopādhikatvāt, bādhitatvācca /",
    "GSP29udnyku4u:20": " nacānadhigatārthatvameva tannimittam, viparyayepi pramāvyavahāraprasaṅgāt /",
    "GSP29udnyku4u:21": " nāpi yathārthatvaviśiṣṭametadeva; dhārāvahanabuddhyavyāpteḥ /",
    "GSP29udnyku4u:22": " [ku.4.504] na ca tattatkālakalāviśiṣṭatayā",
    "GSP29udnyku4u:23": " tatrāpyanadhigatārthar(thagantṛ)tvamupapādanīyam; kṣaṇopādhīnāmanākalanāt",
    "GSP29udnyku4u:24": " nacājñāteṣvapi viśeṣaṇeṣu tajjanitaviśiṣṭatāprakāśata iti kalpanīyam;",
    "GSP29udnyku4u:25": " svarūpeṇa tajjanane 'nāgatādiviśiṣṭatānubhavavirodhāt; tajjñānena tu tajjanane sūryagatyādīnāmajñāne tadviśiṣṭatānutpādāt /",
    "GSP29udnyku4u:26": " nacaitasyāṃ pramāṇamasti /",
    "GSP29udnyku4u:27": " nanvanupakāryānupakārakayorviśeṣaṇaviśeṣyabhāve kathamatiprasaṅgo vāraṇīyaḥ? vyavacchittipratyāyanena; vyavacchittau svabhāvena /",
    "GSP29udnyku4u:28": " anyathā tatrā(vā)vyanavasthānāditi /",
    "GSP29udnyku4u:29": " [ku.4.505] jñātataivopādhiriti cenna- nirākariṣyamāṇatvāt /",
    "GSP29udnyku4u:30": " tatsadbhāvepi vā smṛterapi tathaiva prāmāṇyaprasaṅgāt /",
    "GSP29udnyku4u:31": " janakāgocaratvepyuttarottarasmṛtau pūrvapūrvasmaraṇajanitajñātatāvabhāsanāt /",
    "GSP29udnyku4u:32": " [ku.4.506] astu vā pratyakṣe yathātathā /",
    "GSP29udnyku4u:33": " gṛhītavismṛtārthaśrutau kā vārtā? apramaivāsāviti cet- gatamidānīṃ vedaprāmāṇyapratyāśayā",
    "GSP29udnyku4u:34": " nahyanādau saṃsāre,\"svargakāmo yajete'ti vākyārthaḥ kenacinnāvagataḥ;",
    "GSP29udnyku4u:35": " sandehe 'pi prāmāṇyasandehāt /",
    "GSP29udnyku4u:36": " na ca tatrāpi kālakalāviśeṣāḥ parisphuranti /",
    "GSP29udnyku4u:37": " na caikajanmāvacchedaparibhāṣayedaṃ lakṣaṇam,",
    "GSP29udnyku4u:38": " tatrāpyanubhūtavismṛtavedārthaṃ pratyaprāmāṇyaprasaṅgāt /",
    "GSP29udnyku4u:39": " [ku.4.507] kathaṃ tarhi smṛtervyavacchedaḥ? ananubhavatvenaiva /",
    "GSP29udnyku4u:40": " yathārthohyanubhavaḥ prameti prāmāṇikāḥ paśya(ṭha)nti;",
    "GSP29udnyku4u:41": " \"tatvajñānā(214)'diti sūtraṇāt; \"avyabhicāri jñāna'miti ca /",
    "GSP29udnyku4u:42": " nanu smṛtiḥ pramaiva kiṃ na syāt yathārthajñānatvāt pratyakṣādyanubhūtivaditi cenna, siddhe vyavahāre nimittānusaraṇāt /",
    "GSP29udnyku4u:43": " na ca svecchākalpitena nimittena lokavyavahāraniyamanam; avyavasthayā lokavyavahāraviplavaprasaṅgāt",
    "GSP29udnyku4u:44": " na ca smṛtihetau pramāṇābhiyuktānāṃ (prāmāṇavyavahārābhiyuktānāṃ)",
    "GSP29udnyku4u:45": " maharṣīṇāṃ pramāṇavyavahāro 'sti; pṛthaganupadeśāt /",
    "GSP29udnyku4u:46": " ukteṣvanantarbhāvādanupadeśa iti cenna-",
    "GSP29udnyku4u:47": " pratyakṣasyāsākṣātkāriphalatvānupapatteḥ /",
    "GSP29udnyku4u:48": " liṅgaśabdādeśca sattāmātreṇa pratītyasādhanatvāditi /",
    "GSP29udnyku4u:49": " [ku.4.508] evaṃ vyavasthite tarkyate 'pi yat- iyamanubhavaikaviṣayā satī tanmukhanirīkṣaṇena tadyathārthatvāyathārthatve anuvidhīyamānā",
    "GSP29udnyku4u:50": " tatprāmāṇyamavya(na)vasthāpya na yathārthatayā vyavahartuṃ śakyata (215)",
    "GSP29udnyku4u:51": " iti vyavahāre 'pi pūrvānubhava eva pramitiḥ, anapekṣatvāt; na tu smṛtiḥ,",
    "GSP29udnyku4u:52": " nityaṃ tadapekṣaṇāt /",
    "GSP29udnyku4u:53": " asamīcīne hyanubhave smṛtirapi tathaiva /",
    "GSP29udnyku4u:54": " nanvevamanumānamapyapramāṇamāpadyeta, mūlapratyakṣānuvidhānāt /",
    "GSP29udnyku4u:55": " na- viṣayabhedāt /",
    "GSP29udnyku4u:56": " āgamastarhi na pramāṇam, tadviṣayamānāntarānuvidhānāt /",
    "GSP29udnyku4u:57": " na- pramātṛbhedāt /",
    "GSP29udnyku4u:58": " dhārāvāhikabuddhayastarhi na pramāṇam ādyapramāṇānuvidhānāt /",
    "GSP29udnyku4u:59": " na, kāraṇaviśuddhimātrāpekṣayā prathamavaduttarāsāmapi pūrvamukhanirīkṣaṇābhāvāt /",
    "GSP29udnyku4u:60": " kāraṇabalāyātaṃ kākatālīyaṃ paurvāparyamiti /",
    "GSP29udnyku4u:61": " [ku.4.509] yadi hi (yadi tarhi) smṛtirna pramitiḥ, pūrvānubhave kiṃ pramāṇam? smṛtyanyathānupapattiriti cenna- tayā kāraṇamātrasiddheḥ /",
    "GSP29udnyku4u:62": " na tu tenānubhavenaiva bhavitavyamiti niyāmakamasti /",
    "GSP29udnyku4u:63": " ananubhūtepi tarhi smaraṇaṃ syāditi cet- kiṃ na syāt /",
    "GSP29udnyku4u:64": " nahyatra pramāṇamasti /",
    "GSP29udnyku4u:65": " pūrvānaubhavākāro(bhavo)llekhaḥsmṛterdṛśyate; so 'nyathā na syāditi cet-",
    "GSP29udnyku4u:66": " tat kiṃ bauddhavat viṣayākārānyathānupapattyā viṣayasiddhistvayāpīṣyate?",
    "GSP29udnyku4u:67": " tathābhūtaṃ jñānameva vā tatsiddhiḥ? ādye tadvadevānaikāntikatvam /",
    "GSP29udnyku4u:68": " na hi yadākāraṃ jñānam, tatpūrvakatvaṃ tasyeti niyamaḥ; anāgatajñāne vibhrame ca vyabhicārāt",
    "GSP29udnyku4u:69": " dvitīye ca (tu) smṛtiprāmāṇyamavarjanīyam /",
    "GSP29udnyku4u:70": " mā bhūt pūrvānubhavasiddhiḥ; kiṃ naśchinnamiti cet- na tarhi smṛtyanubhavayoḥ kāryakāraṇabhāvasiddhiriti",
    "GSP29udnyku4u:71": " na, tadaprāmāṇye 'pi pūrvāparāvasthāvadātmapratyabhijñānaprāmāṇyādeva tadupapatteḥ /",
    "GSP29udnyku4u:72": " yo 'hamanvabhavamamumartham, so 'haṃ smarāmīti mānasapratyakṣamastīti /",
    "GSP29udnyku4u:73": " [ku.4.510] na ca gṛhītagrāhitvamīśvarajñānasya; tadīyajñānāntarāgocaratvād viśvasya /",
    "GSP29udnyku4u:74": " na ca tadeva jñānaṃ kālabhedenāpramāṇam; anapekṣatvasyāparāvṛtteḥ /",
    "GSP29udnyku4u:75": " tathāpi vāprāmāṇye atiprasaṅgāditi /",
    "GSP29udnyku4u:76": " [ku.4.511] syādetat- anupakārakaṃ (216) viṣayasya tadīyametadīyaṃ vā na",
    "GSP29udnyku4u:77": " bhavitumarhati, aviśeṣāt /",
    "GSP29udnyku4u:78": " na ca tasyetyaniyataṃ tatra pramāṇam, atiprasaṅgāt /",
    "GSP29udnyku4u:79": " na ca tadabhijñāna(bhijña)mantareṇa tadupakārasyotpattiḥ,",
    "GSP29udnyku4u:80": " tathānabhyupagamāt /",
    "GSP29udnyku4u:81": " abhyupagame vā, kāryatvasyānaikāntikatvāt /",
    "GSP29udnyku4u:82": " atrocyate-[ku.4.512] svabhāvaniyamābhāvādupakāro 'pi durghaṭaḥ /",
    "GSP29udnyku4u:83": " sughaṭatve 'pi satyarthe 'sati kā gatiranyathā //2 //",
    "GSP29udnyku4u:84": " viśeṣābhāvāttatraiva phalaṃ nānyatretyasyāpi niyamasyānupapatteḥ /",
    "GSP29udnyku4u:85": " svabhāvaniyamena copapattau tathaiva viṣayavyavasthopapatteḥ /",
    "GSP29udnyku4u:86": " avaśyañcaitadanuma(bhyupaga)ntavyam, atītādiviṣayatvā(yā)nurodhāt /",
    "GSP29udnyku4u:87": " na hi tatra jñānena kiñcit kriyate iti śakyamavagantum; asatvāt /",
    "GSP29udnyku4u:88": " na ca taddharmasāmānyādhāraṃ kiñcit kriyate iti yuktam; tena tasyaiva viṣayatvaprāpteḥ",
    "GSP29udnyku4u:89": " tādātmyādviśeṣasyāpi saiva jñātateti cet, tat kiṃ cakṣuṣā ghaṭe jñāyamāne raso 'pi jñāyate, tādātmyāt? ghaṭākāreṇa jñāyata evāsau (rasaḥ) iti cet-",
    "GSP29udnyku4u:90": " atha rasākāreṇa kiṃ na jñāyate? tena rūpeṇa jñātatānādhāratvāditi cet- na tarhi vartamānasāmānyajñāne 'pyatītānāgatādijñānam; tenākāreṇa prākaṭyānādhāratvāditi /",
    "GSP29udnyku4u:91": " [ku.4.513] nanu kriyayā karmaṇi kiñcit karttavyamitivyāpterastvanumānam (2) /",
    "GSP29udnyku4u:92": " na;- (anaikāntyā) anekāntādasiddhervā na ca liṅgamiha kriyā /",
    "GSP29udnyku4u:93": " tadvaiśiṣṭyaprakāśatvānnādhyakṣānubhavo 'dhike (3) //3 //",
    "GSP29udnyku4u:94": " dhātvarthamātrābhiprāyeṇ.a prayoge saṃyogādibhiranekāntāt /",
    "GSP29udnyku4u:95": " na hi śarasaṃyogena gagane kiñcit kriyate; antyaśabdābhivyaktyā (217) vā",
    "GSP29udnyku4u:96": " (śabde?) /",
    "GSP29udnyku4u:97": " spandābhiprāyeṇa, asiddheḥ /",
    "GSP29udnyku4u:98": " vyāpārābhiprāyeṇa, śabdaliṅgendriyavyāpārairvyabhicārāt /",
    "GSP29udnyku4u:99": " na hi taiḥ prameye kiñcit kriyate; api tu pramātaryeva /",
    "GSP29udnyku4u:100": " phalābhiprāyeṇāpi tathā /",
    "GSP29udnyku4u:101": " antatastenaivānekāntāt, anavasthānācca /",
    "GSP29udnyku4u:102": " āśuvināśidharmābhiprāyeṇa, dvitvādibhiraniyamāt /",
    "GSP29udnyku4u:103": " āśukārakābhiprāyeṇa, karmaṇyasiddheḥ /",
    "GSP29udnyku4u:104": " karmaṇyāśukārakaṃ jñānamityeva hi sādhyam /",
    "GSP29udnyku4u:105": " kartaryāśukārakatvasya karmopakārakatvenāvyāpteḥ;",
    "GSP29udnyku4u:106": " śabdādivyāpārairevānekāntāt /",
    "GSP29udnyku4u:107": " [ku.4.514] (3)syādetat- anubhavasiddhameva prākaṭyam /",
    "GSP29udnyku4u:108": " tathā hi jñāto 'yamartha iti sāmānyataḥ, sākṣātkṛto 'yamartha iti viśeṣato viṣayaviśeṣaṇameva kiñcit parisphuratīti cet /",
    "GSP29udnyku4u:109": " tadasat /",
    "GSP29udnyku4u:110": " yathā hi- \" arthenaiva viśeṣo hi nirākāratayādhiyām\" /",
    "GSP29udnyku4u:111": " tathā- kriyayaiva viśeṣo hi vyavahāreṣu karmaṇām //4 //",
    "GSP29udnyku4u:112": " kiṃ na paśyasi, ghaṭakriyā paṭakriyetivat kṛto ghaṭaḥ kariṣyate ghaṭa",
    "GSP29udnyku4u:113": " ityādi /",
    "GSP29udnyku4u:114": " tathaiva gṛhāṇa, ghaṭajñānaṃ paṭajñānamitivat jñāto ghaṭo jñāsyate jñāyate",
    "GSP29udnyku4u:115": " iti /",
    "GSP29udnyku4u:116": " kathamasambaddhayordharmadharmibhāva iti cet- dhvasto ghaṭa iti yathā /",
    "GSP29udnyku4u:117": " etadapi kathamiti cet- nūnaṃ dhvaṃsenāpi ghaṭe kiñcit kriyate iti",
    "GSP29udnyku4u:118": " vaktumadhyavasito 'si /",
    "GSP29udnyku4u:119": " tannirūpaṇādhīnanirūpaṇo dhvaṃsaḥ svabhāvādeva tadīya iti kimatra sambandhāntareṇeti cet- prakṛte 'pyevameva /",
    "GSP29udnyku4u:120": " [ku.4.515] (4) etena phalānādhāratvādarthaḥ kathaṃ karmeti nirastam /",
    "GSP29udnyku4u:121": " vināśyavat karaṇavyāpāraviṣayatvena tadupapatteḥ /",
    "GSP29udnyku4u:122": " svābhāvikaphalanirūpakatvañca tulyam /",
    "GSP29udnyku4u:123": " [ku.4.516] (5) nanu jñānamatīndriyatvādasādhāraṇakāryānumeyaṃ tadabhāve",
    "GSP29udnyku4u:124": " kathamanumīyeta, apratītañca kathaṃ vyavahārapathamavatarediti",
    "GSP29udnyku4u:125": " jñānavyavahārānyathānupapattyā jñātatākalpanam /",
    "GSP29udnyku4u:126": " tadapyasat-parasparāśrayaprasaṅgāt /",
    "GSP29udnyku4u:127": " jñātatayā hi jñānamanumīyeta, jñāte ca tadvyavahārānyathānupapattistāṃ",
    "GSP29udnyku4u:128": " jñāpayet /",
    "GSP29udnyku4u:129": " [ku.4.517] kutaśca jñānamatīndriyam? (1) indriyeṇānupalabhyamānatvāditi cet /",
    "GSP29udnyku4u:130": " na /",
    "GSP29udnyku4u:131": " anumānopanyāse (napakṣe) sādhyāviśiṣṭatvāt /",
    "GSP29udnyku4u:132": " a(218)nupalabdhimātropanyāse tu yogyatāviśeṣitāsau kathamaindriyikopalambhābhāvaṃ gamayet",
    "GSP29udnyku4u:133": " tadviśeṣaṇe tu kathamatīndriyaṃ jñānamiti /",
    "GSP29udnyku4u:134": " [ku.4.518] (2) tathāvidhajñātatānāśrayatvāditi cenna- āśrayāsiddheḥ /",
    "GSP29udnyku4u:135": " vyavahārānyathānupapattyaiva siddha āśraya iti cenna- jñānahetunaiva tadupapatteḥ /",
    "GSP29udnyku4u:136": " tasyātmamanaḥsaṃyogādirūpasya sattve 'pi",
    "GSP29udnyku4u:137": " suṣuptidaśāyāmarthavyavahārābhāvānnaivamiti cenna- tāvanmātrasya vyavahārāhetutvāt /",
    "GSP29udnyku4u:138": " anyathā jñānasvīkāre 'pi tulyatvāt /",
    "GSP29udnyku4u:139": " smaraṇānyathānupapatyeti cenna- tasyāpyasiddheḥ /",
    "GSP29udnyku4u:140": " asti tāvadvyavahāranimittaṃ kiñciditi cet- kimataḥ? /",
    "GSP29udnyku4u:141": " na hyetāvatā jñānaṃ taditi siddhyati, tasyaivāsiddheḥ /",
    "GSP29udnyku4u:142": " tathāpi niyatasya kartuḥ pravṛtteḥ kartṛdharmeṇaiva kenacit pravṛttihetunā bhavitavyamiti cet- astvicchā pratyakṣasiddhā; na tu jñānam /",
    "GSP29udnyku4u:143": " saiva kathaṃ niyatādhikaraṇe (ṇa) utpadyatāmiti cenna- jñānābhyupagame 'pi",
    "GSP29udnyku4u:144": " tulyatvāt /",
    "GSP29udnyku4u:145": " svahetoḥ kutaściditi cet- tata evecchāstu, kiṃ jñānakalpanayeti /",
    "GSP29udnyku4u:146": " syādetat- prakāśamāne khalvarthe tadupāditsādirupajāyate; na tu suṣuptyavasthāyāmaprakāśamāne 'pyarthe ityanubhavasiddham /",
    "GSP29udnyku4u:147": " tata icchāyāḥ kāraṇaṃ vilakṣaṇameva kiñcit parikalpanīyam, yasmin sati susvāpalakṣaṇamaudasīnyamarthaviṣayamātmano nivartate iti cet- hantaivaṃ susvāpanivṛttimanubhavaniddhāṃ pratijānānena jñānamevāparokṣyamiṣyante acetayanneva hi suṣupta ityucyate; acaitanyanivṛttireva hi caitanyaṃ",
    "GSP29udnyku4u:148": " jñānamiti /",
    "GSP29udnyku4u:149": " tathā ca kālātyayāpadiṣṭo hetuḥ /",
    "GSP29udnyku4u:150": " [ku.4.519] etena (3) kṣaṇikatvāditi nistam /",
    "GSP29udnyku4u:151": " apica kimidaṃ kṣaṇikatvaṃ nāma? yadyāśutaravināśitvam, tadānaikāntikam /",
    "GSP29udnyku4u:152": " athaikakṣaṇāvasthāyitvam, tadasiddhaṃ pramāṇābhāvāt /",
    "GSP29udnyku4u:153": " nanu sthāyi vijñānaṃ yādṛśamarthakṣaṇaṃ gṛhṇadutpadyate, dvitīye 'pi kṣaṇe kiṃ tādṛśameva gṛṇhāti, anyādṛśaṃ vā, na vā kamapīti /",
    "GSP29udnyku4u:154": " na prathamaḥ, tasya kṣaṇasyātītatvāt; pratyakṣajñānasya ca vartamānābhavatvāt /",
    "GSP29udnyku4u:155": " na cātītameva vartamānatayollikhati(219), bhrāntatvaprasaṅgāt /",
    "GSP29udnyku4u:156": " na dvitīyaḥ, viramyavyāpārāyogāt /",
    "GSP29udnyku4u:157": " prathamato 'pi tathābhyupagame 'nāgatāvekṣaṇaprasaṅgāt /",
    "GSP29udnyku4u:158": " na tṛtīyaḥ, jñānatvahāneriti mahāvratīyāḥ /",
    "GSP29udnyku4u:159": " tadasat /",
    "GSP29udnyku4u:160": " jñānaṃ gṛṇhātītyasyaivār'thasyānabhyupagamāt /",
    "GSP29udnyku4u:161": " api tu tadeva grahaṇamityabhyupagamaḥ /",
    "GSP29udnyku4u:162": " tathā ca jñānaṃ prathame yamarthamālambya jātam, dvitīye 'pi kṣaṇe tadālambanameva tannaveti praśnārthaḥ /",
    "GSP29udnyku4u:163": " tatra tadālambanameva taditi paramārthaḥ /",
    "GSP29udnyku4u:164": " nacaivaṃ bhrāntatvam, viparītānavagāhanāt /",
    "GSP29udnyku4u:165": " tathāpi jñeyanivṛttau kathaṃ jñānānuvṛttiḥ? tadanuvṛttau vā kathaṃ",
    "GSP29udnyku4u:166": " jñeyanivṛttiriti cet- kimasminnanupapannam? na hi jñānamarthaścetyekaṃ",
    "GSP29udnyku4u:167": " tattvamekāyuṣkaṃ veti /",
    "GSP29udnyku4u:168": " [ku.4.520] satyapi vā kṣaṇikatve kathamapratyakṣam? itthaṃ yathocyate-na",
    "GSP29udnyku4u:169": " svaprakāśam, vastutvāditaravastuvat /",
    "GSP29udnyku4u:170": " na ca jñānāntaragrāhyam, jñānayaugapadyaniṣedhena samānakālasya tasyābhāvāt /",
    "GSP29udnyku4u:171": " grāhakakāle grāhyasyātītatvena vartamānābhatvānupapatteḥ /",
    "GSP29udnyku4u:172": " grāhyakāle ca grāhakasyānāgatatvāt- iti cet- nanvevaṃ jñātatāpi na",
    "GSP29udnyku4u:173": " pratyakṣā syāt, kṣaṇikatvāt /",
    "GSP29udnyku4u:174": " katham? ittham- na svaprakāśā /",
    "GSP29udnyku4u:175": " vastutvāt, na janakagrāhyā, anāgatatvāt /",
    "GSP29udnyku4u:176": " viramyavyāpārāyogācca /",
    "GSP29udnyku4u:177": " na samasamayajñānagrāhyā, jñānajanakendriyasambandhānanubhavāt (221) /",
    "GSP29udnyku4u:178": " na ca taduttarajñānagrāhyā, tadānīmatītatvāt- iti /",
    "GSP29udnyku4u:179": " kṣaṇikatvameva tasyāḥ kuta iti cet- tvaduktayuktereva /",
    "GSP29udnyku4u:180": " tathāhi- yaṃ kṣaṇamāśritya jātā tataḥ paramapi tamevāśrayante anyaṃ vā, na vā kamapīti /",
    "GSP29udnyku4u:181": " tatra na prathamaḥ, tasya tadānīmasattvāt /",
    "GSP29udnyku4u:182": " na dvitīyaḥ, apratisaṅkramāt /",
    "GSP29udnyku4u:183": " ekakṣaṇāvagāhini ca jñāne tadanyakṣaṇāśrayajñātatāphalatvena",
    "GSP29udnyku4u:184": " bhrāntatvaprasaṅgāt, rajatāvagāhini purovartivṛtti(222)jñātatāphala iva /",
    "GSP29udnyku4u:185": " na cānyamapi kṣaṇaṃ jñānamavagāhate, tadānīṃ tasyāsattvāt /",
    "GSP29udnyku4u:186": " na tṛtīyaḥ, niḥsvabhāvatāprasaṅgāt /",
    "GSP29udnyku4u:187": " na hyasau tadānīṃ tadīyānyadīyā veti /",
    "GSP29udnyku4u:188": " [ku.4.521] atītenāpi tenaiva kṣaṇenopalakṣitānuvartate iti cet- evaṃ tarhi vartamānārthatā prakāśasya (223) na syāt /",
    "GSP29udnyku4u:189": " anyathā jñānasyāpi tathānuvṛtteḥ ko doṣaḥ? nahi vartamānārthaprakāśasambandhamantareṇa jñānasyānyā vartamānāvabhāsatā nāma /",
    "GSP29udnyku4u:190": " arthanirapekṣaprakāśanānuvṛttimātreṇa tathātve bhūtabhāviviṣayasyāpi jñānasya tathābhāvaprasaṅgāt",
    "GSP29udnyku4u:191": " [ku.4.522] atha mā bhūdayaṃ doṣa iti sthūla eva vartamānaḥ prakāśenāśrīyate ityabhyupagamaḥ, tadā tajjñānasyāpi sa eva viṣaya iti",
    "GSP29udnyku4u:192": " tasyāpi na kṣaṇikatvamiti /",
    "GSP29udnyku4u:193": " [ku.4.523] nanu (4) jñānamaindriyakaṃ cet, viṣayasañcāro na syāt,sañjātasambandhatvāt /",
    "GSP29udnyku4u:194": " na ca jijñāsāniyamānniyamaḥ, tasyāḥ saṃśayapūrvakatvāt, tasya ca dharmijñānapūrvakatvāt, dharmiṇaśca sannidhimātreṇa jñāne jijñāsāpekṣaṇe vā ubhayathāpyanavasthānāditi- tanna- jñātatāpakṣe 'pi tulyatvāt /",
    "GSP29udnyku4u:195": " tasyā api hi jñeyatve tatparamparājñānāpātāt; jijñāsāniyamasya ca tadvadanupapatteḥ /",
    "GSP29udnyku4u:196": " nacendriyasambandhavicchedādvirāma iti yuktam- ātmaprākaṭyāvyāpanāt /",
    "GSP29udnyku4u:197": " svabhāvata eva kācidasāvajijñāsitāpi jñāyate, na tu sarveti cet- tulyam /",
    "GSP29udnyku4u:198": " prāgutpannajñātatāsmaraṇajanitajijñāsaḥ samunmīlitanayanaḥ sañjātajñānasamutpāditaprākaṭyaṃ jijñāsureva pratipadyate ityato nānavastheti cet- tulyametat /",
    "GSP29udnyku4u:199": " [ku.4.524] nanu (5) jñānaṃ na savikalpakagrāhyam, tasya",
    "GSP29udnyku4u:200": " nirvikalpakapūrvakatvād; nirvikalpakagṛgītasya tāvatkālānavasthānāt; tasya tenaiva vināśāt",
    "GSP29udnyku4u:201": " nāpi kevalanirvikalpakavedyam, tasya savikalpakonneyatvena tadabhāve",
    "GSP29udnyku4u:202": " pramāṇābhāvāt /",
    "GSP29udnyku4u:203": " na ca samavāyābhāvavannirvikalpakanirapekṣasavikalpakagocaratvaṃ jñānasyeti sāmpratam- tayorviśeṣaṇāṃśasya",
    "GSP29udnyku4u:204": " prāggrahaṇādanumānādivattadupapatteḥ; prakṛte tu jñānatvāderanupalabdheragṛhītaviśeṣaṇāyāśca buddherviśeṣyānupasaṅkramātkathamevaṃ syāt? na; utpannamātrasyaiva bāhyaviṣayajñānasyālocanāt tatastatpuraḥsaraṃ prathamata eva tajjātīyasya jñānāntarasya vikalpanāt /",
    "GSP29udnyku4u:205": " indriyasannikarṣasya tadaiva viśeṣaṇagrahaṇalakṣaṇasahakārisampatteḥ /",
    "GSP29udnyku4u:206": " vyaktyantarasamavetamapi hi sāmānyaṃ gṛhītaṃ tadevetyupayujyate (224) /",
    "GSP29udnyku4u:207": " anyathānumānādivikalpānāmanutpādaprasaṅgaḥ; tadgatasya viśeṣaṇasyāgrahaṇādanyagatasya cānupayogātkiṃ liṅgagrahaṇasahakāri syāditi /",
    "GSP29udnyku4u:208": " etena śabdādipratyakṣaṃ vyākhyātamiti /",
    "GSP29udnyku4u:209": " [ku.4.525] syādetat- (6) viṣayanirūpyaṃ hi jñānamiṣyate /",
    "GSP29udnyku4u:210": " na cātīndriyasya paramāṇvādermanasā vedanamasti /",
    "GSP29udnyku4u:211": " na cāgṛhītasya viśeṣaṇatvam /",
    "GSP29udnyku4u:212": " na ca nityaparokṣasyāparokṣaviśiṣṭabuddhiviṣayatvam, vyāghātāditi- na,",
    "GSP29udnyku4u:213": " bāhyendriyagrāhyasyāgrāhyasya vā pūrvajñānopanītasyaiva manasā vedanāt /",
    "GSP29udnyku4u:214": " anyathātīndriyasmaraṇasyāpyanutpattiprasaṅgāt /",
    "GSP29udnyku4u:215": " iyāṃstu viśeṣaḥ- tasmin sati tadbalādeva; asati tu tajjanitavāsanābalāt /",
    "GSP29udnyku4u:216": " na caivaṃ sati smaraṇametat; agṛhītajñānagocaratvāt /",
    "GSP29udnyku4u:217": " na ca viṣayāṃśe tattathā syāditi yuktam- avacchedakatayā prāgavasthāvadavabhāsanāt /",
    "GSP29udnyku4u:218": " na ca pratyabhijñānamapi grahaṇasmaraṇākāram; virodhāt /",
    "GSP29udnyku4u:219": " atha grahaṇasmaraṇayoḥ kiyatī sāmagrī? adhikor'thasannikarṣo grahaṇasya,",
    "GSP29udnyku4u:220": " saṃskāramātraṃ sannikarṣaḥ smaraṇasya /",
    "GSP29udnyku4u:221": " atha grahaṇatve 'pi kuta etadaparokṣākāram? kāraṇāntaranirapekṣeṇa",
    "GSP29udnyku4u:222": " saṃskārādhika(225)sannikarṣavatendriyeṇa janitatvāt /",
    "GSP29udnyku4u:223": " atha kaḥsannikarṣaḥ? jñānena saṃyuktasamavāyaḥ, tadarthena saṃyuktasamavetaviśeṣaṇatvamiti",
    "GSP29udnyku4u:224": " manaso nirapekṣasya bahirvyāpāre 'ndhabadhirādyabhāvaprasaṅga iti cet-",
    "GSP29udnyku4u:225": " jñānāvacchedakaṃ prati nāyaṃ doṣaḥ /",
    "GSP29udnyku4u:226": " na ca jñānāpekṣayā bahirityasti /",
    "GSP29udnyku4u:227": " nāpi tadviṣayāpekṣayā nirapekṣatvam, tasyaiva jñānasyāpekṣaṇāt /",
    "GSP29udnyku4u:228": " [ku.4.526] athāpi jñānaṃ pratyakṣamityatra kiṃ pramāṇam? pratyakṣameva /",
    "GSP29udnyku4u:229": " yadasūtrayat- \"jñānavikalpānāṃ bhāvābhāvasaṃvedanādadhyātmam\"",
    "GSP29udnyku4u:230": " (nyāya.5-1-31) iti /",
    "GSP29udnyku4u:231": " [ku.4.527] nanu neśvarajñānaṃ pramā, nityatvenāphalatvāt /",
    "GSP29udnyku4u:232": " nāpi pramāṇam, akārakatvāt /",
    "GSP29udnyku4u:233": " ata eva ca na tadaśrayaḥ pramāteti- ucyate- mitiḥ samyak paricchittistadvattā ca pramātṛtā",
    "GSP29udnyku4u:234": " tadayogavyavacchedaḥ pramāṇyaṃ gautame mate //5 //",
    "GSP29udnyku4u:235": " samīcīn.o hyanubhavaḥ prameti vyavastathitam /",
    "GSP29udnyku4u:236": " tathāca anityatvena viśeṣaṇamanarthakam, nityānubhavasiddhau",
    "GSP29udnyku4u:237": " tadvyavacchedabhyāniṣṭatvāt; asiddhau ca vyavacchedyābhāvāt /",
    "GSP29udnyku4u:238": " na cedamanumānam, āśrayāsiddhibādhayoranyatarākrāntatvāt /",
    "GSP29udnyku4u:239": " na tat pramākaraṇamiti tviṣyata eva,pramayā sambandhābhāvāt /",
    "GSP29udnyku4u:240": " tadāśrayasya tu pramātṛtvametadeva yat tatsamavāyaḥ /",
    "GSP29udnyku4u:241": " kārakatve satīti tu viśeṣaṇaṃ pūrvavannirarthakamanusandheyam /",
    "GSP29udnyku4u:242": " yadyevam, \"āptaprāmāṇyād\" (nyāya.2-2-37) iti sūtravirodhaḥ /",
    "GSP29udnyku4u:243": " tena hīśvarasya prāmāṇyaṃ pratipādyate, na tu pramātṛtvamiti cet- na-",
    "GSP29udnyku4u:244": " nimittasamāveśena vyavahārasamāveśāvirodhāt /",
    "GSP29udnyku4u:245": " pramāsamavāyo hi pramātṛvyavahāranimittam; pramayā tvayāyogavyavacchedena sambandhaḥ pramāṇavyavahāranimittam",
    "GSP29udnyku4u:246": " tadubhayañceśvare /",
    "GSP29udnyku4u:247": " atrāpi kāryayeti viśeṣaṇaṃ pūrvavadanarthakamūhanīyam /",
    "GSP29udnyku4u:248": " [ku.4.528] syādetat- pramīyate 'neneti pramāṇam, pramiṇotīti pramātā iti",
    "GSP29udnyku4u:249": " kārakaśabdatvamanayoḥ /",
    "GSP29udnyku4u:250": " tathāca kathamakārakamartha iti cet- na- etasya vyutpattimātranimittatvāt /",
    "GSP29udnyku4u:251": " pravṛttinimittaṃ tu yathopadarśitameva; vyavasthāpanāt /",
    "GSP29udnyku4u:252": " anyathā asmadādiṣu na pramātṛvyavahāraḥ syāt; sarvatra svātantryābhāvāt /",
    "GSP29udnyku4u:253": " karaṇavyavahārastvanyatra yadyapyanyanimittako 'pi,",
    "GSP29udnyku4u:254": " tathāpīhoktanimittavivakṣayaiveti /",
    "GSP29udnyku4u:255": " evantarhi pañcamapramāṇābhyupagame 'pasiddhāntaḥ /",
    "GSP29udnyku4u:256": " na hi tat pratyakṣamanumānamāgamo vā, anindriyaliṅgaśabdakaraṇatvāt- na-",
    "GSP29udnyku4u:257": " sākṣātkāripramāvattayā pratyakṣāntarbhāvāt;",
    "GSP29udnyku4u:258": " indriyārthasannikarṣotpannatvasya ca laukikamātraviṣayatvāt /",
    "GSP29udnyku4u:259": " [ku.4.529] syādetat- tathāpīśvarajñānaṃ na pramā, viparyayatvāt /",
    "GSP29udnyku4u:260": " yadā khalvetadasmadādivibhramānālambate, tadaitasya viṣayamaspṛśato na",
    "GSP29udnyku4u:261": " jñānāvagāhanasambhava iti tadartho 'pyālambanamabhyupeyam /",
    "GSP29udnyku4u:262": " tathāca tadapi viparyayaḥ, viparītārthālambanatvāt /",
    "GSP29udnyku4u:263": " tadanavagāhane vā asmadādervibhramān aviduṣastadupaśamāyopadeśānāmasarvajñapūrvakatvamiti",
    "GSP29udnyku4u:264": " vibhramasyāprāmāṇye 'pi tadviṣayasya tattvamullikhato 'bhrāntatvāt /",
    "GSP29udnyku4u:265": " anyathā bhrāntisamucchedaprasaṅgaḥ; pramāṇābhāvāt /",
    "GSP29udnyku4u:266": " tathāpyāropitārthavacchinnajñānālambanatvena kathaṃ na bhrāntatvamiti cet-",
    "GSP29udnyku4u:267": " na- yad yatra nāsti tatra tasyāvagatiriti bhrāntyarthatvāt /",
    "GSP29udnyku4u:268": " etadālambanasta caivamullakhataḥ sarvatra yathārthatvāt /",
    "GSP29udnyku4u:269": " nahi na tadrajatam, nāpi tatrāsat, nāpi tannāvagatamiti /",
    "GSP29udnyku4u:270": " [ku.4.530] sākṣāt(226)kāriṇi nityayogini paradvārānapekṣasthitau /",
    "GSP29udnyku4u:271": " bhūtārthānubhave niviṣṭanikhilaprastā(227)rivastukramaḥ //",
    "GSP29udnyku4u:272": " śaṅkonmeṣakalaṅkibhiḥ kimaparaistanme pramāṇaṃ śivaḥ //6//",
    "GSP29udnyku4u:273": " iti nyāyakusumāñjalau caturthastabakaḥ //4 //"
}