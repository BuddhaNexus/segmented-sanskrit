{
    "SA20bsa017_u:0_0": "Tattvaratnāvalokaḥ (Tra)",
    "SA20bsa017_u:1_0": "om namaḥ śrīsadgurupādebhyaḥ /",
    "SA20bsa017_u:tra_1_0": "anupamasukharūpī śrīnivāso 'nivāso nirupamadaśadevīrūpavidyaḥ savidyaḥ /",
    "SA20bsa017_u:tra_1_1": "tribhuvanahitasaukhyaprāptikāro 'vikāro jayati kamalapāṇiryāvadāśāvikāsāḥ //",
    "SA20bsa017_u:tra_2_0": "śrīmantranītigatacārucaturthasekarūpaṃ vidanti nahi ye sphuṭaśabdaśūnyam /",
    "SA20bsa017_u:tra_2_1": "nānopadeśagaṇasaṃkulasaptabhedais teṣāṃ sphuṭāvagataye kriyate prayatnaḥ //",
    "SA20bsa017_u:tra_3_0": "saṃbhrāntabodhā nikhilā hi tīrthyās tattvasya sādhyasya ca rūpavittau /",
    "SA20bsa017_u:tra_3_1": "tebhyaḥ prakṛṣṭaḥ kila tattvavettā vedāntavādīti[jana] pravādaḥ //",
    "SA20bsa017_u:tra_4_0": "ānandarūpaṃ svavidaprakampyaṃ vedāntinaḥ sādhyamuṣanti sāntam /",
    "SA20bsa017_u:tra_4_1": "saśrāvakākhaḍgajināśca sādhyam icchanti rūpādyupadhervirāmam //",
    "SA20bsa017_u:tra_5_0": "ākāraśūnyaṃ gaganendurūpaṃ pratyātmavedyaṃ karuṇārasaṃ ca /",
    "SA20bsa017_u:tra_5_1": "sallakṣaṇairbhūṣitamarthakāri dānādiniṣyandamapetasaukhyam //",
    "SA20bsa017_u:tra_6_0": "sānandasallakṣaṇamaṇḍitāṅgaṃ saṃbhujyamānaṃ daśabhūmisaṃsthaiḥ /",
    "SA20bsa017_u:tra_6_1": "sattvārthakāri pravadanti sādhyaṃ dānadiṣaṭpāramitānayasthā //",
    "SA20bsa017_u:tra_7_0": "saṃpūrya dānādiguṇānaśeṣān saṃbuddhya kṛtyaṃ sakalaṃ ca kṛtvā /",
    "SA20bsa017_u:tra_7_1": "yabhdūtakoṭeḥ karaṇaṃ ca sākṣāt sādhyaṃ tadapyasti nirodharūpam //",
    "SA20bsa017_u:tra_8_0": "svābhāṅgaṇā(nā)śleṣi tadarthakāri duḥkhaiḥ sukhaiścaiva vimuktirūpam /",
    "SA20bsa017_u:tra_8_1": "aśītyanuvyañjanabhūṣitāṅgam apetakalpaṃ pravadanti sādhyam //",
    "SA20bsa017_u:tra_9_0": "svadevatākāraviśeṣaśūnyaṃ prāgeva saṃbhāvya sukhaṃ sphuṭaṃ sat /",
    "SA20bsa017_u:tra_9_1": "mahāsukhākhyaṃ jagadarthakāri cintāmaṇiprakhyamuvāca kaścit //",
    "SA20bsa017_u:tra_10_0": "kṛtvā sākṣāt svādhipaṃ sātarūpaṃ paścāt tyaktvā sātamātraṃ phalaṃ syāt /",
    "SA20bsa017_u:tra_10_1": "śuddhaṃ sākṣācchakyate naiva kartuṃ tenākāro bhāvitaḥ svādhipasya //",
    "SA20bsa017_u:tra_11_0": "gagaṇasamaśarīraṃ lakṣaṇairbhūṣitāṅgaṃ nirupamasukhapūrṇaṃ svābhayā saṃgataṃ ca /",
    "SA20bsa017_u:tra_11_1": "sphuradamitamunīndraḥ sarvasattvārthakāri pravadati punaranyaḥ sādhyamucchedaśūnyam //",
    "SA20bsa017_u:tra_12_0": "kṛtvā sākṣāt svādhipaṃ sātarūpaṃ bhāvopekṣājñānamātraṃ phalaṃ syāt /",
    "SA20bsa017_u:tra_12_1": "āsaṃsārasthāyi sattvārthakāri cintāratnaprakhyamekāntaśāntam //",
    "SA20bsa017_u:tra_13_0": "kṛtvā sākṣānmaṇḍalaṃ sātarūpaṃ paścāttasya svecchayā nirvṛtiṃ ca /",
    "SA20bsa017_u:tra_13_1": "sattvārthasyāpyastyabhāvo na vāsmin prādurbhāvo nirvṛtādasti yasmāt //",
    "SA20bsa017_u:tra_14_0": "kṛtvā sphuṭaṃ rūpamabhīṣṭameṣāṃ paścānnirodhaṃ phalamāha kaścit /",
    "SA20bsa017_u:tra_14_1": "abhinnarūpaśca yato nirodho na pakṣabhede 'pi tato 'sti bhedaḥ //",
    "SA20bsa017_u:tra_15_0": "prajñājñānāduttaraṃ bodhicittāsvādasturyaṃ seṣa(ka)māhāvaraṃ tat /",
    "SA20bsa017_u:tra_15_1": "yasmāt sarvo bhāvanāsu prayāso vyarthaḥ prāptastatphalasya prasiddheḥ //",
    "SA20bsa017_u:tra_16_0": "prajñājñānāduttaraṃ prāptarāmāsvādasturyaṃ sekamāhādhamaṃ tat /",
    "SA20bsa017_u:tra_16_1": "yasmāt sarvo bhāvanādau prayatno buddhoddiṣṭo niṣphalaḥ saṃprasaktaḥ //",
    "SA20bsa017_u:tra_17_0": "dambholibījaśrutidhautaśuddhapāthojña(ja)bhūtāṅkurabhūtapuṣṭi /",
    "SA20bsa017_u:tra_17_1": "turīyaśasyaṃ paripākameta(ti) sphuṭaṃ caturthaṃ viduṣo 'pi gūḍham //",
    "SA20bsa017_u:tra_18_0": "pañcapradīpāmṛtabinducandrabhrūmadhyabindudbhavamaṇḍalāni /",
    "SA20bsa017_u:tra_18_1": "vāyoḥ svarūpaṃ galaśuṇḍikādyam atattvarūpaṃ svayamūhanīyam //",
    "SA20bsa017_u:tra_19_0": "svapnendrajālapratibimbamāyāmarīcigandharvapurāmbucandraiḥ /",
    "SA20bsa017_u:tra_19_1": "anyaiśca sarvairupamābhidheyair naivāsti sādhyaṃ kathitādihānyat //",
    "SA20bsa017_u:tra_20_0": "gambhīraśūnyapratibhāsamātraśāntātisūkṣmānabhilāpyaśabdaiḥ /",
    "SA20bsa017_u:tra_20_1": "nirlepanī[rū]panirañjanādyair bhrāntirna kāryāparasādhyasattve //",
    "SA20bsa017_u:2_0": "// tattvaratnāvalokaḥ samāptaḥ //",
    "SA20bsa017_u:3_0": "kṛtiriyaṃ paṇḍitavāgīśvarakīrtipādānām //"
}