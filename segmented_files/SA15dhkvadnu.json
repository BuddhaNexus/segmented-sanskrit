{
    "SA15dhkvadnu:00101_0": "namaḥ samantabhadrāya.",
    "SA15dhkvadnu:00102_0": "nyāyavādinam api vādeṣu asad-vyavasthā-upanyāsaiḥ śaṭhā",
    "SA15dhkvadnu:00103_0": "nigṛhṇanti, tan-niṣedha-artham idam ārabhyate.",
    "SA15dhkvadnu:00104_0": "asādhana-aṅga-vacanam adoṣa-udbhāvanaṃ dvayoḥ /",
    "SA15dhkvadnu:00105_0": "nigrahasthānam, anyat tu na yuktam iti na iṣyate //1//",
    "SA15dhkvadnu:00106_0": "iṣṭasya arthasya siddhiḥ sādhanam, tasya nirvartakam",
    "SA15dhkvadnu:00107_0": "aṅgam, tasya avacanam tasya aṅgasya anuccāraṇaṃ vādino",
    "SA15dhkvadnu:00108_0": "nigraha-adhikaraṇam, tad abhyupagamya apratibhayā tūṣṇīṃbhāvāt,",
    "SA15dhkvadnu:00109_0": "sādhana-aṅgasya asamarthād vā.",
    "SA15dhkvadnu:00110_0": "trividham eva hi liṅgam apratyakṣasya siddher aṅgam,",
    "SA15dhkvadnu:00111_0": "svabhāvaḥ kāryam anupalabdhaś ca. tasya samarthanaṃ",
    "SA15dhkvadnu:00112_0": "sādhyena vyāptiṃ prasādhya dharmiṇi bhāva-sādhanam,",
    "SA15dhkvadnu:00113_0": "yathā yat sat kṛtakam vā, tat sarvam anityam, yathā ghaṭa-ādiḥ,",
    "SA15dhkvadnu:00114_0": "san kṛtako vā śabda iti. atra api na kaścit krama-",
    "SA15dhkvadnu:00115_0": "niyamaḥ, iṣṭa-artha-siddher ubhayatra aviśeṣāt. dharmiṇi prāk",
    "SA15dhkvadnu:00116_0": "sattvaṃ prasādhya paścād api vyāptiḥ prasādhyata eva",
    "SA15dhkvadnu:00117_0": "yathā san śabdaḥ kṛtako vā, yaś ca evam, sa sarvo anityaḥ,",
    "SA15dhkvadnu:00118_0": "yathā ghaṭa-ādir iti.",
    "SA15dhkvadnu:00201_0": "atra vyāpti-sādhanaṃ viparyaye bādhaka-pramāṇa-upadarśanam.",
    "SA15dhkvadnu:00202_0": "yadi na sarvaṃ sat kṛtakaṃ vā pratikṣaṇa-vināśi",
    "SA15dhkvadnu:00203_0": "syāt, akṣaṇikasya kramayaugapadyābhyām arthakriyā-ayogād",
    "SA15dhkvadnu:00204_0": "arthakriyā-sāmarthya lakṣaṇato nivṛttam ity asad eva syāt.",
    "SA15dhkvadnu:00205_0": "sarva-sāmarthya-upākhyā viraha-lakṣaṇaṃ hi nirupākhyam iti.",
    "SA15dhkvadnu:00206_0": "evaṃ sādhanasya sādhya-viparyaye bādhaka-pramāṇa-anupadarśane",
    "SA15dhkvadnu:00207_0": "virodha-abhāvād asya viparyaye vṛtter adarśane api",
    "SA15dhkvadnu:00208_0": "san kṛtako vā syān nityaś ca ity anivṛttir eva śaṅkāyāḥ. tato",
    "SA15dhkvadnu:00209_0": "vyatirekasya sandehād anaikāntikaḥ syād hetvābhāsaḥ.",
    "SA15dhkvadnu:00210_0": "na apy adarśana-mātrād vyāvṛttiḥ, viprakṛṣṭeṣv asarva-darśino",
    "SA15dhkvadnu:00211_0": "adarśanasya abhāva-asādhanāt, arvāgdarśanena satām api keṣāṃcid",
    "SA15dhkvadnu:00212_0": "arthānām adarśanāt.",
    "SA15dhkvadnu:00213_0": "bādhakaṃ punaḥ pramāṇam, yatra kramayaugapadya-ayogaḥ,",
    "SA15dhkvadnu:00214_0": "na tasya kvacit sāmarthyam, asti ca akṣaṇike sa iti",
    "SA15dhkvadnu:00215_0": "pravartamānam asāmarthyam asal-lakṣaṇam ākarṣati. tena",
    "SA15dhkvadnu:00216_0": "yat sat kṛtakaṃ vā tad anityam eva iti sidhyati, tāvatā ca sādhana",
    "SA15dhkvadnu:00217_0": "dharma-mātra-anvayaḥ sādhya-dharmasya, svabhāvahetu-",
    "SA15dhkvadnu:00218_0": "lakṣaṇaṃ ca siddhaṃ bhavati.",
    "SA15dhkvadnu:00219_0": "atra apy adarśanam apramāṇayataḥ kramayaugapadya-ayogasya",
    "SA15dhkvadnu:00301_0": "eva asāmarthyena vyāpty-asiddheḥ pūrvakasya api hetor",
    "SA15dhkvadnu:00302_0": "avyāptiḥ. iha api punaḥ sādhana-upakrame anavasthā-prasaṅga",
    "SA15dhkvadnu:00303_0": "iti cet. na, abhāva sādhanasya adarśanasya apratiṣedhāt. yad",
    "SA15dhkvadnu:00304_0": "adarśanaṃ viparyayaṃ sādhayati hetoḥ sādhya-viparyaye,",
    "SA15dhkvadnu:00305_0": "tad asya viruddha-pratyupasthāpanād bādhakaṃ pramāṇam",
    "SA15dhkvadnu:00306_0": "ucyate. evaṃ hi sa hetuḥ sādhya-abhāve asan sidhyet, yadi",
    "SA15dhkvadnu:00307_0": "tatra pramāṇavatā sva-viruddhena bādhyeta. anyathā tatra",
    "SA15dhkvadnu:00308_0": "asya bādhaka-asiddhau saṃśayo durnivāraḥ. na ca sarva-anupalabdhir",
    "SA15dhkvadnu:00309_0": "bhāvasya bādhikā. tatra sāmarthyaṃ krama-akrama",
    "SA15dhkvadnu:00310_0": "yogena vyāptaṃ siddham, prakāra-antara-abhāvāt. tena vyāpaka-",
    "SA15dhkvadnu:00311_0": "anupalabdhir akṣaṇike sāmarthyaṃ bādhata iti",
    "SA15dhkvadnu:00312_0": "kramayaugapadya-ayogasya sāmarthya-abhāvena vyāpti-siddher",
    "SA15dhkvadnu:00313_0": "na anavasthā-prasaṅgaḥ.",
    "SA15dhkvadnu:00314_0": "evaṃ svabhāvahetu-prayogeṣu samarthitaṃ sādhana-aṅgaṃ",
    "SA15dhkvadnu:00315_0": "bhavati. tasya asamarthanaṃ sādhana-aṅga-avacanaṃ tad-vādinaḥ",
    "SA15dhkvadnu:00316_0": "parājaya-sthānam ārabdha-artha-aprasādhanāt, vastutaḥ",
    "SA15dhkvadnu:00317_0": "samarthasya hetor upādāne api sāmarthya-apratipādanāt.",
    "SA15dhkvadnu:00318_0": "kāryahetāv api sādhana-aṅgasya samarthanam, yat kārya-",
    "SA15dhkvadnu:00319_0": "liṅgaṃ kāraṇasya sādhanāya upādīyate, tasya tena saha kāryakāraṇabhāva-",
    "SA15dhkvadnu:00401_0": "prasādhanaṃ bhāva-abhāva-sādhana-pramāṇābhyām.",
    "SA15dhkvadnu:00402_0": "yathā idam asmin sati bhavati. satsv api tad-anyeṣu",
    "SA15dhkvadnu:00403_0": "samartheṣu tad-hetuṣu tad-abhāve na bhavati iti. evaṃ hy",
    "SA15dhkvadnu:00404_0": "asya asandigdhaṃ tat-kāryatvaṃ samarthitaṃ bhavati.",
    "SA15dhkvadnu:00405_0": "anyathā kevalaṃ tad-abhāve na bhavati ity upadarśane",
    "SA15dhkvadnu:00406_0": "anyasya api tatra abhāve sandigdham asya sāmarthyam. anyat",
    "SA15dhkvadnu:00407_0": "tatra samartham, tad-abhāvāt tan na bhūtam. etan-nivṛttau",
    "SA15dhkvadnu:00408_0": "punar nivṛttir yadṛcchā-saṃvādaḥ, mātṛ-vivāha-ucita-deśa-janmaḥ",
    "SA15dhkvadnu:00409_0": "piṇḍa kharjūrasya deśa-antareṣu mātṛ-vivāha-abhāve",
    "SA15dhkvadnu:00410_0": "abhāva-vat.",
    "SA15dhkvadnu:00411_0": "evaṃ samarthitaṃ tat tat-kāryaṃ sidhyati. siddhaṃ",
    "SA15dhkvadnu:00412_0": "sat sva-sambhavena tat-sambhavaṃ sādhayati. kāryasya kāraṇa-",
    "SA15dhkvadnu:00413_0": "avyabhicārāt. avyabhicāre ca sva-kāraṇaiḥ sarva-kāryāṇāṃ",
    "SA15dhkvadnu:00414_0": "sadṛśo nyāyaḥ. evam asamarthanaṃ kāryahetāv api sādhana-",
    "SA15dhkvadnu:00415_0": "aṅga-avacanaṃ tad-vādinaḥ parājaya-sthānam, asamarthite",
    "SA15dhkvadnu:00416_0": "tasmin kāryatva-asiddher artha-antarasya tadbhāva-apratibaddha-",
    "SA15dhkvadnu:00417_0": "svabhāvasya bhāve tadbhāva-niyama-abhāvād ārabdha-artha-",
    "SA15dhkvadnu:00418_0": "asiddheḥ, vastutaḥ kāryasya apy upādāne tad-apratipādanāt.",
    "SA15dhkvadnu:00420_0": "anupalabdhāv api pratipattur upalabdhi-lakṣaṇa-prāptasya",
    "SA15dhkvadnu:00421_0": "anupalabdhi-sādhanaṃ samarthanam, tādṛśyā eva anupalabdher",
    "SA15dhkvadnu:00422_0": "asad-vyavahāra-siddheḥ, anupalabdhi-lakṣaṇa-prāptasya",
    "SA15dhkvadnu:00423_0": "pratipattṛ-pratyakṣa-upalabdhi-nivṛttāv apy abhāva-asiddheḥ.",
    "SA15dhkvadnu:00501_0": "tatra upalabdhi-lakṣaṇa-prāptiḥ svabhāva-viśeṣaḥ kāraṇa-antara-",
    "SA15dhkvadnu:00502_0": "sākalyaṃ ca. svabhāva-viśeṣo yan na trividhena",
    "SA15dhkvadnu:00503_0": "viprakarṣeṇa viprakṛṣṭam, yad anātma-rūpa-pratibhāsa-vivekena",
    "SA15dhkvadnu:00504_0": "pratipattṛ-pratyakṣa-pratibhāsa-rūpam. tādṛśaḥ satsv",
    "SA15dhkvadnu:00505_0": "anyeṣu upalambha-pratyayeṣu tathā anupalabdho asad-vyavahāra-",
    "SA15dhkvadnu:00506_0": "viṣayaḥ. tato anyathā sati liṅge saṃśayaḥ.",
    "SA15dhkvadnu:00507_0": "atra api sarvam evaṃvidham asad-vyavahāra-viṣaya iti",
    "SA15dhkvadnu:00508_0": "vyāptiḥ, kasyacid asato abhyupagame tal-lakṣaṇa-aviśeṣāt; na",
    "SA15dhkvadnu:00509_0": "hy evaṃvidhasya asattvān abhyupagame anyatra tasya yogaḥ.",
    "SA15dhkvadnu:00510_0": "na hy evaṃvidhasya sataḥ satsv anyeṣu upalambha-kāraṇeṣv",
    "SA15dhkvadnu:00511_0": "anupalabdhiḥ. anupalabhyamāṇaṃ tv īdṛśaṃ na asti ity etāvanmātra-",
    "SA15dhkvadnu:00512_0": "nimitto ayam asad-vyavahāraḥ, anyasya tan-nimittasya",
    "SA15dhkvadnu:00513_0": "abhāvāt.",
    "SA15dhkvadnu:00514_0": "sarva-sāmarthya-viveko nimittam iti cet, evam etat tasya eva",
    "SA15dhkvadnu:00515_0": "sarva-sāmarthya-vivekina evaṃ pratītiḥ, anyasya tat-pratipatty-",
    "SA15dhkvadnu:00516_0": "upāya-abhāvāt. tat-pratipattau ca satyām asad-vyavahāra",
    "SA15dhkvadnu:00517_0": "iti idaṃ tan-nimittam ucyate.",
    "SA15dhkvadnu:00518_0": "buddhi-vyapadeśa-arthakriyābhyaḥ sad-vyavahāro viparyaye",
    "SA15dhkvadnu:00519_0": "ca asad-vyavahāra iti cet, bhavati buddher yathokta-pratibhāsāyāḥ",
    "SA15dhkvadnu:00520_0": "sad-vyavahāraḥ, viparyaye asad-vyavahāraḥ.",
    "SA15dhkvadnu:00521_0": "pratyakṣa-aviṣaye tu syāl liṅgajāyā api kutaścit sad-vyavahāraḥ.",
    "SA15dhkvadnu:00522_0": "asad-vyavahāras tu tad-viparyaye anaikāntikaḥ, viprakṛṣṭe",
    "SA15dhkvadnu:00523_0": "arthe pratipattṛ-pratyakṣasya anyasya vā pramāṇasya",
    "SA15dhkvadnu:00524_0": "nivṛttāv api saṃśayāt.",
    "SA15dhkvadnu:00601_0": "na ca sarve buddhi-vyapadeśās tad-bheda-abhedau vā vastu-",
    "SA15dhkvadnu:00602_0": "sattāṃ vastu-bheda-abheda-sattāṃ vā sādhayanti, asatsv api",
    "SA15dhkvadnu:00603_0": "kathaṃcid atīta-anāgata-ādiṣu nānā-eka-arthakriyākāriṣu vā artheṣu",
    "SA15dhkvadnu:00604_0": "tad-bhāva sthāpanāya nānā-ekātma-abhāve api nānā-eka-rūpāṇāṃ",
    "SA15dhkvadnu:00605_0": "vṛtteḥ, rājā mahā-sammataḥ prabhavo rājavaṃśasya, śaṅkhaś",
    "SA15dhkvadnu:00606_0": "cakravarttī mahā-sammata-nirmitasya yūpasya utthāpayitā,",
    "SA15dhkvadnu:00607_0": "śaśa-viṣāṇam, rūpaṃ sanidarśanaṃ sapratigham,",
    "SA15dhkvadnu:00608_0": "ghaṭaś ca iti. na hi sanidarśana-ādi śabdā nānā-vastu-viṣayā ekatra",
    "SA15dhkvadnu:00609_0": "upasaṃhārāt.",
    "SA15dhkvadnu:00610_0": "nānā-viṣayatve apy ekatra upasaṃhāras tan-nimittānān tatra",
    "SA15dhkvadnu:00611_0": "samavāyād iti cet, āyāse vata ayaṃ tapasvī padārthaḥ patito",
    "SA15dhkvadnu:00612_0": "aneka-sambandhinam upakṛtya-anekaṃ śabdam ātmani tebhyaḥ",
    "SA15dhkvadnu:00613_0": "samāśaṃsan. sa yaiḥ śakti-bhedair anekaṃ sambandhinam",
    "SA15dhkvadnu:00614_0": "upakaroti tair eva anekaṃ śabdaṃ kiṃ na utthāpayati.",
    "SA15dhkvadnu:00615_0": "evaṃ hy anena paraṃpara-anusāra-pariśramaḥ parihṛto",
    "SA15dhkvadnu:00616_0": "bhavati nānā-śabda-utthāpana asāmarthye nānā-sambandhy-",
    "SA15dhkvadnu:00617_0": "upakāro api mā bhūt, anupakāre hi teṣāṃ tat-sambandhitā",
    "SA15dhkvadnu:00618_0": "api na sidhyati.",
    "SA15dhkvadnu:00619_0": "ghaṭa ity api ca rūpa-ādaya eva bahava eka-arthakriyākāriṇa",
    "SA15dhkvadnu:00620_0": "eka-śabda-vācyā bhavantu, kim artha-antara-kalpanayā.",
    "SA15dhkvadnu:00621_0": "bahavo api hy eka-artha-kāriṇo bhaveyuś cakṣur-ādi-vat. tat-sāmarthya-",
    "SA15dhkvadnu:00622_0": "sthāpanāya tatra eka-śabda-niyogo api syād iti yuktaṃ",
    "SA15dhkvadnu:00623_0": "paśyāmaḥ. na ca niḥprayojanā lokasya artheṣu śabda-yojanā.",
    "SA15dhkvadnu:00624_0": "tatra ye arthāḥ saha pṛthag vā eka-prayojanās teṣāṃ tadbhāva-",
    "SA15dhkvadnu:00625_0": "sthāpanāya hy eka-śabdo niyujyate yadi, kiṃ syāt. tad-arthakriyā-",
    "SA15dhkvadnu:00701_0": "śakti-sthāpanāya niyuktasya samudāya-śabdasya eka-",
    "SA15dhkvadnu:00702_0": "vacana-virodho api na asty eva. sahitānāṃ sā śaktir ekā na",
    "SA15dhkvadnu:00703_0": "pratyekam iti samudāya-śabda ekasmin samudāye vācye",
    "SA15dhkvadnu:00704_0": "eka-vacanaṃ ghaṭa iti. jāti śabdeṣv arthānāṃ pratyekaṃ",
    "SA15dhkvadnu:00705_0": "sahitānāṃ ca śakter nānā-ekā ca śaktir iti, nānā-eka-śakti-vivakṣāyāṃ",
    "SA15dhkvadnu:00706_0": "bahu-vacanam eka-vacanaṃ ca icchāto vṛkṣā vṛkṣa iti",
    "SA15dhkvadnu:00707_0": "syāt, yady eṣa niyamo bahuṣv eva bahu-vacanam, ekasminn",
    "SA15dhkvadnu:00708_0": "eka-vacanam iti. asmākan tu sāṃketikeṣv artheṣu saṃketa-",
    "SA15dhkvadnu:00709_0": "vaśād vṛttir ity anabhiniveśa eva.",
    "SA15dhkvadnu:00710_0": "nānā-eko rūpa-ādir eka-śabda-utthāpane śakta iti cet, kiṃ vai",
    "SA15dhkvadnu:00711_0": "puruṣa-vṛtter anapekṣāḥ śabdān arthāḥ svayam utthāpayanti,",
    "SA15dhkvadnu:00712_0": "āhosvit puruṣair śabdā vyavahāra-artham artheṣu",
    "SA15dhkvadnu:00713_0": "niyujyante. svayam utthāpane hi bhāva-śaktir aśaktir vā cintyeta,",
    "SA15dhkvadnu:00714_0": "na ca tad yuktam. puruṣais teṣāṃ niyoge yatheṣṭaṃ",
    "SA15dhkvadnu:00715_0": "niyuñjīrann iti kas tatra upālambhaḥ, nimittaṃ ca niyogasya",
    "SA15dhkvadnu:00716_0": "uktam eva. api ca yadi na rūpa-ādīnām ekena śabdena sambandhaḥ,",
    "SA15dhkvadnu:00717_0": "katham ekena eṣām āśraya-abhimatena dravyeṇa",
    "SA15dhkvadnu:00718_0": "sambandha iti kevalam ayam asad-bhūta-abhiniveśa eva.",
    "SA15dhkvadnu:00719_0": "na vayam eka-sambandha-virodhād ekaṃ śabdaṃ na icchāmaḥ,",
    "SA15dhkvadnu:00720_0": "api tv abhinnānāṃ rūpa-ādīnāṃ ghaṭa-kambala-ādiṣu nānā-",
    "SA15dhkvadnu:00721_0": "arthakriyā-śabda-virodhāt ta eka-rūpāḥ samudāya-antara-asambhāvinīm",
    "SA15dhkvadnu:00722_0": "arthakriyām eva na kuryuḥ. tena tat-prakāśanāya ekaikena",
    "SA15dhkvadnu:00723_0": "api śabdena na ucyeran. bhavatu nāma kasyacid ayaṃ",
    "SA15dhkvadnu:00724_0": "vāñcchā bhaveyur eka-rūpā rūpa-ādayaḥ sarva-samudāyeṣv iti.",
    "SA15dhkvadnu:00725_0": "kim idaṃ paraspara-vivikta-rūpa pratibhāsa-adhiyakṣa-darśanam",
    "SA15dhkvadnu:00726_0": "enām upekṣate. aniṣṭaṃ ca idaṃ rūpa-ādīnāṃ pratisamudāyaṃ",
    "SA15dhkvadnu:00727_0": "svabhāva-bheda-upagamāt.",
    "SA15dhkvadnu:00801_0": "yady anya eva rūpa-ādibhyo ghaṭa iti ekaḥ syāt,",
    "SA15dhkvadnu:00802_0": "kiṃ syāt. astu, pratyakṣasya sato arūpa-ādi-rūpasya tad-vivekena buddhau",
    "SA15dhkvadnu:00803_0": "svarūpeṇa pratibhāsena kim āvaraṇam. pratibhāsamānāś",
    "SA15dhkvadnu:00804_0": "ca vivekena pratyakṣā arthā dṛśyante apṛthagdeśatve",
    "SA15dhkvadnu:00805_0": "api gandha-rasa-ādayaḥ, vāta-ātapa-sparśa-ādayaś ca eka-indriya-grāhyatve",
    "SA15dhkvadnu:00806_0": "api. idam eva ca pratyakṣasya pratyakṣatvam, yad",
    "SA15dhkvadnu:00807_0": "anātma-rūpa-vivekena svarūpasya buddhau samarpaṇam.",
    "SA15dhkvadnu:00808_0": "ayaṃ punar ghaṭo amūlya-dāna-krayī, yaḥ svarūpaṃ ca na upadarśayati",
    "SA15dhkvadnu:00809_0": "pratyakṣatāṃ ca svīkartum icchati. etena buddhi-",
    "SA15dhkvadnu:00810_0": "śabda-ādayo api vyākhyātā yadi tais tat-sādhanam iṣyate. na ca",
    "SA15dhkvadnu:00811_0": "pratyakṣasya anabhibhave rūpa-anupalakṣaṇam, yena tat-sādhanāya",
    "SA15dhkvadnu:00812_0": "liṅgam ucyate. apratyakṣatve apy apramāṇasya sattā-",
    "SA15dhkvadnu:00813_0": "upagamo na yuktaḥ. tan na rūpa-ādibhyo anyo ghaṭaḥ. evaṃ",
    "SA15dhkvadnu:00814_0": "tāvan na buddhi-vyapadeśābhyāṃ sattā-vyavahāraḥ sattā-",
    "SA15dhkvadnu:00815_0": "bheda-abheda-vyavahāro vā ata eva na tad-viparyayād viparyayaḥ.",
    "SA15dhkvadnu:00817_0": "arthakriyātas tu sattā-vyavahāraḥ syāt, na sattā-bheda-abheda-",
    "SA15dhkvadnu:00818_0": "vyavahāraḥ, ekasya apy aneka-arthakriyā-darśanāt, yathā",
    "SA15dhkvadnu:00819_0": "pradīpasya vijñāna-varti-vikāra-jvālā-antara-utpādanāni, anekasya",
    "SA15dhkvadnu:00820_0": "api cakṣur-āder eka-vijñāna-kriyā-darśanāt.",
    "SA15dhkvadnu:00821_0": "na brūmo arthakriyā-bheda-mātreṇa sattā-bheda iti, kiṃ",
    "SA15dhkvadnu:00822_0": "tarhi adṛṣṭa-arthakriyā-bhedena. yā arthakriyā yasminn adṛṣṭā",
    "SA15dhkvadnu:00823_0": "punar dṛśyate sā sattā-bhedaṃ sādhayati, yathā mṛdy adṛṣṭā",
    "SA15dhkvadnu:00824_0": "saty udaka-dhāraṇa-ādy-arthakriyā ghaṭe dṛśyamānā, adṛṣṭā api",
    "SA15dhkvadnu:00825_0": "tantuṣu prāvaraṇa-ādy-arthakriyā paṭe dṛśyata iti sattā-",
    "SA15dhkvadnu:00826_0": "bhedaḥ.",
    "SA15dhkvadnu:00901_0": "sidhyati evam artha-antaram, tathā apy avayavī na sidhyati.",
    "SA15dhkvadnu:00902_0": "yathāpratyayaṃ saṃskāra-santatau svabhāva-bheda-utpatter",
    "SA15dhkvadnu:00903_0": "arthakriyā-bhedaḥ, araṇi-nirmathana-avasthā-bhedād iva agneḥ",
    "SA15dhkvadnu:00904_0": "sthūla-karīṣa-tṛṇa-kāṣṭha-dahana-śakti-bhedaḥ. tathā yathāpratyayaṃ",
    "SA15dhkvadnu:00905_0": "svabhāva-bheda-utpattes tantv-ādiṣv arthakriyā-bhedaḥ.",
    "SA15dhkvadnu:00906_0": "etena buddhi-vyapadeśa-bheda-abhedau vyākhyātau.",
    "SA15dhkvadnu:00907_0": "tatra yad uktam arthakriyātaḥ sattā-vyavahāra-siddhiḥ,",
    "SA15dhkvadnu:00908_0": "viparyayād viparyaya iti satyam etat. sa eva tu viparyayo",
    "SA15dhkvadnu:00909_0": "anupalabdhi-lakṣaṇa-prāpteṣu na sidhyati. tatra punar idam",
    "SA15dhkvadnu:00910_0": "anicchato apy āyātam, yasya idaṃ sāmarthyam upalabdhi-lakṣaṇa-",
    "SA15dhkvadnu:00911_0": "prāptaṃ san na upalabhyate, so asad-vyavahāra-viṣayaḥ",
    "SA15dhkvadnu:00912_0": "sāmarthya-lakṣaṇatvāt sattvasya iti. tathā api ko atiśayaḥ pūrvakād",
    "SA15dhkvadnu:00913_0": "asya. na hi svabhāvād artha-antaraṃ sāmarthyam, tasya",
    "SA15dhkvadnu:00914_0": "upalabdhi-lakṣaṇa-prāptasya yo anupalambhaḥ sa svabhāvasya",
    "SA15dhkvadnu:00915_0": "eva iti pūrvakā eva iyam anupalabdhiḥ. tasmād anena kvacit",
    "SA15dhkvadnu:00916_0": "keṣāṃcid asad-vyavahāram abhyupagacchatā ato anupalambhād",
    "SA15dhkvadnu:00917_0": "abhyupagantavyo na vā kvacid viśeṣa-abhāvāt. so",
    "SA15dhkvadnu:00918_0": "anyatra api tathāvidhe aviśiṣṭa iti so api tathā astv iti vyāptiḥ:",
    "SA15dhkvadnu:00919_0": "sarva evaṃvidho anupalabdho asad-vyavahāra-viṣaya iti.",
    "SA15dhkvadnu:00920_0": "na eva kaścit kvacit kathaṃcid anupalabdho apy asad-vyavahāra-",
    "SA15dhkvadnu:00921_0": "viṣaya iti cet, sarvasya sarva-rūpāṇāṃ sarvadā anivṛtteḥ",
    "SA15dhkvadnu:00922_0": "sarvaṃ sarvatra sarvadā samupayujyeta. idaṃ ca na",
    "SA15dhkvadnu:00923_0": "syāt: idam ataḥ, nāta idam, iha idam, iha na idam, idānīm",
    "SA15dhkvadnu:00924_0": "idam, idānīṃ na idam, idam evam, idaṃ na evam iti, kasyacid",
    "SA15dhkvadnu:00925_0": "api rūpasya kathaṃcid kvacit kadācid viveka-hetor abhāvāt.",
    "SA15dhkvadnu:00926_0": "ananvaya-vyatirekaṃ viśvaṃ syāt, bheda-abhāvāt.",
    "SA15dhkvadnu:01001_0": "avasthā-nivṛtti-pravṛtti-bhedebhyo vyavasthā iti cet, nanu",
    "SA15dhkvadnu:01002_0": "ta eva sarva-viṣayasya asad-vyavahārasya abhāvān na sambhavanti,",
    "SA15dhkvadnu:01003_0": "yatas tebhyo vyavasthā syāt. kvacid viṣaye asad-vyavahāra-",
    "SA15dhkvadnu:01004_0": "upagame sa kuta iti vaktavyam. na hy anupalambhād",
    "SA15dhkvadnu:01005_0": "anyo vyavaccheda-hetur asti, vidhi-pratiṣedhābhyāṃ vyavacchede",
    "SA15dhkvadnu:01006_0": "sarvadā anupalambhasya eva sādhanatvāt. anupalambhād",
    "SA15dhkvadnu:01007_0": "eva tad-abhyupagame sa yatra eva asti sarvo asad-vyavahāra-",
    "SA15dhkvadnu:01008_0": "viṣaya iti vaktavyam, viśeṣa-abhāvāt.",
    "SA15dhkvadnu:01009_0": "sarva-pramāṇa-nivṛttir anupalabdhiḥ. sā yatra so asad-viṣaya",
    "SA15dhkvadnu:01010_0": "iṣṭa iti cet, sukumāra-prajño devānāṃpriyo na sahate",
    "SA15dhkvadnu:01011_0": "pramāṇa-cintā-vyavahāra-parikleśaṃ yena na atra ādaraṃ kṛtavān.",
    "SA15dhkvadnu:01012_0": "na hy anumāna-ādi-nivṛttir abhāvaṃ gamayati vyabhicārāt,",
    "SA15dhkvadnu:01013_0": "na sarva-pratyakṣa-nivṛttir asiddheḥ, na ātma-pratyakṣa-aviśeṣa-",
    "SA15dhkvadnu:01014_0": "nivṛttir api viprakṛṣṭeṣu. tasmāt svabhāva-viśeṣo yataḥ",
    "SA15dhkvadnu:01015_0": "pramāṇān niyamena sad-vyavahāraṃ pratipadyate, tan-nivṛttis",
    "SA15dhkvadnu:01016_0": "tasya asad-vyavahāraṃ sādhayati, tat-svabhāva-sattāyās tat-",
    "SA15dhkvadnu:01017_0": "pramāṇa-sattayā vyāpteḥ. na ca upalabdhi-lakṣaṇa-prāptasya arthasya",
    "SA15dhkvadnu:01018_0": "pratyakṣād anya-upalabdhir yena anumānād asya upalabdhiḥ",
    "SA15dhkvadnu:01019_0": "syāt. na ca tad-rūpa-anyathābhāvam antareṇa apratyakṣatā-",
    "SA15dhkvadnu:01020_0": "anyathābhāve ca tad eva na syāt.",
    "SA15dhkvadnu:01021_0": "api ca kuta idam amantra-oṣadham indrajālaṃ bhāvena",
    "SA15dhkvadnu:01022_0": "śikṣitam, yad ayam ajāta-anaṣṭa-rūpa-atiśayo avyavadhāna-adūra-",
    "SA15dhkvadnu:01101_0": "sthānas tasya eva tad-avasthā indriya-āder eva puruṣasya kadācit",
    "SA15dhkvadnu:01102_0": "pratyakṣo apratyakṣaś ca, yena kadācit asya anumānam upalabdhiḥ",
    "SA15dhkvadnu:01103_0": "kadācit pratyakṣaṃ kadācid āgamaḥ, etasminn eva anatiśaye",
    "SA15dhkvadnu:01104_0": "amīṣāṃ prakārāṇāṃ virodhāt.",
    "SA15dhkvadnu:01105_0": "na anatiśaya eka-atiśaya-nivṛttyā apara-atiśaya-utpattyā ca vyavahāra-",
    "SA15dhkvadnu:01106_0": "bheda-upagamāt. so atiśayas tasya ātmabhūto ananvayo nivartamānaḥ",
    "SA15dhkvadnu:01107_0": "pravartamānaś ca kathaṃ na svabhāva-nānātvam",
    "SA15dhkvadnu:01108_0": "ākarṣayati sukha-duḥkha-vat. sānvayatve ca kā kasya",
    "SA15dhkvadnu:01109_0": "pravṛttir nivṛttir vā iti yat kiṃcid etat.",
    "SA15dhkvadnu:01110_0": "athavā yadi kasyacit svabhāvasya pravṛtti-nivṛttī svayam",
    "SA15dhkvadnu:01111_0": "abhyanujñāyete, tad eva paro bruvāṇaḥ kim iti na anumanyate.",
    "SA15dhkvadnu:01112_0": "tasya niranvaya-upajanana-vināśa-upagamād iti cet, ko",
    "SA15dhkvadnu:01113_0": "ayam anvayo nāma bhāvasya janma-vināśayoḥ. śaktiḥ, sā asty",
    "SA15dhkvadnu:01114_0": "eva prāg api janmano nirodhād apy ūrdhvam. tena ayaṃ na apūrvaḥ",
    "SA15dhkvadnu:01115_0": "sarvathā jāyate, na pūrvo vināśyati iti. yadi sā sarvadā anatiśayā",
    "SA15dhkvadnu:01116_0": "kim idānīm atiśayavat yat kṛto ayaṃ vyavahāra-vibhāgaḥ.",
    "SA15dhkvadnu:01117_0": "tā avasthā atiśayavatya iti cet tā avasthāḥ sā ca",
    "SA15dhkvadnu:01118_0": "śaktiḥ, kim eko bhāva āhosvin nānā. ekaś cet, katham idānīm",
    "SA15dhkvadnu:01119_0": "idam ekatra avibhakta-ātmani niṣparyāyaṃ paraspara-vyāhataṃ",
    "SA15dhkvadnu:01120_0": "yokṣyate: janma-ajanma nivṛttir anivṛttir ekatvaṃ nānātvaṃ",
    "SA15dhkvadnu:01121_0": "pratyakṣatā-apratyakṣatā arthakriyā-upayogo anupayogaś",
    "SA15dhkvadnu:01122_0": "ca ity ādi.",
    "SA15dhkvadnu:01201_0": "asti paryāyo avasthā śaktir iti tena avirodha iti cet, vismaraṇa-",
    "SA15dhkvadnu:01202_0": "śīlo devānāṃpriyaḥ prakaraṇaṃ na lakṣayati. śaktir",
    "SA15dhkvadnu:01203_0": "avasthā ity eko bhāvo avibhāga iti pakṣe ayaṃ virodha uktaḥ.",
    "SA15dhkvadnu:01204_0": "atha asty anayor vibhāgo na kaścid virodhaḥ, kevalaṃ",
    "SA15dhkvadnu:01205_0": "sānvayau bhāvasya janma-vināśāv iti na syāt, yasmād yasya anvayo",
    "SA15dhkvadnu:01206_0": "na tasya janma-vināśau yasya ca tau na tasya anvayaḥ.",
    "SA15dhkvadnu:01207_0": "tayor abhedād adoṣa iti cet, anuttaraṃ bata, doṣa-saṅkaṭam",
    "SA15dhkvadnu:01208_0": "atrabhavān dṛṣṭi-rāgeṇa praveśyamāno api na ātmānaṃ",
    "SA15dhkvadnu:01209_0": "cetayati. abhedo hi nāma-aikyaṃ tāv iti ca bheda-adhiṣṭhāno",
    "SA15dhkvadnu:01210_0": "bhāviko vyavahāraḥ. nivṛtti-prādurbhāvayor anivṛtti-prādurbhāvau",
    "SA15dhkvadnu:01211_0": "sthitāv, asthitir ity ādikaṃ nānātva-lakṣaṇaṃ ca",
    "SA15dhkvadnu:01212_0": "kathaṃ yojyate. eṣa hi bhāvānāṃ bheda etad-virahaś ca abhedo",
    "SA15dhkvadnu:01213_0": "yathā sukha-ādiṣu śakty- avasthayoś ca ekātmani. anyathā",
    "SA15dhkvadnu:01214_0": "bheda-abheda-lakṣaṇa-abhāvād bheda-abhedayor avyavasthā syāt",
    "SA15dhkvadnu:01215_0": "sarvatra.",
    "SA15dhkvadnu:01216_0": "tadātmani prādurbhāvo abhedaḥ, viparyaye bhedaḥ, yathā",
    "SA15dhkvadnu:01217_0": "mṛd-ātmani prādurbhavato ghaṭasya tasmād abhedaḥ.",
    "SA15dhkvadnu:01218_0": "bhedaś ca viparyaye sukha-duḥkhayor iti, idaṃ bheda-",
    "SA15dhkvadnu:01219_0": "abheda-lakṣaṇam, tena avirodha iti cet, na vai mṛdātmani",
    "SA15dhkvadnu:01220_0": "ghaṭasya prādurbhāvaḥ, kiṃ tarhi mṛdātmā eva kaścit",
    "SA15dhkvadnu:01221_0": "ghaṭaḥ. na hy ekas trailokye mṛd-ātmā, prativijñapti-pratibhāsa-",
    "SA15dhkvadnu:01222_0": "bhedāt dravya-svabhāva-bhedāt. evaṃ hy asya api sukha-ādiṣu",
    "SA15dhkvadnu:01223_0": "caitanyeṣu ca bheda-avagamaḥ samartho bhavati, yady",
    "SA15dhkvadnu:01224_0": "evaṃ bhedaḥ syāt.",
    "SA15dhkvadnu:01301_0": "saty apy etasmin kasyacid ātmano anvayād aikyam iti",
    "SA15dhkvadnu:01302_0": "cet, sukha-ādiṣv apy ayaṃ prasaṅgaḥ caitanyeṣu ca. na ca ghaṭa-",
    "SA15dhkvadnu:01303_0": "ādiṣv api sarva-ātmanā anvayo avaiśvarūpya-sahotpatty-ādi-prasaṅgāt.",
    "SA15dhkvadnu:01304_0": "na ca ghaṭaṃ mṛd-ātmānaṃ ca kaścid vivekena upalakṣayati.",
    "SA15dhkvadnu:01305_0": "yena evaṃ syād idam iha prādurbhūtam iti. na hy",
    "SA15dhkvadnu:01306_0": "adhiṣṭhāna-adhiṣṭhāninor vivekena anupalakṣaṇe evaṃ bhavati.",
    "SA15dhkvadnu:01307_0": "na ca śakteḥ śakty-ātmani prādurbhāva iti tasyāḥ svātmano",
    "SA15dhkvadnu:01308_0": "abhedo na syāt.",
    "SA15dhkvadnu:01309_0": "etena pariṇāmaḥ pratyuktaḥ, yo api hi kalpayet, yo yasya",
    "SA15dhkvadnu:01310_0": "pariṇāmaḥ, sa tasmād abhinna iti, na hi śakter ātma-apariṇāma",
    "SA15dhkvadnu:01311_0": "iti, kiṃ ca idam uktaṃ bhavati pariṇāma iti. avasthitasya",
    "SA15dhkvadnu:01312_0": "dravyasya dharma-antara-nivṛttir dharma-antara-prādurbhāvaś",
    "SA15dhkvadnu:01313_0": "ca pariṇāmaḥ yat tad dharma-antaraṃ nivartate",
    "SA15dhkvadnu:01314_0": "prādurbhavati ca, kiṃ tat tad eva avasthitaṃ dravyaṃ syāt.",
    "SA15dhkvadnu:01315_0": "tato artha-antaraṃ vā anya-vikalpa-abhāvāt.",
    "SA15dhkvadnu:01316_0": "yadi tat tad eva, tasya avasthānaṃ na nivṛtti-prādurbhāvāv",
    "SA15dhkvadnu:01317_0": "iti kasya tāv iti vaktavyam. avasthitasya dharma-antaram iti",
    "SA15dhkvadnu:01318_0": "ca na sidhyati. na hi tad eva tasya anapāśrita-vyapekṣa-abhedaṃ",
    "SA15dhkvadnu:01319_0": "dharma-antaraṃ bhavati.",
    "SA15dhkvadnu:01320_0": "atha dravyād artha-antaraṃ dharmaḥ, tadā tasya nivṛtti-",
    "SA15dhkvadnu:01321_0": "prādurbhāvābhyāṃ na dravyasya pariṇatiḥ. na hy artha-antaragatābhyāṃ",
    "SA15dhkvadnu:01322_0": "nivṛtti-prādurbhāvābhyām artha-antarasya pariṇatiḥ,",
    "SA15dhkvadnu:01323_0": "caitanye api prasaṅgāt.",
    "SA15dhkvadnu:01401_0": "dravyasya dharma iti ca vyapadeśo na sidhyati sambandha-",
    "SA15dhkvadnu:01402_0": "abhāvāt. na hi kāryakāraṇabhāvād anyo vastu-sambandho",
    "SA15dhkvadnu:01403_0": "asti. na ca anayoḥ kāryakāraṇabhāvaḥ, svayam atadātmano",
    "SA15dhkvadnu:01404_0": "atat-kāraṇatvāt, dharmasya dravyād artha-antara-bhūtatvāt.",
    "SA15dhkvadnu:01406_0": "arthāntaratve api dharma-kāraṇatve dharma-antarasya",
    "SA15dhkvadnu:01407_0": "kāryasya utpādanād dravyasya pariṇāma iti iṣṭaṃ syāt. tad aviruddham",
    "SA15dhkvadnu:01408_0": "anyasya api, hetu-phala-santāne mṛd-dravya-ākhye pūrvakān",
    "SA15dhkvadnu:01409_0": "mṛt-piṇḍa-dravyāt kāraṇād uttarasya ghaṭa-dravyasya",
    "SA15dhkvadnu:01410_0": "kāryasya utpattau mṛd-dravyaṃ pariṇatam iti vyavahārasya upagamāt.",
    "SA15dhkvadnu:01411_0": "na ca dharmasya dravyāt tattvānyatvābhyām anyo",
    "SA15dhkvadnu:01412_0": "vikalpaḥ sambhavati, ubhayathā api na pariṇāmaḥ.",
    "SA15dhkvadnu:01413_0": "na nirvivekaṃ dravyam eva dharmaḥ, na api dravyād",
    "SA15dhkvadnu:01414_0": "artha-antaram, kiṃ tarhi, dravyasya saṃniveśo avasthā-antaram,",
    "SA15dhkvadnu:01415_0": "yathā aṅgulīnāṃ muṣṭiḥ. na hy aṅguly eva nirvivekā muṣṭiḥ,",
    "SA15dhkvadnu:01416_0": "prasāritānām amuṣṭitvāt, na apy artha-antaram, pṛthak-svabhāvena",
    "SA15dhkvadnu:01417_0": "anupalabdher iti cet, na, muṣṭer aṅguli-viśeṣatvāt. aṅgulya",
    "SA15dhkvadnu:01418_0": "eva hi kāścin muṣṭiḥ, na sarvāḥ. na hi prasāritā aṅgulyo",
    "SA15dhkvadnu:01419_0": "nirviveka-svabhāvā muṣṭy-aṅgulyaḥ, avasthā-dvaye api ubhaya-",
    "SA15dhkvadnu:01420_0": "pratipatti-prasaṅgāt. ya eva hi khalu vivekaḥ svabhāvabhūtaḥ,",
    "SA15dhkvadnu:01421_0": "sa eva vastu-bheda-lakṣaṇaṃ sukha-duḥkha-vat. parabhūte",
    "SA15dhkvadnu:01501_0": "ca viveka-utpāde aṅgulyaḥ prasāritā eva upalabhyeran, na hi",
    "SA15dhkvadnu:01502_0": "svayaṃ svabhāvād acyutasya artha-antara-utpāde anyathā-upalabdhiḥ,",
    "SA15dhkvadnu:01503_0": "atiprasaṅgāt",
    "SA15dhkvadnu:01504_0": "nanu uktaṃ na dravyam eva nirvivekam avasthā, na api",
    "SA15dhkvadnu:01505_0": "dravyād artha-antaram iti. uktam idam, na punar yuktam, na",
    "SA15dhkvadnu:01506_0": "hi sato vastunas tattvānyatve muktvā anyaḥ prakāraḥ sambhavanti,",
    "SA15dhkvadnu:01507_0": "tayor vastuni paraspara-parihāra-sthita-lakṣaṇatvena",
    "SA15dhkvadnu:01508_0": "eka-tyāgasya apara-upādāna-nāntarīyakatvāt. aṅgulīṣu punaḥ",
    "SA15dhkvadnu:01509_0": "pratikṣaṇa-vināśinīṣv anyā eva prasāritāḥ, anyā muṣṭiḥ.",
    "SA15dhkvadnu:01510_0": "tatra muṣṭy-ādi-śabdā viśeṣa-viṣayāḥ, aṅgulī-śabdaḥ sāmānya-",
    "SA15dhkvadnu:01511_0": "viṣayaḥ, bīja-aṅkura-ādi-śabda-vat vrīhy-ādi-śabda-vac ca. tena aṅgulyaḥ",
    "SA15dhkvadnu:01512_0": "prasāritā na muṣṭiḥ.",
    "SA15dhkvadnu:01513_0": "tad yadi prāg asad eva kāraṇe kāryaṃ bhavet, kiṃ na",
    "SA15dhkvadnu:01514_0": "sarvaḥ sarvasmād bhavati. na hy asattve kaścid viśeṣa iti.",
    "SA15dhkvadnu:01515_0": "nanu sarvatra sarvasya sattve apy ayaṃ tulyo doṣaḥ. na hi",
    "SA15dhkvadnu:01516_0": "sattve kaścid viśeṣaḥ. viśeṣe vā sa viśeṣas traiguṇyād",
    "SA15dhkvadnu:01517_0": "bhinnaḥ syāt, tadbhāve viśeṣasya ananvayāt. sataś ca sarvātmanā",
    "SA15dhkvadnu:01518_0": "niṣpanna-avasthāyām iva kiṃ jāyate. sādhana-vaiphalyaṃ",
    "SA15dhkvadnu:01519_0": "ca, sādhyasya kasyacid abhāvāt yasya kasyacid atiśayasya",
    "SA15dhkvadnu:01520_0": "tatra kathaṃcid asata utpattau, so atiśayas tatra asan",
    "SA15dhkvadnu:01521_0": "kathaṃ jāyate. jātau vā sarvaḥ sarvasmāj jāyeta iti tulyaḥ paryanuyogaḥ.",
    "SA15dhkvadnu:01601_0": "na atiśayas tatra sarvathā na asti, kathaṃcit sata eva bhāvād",
    "SA15dhkvadnu:01602_0": "iti cet, yathā na asti, sa prakāras tatra asan kathaṃ jāyeta.",
    "SA15dhkvadnu:01603_0": "na ca sarvathā sataḥ kaścij janma-artha ity uktam.",
    "SA15dhkvadnu:01604_0": "asato api kāryasya kāraṇād utpāde, yo yaj-janana-svabhāvaḥ,",
    "SA15dhkvadnu:01605_0": "tata eva tasya janma, na anyasmād iti niyamaḥ.",
    "SA15dhkvadnu:01606_0": "tasya api sa svabhāva-niyamaḥ sva-hetor ity anādi-bhāva-svabhāva-",
    "SA15dhkvadnu:01607_0": "niyamaḥ.",
    "SA15dhkvadnu:01608_0": "api ca, yadi mṛt-piṇḍe ghaṭo asti, kathaṃ tad-avasthāyāṃ",
    "SA15dhkvadnu:01609_0": "na paścād-vad upalabdhiḥ, tad-arthakriyā vā. vyakter aprādurbhāvād",
    "SA15dhkvadnu:01610_0": "iti cet, tasya eva tad-arthakriyā-ādi-bhāve ghaṭatvāt,",
    "SA15dhkvadnu:01611_0": "tad-rūpasya ca prāg asattvāt, kathaṃ ghaṭo asti. na hi rūpa-antarasya",
    "SA15dhkvadnu:01612_0": "sattve rūpa-antaram asti. na ca rūpa-pratibhāsa-bhede vastv-",
    "SA15dhkvadnu:01613_0": "abhedo yuktaḥ, atiprasaṅgāt.",
    "SA15dhkvadnu:01614_0": "tasmād ya upalabdhi-lakṣaṇa-prāpta-svabhāvo anupalabdhaḥ,",
    "SA15dhkvadnu:01615_0": "sa na asty eva. na hi tasya tat-svabhāva-sthitāv anupalabdhiḥ.",
    "SA15dhkvadnu:01616_0": "tad-asthitiś ca atattvaṃ. paraspara-svabhāva-asthitayor",
    "SA15dhkvadnu:01617_0": "iva duḥkha-sukhayor iti vyāptir asad-vyavahāra-niścayena",
    "SA15dhkvadnu:01618_0": "anupalabdhi-viśeṣasya.",
    "SA15dhkvadnu:01619_0": "tena anupalabdhyā kasyacid vyavacchedaṃ prasādhayatā",
    "SA15dhkvadnu:01620_0": "tasya yathokta-upalabdhi-lakṣaṇa-prāptir upadarśaniyā. upadarśya-",
    "SA15dhkvadnu:01621_0": "anupalabdhi-nirdeśaḥ samarthanaṃ svabhāva-anupalabdhau.",
    "SA15dhkvadnu:01622_0": "vyāpaka-anupalabdhāv api dharmayor vyāpyavyāpakabhāvaṃ",
    "SA15dhkvadnu:01623_0": "prasādhya vyāpakasya nivṛtti-prasādhanaṃ samarthanam.",
    "SA15dhkvadnu:01624_0": "kāraṇa-anupalabdhāv api kāryakāraṇabhāvaṃ",
    "SA15dhkvadnu:01625_0": "prasādhya kāraṇasya nivṛtti-prasādhanaṃ samarthanam. tad-",
    "SA15dhkvadnu:01626_0": "viruddha-upalabdhiṣv api dvayor viruddhayor ekasya viruddhasya",
    "SA15dhkvadnu:01627_0": "upadarśanaṃ samarthanam.",
    "SA15dhkvadnu:01701_0": "evam anupalabdhau sādhana-aṅgasya asamarthanaṃ sādhana-",
    "SA15dhkvadnu:01702_0": "aṅga-avacanaṃ tad vādino nigrahasthānam, asamarthane",
    "SA15dhkvadnu:01703_0": "tasmin sādhya-asiddheḥ.",
    "SA15dhkvadnu:01704_0": "athavā sādhyate tena pareṣām apratīto artha iti sādhanaṃ",
    "SA15dhkvadnu:01705_0": "trirūpa-hetu-vacana-samudāyaḥ. tasya aṅgaṃ pakṣa-dharma-",
    "SA15dhkvadnu:01706_0": "ādi-vacanam. tasya ekasya apy avacanam asādhana-aṅga-vacanam.",
    "SA15dhkvadnu:01707_0": "tad api vādino nigrahasthānam tad-avacane hetu-rūpasya",
    "SA15dhkvadnu:01708_0": "eva avacanena siddher abhāvāt.",
    "SA15dhkvadnu:01709_0": "athavā tasya eva sādhanasya yan na aṅgaṃ pratijñā-upanaya-",
    "SA15dhkvadnu:01710_0": "nigamana-ādi, tasya asādhana-aṅgasya sādhana-vākye upādānaṃ",
    "SA15dhkvadnu:01711_0": "vādino nigrahasthānam, vyartha-abhidhānāt.",
    "SA15dhkvadnu:01712_0": "anvaya-vyatirekayor vā sādharmyavati vaidharmyavati",
    "SA15dhkvadnu:01713_0": "ca sādhana-prayoga ekasya eva abhidhānena siddher bhāvāt,",
    "SA15dhkvadnu:01714_0": "dvitīyasya asāmarthyam iti tasya apy asādhana-aṅgasya abhidhānaṃ",
    "SA15dhkvadnu:01715_0": "nigrahasthānam vyartha-abhidhānād eva.",
    "SA15dhkvadnu:01716_0": "nanu ca viṣaya-upadarśanāya pratijñā-vacanam asādhana-aṅgam",
    "SA15dhkvadnu:01717_0": "apy upadeyam eva. na, vaiyarthyāt. asaty api pratijñā-",
    "SA15dhkvadnu:01718_0": "vacane yathoktāt sādhana-vākyād bhavaty eva iṣṭa-artha-siddhir",
    "SA15dhkvadnu:01719_0": "ity apārthakaṃ tasya upādānam. yadi ca viṣaya-upadarśanam",
    "SA15dhkvadnu:01720_0": "antareṇa pratīter anutpattiḥ, kathaṃ na pratijñā sādhana-",
    "SA15dhkvadnu:01721_0": "avayavaḥ. na hi pakṣa-dharma-ādi-vacanasya api pratīti-hetu-",
    "SA15dhkvadnu:01722_0": "bhāvād anyaḥ sādhana-arthaḥ. sa pratijñā-vacane api tulya iti",
    "SA15dhkvadnu:01723_0": "kathaṃ na sādhanam.",
    "SA15dhkvadnu:01801_0": "kevalasya asāmarthyād asādhanatvam iti cet, tat tulyaṃ",
    "SA15dhkvadnu:01802_0": "pakṣa-dharma-vacanasya api iti tad api na sādhana-avayavaḥ syāt.",
    "SA15dhkvadnu:01803_0": "na hi pakṣa-dharma-vacanāt kevalāt pratipatter utpattiḥ.",
    "SA15dhkvadnu:01804_0": "etena saṃśaya-utpattiḥ pratyuktā, pakṣa-dharma-vacanād api",
    "SA15dhkvadnu:01805_0": "kevalād apradarśite sambandhe saṃśaya-utpatteḥ. tasmād",
    "SA15dhkvadnu:01806_0": "vyartham eva sādhana-vākye pratijñā-vacana-upādānaṃ vādino",
    "SA15dhkvadnu:01807_0": "nigrahasthānam.",
    "SA15dhkvadnu:01808_0": "athavā sādhanasya siddher yan na aṅgam asiddho viruddho",
    "SA15dhkvadnu:01809_0": "anaikāntiko vā hetvābhāsaḥ. tasya api vacanaṃ vādino",
    "SA15dhkvadnu:01810_0": "nigrahasthānam asamartha-upādānāt.",
    "SA15dhkvadnu:01811_0": "tathā sādhya-ādi-vikalasya ananvaya-apradarśita-anvaya-āder api",
    "SA15dhkvadnu:01812_0": "dṛṣṭāntābhāsasya asādhana-aṅgasya vacanam api vādino nigrahasthānam,",
    "SA15dhkvadnu:01813_0": "asamartha-upādānād eva. na hi tair hetoḥ sambandhaḥ",
    "SA15dhkvadnu:01814_0": "śakyate pradarśayitum, apradarśanād asāmarthyam.",
    "SA15dhkvadnu:01816_0": "athavā siddhiḥ sādhanam tad-aṅgaṃ dharmo yasya arthasya",
    "SA15dhkvadnu:01817_0": "vivāda-āśrayasya vāda-prastāva-hetoḥ, sa sādhana-aṅgaḥ.",
    "SA15dhkvadnu:01818_0": "tad-vyatirekeṇa aparasya apy ajijñāsitasya viśeṣasya śāstra-āśraya-",
    "SA15dhkvadnu:01819_0": "vyāja-ādibhiḥ prakṣepo ghoṣaṇaṃ ca para-vyāmohana-anubhāṣaṇa-",
    "SA15dhkvadnu:01820_0": "śakti-vighāta-ādi-hetoḥ. tad apy asādhana-aṅga-vacanaṃ",
    "SA15dhkvadnu:01901_0": "vādino nigrahasthānam, aprastuta-abhidhānāt, tathā viśeṣa-sahitasya",
    "SA15dhkvadnu:01902_0": "arthasya prativādino ajijñāsitatvāt. jijñāsāyām adoṣaḥ.",
    "SA15dhkvadnu:01903_0": "jijñāsitaṃ punar arthasya anyasya prasaṅga-paraṃparayā",
    "SA15dhkvadnu:01904_0": "yeṣa panna-ādinā bahiḥ prativādinaḥ prāśnikānāṃ ca",
    "SA15dhkvadnu:01905_0": "nyāyadarśinām iti. ebhiḥ kathā-viccheda eva karaṇīyaḥ, na",
    "SA15dhkvadnu:01906_0": "hi kaścid arthaḥ kvacit kriyamāṇa-prasaṅge na prayujyate,",
    "SA15dhkvadnu:01907_0": "nairātmyavādinas tu tat-sādhane nṛtya-gīty-āder api tatra",
    "SA15dhkvadnu:01908_0": "prasaṅgāt.",
    "SA15dhkvadnu:01909_0": "yathā pratijñā-abhidhāna-pūrvakaṃ kaścit kuryāt. na asty",
    "SA15dhkvadnu:01910_0": "ātmā iti vayaṃ bauddhā brūmaḥ. ke bauddhāḥ. ye buddhasya",
    "SA15dhkvadnu:01911_0": "bhagavataḥ śāsanam abhyupagatāḥ. ko buddho bhagavān.",
    "SA15dhkvadnu:01912_0": "yasya śāsane bhadanta-aśvaghoṣaḥ pravrajitaḥ. kaḥ punar",
    "SA15dhkvadnu:01913_0": "bhadanta-aśvaghoṣaḥ. yasya rāṣṭra-pālaṃ nāma nāṭakam.",
    "SA15dhkvadnu:01914_0": "kīdṛśaṃ rāṣṭra-pālaṃ nāma nāṭakam iti prasaṅgaṃ kṛtvā",
    "SA15dhkvadnu:01915_0": "nāndyante tataḥ praviśati sūtradhāra iti paṭhen nṛtyed",
    "SA15dhkvadnu:01916_0": "gāyec ca. prativādī taṃ ca sarva-prasaṅgaṃ na anukartuṃ",
    "SA15dhkvadnu:01917_0": "samartha iti parājitaḥ syād iti.",
    "SA15dhkvadnu:01918_0": "sabhyaḥ sādhu-sammatānāṃ viduṣāṃ tattva-cintā-prakāraḥ.",
    "SA15dhkvadnu:01919_0": "na ca evaṃ prastutasya paryavasānaṃ sambhavati, aniścaya-",
    "SA15dhkvadnu:01920_0": "phalatvād anārambha eva vādasya.",
    "SA15dhkvadnu:02001_0": "kathaṃ ca evaṃ jaya-parājayau, prativādino apy ananubhāṣaṇasya",
    "SA15dhkvadnu:02002_0": "evaṃprakārasya prasaṅgasya vistareṇa anubhāṣaṇa-",
    "SA15dhkvadnu:02003_0": "vyājena sambhavād aniścitatvāc ca. tasmāt pratijñā-vacanam",
    "SA15dhkvadnu:02004_0": "eva tāvan na nyāyyam. kutaḥ punar tatra ajijñāsita-",
    "SA15dhkvadnu:02005_0": "viśeṣa-prasaṅga-upanyāsas tad-vyākhyā-prasaṅga-vitatha-pralāpaś",
    "SA15dhkvadnu:02006_0": "ca. sarvaś ca ayaṃ prakāro durmatibhiḥ śaṭhair nyāya-sāmarthyena",
    "SA15dhkvadnu:02007_0": "artha-pratipādane asamarthaiḥ pravartitaḥ. yathā",
    "SA15dhkvadnu:02008_0": "puruṣa-atiśaya-pūrvakāni tanu-karaṇa-bhuvana-ādīni iti pratijñāya",
    "SA15dhkvadnu:02009_0": "tanu-karaṇa-bhuvana-vyākhyā-vyājena sakala-vaiśeṣika-śāstra-artha-",
    "SA15dhkvadnu:02010_0": "ghoṣaṇam, nityaḥ śabdo anityo vā iti vāde dvādaśa-lakṣaṇa-",
    "SA15dhkvadnu:02011_0": "prapañca-prakāśana-śāstra-praṇetur jaimini-pratijñata-tattva-",
    "SA15dhkvadnu:02012_0": "nityatā-adhikaraṇa-śabda-ghaṭa-anyatara-sadvitīyo ghaṭa iti",
    "SA15dhkvadnu:02013_0": "pratijñām uparacayya dvādaśa-lakṣaṇa-artha-vyākhyānam. sarvo",
    "SA15dhkvadnu:02014_0": "ayaṃ durmatīnām asāmarthya-pracchādana-upāyaḥ, na tu",
    "SA15dhkvadnu:02015_0": "satyair asty upetaḥ, tattva-parīkṣāyāṃ phala-ādi-pratisaraṇa-",
    "SA15dhkvadnu:02016_0": "daṇḍa-prayoga-ādīnām ayuktatvāt.",
    "SA15dhkvadnu:02017_0": "bhavaty eva nāṭaka-ādi-ghoṣaṇe artha-antara-gamanāt parājaya",
    "SA15dhkvadnu:02018_0": "iti cet, anyasya apy ajijñāsitasya kiṃ na bhavati. na hi",
    "SA15dhkvadnu:02019_0": "asya api kācid vivakṣita-sādhya-dharma-siddhau nāntarīyakatā.",
    "SA15dhkvadnu:02020_0": "yathā hetu-pratyaya-pāratantrya-lakṣaṇa-saṃskāra-duḥkhatā-",
    "SA15dhkvadnu:02021_0": "ādi-siddhim antareṇa na anityatā-siddhiḥ, tathāvidhas tu",
    "SA15dhkvadnu:02022_0": "dharmaḥ pṛthag anukto api sādhya-dharme antarbhāvāt pakṣīkṛta",
    "SA15dhkvadnu:02023_0": "eva iti na pṛthag asya upanyāso vyākhyānaṃ vā. tasmād",
    "SA15dhkvadnu:02101_0": "evaṃvidhasya api tadānīṃ prativādinā ajijñāsitasya arthasya",
    "SA15dhkvadnu:02102_0": "pratijñāyām anyatra vā upanyāso vyākhyānaṃ vā artha-antara-",
    "SA15dhkvadnu:02103_0": "gamanān nigrahasthānam eva. tena jijñāsita-dharma-mātram",
    "SA15dhkvadnu:02104_0": "eva sādhana-aṅgaṃ vācyam. na prasaṅga upakṣeptavyaḥ,",
    "SA15dhkvadnu:02105_0": "tad-upakṣepe atiprasaṅgāt.",
    "SA15dhkvadnu:02106_0": "evam asādhana-aṅga-vacanaṃ vādino nigrahasthānaṃ prativādinā",
    "SA15dhkvadnu:02107_0": "tathābhāve pratipādite, anyathā dvayor ekasya api",
    "SA15dhkvadnu:02108_0": "na jaya-parājayāv iti.",
    "SA15dhkvadnu:02109_0": "adoṣa-udbhāvanaṃ prativādino nigrahasthānam. vādinā",
    "SA15dhkvadnu:02110_0": "sādhane prayukte abhyupagata-uttara-pakṣo yatra viṣaye prativādī",
    "SA15dhkvadnu:02111_0": "yadā na doṣam udbhāvayati tadā parājito vaktavyaḥ.",
    "SA15dhkvadnu:02112_0": "sādhana-doṣāḥ punar nyūnatvam asiddhir anaikāntikatā",
    "SA15dhkvadnu:02113_0": "vādinaḥ sādhayitum iṣṭasya arthasya viparyaya-sādhanam",
    "SA15dhkvadnu:02114_0": "aṣṭādaśa dṛṣṭānta-doṣaś ca. teṣām anudbhāvanam apratyāyanam",
    "SA15dhkvadnu:02115_0": "apratipādanaṃ prativādinaḥ parājaya-adhikaraṇam.",
    "SA15dhkvadnu:02116_0": "tat punaḥ sādhanasya nirdoṣatvāt, sadoṣatve api prativādino",
    "SA15dhkvadnu:02117_0": "ajñānāt pratipādana-asāmarthyād vā. na hi duṣṭa-sādhana-abhidhāne",
    "SA15dhkvadnu:02118_0": "api vādinaḥ prativādino apratipādite doṣe parājaya-",
    "SA15dhkvadnu:02119_0": "vyavasthāpanā yuktā, tayor eva paraspara-sāmarthya-upaghāta-",
    "SA15dhkvadnu:02120_0": "apekṣayā jaya-parājaya-vyavasthāpanāt. kevalaṃ hetvābhāsād",
    "SA15dhkvadnu:02121_0": "bhūta-pratipatter abhāvād apratipādakasya jayo api na asty",
    "SA15dhkvadnu:02122_0": "eva. na hi tattva-cintāyāṃ kaścic chala-vyavahāraḥ.",
    "SA15dhkvadnu:02201_0": "yady evaṃ kiṃ na parājayaḥ, tattva-siddhi-bhraṃśāt.",
    "SA15dhkvadnu:02202_0": "na anirākaraṇāt. nirākaraṇaṃ hi tasya anyena parājayaḥ, na",
    "SA15dhkvadnu:02203_0": "siddhy-abhāvaḥ, pratiyogy-anapekṣaṇāt siddhy-abhāvasya,",
    "SA15dhkvadnu:02204_0": "sādhana-abhāve asaty api pratiyogini bhāvāt. pratiyoginaś ca",
    "SA15dhkvadnu:02205_0": "tan-nirākaraṇe asāmarthyāt parājayasya anutpatter aparājayaḥ.",
    "SA15dhkvadnu:02206_0": "tasmād ayam asamartha-sādhana-abhidhāyy api pareṇa",
    "SA15dhkvadnu:02207_0": "tathābhāve apratipādite aparājito vaktavyaḥ.",
    "SA15dhkvadnu:02208_0": "chala-vyavahāre api vijigīṣūṇāṃ vāda iti cet, na, durjana-",
    "SA15dhkvadnu:02209_0": "vipratipatty-adhikāre satāṃ śāstra-pravṛtteḥ. na hi para-anugraha-",
    "SA15dhkvadnu:02210_0": "pravṛttā mithyā-pralāpa-ārambha-ātma-utkarṣa-para-paṃsana-",
    "SA15dhkvadnu:02211_0": "ādīn asad-vyavahārān upadiśanti. na ca para-vipaṃsanena",
    "SA15dhkvadnu:02212_0": "lābha-satkāra-śloka-upārjanaṃ satām ācāraḥ. na api tathā-pravṛttebhyaḥ",
    "SA15dhkvadnu:02213_0": "sva-hasta-dānena prāṇinām upatāpanaṃ sat-sammatānāṃ",
    "SA15dhkvadnu:02214_0": "śāstrakāra-sabhāsadāṃ yuktam. na ca nyāya-śāstrāṇi",
    "SA15dhkvadnu:02215_0": "sadbhir lābha-ādy-upārjanāya praṇīyante. tasmān na yoga-vihitaḥ",
    "SA15dhkvadnu:02216_0": "kaścid vijigīṣu-vādo nāma. para-anugraha-pravṛttās tu santo",
    "SA15dhkvadnu:02217_0": "vipratipannaṃ pratipādayanto nyāyam anusareyuḥ sat-",
    "SA15dhkvadnu:02218_0": "sādhana-abhidhānena bhūta-doṣa-udbhāvanena vā, sākṣi-pratyakṣaṃ",
    "SA15dhkvadnu:02219_0": "tasya eva anuprabodhāya. tad eva nyāya-anusaraṇaṃ satāṃ",
    "SA15dhkvadnu:02220_0": "vādaḥ, ukta-nyāye tattva-arthī cet pratipadyeta, tad-apratipattāv",
    "SA15dhkvadnu:02221_0": "apy anyo na pratipadyeta iti.",
    "SA15dhkvadnu:02222_0": "tattva-rakṣaṇa-arthaṃ sadbhir upahartavyam eva chala-ādi",
    "SA15dhkvadnu:02223_0": "vijigīṣubhir iti cet, na, nakha-capeṭa-śastra-prahāra-ādīpana-ādibhir",
    "SA15dhkvadnu:02224_0": "api iti vaktavyam. tasmān na jyāyān ayaṃ tattva-rakṣaṇa-",
    "SA15dhkvadnu:02301_0": "upāyaḥ. sādhana-prakhyāpanaṃ satāṃ tattva-rakṣaṇa-upāyaḥ",
    "SA15dhkvadnu:02302_0": "sādhana-ābhāsa-dūṣaṇaṃ ca, tad-abhāve mithyā-pralāpād atra",
    "SA15dhkvadnu:02303_0": "para-upatāpa-vidhāne api tattva-apratiṣṭhāpanāt. anyathā api nyāya-",
    "SA15dhkvadnu:02304_0": "upavarṇane vidvat-pratiṣṭhānāt. tasmāt para-anugrahāya",
    "SA15dhkvadnu:02305_0": "tattva-khyāpanaṃ vādino vijayaḥ, bhūta-doṣa-darśanena mithyā-",
    "SA15dhkvadnu:02306_0": "pratipatti-nivartanaṃ prativādinaḥ.",
    "SA15dhkvadnu:02307_0": "athavā yo na doṣaḥ sādhanasya tad-bhāve api vādinā sādhayitum",
    "SA15dhkvadnu:02308_0": "iṣṭasya arthasya siddher vighāta-abhāvāt, tasya udbhāvanaṃ",
    "SA15dhkvadnu:02309_0": "prativādino nigraha-adhikaraṇam, mithyā-uttara-abhidhānāt.",
    "SA15dhkvadnu:02311_0": "yathā sādhyatayā aniṣṭo api vādino dharmaḥ, śāstra-upagamāt",
    "SA15dhkvadnu:02312_0": "sādhya iti tad-viparyāsena virodha-udbhāvanam. na asty",
    "SA15dhkvadnu:02313_0": "ātmā iti tava pratijñā-padayor virodha iti pratijñā-doṣa-udbhāvanam.",
    "SA15dhkvadnu:02314_0": "prayatnānantarīyakaḥ śabdo anityaḥ prayatnānantarīyakatvād",
    "SA15dhkvadnu:02315_0": "iti hetor dharma-viśeṣatvāt pratijñārthaikadeśa ity",
    "SA15dhkvadnu:02316_0": "asiddha-udbhāvanam, sarvāṇi sādharmya-vaidharmya-sama-ādīni",
    "SA15dhkvadnu:02317_0": "jāty-uttarāṇi ity evam-āder doṣasya udbhāvanam adoṣa-udbhāvanam.",
    "SA15dhkvadnu:02319_0": "tasya vādinā doṣa-ābhāsatve prakhyāpite prativādī parājito",
    "SA15dhkvadnu:02320_0": "vaktavyaḥ, pūrvapakṣe sādhanasya nirdoṣatvāt. doṣavati",
    "SA15dhkvadnu:02321_0": "punaḥ sādhane na dvayor ekasya api jaya-parājayau, tattva-",
    "SA15dhkvadnu:02322_0": "aprakhyāpanāt adoṣa-udbhāvanāc ca. apratipakṣāyāṃ ca",
    "SA15dhkvadnu:02323_0": "pakṣa-siddhau kṛtāyāṃ jetā bhavati.",
    "SA15dhkvadnu:02401_0": "tasmāj jigīṣatā sva-pakṣaś ca sthāpanīyaḥ para-pakṣaś ca",
    "SA15dhkvadnu:02402_0": "nirākartavyaḥ. nirdoṣe sādhana-abhidhāne api vādinaḥ prativādinā",
    "SA15dhkvadnu:02403_0": "doṣa-ābhāsa udbhāvite, dūṣaṇa-ābhāsatva-khyāpana eva",
    "SA15dhkvadnu:02404_0": "jaya-parājayau, na anyathā, bhāvatas tattva-abhidhāne api pratipakṣa-",
    "SA15dhkvadnu:02405_0": "nirākaraṇena tattvasya prakhyāpana-asāmarthyāt. na",
    "SA15dhkvadnu:02406_0": "prativādino apy atra, bhāvato mithyā-pratipatter iti.",
    "SA15dhkvadnu:02407_0": "idaṃ nyāyyaṃ nigrahasthāna-lakṣaṇam uktam asmābhiḥ.",
    "SA15dhkvadnu:02501_0": "anyat tu na yuktam iti na iṣyate.",
    "SA15dhkvadnu:02502_0": "yatra idaṃ yathoktaṃ nigrahasthāna-lakṣaṇaṃ na asti tasya",
    "SA15dhkvadnu:02503_0": "nigrahasthānatvam ayuktam iti na uktam asmābhiḥ.",
    "SA15dhkvadnu:02504_0": "pratidṛṣṭānta-dharma-abhyanujñā-sva-dṛṣṭānte pratijñāhānir",
    "SA15dhkvadnu:02505_0": "nigrahasthānam iti atra bhāṣyakāra-mataṃ dūṣayitvā vārttikakāro",
    "SA15dhkvadnu:02506_0": "ayaṃ sthita-pakṣam āha. tam eva brūmaḥ.",
    "SA15dhkvadnu:02507_0": "pratidṛṣṭāntasya yo dharmas taṃ yadā sva-dṛṣṭānte",
    "SA15dhkvadnu:02508_0": "abhyanujānāti nigṛhīto veditavyaḥ. tatra dṛṣṭaś ca asāv ante ca",
    "SA15dhkvadnu:02509_0": "vyavasthita iti dṛṣṭāntaḥ. sva-dṛṣṭāntaḥ sva-pakṣaḥ, pratidṛṣṭāntaḥ",
    "SA15dhkvadnu:02510_0": "pratipakṣaḥ. pratipakṣasya dharmaṃ sva-pakṣe",
    "SA15dhkvadnu:02511_0": "abhyanujānan parājitaḥ, yathā anityaḥ śabda aindriyakatvād",
    "SA15dhkvadnu:02512_0": "iti brūvan pratipakṣa-vādini sāmānyena pratyavasthite āha",
    "SA15dhkvadnu:02513_0": "yadi sāmānyam aindriyakaṃ nityaṃ śabdo apy evam astv iti",
    "SA15dhkvadnu:02514_0": "eṣā pratijñāhāniḥ prāk-pratijñātasya śabda-anityatvasya tyāgād",
    "SA15dhkvadnu:02515_0": "iti.",
    "SA15dhkvadnu:02516_0": "atra upagata-pratijñā-tyāgāt pratijñāhānau viśeṣa-pratiniyamaḥ",
    "SA15dhkvadnu:02517_0": "kiṃ kṛto anena prakāreṇa pratijñāṃ tyajataḥ pratijñāhānir",
    "SA15dhkvadnu:02518_0": "iti. sambhavati hy anyena api prakāreṇa hetu-doṣa-udbhāvana-",
    "SA15dhkvadnu:02519_0": "ādinā pratipakṣa-sādhana-abhidhānena ca sva-pakṣa-parityāgaḥ",
    "SA15dhkvadnu:02520_0": "para-pakṣa-upagamaś ca. idam eva ca pratijñāhāneḥ",
    "SA15dhkvadnu:02521_0": "pradhānaṃ nimittam evaṃ pratipāditena pratijñā hātavyā",
    "SA15dhkvadnu:02522_0": "hānau ca parājaya iti.",
    "SA15dhkvadnu:02601_0": "idaṃ punar asambaddham eva sāmānyaṃ nityam aindriyakam",
    "SA15dhkvadnu:02602_0": "ity ukte śabdo apy evam astv iti. kaḥ svastha-ātmā svayam",
    "SA15dhkvadnu:02603_0": "aindriyakatvād anityaḥ śabdo ghaṭavad iti bruvan sāmānyena",
    "SA15dhkvadnu:02604_0": "upadarśana-mātreṇa nityaṃ śabdaṃ pratipadyate.",
    "SA15dhkvadnu:02605_0": "sāmānyasya api nityasya aindriyakatve apy anitye ghaṭe darśanāt",
    "SA15dhkvadnu:02606_0": "saṃśayitaḥ syāt.",
    "SA15dhkvadnu:02607_0": "jāḍyāt pratipadyeta api iti cet, tathā api kiṃ sāmānyasya upadarśanena.",
    "SA15dhkvadnu:02608_0": "evam eva nityaḥ śabda iti vaktavyaṃ jaḍasya",
    "SA15dhkvadnu:02609_0": "pratipattau vicāra-abhāvāt.",
    "SA15dhkvadnu:02610_0": "na ca nitya-sāmānya-upadarśanena tad-dharmaṃ śabde pratipadyamāne",
    "SA15dhkvadnu:02611_0": "pratipakṣa-dharma-abhyanujñāto bhavati, anityaḥ",
    "SA15dhkvadnu:02612_0": "śabda iti ca vadato nityaḥ śabda ity āñjasaḥ pratipakṣaḥ",
    "SA15dhkvadnu:02613_0": "syāt, na nityaṃ sāmānyam iti.",
    "SA15dhkvadnu:02614_0": "tasmād aindriyakatvasya nitya-anitya-pakṣa-vṛtter vyabhicārād",
    "SA15dhkvadnu:02615_0": "asādhana-aṅgasya upādānān nigraha-arhaḥ, na pratipakṣa-",
    "SA15dhkvadnu:02616_0": "dharma-anujñayā anena prakāreṇa pratijñāhāneḥ.",
    "SA15dhkvadnu:02617_0": "pratijñā-artha-pratiṣedhe dharma-vikalpāt tad-artha-nirdeśaḥ",
    "SA15dhkvadnu:02618_0": "pratijñā-antaram pratijñāto artho anityaḥ śabda aindriyakatvād",
    "SA15dhkvadnu:02619_0": "ity eva, tasya hetu-vyabhicāra-upadarśanena pratiṣedhe",
    "SA15dhkvadnu:02620_0": "kṛte dharma-bheda-vikalpāt sāmānya-ghaṭayoḥ sarvagatatva-",
    "SA15dhkvadnu:02701_0": "asarvagatatva-dharma-vikalpena pratijñā-antaraṃ karoti, yathā",
    "SA15dhkvadnu:02702_0": "ghaṭo asarvagato anitya eva śabdo apy asarvagato anitya",
    "SA15dhkvadnu:02703_0": "iti. etat pratijñā-antaraṃ nāma nigrahasthānaṃ sādhana-sāmarthye",
    "SA15dhkvadnu:02704_0": "apy aparijñānāt. sa hi pūrvasyā anityaḥ śabda iti",
    "SA15dhkvadnu:02705_0": "pratijñāyāḥ sādhanāya uttarām asarvagataḥ śabda iti pratijñām",
    "SA15dhkvadnu:02706_0": "āha. tad-darśanāya tad-artha-nirdeśa ity āha. tad-arthaḥ",
    "SA15dhkvadnu:02707_0": "pūrva-ukta-sādhya-siddhy-artha uttara-pratijñā-nirdeśas tad-artha-",
    "SA15dhkvadnu:02708_0": "nirdeśaḥ. na ca pratijñā pratijñā-antara-sādhane samarthā",
    "SA15dhkvadnu:02709_0": "iti nigrahasthānam.",
    "SA15dhkvadnu:02710_0": "atra api na evam-bruvatā pratijñā-antaraṃ pūrva-pratijñā-sādhanāya",
    "SA15dhkvadnu:02711_0": "uktaṃ bhavati, kiṃ tarhi viśeṣaṇam aindriyakatvasya",
    "SA15dhkvadnu:02712_0": "hetoḥ sāmānye vṛttyā vyabhicāra udbhāvite asarvagatatve",
    "SA15dhkvadnu:02713_0": "saty aindriyakatvasya hetor viśeṣaṇa-upādāne vyabhicāraṃ",
    "SA15dhkvadnu:02714_0": "pariharati. na punaḥ pratijñā-antaram āha, asarvagatatvasya",
    "SA15dhkvadnu:02715_0": "śabde siddhatvāt pratijñāyāś ca sādhya-nirdeśa-lakṣaṇatvāt.",
    "SA15dhkvadnu:02717_0": "yad apy uktaṃ pūrva-pratijñā-sādhanāya uttarāṃ pratijñām",
    "SA15dhkvadnu:02718_0": "āha iti tad apy ayuktam. na hi pratijñā pratijñā-sādhanāya",
    "SA15dhkvadnu:02719_0": "ucyamānā pratijñā-antaraṃ bhavati, kiṃ tarhi hetv-āder ananyatamaḥ.",
    "SA15dhkvadnu:02720_0": "sādhya-sādhanāya upādānāt sādhana-nirdeśaḥ sa",
    "SA15dhkvadnu:02801_0": "syān na sādhya-nirdeśaḥ. udāharaṇa-sādharmya-ādeś ca hetu-lakṣaṇasya",
    "SA15dhkvadnu:02802_0": "asarvagatve bhāvāt pratijñā-lakṣaṇasya ca abhāvāt, hetutvam",
    "SA15dhkvadnu:02803_0": "asarvagatve prayuktaṃ na pratijñā-antaratvam. atyanta-",
    "SA15dhkvadnu:02804_0": "asambaddhaṃ ca idaṃ pratijñāṃ pratijñā-sādhanāya āha iti.",
    "SA15dhkvadnu:02805_0": "yo hi prāk pratijñām uktvā hetu-udāharaṇa-ādikaṃ vaktuṃ",
    "SA15dhkvadnu:02806_0": "jānāti, sa kiṃcid anukramaṃ sādhanasya jānāty eva hi, jānan",
    "SA15dhkvadnu:02807_0": "katham avikala-antaḥkaraṇaḥ pratijñām eva pratijñā-sādhanāya",
    "SA15dhkvadnu:02808_0": "upādadīta. upādadatā ca anena pratijñā-mātreṇa siddhir",
    "SA15dhkvadnu:02809_0": "iṣṭā bhavati, tataś ca na prāg api hetuṃ brūyāt.",
    "SA15dhkvadnu:02810_0": "evaṃprakāraṇām asambaddhānāṃ parisaṃkhyātum",
    "SA15dhkvadnu:02811_0": "aśakyatvāt, lakṣaṇa-niyamo apy asambaddha eva pratijñā-",
    "SA15dhkvadnu:02812_0": "antara-abhidhāne pratijñā-antaraṃ nāma nigrahasthānam iti.",
    "SA15dhkvadnu:02813_0": "asambaddha-abhidhānaṃ nigrahasthānam iti evaṃprakārāṇām",
    "SA15dhkvadnu:02814_0": "ekam eva lakṣaṇaṃ vācyaṃ syāt. na ca evaṃvidhaḥ",
    "SA15dhkvadnu:02815_0": "kaścid vivādeṣu dṛṣṭa-pūrvo vyavahāro yena tad-arthaṃ",
    "SA15dhkvadnu:02816_0": "yatnaḥ kriyate. na ca bāla-pralāpa-anudiśya śāstraṃ pravartate",
    "SA15dhkvadnu:02817_0": "pravṛttau ca kā niṣṭhā teṣām aniṣṭānāt. dṛśyate ca",
    "SA15dhkvadnu:02818_0": "viduṣām api na atinirūpaṇād asiddha-abhidhānam iti. vyavahāra-",
    "SA15dhkvadnu:02819_0": "darśanāt tādṛśaṃ parājaya-adhikaraṇaṃ vyavasthāpyate.",
    "SA15dhkvadnu:02901_0": "tasmād iha api yadi nivṛtta-ākāṅkṣe vādini paro anaikāntikatām",
    "SA15dhkvadnu:02902_0": "udbhāvayet, asādhana-aṅgasya anaikāntikasya abhidhānān",
    "SA15dhkvadnu:02903_0": "nigrahasthānaṃ vādinaḥ, evaṃ yadi prativādī sat sāmānyam",
    "SA15dhkvadnu:02904_0": "aindriyakaṃ nityaṃ ca pramāṇena pratipādayituṃ",
    "SA15dhkvadnu:02905_0": "śaknuyāt. anudiśya-apramāṇakaṃ śāstra-upagamaṃ pramāṇena",
    "SA15dhkvadnu:02906_0": "eṣām arthānām apratipādane na bhūta-doṣa-udbhāvanam iti",
    "SA15dhkvadnu:02907_0": "na kaścit parājayo abhyupagama-mātreṇa vastu-siddher abhāvāt",
    "SA15dhkvadnu:02908_0": "prativādinā doṣasya apratipāditatvāt. pramāṇair asamarthita-",
    "SA15dhkvadnu:02909_0": "sādhana-abhidhānāt tu jetā api na bhavati iti.",
    "SA15dhkvadnu:02910_0": "anitya-ākāṅkṣe punar vādini na kaścid doṣo viśeṣaṇa-abhidhānena",
    "SA15dhkvadnu:02911_0": "hetoḥ samarthana-upakramāt.",
    "SA15dhkvadnu:02912_0": "pratijñā-hetvor virodhaḥ pratijñā-virodhaḥ. yathā guṇa-vyatiriktaṃ",
    "SA15dhkvadnu:02913_0": "dravyam iti pratijñā, rūpa-ādibhyo artha-antarasya anupalabdher",
    "SA15dhkvadnu:02914_0": "iti hetuḥ, so ayaṃ pratijñā-hetvor virodhaḥ. etena",
    "SA15dhkvadnu:02915_0": "eva pratijñā-virodho apy ukto yatra pratijñā sva-vacanena",
    "SA15dhkvadnu:02916_0": "virudhyate, yathā śramaṇā garbhiṇī, na asty ātmā iti vā, hetu-",
    "SA15dhkvadnu:02917_0": "virodho api yatra pratijñayā hetur virudhyate, yathā sarvaṃ",
    "SA15dhkvadnu:02918_0": "pṛthak samūhe bhāva-śabda-prayogād iti. etena pratijñayā",
    "SA15dhkvadnu:02919_0": "dṛṣṭānta-virodho api vyākhyātaḥ. hetoś ca dṛṣṭānta-ādibhir",
    "SA15dhkvadnu:02920_0": "virodhaḥ pramāṇa-virodhaś ca pratijñā-hetvor vaktavyaḥ.",
    "SA15dhkvadnu:03001_0": "para-pakṣe sva-siddhena gotva-ādinā anaikāntika-codanād",
    "SA15dhkvadnu:03002_0": "virodhaḥ, yaḥ para-pakṣaṃ sva-siddhena gotva-ādinā vyabhicārayati,",
    "SA15dhkvadnu:03003_0": "tad viruddham uttaraṃ veditavyam sva-pakṣa-anapekṣaṃ",
    "SA15dhkvadnu:03004_0": "ca, yaś ca sva-pakṣa-anapekṣaṃ hetuṃ prayuṅkte",
    "SA15dhkvadnu:03005_0": "anityaḥ śabda aindriyakatvād iti, tasya sva-siddhasya gotva-āder",
    "SA15dhkvadnu:03006_0": "anityatva-virodhād viruddhaḥ. ubhaya-pakṣa-sampratipannas",
    "SA15dhkvadnu:03007_0": "tv anaikāntikaḥ, yad ubhaya-pakṣa-pratipannaṃ vastu,",
    "SA15dhkvadnu:03008_0": "tena anaikāntika-codanā iti.",
    "SA15dhkvadnu:03009_0": "atra api pratijñāyāḥ sādhana-vākye prayoga-pratiṣedhāt",
    "SA15dhkvadnu:03010_0": "tad-āśrayas tat-kṛto vā hetu-dṛṣṭāntayor na virodha iti na pratijñā-",
    "SA15dhkvadnu:03011_0": "virodho nāma kiṃcit nigrahasthānam.",
    "SA15dhkvadnu:03012_0": "syād etat, asaty api pratijñā-prayoge gamyamāno api pratijñā-",
    "SA15dhkvadnu:03013_0": "hetvor virodho bhavati, yathā rūpa-ādibhyo artha-antarasya anupalabdhiḥ",
    "SA15dhkvadnu:03014_0": "tad guṇa-vyatiriktam, na upalabhyate ca rūpa-ādibhyo",
    "SA15dhkvadnu:03015_0": "artha-antaraṃ dravyam ity ukte api gamyata eva sādhya-",
    "SA15dhkvadnu:03016_0": "sādhanayor virodhaḥ; kathaṃ tato artha-antarasya-anupalabdhis",
    "SA15dhkvadnu:03017_0": "tad-vyatirekaś ca iti.",
    "SA15dhkvadnu:03018_0": "satyam, syād ayaṃ virodhaḥ, yadi hetuḥ sādhya-dharma-",
    "SA15dhkvadnu:03101_0": "viparyayaṃ sādhayet. yadi hy upalabdhi-lakṣaṇa-prāptatvena",
    "SA15dhkvadnu:03102_0": "upagatasya sato dravyasya rūpa-ādi-pratibhāsa-vivekena sva-",
    "SA15dhkvadnu:03103_0": "pratibhāsa-anupalabdhiḥ, tat tad-vyatirekeṇa na asti iti iṣṭa-vyatireka-",
    "SA15dhkvadnu:03104_0": "viparyaya-sādhanād viruddho hetur asmābhir ukta eva iti",
    "SA15dhkvadnu:03105_0": "bhavaty eva idaṃ nigraha-adhikaraṇam, yady evaṃvidhaḥ pratijñā-",
    "SA15dhkvadnu:03106_0": "hetvor virodha iṣṭaḥ. atha punar asya upalabdhi-lakṣaṇa-",
    "SA15dhkvadnu:03107_0": "prāptir lupyate, tadā na kaścit pratijñā-hetvor virodhaḥ,",
    "SA15dhkvadnu:03108_0": "vyatiriktānām api bhāvānāṃ kutaścid viprakarṣiṇāṃ tad-",
    "SA15dhkvadnu:03109_0": "vyatirekeṇa anupalabdhāv api vyatirekasya bhāvāt.",
    "SA15dhkvadnu:03110_0": "yad uktaṃ pratijñāyāḥ sva-vacana-virodhe pratijñā-virodha",
    "SA15dhkvadnu:03111_0": "iti tatra idam eva nigraha-adhikaraṇam asādhana-aṅga-",
    "SA15dhkvadnu:03112_0": "bhūtāyāḥ pratijñāyāḥ sādhana-vākye prayogaḥ; na virodhaḥ",
    "SA15dhkvadnu:03113_0": "tad-adhikaraṇatvāt. yadi pratijñā-anapekṣo virodhaḥ syāt, syāt",
    "SA15dhkvadnu:03114_0": "parājaya-āśrayaḥ. pratijñā-adhikaraṇatve punas tat-prayogakṛta",
    "SA15dhkvadnu:03115_0": "eva parājayo asya prastāva-upasaṃhāra-avasānatvāt. vyarthaṃ",
    "SA15dhkvadnu:03116_0": "virodha-udbhāvanaṃ parājita-parājaya-abhāvād bhasmīkṛta-prajvalana-vat.",
    "SA15dhkvadnu:03117_0": "ye tu kecid vicāra-prasaṅgeṣv ekatra sādhye bahavo",
    "SA15dhkvadnu:03118_0": "hetava ucyante, teṣāṃ vikalpena tat-sādhya-sādhanāya",
    "SA15dhkvadnu:03119_0": "vṛtteḥ sāmarthyam anyathā dvitīyasya vaiyarthyāt. yadi hi",
    "SA15dhkvadnu:03120_0": "tatra apy eka-prayogam antareṇa aparasya prayogo na sambhavet,",
    "SA15dhkvadnu:03121_0": "na tadā dvitīyasya kaścit sādhana-arthaḥ pratīta-pratipādana-",
    "SA15dhkvadnu:03122_0": "abhāvāt. tasmān na pratijñāyāḥ sva-vacana-virodho nāma",
    "SA15dhkvadnu:03123_0": "kiṃcit nigrahasthānam.",
    "SA15dhkvadnu:03201_0": "na ca na asty ātmā ity atra kaścit pratijñā-virodhaḥ na asty ātma-",
    "SA15dhkvadnu:03202_0": "śabdārthasya bhāva-upādānatva-niṣedhāt. śabdārtha-niṣedhe",
    "SA15dhkvadnu:03203_0": "hi virodhaḥ syāt. na ca sva-lakṣaṇaṃ śabdārtha iti.",
    "SA15dhkvadnu:03204_0": "yaḥ punaḥ pratijñayā bādhanād hetu-virodha uktaḥ, yathā",
    "SA15dhkvadnu:03205_0": "sarvaṃ pṛthak samūhe bhāva-śabda-prayogād iti, na atra",
    "SA15dhkvadnu:03206_0": "pratijñāyāḥ prayogaḥ, na api hetor, yena virodhaḥ syāt, kiṃ",
    "SA15dhkvadnu:03207_0": "tarhi pratipādita-artha-upadarśanena upasaṃhāra-vacanam etasmāt.",
    "SA15dhkvadnu:03209_0": "anyair eva hetubhiḥ śabdasya eka-viśeṣa-anabhidhānam",
    "SA15dhkvadnu:03210_0": "aneka-artha-sāmānya-abhidhānaṃ ca pratipādya sarvasya śabdārthasya",
    "SA15dhkvadnu:03211_0": "nānā-artha-rūpatayā eka-vastu-viśeṣa-svabhāvatā-bhāvam",
    "SA15dhkvadnu:03212_0": "upadarśayan śabdārtham adhikṛtya sarvaṃ pṛthag",
    "SA15dhkvadnu:03213_0": "iti brūyāt. etena tad-virodhaḥ pratyuktaḥ. dṛṣṭānta-upadarśanaṃ",
    "SA15dhkvadnu:03214_0": "ca etad anityaḥ śabdaḥ kṛtaka-anityatvād iti yathā. kvacid",
    "SA15dhkvadnu:03215_0": "arthe vipratipattau prasiddham aneka-artha-sāmānye śabda-",
    "SA15dhkvadnu:03216_0": "prayogam upadarśya pratipādita-vipratipatti-sthānaḥ sāmānyena",
    "SA15dhkvadnu:03217_0": "upasaṃharati sarvaṃ pṛthag iti.",
    "SA15dhkvadnu:03218_0": "yadi dṛṣṭānta-prayogaḥ kiṃ ṛjunā eva tat-prayoga-krameṇa",
    "SA15dhkvadnu:03219_0": "na prayukto vipratipatti-viṣayaś ca kiṃ na darśita iti cet, na,",
    "SA15dhkvadnu:03220_0": "samāsa-nirdeśāt, evam api prayoga-darśanād asādhana-vākyatvāc",
    "SA15dhkvadnu:03221_0": "ca. ata eva na pratijñayā hetor bādhanam. na ca ekam",
    "SA15dhkvadnu:03222_0": "eva kiṃcin na asti iti bruvāṇaḥ kaścit tat-samuccaya-rūpam",
    "SA15dhkvadnu:03223_0": "ekaṃ samūham icchati yena virodhaḥ syāt.",
    "SA15dhkvadnu:03301_0": "yo api yugapat ṣaṭkena yogād ity ādinā paramāṇor",
    "SA15dhkvadnu:03302_0": "bhedam āha, na tasya apy ekaḥ samuccaya-rūpaḥ sādhayitum",
    "SA15dhkvadnu:03303_0": "iṣṭaḥ, kiṃ tarhy abhāva eva eka-aneka-pratiṣedhāt. ataḥ so api",
    "SA15dhkvadnu:03304_0": "na samūhas tasya iṣṭaḥ, na tatra śabda iti na virodhaḥ.",
    "SA15dhkvadnu:03305_0": "na virodho ayaṃ pūrvakāt pratijñā-hetu-virodhāt bhidyate",
    "SA15dhkvadnu:03306_0": "yena pṛthag ucyeta. tatra hetu-pratijñāyor bādhanam, iha",
    "SA15dhkvadnu:03307_0": "pratijñayā hetor ity asti bheda iti cet, artha-virodhe hi hetu-",
    "SA15dhkvadnu:03308_0": "pratijñayor bādhyabādakabhāvaḥ syāt. sarvo artha-virodho",
    "SA15dhkvadnu:03309_0": "dviṣv ity api parasparaṃ bādhakam eka-artha-saṃnidhāv apara-",
    "SA15dhkvadnu:03310_0": "arthā-sambhavāt. tatra hetu-pratijñāyoḥ pṛthag bādha-udāharaṇayor",
    "SA15dhkvadnu:03311_0": "na kaścid artha-bhedaḥ.",
    "SA15dhkvadnu:03312_0": "api ca ayaṃ viruddho aviruddho vā sati hetu-prayoge vyadhikaraṇatvād",
    "SA15dhkvadnu:03313_0": "asiddha ity asiddhatā hetor nigrahasthānam.",
    "SA15dhkvadnu:03314_0": "sa khalu ucyamāna eva atad-dharmatayā pratīto vaktuḥ parājayam",
    "SA15dhkvadnu:03315_0": "ānayati. parājite tasmiṃs tad-artha-virodha-cintayā na",
    "SA15dhkvadnu:03316_0": "kiṃcit.",
    "SA15dhkvadnu:03317_0": "api ca sarvatra ayaṃ pratijñā-hetvor virodhaḥ sambhavan",
    "SA15dhkvadnu:03318_0": "na dvayīṃ hetu-doṣa-jātim atipatati viruddhatām asiddhatāṃ",
    "SA15dhkvadnu:03319_0": "ca iti. viruddhatā siddhe hetor dharmiṇi bhāve sādhya-dharma-",
    "SA15dhkvadnu:03320_0": "viparyaya eva bhāvena pratijñā-artha-virodhāt. asiddhatā",
    "SA15dhkvadnu:03401_0": "punar dharmiṇi pratijñātā-artha-siddhau viruddhayoḥ svabhāvayor",
    "SA15dhkvadnu:03402_0": "ekatra asambhavāt. na ca anyathā virodhaḥ.",
    "SA15dhkvadnu:03403_0": "asiddhe dharmi-svabhāve abhihitayor hetu-pratijñā-arthayor",
    "SA15dhkvadnu:03404_0": "virodhād virodha-sambhava iti cet, apramāṇa-yoge tu ubhayor",
    "SA15dhkvadnu:03405_0": "dharmiṇi saṃśayaḥ. tathā sati hetor dharmiṇi bhāva-saṃśaye",
    "SA15dhkvadnu:03406_0": "asiddhatā eva hetu-doṣa ity asiddha-viruddhābhyām anyo",
    "SA15dhkvadnu:03407_0": "na pratijñayā virodho nāma parājaya-hetuḥ. asiddha-viruddhe",
    "SA15dhkvadnu:03408_0": "ca hetv-ābhāsa-vacanād eva ukta iti na pṛthak pratijñā-virodho",
    "SA15dhkvadnu:03409_0": "vaktavya iti.",
    "SA15dhkvadnu:03410_0": "ubhaya-āśritatvād virodhasya vivakṣāto anyatara-nirdeśa iti",
    "SA15dhkvadnu:03411_0": "cet, syād etat pratijñā-hetvor virodha iti pratijñā-hetū āśritya",
    "SA15dhkvadnu:03412_0": "ubhaya-āśrayo bhavati. tatra yadā pratijñā-virodho vivakṣitas",
    "SA15dhkvadnu:03413_0": "tadā pratijñā-virodha iti ucyate, yadā pratijñāyā hetor vā",
    "SA15dhkvadnu:03414_0": "virodhas tadā viruddho hetur iti. ataḥ pratijñā-virodho hetu-virodho",
    "SA15dhkvadnu:03415_0": "vā ity adoṣaḥ. tatra hetor udāharaṇaṃ nityaḥ śabda",
    "SA15dhkvadnu:03416_0": "utpatti-dharmakatvād iti, pratijñā-virodhasya na asty ātmā iti,",
    "SA15dhkvadnu:03417_0": "pratijñā-hetvoḥ paraspara-viruddha-udāharaṇaṃ guṇa-vyatiriktam",
    "SA15dhkvadnu:03418_0": "ity ādi, pratijñayā hetu-virodha-udāharaṇaṃ na asty eko",
    "SA15dhkvadnu:03419_0": "bhāva ity ādikam iti.",
    "SA15dhkvadnu:03420_0": "na, sarvatra hetv-apekṣasya virodhasya hetv-ābhāsa-anatikramāt,",
    "SA15dhkvadnu:03421_0": "yathoktaṃ prāk. anapekṣe ca kevale svataḥ pratijñā-",
    "SA15dhkvadnu:03422_0": "virodhe vivakṣite pratijñā-hetvor virodha iti hetu-grahaṇam",
    "SA15dhkvadnu:03501_0": "asambaddham. na ca utpatti-dharmakatvān nityam ity",
    "SA15dhkvadnu:03502_0": "atra api hetu-virodho yuktaḥ, pratijñayā hi hetor bādhane",
    "SA15dhkvadnu:03503_0": "hetu-virodhaḥ. iha tu hetunā pratijñā bādhyata iti pratijñā-virodho",
    "SA15dhkvadnu:03504_0": "yuktaḥ, ubhaya-āśraye api virodhe bādhyamāna-vivakṣayā",
    "SA15dhkvadnu:03505_0": "tad-virodha-vyavasthāpanāt.",
    "SA15dhkvadnu:03506_0": "yad apy uktam etena pratijñayā dṛṣṭānta-virodha-ādayo api",
    "SA15dhkvadnu:03507_0": "vaktavyā bhaṇḍālekhyanyāyena iti tatra api pakṣīkṛta-dharma-",
    "SA15dhkvadnu:03508_0": "viparyayavati dṛṣṭānte virodhaḥ syāt. viruddhe ca dṛṣṭānte",
    "SA15dhkvadnu:03509_0": "yadi pakṣa-dharmasya vṛttir ananya-sādhāraṇā prasādhyate,",
    "SA15dhkvadnu:03510_0": "viruddhas tadā hetv-ābhāsaḥ sādhāraṇāyām aprasādhite vā",
    "SA15dhkvadnu:03511_0": "tad-vṛtti-niyame anaikāntikaḥ avṛttau vā asādhāraṇaḥ.",
    "SA15dhkvadnu:03512_0": "viruddha-dṛṣṭāntā-vṛttau viparyaya-vṛttau ca hetor na",
    "SA15dhkvadnu:03513_0": "kaścid hetu-doṣo dṛṣṭānta-virodhaś ca pratijñayā iti cet, na,",
    "SA15dhkvadnu:03514_0": "tad api saṃśaya-hetutva-anativṛtter dṛṣṭānta-virodho hi pratijñāyāḥ",
    "SA15dhkvadnu:03515_0": "sādharmye doṣaḥ, na vaidharmye, abhimatatvāt.",
    "SA15dhkvadnu:03516_0": "sādharmya-dṛṣṭānte ca viparīta-dharmavati vastutaḥ sādhyā-avyabhicāre",
    "SA15dhkvadnu:03517_0": "api hetor na avyabhicāra-dharmatā śakyā darśayitum",
    "SA15dhkvadnu:03518_0": "iti na apradarśita-avinābhāva-sambaddhād hetor niścayaḥ.",
    "SA15dhkvadnu:03519_0": "tan na pratijñayā dṛṣṭānta-virodho hetv-ābhāsān ativartate.",
    "SA15dhkvadnu:03601_0": "ubhayathā api doṣo astv iti cet, na na hetu-doṣasya prāk",
    "SA15dhkvadnu:03602_0": "prasaṅgena parājitasya doṣa-antara-anapekṣaṇāt. viśeṣeṇa sādhana-",
    "SA15dhkvadnu:03603_0": "avayava-anukrama-niyama-vādina udāharaṇa-sādharmyaṃ",
    "SA15dhkvadnu:03604_0": "hetu-lakṣaṇaṃ viruddhe dṛṣṭānte na sambhavati iti prāk",
    "SA15dhkvadnu:03605_0": "prayuktasya hetor doṣeṇa parājaya iti na uttara-dṛṣṭānta-apekṣayā",
    "SA15dhkvadnu:03606_0": "virodhaś cintām arhati. hetor api dṛṣṭānta-virodhe asādhāraṇatvaṃ",
    "SA15dhkvadnu:03607_0": "viruddhatvaṃ vā vaidharmye yadi vṛttiḥ syāt.",
    "SA15dhkvadnu:03608_0": "pramāṇa-virodhe tu hetoḥ, yathā na dahano agniḥ śaityād",
    "SA15dhkvadnu:03609_0": "ity ādi hy asiddho hetv-ābhāsaḥ.",
    "SA15dhkvadnu:03610_0": "pratijñāyāḥ pramāṇa-virodhaḥ sva-vacana-virodhena vyākhyāta",
    "SA15dhkvadnu:03611_0": "iti.",
    "SA15dhkvadnu:03612_0": "sarva ete sādhana-virodhā hetv-ābhāseṣv eva antarbhavanti",
    "SA15dhkvadnu:03613_0": "iti hetv-ābhāsa-vacanena eva uktāḥ.",
    "SA15dhkvadnu:03614_0": "yat tu viruddham uttaraṃ para-pakṣe sva-siddhena gotva-ādinā",
    "SA15dhkvadnu:03615_0": "anaikāntika-codanā iti, tad asambaddham eva. yadi hi sva-siddhena",
    "SA15dhkvadnu:03616_0": "gotva-ādinā parasya vyabhicāra-siddhim ākāṅkṣeta,",
    "SA15dhkvadnu:03617_0": "tasya tat sva-pakṣa-viruddhaṃ na abhimatam iti virodha",
    "SA15dhkvadnu:03618_0": "yujyeta. sa hi svayaṃ pratipanne gotve hetu-vṛtteḥ saṃśayāno",
    "SA15dhkvadnu:03619_0": "apratipattim ātmanas tathā khyāpayati. sa ca hetuḥ",
    "SA15dhkvadnu:03620_0": "saty asati gotve aprasādhita-sādhana-sāmarthyaḥ saṃśaya-hetutvād",
    "SA15dhkvadnu:03701_0": "anaikāntika eva prasādhite tu sāmarthye gotve",
    "SA15dhkvadnu:03702_0": "avṛttyā hetor na saṃśaya eva sarva-saṃśaya-prakārāṇāṃ",
    "SA15dhkvadnu:03703_0": "parihāreṇa samarthanāt. etena sva-pakṣa-anapekṣa-hetu-prayogasya",
    "SA15dhkvadnu:03704_0": "anaikāntikatā vyākhyātā, so api sva-abhimata-nitya-gotva-",
    "SA15dhkvadnu:03705_0": "vṛttiṃ hetum anityatve bruvāṇo asamarthita-sādhana-aṅgatayā",
    "SA15dhkvadnu:03706_0": "saṃśaya-hetum eva āha iti. yat punar uktam ubhaya-pakṣa-sampratipannena",
    "SA15dhkvadnu:03707_0": "vastunā anaikāntika-codanā iti, tatra apy avaśyaṃ",
    "SA15dhkvadnu:03708_0": "saṃśaya-hetutva-mukhena eva anaikāntiko vaktavyaḥ. tad",
    "SA15dhkvadnu:03709_0": "asamarthite anyatra api tulyam iti na ubhaya-siddha-itarayor anaikāntikatvair",
    "SA15dhkvadnu:03710_0": "viśeṣaḥ.",
    "SA15dhkvadnu:03711_0": "yad apy uktam, dṛṣṭānta-ābhāsa-hetv-ābhāsa-pūrvakatvāt",
    "SA15dhkvadnu:03712_0": "tad-abhidhānena eva uktā iti na pṛthag nigrahasthāneṣu uktā iti,",
    "SA15dhkvadnu:03713_0": "tad apy avayava-antara-vādino ayuktam. yo avayava-antaraṃ",
    "SA15dhkvadnu:03714_0": "dṛṣṭāntaṃ hetor āha, tasya na hetv-ābhāsa-uktyā dṛṣṭānta-ābhāsa-",
    "SA15dhkvadnu:03715_0": "uktir vyāpyā tad-vacanena gamyamānasya tasmāt sādhana-antara-",
    "SA15dhkvadnu:03716_0": "abhāva-prasaṅgāt. dṛṣṭānta-ābhāsānāṃ hetv-ābhāseṣv",
    "SA15dhkvadnu:03717_0": "antarbhāvād dṛṣṭāntasya api hetāv antarbhāva iṣṭo bhavati,",
    "SA15dhkvadnu:03718_0": "tathā ca na dṛṣṭāntaḥ pṛthak sādhana-avayavaḥ syād apṛthag-vṛtteḥ.",
    "SA15dhkvadnu:03719_0": "yo dṛṣṭānta-sādhyo arthas tasya hetāv antarbhāvād",
    "SA15dhkvadnu:03720_0": "hetunā eva sādhita iti na dṛṣṭāntasya pṛthak kiṃcit sāmarthyam.",
    "SA15dhkvadnu:03801_0": "api ca na kiṃcit pūrva-pakṣa-vādino hetv-ābhāsa-asaṃsparṣe",
    "SA15dhkvadnu:03802_0": "nyāyyaṃ nigrahasthānam asti iti tat-sambandhīni sarvāṇy",
    "SA15dhkvadnu:03803_0": "eva hetv-ābhāsa-vacanena eva uktāni iti na pṛthag vācyāni",
    "SA15dhkvadnu:03804_0": "syuḥ. artha-antara-gamana-āder api hetor asāmarthya eva sambhavāt.",
    "SA15dhkvadnu:03805_0": "na hi samarthe hetau sādhye ca siddhe artha-antara-",
    "SA15dhkvadnu:03806_0": "gamanaṃ kaścid ārabhate asamarthasya mithyā-pravṛtter iti.",
    "SA15dhkvadnu:03807_0": "pakṣa-pratiṣedhe pratijñātā-artha-apanayanaṃ pratijñā-saṃnyāsaḥ.",
    "SA15dhkvadnu:03808_0": "yaḥ pratijñātam artham anityaḥ śabda aindriyakatvād",
    "SA15dhkvadnu:03809_0": "iti sāmānya-vṛttyā hetor vyabhicāra-pradarśanena",
    "SA15dhkvadnu:03810_0": "pratiṣedhe kṛte ka evam āha anityaḥ śabda iti parityajati,",
    "SA15dhkvadnu:03811_0": "tasya pratijñā-saṃnyāso nāma nigrahasthānam iti.",
    "SA15dhkvadnu:03812_0": "atra api yady udbhāvite api hetor vyabhicāre na sa pakṣaṃ",
    "SA15dhkvadnu:03813_0": "parityajati, kiṃ na gṛhyeta. nigṛhīta eva hetv-ābhāsa-abhidhānād",
    "SA15dhkvadnu:03814_0": "iti cet, kim idānīm uttara-pratijñā-sāṃnyāsa-apekṣayā,",
    "SA15dhkvadnu:03815_0": "tasya tad eva adyaṃ nigrahasthānam iti kim anyair",
    "SA15dhkvadnu:03816_0": "aśakya-paricchedaiḥ klība-pralāpa-ceṣṭitair. upanyastair evaṃ",
    "SA15dhkvadnu:03817_0": "hy atiprasaṅgaḥ syāt. pakṣa-pratiṣedhe tūṣṇīṃbhavatas",
    "SA15dhkvadnu:03818_0": "tūṣṇīṃbhāvo nāma nigrahasthānam prapalāyamānasya",
    "SA15dhkvadnu:03901_0": "prapalāyitvaṃ nāma nigrahasthānam ity evam ādy api vācyaṃ",
    "SA15dhkvadnu:03902_0": "syāt, tasmād etad apy asambaddham iti.",
    "SA15dhkvadnu:03903_0": "aviśeṣa-ukte hetau pratiṣiddhe viśeṣam icchato hetv-antaram.",
    "SA15dhkvadnu:03904_0": "nidarśanam eka-prakṛti idaṃ vyaktaṃ parimāṇāt, mṛt-pūrvakāṇāṃ",
    "SA15dhkvadnu:03905_0": "śarāva-prabhṛtīnāṃ dṛṣṭaṃ parimāṇam iti. asya",
    "SA15dhkvadnu:03906_0": "vyabhicāreṇa pratyavasthānaṃ nānā-prākṛtīnām eka-prakṛtīnāṃ",
    "SA15dhkvadnu:03907_0": "ca dṛṣṭaṃ parimāṇam iti evaṃ pratyavasthita āha",
    "SA15dhkvadnu:03908_0": "eka-prakṛti-samanvaya-vikārāṇāṃ parimāṇa-darśanāt sukha-",
    "SA15dhkvadnu:03909_0": "duḥkha-moha-samanvitaṃ hi idaṃ sarvaṃ vyaktaṃ parimitaṃ",
    "SA15dhkvadnu:03910_0": "gṛhyate. tasya prakṛty-antara-rūpa-samanvaya-abhāve saty eka-",
    "SA15dhkvadnu:04001_0": "prakṛtikatvam iti. tad idam aviśeṣa-ukte hetau pratiṣiddhe viśeṣaṃ",
    "SA15dhkvadnu:04002_0": "bruvato hetv-antaraṃ bhavati. sati ca hetv-antara-bhāve",
    "SA15dhkvadnu:04003_0": "pūrvasya hetor asādhakatvān nigrahasthānam.",
    "SA15dhkvadnu:04004_0": "atra api pūrvasya eva hetor anaikāntikasya abhidhānān nigṛhīte",
    "SA15dhkvadnu:04005_0": "hetv-antara-cintā kva upayujyate. yadi prāk-sādhana-vādī",
    "SA15dhkvadnu:04006_0": "hetum anaikāntikam uktvā datta-uttara-avasaraḥ, tena eva nigṛhyate",
    "SA15dhkvadnu:04007_0": "adatta-uttara-avasaraḥ, hetv-antara-abhidhāne api na nigraham",
    "SA15dhkvadnu:04008_0": "arhaty avirāmāt.",
    "SA15dhkvadnu:04009_0": "prakṛtād arthād apratibaddha-artham artha-antaram. yathokta-",
    "SA15dhkvadnu:04010_0": "lakṣaṇe pakṣa-pratipakṣa-parigrahe hetutaḥ sādhya-siddhau",
    "SA15dhkvadnu:04011_0": "prakṛtyāyāṃ kuryān nityaḥ śabdo asparśatvād iti hetuḥ,",
    "SA15dhkvadnu:04012_0": "hetuś ca nāma hinoter dhātos tu-śabde pratyaye kṛd-antaṃ",
    "SA15dhkvadnu:04013_0": "padam. padaṃ ca nāma-ākhyāta-upasarga-nipātā iti prastutya",
    "SA15dhkvadnu:04014_0": "nāma-ādīni vyācaṣṭe, idam artha-antaraṃ nāma nigrahasthānam",
    "SA15dhkvadnu:04015_0": "abhyupagata-artha-asaṃgatatvād iti.",
    "SA15dhkvadnu:04016_0": "nyāyyam etan nigrahasthānam, pūrva-uttara-pakṣa-vādinoḥ",
    "SA15dhkvadnu:04017_0": "pratipādite doṣe prakṛtaṃ parityajyā-sādhana-aṅga-vacanam",
    "SA15dhkvadnu:04018_0": "adoṣa-udbhāvanaṃ ca. sādhana-vādino hy upanyasta-sādhanasya",
    "SA15dhkvadnu:04101_0": "samarthane kartavye tad akṛtvā aparasya prasaṅgena aprasaṅgena",
    "SA15dhkvadnu:04102_0": "vā atan-nāntarīyakasya apy abhidhānaṃ parājaya-",
    "SA15dhkvadnu:04103_0": "sthānam uttara-vādino api doṣa-udbhāvana-mātrād aparasya upakṣepa",
    "SA15dhkvadnu:04104_0": "iti.",
    "SA15dhkvadnu:04105_0": "varṇa-krama-nirdeśavan nirarthakam. yathā nityaḥ śabdo",
    "SA15dhkvadnu:04106_0": "jabagaḍadaśatvāt jhabhañghaḍhadhaṣavad iti. sādhana-anupādānān",
    "SA15dhkvadnu:04107_0": "nigṛhyata iti.",
    "SA15dhkvadnu:04108_0": "idam apy asambaddham, na hi varṇa-krama-nirdeśād eva iṣṭa-",
    "SA15dhkvadnu:04109_0": "artha-siddhāv ānarthakyam. yad eva kiṃcid asādhana-aṅgasya",
    "SA15dhkvadnu:04110_0": "vacanam, tad eva anarthakaṃ sādhya-siddhy-upayogino",
    "SA15dhkvadnu:04111_0": "abhidheyasya abhāvāt niṣprayojanatvāc ca iti, prakāra-viśeṣa-upādānam",
    "SA15dhkvadnu:04112_0": "asambaddham.",
    "SA15dhkvadnu:04113_0": "vater upādānād adoṣa iti cet, syād etat, varṇa-krama-nirdeśavad",
    "SA15dhkvadnu:04114_0": "iti vatir atra upāttaḥ so anyadā apy ananurūpaṃ gṛhnati ity",
    "SA15dhkvadnu:04115_0": "adoṣa iti. na, artha-antara-āder nigrahasthānasya avacana-prasaṅgāt,",
    "SA15dhkvadnu:04116_0": "evaṃ hi tā na pṛthag vācyā nirarthakena eva abhidhānāt.",
    "SA15dhkvadnu:04201_0": "na sādhya-siddhāv anarthakaṃ nirarthakam, yasya na eva",
    "SA15dhkvadnu:04202_0": "kaścid arthaḥ, tan nirarthakam iṣṭam iti cet, yasya kasyacid",
    "SA15dhkvadnu:04203_0": "avādino api hi nirarthaka-abhidhāne kiṃ na nigraho nigraha-",
    "SA15dhkvadnu:04204_0": "nimitta-aviśeṣāt.",
    "SA15dhkvadnu:04205_0": "na, tasya iha aprastāvād iti cet, āyātam iha yo nirarthakaṃ",
    "SA15dhkvadnu:04206_0": "bravīti, tasya tena eva nigraha iti. tat tulyaṃ sarvasya asādhana-",
    "SA15dhkvadnu:04207_0": "aṅga-vādina iti. sa sarvo nirarthaka-abhidhāyy anena eva",
    "SA15dhkvadnu:04208_0": "nigrahasthānena nigraha-arhaḥ.",
    "SA15dhkvadnu:04209_0": "na ca varṇa-krama-nirdeśaḥ sarvatra nirarthakaḥ kvacit-",
    "SA15dhkvadnu:04210_0": "prakaraṇe tasya api arthavattvāt. tasmād atra eva asya ānarthakyāt",
    "SA15dhkvadnu:04211_0": "nigrahasthānatvam.",
    "SA15dhkvadnu:04212_0": "api ca atyalpam idam ucyate varṇa-krama-nirdeśo nigrahasthānam",
    "SA15dhkvadnu:04213_0": "iti kapola-vādita-kakṣa-ghaṭṭitakam ity evam-ādīnām",
    "SA15dhkvadnu:04214_0": "api vācyatvāt.",
    "SA15dhkvadnu:04215_0": "parṣat-prativādibhyāṃ trir-abhihitam apy avijñātam",
    "SA15dhkvadnu:04216_0": "avijñāta-artham. yad vākyaṃ parṣadā prativādinā ca trir-abhihitaṃ",
    "SA15dhkvadnu:04217_0": "na vijñāyate śliṣṭa-śabdam apratīta-prayogam atidruta-",
    "SA15dhkvadnu:04218_0": "uccāritam ity evam ādinā kāraṇena, tad avijñāta-artham, asāmarthya-",
    "SA15dhkvadnu:04301_0": "saṃvaraṇāya prayuktaṃ nigrahasthānam iti.",
    "SA15dhkvadnu:04302_0": "na idaṃ nirarthakād bhidyate. sa yadi prakṛta-artha-sambaddhaṃ",
    "SA15dhkvadnu:04303_0": "gamakam eva kuryāt, na asya-asāmarthyam, tatra",
    "SA15dhkvadnu:04304_0": "jāḍyāt parṣad-ādayo na pratipadyanta iti na vidvān nigraham",
    "SA15dhkvadnu:04305_0": "arhati.",
    "SA15dhkvadnu:04306_0": "parṣat-prajñām aparikalpya vacanān nigraha-arha eva iti cet,",
    "SA15dhkvadnu:04307_0": "nyāyavādino jāḍyād uktam ajānan kiṃ na prativādī nigṛhyate.",
    "SA15dhkvadnu:04308_0": "jāḍyāt parṣad-āder avijñāta-pratipādana-asāmarthya iti vijetā na",
    "SA15dhkvadnu:04309_0": "syān na nigraha-arhaḥ. asambaddha-abhidhāne nirarthakam",
    "SA15dhkvadnu:04310_0": "eva iti na pṛthag avijñāta-arthaṃ nāma nigrahasthānam iti.",
    "SA15dhkvadnu:04311_0": "paurvāparya-ayogād apratibaddha-artham apārthakam. yatra",
    "SA15dhkvadnu:04312_0": "anekasya padasya vākyasya vā paurvāparyeṇa yogo",
    "SA15dhkvadnu:04313_0": "na asti ity asambaddha-arthatā gṛhyate, tat samudāya-arthasya apāyād",
    "SA15dhkvadnu:04314_0": "apārthakam, daśa-dāḍima-ādi-vākya-vat.",
    "SA15dhkvadnu:04401_0": "idaṃ kila padānām asambandhād asambaddha-varṇān",
    "SA15dhkvadnu:04402_0": "nirarthakāt pṛthag uktam nanv evam asambaddha-vākyam",
    "SA15dhkvadnu:04403_0": "api pṛthag vācyaṃ syāt. na ubhaya-saṃgrahāt apārthakam,",
    "SA15dhkvadnu:04404_0": "nirarthakasya api saṃgraha-prasaṅgāt. evaṃvidhāc ca viśeṣa-",
    "SA15dhkvadnu:04405_0": "samāśrayāt pṛthag-nigrahasthāna-lakṣaṇa-pralapane atiprasaṅgo",
    "SA15dhkvadnu:04406_0": "apy uktaḥ. na ca saṃgraha-nirdeśe kiṃcid doṣaṃ paśyāmaḥ",
    "SA15dhkvadnu:04407_0": "prabhede vā guṇa-antaram iti yat kiṃcid etat.",
    "SA15dhkvadnu:04408_0": "avayava-viparyāsa-vacanam aprāptakālam. pratijñā-ādīnāṃ",
    "SA15dhkvadnu:04409_0": "yathālakṣaṇam artha-vaśāt kramaḥ, tatra avayavānāṃ viparyayeṇa",
    "SA15dhkvadnu:04410_0": "abhidhānaṃ nigrahasthānam.",
    "SA15dhkvadnu:04411_0": "na, evam api siddher iti cet, na prayoga-apeta-śabda-tulyatvāt.",
    "SA15dhkvadnu:04412_0": "yathā gaur ity asya padasya arthe goṇī iti prayujyamānaṃ",
    "SA15dhkvadnu:04413_0": "padaṃ kakuda-ādimantam arthaṃ pratipādyati iti. na śabda-anvākhyānaṃ",
    "SA15dhkvadnu:04414_0": "vyartham, anena padena go-śabdam eva pratipadyate,",
    "SA15dhkvadnu:04415_0": "go-śabdāt kakuda-ādimantam artham; tathā pratijñā-ādy-",
    "SA15dhkvadnu:04416_0": "avayava-viparyayeṇa anupūrvīṃ pratipadyate, ānupūrvyā",
    "SA15dhkvadnu:04501_0": "ca artham iti, tathā hi pūrvaṃ karma-upādīyate tataḥ karaṇaṃ",
    "SA15dhkvadnu:04502_0": "mṛt-piṇḍa-ādikaṃ loka iti.",
    "SA15dhkvadnu:04503_0": "tad etad unmattasya unmatta-saṃvarṇanam iva prayoga-apeta-",
    "SA15dhkvadnu:04504_0": "śabda-vad etad iti. yadi goṇī-śabdāt kakuda-ādimaty",
    "SA15dhkvadnu:04505_0": "arthe pratītiḥ, śabda-anvākhyāna-prayatnena arthaṃ na paśyāmaḥ.",
    "SA15dhkvadnu:04507_0": "goṇī-śabdasya artha-pratipādane asāmarthyāt pratipādaka-",
    "SA15dhkvadnu:04508_0": "vyutpatty-artham anvākhyānam iti cet, nanu goṇī-śabdād api",
    "SA15dhkvadnu:04509_0": "loke pratītir dṛṣṭā. satyaṃ dṛṣṭā, na tu sākṣād ity uktam.",
    "SA15dhkvadnu:04510_0": "uktam etan na punar yuktam, strī-śūdrāṇām ubhaya-pratīter",
    "SA15dhkvadnu:04511_0": "abhāvāt. yaḥ khalu ubhayaṃ vetti śabdam apaśabdaṃ ca, sa",
    "SA15dhkvadnu:04512_0": "evaṃ pratipadyate. yas tu nakka-śabdaṃ mukka-śabdam eva",
    "SA15dhkvadnu:04513_0": "vā vetti, na nāsā-śabdam, sa katham apaśabdāc śabdaṃ pratipadya",
    "SA15dhkvadnu:04514_0": "tato arthaṃ pratipadyeta. dṛṣṭā ca anubhaya-vedino api",
    "SA15dhkvadnu:04515_0": "pratītir iti na paraṃparayā pratītiḥ.",
    "SA15dhkvadnu:04516_0": "arthe asamarthasya śabde api pratīti-janana-asāmarthyāc ca.",
    "SA15dhkvadnu:04517_0": "na hy arthe api vācakatvaṃ nāma anyad eva tad-viṣaya-pratīti-",
    "SA15dhkvadnu:04518_0": "jananāt. apaśabdaś cec śabde pratītiṃ janayet, artha eva",
    "SA15dhkvadnu:04519_0": "kiṃ na janayati. na hy etasya arthāt kiṃcid bhayaṃ paśyāmo",
    "SA15dhkvadnu:04520_0": "yena taṃ pariharet.",
    "SA15dhkvadnu:04601_0": "akṛta-samayasya śabde apy apratīti-jananāc ca. na hy",
    "SA15dhkvadnu:04602_0": "ayam apaśabdaḥ śabde api svabhāvataḥ pratītiṃ janayaty",
    "SA15dhkvadnu:04603_0": "adarśanāt, samayata eva tu janayet. samaya-vaśād vartamāno",
    "SA15dhkvadnu:04604_0": "artha eva kiṃ na pravartate. evaṃ hi pratipatti-paraṃparā-",
    "SA15dhkvadnu:04605_0": "pariśramaḥ parihṛto bhavati.",
    "SA15dhkvadnu:04606_0": "viparyaya-darśanāc ca. śabdād artham apratipadyamānāḥ",
    "SA15dhkvadnu:04607_0": "apaśabdair eva bahulaṃ vyutpadyamānā loke dṛśyante",
    "SA15dhkvadnu:04608_0": "iti vyarthaṃ śabda-anuśāsanam.",
    "SA15dhkvadnu:04609_0": "na vyarthaṃ saṃskṛta-śabda-vyutpatty-arthatvād iti cet,",
    "SA15dhkvadnu:04610_0": "ko ayaṃ śabdānāṃ saṃskāraḥ. na hy eṣāṃ prajñā-bāhu-śruty-",
    "SA15dhkvadnu:04611_0": "ādikaṃ saṃskāraṃ paśyāmaḥ, na apy eṣām ekāntena",
    "SA15dhkvadnu:04612_0": "śravyatā, na apy artha-pratyāyane kaścid atiśayaḥ. na",
    "SA15dhkvadnu:04613_0": "dharma-sādhanatā mithyā-vṛtti-codanebhyaḥ saṃskṛtebhyo",
    "SA15dhkvadnu:04614_0": "apy adharma-utpatteḥ, anyebhyo api viparyaye dharma-utpatteḥ.",
    "SA15dhkvadnu:04615_0": "śabdasya suprayogād eva svarga-modana-ghoṣaṇā vacana-mātram.",
    "SA15dhkvadnu:04616_0": "na ca evaṃvidhān āgamān ādriyante yuktijñāḥ. na ca",
    "SA15dhkvadnu:04617_0": "dāna-ādi-dharma-sādhana-codanā-śūnya-kevala-śabda-suprayogān",
    "SA15dhkvadnu:04618_0": "naraka-pātam iti bruvāṇasya kasyacin mukhaṃ vakrībhavati.",
    "SA15dhkvadnu:04619_0": "tasmān na saṃskṛto nāma kaścic śabdaḥ.",
    "SA15dhkvadnu:04701_0": "śiṣṭa-prayogaḥ saṃskāra iti cet, ke śiṣṭāḥ. ye vidita-vedyatā-",
    "SA15dhkvadnu:04702_0": "ādi-guṇa-yuktāḥ. kaḥ punar eṣāṃ guṇa-utkarṣa-anapekṣo alīka-nirbandhaḥ,",
    "SA15dhkvadnu:04703_0": "yat te amūn eva śabdān prayuñjate, na aparān. na",
    "SA15dhkvadnu:04704_0": "ca atra kaścic śabde parokṣaḥ sākṣī, yata idam evaṃ niścinumaḥ",
    "SA15dhkvadnu:04705_0": "prayuñjate nāma śiṣṭāḥ. nanv evaṃ vayaṃ guṇa-atiśayam",
    "SA15dhkvadnu:04706_0": "apaśyantaḥ saṃskāraṃ keṣāṃcic śabdānām",
    "SA15dhkvadnu:04707_0": "anumanyāmahe, tad-anvākhyāna-yatnaṃ vā, guṇa-atiśaya-abhāvāt.",
    "SA15dhkvadnu:04708_0": "veda-rakṣa-ādikaṃ ca aprayojanam eva atat-samaya-sthāyinaḥ.",
    "SA15dhkvadnu:04709_0": "saty api guṇa atiśaye na karaṇīya eva anvākhyāne yatnaḥ",
    "SA15dhkvadnu:04710_0": "tat-svabhāvasya anyato api siddheḥ, prākṛta-apabhraṃśa-",
    "SA15dhkvadnu:04711_0": "dramiḍa-andhra-ādi-bhāṣā-vat. na hi pratideśaṃ bhāṣāṇāṃ",
    "SA15dhkvadnu:04712_0": "kiṃcil lakṣaṇam asti, atha ca sampradāya-vaśāt tā lokas",
    "SA15dhkvadnu:04713_0": "tathā eva pratipadyate tāsāṃ ca prayoga-bhraṃśam tathā",
    "SA15dhkvadnu:04714_0": "saṃskṛtānāṃ śabdānāṃ pratītir bhaviṣyati iti. jaḍa-pravṛttir",
    "SA15dhkvadnu:04715_0": "eva eṣā, yā śabdānāṃ lakṣaṇe pravṛttiḥ.",
    "SA15dhkvadnu:04801_0": "avayava-viparyaye api yadi teṣāṃ vacanānāṃ sambandha-pratītir, na",
    "SA15dhkvadnu:04802_0": "viparyayo na apy artha-apratītiḥ sāmarthyāt. na hy atra kaścit",
    "SA15dhkvadnu:04803_0": "samayaḥ pratyāyana-aviśeṣe apy evam eva avayavāḥ prayoktavyā",
    "SA15dhkvadnu:04804_0": "iti.",
    "SA15dhkvadnu:04805_0": "sa eva teṣāṃ kramo yathāvasthitebhyo artha-pratītir bhavati iti",
    "SA15dhkvadnu:04806_0": "na viparyayāt pratītiḥ, tata ānupūrvī-pratipattyā pratītir",
    "SA15dhkvadnu:04807_0": "iti cet, na apratīyamāna-sambandhebhya ānupūrvī-pratipattiḥ.",
    "SA15dhkvadnu:04808_0": "yeṣāṃ śabdānāṃ kaścit sambandho jāyate, idam iha",
    "SA15dhkvadnu:04809_0": "sambadhyata iti teṣu vidita-sambandheṣu kaḥ kasya pūrvo",
    "SA15dhkvadnu:04810_0": "aparo vā kramaḥ, yena krameṇa vyavasthāpyeran. sambandha-",
    "SA15dhkvadnu:04811_0": "pratipattau sa eva teṣāṃ kramaḥ, yo yathāvasthitānāṃ",
    "SA15dhkvadnu:04812_0": "sambandhaḥ pratīyate. na hi vākyeṣu padānāṃ krama-niyamaḥ",
    "SA15dhkvadnu:04813_0": "kaścit, yathā rājñaḥ puruṣaḥ, puruṣo rajña iti. yāvadbhiḥ",
    "SA15dhkvadnu:04814_0": "padair artha-parisamāptiḥ tadā ekaṃ vākyam, yathā",
    "SA15dhkvadnu:04815_0": "devadatta gām ānaya kṛṣṇām iti. atra padānāṃ yathākāmaṃ",
    "SA15dhkvadnu:04816_0": "prayoge api na artha-pratītau viśeṣa iti kaścit krama-abhiniveśaḥ.",
    "SA15dhkvadnu:04818_0": "pratipāditaṃ ca pratijñā-vacana-antareṇa api yathārthaṃ",
    "SA15dhkvadnu:04819_0": "pratītir bhaviṣyati iti pratīyamāna-arthasya ca śabdasya prayoge",
    "SA15dhkvadnu:04820_0": "atiprasaṅgaḥ. pariśiṣṭeṣu ca sambandhaṃ pradarśya",
    "SA15dhkvadnu:04901_0": "dharmiṇi bhāvaḥ pradarśyeta, dharmiṇi bhāvaṃ pradarśya",
    "SA15dhkvadnu:04902_0": "sambandhaḥ pradarśyeta iti na niyamaḥ kaścid ubhayathā api",
    "SA15dhkvadnu:04903_0": "pratīty-utpatter ity uktam. apratīyamāna-sambandheṣu ca padeṣu",
    "SA15dhkvadnu:04904_0": "na tebhya ānupūrvyā api pratītir iti na idam apārthakād",
    "SA15dhkvadnu:04905_0": "bhidyata iti; na aprāptakālaṃ pṛthag vācyaṃ syād iti.",
    "SA15dhkvadnu:04906_0": "hīnam anyatamena apy avayavena nyūnam. yasmin vākye",
    "SA15dhkvadnu:04907_0": "pratijñā-ādīnām anyatamo avayavo na bhavati, tad vākyaṃ",
    "SA15dhkvadnu:04908_0": "hīnaṃ sādhana-abhāve sādhyā-siddheḥ.",
    "SA15dhkvadnu:04909_0": "na pratijñā-nyūnaṃ hīnaṃ tad-abhāve pratīti-bhāvād iti",
    "SA15dhkvadnu:04910_0": "pratipāditam. hīnam eva tat nyūnatāyām api nigrahād ity",
    "SA15dhkvadnu:04911_0": "aparaḥ. yaḥ pratīyamāna-artham anarthakaṃ śabdaṃ prayuṅkte,",
    "SA15dhkvadnu:04912_0": "sa nigraham arhet. na artha-upasaṃhitasya abhidhātā ity",
    "SA15dhkvadnu:04913_0": "asamīkṣita-abhidhānam etat. ata eva ca pratijñāyā na sādhana-",
    "SA15dhkvadnu:04914_0": "aṅga-bhāva iti.",
    "SA15dhkvadnu:04915_0": "hetu-udāharaṇa-adhikam adhikam. ekena kṛtatvād anyatarasya",
    "SA15dhkvadnu:04916_0": "ānarthakyam iti tad etan niyama-abhyupagame veditavyam.",
    "SA15dhkvadnu:04918_0": "yatra eka-sādhana-vākya-prayoga-pūrvako vicāraḥ, tatra adhika-",
    "SA15dhkvadnu:04919_0": "abhidhānam anarthakam iti nigrahasthānam. prapañca-kathāyāṃ",
    "SA15dhkvadnu:04920_0": "tu na kaścid doṣo niyama-abhāvād iti.",
    "SA15dhkvadnu:05001_0": "śabdārthayoḥ punarvacanaṃ punaruktam anyatra anuvādāt.",
    "SA15dhkvadnu:05002_0": "śabda-punaruktam anityaḥ śabdo anityaḥ śabda iti.",
    "SA15dhkvadnu:05003_0": "artha-punaruktam anityaḥ śabdo nirodha-dharmako dhvāna",
    "SA15dhkvadnu:05004_0": "iti.",
    "SA15dhkvadnu:05005_0": "atra na śabda-punaruktaṃ pṛthag vācyam artha-punarukta-",
    "SA15dhkvadnu:05006_0": "vacanena eva gatatvāt. na hy artha-bhede śabda-sāmye api",
    "SA15dhkvadnu:05007_0": "kaścid doṣaḥ, yathā",
    "SA15dhkvadnu:05008_0": "hasati hasati svāminy uccai rudaty atiroditi /",
    "SA15dhkvadnu:05009_0": "kṛta-parikaraṃ sveda-udgāraṃ pradhāvati dhāvati /",
    "SA15dhkvadnu:05010_0": "guṇa-samuditaṃ doṣa-apetaṃ praṇindati nindati /",
    "SA15dhkvadnu:05011_0": "dhana-lava-parikrītaṃ yantraṃ pranṛtyati nṛtyati //2//",
    "SA15dhkvadnu:05012_0": "yathā vā yad yasmin bhavati bhavati, na bhavati na bhavati,",
    "SA15dhkvadnu:05013_0": "tat tasya kāryam, itarat kāraṇam iti.",
    "SA15dhkvadnu:05014_0": "gamyamāna-arthaṃ punarvacanam api punaruktaṃ niyata-",
    "SA15dhkvadnu:05015_0": "pada-prayoge sādhana-vākye yathā pratijñā-vacanam iti.",
    "SA15dhkvadnu:05016_0": "artha-punaruktena eva gata-arthatvāt na pṛthag vācyam. ayam",
    "SA15dhkvadnu:05017_0": "api niyata-sādhana vākya eva doṣo vaktavyaḥ, na vistara-kathāyām,",
    "SA15dhkvadnu:05018_0": "vyācakṣāṇo hi kadācid asamyak-śravaṇa-pratipatti-",
    "SA15dhkvadnu:05019_0": "śaṅkayā sākṣi-prabhṛtīnāṃ punaḥ punar brūyāt, api na tatra",
    "SA15dhkvadnu:05020_0": "kiṃcic chalam.",
    "SA15dhkvadnu:05021_0": "na aviṣayatvād iti cet, na ayaṃ gurur na śiṣya iti na yatnataḥ",
    "SA15dhkvadnu:05101_0": "pratipādaniyaḥ, yena punaḥ punar ucyata iti punarvacane",
    "SA15dhkvadnu:05102_0": "nigraha eva iti cet, na, sākṣiṇāṃ yatnena pratipādyatvāt,",
    "SA15dhkvadnu:05103_0": "tad-apratipādane doṣa-abhidhānāt, pratipādyasya śiṣyatvāt,",
    "SA15dhkvadnu:05104_0": "vijigīṣu-vāda-pratiṣedhatvāt, trir-abhidhāna-vacanāt, punarvacana-",
    "SA15dhkvadnu:05105_0": "prasaṅge samaya-niyama-abhāvāc ca.",
    "SA15dhkvadnu:05106_0": "na ca idam adhikād bhidyata iti na pṛthag vācyam. viniyata-",
    "SA15dhkvadnu:05107_0": "pada-prayoge hi sādhana-vākye ādhikya-doṣa iti punarvacane",
    "SA15dhkvadnu:05108_0": "api gata-arthasya-ādhikyam eva padasya iti.",
    "SA15dhkvadnu:05109_0": "prapañca-kathāyām apy akathita-eka-artha-sādhana-adhikaraṇāyāṃ",
    "SA15dhkvadnu:05110_0": "nānā-artha-sādhana-īpsāyāṃ nānā-sādhana-īpsāyāṃ vā",
    "SA15dhkvadnu:05111_0": "śrotur hetv-ādi-bāhulasya punarvacanasya adoṣatvāt pratīta-",
    "SA15dhkvadnu:05112_0": "pratyaya-abhāvād hetv-ādi-bāhulyaṃ vacana-bāhulyaṃ ca sādhana-",
    "SA15dhkvadnu:05113_0": "doṣa iti ādhikya-punarvacanayos tulya-doṣa iti saṃgraha-",
    "SA15dhkvadnu:05114_0": "vacanaṃ nyāyyam, doṣa-abhāvād eva guṇa-abhāvāt, evaṃprakārānāṃ",
    "SA15dhkvadnu:05115_0": "bhedānāṃ vacane ca atiprasaṅgād ity uktam.",
    "SA15dhkvadnu:05116_0": "paryāya-śabda-kalpo hy aparo hetur eka-hetu-pratipādite viṣaye",
    "SA15dhkvadnu:05117_0": "vartamānaḥ pratipādyasya viśeṣa-abhāvāt. arthaḥ punaḥ-",
    "SA15dhkvadnu:05118_0": "pratipādanān na bhidyate.",
    "SA15dhkvadnu:05201_0": "yat punar uktam, anuvāde tv apunaruktaṃ śabda-abhyāsād",
    "SA15dhkvadnu:05202_0": "artha-viśeṣa-upapatteḥ, yathā hetv-apadeśāt pratijñāyāḥ",
    "SA15dhkvadnu:05203_0": "punarvacanaṃ nigamanam iti, pratijñāyā eva gamyamāna-arthāyā",
    "SA15dhkvadnu:05204_0": "vacanaṃ punarvacanam, kiṃ punar asyāḥ punarvacanam",
    "SA15dhkvadnu:05205_0": "ity ayuktaṃ nigamanam.",
    "SA15dhkvadnu:05206_0": "vijñātasya parṣadā trir-abhihitasya apratyuccāraṇam ananubhāṣaṇam.",
    "SA15dhkvadnu:05207_0": "vijñāta-vākya-arthasya parṣadā prativādinā",
    "SA15dhkvadnu:05208_0": "trir-abhihitasya yad apratyuccāraṇam, tad ananubhāṣaṇaṃ",
    "SA15dhkvadnu:05209_0": "nāma nigrahasthānam. apratyuccārayan kim-āśrayaṃ para-",
    "SA15dhkvadnu:05210_0": "pakṣa-pratiṣedhaṃ kuryād iti.",
    "SA15dhkvadnu:05211_0": "uttareṇa avasānān na idaṃ nigrahasthānam iti cet, syād",
    "SA15dhkvadnu:05212_0": "etat, uttareṇa guṇa-doṣavatā mūḍha-amūḍhatvaṃ gamyata iti",
    "SA15dhkvadnu:05213_0": "kiṃ punar-uccāritena. asti hi kaścid uttare samartho na pratyuccāraṇe,",
    "SA15dhkvadnu:05214_0": "na asau tāvatā nigraham arhed iti.",
    "SA15dhkvadnu:05215_0": "na, uttara-viṣaya-aparijñānāt. yady ayaṃ na pratyuccārayati,",
    "SA15dhkvadnu:05216_0": "nirviṣayam uttaraṃ prasajyeta. atha uttaraṃ bravīti,",
    "SA15dhkvadnu:05217_0": "kathaṃ na uccārayati. tad idaṃ vyāhatam ucyate, na uccārayaty",
    "SA15dhkvadnu:05301_0": "uttaraṃ ca bravīti iti. apratijñānāc ca. na ca idaṃ pratijñāyate,",
    "SA15dhkvadnu:05302_0": "pūrvaṃ sarvam uccārayitavyam, paścād uttaram",
    "SA15dhkvadnu:05303_0": "abhidhātavyam iti, api tu yathākathaṃcid uttaraṃ vācyam,",
    "SA15dhkvadnu:05304_0": "uttaraṃ ca āśraya-abhāve ayuktam iti, yuktam apratyuccāraṇaṃ",
    "SA15dhkvadnu:05305_0": "nigrahasthānam iti.",
    "SA15dhkvadnu:05306_0": "yadi nāma vādī sva-sādhana-artha-vivaraṇa-vyājena prasaṅgād",
    "SA15dhkvadnu:05307_0": "aparāparaṃ ghoṣayet, vivāda-āspadaṃ ca jijñāsitam",
    "SA15dhkvadnu:05308_0": "artha-mātram uktvā pratijñā-ādiṣv artha-viśeṣa-paraṃparayā aparān",
    "SA15dhkvadnu:05309_0": "arthān upakṣipya kathāṃ vistārayet, tac ca sarvaṃ yadā",
    "SA15dhkvadnu:05310_0": "na anuvaktuṃ śaknuyāt, kas tasya vivāda-āśraya-artha-mātra-uttara-",
    "SA15dhkvadnu:05311_0": "vacane sāmarthya-vighātaḥ, yena vādi-vacana-ananubhāṣaṇaṃ",
    "SA15dhkvadnu:05312_0": "nigrahasthānam ucyate. tasmād sarvāṃ vādi-kathām",
    "SA15dhkvadnu:05313_0": "ananubhāṣamāṇo na uttare asamarthaḥ.",
    "SA15dhkvadnu:05314_0": "yad-vacana-nāntarīyakā jijñāsita-artha-siddhiḥ yathā pakṣadharmatā-",
    "SA15dhkvadnu:05315_0": "vyāpti-prasādhana-mātraṃ na tatra api prasaṅga-antara-",
    "SA15dhkvadnu:05316_0": "upakṣepaḥ, tad avaśyaṃ sādhana-aṅga-viṣayatvād dūṣaṇena upadarśyata",
    "SA15dhkvadnu:05317_0": "eva. tatra api na sarvaṃ prāg anukrameṇa uccāritavyam,",
    "SA15dhkvadnu:05318_0": "paścād dūṣaṇaṃ vācyaṃ dvir uccāraṇa-prasaṅgāt. dūṣaṇa-",
    "SA15dhkvadnu:05401_0": "viṣaya-upadarśana-arthe anubhāṣaṇe vādi-vacana-anukrama-",
    "SA15dhkvadnu:05402_0": "ghoṣaṇaṃ vyartham iti, na kāryam eva dūṣayatā asya ayaṃ doṣa",
    "SA15dhkvadnu:05403_0": "iti nāntarīyatvāt pratidoṣa-vacanaṃ viṣaya-upadarśanaṃ",
    "SA15dhkvadnu:05404_0": "kriyata eva. na hi sarva-viṣaya-upadarśanaṃ kṛtvā yugapad",
    "SA15dhkvadnu:05405_0": "doṣaḥ śakyate abhidhātum, pratyarthaṃ doṣa-bhedāt. tasmād",
    "SA15dhkvadnu:05406_0": "yaṃ padārthaṃ dūṣayati, sa eva tad-dūṣaṇa-viṣayas tadā",
    "SA15dhkvadnu:05407_0": "pradarśanīyo na aparaḥ, tad-dūṣaṇe apara-upadarśanasya asambhavāt.",
    "SA15dhkvadnu:05408_0": "tasmin dūṣite punar anyo artho apara-doṣa-viṣaya ity",
    "SA15dhkvadnu:05409_0": "ayam anubhāṣaṇe dūṣaṇe ca nyāyaḥ. sakṛt-sarva-anubhāṣaṇe",
    "SA15dhkvadnu:05410_0": "api doṣa-vacana-kāle punar viṣayaḥ pradarśanīya eva, apradarśite",
    "SA15dhkvadnu:05411_0": "doṣasya vaktum aśakyatvāt. tathā ca dvir-anubhāṣaṇaṃ",
    "SA15dhkvadnu:05412_0": "kṛtaṃ syāt. tatra prathamaṃ sarva-anukrama-anubhāṣaṇaṃ niṣprayojanam.",
    "SA15dhkvadnu:05413_0": "dūṣaṇa-vādinā dūṣaṇe vaktavye yan na tatra upayujyate,",
    "SA15dhkvadnu:05414_0": "tasya abhidhānam adoṣa-udbhāvanaṃ dvir-uktiś ca iti",
    "SA15dhkvadnu:05415_0": "sakṛt-sarva-anubhāṣaṇaṃ parājaya-adhikaraṇaṃ vācyam.",
    "SA15dhkvadnu:05416_0": "tathā astv iti cet, syād etat, uktaṃ etad artha-antaraṃ nigrahasthānam",
    "SA15dhkvadnu:05417_0": "iti. tatra sādhane yataḥ kutaścit prasaṅga-ādinā",
    "SA15dhkvadnu:05418_0": "anāntarīyakā-abhidhānaṃ vādino artha-antara-gamanam eva iti",
    "SA15dhkvadnu:05419_0": "sa nigrahā-arhaḥ. na kaścit tat-kathita-kriyamāṇa-prasaṅgo",
    "SA15dhkvadnu:05420_0": "na prasajyate. na api tat tasya anubhāṣaṇīyam, na ca idam apy",
    "SA15dhkvadnu:05421_0": "asmābhir anujñāyate, sarvaṃ prāk sakṛd vaktavyaṃ paścād",
    "SA15dhkvadnu:05422_0": "dūṣaṇam iti, kiṃ tu dūṣayatā avaśyaṃ viṣayo darśanīyo",
    "SA15dhkvadnu:05423_0": "anyathā dūṣaṇā-vṛtter iti.",
    "SA15dhkvadnu:05501_0": "evaṃ tarhi na ananubhāṣaṇaṃ pṛthag nigrahasthānaṃ",
    "SA15dhkvadnu:05502_0": "vācyam apratibhayā gatatvāt, uttarasya hy apratipattir",
    "SA15dhkvadnu:05503_0": "apratibhā. na ca uttara-viṣayam apradarśayann uttaraṃ pratipattuṃ",
    "SA15dhkvadnu:05504_0": "samarthaḥ. na hy anākṣipta-anuttara-pratipattikam",
    "SA15dhkvadnu:05505_0": "ananubhāṣaṇam. tena ananubhāṣaṇasya vyāpikāyām apratibhāyāṃ",
    "SA15dhkvadnu:05506_0": "vihitaṃ nigrahasthānatvam ananubhāṣaṇe labdham",
    "SA15dhkvadnu:05507_0": "eva, gavi vihitam iva sāsnā-ādimattvaṃ bāhuleye api. tasmād",
    "SA15dhkvadnu:05508_0": "apratibhā eva nigraha-adhikaraṇatvena vācyā, na ananubhāṣaṇam.",
    "SA15dhkvadnu:05510_0": "kaś ca ayaṃ samaya-niyamas trir-abhihitasya ananubhāṣaṇam",
    "SA15dhkvadnu:05511_0": "iti. yadi tāvat para-pratipādana-arthā pravṛttiḥ, kiṃ",
    "SA15dhkvadnu:05512_0": "trir abhidhīyeta. tathā tathā sa grāhaṇīyaḥ, yathā asya pratipattir",
    "SA15dhkvadnu:05513_0": "bhavati. atha para-upatāpana-arthā, tadā api kiṃ trir",
    "SA15dhkvadnu:05514_0": "abhidhīyate, sākṣiṇāṃ karṇe nivedya prativādī kaṣṭa-pratīta-",
    "SA15dhkvadnu:05515_0": "druta-saṃkṣipta-ādibhir upadrotavyaḥ, yathā-uttara-pratipatti-",
    "SA15dhkvadnu:05601_0": "vimūḍhas tūṣṇīṃbhavati. na hi para-upatāpana-krame kaścin",
    "SA15dhkvadnu:05602_0": "nyāyaḥ, yena kaṣṭa-pratīta-prayoga-druta-uccāritāni nivāryante",
    "SA15dhkvadnu:05603_0": "trir-abhidhānaṃ vā vidhīyate. na ca para-upatāpāya santaḥ pravartante",
    "SA15dhkvadnu:05604_0": "śāstrāṇi vā praṇīyante ity ado vaktavyam. tasmāt",
    "SA15dhkvadnu:05605_0": "tāvad vaktavyam, yāvad anena na gṛhītam, na trir eva. agrahaṇa-",
    "SA15dhkvadnu:05606_0": "sāmarthye prāg eva paricchinna-sāmarthyena parihartavyaḥ",
    "SA15dhkvadnu:05607_0": "parān anupratibodhyeti.",
    "SA15dhkvadnu:05608_0": "avijñātaṃ ca ajñānam. vijñātaṃ parṣadā prativādinā yad",
    "SA15dhkvadnu:05609_0": "avijñātam, tad ajñānaṃ nāma nigrahasthānam. arthe khalv",
    "SA15dhkvadnu:05610_0": "avijñāte na tasya pratiṣedhaṃ brūyād iti.",
    "SA15dhkvadnu:05611_0": "etad apy ananubhāṣaṇa-vad apratibhayā eva gamyatvād",
    "SA15dhkvadnu:05612_0": "avācyam. yathā ananubhāṣaṇe apradarśita-viṣayatvād uttara-",
    "SA15dhkvadnu:05613_0": "pratipattir aśakyā iti anuttara-pratipattyā eva nigrahasthānatvam",
    "SA15dhkvadnu:05614_0": "uttara-viṣaya-pradarśana-prasaṅgam antareṇa anubhāṣaṇasya",
    "SA15dhkvadnu:05615_0": "vaiyarthyāt, tathā-jñāne apy uttara-apratipattyā eva",
    "SA15dhkvadnu:05616_0": "nigrahasthānatvam, ajānānaḥ katham uttaram uttara-viṣayaṃ",
    "SA15dhkvadnu:05701_0": "ca uttaraṃ brūyād iti viṣaya-ajñānam uttara-jñānaṃ",
    "SA15dhkvadnu:05702_0": "ca nigrahasthānam, anyathā-pratibhāyā nirviṣayatvāt. anavadhārita-",
    "SA15dhkvadnu:05703_0": "artho hi na anubhāṣet. ananubhāṣamāṇo viṣayam",
    "SA15dhkvadnu:05704_0": "apradarśya-uttaraṃ pratipattuṃ na śaknuyād iti uttaraṃ",
    "SA15dhkvadnu:05705_0": "na pratipadyeta jñāta-uttara-tad-viṣayasya uttara-apratipatter asambhavāt.",
    "SA15dhkvadnu:05706_0": "ubhayam etad uttara-apratipatteḥ kāraṇam iti.",
    "SA15dhkvadnu:05707_0": "tad-abhāve pratipattir bhavaty eva iti tayoḥ pṛthag vacane",
    "SA15dhkvadnu:05708_0": "apratibhāyāḥ ko viṣaya iti vaktavyam, nirviṣayatvād avācyā",
    "SA15dhkvadnu:05709_0": "eva syāt.",
    "SA15dhkvadnu:05710_0": "na uttara-ajñānam ajñānaṃ kiṃ tarhi viṣaya-ajñānam, ajñāte",
    "SA15dhkvadnu:05711_0": "hi viṣaye uttara-ajñānāt tan na pratipadyeta iti asti viṣayo apratibhāyā",
    "SA15dhkvadnu:05712_0": "iti cet, evaṃ tarhy ananubhāṣaṇaṃ nirviṣayam,",
    "SA15dhkvadnu:05713_0": "ajñānena ākṣepāt. na hi viṣayaṃ samyak pratipadyamānaḥ",
    "SA15dhkvadnu:05714_0": "kaścin na anubhāṣeta iti na ananubhāṣaṇaṃ pṛthag vācyam.",
    "SA15dhkvadnu:05715_0": "uttara-ajñānasya ca ākṣepāt. viṣaya-ajñānena uttara-ajñānam apy",
    "SA15dhkvadnu:05716_0": "ākṣiptam eva. na hi viṣayam ajānann uttaraṃ jānāti iti na eva apratibhāyā",
    "SA15dhkvadnu:05717_0": "viṣayo asti.",
    "SA15dhkvadnu:05801_0": "jñāte api viṣaye punar uttara-ajñānam apratibhāyā viṣaya",
    "SA15dhkvadnu:05802_0": "iti cet, evaṃ tarhi viṣaya-uttara-ajñānayor api prabhedān nigrahasthāna-",
    "SA15dhkvadnu:05803_0": "antarāṇi vācyāni. yathā ajñānasya viṣaya-ajñānam uttara-",
    "SA15dhkvadnu:05804_0": "ajñānam iti prabhedād asaty api guṇa-atiśaye nigrahasthāna-",
    "SA15dhkvadnu:05805_0": "antara-vyavasthā kriyate, tathā ajñānayor api sarvā-jñāna-ardha-",
    "SA15dhkvadnu:05806_0": "ajñānam ity ādi-prabhedān nigrahasthāna-antarāṇi kiṃ na ucyante.",
    "SA15dhkvadnu:05807_0": "na ca ubhayasya apy ajñānasya saṃgraha-vacane kaścid",
    "SA15dhkvadnu:05808_0": "doṣaḥ, guṇas tu syād iti saṃgraha-vacanaṃ nyāyyam.",
    "SA15dhkvadnu:05809_0": "tasmād ananubhāṣaṇa-jñānayor apratibhā-viṣayatvān na",
    "SA15dhkvadnu:05810_0": "pṛthag-vacanam. api ca na pūrva-uttara-vādino hetv-ābhāsā-pratibhābhyām",
    "SA15dhkvadnu:05811_0": "anyan nigrahasthānaṃ nyāyyam asti tad-ubhaya-",
    "SA15dhkvadnu:05812_0": "vacanena eva sarvam uktam iti. tad-ubhaya-ākṣipteṣu prabhedeṣu",
    "SA15dhkvadnu:05813_0": "guṇa-atiśayam antareṇa vacana-āder atiprasaṅgād vyarthaḥ",
    "SA15dhkvadnu:05814_0": "prapañca iti.",
    "SA15dhkvadnu:05815_0": "uttarasya apratipattir apratibhā. para-pakṣa-pratiṣedha",
    "SA15dhkvadnu:05816_0": "uttaraṃ yadā na pratipadyate, tadā nigṛhīto vaktavyaḥ.",
    "SA15dhkvadnu:05817_0": "sādhana-vacana-anantaraṃ prativiṣayam uttare vyarthaṃ",
    "SA15dhkvadnu:05818_0": "tad-ajñāna-krama-ghoṣaṇa-śloka-pāṭha-ādinā kālaṃ gamayan kartavya-",
    "SA15dhkvadnu:05819_0": "apratipattyā nigraha-arha iti nyāyyaṃ nigrahasthānam",
    "SA15dhkvadnu:05820_0": "iti.",
    "SA15dhkvadnu:05901_0": "kārya-vyāsaṅgāt kathā-vicchedo vikṣepaḥ. yat kiṃcit kartavyaṃ",
    "SA15dhkvadnu:05902_0": "vyāsajya kathāṃ vicchinatti, idaṃ me karaṇīyaṃ",
    "SA15dhkvadnu:05903_0": "parihīyate, asminn avasite paścāt kariṣyāmi, pratiśyāyakalā",
    "SA15dhkvadnu:05904_0": "me kaṇṭhaṃ kṣiṇoty evam-ādinā kathāṃ vicchinatti, sa vikṣepo",
    "SA15dhkvadnu:05905_0": "nāma nigrahasthānam. ekatara-nigraha-antāyāṃ kathāyāṃ",
    "SA15dhkvadnu:05906_0": "svayam eva kathā-antaṃ pratipadyata iti.",
    "SA15dhkvadnu:05907_0": "idam apy yadi pūrvapakṣa-vādī kuryād vyāja-upakṣepa-mātreṇa,",
    "SA15dhkvadnu:05908_0": "na punar bhūtasya tathāvidha-kathā-uparodhinaḥ kāryasya",
    "SA15dhkvadnu:05909_0": "bhāve, tasya sva-sādhana-asāmarthya-paricchedād eva",
    "SA15dhkvadnu:05910_0": "vikṣepaḥ syāt. tathā ca idam artha-antara-gamana eva antarbhaved",
    "SA15dhkvadnu:05911_0": "asamartha-sādhana-abhidhānād hetv-ābhāseṣu vā. prakṛta-",
    "SA15dhkvadnu:05912_0": "sādhana-asambaddha-pratipatteś ca nirarthaka-apārthakābhyāṃ",
    "SA15dhkvadnu:05913_0": "na bhidyate. atiprasaṅgaś ca evaṃprakārāṇām asambaddha-",
    "SA15dhkvadnu:06001_0": "sādhana-vākya-pratipatti-bhedānāṃ pṛthag-nigrahasthāna-",
    "SA15dhkvadnu:06002_0": "vyavasthāpane proktaḥ. atha uttarapakṣa-vādy evaṃ vikṣipet,",
    "SA15dhkvadnu:06003_0": "tasya api sādhana-anantaram uttare pratipattavye tad-apratipattyā",
    "SA15dhkvadnu:06004_0": "vikṣepa-pratipattir apratibhāyām artha-antare vā antarbhavati.",
    "SA15dhkvadnu:06006_0": "nanu na avaśyaṃ sādhana-dūṣaṇābhyām eva sarvasya pratipattir,",
    "SA15dhkvadnu:06007_0": "yena sarvā vādi-prativādinor na asamyak-pratipattir",
    "SA15dhkvadnu:06008_0": "hetv-ābhāseṣv apratibhāyāṃ vā antarbhavet. bhavati hi anibaddhena",
    "SA15dhkvadnu:06009_0": "api kathā-prapañcena vivāda iti, na, asambhavāt.",
    "SA15dhkvadnu:06010_0": "ekatra adhikaraṇe viruddha-abhyupagamayor vivādaḥ syāt, aviruddha-",
    "SA15dhkvadnu:06011_0": "abhyupagamayor anabhyupagamayor vā vivādā-abhāvāt.",
    "SA15dhkvadnu:06012_0": "tatra avaśyam ekasya prāg-vacana-pravṛttiḥ, yugapat-pravṛttau",
    "SA15dhkvadnu:06013_0": "paraspara-vacana-śravaṇa-avadhāraṇa-uttarāṇām asambhavena",
    "SA15dhkvadnu:06014_0": "pravṛtti-vaiphalyāt svastha-ātmanām apravṛtteḥ. tena",
    "SA15dhkvadnu:06015_0": "ca sva-upagama-upanyāse avaśyaṃ sādhanaṃ vaktavyam,",
    "SA15dhkvadnu:06016_0": "anyathā pareṣām apratipatteḥ, apareṇa ca tat-sambandhi dūṣaṇam.",
    "SA15dhkvadnu:06017_0": "ubhayor asamyak-pratipattau hetv-ābhāsa-apratibhayoḥ",
    "SA15dhkvadnu:06018_0": "prasaṅga iti. sarvo nyāya-pravṛttaḥ pūrva-uttarapakṣa-upanyāso",
    "SA15dhkvadnu:06101_0": "dvayaṃ na atipatati. etena eva vitaṇḍā pratyukta-abhyupagama-",
    "SA15dhkvadnu:06102_0": "abhāve vivāda-abhāvāt.",
    "SA15dhkvadnu:06103_0": "yadā tarhy abhyupagamya vādaṃ viphalatayā na kiṃcid",
    "SA15dhkvadnu:06104_0": "vakti, anyad vā yat kiṃcit pralapati, tadā kathaṃ hetv-ābhāsa-",
    "SA15dhkvadnu:06105_0": "antarbhāvaḥ. asamarthita-sādhana-abhidhāna evam uktam,",
    "SA15dhkvadnu:06106_0": "anabhidhāna anya-abhidhānayor api parājaya eva ity uktam",
    "SA15dhkvadnu:06107_0": "abhyupagamya vādam asādhana-aṅga-vacanāt. etena adhikasya",
    "SA15dhkvadnu:06108_0": "punaruktasya ca pratijñā-āder vacanasya ca nigrahasthānatvaṃ",
    "SA15dhkvadnu:06109_0": "vyākhyātam, tad api hi pratipādita-artha-viparyayatvāt",
    "SA15dhkvadnu:06110_0": "sādhana-sāmarthya-anabhidhānam. apratīta-pratyayatayā lakṣaṇāt",
    "SA15dhkvadnu:06111_0": "sādhanasya asādhana-aṅga-vacanam iti nigrahasthānam",
    "SA15dhkvadnu:06112_0": "iti.",
    "SA15dhkvadnu:06113_0": "sva-pakṣa-doṣa-abhyupagamāt para-pakṣe doṣa-prasaṅgo mata-anujñā.",
    "SA15dhkvadnu:06114_0": "yaḥ pareṇa coditaṃ doṣam anuddhṛtya, bhavato",
    "SA15dhkvadnu:06115_0": "apy ayaṃ doṣa iti bravīti, yathā bhavāṃś cauraḥ puruṣatvād",
    "SA15dhkvadnu:06116_0": "ity ukte sa taṃ pratibrūyād, bhavān api iti, sa sva-pakṣe doṣa-abhyupagamāt",
    "SA15dhkvadnu:06117_0": "para-pakṣe taṃ doṣaṃ prasañjayan para-matam",
    "SA15dhkvadnu:06118_0": "anujānāti iti mata-anujñā nigrahasthānam iti.",
    "SA15dhkvadnu:06201_0": "atra api yadi puruṣatvāc cauro bhavān api syāt, na ca bhavatā",
    "SA15dhkvadnu:06202_0": "ātmā evam iṣṭaḥ, tasmān na ayaṃ caurya-hetur iti yady",
    "SA15dhkvadnu:06203_0": "ayam abhiprāyaḥ, tadā na kaścid doṣaḥ, anabhimate tad-ātmani",
    "SA15dhkvadnu:06204_0": "cauratvena hetu-darśanena dūṣaṇāt.",
    "SA15dhkvadnu:06205_0": "prasaṅgam antareṇa āñjasena eva kiṃ na vyabhicārita iti",
    "SA15dhkvadnu:06206_0": "cet, yat kiṃcid etat, santi hy evaṃprakārā api vyavahārā loka",
    "SA15dhkvadnu:06207_0": "iti. atha tad upakṣepam abhyupagacchaty eva, tadā apy",
    "SA15dhkvadnu:06208_0": "asāv uttara-apratipattyā eva tat-sādhane nigraha-arhaḥ, na aparatra",
    "SA15dhkvadnu:06209_0": "sva-doṣa-upakṣepāt, tat-sādhana-nirdoṣatāyāṃ hi tad-abhyupagama",
    "SA15dhkvadnu:06210_0": "eva uttara-apratipattir iti tāvatā eva pūrvam āpanna-nigrahasya",
    "SA15dhkvadnu:06211_0": "para-doṣa-upakṣepasya anapekṣaṇīyatvād iti.",
    "SA15dhkvadnu:06212_0": "nigraha-prāptasya anigrahaḥ paryanuyojya-upekṣaṇam. paryanuyojyo",
    "SA15dhkvadnu:06213_0": "nāma nigraha-upapattyā codanīyaḥ, tasya upekṣaṇaṃ",
    "SA15dhkvadnu:06214_0": "nigraha-prāpto asi ity ananuyogaḥ. etac ca kasya parājaya",
    "SA15dhkvadnu:06215_0": "ity anuyuktayā parṣadā vaktavyam, na khalu nigraha-prāptaḥ",
    "SA15dhkvadnu:06216_0": "sva-kaupīnaṃ vivṛṇuyād iti.",
    "SA15dhkvadnu:06301_0": "atra api yadi sādhana-vādinaṃ nigraha-prāptam uttara-vādī",
    "SA15dhkvadnu:06302_0": "na paryanuyuṅkte, apratibhā eva asya uttara-apratipatter iti na",
    "SA15dhkvadnu:06303_0": "paryanuyojya-upekṣaṇaṃ pṛthag nigrahasthānam. nyāya-cintāyāṃ",
    "SA15dhkvadnu:06304_0": "punar na dvayor ekasya api atra jaya-parājayau, sādhana-",
    "SA15dhkvadnu:06305_0": "ābhāsena artha-apratipādanād bhūta-doṣa-anabhidhānāc ca.",
    "SA15dhkvadnu:06306_0": "atha kaṃcid doṣam udbhāvayati, kaṃcin na, na tadā",
    "SA15dhkvadnu:06307_0": "nigraham arhati uttara-pratipatteḥ.",
    "SA15dhkvadnu:06308_0": "arhati eva, sarvasya sato doṣasya anudbhāvanād iti cet, na",
    "SA15dhkvadnu:06309_0": "santa iti kṛtvā sarve doṣā avaśyaṃ vaktavyā avacane vā",
    "SA15dhkvadnu:06310_0": "nigrahaḥ, ekena api tat-sādhana-vighātād, eka-sādhana-vacana-vat.",
    "SA15dhkvadnu:06311_0": "yathā ekasya artha-asya aneka-sādhana-sadbhāve apy ekena eva",
    "SA15dhkvadnu:06312_0": "tat-siddher na sarva-upādānam iti na doṣam udbhāvayann eva aparasya",
    "SA15dhkvadnu:06313_0": "anudbhāvanān nigraha-arhaḥ.",
    "SA15dhkvadnu:06401_0": "atha pūrva-pakṣa-vādī uttara-pakṣa-vādinaṃ nigraha-prāptaṃ",
    "SA15dhkvadnu:06402_0": "na nigṛhṇāti, tadā tayor nyāyena na ekasya api pūrvavaj",
    "SA15dhkvadnu:06403_0": "jaya-parājayau. doṣa-ābhāsaṃ brūvānam uttara-vādinaṃ sva-",
    "SA15dhkvadnu:06404_0": "sādhanād anutsārayato asamarthita-sādhana-aṅgatvān na jayo",
    "SA15dhkvadnu:06405_0": "vādinaḥ, sarva-doṣa-asambhava-pradarśanena sādhana-aṅga-samarthanāt.",
    "SA15dhkvadnu:06406_0": "na apy uttara-vādino bhūta-doṣa-apratipādanāt. tasmād",
    "SA15dhkvadnu:06407_0": "evam api na paryanuyojya-upekṣaṇaṃ nāma parājaya-adhikaraṇam",
    "SA15dhkvadnu:06408_0": "iti.",
    "SA15dhkvadnu:06409_0": "asthāne nigrahasthāna-anuyogo niranuyojya-anuyogaḥ. nigrahasthāna-",
    "SA15dhkvadnu:06410_0": "lakṣaṇasya mithyā-avasāyād anigrahasthāne nigṛhīto",
    "SA15dhkvadnu:06411_0": "asi iti bruvan niranuyojya-anuyogān nigṛhīto vaktavyaḥ.",
    "SA15dhkvadnu:06412_0": "atra api yadi tat-sādhana-vādinam abhūtair doṣair uttara-",
    "SA15dhkvadnu:06413_0": "vādy abhiyuñjīta, so asthāne nirdoṣe nigrahasthānasya abhiyokta-",
    "SA15dhkvadnu:06414_0": "udbhāvayitā na bhavati. tathā ca bhūta-doṣa-udbhāvana-lakṣaṇasya",
    "SA15dhkvadnu:06415_0": "uttarasya apratipatter itareṇa uttara-ābhāsatve pratipādite",
    "SA15dhkvadnu:06501_0": "apratibhayā eva nigṛhīta iti na idam ato nigrahasthāna-antaram.",
    "SA15dhkvadnu:06503_0": "atha uttara-vādinaṃ bhūtaṃ sādhana-doṣam udbhāvayantam",
    "SA15dhkvadnu:06504_0": "aparo doṣa-ābhāsa-vacanena abhiyuñjīta, tasya tena bhūta-",
    "SA15dhkvadnu:06505_0": "doṣatve pratipādite sādhana-ābhāsa-vacanena eva nigṛhīta iti.",
    "SA15dhkvadnu:06506_0": "evam api na idaṃ hetv-ābhāsebhyo bhidyate. avaśyaṃ hi",
    "SA15dhkvadnu:06507_0": "viṣaya-antara-vyāpty-arthaṃ hetv-ābhāsā nigrahasthānatvena",
    "SA15dhkvadnu:06508_0": "vaktavyāḥ, tad-uktāv apara-uktir anarthakā iti.",
    "SA15dhkvadnu:06509_0": "siddhāntam abhyupetyā-niyamāt kathā-prasaṅgo apasiddhāntaḥ.",
    "SA15dhkvadnu:06510_0": "kasyacid arthasya tathābhāvaṃ pratijñāya pratijñātā-",
    "SA15dhkvadnu:06511_0": "artha-viparyayāt kathā-prasaṅgaṃ kurvato apasiddhānto",
    "SA15dhkvadnu:06512_0": "vijñeyaḥ. yathā na sato vināśaḥ, na asad utpadyata iti siddhāntam",
    "SA15dhkvadnu:06513_0": "abhyupetya pakṣam avasthāpayati ekā prakṛtir",
    "SA15dhkvadnu:06514_0": "vyaktasya, vikārāṇām anvaya-darśanāt. mṛd-anvayānāṃ śarāva-",
    "SA15dhkvadnu:06515_0": "ādīnāṃ dṛṣṭam eka-prakṛtikatvam, tathā ca ayaṃ vyakta-",
    "SA15dhkvadnu:06601_0": "bhedas sukha-duḥkha-moha-samanvito gṛhyate. tat sukha-ādibhir",
    "SA15dhkvadnu:06602_0": "eka-prakṛtir iti. sa evam uktavān paryanuyujyate.",
    "SA15dhkvadnu:06603_0": "atha prakṛtir vikāra iti kathaṃ lakṣayitavyam iti. yasya avasthitasya",
    "SA15dhkvadnu:06604_0": "dharma-antara-nivṛttau dharma-antaraṃ pravartate,",
    "SA15dhkvadnu:06605_0": "sā prakṛtiḥ. yat tad dharma-antaram, sa vikāra iti. so ayaṃ",
    "SA15dhkvadnu:06606_0": "prakṛta-artha-viparyayād aniyamāt kathāṃ prasañjayati. pratijñātaṃ",
    "SA15dhkvadnu:06607_0": "khalv anena na asad āvirbhavati, na sat tirobhavati iti.",
    "SA15dhkvadnu:06608_0": "sad-asatoś ca tirobhāva-āvirbhāvāv antareṇa na kasyacit pravṛtty-",
    "SA15dhkvadnu:06609_0": "uparamaḥ pravṛttir vā iti evaṃ pratyavasthito yadi sata",
    "SA15dhkvadnu:06610_0": "ātma-hānam asataś ca ātma-lābham abhyupaiti, apasiddhānto",
    "SA15dhkvadnu:06611_0": "bhavati atha na abhyupaiti, pakṣo asya na sidhyati iti.",
    "SA15dhkvadnu:06612_0": "iha api na kaścid aniyamāt kathā-prasaṅgaḥ yat tena upagatan",
    "SA15dhkvadnu:06613_0": "na asad utpadyate, na sad vinaśyati iti tasya samarthanāya",
    "SA15dhkvadnu:06614_0": "idam uktam eka-prakṛtikam idaṃ vyaktam anvaya-darśanād",
    "SA15dhkvadnu:06615_0": "iti. tatra ekā prakṛtiḥ sukha-duḥkha-mohaḥ. tad-avibhakta-",
    "SA15dhkvadnu:06616_0": "yonikam idaṃ vyaktaṃ tad-anvaya-darśanāt. vyaktasya",
    "SA15dhkvadnu:06701_0": "avahīyata iti. na tad-rahita-sukha-ādi-svabhāvatā vyakta-lakṣaṇa-",
    "SA15dhkvadnu:06702_0": "vināśa-abhyupagama-abhāvāt sarvasya tad-ātmakasya na utpatti-",
    "SA15dhkvadnu:06703_0": "vināśāv iti siddhaṃ bhavati. atra tad-uktasya hetor doṣam",
    "SA15dhkvadnu:06704_0": "anudbhāvya vikāra-prakṛti-lakṣaṇaṃ pṛcchan svayam ayaṃ",
    "SA15dhkvadnu:06705_0": "prakṛta-asambandhena aniyamāt kathāṃ pravartayati.",
    "SA15dhkvadnu:06706_0": "tatra idaṃ syād vācyam, vyaktaṃ nāma pravṛtti-nivṛtti-",
    "SA15dhkvadnu:06707_0": "dharmakam, na tathā sukha-ādayaḥ. vyaktasya sukha-ādy-anvaye",
    "SA15dhkvadnu:06708_0": "sukha-ādi-svabhāvatāyāṃ pravṛtti-nivṛtti-dharmatā-lakṣaṇam",
    "SA15dhkvadnu:06709_0": "virodhād iti. sukha-ādy-anvaya-darśanād ity asiddho hetur",
    "SA15dhkvadnu:06711_0": "iti. evaṃ hi tasya sādhana-doṣa-udbhāvanena pakṣo dūṣito",
    "SA15dhkvadnu:06712_0": "bhavati. so anupasaṃhṛtya sādhana-doṣaṃ kathāṃ pratānayan",
    "SA15dhkvadnu:06713_0": "sva-doṣaṃ paratra upakṣipati.",
    "SA15dhkvadnu:06714_0": "ayam eva doṣo anena prakaraṇena ucyata iti cet, eṣa naimittikāṇāṃ",
    "SA15dhkvadnu:06715_0": "viṣayaḥ, na lokaḥ śabdair apratipāditam arthaṃ",
    "SA15dhkvadnu:06716_0": "pratipattuṃ samartha iti. sa eva ayaṃ bhaṇḍālekhyanyāyo",
    "SA15dhkvadnu:06717_0": "atra api. yathoktena nyāyena pūrvakasya asādhana-aṅgasya asiddhasya",
    "SA15dhkvadnu:06718_0": "hetor abhidhānād eva nigrahaḥ, na api aniyamāt",
    "SA15dhkvadnu:06719_0": "kathā-prasaṅgād iti. idam api hetv-ābhāseṣv antarbhāvān na",
    "SA15dhkvadnu:06720_0": "pṛthag vācyam.",
    "SA15dhkvadnu:06801_0": "hetv-ābhāsāś ca yathoktāḥ. hetv-ābhāsāś ca nigrahasthānāni.",
    "SA15dhkvadnu:06802_0": "kiṃ punar lakṣaṇa-antara-yogād hetv-ābhāsā nigrahasthāna-",
    "SA15dhkvadnu:06803_0": "bhāvam āpadyante, yathā pramāṇāni prameyatvam",
    "SA15dhkvadnu:06804_0": "ity ata āha yathokta-hetv-ābhāsa-lakṣaṇena eva nigrahasthāna-",
    "SA15dhkvadnu:06805_0": "bhāva iti.",
    "SA15dhkvadnu:06806_0": "atra api yathoktaṃ kṛtvā cintyam eva, kiṃ te yathālakṣita-prabhedās",
    "SA15dhkvadnu:06807_0": "tathā eva, āhosvid anyathā iti. tat tu cintyamānam",
    "SA15dhkvadnu:06808_0": "iha atiprasajyata iti na pratanyate. hetv-ābhāsāś ca yathānyāyaṃ",
    "SA15dhkvadnu:06809_0": "nigrahasthānam iti etāvan-mātram iṣṭam iti.",
    "SA15dhkvadnu:06810_0": "loke avidyā-timira-paṭala-ullekhanas tattva-dṛṣṭer",
    "SA15dhkvadnu:06811_0": "vādanyāyaḥ parahita-ratair eṣa sadbhiḥ praṇītaḥ /",
    "SA15dhkvadnu:06812_0": "tattva-ālokaṃ timirayati taṃ durvidagdho jano ayaṃ",
    "SA15dhkvadnu:06813_0": "tasmād yatnaḥ kṛta iha mayā tat-samujjvālanāya //3//",
    "SA15dhkvadnu:06814_0": "vādanyāyo nāma prakaraṇaṃ samāptam."
}