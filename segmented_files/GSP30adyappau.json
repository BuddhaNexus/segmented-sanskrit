{
    "GSP30adyappau:0": " PADA MARKERS For a four-pada verse:",
    "GSP30adyappau:1": " For a six-pada verse:",
    "GSP30adyappau:2": " Ādyanātha: Anuttaraprakāśapañcāśikā oṃ namo 'nuttaraprakāśaśaṅkarāya",
    "GSP30adyappau:3": " akṛtrimāhamāmarśa- $ prakāśaikaghanaḥ śivaḥ &",
    "GSP30adyappau:4": " śaktyā vimarśavapuṣā % svātmano 'nanyarūpayā // Aprp_1 //",
    "GSP30adyappau:5": " śivādikṣitiparyantaṃ $ viśvaṃ vapur udañcayan &",
    "GSP30adyappau:6": " pañcakṛtyamahānāṭya- % rasikaḥ krīḍati prabhuḥ // Aprp_2 //",
    "GSP30adyappau:7": " pṛthagartham arthavattā $ viśvaviśvaśarīrayoḥ &",
    "GSP30adyappau:8": " na viśvaviśvavapuṣor % bhinnatā kāpi tāttvikī // Aprp_3 //",
    "GSP30adyappau:9": " bhede sattāsphurattābhyāṃ $ bhinnaṃ kiṃ tu jagad bhavet &",
    "GSP30adyappau:10": " sattāsphurattāsaṃbandhāt % sattā-bhānaṃ ca tan na cet // Aprp_4 //",
    "GSP30adyappau:11": " asataḥ kiṃ satas tābhyāṃ $ saṃbandhaḥ so 'yam iṣyate &",
    "GSP30adyappau:12": " svarūpalābhasulabhaḥ % saṃbandho na hy avastunaḥ // Aprp_5 //",
    "GSP30adyappau:13": " na labdharūpasaṃbandhe $ tābhyāṃ kiṃ cid upekṣyate &",
    "GSP30adyappau:14": " upekṣāyām avasthānaṃ % na syād etasya kiṃ cana // Aprp_6 //",
    "GSP30adyappau:15": " svabhāvataḥ sphurattā ca $ sattā ca na vināśinī &",
    "GSP30adyappau:16": " vināśānabhupagame % jaḍatāpi nivartate // Aprp_7 //",
    "GSP30adyappau:17": " tato gatyantarābhāvāc $ cid eva pariśiṣyate &",
    "GSP30adyappau:18": " sataś cidaikyaṃ prakṛtaṃ % kadā cin na nivartate // Aprp_8 //",
    "GSP30adyappau:19": " prakāśe 'nanyato bhāvaḥ $ svātantryollāsakevalaḥ &",
    "GSP30adyappau:20": " parichinnātmikā śaktiḥ % śambhor viśvātiśāyinaḥ // Aprp_9 //",
    "GSP30adyappau:21": " yat prakāśātmakaṃ sarvaṃ $ tamaḥkevalatāṃ gatam &",
    "GSP30adyappau:22": " yac ca kiṃ cij jagad etat % prakāśād atiricyate // Aprp_10 //",
    "GSP30adyappau:23": " vimṛśyasaraṇīṃ prāptam $ ity eṣā tāttvikī matiḥ &",
    "GSP30adyappau:24": " avabhāsaikatānānāṃ % matir ekātra sākṣiṇī // Aprp_11 //",
    "GSP30adyappau:25": " kiṃ pramāṇāir varākais taiś $ cidānuprāṇitātmabhiḥ &",
    "GSP30adyappau:26": " na hi vaikartanaṃ jyotir % dīpālokam apekṣate // Aprp_12 //",
    "GSP30adyappau:27": " śaktipātapavitre 'smin $ dhītattve ca parīkṣyatām &",
    "GSP30adyappau:28": " ādarśavimalābhoge % na tu sarvaṃ prakāśate // Aprp_13 //",
    "GSP30adyappau:29": " itthaṃ cidātmakaṃ sarvaṃ $ ṣaṭtriṃśadbhedatattvataḥ &",
    "GSP30adyappau:30": " ādau śuddhātmakaṃ tattvaṃ % pañcadhā-tamasaḥ param // Aprp_14 //",
    "GSP30adyappau:31": " śivaḥ śaktiś ca sādākhyam $ īśo vidyeti bhidyate &",
    "GSP30adyappau:32": " akṣādiśāntavarṇātmā- % niramāyi śivena tu // Aprp_15 //",
    "GSP30adyappau:33": " kalāvidyārāgakāla- $ niyatir bandha ucyate &",
    "GSP30adyappau:34": " māyāpūrvo vakārādi- % kṣakārāntākṣarātmakaḥ // Aprp_16 //",
    "GSP30adyappau:35": " pumāñ śaktir mano buddhir $ ahaṃkārādipañcakam &",
    "GSP30adyappau:36": " śrotrādipañcakaṃ tādi % ṭādi vāgādipañcakam // Aprp_17 //",
    "GSP30adyappau:37": " tanmātrapañcakaṃ cādi $ kādi vyomādipañcakam &",
    "GSP30adyappau:38": " sisṛkṣoḥ prathamaspandaḥ % śivatattvaṃ vibhoḥ smṛtam // Aprp_18 //",
    "GSP30adyappau:39": " icchaiva sāparimlānā $ śaktitattvam udañcayan &",
    "GSP30adyappau:40": " svecchayā-sūcitaṃ viśvam % ācchādyāhantayā sthitam // Aprp_19 //",
    "GSP30adyappau:41": " sa eva tattvaṃ sādākhyaṃ $ sarvānugrahaṇodyatam &",
    "GSP30adyappau:42": " sa eveśvaratattvaṃ syāt % paśyan viśvam idantayā // Aprp_20 //",
    "GSP30adyappau:43": " idantāhantayor aikyam $ iti vidyā nigadyate &",
    "GSP30adyappau:44": " svāṅgakalpeṣu bhāveṣu % māyātattvaṃ vibhedadhīḥ // Aprp_21 //",
    "GSP30adyappau:45": " māyāgṛhītasaṃkocaḥ $ śivaḥ puṃtattvam ucyate &",
    "GSP30adyappau:46": " ayam eva hi saṃsārī % jīvo bhoktaiva dṛśyate // Aprp_22 //",
    "GSP30adyappau:47": " jñatvakartṛtvapūrṇatva- $ nityatvānyasya śaktayaḥ &",
    "GSP30adyappau:48": " tatsaṃkocāt saṃkucitaḥ % kalādyātmatayā mataḥ // Aprp_23 //",
    "GSP30adyappau:49": " māyātmakaṃ kalā nāma $ kiṃcitkartṛtvakāraṇam &",
    "GSP30adyappau:50": " kālaḥ paricchedakaro % niyatiś cedam eva me // Aprp_24 //",
    "GSP30adyappau:51": " kartavyaṃ nānyad ity eṣā $ vyavasthā yantraṇākṛitiḥ &",
    "GSP30adyappau:52": " prakṛtir guṇasāmyaṃ syād % ahaṃkārādijanmabhūḥ // Aprp_25 //",
    "GSP30adyappau:53": " ahaṃ mamedam ity etad $ buddhihetur ahaṃkṛtiḥ &",
    "GSP30adyappau:54": " buddhir adhyavasāyasya % kāraṇaṃ niścayātmanaḥ // Aprp_26 //",
    "GSP30adyappau:55": " saṃkalpasya vikalpasya $ bījaṃ mana udīryate &",
    "GSP30adyappau:56": " vacanādeś ca śabdāder % vāgādiśravaṇādikam // Aprp_27 //",
    "GSP30adyappau:57": " kāraṇaṃ śravaṇādīnāṃ $ grāhyaṃ tanmātrapañcakam &",
    "GSP30adyappau:58": " ākāśādyavakāśādi- % kāraṇaṃ bhūtapañcakam // Aprp_28 //",
    "GSP30adyappau:59": " parāparāśaktimaye $ śuddhe vidyādipañcakam &",
    "GSP30adyappau:60": " tadanyad aparāśaktir % ity etat tattvam īritam // Aprp_29 //",
    "GSP30adyappau:61": " iyaṃ devī parā śaktiḥ $ śuddhāśuddhādhvagarbhiṇī &",
    "GSP30adyappau:62": " pṛthivyādīni tattvāni % yadā-līnāni kāraṇe // Aprp_30 //",
    "GSP30adyappau:63": " tadā kāraṇamātrāṇi $ bahir udvamate vibhuḥ &",
    "GSP30adyappau:64": " anuttarecche unmeṣe % ānandeśanam ūnatā(?) // Aprp_31 //",
    "GSP30adyappau:65": " kriyecchājñānaśaktīnāṃ $ sattā ṣaṭ . . . . .* &",
    "GSP30adyappau:66": " iccheśanāntarārūḍhā % sphuṭāsphuṭajaganmayī // Aprp_32 //",
    "GSP30adyappau:67": " *COMM.: anuttaretyāditripadyeṣv arthāsaṃgatyā pāṭhāśuddhiḥ pratibhāti catvāraḥ parato varṇāḥ $ ṣaṇḍātmānaḥ pracoditāḥ &",
    "GSP30adyappau:68": " anuttarānandaśāktis % trikoṇād vṛttiyogataḥ // Aprp_33 //",
    "GSP30adyappau:69": " tathaivoneṣayogena $ kriyāśakteḥ sphuṭaṃ vapuḥ &",
    "GSP30adyappau:70": " uktaṃ triśaktisaṃghaṭṭāt % triśūlaṃ dvaitaghasmaram // Aprp_34 //",
    "GSP30adyappau:71": " parasparavirodhe tu $ kāryeṣu pravirohati &",
    "GSP30adyappau:72": " na kathaṃcid upādeyam % āsāṃ rūpam idaṃ bhavet // Aprp_35 //",
    "GSP30adyappau:73": " bindur vedyasya saṃskāro $ vimarśaḥ sarga ity asau &",
    "GSP30adyappau:74": " kalāṣoḍaśakākārā % śaktir vijayate parā // Aprp_36 //",
    "GSP30adyappau:75": " tithayaḥ pratipatpūrvāḥ $ pañcadaśeti māyayā &",
    "GSP30adyappau:76": " sūryācandramasau svāntaś- % carantau sthitihetave // Aprp_37 //",
    "GSP30adyappau:77": " yathā-vimarśavapuṣaḥ $ sargasyādyāḥ kalāḥ smṛtāḥ &",
    "GSP30adyappau:78": " dvidheyaṃ mātṛkā devī % bījayonyātmanā sthitā // Aprp_38 //",
    "GSP30adyappau:79": " nityapravṛttaśṛṅgāṭa- $ vapurviśvasya janmabhūḥ &",
    "GSP30adyappau:80": " hṛdayaṃ bījam etasyāṃ % sāraṃ yat tat paraṃ mahaḥ // Aprp_39 //",
    "GSP30adyappau:81": " vaṭabīje yathā vṛkṣas $ tathātra nihitaṃ jagat &",
    "GSP30adyappau:82": " vicāryamāṇe naivedaṃ % kāraṇād atiricyate // Aprp_40 //",
    "GSP30adyappau:83": " mṛdādeḥ kalaśādīnāṃ $ tattvaṃ nānyan nirūpaṇe &",
    "GSP30adyappau:84": " ity āhus tattvavādinyaḥ % śrutīnām antimā giraḥ // Aprp_41 //",
    "GSP30adyappau:85": " idaṃ sarvaṃ sad evāsīd $ agre iti viniścayāt &",
    "GSP30adyappau:86": " sattāvācini bīje 'smin % bhāti māyā tv idaṃ jagat // Aprp_42 //",
    "GSP30adyappau:87": " viluptapratyayākāram $ etat sa pariśiṣyate &",
    "GSP30adyappau:88": " tato jñānakriyāsāra- % vidyeśvarasadāśivāḥ // Aprp_43 //",
    "GSP30adyappau:89": " śaktitriśūle līyante $ caturdaśakalātmani &",
    "GSP30adyappau:90": " ūrdhvādhaḥ sṛṣṭivapuṣi % sarvaṃ līnam ataḥ [param] // Aprp_44 //",
    "GSP30adyappau:91": " itthaṃ parasyāṃ saṃvittau $ sarvaṃ saṃkucitaṃ kramāt &",
    "GSP30adyappau:92": " athavā manasātīte % yatra kvāpi nirañjane // Aprp_45 //",
    "GSP30adyappau:93": " ṣaṭtriṃśattattvalaharī- $ kalahātītagocare &",
    "GSP30adyappau:94": " viśvātmani mahāmantre % svabhāve sā vilīyate // Aprp_46 //",
    "GSP30adyappau:95": " kṛtaś cainmathite dhāmni $ dīpte kenāpi hetunā &",
    "GSP30adyappau:96": " sarvaṃ havir idaṃ juhvan % na dāridryeṇa pīḍyate // Aprp_47 //",
    "GSP30adyappau:97": " pañcapañcātmakaṃ viśvaṃ $ pañcaspandavijṛmbhitam &",
    "GSP30adyappau:98": " saṃkocayatparāmarśāt % sāmānyaspandakevalam // Aprp_48 //",
    "GSP30adyappau:99": " ahami pralayaṃ kurvann $ idamaḥ pratiyoginaḥ &",
    "GSP30adyappau:100": " parākramaparo bhuṅkte % svabhāvam aśivāpaham // Aprp_49 //",
    "GSP30adyappau:101": " iti ṣaḍadhikatriṃśadbhedaprasaktajagattanuḥ $ prasarati mahāśaktyullekhavicitramahāpaṭī &",
    "GSP30adyappau:102": " jayati bahuśaḥ spandākārā parā cid anuttarā % vimṛśata janāḥ kiṃ no svabhāvavijṛmbhitam // iti śrīmadādyanāthaviracitā anuttaraprakāśapañcāśikā samāptā seyaṃ kāśmīrabhūpāla- $ saṃśritena prakāśitā &",
    "GSP30adyappau:103": " satā mukundarāmeṇa % sanmude 'stu śive 'rpitā // Aprp_*1 //"
}