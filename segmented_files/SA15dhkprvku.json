{
  "SA15dhkprvku:02001_0": "pramāṇam avisaṃvādi jñānam arthakriyā-sthitiḥ",
  "SA15dhkprvku:02001_1": "avisaṃvādanaṃ śabde apy abhiprāya-nivedanād",
  "SA15dhkprvku:02002_0": "vaktṛ-vyāpāra-viṣayo yo artho buddhau prakāśate",
  "SA15dhkprvku:02002_1": "prāmāṇyaṃ tatra śabdasya na artha-tattva-nibandhanam",
  "SA15dhkprvku:02003_0": "gṛhīta-grahaṇān na iṣṭaṃ sāṃvṛtaṃ dhī-pramāṇatā",
  "SA15dhkprvku:02003_1": "pravṛttes tat-pradhānatvād heya-upādeya-vastuni",
  "SA15dhkprvku:02004_0": "viṣaya-ākāra-bhedāc ca dhiyo adhigama-bhedataḥ",
  "SA15dhkprvku:02004_1": "bhāvād eva asya tad-bhāve svarūpasya svato gatiḥ",
  "SA15dhkprvku:02005_0": "prāmāṇyaṃ vyavahāreṇa śāstraṃ moha-nivartanam",
  "SA15dhkprvku:02005_1": "ajñāta-artha-prakāśo vā svarūpa-adhigateḥ paraṃ",
  "SA15dhkprvku:02006_0": "prāptaṃ sāmānya-vijñānam avijñāte svalakṣaṇe",
  "SA15dhkprvku:02006_1": "yaj jñānam ity abhiprāyāt svalakṣaṇa-vicārataḥ",
  "SA15dhkprvku:02007_0": "tadvat pramāṇaṃ bhagavān abhūta-vinivṛttaye",
  "SA15dhkprvku:02007_1": "bhūta-uktiḥ sādhana-apekṣā tato yuktā pramāṇatā",
  "SA15dhkprvku:02008_0": "nityaṃ pramāṇaṃ na eva asti prāmāṇyād vastu-saṃgateḥ",
  "SA15dhkprvku:02008_1": "jñeya-anityatayā tasyā adhrauvyāt krama-janmanaḥ",
  "SA15dhkprvku:02009_0": "nityād utpatti-viśleṣād apekṣāyā ayogataḥ",
  "SA15dhkprvku:02009_1": "kathaṃcin na upakāryatvād anitye apy apramāṇatā",
  "SA15dhkprvku:02010_0": "sthitvāpravṛtti-saṃsthāna-viśeṣa-arthakriyā-ādiṣu",
  "SA15dhkprvku:02010_1": "iṣṭasiddhir asiddhir vā dṛṣṭānte saṃśayo athavā",
  "SA15dhkprvku:02011_0": "siddhaṃ yādṛg adhiṣṭhātṛ-bhāva-abhāva-anuvṛttimat",
  "SA15dhkprvku:02011_1": "saṃniveśa-ādi tad yuktaṃ asmād yad anumīyate",
  "SA15dhkprvku:02012_0": "vastu-bhede prasiddhasya śabda-sāmānyād abhedinaḥ",
  "SA15dhkprvku:02012_1": "na yuktā anumitiḥ pāṇḍu-dravyād iva hutāśane",
  "SA15dhkprvku:02013_0": "anyathā kumbhakāreṇa mṛd-vikārasya kasyacid",
  "SA15dhkprvku:02013_1": "ghaṭa-ādeḥ karaṇāt sidhyed valmīkasya api tat-kṛtiḥ",
  "SA15dhkprvku:02014_0": "sādhyena anugamāt kārye sāmānyena api sādhane",
  "SA15dhkprvku:02014_1": "sambandhi-bhedād bheda-ukti-doṣaḥ kāryasamo mataḥ",
  "SA15dhkprvku:02015_0": "jāty-antare prasiddhasya śabda-sāmānya-darśanāt",
  "SA15dhkprvku:02015_1": "na yuktaṃ sādhanaṃ gotvāc śabda-ādīnāṃ viṣāṇi-vat",
  "SA15dhkprvku:02016_0": "vivakṣā-paratantratvān na śabdāḥ santi kutra vā",
  "SA15dhkprvku:02016_1": "tad-bhāvād artha-siddhau tu sarvaṃ sarvasya sidhyai",
  "SA15dhkprvku:02017_0": "etena kāpila-ādīnām acaitanya-ādi cintitam",
  "SA15dhkprvku:02017_1": "anitya-ādeś ca caitanyam maraṇāt tvag-apohataḥ",
  "SA15dhkprvku:02018_0": "vastu-svarūpe asiddhe ayaṃ nyāyaḥ siddhe viśeṣaṇam",
  "SA15dhkprvku:02018_1": "abādhakam asiddhāv apy ākāśa-āśraya-vad dhvaneḥ",
  "SA15dhkprvku:02019_0": "asiddhāv api śabdasya siddhe vastuni sidhyati",
  "SA15dhkprvku:02019_1": "aulūkyasya yathā bauddhena uktaṃ mūrtya-ādi-sādhanam",
  "SA15dhkprvku:02020_0": "tasya eva vyabhicāra-ādau śabde apy avyabhicāriṇī",
  "SA15dhkprvku:02020_1": "doṣa-vat sādhanaṃ jñeyaṃ vastuno vastu-siddhitaḥ",
  "SA15dhkprvku:02021_0": "yathā tat kāraṇaṃ vastu tathā eva tad-akāraṇam",
  "SA15dhkprvku:02021_1": "yadā ta kāraṇaṃ kena mataṃ na iṣṭam akāraṇam",
  "SA15dhkprvku:02022_0": "śāstra-oṣadha-abhisambandhāc caitrasya vraṇa-rohaṇe",
  "SA15dhkprvku:02022_1": "asambaddhasya kiṃ sthāṇoḥ kāraṇatvaṃ na kalpyate",
  "SA15dhkprvku:02023_0": "svabhāva-bhedena vinā vyāpāro api na yujyate",
  "SA15dhkprvku:02023_1": "nityasya avyatirekitvāt sāmarthyaṃ ca duranvayam",
  "SA15dhkprvku:02024_0": "yeṣu satsu bhavaty eva yat tebhyo anyasya kalpane",
  "SA15dhkprvku:02024_1": "tad-hetutvena sarvatra hetūnām anavasthitiḥ",
  "SA15dhkprvku:02025_0": "svabhāva-pariṇāmena hetur aṅkura-janmani",
  "SA15dhkprvku:02025_1": "bhūmy-ādis tasya saṃskāre tad-viśeṣasya darśanāt",
  "SA15dhkprvku:02026_0": "yathā viśeṣeṇa vinā viṣaya-indriya-saṃhatiḥ",
  "SA15dhkprvku:02026_1": "buddher hetus tathā idaṃ cen na tatra api viśeṣataḥ",
  "SA15dhkprvku:02027_0": "pṛthak pṛthag aśaktānāṃ svabhāva-atiśaye asati",
  "SA15dhkprvku:02027_1": "saṃhatāv apy asāmarthyaṃ syāt siddho atiśayas tataḥ",
  "SA15dhkprvku:02028_0": "tasmāt pṛthag aśakteṣu yeṣu sambhāvyate guṇaḥ",
  "SA15dhkprvku:02028_1": "saṃhatau hetutā teṣāṃ na īśvara-āder abhedataḥ",
  "SA15dhkprvku:02029_0": "prāmāṇyaṃ ca parokṣa-artha-jñānaṃ tat sādhanasya ca",
  "SA15dhkprvku:02029_1": "abhāvān na asty anuṣṭhānam iti kecit pracakṣate",
  "SA15dhkprvku:02030_0": "jñānavān mṛgyate kaścit tad-ukta-pratipattaye",
  "SA15dhkprvku:02030_1": "ajñā-upadeśa-karaṇe vipralambhana-śaṅkibhiḥ",
  "SA15dhkprvku:02031_0": "tasmād anuṣṭheya-gataṃ jñānam asya vicāryatām",
  "SA15dhkprvku:02031_1": "kīṭa-saṃkhyā-parijñānaṃ tasya naḥ kva upayujyate",
  "SA15dhkprvku:02032_0": "heya-upādeya-tattvasya hāny-upāyasya vedakaḥ",
  "SA15dhkprvku:02032_1": "yaḥ pramāṇam asāv iṣṭo na tu sarvasya vedakaḥ",
  "SA15dhkprvku:02033_0": "dūraṃ paśyatu vā mā vā tattvam iṣṭaṃ tu paśyatu",
  "SA15dhkprvku:02033_1": "pramāṇaṃ dūra-darśī ced eta gṛdhrān upāsmahe",
  "SA15dhkprvku:02034_0": "sādhanaṃ karuṇā-abhyāsāt sa buddher deha-saṃśrayāt",
  "SA15dhkprvku:02034_1": "asiddho abhyāsa iti cen na āśraya-pratiṣedhataḥ",
  "SA15dhkprvku:02035_0": "prāṇa-apāna-indriya-dhiyāṃ dehād eva na kevalāt",
  "SA15dhkprvku:02035_1": "sva-jāti-nirapekṣāṇāṃ janma janma-parigrahe",
  "SA15dhkprvku:02036_0": "atiprasaṅgād yad dṛṣṭaṃ pratisandhāna-śaktimat",
  "SA15dhkprvku:02036_1": "kim āsīt tasya yan na asti paścād yena na sandhimat",
  "SA15dhkprvku:02037_0": "na sa kaścit pṛthivy-āder aṃśo yatra na jantavaḥ",
  "SA15dhkprvku:02037_1": "saṃsvedaja-ādyā jāyante sarvaṃ bīja-ātmakaṃ tataḥ",
  "SA15dhkprvku:02038_0": "tat sva-jāty-anapekṣāṇām akṣa-ādīnāṃ samudbhave",
  "SA15dhkprvku:02038_1": "pariṇāmo yathā ekasya syāt sarvasya aviśeṣataḥ",
  "SA15dhkprvku:02039_0": "pratyekam upadhāte api na indriyāṇāṃ mano mateḥ",
  "SA15dhkprvku:02039_1": "upaghāto asti bhaṅge asyās teṣāṃ bhaṅgaś ca dṛśyate",
  "SA15dhkprvku:02040_0": "tasmāt sthity-āśrayo buddher buddhim eva samāśritaḥ",
  "SA15dhkprvku:02040_1": "kaścin nimittam akṣāṇāṃ tasmād akṣāṇi buddhitaḥ",
  "SA15dhkprvku:02041_0": "yādṛśy-ākṣepikā sā āsīt paścād apy astu tādṛśī",
  "SA15dhkprvku:02041_1": "taj-jñānair upakāryatvād uktaṃ kāya-āśritaṃ manaḥ",
  "SA15dhkprvku:02042_0": "yady apy akṣair vinā buddhir na tāny api tayā vinā",
  "SA15dhkprvku:02042_1": "tathā apy anyonya-hetutvaṃ tato apy anyonya-hetuke",
  "SA15dhkprvku:02043_0": "na akramāt kramiṇo bhāvo na apy apekṣā aviśeṣiṇaḥ",
  "SA15dhkprvku:02043_1": "kramād bhāvantī dhīḥ kāyāt kramaṃ tasya api śaṃsati",
  "SA15dhkprvku:02044_0": "pratikṣaṇam apūrvasya pūrvaḥ pūrvaḥ kṣaṇo bhavet",
  "SA15dhkprvku:02044_1": "tasya hetur ato hetur dṛṣṭa eva astu sarvadā",
  "SA15dhkprvku:02045_0": "citta-antarasya sandhāne ko virodho antya-cetasaḥ",
  "SA15dhkprvku:02045_1": "tadvad apy arthataś cittam asandhānaṃ kuto matam",
  "SA15dhkprvku:02046_0": "asiddha-arthaḥ pramāṇena kiṃ siddhānto anugamyate",
  "SA15dhkprvku:02046_1": "hetor vaikalyatas tac cet kiṃ tad eva atra na uditam",
  "SA15dhkprvku:02047_0": "tad-dhī-vad grahaṇa-prāpter mano-jñānaṃ na sa indriyāt",
  "SA15dhkprvku:02047_1": "jñāna-utpādana-sāmarthya-bhedān na sakalād api",
  "SA15dhkprvku:02048_0": "acetanatvān na anyasmād hetv-abhedāt sahasthitiḥ",
  "SA15dhkprvku:02048_1": "akṣa-vad rūpa-rasa-vad artha-dvāreṇa vikriyā",
  "SA15dhkprvku:02049_0": "sattā-upakāriṇī yasya nityaṃ tad-anubandhataḥ",
  "SA15dhkprvku:02049_1": "sa hetuḥ saptamī tasmād utpādād iti ca ucyate",
  "SA15dhkprvku:02050_0": "astu upakārako vā api kadācic citta-santateḥ",
  "SA15dhkprvku:02050_1": "vahny-ādi-vad ghaṭa-ādīnāṃ vinivṛttir na tāvatā",
  "SA15dhkprvku:02051_0": "anivṛtti-prasaṅgaś ca dehe tiṣṭhati cetasaḥ",
  "SA15dhkprvku:02051_1": "tad-bhāve bhāvād vaśyatvāt prāṇa-apānau tato na tat",
  "SA15dhkprvku:02052_0": "preraṇa-ākarṣaṇe vāyoḥ prayatnena vinā kutaḥ",
  "SA15dhkprvku:02052_1": "nirhrāsa-atiśaya-āpattir nirhrāsa-atiśayāt tayoḥ",
  "SA15dhkprvku:02053_0": "tulyaḥ prasaṅgo api tayor na tulyaṃ citta-kāraṇe",
  "SA15dhkprvku:02053_1": "sthity-āvedhakam anyac ca yataḥ kāraṇam iṣyate",
  "SA15dhkprvku:02054_0": "na doṣair viguṇo deho hetur varty-ādi-vad yadi",
  "SA15dhkprvku:02054_1": "mṛte śamīkṛte doṣe punar ujjīvanaṃ bhavet",
  "SA15dhkprvku:02055_0": "nivṛtte apy anale kāṣṭha-vikāra-avinivṛtti-vat",
  "SA15dhkprvku:02055_1": "tasya anivṛttir iti cen na cikitsā-prayogataḥ",
  "SA15dhkprvku:02056_0": "apunarbhāvataḥ kiṃcid vikāra-jananaṃ kvacit",
  "SA15dhkprvku:02056_1": "kiṃcit viparyayād agnir yathā kāṣṭha-suvarṇayoḥ",
  "SA15dhkprvku:02057_0": "ādyasya anyo apy asaṃhāryaḥ pratyāneyas tu yat kṛtaḥ",
  "SA15dhkprvku:02057_1": "vikāraḥ syāt punarbhāvaḥ tasya hemni kharatva-vat",
  "SA15dhkprvku:02058_0": "durlabhatvāt samādhātur asādhyaṃ kiṃcid īritam",
  "SA15dhkprvku:02058_1": "āyuḥ kṣayād vā doṣe tu kevale na asty asādhyatā",
  "SA15dhkprvku:02059_0": "mṛte viṣa-ādi-saṃhārāt tad daṃśac chedato api vā",
  "SA15dhkprvku:02059_1": "vikāra-hetor vigame sa na ucchvasiti kiṃ punaḥ",
  "SA15dhkprvku:02060_0": "upādāna-avikāreṇa na upādeyasya vikriyā",
  "SA15dhkprvku:02060_1": "kartuṃ śakya-avikāreṇa mṛdaḥ kuṇḍa-ādino yathā",
  "SA15dhkprvku:02061_0": "avikṛtya hi yad vastu yaḥ padārtho vikāryate",
  "SA15dhkprvku:02061_1": "upādānaṃ na tat tasya yuktaṃ go-gavaya-ādivat",
  "SA15dhkprvku:02062_0": "cetaḥ-śarīrayor evaṃ tad-hetoḥ kārya-janmanaḥ",
  "SA15dhkprvku:02062_1": "sahakārāt sahasthānam agni-tāmra-dravatva-vat",
  "SA15dhkprvku:02063_0": "anāśrayāt sad-asator na āśrayaḥ sthiti-kāraṇam",
  "SA15dhkprvku:02063_1": "sataś ced āśrayo na asyāḥ sthātur avyatirekataḥ",
  "SA15dhkprvku:02064_0": "vyatireke api tad-hetus tena bhāvasya kiṃ kṛtam",
  "SA15dhkprvku:02064_1": "avināśa-prasaṅgaḥ sa nāśa-hetor mato yadi",
  "SA15dhkprvku:02065_0": "tulyaḥ prasaṅgas tatra api kiṃ punaḥ sthiti-hetunā",
  "SA15dhkprvku:02065_1": "ānāśaka-āgamāt sthānaṃ tataś ced vastu-dharmatā",
  "SA15dhkprvku:02066_0": "nāśasya satya-bādho asāv iti kiṃ sthiti-hetunā",
  "SA15dhkprvku:02066_1": "yathā jala-āder ādhāra iti cet tulyam atra ca",
  "SA15dhkprvku:02067_0": "pratikṣaṇa-vināśe hi bhāvānāṃ bhāva-santateḥ",
  "SA15dhkprvku:02067_1": "tathā utpatteḥ sahetutvād āśrayo ayuktam anyathā",
  "SA15dhkprvku:02068_0": "syād ādhāro jala-ādīnāṃ gamana-pratibandhataḥ",
  "SA15dhkprvku:02068_1": "agatīnāṃ kim ādhārair guṇa-sāmānya-karmaṇām",
  "SA15dhkprvku:02069_0": "etena samavāyaś ca samavāyī ca kāraṇam",
  "SA15dhkprvku:02069_1": "vyavasthitatvaṃ jāty-ādern nirastam anapāśrayāt",
  "SA15dhkprvku:02070_0": "parato bhāva-nāśaś cet tasya kiṃ sthiti-hetunā",
  "SA15dhkprvku:02070_1": "sa vinaśyed vinā apy anyairn na śaktāḥ sthiti-hetavaḥ",
  "SA15dhkprvku:02071_0": "sthitimān sāśrayaḥ sarvaḥ sarva-utpattau ca sāśrayaḥ",
  "SA15dhkprvku:02071_1": "tasmāt sarvasya bhāvasya na vināśaḥ kadācana",
  "SA15dhkprvku:02072_0": "svayaṃ vinaśvara-ātmā cet tasya kaḥ sthāpakaḥ paraḥ",
  "SA15dhkprvku:02072_1": "svayaṃ na naśvara-ātmā cet tasya kaḥ sthāpakaḥ paraḥ",
  "SA15dhkprvku:02073_0": "buddhi-vyāpāra-bhedena nirhrāsa-atiśayāv api",
  "SA15dhkprvku:02073_1": "prajñā-āder bhavato deha-nirhrāsa-atiśayau vinā",
  "SA15dhkprvku:02074_0": "idaṃ dīpa-prabhā-ādīnām āśritānāṃ na vidyate",
  "SA15dhkprvku:02074_1": "syāt tato api viśeṣo asya na citte anupakāriṇi",
  "SA15dhkprvku:02075_0": "rāga-ādi-vṛddhiḥ puṣṭy-ādeḥ kadācit sukha-duḥkhajā",
  "SA15dhkprvku:02075_1": "tayoś ca dhātu-sāmya-āder antararthasya saṃnidheḥ",
  "SA15dhkprvku:02076_0": "etena saṃnipāta-ādeḥ smṛti-bhraṃśa-ādayo gatāḥ",
  "SA15dhkprvku:02076_1": "vikārayati dhīr eva abhyantarartha-viśeṣajā",
  "SA15dhkprvku:02077_0": "śārdūla-śoṇita-ādīnāṃ santāna-atiśaye kvacit",
  "SA15dhkprvku:02077_1": "moha-ādayaḥ sambhavanti śravaṇa-īkṣaṇato yathā",
  "SA15dhkprvku:02078_0": "tasmāt svasya eva saṃskāraṃ niyamena anuvartate",
  "SA15dhkprvku:02078_1": "yathā śruta-ādi-saṃskāraḥ kṛtaś cetasi cetasi",
  "SA15dhkprvku:02079_0": "kālena vyajyate abhedāt syād dehe api tato guṇaḥ",
  "SA15dhkprvku:02079_1": "ananya-sattva-neyasya hīna-sthāna-parigrahaḥ",
  "SA15dhkprvku:02080_0": "ātma-snehavato duḥkha-sukha-tyāga-āpti-vāñchayā",
  "SA15dhkprvku:02080_1": "duḥkhe viparyāsa-matis tṛṣṇā ca ābandha-kāraṇam",
  "SA15dhkprvku:02081_0": "janmino yasya te na sto na sa janma adhigacchati",
  "SA15dhkprvku:02081_1": "gaty-āgatī na dṛṣṭe ced indriyāṇām apāṭavāt",
  "SA15dhkprvku:02082_0": "adṛṣṭir manda-netrasya tanu-dhūma-āgatir yathā",
  "SA15dhkprvku:02082_1": "tanutvān mūrtam api tu kiṃcit kvacid aśaktimat",
  "SA15dhkprvku:02083_0": "jala-vat sūta-vad hemni na adṛṣṭer asad eva vā",
  "SA15dhkprvku:02083_1": "pāṇy-ādi-kampe sarvasya kampa-prāpter virodhinaḥ",
  "SA15dhkprvku:02084_0": "ekasmin karmaṇo ayogāt syāt pṛthak siddhir anyathā",
  "SA15dhkprvku:02084_1": "ekasya ca āvṛttau sarvasya āvṛttiḥ syād anāvṛttau",
  "SA15dhkprvku:02085_0": "dṛśyeta rakte ca ekasmin rāgo araktasya vā gatiḥ",
  "SA15dhkprvku:02085_1": "na asty eka-samudāyo asmād anekatve api pūrvavat",
  "SA15dhkprvku:02086_0": "aviśeṣād aṇutvāc ca na gatiś cen na sidhyati",
  "SA15dhkprvku:02086_1": "aviśeṣo viśiṣṭānām aindriyatvam ato anaṇuḥ",
  "SA15dhkprvku:02087_0": "etena āvaraṇa-ādīnām abhāvaś ca nirākṛtaḥ",
  "SA15dhkprvku:02087_1": "kathaṃ vā sūta-hema-ādi-miśraṃ tapta-upala-ādi vā",
  "SA15dhkprvku:02088_0": "dṛśyaṃ pṛthag aśaktānām akṣa-ādīnāṃ gatiḥ katham",
  "SA15dhkprvku:02088_1": "saṃyogāc cet samāno atra prasaṅgo hema-sūtayoḥ",
  "SA15dhkprvku:02089_0": "dṛśyaḥ saṃyoga iti cet kuto adṛṣṭa-āśraye gatiḥ",
  "SA15dhkprvku:02089_1": "rasa-rūpa-ādi-yogaś ca viruddha upacārataḥ",
  "SA15dhkprvku:02090_0": "iṣṭas/ ced buddhi-bhedo astu paṅktir dīrghā iti vā katham",
  "SA15dhkprvku:02090_1": "saṃkhyā-saṃyoga-karma-āder api tadvat svarūpataḥ",
  "SA15dhkprvku:02091_0": "abhilāpāc ca bhedena rūpaṃ buddhau na bhāsate",
  "SA15dhkprvku:02091_1": "śabda-jñāne vikalpena vastu-bheda-anusāriṇā",
  "SA15dhkprvku:02092_0": "guṇa-ādiṣv iva kalpya-arthe naṣṭa-ajāteṣu vā yathā",
  "SA15dhkprvku:02092_1": "mato yady upacāro atra sa iṣṭo yan nibandhanaḥ",
  "SA15dhkprvku:02093_0": "sa eva sarva-bhāveṣu hetuḥ kiṃ na iṣyate tayoḥ",
  "SA15dhkprvku:02093_1": "upacāro na sarvatra yadi bhinna-viśeṣaṇam",
  "SA15dhkprvku:02094_0": "mukhyam ity eva ca kuto abhinne bhinna-arthatā iti cet",
  "SA15dhkprvku:02094_1": "anartha-antara-hetutve apy aparyāyaḥ sita-ādiṣu",
  "SA15dhkprvku:02095_0": "saṃkhyā-ādi-yoginaḥ śabdās tatra apy artha-antaraṃ yadi",
  "SA15dhkprvku:02095_1": "guṇa-dravya-aviśeṣaḥ syād bhinno vyāvṛtti-bhedataḥ",
  "SA15dhkprvku:02096_0": "syād anartha-antara-arthatve apy akarma-adravya-śabda-vat",
  "SA15dhkprvku:02096_1": "vyatirekī iva yac ca api sūcyate bhāva-vācibhiḥ",
  "SA15dhkprvku:02097_0": "saṃkhyā-ādi-tadvataḥ śabdais tad-dharma-antara-bhedakam",
  "SA15dhkprvku:02097_1": "śrutis tan-mātra-jijñāsor na vā kṣipta-akhilā parā",
  "SA15dhkprvku:02098_0": "bhinnaṃ dharmam iva ācaṣṭe yogo aṅgulyā iti kvacit",
  "SA15dhkprvku:02098_1": "yuktā aṅgulī iti sarveṣām ākṣepād dharmi-vācinī",
  "SA15dhkprvku:02099_0": "khyāta-eka-artha-abhidhāne api tathā vihita-saṃsthitiḥ",
  "SA15dhkprvku:02099_1": "rūpa-ādi-śakti-bhedānām anākṣepeṇa vartate",
  "SA15dhkprvku:02100_0": "tat-samāna-phalā ahetu-vyavacchede ghaṭa-śrutiḥ",
  "SA15dhkprvku:02100_1": "ato na rūpaṃ ghaṭa ity eka-adhikaraṇā śrutiḥ",
  "SA15dhkprvku:02101_0": "bhedo ayam īdṛśo jāti-samudāya-abhidāyinoḥ",
  "SA15dhkprvku:02101_1": "rūpa-ādayo ghaṭasya iti tat-sāmānya-upasarjanāḥ",
  "SA15dhkprvku:02102_0": "tac-śakti-bhedāḥ khyāpyante vācyo anyo apy anayā diśā",
  "SA15dhkprvku:02102_1": "hetutve ca samastānām eka-aṅga-vikale api na",
  "SA15dhkprvku:02103_0": "pratyekam api sāmarthye yugapad bahu-sambhavaḥ",
  "SA15dhkprvku:02103_1": "na anekatvasya tulyatvāt prāṇa-apānau niyāmakau",
  "SA15dhkprvku:02104_0": "ekatve api bahu-vyaktis tad-hetor nitya-saṃnidheḥ",
  "SA15dhkprvku:02104_1": "na aneka-hetur iti cen na aviśeṣāt kramād api",
  "SA15dhkprvku:02105_0": "na eka-prāṇe apy aneka-artha-grahaṇān niyamas tataḥ",
  "SA15dhkprvku:02105_1": "ekayā aneka-vijñāne buddhyā astu sakṛd eva tat",
  "SA15dhkprvku:02106_0": "avirodhāt krameṇa api mā bhūt tad-aviśeṣataḥ",
  "SA15dhkprvku:02106_1": "bahavaḥ kṣaṇikāḥ prāṇā asvajātīyakāḥ kila",
  "SA15dhkprvku:02107_0": "tādṛśām eva cittānāṃ kalpyante yadi kāraṇam",
  "SA15dhkprvku:02107_1": "kramavantaḥ kathaṃ te syuḥ krama-vad hetunā vinā",
  "SA15dhkprvku:02108_0": "pūrva-sva-jāti-hetutve na syād ādyasya sambhavaḥ",
  "SA15dhkprvku:02108_1": "tad hetus tādṛśo na asti sati vā anekatā dhruvam",
  "SA15dhkprvku:02109_0": "prāṇānāṃ bhinna-deśatvāt sakṛj janma dhiyāmataḥ",
  "SA15dhkprvku:02109_1": "yady eka-kāliko aneko apy eka-caitanya-kāraṇam",
  "SA15dhkprvku:02110_0": "ekasya api na vaikalye syān manda-śvasita-ādiṣu",
  "SA15dhkprvku:02110_1": "atha hetur yathābhāvaṃ jñāne api syād viśiṣṭatā",
  "SA15dhkprvku:02111_0": "na hi tat tasya kāryaṃ yady asya bhedān na bhidyate",
  "SA15dhkprvku:02111_1": "vijñānaṃ śakti-niyamād ekam ekasya kāraṇam",
  "SA15dhkprvku:02112_0": "anya-artha-asakti-viguṇe jñāne anartha-antara-grahāt",
  "SA15dhkprvku:02112_1": "śarīrāt sakṛd utpannā dhīḥ sva-jātyā niyamyate",
  "SA15dhkprvku:02113_0": "parataś cet samarthasya dehasya viratiḥ kutaḥ",
  "SA15dhkprvku:02113_1": "anāśrayān nivṛtte syāc śarīre cetasaḥ sthitiḥ",
  "SA15dhkprvku:02114_0": "kevalasya iti cec citta-santānaṃ sthiti-kāraṇam",
  "SA15dhkprvku:02114_1": "tad-hetu-vṛtti-lābhāya na aṅgatāṃ yadi gacchati",
  "SA15dhkprvku:02115_0": "hetur deha-antara-utpattau pañca-āyatanam aihikam",
  "SA15dhkprvku:02115_1": "tad-aṅga-bhāva-hetutva-niṣedhe anupalambhanam",
  "SA15dhkprvku:02116_0": "aniścayakaraṃ proktam indriya-ādy api śeṣavat",
  "SA15dhkprvku:02116_1": "dṛṣṭā ca śaktiḥ pūrveṣām indriyāṇāṃ sva-jātiṣu",
  "SA15dhkprvku:02117_0": "vikāra-darśanāt siddham aparāpara-janma ca",
  "SA15dhkprvku:02117_1": "śarīrād yadi taj-janma prasaṅgaḥ pūrvavad bhavet",
  "SA15dhkprvku:02118_0": "cittāc cet tata eva astu janma deha-antarasya ca",
  "SA15dhkprvku:02118_1": "tasmān na hetu-vaikalyāt sarveṣām antya-cetasām",
  "SA15dhkprvku:02119_0": "asandhir īdṛśaṃ tena śeṣavat sādhanaṃ matam",
  "SA15dhkprvku:02119_1": "abhyāsena viśeṣe api laṅghana-udaka-tāpa-vat",
  "SA15dhkprvku:02120_0": "svabhāva-atikramo mā bhūd iti ced āhitaḥ sa cet",
  "SA15dhkprvku:02120_1": "punar yatnam apekṣeta yadi syāt asthira-āśrayaḥ",
  "SA15dhkprvku:02121_0": "viśeṣo na eva bardheta svabhāvaś ca na tādṛśaḥ",
  "SA15dhkprvku:02121_1": "tatra upayukta-śaktīnāṃ viśeṣa-anuttarān prati",
  "SA15dhkprvku:02122_0": "sādhanānām asāmarthyān nityaṃ ca anāśraya-sthiteḥ",
  "SA15dhkprvku:02122_1": "viśeṣasya asvabhāvatvād vṛddhāv apy āhito yadā",
  "SA15dhkprvku:02123_0": "na apekṣeta punar yatnaṃ yatno anyaḥ syād viśeṣa-kṛt",
  "SA15dhkprvku:02123_1": "kāṣṭha-pārada-hema-āder agny-āder iva cetasi",
  "SA15dhkprvku:02124_0": "abhyāsajāḥ pravartante sva-rasena kṛpā-ādayaḥ",
  "SA15dhkprvku:02124_1": "tasmāt sa teṣām utpannaḥ svabhāvo jāyate guṇaḥ",
  "SA15dhkprvku:02125_0": "tad-uttarottaro yatno viśeṣasya vidhāyakaḥ",
  "SA15dhkprvku:02125_1": "yasmāc ca tulya-jātīya-pūrva-bīja-pravṛddhayaḥ",
  "SA15dhkprvku:02126_0": "kṛpā-ādi-buddhayas tāsāṃ saty abhyāse kutaḥ sthitiḥ",
  "SA15dhkprvku:02126_1": "na ca evaṃ laṅghanād eva laṅghanaṃ bala-yatnayoḥ",
  "SA15dhkprvku:02127_0": "tad-hetvoḥ sthita-śaktitvāl laṅghanasya sthita-ātmatā",
  "SA15dhkprvku:02127_1": "tasya ādau deha-vaiguṇyāt paścād-vad avilaṅghanaṃ",
  "SA15dhkprvku:02128_0": "śanair yatnena vaiguṇye niraste sva-bale sthitiḥ",
  "SA15dhkprvku:02128_1": "kṛpā sva-bīja-prabhavā sva-bīja-prabhavair na cet",
  "SA15dhkprvku:02129_0": "vipakṣair bādhyate cet te prayāty atyanta-sātmatām",
  "SA15dhkprvku:02129_1": "tathā hi mūlam abhyāsaḥ pūrvaḥ pūrvaḥ parasya tu",
  "SA15dhkprvku:02130_0": "kṛpā-vairāgya-bodha-ādeś citta-dharmasya pāṭave",
  "SA15dhkprvku:02130_1": "kṛpā-ātmakatvam abhyāsād ghṛṇā-vairāgya-rāga-vat",
  "SA15dhkprvku:02131_0": "niṣpanna-karuṇā-utkarṣa-para-duḥkha-kṣamer itaḥ",
  "SA15dhkprvku:02131_1": "dayāvān duḥkha-hāna-artham upāyeṣv abhiyujyate",
  "SA15dhkprvku:02132_0": "parokṣa-upeya-tad-hetos tad-ākhyānaṃ hi duṣkaram",
  "SA15dhkprvku:02132_1": "yukty-āgamābhyāṃ vimṛśan duḥkha-hetuṃ parīkṣate",
  "SA15dhkprvku:02133_0": "tasya anitya-ādi-rūpāṃ ca duḥkhasya eva viśeṣaṇaiḥ",
  "SA15dhkprvku:02133_1": "yatas tathā sthite hetau nivṛttir na iti paśyati",
  "SA15dhkprvku:02134_0": "phalasya hetor hāna-arthaṃ tad-vipakṣaṃ parīkṣate",
  "SA15dhkprvku:02134_1": "sādhyate tad-vipakṣo api heto rūpa-avabodhataḥ",
  "SA15dhkprvku:02135_0": "ātma-ātmīya-graha-kṛtaḥ snehaḥ saṃskāra-gocaraḥ",
  "SA15dhkprvku:02135_1": "hetur virodhī nairātmya-darśanaṃ tasya bādhakam",
  "SA15dhkprvku:02136_0": "bahuśo bahudhā upāyaṃ kālena bahunā asya ca",
  "SA15dhkprvku:02136_1": "gacchanty abhyasyatas tatra guṇa-doṣāḥ prakāśatām",
  "SA15dhkprvku:02137_0": "buddheś ca pāṭavād hetor vāsanātaḥ prahīyate",
  "SA15dhkprvku:02137_1": "padārtha-vṛtteḥ khaṅga-āder viśeṣo ayaṃ mahā-muneḥ",
  "SA15dhkprvku:02138_0": "upāya-abhyāsa eva ayaṃ tādarthyāc śāsanaṃ matam",
  "SA15dhkprvku:02138_1": "niṣpatteḥ prathamaṃ bhāvād hetur uktam idaṃ dvayam",
  "SA15dhkprvku:02139_0": "hetoḥ prahāṇaṃ tri-guṇaṃ sugatatvam aniśrayāt",
  "SA15dhkprvku:02139_1": "duḥkhasya śastaṃ nairātmya-dṛṣṭes tad yuktito api vā",
  "SA15dhkprvku:02140_0": "punar āvṛttir ity uktau janma-doṣa-samudbhavau",
  "SA15dhkprvku:02140_1": "ātma-darśana-bījasya hānād apunarāgamaḥ",
  "SA15dhkprvku:02141_0": "tad-bhūta-bhinna-ātmatayā aśeṣam akleśa-nirjaram",
  "SA15dhkprvku:02141_1": "kāya-vāg-buddhi-vaiguṇyaṃ mārga-ukty-apaṭutā api vā",
  "SA15dhkprvku:02142_0": "aśeṣa-hānam abhyāsād ukty-āder doṣa-saṃkṣayaḥ",
  "SA15dhkprvku:02142_1": "na ity eke vyatireko asya sandigdha-avyabhicāry ataḥ",
  "SA15dhkprvku:02143_0": "akṣayitvaṃ ca doṣāṇāṃ nityatvād anupāyataḥ",
  "SA15dhkprvku:02143_1": "upāyasya aparijñānād iti vā parikalpayet",
  "SA15dhkprvku:02144_0": "hetumattvād viruddhasya hetor abhyāsataḥ kṣayāt",
  "SA15dhkprvku:02144_1": "hetu-svabhāva-jñānena taj-jñānam api sādhyate",
  "SA15dhkprvku:02145_0": "tāyaḥ sva-dṛṣṭa-mārga-uktir vaiphalyād vakti na anṛtam",
  "SA15dhkprvku:02145_1": "dayālutvāt parārthaṃ ca sarva-ārambha-abhiyogataḥ",
  "SA15dhkprvku:02146_0": "tataḥ pramāṇaṃ tāyo vā catuḥsatya-prakāśanam",
  "SA15dhkprvku:02146_1": "duḥkhaṃ saṃsāriṇaḥ skandhā rāga-ādeḥ pāṭava-īkṣaṇāt",
  "SA15dhkprvku:02147_0": "abhyāsān na yadṛcchāto ahetor janma-virodhataḥ",
  "SA15dhkprvku:02147_1": "vyabhicārān na vāta-ādi-dharmaḥ prakṛti-saṃkarāt",
  "SA15dhkprvku:02148_0": "adoṣaś cet tad-anyo api dharmaḥ kiṃ tasya na īkṣyate",
  "SA15dhkprvku:02148_1": "na sarva-dharmaḥ sarveṣāṃ sama-rāga-prasaṅgataḥ",
  "SA15dhkprvku:02149_0": "rūpa-ādi-vad adoṣaś cet tulyaṃ tatra api codanam",
  "SA15dhkprvku:02149_1": "ādhipatyaṃ viśiṣṭānāṃ yadi tatra na karmaṇām",
  "SA15dhkprvku:02150_0": "viśeṣe api ca doṣānām aviśeṣād asiddhatā",
  "SA15dhkprvku:02150_1": "na vikārād vikāreṇa sarveṣāṃ na ca sarvajāḥ",
  "SA15dhkprvku:02151_0": "kāraṇe vardhamāne ca kārya-hānirn na yujyate",
  "SA15dhkprvku:02151_1": "tāpa-ādiṣv iva rāga-āder vikāro api sukha-ādi-jaḥ",
  "SA15dhkprvku:02152_0": "vaiṣamyajena duḥkhena rāgasya anudbhavo yadi",
  "SA15dhkprvku:02152_1": "vācyaṃ kena udbhavaḥ sāmyān mada-vṛddhiḥ smaras tataḥ",
  "SA15dhkprvku:02153_0": "rāgī viṣam adoṣo api dṛṣṭaḥ sāmye api na aparaḥ",
  "SA15dhkprvku:02153_1": "kṣayād asṛk-sruto apy anye na eka-strī-niyato madaḥ",
  "SA15dhkprvku:02154_0": "te na ekasyāṃ na tīvraḥ syāt aṅga-rūpa-ādy api iti cet",
  "SA15dhkprvku:02154_1": "na sarveṣām anekāntān na ca apy aniyato bhavet",
  "SA15dhkprvku:02155_0": "aguṇa-grāhiṇo api syād aṅgaṃ so api guṇa-grahaḥ",
  "SA15dhkprvku:02155_1": "yadi sarvā guṇa-grāhī syād hetor aviśeṣataḥ",
  "SA15dhkprvku:02156_0": "yad avastho mato rāgī na dveṣī syāc ca tādṛśaḥ",
  "SA15dhkprvku:02156_1": "tayor asamarūpatvān niyamaś ca atra na īkṣyate",
  "SA15dhkprvku:02157_0": "sajāti-vāsanā-bheda-pratibaddha-pravṛttayaḥ",
  "SA15dhkprvku:02157_1": "yasya rāga-ādayas tasya na ete doṣāḥ prasaṅginaḥ",
  "SA15dhkprvku:02158_0": "etena bhūta-dharmatvaṃ niṣiddhaṃ niśrayasya ca",
  "SA15dhkprvku:02158_1": "niṣedhān na pṛthivy-ādi-niśritā dhavalā-ādayaḥ",
  "SA15dhkprvku:02159_0": "tad-upādāya śabdaś ca hetv-arthaḥ svāśrayeṇa ca",
  "SA15dhkprvku:02159_1": "avinirbhāga-vartitvād āśrayā ayuktam anyathā",
  "SA15dhkprvku:02160_0": "mada-ādi-śakter iva ced vinirbhāgo na vastunaḥ",
  "SA15dhkprvku:02160_1": "śaktir artha-antaraṃ vastu naśyen na āśritam āśraye",
  "SA15dhkprvku:02161_0": "tiṣṭhaty avikale yāti tat-tulyaṃ cen na bhedataḥ",
  "SA15dhkprvku:02161_1": "bhūta-cetanayor bhinna-pratibhāsa-avabodhataḥ",
  "SA15dhkprvku:02162_0": "āvikāraṃ ca kāyasya tulya-rūpaṃ bhaven manaḥ",
  "SA15dhkprvku:02162_1": "rūpa-ādi-vad vikalpasya kā eva artha-paratantratā",
  "SA15dhkprvku:02163_0": "anapekṣya yadā kāyaṃ vāsanā-bodha-kāraṇam",
  "SA15dhkprvku:02163_1": "jñānaṃ syāt kasyacit kiṃcit kadācit tena kiṃcana",
  "SA15dhkprvku:02164_0": "avijñānasya vijñāna-anupādānāc ca sidhyati",
  "SA15dhkprvku:02164_1": "vijñāna-śakti-sambandhād iṣṭaś cet sarva-vastunaḥ",
  "SA15dhkprvku:02165_0": "etat sāṃkhya-paśoḥ ko anyaḥ salajjo vaktum īhate",
  "SA15dhkprvku:02165_1": "adṛṣṭa-pūrvam asti iti tṛṇa-agre kariṇāṃ śatam",
  "SA15dhkprvku:02166_0": "yad rūpaṃ dṛśyatāṃ yātaṃ tad rūpaṃ prāṅ na dṛśyate",
  "SA15dhkprvku:02166_1": "śatadhā viprakīrṇe api hetau tad vidyate katham",
  "SA15dhkprvku:02167_0": "rāga-ādy-aniyamo apūrva-prādurbhāve prasajyate",
  "SA15dhkprvku:02167_1": "bhūta-ātmatā-anatikrānteḥ sarvo rāga-ādimān yadi",
  "SA15dhkprvku:02168_0": "sarvaḥ samāna-rāgaḥ syād bhūta-atiśayato na cet",
  "SA15dhkprvku:02168_1": "bhūtānāṃ prāṇitā-bhede apy ayaṃ bhedo yad āśrayaḥ",
  "SA15dhkprvku:02169_0": "tan nirhrāsa-atiśaya-vat tad-bhāvāt tāni hāpayet",
  "SA15dhkprvku:02169_1": "na ced bhede api rāga-ādi-hetu-tulya-ātmatā-akṣayaḥ",
  "SA15dhkprvku:02170_0": "sarvatra rāgaḥ sadṛśaḥ syād hetoḥ sadṛśā-ātmanaḥ",
  "SA15dhkprvku:02170_1": "na hi go-pratyayasya asti samāna-artha-bhuvaḥ kvacit",
  "SA15dhkprvku:02171_0": "tāratamyaṃ pṛthivy-ādau prāṇitā-āder iha api vā",
  "SA15dhkprvku:02171_1": "auṣṇyasya tāratamye api na anuṣṇo agniḥ kadācana",
  "SA15dhkprvku:02172_0": "tathā iha api iti cen na agner auṣṇyād bheda-niṣedhataḥ",
  "SA15dhkprvku:02172_1": "tāratamya-anubhavino yasya anyasya sato guṇāḥ",
  "SA15dhkprvku:02173_0": "te kvacit pratihanyante tad-bhede dhavalā-ādi-vat",
  "SA15dhkprvku:02173_1": "rūpa-ādi-van na niyamas teṣāṃ bhūta-avibhāgataḥ",
  "SA15dhkprvku:02174_0": "tat-tulyaṃ cen na rāga-ādeḥ saha-utpatti-prasaṅgataḥ",
  "SA15dhkprvku:02174_1": "vikalpya-viṣayatvāc ca viṣayā na niyāmakāḥ",
  "SA15dhkprvku:02175_0": "sabhāga-hetu-virahād rāga-āder niyamo na vā",
  "SA15dhkprvku:02175_1": "sarvadā sarva-buddhīnāṃ janma vā hetu-saṃnidheḥ",
  "SA15dhkprvku:02176_0": "kadācid upalambhāt tad adhruvaṃ doṣa-niśrayāt",
  "SA15dhkprvku:02176_1": "duḥkhaṃ hetu-vaśatvāc ca na ca ātmā na apy adhiṣṭhitam",
  "SA15dhkprvku:02177_0": "na akāraṇam adhiṣṭhātā nityaṃ vā janakaṃ katham",
  "SA15dhkprvku:02177_1": "tasmād anekam ekasmād bhinna-kālaṃ na jāyate",
  "SA15dhkprvku:02178_0": "kārya-anutpādato anyeṣu saṃgateṣv api hetuṣu",
  "SA15dhkprvku:02178_1": "hetv-antara-anumānaṃ syān na etan nityeṣu vidyate",
  "SA15dhkprvku:02179_0": "kādācitkatayā siddhā duḥkhasya asya sahetutā",
  "SA15dhkprvku:02179_1": "nityaṃ sattvam asattvaṃ vā ahetor anya-anapekṣaṇāt",
  "SA15dhkprvku:02180_0": "taikṣṇya-ādīnāṃ yathā na asti kāraṇaṃ kaṇḍaka-ādiṣu",
  "SA15dhkprvku:02180_1": "tathā akāraṇam etat syād iti kecit pracakṣate",
  "SA15dhkprvku:02181_0": "saty eva yasmin yaj janma vikāre vā api vikriyā",
  "SA15dhkprvku:02181_1": "tat tasya kāraṇaṃ prāhus tat teṣām api vidyate",
  "SA15dhkprvku:02182_0": "sparśasya rūpa-hetutvād darśane asti nimittatā",
  "SA15dhkprvku:02182_1": "nityānāṃ pratiṣedhena na īśvara-ādeś ca sambhavaḥ",
  "SA15dhkprvku:02183_0": "asāmarthyād ato hetur bhava-vāñchā-parigrahaḥ",
  "SA15dhkprvku:02183_1": "yasmād deśa-viśeṣasya tat prāpty-āśākṛto nṛṇām",
  "SA15dhkprvku:02184_0": "sā bhava-icchā āpty-anāpti-icchoḥ pravṛttiḥ sukha-duḥkhayoḥ",
  "SA15dhkprvku:02184_1": "yato api prāṇinaḥ kāma-vibhava-icche ca te mate",
  "SA15dhkprvku:02185_0": "sarvatra ca ātma-snehasya hetutvāt sampravartate",
  "SA15dhkprvku:02185_1": "asukhe sukha-saṃjñasya tasmāt tṛṣṇā bhava-āśrayaḥ",
  "SA15dhkprvku:02186_0": "virakta-janma-adṛṣṭer ity ācāryāḥ sampracakṣate",
  "SA15dhkprvku:02186_1": "adeha-rāga-adṛṣṭeś ca dehād rāga-samudbhavaḥ",
  "SA15dhkprvku:02187_0": "nimitta-upagamād iṣṭam upādānaṃ tu vāryate",
  "SA15dhkprvku:02187_1": "imān tu yuktiman vicchan bādhate sva-mataṃ svayam",
  "SA15dhkprvku:02188_0": "janmanā sahabhāvaś cet jātānāṃ rāga-darśanāt",
  "SA15dhkprvku:02188_1": "sabhāga-jāteḥ prāk siddhiḥ kāraṇatve api na uditam",
  "SA15dhkprvku:02189_0": "ajñānam uktā tṛṣṇā eva santāna-preraṇād bhave",
  "SA15dhkprvku:02189_1": "ānantaryān na karma api sati tasminn asambhavāt",
  "SA15dhkprvku:02190_0": "tad anātyantikaṃ hetoḥ pratibandha-ādi-sambhavāt",
  "SA15dhkprvku:02190_1": "saṃsāritvād anirmokṣo na iṣṭatvād aprasiddhitaḥ",
  "SA15dhkprvku:02191_0": "yāvad ātmani na premṇo hāniḥ sa paritasyati",
  "SA15dhkprvku:02191_1": "tāvad duḥkhitam āropya na ca svastho avatiṣṭhate",
  "SA15dhkprvku:02192_0": "mithyā-adhyāropa-hāna-arthaṃ yatno asaty api moktari",
  "SA15dhkprvku:02192_1": "avasthā-vīta-rāgāṇāṃ dayayā karmaṇā api vā",
  "SA15dhkprvku:02193_0": "ākṣipte avinivṛtti-iṣṭeḥ sahakāri-kṣayād alam",
  "SA15dhkprvku:02193_1": "na ākṣeptum aparaṃ karma bhava-tṛṣṇā-vilaṅghinām",
  "SA15dhkprvku:02194_0": "duḥkha-jñāne aviruddhasya pūrva-saṃskāra-vāhinī",
  "SA15dhkprvku:02194_1": "vastu-dharma-udaya-utpattir na sā sattva-anurodhinī",
  "SA15dhkprvku:02195_0": "ātma-antara-samāropād rāgo dharme atad-ātmake",
  "SA15dhkprvku:02195_1": "duḥkha-santāna-saṃsparśa-mātreṇa eva dayā-udayaḥ",
  "SA15dhkprvku:02196_0": "mohaś ca mūlaṃ doṣāṇāṃ sa ca sattva-graho vinā",
  "SA15dhkprvku:02196_1": "tena ādya-hetau na dveṣo na doṣo ataḥ kṛpā matā",
  "SA15dhkprvku:02197_0": "na amuktiḥ pūrva-saṃskāra-kṣaye anya-apratisandhitaḥ",
  "SA15dhkprvku:02197_1": "akṣīṇa-śaktiḥ saṃskāro yeṣāṃ tiṣṭhanti te anaghāḥ",
  "SA15dhkprvku:02198_0": "mandatvāt karuṇāyāś ca na yatnaḥ sthāpane mahān",
  "SA15dhkprvku:02198_1": "tiṣṭhanty eva para-adhīnāḥ yeṣāṃ tu mahatī kṛpā",
  "SA15dhkprvku:02199_0": "satkāyadṛṣṭer vigamād ādya eva abhavo bhavet",
  "SA15dhkprvku:02199_1": "mārge cet sahaja-ahāner na hānau vā bhavaḥ kutaḥ",
  "SA15dhkprvku:02200_0": "sukhī bhave ayaṃ duḥkhī vā mā bhūvam iti tṛṣyataḥ",
  "SA15dhkprvku:02200_1": "yā eva aham iti dhīḥ sā eva sahajaṃ sattva-darśanam",
  "SA15dhkprvku:02201_0": "na hy apaśyann aham iti snihyaty ātmani kaścana",
  "SA15dhkprvku:02201_1": "na ca ātmani vinā premṇā sukha-kāmo abhidhāvati",
  "SA15dhkprvku:02202_0": "duḥkha-utpādasya hetutvaṃ bandho nityasya tat kutaḥ",
  "SA15dhkprvku:02202_1": "aduḥkha-utpāda-hetutvaṃ mokṣo nityasya tat kutaḥ",
  "SA15dhkprvku:02203_0": "anityatvena yo avācyaḥ sa heturn na hi kasyacit",
  "SA15dhkprvku:02203_1": "bandha-mokṣāv avācye api na vidyete kathaṃ ca na",
  "SA15dhkprvku:02204_0": "nityaṃ tam āhur vidvāṃso yaḥ svabhāvo na naśyati",
  "SA15dhkprvku:02204_1": "tyaktvā imāṃ hrepaṇīṃ dṛṣṭim ato nityaḥ sa ucyatām",
  "SA15dhkprvku:02205_0": "ukto mārgasya tad abhyāsād āśrayaḥ parivartate",
  "SA15dhkprvku:02205_1": "sātmye api doṣa-bhāvaś cen mārgavan na avibhutvataḥ",
  "SA15dhkprvku:02206_0": "viṣaya-grahaṇaṃ dharmo vijñānasya yathā asti saḥ",
  "SA15dhkprvku:02206_1": "gṛhyate so asya janako vidyamāna-ātmanā iti ca",
  "SA15dhkprvku:02207_0": "eṣā prakṛtir asyās tan nimitta-antarataḥ skhalat",
  "SA15dhkprvku:02207_1": "vyāvṛttau pratyaya-apekṣam adṛḍhaṃ sarpa-buddhi-vat",
  "SA15dhkprvku:02208_0": "prabhāsvaram idaṃ cittaṃ prakṛtyā āgantavo malāḥ",
  "SA15dhkprvku:02208_1": "tat-prāg apy asamarthānāṃ paścāc śaktiḥ kva tanmaye",
  "SA15dhkprvku:02209_0": "na alaṃ praroḍhum atyantaṃ syandinyām agni-vad bhuvi",
  "SA15dhkprvku:02209_1": "bādhaka-utpatti-sāmarthya-garbhe śakto api vastuni",
  "SA15dhkprvku:02210_0": "nirupadrava-bhūta-artha-svabhāvasya viparyayaiḥ",
  "SA15dhkprvku:02210_1": "na bādhā yatnavattve api buddhes tat pakṣa-pātataḥ",
  "SA15dhkprvku:02211_0": "ātma-graha-eka-yonitvāt kāryakāraṇabhāvataḥ",
  "SA15dhkprvku:02211_1": "rāga-pratighayor bādhā bhede api na parasparam",
  "SA15dhkprvku:02212_0": "moha-avirodhān maitry-āder na atyantaṃ doṣa-nigrahaḥ",
  "SA15dhkprvku:02212_1": "tan-mūlāś ca malāḥ sarve sa ca satkāyadarśanam",
  "SA15dhkprvku:02213_0": "vidyāyāḥ pratipakṣatvāc caittatvena upalabdhitaḥ",
  "SA15dhkprvku:02213_1": "mithyā-upalabdhir ajñāna-yuktes ca anyad ayuktimat",
  "SA15dhkprvku:02214_0": "vyākhyeyo atra virodho yas tad-virodhāc ca tanmayaiḥ",
  "SA15dhkprvku:02214_1": "virodhaḥ śūnyatā-dṛṣṭeḥ sarva-doṣaiḥ prasidhyati",
  "SA15dhkprvku:02215_0": "na akṣayaḥ prāṇi-dharmatvād rūpa-ādi-vad asiddhitaḥ",
  "SA15dhkprvku:02215_1": "sambandhe pratipakṣasya tyāga-saṃsarjanād api",
  "SA15dhkprvku:02216_0": "na kāṭhinya-vad utpattiḥ punar doṣa-virodhinaḥ",
  "SA15dhkprvku:02216_1": "sa ātmatvena anapāyatvād anekāntāc ca bhasma-vat",
  "SA15dhkprvku:02217_0": "yaḥ paśyaty ātmānaṃ tatra aham iti śāśvataḥ snehaḥ",
  "SA15dhkprvku:02217_1": "snehāt sukheṣu tṛṣyati tṛṣṇā doṣāṃs tiraskurute",
  "SA15dhkprvku:02218_0": "guṇa-darśī paritṛṣyan mama iti tat sādhanāny upādatte",
  "SA15dhkprvku:02218_1": "tena ātma-abhiniveśo yāvat tāvat sa saṃsāre",
  "SA15dhkprvku:02219_0": "ātmani sati para-saṃjñā sva-para-vibhāgāt parigraha-dveṣau",
  "SA15dhkprvku:02219_1": "anayoḥ sampratibaddhāḥ sarve doṣāḥ prajāyante",
  "SA15dhkprvku:02220_0": "niyamena ātmani snihyaṃs tadīye na virajyate",
  "SA15dhkprvku:02220_1": "na ca asty ātmani nirdoṣe sneha-apagama-kāraṇam",
  "SA15dhkprvku:02221_0": "snehaḥ sadoṣa iti cet tataḥ kiṃ tasya varjanam",
  "SA15dhkprvku:02221_1": "adūṣite asya viṣaye na śakyaṃ tasya varjanam",
  "SA15dhkprvku:02222_0": "prahāṇir icchā-dveṣa-āder guṇa-doṣa-anubandhinaḥ",
  "SA15dhkprvku:02222_1": "tayor adṛṣṭir viṣaye na tu bāhyeṣu yaḥ kramaḥ",
  "SA15dhkprvku:02223_0": "na hi sneha-guṇāt snehaḥ kiṃ tv artha-guṇa-darśanāt",
  "SA15dhkprvku:02223_1": "kāraṇe avikale tasmin kāryaṃ kena nivāryate",
  "SA15dhkprvku:02224_0": "kā vā sadoṣatā dṛṣṭā snehe duḥkha-samāśrayaḥ",
  "SA15dhkprvku:02224_1": "tathā api na virāgo atra svatva-dṛṣṭer yathā ātmani",
  "SA15dhkprvku:02225_0": "na tair vinā duḥkha-hetur ātmā cet te api tādṛśāḥ",
  "SA15dhkprvku:02225_1": "nirdoṣaṃ dvayam apy evaṃ vairāgyaṃ na dvayos tataḥ",
  "SA15dhkprvku:02226_0": "duḥkha-bhāvanayā asyāc ced ahi-daṣṭa-aṅga-hāni-vat",
  "SA15dhkprvku:02226_1": "ātmīya-buddhi-hānyā atra tyāgo na tu viparyaye",
  "SA15dhkprvku:02227_0": "upabhoga-āśrayatvena gṛhīteṣv indriya-ādiṣu",
  "SA15dhkprvku:02227_1": "svatva-dhīḥ kena vāryeta vairāgyaṃ tatra tat kutaḥ",
  "SA15dhkprvku:02228_0": "pratyakṣam eva sarvasya keśa-ādiṣu kalevarāt",
  "SA15dhkprvku:02228_1": "cyuteṣu sā ghṛṇā buddhir jāyate anyatra saspṛhā",
  "SA15dhkprvku:02229_0": "samavāya-ādi-sambandha-janitā tatra hi sva-dhīḥ",
  "SA15dhkprvku:02229_1": "sambandhaḥ sa tathā eva iti dṛṣṭāv api na hīyate",
  "SA15dhkprvku:02230_0": "samavāya-ādy-abhāve api sarvatra asty upakāritā",
  "SA15dhkprvku:02230_1": "duḥkha-upakārān na bhaved aṅgulyām iva cet sva-dhīḥ",
  "SA15dhkprvku:02231_0": "na hy ekāntena tad duḥkhaṃ bhūyasā saviṣa-anna-vat",
  "SA15dhkprvku:02231_1": "viśiṣṭa-sukha-saṃgāt syāt tad-viruddhe virāgitā",
  "SA15dhkprvku:02232_0": "kiṃcit parityajet saukhyaṃ viśiṣṭa-sukha-tṛṣṇayā",
  "SA15dhkprvku:02232_1": "nairātmye tu yathālābham ātma-snehāt pravartate",
  "SA15dhkprvku:02233_0": "alābhe mattakāśinyā dṛṣṭā tiryakṣu kāmitā",
  "SA15dhkprvku:02233_1": "yasya ātmā vallabhaḥ tasya sa nāśaṃ katham icchati",
  "SA15dhkprvku:02234_0": "nivṛtta-sarva-anubhava-vyavahāra-guṇa-āśrayam",
  "SA15dhkprvku:02234_1": "icchet prema kathaṃ premṇaḥ prakṛtir na hi tādṛśī",
  "SA15dhkprvku:02235_0": "sarvathā ātma-grahaḥ sneham ātmani draḍhayaty alam",
  "SA15dhkprvku:02235_1": "ātmīya-sneha-bījaṃ tat tad-avasthaṃ vyavasthitam",
  "SA15dhkprvku:02236_0": "yatne apy ātmīya-vairāgyaṃ guṇa-leśa-samāśrayāt",
  "SA15dhkprvku:02236_1": "vṛttimān pratibadhnāti tad doṣān saṃvṛnoti ca",
  "SA15dhkprvku:02237_0": "ātmany api virāgaś cet na idānīṃ yo virajyate",
  "SA15dhkprvku:02237_1": "tyajaty asau yathā ātmānaṃ vyarthā ato duḥkha-bhāvanā",
  "SA15dhkprvku:02238_0": "duḥkha-bhāvanayā apy eṣa duḥkham eva vibhāvayet",
  "SA15dhkprvku:02238_1": "pratyakṣaṃ pūrvam api tat tathā api na virāgavān",
  "SA15dhkprvku:02239_0": "yady apy ekatra doṣeṇa tat kṣaṇaṃ calitā matiḥ",
  "SA15dhkprvku:02239_1": "viraktau na eva tatra api kāmi iva vanita-antare",
  "SA15dhkprvku:02240_0": "tyājya-upādeya-bhede hi saktir yā eva eka-bhāvinī",
  "SA15dhkprvku:02240_1": "sā bījaṃ sarva-saktīnāṃ paryāyeṇa samudbhave",
  "SA15dhkprvku:02241_0": "nirdoṣa-viṣayaḥ sneho nirdoṣaḥ sādhanāni ca",
  "SA15dhkprvku:02241_1": "etāvad eva ca jagat kva idānīṃ sa virajyate",
  "SA15dhkprvku:02242_0": "sadoṣatā api cet tatra tasya tatra ātmany api sā samā",
  "SA15dhkprvku:02242_1": "tatra aviraktas tad-doṣe kva idānīṃ sa virajyate",
  "SA15dhkprvku:02243_0": "guṇa-darśana-sambhūtaṃ snehaṃ bādhita-doṣa-dṛk",
  "SA15dhkprvku:02243_1": "sa ca indriya-ādau na tv evaṃ bāla-āder api darśanāt",
  "SA15dhkprvku:02244_0": "doṣavaty api sadbhāvāt svabhāvād guṇavaty api",
  "SA15dhkprvku:02244_1": "anyatra ātmīyatāyāṃ vā vyatīta-ādau vihānitaḥ",
  "SA15dhkprvku:02245_0": "tata eva ca na ātmīya-buddher api guṇa-īkṣaṇam",
  "SA15dhkprvku:02245_1": "kāraṇaṃ hīyate sa api tasmān na aguṇa-darśanāt",
  "SA15dhkprvku:02246_0": "api ca asad guṇa-āropaḥ snehāt tatra hi dṛśyate",
  "SA15dhkprvku:02246_1": "tasmāt ta kāraṇā bādhī vidhis taṃ bādhate katham",
  "SA15dhkprvku:02247_0": "parāpara-prārthanā ato vināśa-utpatti-buddhitaḥ",
  "SA15dhkprvku:02247_1": "indriya-ādeḥ pṛthag bhūtam ātmānaṃ vetty ayaṃ janaḥ",
  "SA15dhkprvku:02248_0": "tasmān na ekatva-dṛṣṭyā api snehaḥ snihyan sa ātmani",
  "SA15dhkprvku:02248_1": "upalambha-antaraṅgeṣu prakṛtyā eva anurajyate",
  "SA15dhkprvku:02249_0": "pratyutpannā tu yo duḥkhān nirvedo dveṣa īdṛśaḥ",
  "SA15dhkprvku:02249_1": "na vairāgyaṃ tadā apy asya sneho avasthā-antar eṣaṇāt",
  "SA15dhkprvku:02250_0": "dveṣasya duḥkha-yonitvāt sa tāvan mātra-saṃsthitiḥ",
  "SA15dhkprvku:02250_1": "tasminn nivṛtte prakṛtiṃ svām eva bhajate punaḥ",
  "SA15dhkprvku:02251_0": "audāsīnyaṃ tu sarvatra hāna-upādāna-hānitaḥ",
  "SA15dhkprvku:02251_1": "vāsī-candana-kalpānāṃ vairāgyaṃ nāma kathyate",
  "SA15dhkprvku:02252_0": "saṃskāra-duḥkhatāṃ matvā kathitā duḥkha-bhāvanā",
  "SA15dhkprvku:02252_1": "sā ca naḥ pratyaya-utpattiḥ sā nairātmya-dṛg-āśrayaḥ",
  "SA15dhkprvku:02253_0": "yuktis tu śūnyatā-dṛṣṭes tad-arthāḥ śeṣa-bhāvanāḥ",
  "SA15dhkprvku:02253_1": "anityāt prāha tena eva duḥkhaṃ duḥkhān nirātmatām",
  "SA15dhkprvku:02254_0": "aviraktaś ca tṛṣṇāvān sarva-ārambha-samāśritaḥ",
  "SA15dhkprvku:02254_1": "so amuktaḥ kleśa-karmabhyāṃ saṃsārī nāma tādṛśaḥ",
  "SA15dhkprvku:02255_0": "ātmīyam eva yo na icched bhoktā apy asya na vidyate",
  "SA15dhkprvku:02255_1": "ātmā api na tadā tasya kriyā-bhogau hi lakṣaṇam",
  "SA15dhkprvku:02256_0": "tasmād anādi-santāna-tulya-jātīya-bījikām",
  "SA15dhkprvku:02256_1": "utkhāta-mūlāṃ kuruta sattva-dṛṣṭiṃ mumukṣavaḥ",
  "SA15dhkprvku:02257_0": "āgamasya tathā bhāva-nibandhanam apaśyatām",
  "SA15dhkprvku:02257_1": "muktim āgama-mātreṇa vadan na paritoṣakṛt",
  "SA15dhkprvku:02258_0": "na alaṃ bīja-ādi-saṃsiddho vidhiḥ puṃsām ajanmane",
  "SA15dhkprvku:02258_1": "taila-abhyaṅga-agni-dāha-āder api mukti-prasaṅgataḥ",
  "SA15dhkprvku:02259_0": "prāg guror lāghavāt paścān na pāpa-haraṇaṃ kṛtam",
  "SA15dhkprvku:02259_1": "mā bhūt gauravam eva asya na pāpaṃ gurv-amūrtitaḥ",
  "SA15dhkprvku:02260_0": "mithyā-jñāna-tad-udbhūta-tarṣa-saṃcetanā-vaśāt",
  "SA15dhkprvku:02260_1": "hīna-sthāna-gatir janma tena tacchin na jāyate",
  "SA15dhkprvku:02261_0": "tayor eva hi sāmarthyaṃ jātau tan-mātra-bhavataḥ",
  "SA15dhkprvku:02261_1": "te cetane svayaṃ karma ity akhaṇḍaṃ janma-kāraṇam",
  "SA15dhkprvku:02262_0": "gati-pratītyoḥ kāraṇa-anya-āśrayas tāny adṛṣṭataḥ",
  "SA15dhkprvku:02262_1": "adṛṣṭa-nāśād agatis tat saṃskāro na cetanā",
  "SA15dhkprvku:02263_0": "sāmarthyaṃ karaṇa-utpatter bhāva-abhāva-anuvṛttitaḥ",
  "SA15dhkprvku:02263_1": "dṛṣṭaṃ buddhern na ca anyasya tāni santi na santi kim",
  "SA15dhkprvku:02264_0": "dhāraṇa-preraṇa-kṣobha-nirodhāś cetanā-vaśāḥ",
  "SA15dhkprvku:02264_1": "na syus teṣām asāmarthye tasya dīkṣā-ādy-anantaram",
  "SA15dhkprvku:02265_0": "atha buddhes tadā abhāvān na syuḥ sandhīyate malaiḥ",
  "SA15dhkprvku:02265_1": "buddhes teṣām asāmarthye jīvato api syur akṣamāḥ",
  "SA15dhkprvku:02266_0": "nirhrāsa-atiśayāt puṣṭau pratipakṣa-sva-pakṣayoḥ",
  "SA15dhkprvku:02266_1": "doṣāḥ sva-bīja-santānā dīkṣite apy anivāritāḥ",
  "SA15dhkprvku:02267_0": "nityasya nirapekṣatvāt krama-utpattir virudhyate",
  "SA15dhkprvku:02267_1": "kriyāyām akriyāyāṃ ca kriyā ca sadṛśa-ātmanaḥ",
  "SA15dhkprvku:02268_0": "aikyaṃ ca hetu-phalayor vyatireke tatas tayoḥ",
  "SA15dhkprvku:02268_1": "kartṛ-bhoktṛtva-hāniḥ syāt sāmarthyaṃ ca na sidhyati",
  "SA15dhkprvku:02269_0": "anya-smaraṇa-bhoga-ādi-prasaṅgāś ca na sidhyati",
  "SA15dhkprvku:02269_1": "asmṛteḥ kasyacit tena hy anubhūteḥ smṛta-udbhavaḥ",
  "SA15dhkprvku:02270_0": "sthiraṃ sukhaṃ mama ahaṃ ca ity ādi satya-catuṣṭaye",
  "SA15dhkprvku:02270_1": "abhūtān ṣoḍaśa-ākārān āropya paritṛṣyati",
  "SA15dhkprvku:02271_0": "tatra eva tad-viruddha-ātma-tattva-ākāra-anurodhinī",
  "SA15dhkprvku:02271_1": "hanti sā anucarāṃ tṛṣṇāṃ samyag-dṛṣṭiḥ subhāvitā",
  "SA15dhkprvku:02272_0": "tri-hetorn na udbhavaḥ karma-dehayoḥ sthitayor api",
  "SA15dhkprvku:02272_1": "eka-abhāvād vinā bījaṃ na aṅkurasya iva janmanaḥ",
  "SA15dhkprvku:02273_0": "asambhavād vipakṣasya na hāniḥ karma-dehayoḥ",
  "SA15dhkprvku:02273_1": "aśakyatvāc ca tṛṣṇāyāṃ sthitāyāṃ punar udbhavāt",
  "SA15dhkprvku:02274_0": "dvaya-kṣaya-arthaṃ yatne ca vyarthaḥ karma-kṣaye śramaḥ",
  "SA15dhkprvku:02274_1": "phala-vaicitrya-dṛṣṭeś ca śakti-bhedo anumīyate",
  "SA15dhkprvku:02275_0": "karmaṇāṃ tāpa-saṃkleśāt na eka-rūpāt tataḥ kṣayaḥ",
  "SA15dhkprvku:02275_1": "phalaṃ kathaṃcit taj-janyam alpaṃ syān na vijātimat",
  "SA15dhkprvku:02276_0": "atha api tapasaḥ śaktyā śakti-saṃkara-saṃkṣayaiḥ",
  "SA15dhkprvku:02276_1": "kleśāt kutaścid dhīyeta aśeṣam akleśa-leśataḥ",
  "SA15dhkprvku:02277_0": "yadi iṣṭam aparaṃ kleśāt tat tapaḥ kleśa eva cet",
  "SA15dhkprvku:02277_1": "tat karma-phalam ity asmān na śakteḥ saṃkara-ādikam",
  "SA15dhkprvku:02278_0": "utpitsu-doṣa-nirghāta-ādye api doṣa-virodhinaḥ",
  "SA15dhkprvku:02278_1": "tajje karmaṇi śaktāḥ syuḥ kṛta-hāniḥ kathaṃ bhavet",
  "SA15dhkprvku:02279_0": "doṣā na karmaṇo duṣṭaḥ karoti na viparyayāt",
  "SA15dhkprvku:02279_1": "mithyā-vikalpena vinā na abhilāṣaḥ sukhād api",
  "SA15dhkprvku:02280_0": "tāyāt tattva-sthira-aśeṣa-viśeṣa-jñāna-sādhanam",
  "SA15dhkprvku:02280_1": "bodha-arthatvād gamer bāhya-śaikṣa-aśaikṣa-adhikas tataḥ",
  "SA15dhkprvku:02281_0": "parārtha-jñāna-ghaṭanaṃ tasmāt tac śāsanaṃ dayā",
  "SA15dhkprvku:02281_1": "tataḥ parārtha-tantratvaṃ siddha-arthasya avirāmataḥ",
  "SA15dhkprvku:02282_0": "dayayā śreya ācaṣṭe jñānāt satyaṃ sasādhanam",
  "SA15dhkprvku:02282_1": "tac ca abhiyogavān vaktuṃ yatas tasmāt pramāṇatā",
  "SA15dhkprvku:02283_0": "upadeśa-tathābhāva-stutis tad upadeśataḥ",
  "SA15dhkprvku:02283_1": "pramāṇa-tattva-siddhy-artham anumāne apy avāraṇāt",
  "SA15dhkprvku:02284_0": "prayoga-darśanād vā asya yat kiṃcid udaya-ātmakam",
  "SA15dhkprvku:02284_1": "nirodha-dharmakaṃ sarvaṃ tad ity ādāv anekadhā",
  "SA15dhkprvku:02285_0": "anumāna-āśrayo liṅgam avinābhāva-lakṣaṇam",
  "SA15dhkprvku:02285_1": "vyāpti-pradarśanād hetoḥ sādhyena uktaṃ ca tat sphuṭam",
  "SA15dhkprvku:03001_0": "mānaṃ dvividhaṃ meya-dvaividhyāt śakty-aśaktitaḥ",
  "SA15dhkprvku:03001_1": "arthakriyāyāṃ keśa-ādirn na artho anartha-adhimokṣataḥ",
  "SA15dhkprvku:03002_0": "sadṛśa-asadṛśatvāc ca viṣaya-aviṣayatvataḥ",
  "SA15dhkprvku:03002_1": "śabdasya anya-nimittānāṃ bhāve dhīḥ sad-asattvataḥ",
  "SA15dhkprvku:03003_0": "arthakriyāsamarthaṃ yat tad atra paramārthasat",
  "SA15dhkprvku:03003_1": "anyat saṃvṛtisat proktaṃ te sva-sāmānya-lakṣaṇe",
  "SA15dhkprvku:03004_0": "aśaktaṃ sarvam iti ced bīja-āder aṅkura-ādiṣu",
  "SA15dhkprvku:03004_1": "dṛṣṭā śaktiḥ matā sā cet saṃvṛtyā astu yathā tathā",
  "SA15dhkprvku:03005_0": "sā asti sarvatra ced buddher na anvaya-vyatirekayoḥ",
  "SA15dhkprvku:03005_1": "sāmānyalakṣaṇe adṛṣṭeś cakṣū-rūpa-ādi-buddhi-vat",
  "SA15dhkprvku:03006_0": "etena samaya-ābhoga-ādy-antaraṅga-anurodhataḥ",
  "SA15dhkprvku:03006_1": "ghaṭa-utkṣepaṇa-sāmānyaṃ saṃkhyā-ādiṣu dhiyo gatāḥ",
  "SA15dhkprvku:03007_0": "keśa-ādayo na sāmānyam artha-anabhiniveśataḥ",
  "SA15dhkprvku:03007_1": "jñeyatvena grahād doṣo na abhāveṣu prasajyate",
  "SA15dhkprvku:03008_0": "teṣām api tathābhāve apratiṣedhāt sphuṭa-ābhatā",
  "SA15dhkprvku:03008_1": "jñāna-rūpatayā arthatvāt keśa-ādi iti matiḥ punaḥ",
  "SA15dhkprvku:03009_0": "sāmānya-viṣayā keśa-pratibhāsam anarthakam",
  "SA15dhkprvku:03009_1": "jñāna-rūpatayā arthatve sāmānye cet prasajyate",
  "SA15dhkprvku:03010_0": "tathā-iṣṭatvād adoṣo artha-rūpatvena samānatā",
  "SA15dhkprvku:03010_1": "sarvatra sama-rūpatvāt tad-vyāvṛtti-samāśrayāt",
  "SA15dhkprvku:03011_0": "tad avastv-abhidheyatvāt sāphalyād akṣa-saṃhateḥ",
  "SA15dhkprvku:03011_1": "nāma-ādi-vacane vaktṛ-śrotṛ-vācya-anubandhini",
  "SA15dhkprvku:03012_0": "asambandhini nāma-ādāv arthe syād apravartanam",
  "SA15dhkprvku:03012_1": "sārūpyād bhrāntito vṛttir arthe cet syān na sarvadā",
  "SA15dhkprvku:03013_0": "deśa-bhrāntiś ca na jñāne tulyam utpattito dhiyaḥ",
  "SA15dhkprvku:03013_1": "tathāvidhāyāḥ anyatra tatra anupagamād dhiyaḥ",
  "SA15dhkprvku:03014_0": "bāhya-artha-pratibhāsāyā upāye vā apramāṇatā",
  "SA15dhkprvku:03014_1": "vijñāna-vyatiriktasya vyatireka-aprasiddhitaḥ",
  "SA15dhkprvku:03015_0": "sarva-jñāna-arthavattvāc cet svapna-ādāv anyathā īkṣaṇāt",
  "SA15dhkprvku:03015_1": "ayuktaṃ na ca saṃskārān nīla-ādi-pratibhāsataḥ",
  "SA15dhkprvku:03016_0": "nīla-ādy-apratighātān na jñānaṃ tad-yogya-deśakaiḥ",
  "SA15dhkprvku:03016_1": "ajñātasya svayaṃ jñānān nāma-ādy etena varṇitaḥ",
  "SA15dhkprvku:03017_0": "sā eva iṣṭa-arthavatī kena cakṣur-ādi-matir matā",
  "SA15dhkprvku:03017_1": "artha-sāmarthya-dṛṣṭeś ced anyat prāptam anarthakam",
  "SA15dhkprvku:03018_0": "apravṛttir asambandhe apy artha-sambandha-vad yadi",
  "SA15dhkprvku:03018_1": "atīta-anāgataṃ vācyaṃ na syād arthena tat kṣayāt",
  "SA15dhkprvku:03019_0": "sāmānya-grahaṇāc śabdād aprasaṅgo mato yadi",
  "SA15dhkprvku:03019_1": "tan na kevala-sāmānya-agrahaṇād grahaṇe api vā",
  "SA15dhkprvku:03020_0": "atat-samānatā avyaktī tena nitya-upalambhanam",
  "SA15dhkprvku:03020_1": "nityatvāc ca yadi vyaktir vyakteḥ pratyakṣatāṃ prati",
  "SA15dhkprvku:03021_0": "ātmani jñāna-janane yac śaktaṃ śaktam eva tat",
  "SA15dhkprvku:03021_1": "atha aśaktaṃ kadācic ced aśaktaṃ sarvadā eva tat",
  "SA15dhkprvku:03022_0": "tasya śaktir aśaktir vā yā svabhāvena saṃsthitā",
  "SA15dhkprvku:03022_1": "nityatvād acikitsyasya kas tāṃ kṣapayituṃ kṣamaḥ",
  "SA15dhkprvku:03023_0": "tac ca sāmānya-vijñānam anubandhan vibhāvyate",
  "SA15dhkprvku:03023_1": "nīla-ādy-ākāra-leśo yaḥ sa tasmin kena nirmitaḥ",
  "SA15dhkprvku:03024_0": "pratyakṣa-pratyaya-arthatvān na akṣāṇāṃ vyarthatā iti cet",
  "SA15dhkprvku:03024_1": "sā eva eka-rūpāc śabda-āder bhinna-ābhāsā matiḥ kutaḥ",
  "SA15dhkprvku:03025_0": "na jātir jātimad vyakti-rūpaṃ yena apara-āśrayam",
  "SA15dhkprvku:03025_1": "siddhaṃ pṛthak cet kāryatvaṃ hy apekṣā ity abhidhīyate",
  "SA15dhkprvku:03026_0": "niṣpatter apara-adhīnam api kāryaṃ sva-hetutaḥ",
  "SA15dhkprvku:03026_1": "sambadhyate kalpanayā kim akāryaṃ kathaṃcana",
  "SA15dhkprvku:03027_0": "anyatve tad asambaddhaṃ siddhā ato niḥsvabhāvatā",
  "SA15dhkprvku:03027_1": "jāti-prasaṅgo abhāvasya na apekṣā abhāvatas tayoḥ",
  "SA15dhkprvku:03028_0": "tasmād arūpā rūpāṇām āśrayeṇa upakalpitā",
  "SA15dhkprvku:03028_1": "tad-viśeṣa-avagāha-arthair jātiḥ śabdaiḥ prakāśyate",
  "SA15dhkprvku:03029_0": "tasyāṃ rūpa-avabhāso yas tattvena arthasya vā grahaḥ",
  "SA15dhkprvku:03029_1": "bhrāntiḥ sā anādi-kālīna-darśana-abhyāsa-nirmitā",
  "SA15dhkprvku:03030_0": "arthānāṃ yac ca sāmānyam anya-vyāvṛtti-lakṣaṇam",
  "SA15dhkprvku:03030_1": "yan niṣṭhās ta ime śabdā na rūpaṃ tasya kiṃcana",
  "SA15dhkprvku:03031_0": "sāmānya-buddhau sāmānyena arūpāyām api īkṣaṇāt",
  "SA15dhkprvku:03031_1": "artha-bhrāntir api iṣyeta sāmānyaṃ sā apy abhiplavāt",
  "SA15dhkprvku:03032_0": "artha-rūpatayā tattvena abhāvāc ca na rūpiṇī",
  "SA15dhkprvku:03032_1": "niḥsvabhāvatayā avācyaṃ kutaścid vacanān matam",
  "SA15dhkprvku:03033_0": "yadi vastu na vastūnām avācyatvaṃ kathaṃcana",
  "SA15dhkprvku:03033_1": "na eva vācyam upādāna-bhedād bheda-upacārataḥ",
  "SA15dhkprvku:03034_0": "atīta-anāgate apy arthe sāmānya-vinibandhanāḥ",
  "SA15dhkprvku:03034_1": "śrutayo niviśante sad-asad-dharmaḥ kathaṃ bhavet",
  "SA15dhkprvku:03035_0": "upacārāt tad iṣṭaṃ ced vartamāna-ghaṭasya kā",
  "SA15dhkprvku:03035_1": "pratyāsattir abhāvena yā paṭa-ādau na vidyate",
  "SA15dhkprvku:03036_0": "buddher askhalitā vṛttir mukhya-āropitayoḥ sadā",
  "SA15dhkprvku:03036_1": "siṃhe māṇavake tadvad ghoṣaṇā apy asti laukikī",
  "SA15dhkprvku:03037_0": "yatra rūḍhyā asad-artho api janaiḥ śabdo niveśitaḥ",
  "SA15dhkprvku:03037_1": "sa mukhyas tatra tat-sāmyād gauṇo anyatra skhalad gatiḥ",
  "SA15dhkprvku:03038_0": "yathābhāve apy abhāva-ākhyāṃ yathā-kalpanam eva vā",
  "SA15dhkprvku:03038_1": "kuryād aśakte śakte vā pradhāna-ādi-śrutiṃ janaḥ",
  "SA15dhkprvku:03039_0": "śabdebhyo yādṛśī buddhir naṣṭe anaṣṭe api dṛśyate",
  "SA15dhkprvku:03039_1": "tādṛśy eva sad-arthānāṃ na etac śrotṛ-ādi-cetasām",
  "SA15dhkprvku:03040_0": "sāmānya-mātra-grahaṇāt sāmānyaṃ cetasor dvayoḥ",
  "SA15dhkprvku:03040_1": "tasya api kevalasya prāg grahaṇaṃ vinivāritam",
  "SA15dhkprvku:03041_0": "paraspara-viśiṣṭānām aviśiṣṭaṃ kathaṃ bhavet",
  "SA15dhkprvku:03041_1": "rūpaṃ dvirūpatāyāṃ vā tad-vastv ekaṃ kathaṃ bhavet",
  "SA15dhkprvku:03042_0": "tābhyāṃ tad-anyad eva syād yadi rūpaṃ samaṃ tayoḥ",
  "SA15dhkprvku:03042_1": "tayor iti na sambandho vyāvṛttis tu na duṣyate",
  "SA15dhkprvku:03043_0": "tasmāt samānatā eva asmin sāmānye avastu-lakṣaṇam",
  "SA15dhkprvku:03043_1": "kāryaṃ ca tad anekaṃ syān naśvaraṃ ca tan-matam",
  "SA15dhkprvku:03044_0": "vastu-sattā-anubandhitvād vināśasya na nityatā",
  "SA15dhkprvku:03044_1": "asambandhaś ca jātīnām akāryatvād arūpatā",
  "SA15dhkprvku:03045_0": "yac ca vastu-balāj jñānaṃ jāyate tad apekṣyate",
  "SA15dhkprvku:03045_1": "na saṃketaṃ na sāmānya-buddhiṣv etad vibhāvyate",
  "SA15dhkprvku:03046_0": "yā apy abheda-anugā buddhiḥ kācid vastu-dvaye kṣaṇe",
  "SA15dhkprvku:03046_1": "saṃketena vinā sā artha-pratyāsatti-nibandhanā",
  "SA15dhkprvku:03047_0": "pratyāsattir vinā jātyā yatheṣṭā cakṣur-ādiṣu",
  "SA15dhkprvku:03047_1": "jñāna-kāryeṣu jātir vā yayā anveti vibhāgataḥ",
  "SA15dhkprvku:03048_0": "kathaṃcid api vijñāne tad-rūpa-anavabhāsataḥ",
  "SA15dhkprvku:03048_1": "yadi nāma indriyāṇāṃ syād draṣṭā bhāseta tad-vapuḥ",
  "SA15dhkprvku:03049_0": "rūpavattvāt na jātīnāṃ kevalānām adarśanāt",
  "SA15dhkprvku:03049_1": "vyakti-grahe ca tac śabda-rūpād anyan na dṛśyate",
  "SA15dhkprvku:03050_0": "jñāna-mātra-artha-karaṇe apy ayogya-matā eva tat",
  "SA15dhkprvku:03050_1": "tad ayogyatayā arūpaṃ tad hy avastuṣu lakṣaṇam",
  "SA15dhkprvku:03051_0": "yathokta-viparītaṃ yat tat svalakṣaṇam iṣyate",
  "SA15dhkprvku:03051_1": "sāmānyaṃ trividhaṃ tac ca bhāva-abhāva-ubhaya-āśrayāt",
  "SA15dhkprvku:03052_0": "yadi bhāva-āśrayaṃ jñānaṃ bhāve bhāva-anubandhataḥ",
  "SA15dhkprvku:03052_1": "na ukta-uttaratvād dṛṣṭatvād atīta-ādiṣu ca anyathā",
  "SA15dhkprvku:03053_0": "bhāva-dharmatva-hāniś ced bhāva-grahaṇa-pūrvakam",
  "SA15dhkprvku:03053_1": "taj-jñānam ity adoṣo ayaṃ meyaṃ tv ekaṃ svalakṣaṇam",
  "SA15dhkprvku:03054_0": "tasmād arthakriyā-siddheḥ sad-asattā-vicāraṇāt",
  "SA15dhkprvku:03054_1": "tasya sva-pararūpābhyāṃ gater meya-dvayaṃ matam",
  "SA15dhkprvku:03055_0": "ayathābhiniveśena dvitīyā bhrāntir iṣyate",
  "SA15dhkprvku:03055_1": "gatiś cet pararūpeṇa na ca bhrānteḥ pramāṇatā",
  "SA15dhkprvku:03056_0": "abhiprāya-avisaṃvādād api bhrānteḥ pramāṇatā",
  "SA15dhkprvku:03056_1": "gatir apy anyathā dṛṣṭā pakṣaś ca ayaṃ kṛta-uttaraḥ",
  "SA15dhkprvku:03057_0": "maṇi-pradīpa-prabhayor maṇi-buddhyā abhidhāvataḥ",
  "SA15dhkprvku:03057_1": "mithyā-jñāna-aviśeṣe api viśeṣo arthakriyāṃ prati",
  "SA15dhkprvku:03058_0": "yathā tathā ayathārthatve apy anumāna-tad-ābhayoḥ",
  "SA15dhkprvku:03058_1": "arthakriyā-anurodhena pramāṇatvaṃ vyavasthitam",
  "SA15dhkprvku:03059_0": "buddhir yatra artha-sāmarthyād anvaya-vyatirekiṇī",
  "SA15dhkprvku:03059_1": "tasya svatantraṃ grahaṇam ato anyad vastv atīndriyam",
  "SA15dhkprvku:03060_0": "tasya adṛṣṭa-ātma-rūpasya gater anyo artha-āśrayaḥ",
  "SA15dhkprvku:03060_1": "tad-āśrayeṇa sambandhī yadi syād gamakas tadā",
  "SA15dhkprvku:03061_0": "gamaka-anuga-sāmānya-rūpeṇa eva tadā gatiḥ",
  "SA15dhkprvku:03061_1": "tasmāt sarvaḥ parokṣo artho viśeṣeṇa na gamyate",
  "SA15dhkprvku:03062_0": "yā ca sambandhino dharmād gatir dharmiṇi jāyate",
  "SA15dhkprvku:03062_1": "sā anumānaṃ parokṣāṇām ekaṃ tena eva sādhanam",
  "SA15dhkprvku:03063_0": "na pratyakṣa-parokṣābhyāṃ meyasya anyasya sambhavaḥ",
  "SA15dhkprvku:03063_1": "tasmāt prameya-dvitvena pramāṇa-dvitvam iṣyate",
  "SA15dhkprvku:03064_0": "try-eka-saṃkhyā-nirāso vā prameya-dvaya-darśanāt",
  "SA15dhkprvku:03064_1": "ekam eva aprameyatvād asataś cen mataṃ ca naḥ",
  "SA15dhkprvku:03065_0": "anekānto aprameyatve asad-bhāvasya api niścayāt",
  "SA15dhkprvku:03065_1": "tan niścaya-pramāṇaṃ vā dvitīyaṃ na akṣajā matiḥ",
  "SA15dhkprvku:03066_0": "abhāve artha-balāj jāte artha-śakty-anapekṣaṇe",
  "SA15dhkprvku:03066_1": "vyavadhāna-ādi-bhāve api jāyeta indriyajā matiḥ",
  "SA15dhkprvku:03067_0": "abhāve vinivṛttiś cet pratyakṣasya eva niścayaḥ",
  "SA15dhkprvku:03067_1": "viruddhaṃ sā eva vā liṅgam anvaya-vyatirekiṇī",
  "SA15dhkprvku:03068_0": "siddhaṃ ca para-caitanya-pratipatteḥ pramā-dvayam",
  "SA15dhkprvku:03068_1": "vyavahāra-ādau pravṛtteś ca siddhas tadbhāva-niścayaḥ",
  "SA15dhkprvku:03069_0": "pramāṇam avisaṃvādāt ta kvacid vyabhicārataḥ",
  "SA15dhkprvku:03069_1": "na āśvāsa iti cel liṅgaṃ durdṛṣṭer atad īdṛśam",
  "SA15dhkprvku:03070_0": "yataḥ kadācit siddhā asya pratītir vastunaḥ kvacit",
  "SA15dhkprvku:03070_1": "tad avaśyaṃ tato jātaṃ tat svabhāvo api vā bhavet",
  "SA15dhkprvku:03071_0": "sva-nimittaṃ svabhāvaṃ vā vinā na arthasya sambhavaḥ",
  "SA15dhkprvku:03071_1": "yac ca rūpaṃ tayor dṛṣṭaṃ tad eva anyatra lakṣaṇam",
  "SA15dhkprvku:03072_0": "svabhāve sva-nimitte vā dṛśye darśana-hetuṣu",
  "SA15dhkprvku:03072_1": "anyeṣu satsv adṛśye ca sattā vā tadvataḥ katham",
  "SA15dhkprvku:03073_0": "aprāmāṇye ca sāmānya-buddhes tal-lopa āgataḥ",
  "SA15dhkprvku:03073_1": "pretya-bhāva-vad akṣaiś cet paryāyeṇa pratīyate",
  "SA15dhkprvku:03074_0": "tac ca na indriya-śakty-ādāv akṣa-buddher asambhavāt",
  "SA15dhkprvku:03074_1": "abhāva-pratipattau syād buddhi-janma-animittakam",
  "SA15dhkprvku:03075_0": "svalakṣaṇe ca pratyakṣam avikalpatayā vinā",
  "SA15dhkprvku:03075_1": "vikalpena na sāmānya-grahas tasmiṃs tato anumā",
  "SA15dhkprvku:03076_0": "prameya-niyame varṇa-anityatā na pratīyate",
  "SA15dhkprvku:03076_1": "pramāṇam anyat tad buddhir vinā liṅgena sambhavāt",
  "SA15dhkprvku:03077_0": "viśeṣa-dṛṣṭe liṅgasya sambandhasya aprasiddhitaḥ",
  "SA15dhkprvku:03077_1": "tat pramāṇa-antaraṃ meya-bahutvād bahutā api vā",
  "SA15dhkprvku:03078_0": "pramāṇānām anekasya vṛtter ekatra vā yathā",
  "SA15dhkprvku:03078_1": "viśeṣa-dṛṣṭer eka-tri-saṃkhyā-apoho na vā bhavet",
  "SA15dhkprvku:03079_0": "viṣaya-aniyamād anya-prameyasya ca sambhavāt",
  "SA15dhkprvku:03079_1": "yojanād varṇa-sāmānye na ayaṃ doṣaḥ prasajyeta",
  "SA15dhkprvku:03080_0": "na avastu rūpaṃ tasya eva tathā siddhe prasādhanāt",
  "SA15dhkprvku:03080_1": "anyatra na anya-siddhiś cen na tasya eva prasiddhitaḥ",
  "SA15dhkprvku:03081_0": "yo hi bhāvo yathābhūto sa tādṛg liṅga-cetasaḥ",
  "SA15dhkprvku:03081_1": "hetus tajjā tathābhūte tasmād vastuni liṅgi-dhīḥ",
  "SA15dhkprvku:03082_0": "liṅga-liṅgi-dhiyor evaṃ pāraṃparyeṇa vastuni",
  "SA15dhkprvku:03082_1": "pratibandhāt tad-ābhāsa-śūnyayor apy avañcanam",
  "SA15dhkprvku:03083_0": "tad-rūpa-adhyavasāyāc ca tayos tad-rūpa-śūnyayoḥ",
  "SA15dhkprvku:03083_1": "tad-rūpa-avañcakatve api kṛtā bhrānti-vyavasthitiḥ",
  "SA15dhkprvku:03084_0": "tasmād vastuni boddhavye vyāpakaṃ vyāpya-cetasaḥ",
  "SA15dhkprvku:03084_1": "nimittaṃ tat svabhāvo vā kāraṇaṃ tac ca tad dhiyaḥ",
  "SA15dhkprvku:03085_0": "pratiṣedhas tu sarvatra sādhyate anupalambhataḥ",
  "SA15dhkprvku:03085_1": "siddhiṃ pramāṇair vadatām arthād eva viparyayāt",
  "SA15dhkprvku:03086_0": "dṛṣṭā viruddha-dharma-uktis tasya tat-kāraṇasya vā",
  "SA15dhkprvku:03086_1": "niṣedhe yā api tasya eva sā apramāṇatva-sūcanā",
  "SA15dhkprvku:03087_0": "anyathā ekasya bhāvasya sadbhāva-uktyā parasya tat",
  "SA15dhkprvku:03087_1": "na astitvaṃ kena gamyeta virodhāc ced asāv api",
  "SA15dhkprvku:03088_0": "siddhaḥ kena asahasthānād iti cet tat kuto matam",
  "SA15dhkprvku:03088_1": "dṛśyasya darśana-abhāvād iti cet sā apramāṇatā",
  "SA15dhkprvku:03089_0": "tasmāt sva-śabdena uktā api sā abhāvasya prasādhikā",
  "SA15dhkprvku:03089_1": "yasyā pramāṇaṃ sā avācyo niṣedhas tena sarvathā",
  "SA15dhkprvku:03090_0": "etena tad-viruddha-artha-kārya-uktir upavarṇitā",
  "SA15dhkprvku:03090_1": "prayogaḥ kevalaṃ bhinnaḥ sarvatra artho na bhidyate",
  "SA15dhkprvku:03091_0": "viruddhaṃ tac ca sā upāyam avidhāyā api dhāya ca",
  "SA15dhkprvku:03091_1": "pramāṇa-uktir niṣedhe yā na sā nyāyānusāriṇī",
  "SA15dhkprvku:03092_0": "ukty-ādeḥ sarvavit pretya-bhāva-ādi-pratiṣedha-vat",
  "SA15dhkprvku:03092_1": "atīndriyāṇām arthānāṃ virodhasya aprasiddhitaḥ",
  "SA15dhkprvku:03093_0": "bādhyabādhakabhāvaḥ kaḥ syātāṃ yad yukti-saṃvidau",
  "SA15dhkprvku:03093_1": "tādṛśo anupalabdheś ced ucyatāṃ sā eva sādhanam",
  "SA15dhkprvku:03094_0": "aniścayakaraṃ proktam īdṛk kva anupalambhanam",
  "SA15dhkprvku:03094_1": "tatra atyantaparokṣeṣu sadasattā-viniścayau",
  "SA15dhkprvku:03095_0": "bhinno abhinno api vā dharmaḥ sa viruddhaḥ prayujyate",
  "SA15dhkprvku:03095_1": "yathā agnir ahime sādhye sattā vā janma-bādhanī",
  "SA15dhkprvku:03096_0": "yathā vastv eva vastūnāṃ sādhane sādhanaṃ matam",
  "SA15dhkprvku:03096_1": "tathā vastv eva vastūnāṃ sva-nivṛttau nivartakam",
  "SA15dhkprvku:03097_0": "etena kalpanā-nyasto yatra kvacana sambhavād",
  "SA15dhkprvku:03097_1": "dharmaḥ pakṣasapakṣānyataratva-ādir apoditaḥ",
  "SA15dhkprvku:03098_0": "tatra api vyāpako dharmo nivṛtter gamako mataḥ",
  "SA15dhkprvku:03098_1": "vyāpyasya sva-nivṛttiś cet paricchinnā kathaṃcana",
  "SA15dhkprvku:03099_0": "yad apramāṇatā abhāve liṅgaṃ tasya eva kathyate",
  "SA15dhkprvku:03099_1": "tad atyanta-vimūḍha-artham āgopālam asaṃvṛtteḥ",
  "SA15dhkprvku:03100_0": "etāvan niścaya-phalam abhāve anupalambhanam",
  "SA15dhkprvku:03100_1": "tac ca hetau svabhāve vā adṛśye dṛśyatayā mate",
  "SA15dhkprvku:03101_0": "anumānād anitya-āder grahaṇe ayaṃ kramo mataḥ",
  "SA15dhkprvku:03101_1": "prāmāṇyam eva na anyatra gṛhīta-grahaṇān matam",
  "SA15dhkprvku:03102_0": "na anyās yā anityatā bhāvāt pūrva-siddhaḥ sa ca indriyāt",
  "SA15dhkprvku:03102_1": "na aneka-rūpo vācyo asau vācyo dharmo vikalpajaḥ",
  "SA15dhkprvku:03103_0": "sāmānya-āśraya-saṃsiddhau sāmānyaṃ siddham eva tat",
  "SA15dhkprvku:03103_1": "tad-asiddhau tathā asya eva hy anumānaṃ pravartate",
  "SA15dhkprvku:03104_0": "kvacit tad aparijñānaṃ sadṛśa-apara-sambhavāt",
  "SA15dhkprvku:03104_1": "bhrānter apaśyato bhedaṃ māyā-golaka-bheda-vat",
  "SA15dhkprvku:03105_0": "tathā hy aliṅgam ābālam asaṃśliṣṭa-uttara-udayam",
  "SA15dhkprvku:03105_1": "paśyan paricchinatty eva dīpa-ādi-nāśinaṃ janaḥ",
  "SA15dhkprvku:03106_0": "bhāva-svabhāva-bhūtāyām api śaktau phale adṛśaḥ",
  "SA15dhkprvku:03106_1": "anānantaryato moho viniścetur apāṭavāt",
  "SA15dhkprvku:03107_0": "tasya eva vinivṛtty-artham anumāna-upavarṇanam",
  "SA15dhkprvku:03107_1": "vyayasyanti īkṣaṇād eva sarva-ākārān mahā-dhiyaḥ",
  "SA15dhkprvku:03108_0": "vyāvṛtteḥ sarvatas tasmin vyāvṛtti-vinibandhanāḥ",
  "SA15dhkprvku:03108_1": "buddhayo arthe pravartante abhinne bhinna-āśrayā iva",
  "SA15dhkprvku:03109_0": "yathā-codanam ākhyāś ca so asati bhrānti-kāraṇe",
  "SA15dhkprvku:03109_1": "pratibhāḥ pratisandhatte sva-anurūpāḥ svabhāvataḥ",
  "SA15dhkprvku:03110_0": "siddho atra apy athavā dhvaṃso liṅgād anupalambhanāt",
  "SA15dhkprvku:03110_1": "prāg bhūtvā hy abhavad bhāvo anitya ity abhidhīyate",
  "SA15dhkprvku:03111_0": "yasya ubhaya-anta-vyavadhi-sattā sambandha-vācinī",
  "SA15dhkprvku:03111_1": "anityatā śrutis tena tāvantāv iti kau smṛtau",
  "SA15dhkprvku:03112_0": "prāk paścād apy abhāvaś cet sa eva anityatā na kim",
  "SA15dhkprvku:03112_1": "ṣaṣṭhy-ādy-ayogād iti ced antayoḥ sa kathaṃ bhavet",
  "SA15dhkprvku:03113_0": "sattā-sambandhayor dhrauvyād antābhyāṃ na viśeṣaṇam",
  "SA15dhkprvku:03113_1": "aviśeṣaṇam eva syād antau cet kārya-kāraṇe",
  "SA15dhkprvku:03114_0": "asambandhān na bhāvasya prāg-abhāvaṃ sa vāñchati",
  "SA15dhkprvku:03114_1": "tad-upādhi-samākhyāne te apy asya ca na sidhyataḥ",
  "SA15dhkprvku:03115_0": "sattā sva-kāraṇa-aśleṣa-karaṇāt kāraṇaṃ kila",
  "SA15dhkprvku:03115_1": "sā sattā sa ca sambandho nityau kāryam atha iha kim",
  "SA15dhkprvku:03116_0": "yasya abhāvaḥ kriyeta asau na bhāvaḥ prāg-abhāvavān",
  "SA15dhkprvku:03116_1": "sambandha-anabhyupagamān nityaṃ viśvam idaṃ tataḥ",
  "SA15dhkprvku:03117_0": "tasmād anarthās kandinyo abhinna-artha-abhimateṣv api",
  "SA15dhkprvku:03117_1": "śabdeṣu vācya-bhedinyo vyatirekās padaṃ dhiyaḥ",
  "SA15dhkprvku:03118_0": "viśeṣa-pratyabhijñānaṃ na pratikṣaṇa-bhedataḥ",
  "SA15dhkprvku:03118_1": "na vā viśeṣa-viṣayaṃ dṛṣṭa-sāmyena tad-grahāt",
  "SA15dhkprvku:03119_0": "nidarśanaṃ tad eva iti sāmānya-agrahaṇaṃ yadi",
  "SA15dhkprvku:03119_1": "nidarśanatvāt siddhasya pramāṇena asya kiṃ punaḥ",
  "SA15dhkprvku:03120_0": "vismṛtatvād adoṣaś cet tad eva anidarśanam",
  "SA15dhkprvku:03120_1": "dṛṣṭe tadbhāva-siddhiś cet pramāṇād anya-vastuni",
  "SA15dhkprvku:03121_0": "tattva-ārope viparyāsas tat siddher apramāṇatā",
  "SA15dhkprvku:03121_1": "pratyakṣa-itarayor aikyād eka-siddhir dvayor api",
  "SA15dhkprvku:03122_0": "sandhīyamānaṃ ca anyena vyavasāyaṃ smṛtiṃ viduḥ",
  "SA15dhkprvku:03122_1": "tal-liṅga-apekṣaṇān no cet smṛtir na vyabhicārataḥ",
  "SA15dhkprvku:03123_0": "pratyakṣaṃ kalpanā-apoḍhaṃ pratyakṣeṇa eva sidhyati",
  "SA15dhkprvku:03123_1": "pratyātmavedyaḥ sarveṣāṃ vikalpo nāma-saṃśrayaḥ",
  "SA15dhkprvku:03124_0": "saṃhṛtya sarvataś cintāṃ stimitena antara-ātmanā",
  "SA15dhkprvku:03124_1": "sthito api cakṣuṣā rūpam īkṣate sā akṣajā matiḥ",
  "SA15dhkprvku:03125_0": "punar vikalpayan kiṃcid āsīn me kalpanā īdṛśī",
  "SA15dhkprvku:03125_1": "icchā ca iti na pūrva-ukta-avasthāyām indriyād gatau",
  "SA15dhkprvku:03126_0": "ekatra dṛṣṭo bhedo hi kvacin na anyatra dṛśyate",
  "SA15dhkprvku:03126_1": "na tasmāt bhinnam asty anyat sāmānyaṃ buddhy-abhedataḥ",
  "SA15dhkprvku:03127_0": "tasmād viśeṣa-viṣayā sarvā eva indriyajā matiḥ",
  "SA15dhkprvku:03127_1": "na viśeṣeṣu śabdānāṃ saṃketasya apravṛttitaḥ",
  "SA15dhkprvku:03128_0": "ananvayād viśeṣāṇāṃ saṃketasya apravṛttitaḥ",
  "SA15dhkprvku:03128_1": "viṣayo yaś ca śabdānāṃ saṃyojyeta sa eva taiḥ",
  "SA15dhkprvku:03129_0": "asya idam iti sambandhe yāv arthau pratibhāsinau",
  "SA15dhkprvku:03129_1": "tayor eva hi sambandho na tadā indriya-gocaraḥ",
  "SA15dhkprvku:03130_0": "viśada-pratibhāsasya tadā arthasya avibhāvanāt",
  "SA15dhkprvku:03130_1": "vijñāna-ābhāsa-bhedaś ca padārthānāṃ viśeṣakaḥ",
  "SA15dhkprvku:03131_0": "cakṣuṣo artha-avabhāse api yaṃ paro asya iti śaṃsati",
  "SA15dhkprvku:03131_1": "sa eva yojyate śabdairn na khalv indriya-gocaraḥ",
  "SA15dhkprvku:03132_0": "avyāvṛta-indriyasya anya-vāṅ mātreṇa avibhāvanāt",
  "SA15dhkprvku:03132_1": "na ca anudita-sambandhaḥ svayaṃ jñāna-prasaṅgataḥ",
  "SA15dhkprvku:03133_0": "manasor yugapad vṛtteḥ savikalpa-avikalpayoḥ",
  "SA15dhkprvku:03133_1": "vimūḍho laghuvṛtter vā tayor aikyaṃ vyayasyati",
  "SA15dhkprvku:03134_0": "vikalpa-vyavadhānena vicchinnaṃ darśanaṃ bhavet",
  "SA15dhkprvku:03134_1": "iti ced bhinna-jātīya-vikalpe anyasya vā katham",
  "SA15dhkprvku:03135_0": "alāta-dṛṣṭi-vad bhāva-pakṣaś ced balavān mataḥ",
  "SA15dhkprvku:03135_1": "anyatra api samānaṃ tad varṇayor vā sakṛc śrutiḥ",
  "SA15dhkprvku:03136_0": "sakṛt saṃgata-sarva-artheṣv indriyeṣv iha satsv api",
  "SA15dhkprvku:03136_1": "pañcabhir vyavadhāne api bhāty avyavahita iva yā",
  "SA15dhkprvku:03137_0": "sā matir nāma paryanta-kṣaṇika-jñāna-miśraṇāt",
  "SA15dhkprvku:03137_1": "vicchinna-ābhā iti tac citraṃ tasmāt santu sakṛd dhiyaḥ",
  "SA15dhkprvku:03138_0": "pratibhāsa-aviśeṣaś ca sā antara-anantare katham",
  "SA15dhkprvku:03138_1": "śuddhe mano-vikalpe ca na krama-grahaṇam bhavet",
  "SA15dhkprvku:03139_0": "yo agrahaḥ saṃgate apy arthe kvacid āsakta-cetasaḥ",
  "SA15dhkprvku:03139_1": "saktyā anya-utpatti-vaiguṇyāc codyaṃ vā etad dvayor api",
  "SA15dhkprvku:03140_0": "śīghra-vṛtter alāta-āder anvaya-pratighātinī",
  "SA15dhkprvku:03140_1": "cakra-bhrāntiṃ dṛśā dhatte na dṛśāṃ ghaṭanena sā",
  "SA15dhkprvku:03141_0": "kecid indriyajatva-āder bāla-dhī-vad akalpanām",
  "SA15dhkprvku:03141_1": "āhur bālā vikalpe ca hetuṃ saṃketa-mandatām",
  "SA15dhkprvku:03142_0": "teṣāṃ pratyakṣam eva syād bālānām avikalpanāt",
  "SA15dhkprvku:03142_1": "saṃketa-upāya-vigamāt paścād api bhaven na saḥ",
  "SA15dhkprvku:03143_0": "mano avyutpanna-saṃketam asti tena sa cen mataḥ",
  "SA15dhkprvku:03143_1": "evam indriyaje api syād śeṣavac ca idam īdṛśam",
  "SA15dhkprvku:03144_0": "yad eva sādhanaṃ bāle tad eva atra api kathyatām",
  "SA15dhkprvku:03144_1": "sāmyād akṣa-dhiyām uktam anena anubhava-ādikam",
  "SA15dhkprvku:03145_0": "viśeṣaṇaṃ viśeṣyaṃ ca sambandhaṃ laukikīṃ sthitim",
  "SA15dhkprvku:03145_1": "gṛhītvā saṃkalayya etat tathā pratyeti na anyathā",
  "SA15dhkprvku:03146_0": "yathā daṇḍini jāty-āder vivekena anirūpaṇāt",
  "SA15dhkprvku:03146_1": "tadvatā yojanā na asti kalpanā apy atra na asty ataḥ",
  "SA15dhkprvku:03147_0": "yady apy anvayi vijñānaṃ śabda-vyakty-avabhāsi tat",
  "SA15dhkprvku:03147_1": "varṇa-ākṛty-akṣara-ākāra-śūnyaṃ gotvaṃ hi varṇyate",
  "SA15dhkprvku:03148_0": "samānatve api tasya eva na īkṣaṇaṃ netra-gocaram",
  "SA15dhkprvku:03148_1": "pratibhāsa-dvaya-abhāvād buddher bhedaś ca durlabhaḥ",
  "SA15dhkprvku:03149_0": "samavāya-agrahād akṣaiḥ sambandha-adarśanaṃ sthitam",
  "SA15dhkprvku:03149_1": "paṭas tantuṣv iha ity ādi-śabdāś ca ime svayaṃ kṛtāḥ",
  "SA15dhkprvku:03150_0": "śṛṅgaṅ gavi iti loke syāc śṛṅge gaur ity alaukikam",
  "SA15dhkprvku:03150_1": "gava-ākhya-pariśiṣṭa-aṅga-viccheda-anupalambhanāt",
  "SA15dhkprvku:03151_0": "tais tantubhir iyaṃ śāṭi ity uttaraṃ kāryam ucyate",
  "SA15dhkprvku:03151_1": "tantu-saṃskāra-sambhūtaṃ na eka-kālaṃ kathaṃcana",
  "SA15dhkprvku:03152_0": "kāraṇa-āropataḥ kaścid eka-apodhārato api vā",
  "SA15dhkprvku:03152_1": "tantv-ākhyāṃ vartayet kārye darśayan na āśrayaṃ śruteḥ",
  "SA15dhkprvku:03153_0": "upakāryopakāritvaṃ vicchedād dṛṣṭir eva vā",
  "SA15dhkprvku:03153_1": "mukhyaṃ yad askhalaj jñānam ādi-saṃketa-gocaraḥ",
  "SA15dhkprvku:03154_0": "anumānaṃ ca jāty-ādau vastuno na asti bhedini",
  "SA15dhkprvku:03154_1": "sarvatra vyapadeśo hi daṇḍa-āder api sāṃvṛtāt",
  "SA15dhkprvku:03155_0": "vastu-prāsāda-mālā-ādi-śabdāś ca anya-anapekṣiṇaḥ",
  "SA15dhkprvku:03155_1": "geho yady api saṃyogas tan mālā kiṃ nu tad bhavet",
  "SA15dhkprvku:03156_0": "jātiś ced geha eko api mālā ity ucyeta vṛkṣa-vat",
  "SA15dhkprvku:03156_1": "mālā-bahutve tac śabdaḥ kathaṃ jāter ajātitaḥ",
  "SA15dhkprvku:03157_0": "mālā-ādau ca mahattva-ādir iṣṭo yaś ca aupacārikaḥ",
  "SA15dhkprvku:03157_1": "mukhya-aviśiṣṭa-vijñāna-grāhyatvān na aupacārikaḥ",
  "SA15dhkprvku:03158_0": "ananyahetutā tulyā sā mukhya-abhimateṣv api",
  "SA15dhkprvku:03158_1": "padārtha-śabdaḥ kaṃ hetum anyaṃ ṣaṭkaṃ samīkṣate",
  "SA15dhkprvku:03159_0": "yo yathā rūḍhitaḥ siddhas tat-sāmya-ādyas tathā ucyate",
  "SA15dhkprvku:03159_1": "mukhyo gauṇaś ca bhāveṣv apy abhāvasya upacārataḥ",
  "SA15dhkprvku:03160_0": "saṃketa-anvayinī rūḍhir vaktur icchā anvayī ca saḥ",
  "SA15dhkprvku:03160_1": "kriyate vyavahāra-arthaṃ chandaḥ śabda-aṃśa-nāma-vat",
  "SA15dhkprvku:03161_0": "vastu-dharmatayā eva arthās tādṛg vijñāna-kāraṇam",
  "SA15dhkprvku:03161_1": "bhede api yatra taj-jñānāt tat tathā pratipadyate",
  "SA15dhkprvku:03162_0": "jñānāny api tathā bhede abheda-pratyavamarśane",
  "SA15dhkprvku:03162_1": "ity etat kārya-viśleṣasya anvayo na eka-vastunaḥ",
  "SA15dhkprvku:03163_0": "vastūnāṃ vidyate tasmāt tan niṣṭhā vastuni śrutiḥ",
  "SA15dhkprvku:03163_1": "bāhya-śakti-vyavaccheda-niṣṭhā abhāve api tac-śrutiḥ",
  "SA15dhkprvku:03164_0": "vikalpa-pratibimbeṣu tan niṣṭheṣu nibadhyate",
  "SA15dhkprvku:03164_1": "tato anyāpoha-niṣṭhatvād uktā anyāpoha-kṛc śrutiḥ",
  "SA15dhkprvku:03165_0": "vyatirekī iva yaj jñāne bhāty artha-pratibimbakam",
  "SA15dhkprvku:03165_1": "śabdāt tad api na artha-ātmā bhrāntiḥ sā vāsanā-udbhavā",
  "SA15dhkprvku:03166_0": "tasya abhidhāne śrutibhir arthe ko aṃśo avagamyate",
  "SA15dhkprvku:03166_1": "tasya agatau ca saṃketa-kriyā vyarthā tad arthikā",
  "SA15dhkprvku:03167_0": "śabdo artha-aṃśakam āha iti tatra anyāpoha ucyate",
  "SA15dhkprvku:03167_1": "ākāraḥ sa ca na arthe asti tam vadann artha-bhāk katham",
  "SA15dhkprvku:03168_0": "śabdasya anvayinaḥ kāryam arthena anvayinā sa ca",
  "SA15dhkprvku:03168_1": "ananvayī dhiyo abhedād darśana-abhyāsa-nirmitaḥ",
  "SA15dhkprvku:03169_0": "tad-rūpa-āropa-gatyā anyavyāvṛtta-adhigateḥ punaḥ",
  "SA15dhkprvku:03169_1": "śabda-artho arthaḥ sa eva iti vacanena virudhyate",
  "SA15dhkprvku:03170_0": "mithyā-avabhāsino vā ete pratyayāḥ śabda-nirmitāḥ",
  "SA15dhkprvku:03170_1": "anuyānti imam artha-aṃśam iti vā apoha-kṛc śrutiḥ",
  "SA15dhkprvku:03171_0": "tasmāt saṃketa-kāle api nirdiṣṭa-arthena saṃyutaḥ",
  "SA15dhkprvku:03171_1": "sva-pratīti-phalena anyāpohaḥ sambandhyate śrutau",
  "SA15dhkprvku:03172_0": "anyatra adṛṣṭy-apekṣatvāt kvacit tad-dṛṣṭy-apekṣaṇāt",
  "SA15dhkprvku:03172_1": "śrutau sambadhyate apoho na etad vastuni yujyate",
  "SA15dhkprvku:03173_0": "tasmāj jāty-ādi-tad-yogā na arthe teṣu ca na śrutiḥ",
  "SA15dhkprvku:03173_1": "saṃyojyate anyavyāvṛttau śabdānām eva yojanāt",
  "SA15dhkprvku:03174_0": "saṃketa-smaraṇa-upāyaṃ dṛṣṭa-saṃkalana-ātmakam",
  "SA15dhkprvku:03174_1": "pūrva-apara-parāmarśa-śūnye tac cākṣuṣe katham",
  "SA15dhkprvku:03175_0": "anyatra gata-citto api cakṣuṣā rūpam īkṣate",
  "SA15dhkprvku:03175_1": "tat saṃketa-agrahas tatra spaṣṭas tajjā ca kalpanā",
  "SA15dhkprvku:03176_0": "jāyante kalpanās tatra yatra śabdo niveśitaḥ",
  "SA15dhkprvku:03176_1": "tena icchātaḥ pravarteran na īkṣeran bāhyam akṣajāḥ",
  "SA15dhkprvku:03177_0": "rūpaṃ rūpam iti īkṣeta tad dhiyaṃ kim iti īkṣate",
  "SA15dhkprvku:03177_1": "asti ca anubhavas tasyāḥ so avikalpaḥ kathaṃ bhavet",
  "SA15dhkprvku:03178_0": "tasya eva anubhave dṛṣṭaṃ na vikalpa-dvayaṃ sakṛt",
  "SA15dhkprvku:03178_1": "etena tulya-kāla-anya-vijñāna-anubhavo gataḥ",
  "SA15dhkprvku:03179_0": "smṛtir bhaved atīte ca sā agṛhīte kathaṃ bhavet",
  "SA15dhkprvku:03179_1": "syāc ca anya-dhī-paricchedā abhinna-rūpā sva-buddhi-dhīḥ",
  "SA15dhkprvku:03180_0": "atītam apadṛṣṭāntam aliṅgaṃ ca artha-darśanam",
  "SA15dhkprvku:03180_1": "siddhaṃ tat kena tasmin hi na pratyakṣaṃ na laiṅgikam",
  "SA15dhkprvku:03181_0": "tat svarūpa-avabhāsinyā buddhyā anantarayā yadi",
  "SA15dhkprvku:03181_1": "rūpa-ādir iva gṛhyeta na syāt tat pūrva-dhī-grahaḥ",
  "SA15dhkprvku:03182_0": "so avikalpaḥ sva-viṣayo vijñāna-anubhavo yathā",
  "SA15dhkprvku:03182_1": "aśakya-samayaṃ tadvad anyad apy avikalpakaḥ",
  "SA15dhkprvku:03183_0": "sāmānya-vācinaḥ śabdās tad eka-arthā ca kalpanā",
  "SA15dhkprvku:03183_1": "abhāve nirvikalpasya viśeṣa-adhigamaḥ katham",
  "SA15dhkprvku:03184_0": "asti cen nirvikalpaṃ ca kiṃcit tat-tulya-hetukam",
  "SA15dhkprvku:03184_1": "sarvan tathā eva hetor hi bhedād bhedaḥ phala-ātmanām",
  "SA15dhkprvku:03185_0": "anapekṣita-bāhya-artha-yojanā samaya-smṛteḥ",
  "SA15dhkprvku:03185_1": "tathā anapekṣya samayaṃ vastu-śaktyā eva netra-dhīḥ",
  "SA15dhkprvku:03186_0": "saṃketa-smaraṇa-apekṣaṃ rūpaṃ yady akṣa-cetasi",
  "SA15dhkprvku:03186_1": "anapekṣya na cec śakyaṃ syāt smṛtāv eva liṅga-vat",
  "SA15dhkprvku:03187_0": "tasyās tat-saṃgama-utpatter akṣa-dhīḥ syāt smṛter na vā",
  "SA15dhkprvku:03187_1": "tataḥ kāla-antare api syāt kvacid vyākṣepa-sambhavāt",
  "SA15dhkprvku:03188_0": "krameṇa ubhaya-hetuś cet prāg eva syād abhedataḥ",
  "SA15dhkprvku:03188_1": "anyo akṣa-buddhi-hetuś cet smṛtis tatra apy anarthikā",
  "SA15dhkprvku:03189_0": "yathā samita-siddhy-artham iṣyate samaya-smṛtiḥ",
  "SA15dhkprvku:03189_1": "bhedaś ca asamito grāhyaḥ smṛtis tatra kim arthikā",
  "SA15dhkprvku:03190_0": "sāmānya-mātra-grahaṇe bheda-apekṣā na yujyate",
  "SA15dhkprvku:03190_1": "tasmāc cakṣuś ca rūpāṃ ca pratītya udeti netra-dhīḥ",
  "SA15dhkprvku:03191_0": "sākṣāc cet jñāna-janane samartho viṣayo akṣa-vat",
  "SA15dhkprvku:03191_1": "atha kasmād dvaya-adhīna-janma tat tena na ucyate",
  "SA15dhkprvku:03192_0": "samīkṣya gamakatvaṃ hi vyapadeśo na gṛhyate",
  "SA15dhkprvku:03192_1": "tac ca akṣa-vyapadeśe asti tad-dharmaś ca niyojyatām",
  "SA15dhkprvku:03193_0": "tato liṅga-svabhāvo atra vyapadeśe niyojyatām",
  "SA15dhkprvku:03193_1": "nivartate avyāpakasya svabhāvasya nivṛttitaḥ",
  "SA15dhkprvku:03194_0": "saṃcitaḥ samudāyaḥ sāmānyaṃ tatra ca akṣa-dhīḥ",
  "SA15dhkprvku:03194_1": "sāmānya-buddhiś ca avaśyaṃ vikalpena anubudhyate",
  "SA15dhkprvku:03195_0": "artha-antara-abhisambandhāj jāyante ye aṇavo apare",
  "SA15dhkprvku:03195_1": "uktās te saṃcitās te hi nimittāṃ jñāna-janmanaḥ",
  "SA15dhkprvku:03196_0": "aṇūnāṃ sa viśeṣaś ca na antareṇa aparān aṇūn",
  "SA15dhkprvku:03196_1": "tad eka-aniyamāj jñānam uktaṃ sāmānya-gocaram",
  "SA15dhkprvku:03197_0": "atha eka-āyatanatve api na anekaṃ dṛśyate sakṛt",
  "SA15dhkprvku:03197_1": "sakṛd graha-avabhāsaḥ kiṃ viyukteṣu tila-ādiṣu",
  "SA15dhkprvku:03198_0": "pratyuktaṃ lāghavaṃ ca atra teṣv eva krama-pātiṣu",
  "SA15dhkprvku:03198_1": "kim na akrama-grahas tulya-kālāḥ sarvāś ca buddhayaḥ",
  "SA15dhkprvku:03199_0": "kāścit tāsv akrama-ābhāsāḥ kramavatyo aparāś ca kim",
  "SA15dhkprvku:03199_1": "sarva-artha-grahaṇe tasmād akramo ayaṃ prasajyate",
  "SA15dhkprvku:03200_0": "na ekaṃ citra-pataṃga-ādi rūpaṃ vā dṛśyate katham",
  "SA15dhkprvku:03200_1": "citraṃ tad ekam iti ced idaṃ citrataraṃ tataḥ",
  "SA15dhkprvku:03201_0": "na ekaṃ svabhāvaṃ citraṃ hi maṇi-rūpaṃ yathā eva tat",
  "SA15dhkprvku:03201_1": "nīla-ādi-pratibhāsaś ca tulyaś citra-paṭa-ādiṣu",
  "SA15dhkprvku:03202_0": "tatra avayava-rūpaṃ cet kevalaṃ dṛśyate tathā",
  "SA15dhkprvku:03202_1": "nīla-ādīni nirasya anyac citraṃ citraṃ yad īkṣase",
  "SA15dhkprvku:03203_0": "tulya-artha-ākāra-kālatve na upalakṣitayor dhiyoḥ",
  "SA15dhkprvku:03203_1": "nānā-arthā kramavatyā ekā kim eka-arthā akramā aparā",
  "SA15dhkprvku:03204_0": "vaiśvarūpyād dhiyām eva bhāvānāṃ viśvarūpatā",
  "SA15dhkprvku:03204_1": "tac ced anaṅgaṃ kena iyaṃ siddhā bheda-vyavasthitiḥ",
  "SA15dhkprvku:03205_0": "vijātīnām anārambhān na ālekhya-ādau vicitra-dhīḥ",
  "SA15dhkprvku:03205_1": "arūpatvān na saṃyogaś citro bhakteś ca na āśrayaḥ",
  "SA15dhkprvku:03206_0": "pratyekam avicitratvād gṛhīteṣu krameṇa ca",
  "SA15dhkprvku:03206_1": "na citra-dhī-saṃkalanam anekasya ekayā agrahāt",
  "SA15dhkprvku:03207_0": "nānā-arthā ekā bhavet tasmāt siddhānto apy avikalpikā",
  "SA15dhkprvku:03207_1": "vikalpayann apy eka-arthaṃ yato anyad api paśyati",
  "SA15dhkprvku:03208_0": "citra-avabhāseṣv artheṣu yady ekatvaṃ na yujyate",
  "SA15dhkprvku:03208_1": "sā eva tāvat kathaṃ buddhir ekā citra-avabhāsinī",
  "SA15dhkprvku:03209_0": "idaṃ vastu-bala-āyātaṃ yad vadanti vipaścitaḥ",
  "SA15dhkprvku:03209_1": "yathā yathārthāś cintyante viśīryante tathā tathā",
  "SA15dhkprvku:03210_0": "kiṃ syāt sā citratā ekasyāṃ na syāt tasyāṃ matāv api",
  "SA15dhkprvku:03210_1": "yadi idaṃ svayam arthānāṃ rocate tatra ke vayaṃ",
  "SA15dhkprvku:03211_0": "tasmān na artheṣu na jñāne sthūla-bhāsas tadātmanaḥ",
  "SA15dhkprvku:03211_1": "ekatra pratiṣiddhatvād bahuṣv api na sambhavaḥ",
  "SA15dhkprvku:03212_0": "paricchedo antar anyo ayaṃ bhāgo bahir iva sthitaḥ",
  "SA15dhkprvku:03212_1": "jñānasya abhedino bheda-pratibhāso hy upaplavaḥ",
  "SA15dhkprvku:03213_0": "tatra ekasya apy abhāvena dvayam apy avahīyate",
  "SA15dhkprvku:03213_1": "tasmāt tad eva tasya api tattvaṃ yā dvaya-śūnyatā",
  "SA15dhkprvku:03214_0": "tad-bheda-āśrayiṇī ca iyaṃ bhāvānāṃ bheda-saṃsthitiḥ",
  "SA15dhkprvku:03214_1": "tad-upaplava-bhāve ca teṣāṃ bhedo apy upaplavaḥ",
  "SA15dhkprvku:03215_0": "na grāhya-grāhaka-ākāra-bāhyam asti ca lakṣaṇam",
  "SA15dhkprvku:03215_1": "ato lakṣaṇa-śūnyatvān niḥsvabhāvāḥ prakāśitāḥ",
  "SA15dhkprvku:03216_0": "vyāpāra-upādhikaṃ sarvaṃ skandha-ādīnāṃ viśeṣataḥ",
  "SA15dhkprvku:03216_1": "lakṣaṇaṃ sa ca tattvaṃ na tena apy ete vilakṣaṇāḥ",
  "SA15dhkprvku:03217_0": "yathā sva-pratyaya-apekṣād avidyā-upapluta-ātmanām",
  "SA15dhkprvku:03217_1": "vijñaptir vitatha-ākārā jāyate timira-ādi-vat",
  "SA15dhkprvku:03218_0": "asaṃvidita-tattvā ca sā sarva-apara-darśanaiḥ",
  "SA15dhkprvku:03218_1": "asambhavād vinā teṣāṃ grāhya-grāhaka-viplavaiḥ",
  "SA15dhkprvku:03219_0": "tad-upekṣita-tattva-arthaiḥ kṛtvā gaja-nimīlanam",
  "SA15dhkprvku:03219_1": "kevalaṃ loka-buddhyā eva bāhya-cintā pratanyate",
  "SA15dhkprvku:03220_0": "nīla-ādiś citra-vijñāne jñāna-upādhir ananyabhāk",
  "SA15dhkprvku:03220_1": "aśakya-darśanas taṃ hi pataty arthe vivecayan",
  "SA15dhkprvku:03221_0": "yad yathā bhāsate jñānaṃ tat tathā eva prakāśate",
  "SA15dhkprvku:03221_1": "iti nāma eka-bhāvaḥ syāc citra-ākārasya cetasi",
  "SA15dhkprvku:03222_0": "paṭa-ādi-rūpasya ekatve tathā syād avivekitā",
  "SA15dhkprvku:03222_1": "vivekī na vivakṣā anyad avivekī ca na īkṣate",
  "SA15dhkprvku:03223_0": "ko vā virodho bahavaḥ saṃjāta-atiśayāḥ pṛthak",
  "SA15dhkprvku:03223_1": "bhaveyuḥ kāraṇaṃ buddher yadi na ātma-indriya-ādi-vat",
  "SA15dhkprvku:03224_0": "hetu-bhāvād ṛte na anyā grāhyatā nāma kācana",
  "SA15dhkprvku:03224_1": "tatra buddhir yad ābhāsā tasyās tad-grāhyam ucyate",
  "SA15dhkprvku:03225_0": "kathaṃ vā avayavī grāhyaḥ sakṛt sva-avayavaiḥ saha",
  "SA15dhkprvku:03225_1": "na hi go-pratyayo dṛṣṭaḥ sāsnā-ādīnām adarśane",
  "SA15dhkprvku:03226_0": "guṇa-pradhāna-adhigamaḥ saha apy abhimato yadi",
  "SA15dhkprvku:03226_1": "sampūrṇa-aṅgo na gṛhyeta sakṛn na api guṇa-ādimān",
  "SA15dhkprvku:03227_0": "vivakṣā-paratantratvād viśeṣaṇa-viśeṣyayoḥ",
  "SA15dhkprvku:03227_1": "yad aṅga-bhāvena upāttan tat tena eva hi gṛhyate",
  "SA15dhkprvku:03228_0": "svato vastv-antara-abhedād guṇa-āder bhedakasya ca",
  "SA15dhkprvku:03228_1": "agrahād bheda-buddhiḥ syāt paśyato apy aparāparam",
  "SA15dhkprvku:03229_0": "guṇa-ādi-bheda-grahaṇān nānātva-pratipad yadi",
  "SA15dhkprvku:03229_1": "astu nāma tathā apy eṣāṃ bhavet sambandhi-saṃkaraḥ",
  "SA15dhkprvku:03230_0": "śabda-ādīnām anekatvāt siddho aneka-grahaḥ sakṛt",
  "SA15dhkprvku:03230_1": "saṃniveśa-graha-ayogād agrahe saṃniveśinām",
  "SA15dhkprvku:03231_0": "sarvato vinivṛttasya vinivṛttir yato yataḥ",
  "SA15dhkprvku:03231_1": "tad-bheda-unnīta-bhedo asau dharmiṇo aneka-rūpatā",
  "SA15dhkprvku:03232_0": "te kalpitā rūpa-bhedā nirvikalpasya cetasaḥ",
  "SA15dhkprvku:03232_1": "na vicitrasya citra-ābhāḥ kādācitkasya gocaraḥ",
  "SA15dhkprvku:03233_0": "yady apy asti sitatva-ādir yādṛg indriya-gocaraḥ",
  "SA15dhkprvku:03233_1": "na so abhidhīyate śabdair jñānayo rūpa-bhedataḥ",
  "SA15dhkprvku:03234_0": "eka-arthatve api buddhīnāṃ nānā-āśrayatā sa cet",
  "SA15dhkprvku:03234_1": "śrotṛ-ādi-cittāni idānīṃ bhinna-arthāni iti tat kutaḥ",
  "SA15dhkprvku:03235_0": "jāto nāma āśrayo anyonyaḥ cetasāṃ tasya vastunaḥ",
  "SA15dhkprvku:03235_1": "ekasya eva kuto rūpaṃ bhinna-ākāra-avabhāsi tat",
  "SA15dhkprvku:03236_0": "vṛtter dṛśya-aparāmarśena abhidhāna-vikalpayoḥ",
  "SA15dhkprvku:03236_1": "darśanāt pratyabhijñānaṃ gava-ādīnāṃ nivāritam",
  "SA15dhkprvku:03237_0": "anvayāc ca anumānaṃ yad abhidhāna-vikalpayoḥ",
  "SA15dhkprvku:03237_1": "dṛśye gava-ādau jāty-ādes tad apy etena dūṣitam",
  "SA15dhkprvku:03238_0": "darśanāny eva bhinnāny apy ekāṃ kurvanti kalpanām",
  "SA15dhkprvku:03238_1": "pratyabhijñāna-saṃkhyātāṃ svabhāvena iti varṇitam",
  "SA15dhkprvku:03239_0": "pūrva-anubhūta-grahaṇe mānasasya apramāṇatā",
  "SA15dhkprvku:03239_1": "adṛṣṭa-grahaṇe andha-āder api syād artha-darśanam",
  "SA15dhkprvku:03240_0": "kṣaṇikatvād atītasya darśane ca na sambhavaḥ",
  "SA15dhkprvku:03240_1": "vācyam akṣaṇikatve syāl lakṣaṇaṃ sa-viśeṣaṇam",
  "SA15dhkprvku:03241_0": "niṣpādita-kriye kaṃcid viśeṣam asamādadhat",
  "SA15dhkprvku:03241_1": "karmaṇy aindriyam anyad vā sādhanaṃ kim iti iṣyate",
  "SA15dhkprvku:03242_0": "sakṛd bhāvaś ca sarvāsāṃ dhiyāṃ tadbhāva-janmanām",
  "SA15dhkprvku:03242_1": "anyair akārya-bhedasya tad-apekṣa-avirodhataḥ",
  "SA15dhkprvku:03243_0": "tasmād indriya-vijñāna-anantara-pratyaya-udbhavaḥ",
  "SA15dhkprvku:03243_1": "mano anyam eva gṛhṇāti viṣayaṃ na andhadṛk tataḥ",
  "SA15dhkprvku:03244_0": "svārtha-anvaya-artha-apekṣā eva hetur indriyajā matiḥ",
  "SA15dhkprvku:03244_1": "tato anya-grahaṇe apy asya niyata-grāhyatā matā",
  "SA15dhkprvku:03245_0": "tad atulya-kriyā-kālaḥ katham sva-jñāna-kālikaḥ",
  "SA15dhkprvku:03245_1": "sahakāri bhaved artha iti ced akṣa-cetasaḥ",
  "SA15dhkprvku:03246_0": "asataḥ prāg asāmarthyāt paścāc ca anupayogataḥ",
  "SA15dhkprvku:03246_1": "prāgbhāvaḥ sarva-hetūnāṃ na ato arthaḥ sva-dhiyā saha",
  "SA15dhkprvku:03247_0": "bhinna-kālaṃ kathaṃ grāhyam iti ced grāhyatāṃ viduḥ",
  "SA15dhkprvku:03247_1": "hetutvam eva yuktijñā jñāna-ākāra-arpaṇa-kṣamam",
  "SA15dhkprvku:03248_0": "kāryaṃ hy aneka-hetutve apy anukurvad udeti yat",
  "SA15dhkprvku:03248_1": "tat tena arpita-tad-rūpaṃ gṛhītam iti ca ucyate",
  "SA15dhkprvku:03249_0": "aśakya-samayo hy ātmā rāga-ādīnām ananyabhāk",
  "SA15dhkprvku:03249_1": "teṣām ataḥ svasaṃvittir na abhijalpa-anuṣaṅgiṇī",
  "SA15dhkprvku:03250_0": "avedakāḥ parasya api te svarūpaṃ kathaṃ viduḥ",
  "SA15dhkprvku:03250_1": "eka-artha-āśrayiṇā vedyā vijñānena iti kecana",
  "SA15dhkprvku:03251_0": "tad-atad-rūpiṇo bhāvās tad-atad-rūpa-hetujāḥ",
  "SA15dhkprvku:03251_1": "tat-sukha-ādi kim ajñānaṃ vijñāna-abhinna-hetujam",
  "SA15dhkprvku:03252_0": "sā arthe sati indriye yogye yathāsvam api cetasi",
  "SA15dhkprvku:03252_1": "dṛṣṭaṃ janma sukha-ādīnāṃ tat-tulyaṃ manasām api",
  "SA15dhkprvku:03253_0": "asatsu satsu ca eteṣu na janma-ajanma vā kvacit",
  "SA15dhkprvku:03253_1": "dṛṣṭaṃ sukha-āder buddher vā ta tato na anyataś ca te",
  "SA15dhkprvku:03254_0": "sukha-duḥkha-ādi-bhedaś ca teṣām eva viśeṣataḥ",
  "SA15dhkprvku:03254_1": "tasyā eva yathā buddher māndya-pāṭava-saṃśrayāḥ",
  "SA15dhkprvku:03255_0": "yasya arthasya nipātena te jātā dhī-sukha-ādayaḥ",
  "SA15dhkprvku:03255_1": "taṃ muktvā pratipadyeta sukha-ādīn eva sā katham",
  "SA15dhkprvku:03256_0": "avicchinnā na bhāseta tat-saṃvittiḥ krama-grahe",
  "SA15dhkprvku:03256_1": "tal-lāghavāc cet tat-tulyam ity asaṃvedanaṃ na kim",
  "SA15dhkprvku:03257_0": "na ca ekayā dvaya-jñānaṃ niyamād akṣa-cetasaḥ",
  "SA15dhkprvku:03257_1": "sukha-ādy-abhāve apy arthāc ca jāteḥ tac śakty-asiddhitaḥ",
  "SA15dhkprvku:03258_0": "pṛthak pṛthak ca sāmarthye dvayor nīla-ādi-vat sukham",
  "SA15dhkprvku:03258_1": "gṛhyeta kevalaṃ tasya tad-hetv-artham agṛhṇataḥ",
  "SA15dhkprvku:03259_0": "na hi saṃvedanaṃ yuktam arthena eva saha-grahe",
  "SA15dhkprvku:03259_1": "kiṃ sāmarthyaṃ sukha-ādīnāṃ na iṣṭā dhīr yat tad udbhavā",
  "SA15dhkprvku:03260_0": "vinā arthena sukha-ādīnāṃ vedane cakṣur-ādibhiḥ",
  "SA15dhkprvku:03260_1": "rūpa-ādiḥ stry-ādi-bhedo akṣaṇā na gṛhyeta kadācana",
  "SA15dhkprvku:03261_0": "na hi saty antaraṅge arthe śakter dhīr bāhya-darśanī",
  "SA15dhkprvku:03261_1": "artha-grahe sukha-ādīnāṃ taj-jānāṃ syād avedanam",
  "SA15dhkprvku:03262_0": "dhiyor yugapad utpattau tat-tad-viṣaya-sambhavāt",
  "SA15dhkprvku:03262_1": "sukha-duḥkha-vidau syātāṃ sakṛd arthasya sambhave",
  "SA15dhkprvku:03263_0": "saty āntare apy upādāne jñāne duḥkha-ādi-sambhavaḥ",
  "SA15dhkprvku:03263_1": "na upādānaṃ viruddhasya tac ca ekam iti cen matam",
  "SA15dhkprvku:03264_0": "avijñānasya vijñānaṃ kena upādāna-kāraṇam",
  "SA15dhkprvku:03264_1": "ādhipatyaṃ tu kurvīta tad-viruddhe api dṛśyate",
  "SA15dhkprvku:03265_0": "akṣṇor yathā eka āloko naktaṃcara-tad-anyayoḥ",
  "SA15dhkprvku:03265_1": "rūpa-darśana-vaiguṇya-avaiguṇye kurute sakṛt",
  "SA15dhkprvku:03266_0": "tasmāt sukha-ādayo arthānāṃ sva-saṃkrānta-avabhāsinām",
  "SA15dhkprvku:03266_1": "vedakāḥ svātmanaś ca eṣām arthebhyo janma kevalam",
  "SA15dhkprvku:03267_0": "artha-ātmā svātmabhūto hi teṣāṃ tair anubhūyate",
  "SA15dhkprvku:03267_1": "tena artha-anubhava-khyātir ālambas tu tad-ābhatā",
  "SA15dhkprvku:03268_0": "kaścid bahiḥ sthitān eva sukha-ādīn apracetanān",
  "SA15dhkprvku:03268_1": "grāhyān āha na tasya api sakṛd yukto dvaya-grahaḥ",
  "SA15dhkprvku:03269_0": "sukha-ādy-abhinna-rūpatvān nīla-ādeś cet sakṛd grahaḥ",
  "SA15dhkprvku:03269_1": "bhinna-avabhāsinor grāhyaṃ cetasos tad abhedi kim",
  "SA15dhkprvku:03270_0": "tasya aviśeṣe bāhyasya bhāvanā-tāratamyataḥ",
  "SA15dhkprvku:03270_1": "tāratamyaṃ ca buddhau syān na prīti-paritāpayoḥ",
  "SA15dhkprvku:03271_0": "sukha-ādy-ātmatayā buddher api yady avirodhitā",
  "SA15dhkprvku:03271_1": "sa idānīṃ kathaṃ bāhyaḥ sukha-ādy-ātmā iti gamyate",
  "SA15dhkprvku:03272_0": "agrāhya-grāhakatvāc ced bhinna-jātīyayoḥ",
  "SA15dhkprvku:03272_1": "agrāhakaḥ syāt sarvasya tato hīyeta bhoktṛtā",
  "SA15dhkprvku:03273_0": "kāryakāraṇatā anena pratyukta-akāryakāraṇe",
  "SA15dhkprvku:03273_1": "grāhyagrāhakatā-abhāvād bhāve anyatra api sā bhavet",
  "SA15dhkprvku:03274_0": "tasmāt ta āntarā eva saṃvedyatvāc ca cetanāḥ",
  "SA15dhkprvku:03274_1": "saṃvedanaṃ na yad rūpaṃ na hi tat tasya vedanam",
  "SA15dhkprvku:03275_0": "atat-svabhāvo anubhavo bauddhāṃs tān samavaiti cet",
  "SA15dhkprvku:03275_1": "muktvā adhyakṣa-smṛta-ākārāṃ saṃvittiṃ buddhir atra kā",
  "SA15dhkprvku:03276_0": "tāṃs tān artha-anupādāya sukha-duḥkha-ādi-vedanam",
  "SA15dhkprvku:03276_1": "ekam āvirbhavad dṛṣṭaṃ na dṛṣṭaṃ tv anyad antarā",
  "SA15dhkprvku:03277_0": "saṃsargād avibhāgaś ced ayo-golaka-vahni-vat",
  "SA15dhkprvku:03277_1": "bheda-abheda-vyavasthā evam ucchinnā sarva-vastuṣu",
  "SA15dhkprvku:03278_0": "abhinna-vedanasya aikye yan na evaṃ tad-vibheda-vat",
  "SA15dhkprvku:03278_1": "sidhyed asādhanatve asya na siddhaṃ bheda-sādhanam",
  "SA15dhkprvku:03279_0": "bhinna-ābhaḥ sita-duḥkha-ādir abhinno buddhi-vedane",
  "SA15dhkprvku:03279_1": "abhinna-ābhe vibhinne ced bheda-abhedau kim āśrayau",
  "SA15dhkprvku:03280_0": "tiraskṛtānāṃ paṭunā apy ekadā bheda-darśanāt",
  "SA15dhkprvku:03280_1": "pravāhe vitti-bhedānāṃ siddhā bheda-vyavasthitiḥ",
  "SA15dhkprvku:03281_0": "prāguktaṃ yogināṃ jñānaṃ teṣāṃ tad bhāvanām ayam",
  "SA15dhkprvku:03281_1": "vidhūta-kalpanā-jālaṃ spaṣṭam eva avabhāsate",
  "SA15dhkprvku:03282_0": "kāma-śoka-bhaya-unmāda-caura-svapna-ādy-upaplutāḥ",
  "SA15dhkprvku:03282_1": "abhūtān api paśyanti purato avasthitān iva",
  "SA15dhkprvku:03283_0": "na vikalpa-anubaddhasya spaṣṭa-artha-pratibhāsitā",
  "SA15dhkprvku:03283_1": "svapne api smaryate smārtaṃ ca tat tādṛg arthavat",
  "SA15dhkprvku:03284_0": "aśubhā pṛthivī kṛtsna-ādy-abhūtam api varṇyate",
  "SA15dhkprvku:03284_1": "spaṣṭa-ābhaṃ nirvikalpaṃ ca bhāvanā-bala-nirmitam",
  "SA15dhkprvku:03285_0": "tasmād bhūtam abhūtaṃ vā yad yad eva abhibhāvyate",
  "SA15dhkprvku:03285_1": "bhāvanā-pariniṣpattau tat sphuṭa-akalpa-dhī-phalam",
  "SA15dhkprvku:03286_0": "tatra pramāṇaṃ saṃvādi yat prāṅ nirṇīta-vastu-vat",
  "SA15dhkprvku:03286_1": "tad-bhāvanājaṃ pratyakṣam iṣṭaṃ śeṣā upaplavāḥ",
  "SA15dhkprvku:03287_0": "śabda-artha-grāhi yad yatra taj-jñānaṃ tatra kalpanā",
  "SA15dhkprvku:03287_1": "svarūpaṃ ca na śabda-arthas tatra adhyakṣam ato akhilam",
  "SA15dhkprvku:03288_0": "trividhaṃ kalpanā-jñānam āśraya-upaplava-udbhavam",
  "SA15dhkprvku:03288_1": "avikalpakam ekaṃ ca pratyakṣa-ābhaṃ caturvidham",
  "SA15dhkprvku:03289_0": "anakṣajatva-siddhy-artham ukte dve bhrānti-darśanāt",
  "SA15dhkprvku:03289_1": "siddha-anumā-ādi-vacanaṃ sādhanāya eva pūrvayoḥ",
  "SA15dhkprvku:03290_0": "saṃketa-saṃśraya-anya-artha-samāropa-vikalpane",
  "SA15dhkprvku:03290_1": "pratyakṣa-asan nivṛttitvāt kadācid bhrānti-kāraṇam",
  "SA15dhkprvku:03291_0": "yathā eva iyaṃ parokṣa-artha-kalpanā smaraṇa-ādikā",
  "SA15dhkprvku:03291_1": "samaya-apekṣiṇī na arthaṃ pratyakṣaṃ pratyavasyati",
  "SA15dhkprvku:03292_0": "tathā anubhūta-smaraṇam antareṇa ghaṭa-ādiṣu",
  "SA15dhkprvku:03292_1": "na pratyayo anuyaṃs tac ca pratyakṣāt parihīyate",
  "SA15dhkprvku:03293_0": "apavādaś caturtho atra tena uktam upaghātajam",
  "SA15dhkprvku:03293_1": "kevalaṃ tatra timiram upaghāta-upalakṣaṇam",
  "SA15dhkprvku:03294_0": "mānasaṃ tad api ity eke teṣāṃ grantho virudhyate",
  "SA15dhkprvku:03294_1": "nīla-dvi-candra-ādi-dhiyāṃ hetur akṣāṇy api ity ayam",
  "SA15dhkprvku:03295_0": "pāraṃparyeṇa hetuś ced indriya-jñāna-gocare",
  "SA15dhkprvku:03295_1": "vicāryamāṇe prastāvo mānasasya iha kīdṛśaḥ",
  "SA15dhkprvku:03296_0": "kiṃ vā aindriyaṃ yad akṣāṇāṃ bhāva-abhāva-anurodhi cet",
  "SA15dhkprvku:03296_1": "tat-tulyaṃ vikriyā-vac cet sā iva iyaṃ kiṃ niṣidhyate",
  "SA15dhkprvku:03297_0": "sarpa-ādi-bhrānti-vac ca asyāḥ syād akṣa-vikṛtāv api",
  "SA15dhkprvku:03297_1": "nivṛttir na nivarteta nivṛtte apy akṣa-viplave",
  "SA15dhkprvku:03298_0": "kadācid anya-santāne tathā eva apy eta vācakaiḥ",
  "SA15dhkprvku:03298_1": "dṛṣṭa-smṛtim apekṣeta na bhāseta parisphuṭam",
  "SA15dhkprvku:03299_0": "suptasya jāgrato vā api yā eva dhīḥ sphuṭa-bhāsinī",
  "SA15dhkprvku:03299_1": "sā nirvikalpa-ubhayathā apy anyathā eva vikalpikā",
  "SA15dhkprvku:03300_0": "tasmāt tasya avikalpe api prāmāṇyaṃ pratiṣidhyate",
  "SA15dhkprvku:03300_1": "visaṃvādāt tad-arthaṃ ca pratyakṣa-ābhaṃ dvidhā uditam",
  "SA15dhkprvku:03301_0": "kriyā-sādhanam ity eva sarvaṃ sarvasya karmaṇaḥ",
  "SA15dhkprvku:03301_1": "sādhanaṃ na hi tat tasyāḥ sādhanaṃ yā kriyā yataḥ",
  "SA15dhkprvku:03302_0": "tatra anubhava-mātreṇa jñānasya sadṛśa-ātmanaḥ",
  "SA15dhkprvku:03302_1": "bhāvyaṃ tena ātmanā yena pratikarma vibhajyate",
  "SA15dhkprvku:03303_0": "anātmabhūto bhedo asya vidyamāno api hetuṣu",
  "SA15dhkprvku:03303_1": "bhinne karmaṇy abhinnasya na bhedena niyāmakaḥ",
  "SA15dhkprvku:03304_0": "tasmād yato asya ātma-bhedo asya adhigatir ity ayam",
  "SA15dhkprvku:03304_1": "kriyāyāḥ karma-niyamaḥ siddhā sā tat-prasādhanā",
  "SA15dhkprvku:03305_0": "arthena ghaṭayaty enāṃ na hi muktvā artha-rūpatām",
  "SA15dhkprvku:03305_1": "anyaḥ sva-bhedāj jñānasya bhedako api kathaṃcana",
  "SA15dhkprvku:03306_0": "tasmāt prameya-adhigateḥ sādhanaṃ meya-rūpatā",
  "SA15dhkprvku:03306_1": "sādhane anyatra tat-karma-sambandho na prasidhyati",
  "SA15dhkprvku:03307_0": "sā ca tasya ātmabhūtā eva tena na artha-antaraṃ phalam",
  "SA15dhkprvku:03307_1": "dadhānaṃ tac ca tām ātmany artha-adhigamana-ātmanā",
  "SA15dhkprvku:03308_0": "savyāpāram iva ābhāti vyāpāreṇa sva-karmaṇi",
  "SA15dhkprvku:03308_1": "tad-vaśāt tad-vyavasthānād akārakam api svayam",
  "SA15dhkprvku:03309_0": "yathā phalasya hetūnāṃ sadṛśa-ātmatayā udbhavāt",
  "SA15dhkprvku:03309_1": "hetu-rūpa-graho loke kriyāvattve api kathyate",
  "SA15dhkprvku:03310_0": "ālocanā-akṣa-sambandha-viśeṣaṇa-dhiyāmataḥ",
  "SA15dhkprvku:03310_1": "na iṣṭaṃ prāmāṇyam eteṣāṃ vyavadhānāt kriyāṃ prati",
  "SA15dhkprvku:03311_0": "sarveṣām upayoge api kārakāṇāṃ kriyāṃ prati",
  "SA15dhkprvku:03311_1": "yad antyaṃ bhedakaṃ tasyās tat-sādhakatamaṃ matam",
  "SA15dhkprvku:03312_0": "sarva-sāmānya-hetutvād akṣāṇām asti na īdṛśam",
  "SA15dhkprvku:03312_1": "tad-bhede api hy abhinnasya tasya idam iti tat kutaḥ",
  "SA15dhkprvku:03313_0": "etena śeṣaṃ vyākhyātaṃ viśeṣaṇa-dhiyāṃ punaḥ",
  "SA15dhkprvku:03313_1": "atādrūpye na bhedo api tadvad anya-dhiyo api vā",
  "SA15dhkprvku:03314_0": "na iṣṭo viṣaya-bhedo api kriyā-sādhanayor dvayoḥ",
  "SA15dhkprvku:03314_1": "eka-arthatve dvayaṃ vyarthaṃ na ca syāt krama-bhāvitā",
  "SA15dhkprvku:03315_0": "sādhyasādhanatābhāvaḥ sakṛd-bhāve dhiyo aṃśayoḥ",
  "SA15dhkprvku:03315_1": "tad-vyavasthā-āśrayatvena sādhya-sādhana-saṃsthitiḥ",
  "SA15dhkprvku:03316_0": "sarva-ātmanā api sambaddhaṃ kaiścid eva avagamyate",
  "SA15dhkprvku:03316_1": "dharmaiḥ sa niyamo na syāt sambandhasya aviśeṣataḥ",
  "SA15dhkprvku:03317_0": "tad abhede api bhedo ayaṃ yasmāt tasya pramāṇatā",
  "SA15dhkprvku:03317_1": "saṃskārāc ced atādrūpye na tasya apy avyavasthiteḥ",
  "SA15dhkprvku:03318_0": "kriyā-karaṇayor aikya-virodha iti ced asat",
  "SA15dhkprvku:03318_1": "dharma-bheda-abhyupagamād vastv-abhinnam iti iṣyate",
  "SA15dhkprvku:03319_0": "evaṃprakārā sarvā eva kriyā-kāraka-saṃsthitiḥ",
  "SA15dhkprvku:03319_1": "bhāve hy abhinna-abhimateṣv adhyāropeṇa vṛttitaḥ",
  "SA15dhkprvku:03320_0": "kā artha saṃvid yad eva idaṃ pratyakṣaṃ prativedanam",
  "SA15dhkprvku:03320_1": "tad-artha-vedanaṃ kena tādrūpyād vyabhicāri tat",
  "SA15dhkprvku:03321_0": "atha so anubhavaḥ kva asya tad eva idaṃ vicāryate",
  "SA15dhkprvku:03321_1": "sarūpavanti tat kena sthūla-ābhāsaś ca te aṇavaḥ",
  "SA15dhkprvku:03322_0": "tan na artha-rūpatā tasya satya-artha-avyabhicāriṇī",
  "SA15dhkprvku:03322_1": "tat saṃvedana-bhāvasya na samarthā prasādhane",
  "SA15dhkprvku:03323_0": "tat sārūpya-tadutpattī yadi saṃvedya-lakṣaṇam",
  "SA15dhkprvku:03323_1": "saṃvedyaṃ syāt samāna-arthaṃ vijñānaṃ samanantaram",
  "SA15dhkprvku:03324_0": "idaṃ dṛṣṭaṃ śrutaṃ vedam iti yatra avasāya-dhīḥ",
  "SA15dhkprvku:03324_1": "sa tasya anubhavaḥ sā eva pratyāsattir vicāryate",
  "SA15dhkprvku:03325_0": "dṛśya-darśanayor yena tasya tat-sādhanaṃ matam",
  "SA15dhkprvku:03325_1": "tayoḥ sambandham āśritya draṣṭur eṣa viniścayaḥ",
  "SA15dhkprvku:03326_0": "ātmā sa tasya anubhavaḥ sa ca na anyasya kasyacit",
  "SA15dhkprvku:03326_1": "pratyakṣa-prativedyatvam api tasya tadātmatā",
  "SA15dhkprvku:03327_0": "na anyo anubhāvyas tena asti tasya na anubhavo paraḥ",
  "SA15dhkprvku:03327_1": "tasya api tulya-codyatvāt svayaṃ sā eva prakāśate",
  "SA15dhkprvku:03328_0": "nīla-ādi-rūpas tasya asau svabhāvo anubhavaś ca saḥ",
  "SA15dhkprvku:03328_1": "nīla-ādy-anubhavaḥ khyātaḥ svarūpa-anubhavo api san",
  "SA15dhkprvku:03329_0": "prakāśamānas tādātmyāt svarūpasya prakāśakaḥ",
  "SA15dhkprvku:03329_1": "yathā prakāśo abhimatas tathā dhīr ātma-vedinī",
  "SA15dhkprvku:03330_0": "tasyāś ca artha-antare vedye durghaṭau vedya-vedakau",
  "SA15dhkprvku:03330_1": "avedya-vedaka-ākārā yathā bhrāntair nirīkṣyate",
  "SA15dhkprvku:03331_0": "vibhakta-lakṣaṇa-grāhya-grāhaka-ākāra-viplavā",
  "SA15dhkprvku:03331_1": "tathā akṛta-vyavasthā iyaṃ keśa-ādi-jñāna-bheda-vat",
  "SA15dhkprvku:03332_0": "yadā tadā na saṃcodya-grāhya-grāhaka-lakṣaṇā",
  "SA15dhkprvku:03332_1": "tadā anya-saṃvido abhāvāt svasaṃvit phalam iṣyate",
  "SA15dhkprvku:03333_0": "yadi bāhyo anubhūyeta ko doṣo na eva kaścana",
  "SA15dhkprvku:03333_1": "idam eva kim uktaṃ syāt sa bāhyo artho anubhūyeta",
  "SA15dhkprvku:03334_0": "yadi buddhis tad-ākārā sā asty ākāra-niveśinī",
  "SA15dhkprvku:03334_1": "sā bāhyād anyato vā iti vicāram idam arhati",
  "SA15dhkprvku:03335_0": "darśana-upādhi-rahitasya agrahāt tad-grahe grahāt",
  "SA15dhkprvku:03335_1": "darśanaṃ nīla-nirbhāsaṃ na artho bāhyo asti kevalaḥ",
  "SA15dhkprvku:03336_0": "kasyacit kiṃcid eva antarvāsanāyāḥ prabodhakam",
  "SA15dhkprvku:03336_1": "tato dhiyāṃ viniyamo na bāhya-artha-vyapekṣayā",
  "SA15dhkprvku:03337_0": "tasmād dvi-rūpam asty ekaṃ yad evam anubhūyate",
  "SA15dhkprvku:03337_1": "smaryate ca ubhaya-ākārasya asya saṃvedanaṃ phalam",
  "SA15dhkprvku:03338_0": "yadā niṣpanna-tadbhāva iṣṭo aniṣṭo api vā paraḥ",
  "SA15dhkprvku:03338_1": "vijñapti-hetur viṣayas tasyāś ca anubhavas tathā",
  "SA15dhkprvku:03339_0": "yadā saviṣayaṃ jñānaṃ jñāna-aṃśe artha-vyavasthiteḥ",
  "SA15dhkprvku:03339_1": "tadā ya ātma-anubhavaḥ sa eva artha-viniścayaḥ",
  "SA15dhkprvku:03340_0": "yadi iṣṭa-ākāra ātmā syād anyathā vā anubhūyate",
  "SA15dhkprvku:03340_1": "iṣṭo aniṣṭo api vā tena bhavaty arthaḥ praveditaḥ",
  "SA15dhkprvku:03341_0": "vidyamāne api bāhya-arthe yathānubhavam eva saḥ",
  "SA15dhkprvku:03341_1": "niścita-ātmā svarūpeṇa na aneka-ātmatva-doṣataḥ",
  "SA15dhkprvku:03342_0": "yadi bāhyaṃ na vidyeta kasya saṃvedanaṃ bhavet",
  "SA15dhkprvku:03342_1": "yady agatyā svarūpasya bāhyasya eva na kiṃ matam",
  "SA15dhkprvku:03343_0": "abhyupāye api bhedena na syād anubhavo dvayoḥ",
  "SA15dhkprvku:03343_1": "adṛṣṭa-āvaraṇān no cen na nāma-artha-vaśā gatiḥ",
  "SA15dhkprvku:03344_0": "tam aneka-ātmakaṃ bhāvam eka-ātmatvena darśayet",
  "SA15dhkprvku:03344_1": "tad adṛṣṭaṃ kathaṃ nāma bhaved arthasya vedakam",
  "SA15dhkprvku:03345_0": "iṣṭa-aniṣṭa-avabhāsinyaḥ kalpanā na akṣa-dhīr yadi",
  "SA15dhkprvku:03345_1": "aniṣṭa-ādāv asandhānaṃ dṛṣṭaṃ tatra api cetasām",
  "SA15dhkprvku:03346_0": "tasmāt prameye bāhye api yuktaṃ sva-anubhavaḥ phalam",
  "SA15dhkprvku:03346_1": "yataḥ svabhāvo asya yathā tathā eva artha-viniścayaḥ",
  "SA15dhkprvku:03347_0": "tadā artha-ābhāsatā eva asya pramāṇaṃ na tu sann api",
  "SA15dhkprvku:03347_1": "grāhaka-ātmā aparārthatvād bāhyeṣv artheṣv apekṣyate",
  "SA15dhkprvku:03348_0": "yasmād yathā niviṣṭo asāv artha-ātmā pratyaye tathā",
  "SA15dhkprvku:03348_1": "niścīyate niviṣṭo asāv evam ity ātma-saṃvidaḥ",
  "SA15dhkprvku:03349_0": "ity artha-saṃvit sā eva iṣṭā yato artha-ātmā na dṛśyate",
  "SA15dhkprvku:03349_1": "tasyā buddhi-niveśya-arthaḥ sādhanaṃ tasya sā kriyā",
  "SA15dhkprvku:03350_0": "yathā niviśate so arthaḥ tathā hi sa prakāśate",
  "SA15dhkprvku:03350_1": "artha-sthites tadātmatvāt svavid apy arthavin matā",
  "SA15dhkprvku:03351_0": "tasmād viṣaya-bhedo api na svasaṃvedanaṃ phalam",
  "SA15dhkprvku:03351_1": "uktaṃ svabhāva-cintāyāṃ tādātmyād artha-saṃvidaḥ",
  "SA15dhkprvku:03352_0": "tathā avabhāsamānasya tādṛśo anya-adṛśo api vā",
  "SA15dhkprvku:03352_1": "jñānasya hetur artho api ity arthasya iṣṭā prameyatā",
  "SA15dhkprvku:03353_0": "yathā kathaṃcin na asya artha-rūpaṃ yuktyā avabhāsinaḥ",
  "SA15dhkprvku:03354_0": "avibhāgo api buddhy-ātma-viparyāsita-darśanaiḥ",
  "SA15dhkprvku:03354_1": "grāhya-grāhaka-saṃvitti-bhedavān iva lakṣyate",
  "SA15dhkprvku:03355_0": "mantra-ādy-upapluta-akṣāṇāṃ yathā mṛcchakala-ādayaḥ",
  "SA15dhkprvku:03355_1": "anyathā eva avabhāsante tad-rūpa-rahitā api",
  "SA15dhkprvku:03356_0": "tathā eva adarśanāt teṣām anupapluta-cakṣuṣām",
  "SA15dhkprvku:03356_1": "dūre yathā vā maruṣu mahān alpo api dṛśyate",
  "SA15dhkprvku:03357_0": "yathā anudarśanaṃ ca iyaṃ meya-māna-phala-sthitiḥ",
  "SA15dhkprvku:03357_1": "kriyate avidyamānā api grāhya-grāhaka-saṃvidām",
  "SA15dhkprvku:03358_0": "anyathā ekasya bhāvasya nānā-rūpa-avabhāsinaḥ",
  "SA15dhkprvku:03358_1": "satyaṃ kathaṃ syur ākārās tad ekatvasya hānitaḥ",
  "SA15dhkprvku:03359_0": "anyasya anyatva-hāneś ca na abhedo arūpa-darśanāt",
  "SA15dhkprvku:03359_1": "rūpa-abhedaṃ hi paśyantī dhīr abhedaṃ vyavasyati",
  "SA15dhkprvku:03360_0": "bhāvā yena nirūpyante tad-rūpaṃ na asti tattvataḥ",
  "SA15dhkprvku:03360_1": "yasmād ekam anekaṃ vā rūpaṃ teṣāṃ na vidyate",
  "SA15dhkprvku:03361_0": "sādharmya-darśanāl loke bhrāntirn nāma upajāyate",
  "SA15dhkprvku:03361_1": "atadātmani tādātmya-vyavasāyena na iha tat",
  "SA15dhkprvku:03362_0": "adarśanāj jagat yasminn ekasya api tadātmanaḥ",
  "SA15dhkprvku:03362_1": "asti iyam api yā tv antar upaplava-samudbhavā",
  "SA15dhkprvku:03363_0": "doṣa-udbhavā prakṛtyā sā vitatha-pratibhāsinī",
  "SA15dhkprvku:03363_1": "anapekṣita-sādharmya-dṛg-ādis taimira-ādi-vat",
  "SA15dhkprvku:03364_0": "tatra buddheḥ paricchedo grāhaka-ākāra-sammataḥ",
  "SA15dhkprvku:03364_1": "tādātmyād ātmavit tasya sa tasyā sādhanaṃ tataḥ",
  "SA15dhkprvku:03365_0": "tatra ātma-viṣaye māne yathā rāga-ādi-vedanam",
  "SA15dhkprvku:03365_1": "iyaṃ sarvatra saṃyojyā māna-meya-phala-sthitiḥ",
  "SA15dhkprvku:03366_0": "tatra apy anubhava-ātmatvāt te yogyāḥ svātmasaṃvidi",
  "SA15dhkprvku:03366_1": "iti sā yogyatā mānam ātmā meyaḥ phalaṃ svavit",
  "SA15dhkprvku:03367_0": "grāhaka-ākāra-saṃkhyātā pariccheda-ātmatā ātmani",
  "SA15dhkprvku:03367_1": "sā yogyatā iti ca proktaṃ pramāṇaṃ svātmavedanam",
  "SA15dhkprvku:03368_0": "sarvam eva hi vijñānaṃ viṣayebhyaḥ samudbhavat",
  "SA15dhkprvku:03368_1": "tad-anyasya api hetutve kathaṃ syād viṣaya-ākṛtiḥ",
  "SA15dhkprvku:03369_0": "yathā eva āhāra-kāla-āder hetutve apatya-janmani",
  "SA15dhkprvku:03369_1": "pitros tad ekasya ākāraṃ dhatte na anyasya kasyacit",
  "SA15dhkprvku:03370_0": "tad-hetutvena tulye api tad-anya-viṣayaṃ matam",
  "SA15dhkprvku:03370_1": "viṣayatvaṃ tad-aṅgena tad-abhāve na tad bhavet",
  "SA15dhkprvku:03371_0": "anartha-ākāra-śaṅkā syād apy arthavati cetasi",
  "SA15dhkprvku:03371_1": "atīta-artha-grahe siddhe dvirūpatva-ātma-vedane",
  "SA15dhkprvku:03372_0": "nīla-ādy-ābhāsa-bheditvān na artho jātir atadvatī",
  "SA15dhkprvku:03372_1": "sā vā anityā na jātiḥ syān nityā vā janikā katham",
  "SA15dhkprvku:03373_0": "nāma-ādikaṃ niṣiddhaṃ prāṅ na ayam arthavatāṃ kramaḥ",
  "SA15dhkprvku:03373_1": "icchā-mātra-anubandhitvād artha-śaktirn na sidhyati",
  "SA15dhkprvku:03374_0": "smṛtiś ca īdṛgvidhaṃ jñānaṃ tasyāś ca anubhavād bhavaḥ",
  "SA15dhkprvku:03374_1": "sa ca artha-ākāra-rahitaḥ sā idānīṃ tadvatī katham",
  "SA15dhkprvku:03375_0": "na arthād bhāvas tadā abhāvāt syāt tathā anubhave api saḥ",
  "SA15dhkprvku:03375_1": "ākāraḥ sa ca na arthasya spaṣṭa-ākāra-vivekataḥ",
  "SA15dhkprvku:03376_0": "vyatiriktaṃ tam ākāraṃ pratīyād aparas tathā",
  "SA15dhkprvku:03376_1": "nityam ātmani sambandhe pratīyāt kathitaṃ ca na",
  "SA15dhkprvku:03377_0": "ekā ekena abhisambandhe pratisandhir na yujyate",
  "SA15dhkprvku:03377_1": "eka-artha-abhiniveśa-ātmā pravaktṛ-śrotṛ-cetasoḥ",
  "SA15dhkprvku:03378_0": "tad eka-vyavahāraś cet sādṛśyād atadābhayoḥ",
  "SA15dhkprvku:03378_1": "bhinna-ātma-arthaḥ kathaṃ grāhyas tadā syād dhīr anarthikā",
  "SA15dhkprvku:03379_0": "tac ca anubhava-vijñānam ubhaya-aṅga-avalambinā",
  "SA15dhkprvku:03379_1": "eka-ākāra-viśeṣeṇa taj-jñānena anubadhyate",
  "SA15dhkprvku:03380_0": "anyathā hy atad-ākāraṃ kathaṃ jñāne adhirohati",
  "SA15dhkprvku:03380_1": "eka-ākāra-uttaraṃ jñānaṃ tathā hy uttaram uttaram",
  "SA15dhkprvku:03381_0": "tasya artha-rūpeṇa ākārāv ātma-ākāraś ca kaścana",
  "SA15dhkprvku:03381_1": "dvitīyasya tṛtīyena jñānena hi vivicyate",
  "SA15dhkprvku:03382_0": "artha-kāryatayā jñāna-smṛtāv artha-smṛter yadi",
  "SA15dhkprvku:03382_1": "bhrāntyā saṅkalanaṃ jyotir manaskāre ca sā bhavet",
  "SA15dhkprvku:03383_0": "sarveṣām api kāryāṇāṃ kāraṇaiḥ syāt tathā grahaḥ",
  "SA15dhkprvku:03383_1": "kulāla-ādi-vivekena na smaryeta ghaṭas tataḥ",
  "SA15dhkprvku:03384_0": "yasmād atiśayāj jñānam artha-saṃsarga-bhājanam",
  "SA15dhkprvku:03384_1": "sārūpyāt tat kim anyat syād dṛṣṭeś ca yamala-ādiṣu",
  "SA15dhkprvku:03385_0": "ādyā anubhaya-rūpatve hy eka-rūpe vyavasthitam",
  "SA15dhkprvku:03385_1": "dvitīyaṃ vyatiricyeta na parāmarśa-cetasā",
  "SA15dhkprvku:03386_0": "artha-saṃkalana-aśleṣā dhīr dvitīya-avalambate",
  "SA15dhkprvku:03386_1": "nīla-ādi-rūpeṇa dhiyaṃ bhāsamānāṃ puras tataḥ",
  "SA15dhkprvku:03387_0": "anyathā hy ādyam eva ekaṃ saṃyojyeta artha-sambhavāt",
  "SA15dhkprvku:03387_1": "jñānaṃ na adṛṣṭa-sambandhaṃ pūrva-arthena uttarottaram",
  "SA15dhkprvku:03388_0": "sakṛt-saṃvedyamānasya niyamena dhiyā saha",
  "SA15dhkprvku:03388_1": "viṣayasya tato anyatvaṃ kena ākāreṇa sidhyati",
  "SA15dhkprvku:03389_0": "bhedaś ca bhrānti-vijñānair dṛśyeta indāv iva advaye",
  "SA15dhkprvku:03389_1": "saṃvitti-niyamo na asti bhinnayor nīla-pītayoḥ",
  "SA15dhkprvku:03390_0": "na artho asaṃvedanaḥ kaścid anarthasya api vedanam",
  "SA15dhkprvku:03390_1": "dṛṣṭaṃ saṃvedyamānaṃ tat tayor na asti vivekitā",
  "SA15dhkprvku:03391_0": "tasmād arthasya durvāraṃ jñāna-kāla-avabhāsinaḥ",
  "SA15dhkprvku:03391_1": "jñānād avyatirekitvaṃ hetu-bheda-anumā bhavet",
  "SA15dhkprvku:03392_0": "abhāvād akṣa-buddhīnāṃ satsv apy anyeṣu hetuṣu",
  "SA15dhkprvku:03392_1": "niyamaṃ yadi na brūyāt pratyayāt samanantarāt",
  "SA15dhkprvku:03393_0": "bījād aṅkura-janma-agner dhūmāt siddhir atīdṛśī",
  "SA15dhkprvku:03393_1": "bāhya-artha-āśrayiṇī yā api kāraka-jñāpaka-sthitiḥ",
  "SA15dhkprvku:03394_0": "sā api tad-rūpa-nirbhāsās tathā niyata-saṃgamāḥ",
  "SA15dhkprvku:03394_1": "buddhir āśritya kalpyeta yadi kiṃ vā virudhyate",
  "SA15dhkprvku:03395_0": "anagni-janyo dhūmaḥ syāt tat-kāryāt kāraṇe agatiḥ",
  "SA15dhkprvku:03395_1": "na syāt kāraṇatāyāṃ vā kuta ekāntato gatiḥ",
  "SA15dhkprvku:03396_0": "tatra api dhūma-ābhāsā dhīḥ prabodha-paṭu-vāsanām",
  "SA15dhkprvku:03396_1": "gamayed agni-nirbhāsāṃ dhiyam eva na pāvakam",
  "SA15dhkprvku:03397_0": "tad-yogya-vāsanā-garbha eva dhūma-avabhāsinīm",
  "SA15dhkprvku:03397_1": "vyanakti citta-santāno dhiyaṃ dhūmo agnitas tataḥ",
  "SA15dhkprvku:03398_0": "asty eṣa viduṣāṃ vādo bāhyaṃ tv āśritya varṇyate",
  "SA15dhkprvku:03398_1": "dvairūpyaṃ saha-saṃvitti-niyamāt tac ca sidhyate",
  "SA15dhkprvku:03399_0": "jñānam indriya-bhedena paṭu-manda-āvila-ādikām",
  "SA15dhkprvku:03399_1": "pratibhāsa-bhidām arthe bibhrad ekatra dṛśyate",
  "SA15dhkprvku:03400_0": "arthasya abhinna-rūpatvād eka-rūpaṃ bhaven manaḥ",
  "SA15dhkprvku:03400_1": "sarvaṃ tad-artham arthāc cet tasya na asti tad-ābhatā",
  "SA15dhkprvku:03401_0": "artha-āśrayeṇa udbhavatas tad-rūpam anukruvataḥ",
  "SA15dhkprvku:03401_1": "tasya kenacid aṃśena parato api bhidā bhavet",
  "SA15dhkprvku:03402_0": "tathā hy āśritya pitaraṃ tad-rūpo api sutaḥ pituḥ",
  "SA15dhkprvku:03402_1": "bhedaṃ kenacid aṃśena kutaścid avalambate",
  "SA15dhkprvku:03403_0": "mayūra-candraka-ākāraṃ nīla-lohita-bhāsvaram",
  "SA15dhkprvku:03403_1": "sampaśyanti pradīpa-āder maṇḍalaṃ manda-cakṣuṣaḥ",
  "SA15dhkprvku:03404_0": "tasya tad-bāhya-rūpatve kā prasanna-īkṣaṇe akṣamā",
  "SA15dhkprvku:03404_1": "bhūtaṃ paśyaṃś ca tad-darśī kathaṃ ca upahata-indriyaḥ",
  "SA15dhkprvku:03405_0": "śodhitaṃ timireṇa asya vyaktaṃ cakṣur atīndriyam",
  "SA15dhkprvku:03405_1": "paśyato anya-akṣa-dṛśye arthe tad-avyaktaṃ kathaṃ punaḥ",
  "SA15dhkprvku:03406_0": "āloka-akṣa-manaskārād anyasya ekasya gamyate",
  "SA15dhkprvku:03406_1": "śaktir hetus tato na anyo ahetuś ca viṣayaḥ katham",
  "SA15dhkprvku:03407_0": "sa eva yadi dhī-hetuḥ kiṃ pradīpam apekṣate",
  "SA15dhkprvku:03407_1": "dīpa-mātreṇa sadbhāvād ubhayaṃ na api kāraṇam",
  "SA15dhkprvku:03408_0": "dūra-āsanna-ādi-bhedena vyakta-avyaktaṃ na yujyate",
  "SA15dhkprvku:03408_1": "tat syād āloka-bhedāc cet tat pidhāna-apidhānayoḥ",
  "SA15dhkprvku:03409_0": "tulyā dṛṣṭir adṛṣṭir vā sūkṣmo aṃśas tasya kaścana",
  "SA15dhkprvku:03409_1": "ālokena na mandena dṛśyate ato bhidā yadi",
  "SA15dhkprvku:03410_0": "ekatve arthasya bāhyasya dṛśya-adṛśya-bhidā kutaḥ",
  "SA15dhkprvku:03410_1": "anekatve aṇuśo bhinno dṛśya-adṛśya-bhidā kutaḥ",
  "SA15dhkprvku:03411_0": "māndya-pāṭāv abhedena bhāso buddhi-bhidā yadi",
  "SA15dhkprvku:03411_1": "bhinne anyasminn abhinnasya kuto bhedena bhāsanam",
  "SA15dhkprvku:03412_0": "mandaṃ tad api tejaḥ kim āvṛtter iha sā na kim",
  "SA15dhkprvku:03412_1": "tanutvāt tejaso apy etad asty anyatra apy atānavam",
  "SA15dhkprvku:03413_0": "atyāsanne ca suvyaktaṃ tejas tat syād atisphuṭam",
  "SA15dhkprvku:03413_1": "tatra apy adṛṣṭam āśritya bhaved rūpa-antaraṃ yadi",
  "SA15dhkprvku:03414_0": "anyonya-āvaraṇāt teṣāṃ syāt tejo vihatis tataḥ",
  "SA15dhkprvku:03414_1": "tatra ekam eva dṛśyeta tasya anāvaraṇe sakṛt",
  "SA15dhkprvku:03415_0": "paśyet sphuṭa-asphuṭaṃ rūpam eko adṛṣṭena vāraṇe",
  "SA15dhkprvku:03415_1": "artha-anarthau na yena stas tad-adṛṣṭaṃ karoti kim",
  "SA15dhkprvku:03416_0": "tasmāt saṃvid yathāhetu jāyamāna-artha-saṃśrayāt",
  "SA15dhkprvku:03416_1": "pratibhāsa-bhidāṃ dhatte śeṣāḥ kumati-durnayāḥ",
  "SA15dhkprvku:03417_0": "jñāna-śabda-pradīpānāṃ pratyakṣasya itarasya vā",
  "SA15dhkprvku:03417_1": "janakatvena pūrveṣāṃ kṣaṇikānāṃ vināśataḥ",
  "SA15dhkprvku:03418_0": "vyaktiḥ kuto asatāṃ jñānād anyasya anupakāriṇaḥ",
  "SA15dhkprvku:03418_1": "vyaktau vyajyeta sarvo arthas tad-hetor niyamo yadi",
  "SA15dhkprvku:03419_0": "na eṣā api kalpanā jñāne jñānaṃ tv artha-avabhāsataḥ",
  "SA15dhkprvku:03419_1": "taṃ vyanakti iti kathyeta tad-abhāve api tat-kṛtam",
  "SA15dhkprvku:03420_0": "na ākārayati ca anyo artho anupakārāt saha-uditaḥ",
  "SA15dhkprvku:03420_1": "vyakto na ākārayan jñānaṃ sva-ākāreṇa kathaṃ bhavet",
  "SA15dhkprvku:03421_0": "vajra-upala-ādir apy arthaḥ sthiraḥ so anya-anapekṣaṇāt",
  "SA15dhkprvku:03421_1": "sakṛt sarvasya janayej jñānāni jagataḥ samam",
  "SA15dhkprvku:03422_0": "kramād bhavanti tāny asya sahakāry-upakārataḥ",
  "SA15dhkprvku:03422_1": "āhuḥ pratikṣaṇaṃ bhedaṃ sa doṣo atra api pūrvavat",
  "SA15dhkprvku:03423_0": "saṃvedanasya tādātmye na vivādo asti kasyacit",
  "SA15dhkprvku:03423_1": "tasya artha-rūpatā siddhā sā api sidhyati saṃsmṛteḥ",
  "SA15dhkprvku:03424_0": "bhedena ananubhūtes bhinna-vibhakte sva-gocaraiḥ",
  "SA15dhkprvku:03424_1": "evam etan na khalv evam iti sā syān na bhedinī",
  "SA15dhkprvku:03425_0": "na ca anubhava-mātreṇa kaścid bhedo vivecakaḥ",
  "SA15dhkprvku:03425_1": "vivekinī na ca aspaṣṭa-bhede dhīr yamala-ādi-vat",
  "SA15dhkprvku:03426_0": "dvairūpya-sādhanena api prāyaḥ siddhaṃ svavedanam",
  "SA15dhkprvku:03426_1": "svarūpabhūta-ābhāsasya tadā saṃvedana-īkṣaṇāt",
  "SA15dhkprvku:03427_0": "dhiyā atadrūpayā jñāne niruddhe anubhavaḥ kutaḥ",
  "SA15dhkprvku:03427_1": "svaṃ ca rūpaṃ na sā vetti ity utsanno anubhavo arthinaḥ",
  "SA15dhkprvku:03428_0": "bahir mukhaṃ ca taj-jñānaṃ bhāty artha-pratibhāsa-vat",
  "SA15dhkprvku:03428_1": "buddheś ca grāhikā buddhir nityam antarmukhā-ātmani",
  "SA15dhkprvku:03429_0": "yo yasya viṣaya-ābhāsas taṃ vetti na tad ity api",
  "SA15dhkprvku:03429_1": "prāptā kā saṃvid anyā asti tādrūpyād iti cen matam",
  "SA15dhkprvku:03430_0": "prāptaṃ saṃvedanaṃ sarva-sadṛśānāṃ parasparam",
  "SA15dhkprvku:03430_1": "buddhiḥ sarūpā tad-vic cet na idānīṃ vit-sarūpikā",
  "SA15dhkprvku:03431_0": "svayaṃ so anubhavas tasyā na sa sārūpya-kāraṇaḥ",
  "SA15dhkprvku:03431_1": "kriyā-karma-vyavasthāyās tal-loke syān nibandhanam",
  "SA15dhkprvku:03432_0": "svabhāvabhūta-tad-rūpa-saṃvid āropa-viplavāt",
  "SA15dhkprvku:03432_1": "nīla-āder anubhūta-ākhyā na anubhūteḥ para-ātmanoḥ",
  "SA15dhkprvku:03433_0": "dhiyo nīla-ādi-rūpatve bāhyo arthaḥ kiṃ pramāṇakaḥ",
  "SA15dhkprvku:03433_1": "dhiyo anīla-ādi-rūpatve sa tasya anubhavaḥ katham",
  "SA15dhkprvku:03434_0": "yadā saṃvedana-ātmatvaṃ na sārūpya-nibandhanam",
  "SA15dhkprvku:03434_1": "siddhaṃ tat svata eva asya kim arthena upanīyate",
  "SA15dhkprvku:03435_0": "sarvātmanā hi sārūpye jñānam ajñānatāṃ vrajet",
  "SA15dhkprvku:03435_1": "sāmye kenacid aṅgena syāt sarvaṃ sarva-vedanam",
  "SA15dhkprvku:03436_0": "yathā nīla-ādi-rūpatvān nīla-ādy-anubhavo mataḥ",
  "SA15dhkprvku:03436_1": "tathā anubhava-rūpatvāt tasya apy anubhavo bhavet",
  "SA15dhkprvku:03437_0": "na anubhūto anubhava ity artha-vat tad-viniścayaḥ",
  "SA15dhkprvku:03437_1": "tasmād adoṣa iti cet na arthe apy asty eṣa sarvadā",
  "SA15dhkprvku:03438_0": "kasmād vā anubhave na asti sati sattā-nibandhane",
  "SA15dhkprvku:03438_1": "api ca idaṃ yad ābhāti dṛśyamāne sita-ādike",
  "SA15dhkprvku:03439_0": "puṃsāṃ sita-ādy-abhivyakti-rūpaṃ saṃvedanaṃ sphuṭam",
  "SA15dhkprvku:03439_1": "tat kiṃ sita-ādy-abhivyakteḥ pararūpam atha ātmanaḥ",
  "SA15dhkprvku:03440_0": "pararūpe aprakāśāyāṃ vyaktau vyaktaṃ kathaṃ sitam",
  "SA15dhkprvku:03440_1": "jñānaṃ vyaktir na sā vyaktā ity avyaktam akhilaṃ jagat",
  "SA15dhkprvku:03441_0": "vyakter vyakty-antara-vyaktāv api doṣa-prasaṅgataḥ",
  "SA15dhkprvku:03441_1": "dṛṣṭyā ca ajñāta-sambandhaṃ viśinaṣṭi tayā katham",
  "SA15dhkprvku:03442_0": "yasmād dvayor eka-gatau na dvitīyasya darśanam",
  "SA15dhkprvku:03442_1": "dvayoḥ saṃsṛṣṭayor dṛṣṭau syād dṛṣṭam iti niścayaḥ",
  "SA15dhkprvku:03443_0": "sarūpaṃ darśanaṃ yasya dṛśyate anyena cetasā",
  "SA15dhkprvku:03443_1": "dṛṣṭa-ākhyā tatra cet siddhaṃ sārūpye asya svavedanam",
  "SA15dhkprvku:03444_0": "atha ātma-rūpan no vetti pararūpasya vit katham",
  "SA15dhkprvku:03444_1": "sārūpyād vedanā-ākhyā ca prāg eva pratipāditā",
  "SA15dhkprvku:03445_0": "dṛṣṭayor eva sārūpya-graho arthaṃ ca na dṛṣṭavān",
  "SA15dhkprvku:03445_1": "prāk kathaṃ darśanena asya sārūpyaṃ so adhyavasyati",
  "SA15dhkprvku:03446_0": "sārūpyam api na icched yaḥ tasya na ubhaya-darśanam",
  "SA15dhkprvku:03446_1": "tadā artho jñānam iti ca jñāte ca iti gatā kathā",
  "SA15dhkprvku:03447_0": "atha svarūpaṃ sā tarhi svayam eva prakāśate",
  "SA15dhkprvku:03447_1": "yat tasyām aprakāśāyām arthaḥ syād aprakāśitaḥ",
  "SA15dhkprvku:03448_0": "etena anātmavit pakṣe sarva-artha-adarśanena ye",
  "SA15dhkprvku:03448_1": "apratyakṣāṃ dhiyaṃ prāhus te api nirvarṇita-uttarāḥ",
  "SA15dhkprvku:03449_0": "āśraya-ālambana-abhyāsa-bhedād bhinna-pravṛttayaḥ",
  "SA15dhkprvku:03449_1": "sukha-duḥkha-abhilāṣa-ādi-bhedā buddhaya eva tāḥ",
  "SA15dhkprvku:03450_0": "pratyakṣās tad-viviktaṃ ca na anyat kiṃcid vibhāvyate",
  "SA15dhkprvku:03450_1": "yat taj-jñānam paro apy enāṃ bhuñjīta anyena vid yadi",
  "SA15dhkprvku:03451_0": "tajjā tat pratibhāsā vā yadi dhīr vetti na aparā",
  "SA15dhkprvku:03451_1": "ālambamānasya anyasya apy asty avaśyam idaṃ dvayam",
  "SA15dhkprvku:03452_0": "atha na utpadyate tasmān na ca tat pratibhāsinī",
  "SA15dhkprvku:03452_1": "sā dhīrn nirviṣayā prāptā sāmānyaṃ ca tad-agrahe",
  "SA15dhkprvku:03453_0": "na gṛhyata iti proktaṃ na ca tad-vastu kiṃcana",
  "SA15dhkprvku:03453_1": "tasmād artha-avabhāso asau na anyas tasyā dhiyas tataḥ",
  "SA15dhkprvku:03454_0": "siddhe pratyakṣa-bhāva-ātmavidau gṛhṇāti tat punaḥ",
  "SA15dhkprvku:03454_1": "na adhyakṣam iti ced eṣa kuto bhedaḥ samarthayoḥ",
  "SA15dhkprvku:03455_0": "adṛṣṭa-eka-artha-yoga-ādeḥ saṃvido niyamo yadi",
  "SA15dhkprvku:03455_1": "sarvathā anyo na gṛhṇīyāt saṃvid bhedo apy apoditaḥ",
  "SA15dhkprvku:03456_0": "yeṣāṃ ca yogino anyasya pratyakṣeṇa sukha-ādikam",
  "SA15dhkprvku:03456_1": "vidanti tulya-anubhavās tadvat te api syur āturāḥ",
  "SA15dhkprvku:03457_0": "viṣaya-indriya-sampāta-abhāvāt teṣāṃ tad-udbhavam",
  "SA15dhkprvku:03457_1": "na udeti duḥkham iti cet na vai duḥkha-samudbhavaḥ",
  "SA15dhkprvku:03458_0": "duḥkha-asaṃvedanaṃ kiṃ tu duḥkha-jñāna-samudbhavaḥ",
  "SA15dhkprvku:03458_1": "na hi duḥkha-ādy-asaṃvedyaṃ pīḍā-anugraha-kāraṇam",
  "SA15dhkprvku:03459_0": "bhāsamānaṃ svarūpeṇa pīḍā duḥkhaṃ svayaṃ yadā",
  "SA15dhkprvku:03459_1": "na tad-ālambanaṃ jñānaṃ na tadā evaṃ prayujyate",
  "SA15dhkprvku:03460_0": "bhinne jñānasya sarvasya tena ālambana-vedane",
  "SA15dhkprvku:03460_1": "artha-sārūpyam ālamba ātmā vittiḥ svayaṃ sphuṭaḥ",
  "SA15dhkprvku:03461_0": "api ca adhyakṣatā abhāve dhiyaḥ syāl liṅgato gatiḥ",
  "SA15dhkprvku:03461_1": "tac ca akṣam artho dhīḥ pūrvo manaskāro api vā bhavet",
  "SA15dhkprvku:03462_0": "kārya-kāraṇa-sāmagryām asyāṃ sambandhinā aparam",
  "SA15dhkprvku:03462_1": "sāmarthya-adarśanāt tatra na indriyaṃ vyabhicārataḥ",
  "SA15dhkprvku:03463_0": "tathā artho dhī-manaskārau jñānaṃ tau ca na sidhyataḥ",
  "SA15dhkprvku:03463_1": "na aprasiddhasya liṅgatvaṃ vyaktir arthasya cen matā",
  "SA15dhkprvku:03464_0": "liṅgaṃ sā eva nanu jñānaṃ vyakto artho anena varṇitaḥ",
  "SA15dhkprvku:03464_1": "vyaktāv ananubhūtāyāṃ tad-vyaktatva-aviniścayāt",
  "SA15dhkprvku:03465_0": "atha arthasya eva kaścit sa viśeṣo vyaktir iṣyate",
  "SA15dhkprvku:03465_1": "na anutpāda-vyayavato viśeṣo arthasya kaścana",
  "SA15dhkprvku:03466_0": "tad iṣṭau vā pratijñānaṃ kṣaṇabhaṅgaḥ prasajyate",
  "SA15dhkprvku:03466_1": "sa ca jñāto athavā ajñāto bhavej jñātasya liṅgatā",
  "SA15dhkprvku:03467_0": "yadi jñāte aparicchinne jñāto asāv iti tat kutaḥ",
  "SA15dhkprvku:03467_1": "jñātatvena aparicchinnam api tad gamakaṃ katham",
  "SA15dhkprvku:03468_0": "adṛṣṭa-dṛṣṭayo anyena draṣṭā dṛṣṭā na hi kvacit",
  "SA15dhkprvku:03468_1": "viśeṣaḥ so anya-dṛṣṭāv apy asti iti syāt sva-dhī-gatiḥ",
  "SA15dhkprvku:03469_0": "tasmād anumitir buddheḥ sva-dharma-nirapekṣiṇaḥ",
  "SA15dhkprvku:03469_1": "kevalān na artha-dharmāt kaḥ sva-dharmaḥ sva-dhiyo paraḥ",
  "SA15dhkprvku:03470_0": "yaḥ pratyakṣo dhiyo hetuḥ tulya-kāraṇa-janmanaḥ",
  "SA15dhkprvku:03470_1": "tasya bhedaḥ kuto buddher vyabhicāry-anyajaś ca saḥ",
  "SA15dhkprvku:03471_0": "rūpa-ādīn pañca viṣayāni indriyāṇy upalambhanam",
  "SA15dhkprvku:03471_1": "muktvā na kāryam aparaṃ tasyāḥ samupalabhyate",
  "SA15dhkprvku:03472_0": "tatra atyakṣaṃ dvayaṃ pañcasv artheṣv eko api na īkṣyate",
  "SA15dhkprvku:03472_1": "rūpa-darśanato jāto yo anyathā vyasta-sambhavaḥ",
  "SA15dhkprvku:03473_0": "yad evam apratītaṃ tal liṅgam ity apy alaukikam",
  "SA15dhkprvku:03473_1": "vidyamāne api liṅge tāṃ tena sārdham apaśyataḥ",
  "SA15dhkprvku:03474_0": "kathaṃ pratīti-liṅgaṃ hi na adṛṣṭasya prakāśakam",
  "SA15dhkprvku:03474_1": "tata eva asya liṅgāt prāk prasiddher upavarṇane",
  "SA15dhkprvku:03475_0": "dṛṣṭānta-antara-sādhyatvaṃ tasya api ity anavasthitiḥ",
  "SA15dhkprvku:03475_1": "ity arthasya dhiyaḥ siddhiḥ na arthāt tasyāḥ kathaṃcana",
  "SA15dhkprvku:03476_0": "tad-aprasiddhāv arthasya svayam eva aprasiddhitaḥ",
  "SA15dhkprvku:03476_1": "pratyakṣāṃ ca dhiyaṃ dṛṣṭvā tasyāś ca iṣṭa-abhidhā-ādikam",
  "SA15dhkprvku:03477_0": "para-citta-anumānaṃ ca na syād ātmany adarśanāt",
  "SA15dhkprvku:03477_1": "sambandhasya mano-buddhāv artha-liṅga-aprasiddhitaḥ",
  "SA15dhkprvku:03478_0": "prakāśitā kathaṃ vā syāt buddhir buddhy-antareṇa vaḥ",
  "SA15dhkprvku:03478_1": "aprakāśa-ātmanoḥ sā syād vyaṅgyavyañjakatā kutaḥ",
  "SA15dhkprvku:03479_0": "viṣayasya kathaṃ vyaktiḥ prakāśe rūpa-saṃkramāt",
  "SA15dhkprvku:03479_1": "sa ca prakāśas tad-rūpaḥ svayam eva prakāśate",
  "SA15dhkprvku:03480_0": "tathā abhyupagame buddheḥ buddhau buddhiḥ svavedikā",
  "SA15dhkprvku:03480_1": "siddhā anyathā tulya-dharmā viṣayo api dhiyā saha",
  "SA15dhkprvku:03481_0": "iti prakāśa-rūpā naḥ svayaṃ dhīḥ samprakāśate",
  "SA15dhkprvku:03481_1": "anyo asyāṃ rūpa-saṃkrāntyā prakāśaḥ samprakāśate",
  "SA15dhkprvku:03482_0": "sādṛśye api hi dhīr anyā prakāśyā na tayā matā",
  "SA15dhkprvku:03482_1": "svayaṃ prakāśanād arthas tad-rūpeṇa prakāśate",
  "SA15dhkprvku:03483_0": "yathā pradīpayor dīpa-ghaṭayoś ca tad-āśrayaḥ",
  "SA15dhkprvku:03483_1": "vyaṅgyavyañjakabhāvena vyavahāraḥ pratanyate",
  "SA15dhkprvku:03484_0": "viṣaya-indriya-mātreṇa na dṛṣṭam iti niścayaḥ",
  "SA15dhkprvku:03484_1": "tasmād yato ayaṃ tasya api vācyam anyasya darśanam",
  "SA15dhkprvku:03485_0": "smṛter apy ātmavit siddhā jñānasya anyena vedane",
  "SA15dhkprvku:03485_1": "dīrgha-ādi-grahaṇaṃ na syād bahu-mātra-anavasthiteḥ",
  "SA15dhkprvku:03486_0": "avasthitāv akramāyāṃ sakṛd ābhāsanān matau",
  "SA15dhkprvku:03486_1": "varṇaḥ syād akramo dīrghaḥ kramavān akramāṃ katham",
  "SA15dhkprvku:03487_0": "upakuryād asaṃśliṣyan varṇa-bhāgaḥ parasparam",
  "SA15dhkprvku:03487_1": "akrameṇa grahād anta-krama-vad dhīś ca no bhavet",
  "SA15dhkprvku:03488_0": "āntyaṃ pūrva-sthitād ūrdhvaṃ vardhamāno dhvanir bhavet",
  "SA15dhkprvku:03489_0": "sthāne svayaṃ na naśyet sā paścād apy aviśeṣataḥ",
  "SA15dhkprvku:03489_1": "doṣo ayaṃ sakṛd utpanna-akrama-varṇa-sthitāv api",
  "SA15dhkprvku:03490_0": "sakṛd yatna-udbhavād vyarthaḥ syād yatnaś ca uttarottaraḥ",
  "SA15dhkprvku:03490_1": "vyaktāv apy eṣa varṇānāṃ doṣaḥ samanuṣajyate",
  "SA15dhkprvku:03491_0": "anekayā tad-grahaṇe yā antyā dhīḥ sā anubhūyate",
  "SA15dhkprvku:03491_1": "na dīrgha-grāhikā sā ca tan na syād dīrgha-dhī-smṛtiḥ",
  "SA15dhkprvku:03492_0": "pṛthak pṛthak ca buddhīnāṃ saṃvittau tad-dhvaniḥ śruteḥ",
  "SA15dhkprvku:03492_1": "avicchinna-ābhatā na syād ghaṭanaṃ ca nirākṛtam",
  "SA15dhkprvku:03493_0": "vicchinnaṃ śṛṇvato apy asya yady avicchinna-vibhramaḥ",
  "SA15dhkprvku:03493_1": "hrasva-dvayoc cāraṇe api syād avicchinna-vibhramaḥ",
  "SA15dhkprvku:03494_0": "vicchinne darśane ca akṣād avicchinna-adhiropaṇam",
  "SA15dhkprvku:03494_1": "na akṣāt sarva-akṣa-buddhīnāṃ vitathatva-prasaṅgataḥ",
  "SA15dhkprvku:03495_0": "sarva-antyo api hi varṇa-ātmā nimeṣa-tulita-sthitiḥ",
  "SA15dhkprvku:03495_1": "sa ca kramād aneka-aṇu-sambandhena nitiṣṭhati",
  "SA15dhkprvku:03496_0": "eka-aṇv-atyaya-kālaś ca kālo alpīyān kṣaṇo mataḥ",
  "SA15dhkprvku:03496_1": "buddhiś ca kṣaṇikā tasmāt kramād varṇān prapadyate",
  "SA15dhkprvku:03497_0": "iti varṇeṣu rūpa-ādāv avicchinna-avabhāsinī",
  "SA15dhkprvku:03497_1": "vicchinnā apy anyayā buddhiḥ sarvā syād vitatha-arthikā",
  "SA15dhkprvku:03498_0": "ghaṭanaṃ yac ca bhāvānām anyatra indriya-vibhramāt",
  "SA15dhkprvku:03498_1": "bheda-alakṣaṇa-vibhrāntaṃ smaraṇaṃ tad-vikalpakam",
  "SA15dhkprvku:03499_0": "tasya spaṣṭa-avabhāsitvaṃ jalpa-saṃsargiṇaḥ kutaḥ",
  "SA15dhkprvku:03499_1": "na akṣa-grāhye asti śabdānāṃ yojanā iti vivecitam",
  "SA15dhkprvku:03500_0": "vicchinnaṃ paśyato apy akṣair ghaṭayed yadi kalpanā",
  "SA15dhkprvku:03500_1": "arthasya tat saṃvitteś ca satataṃ bhāsamānayoḥ",
  "SA15dhkprvku:03501_0": "bādhake asati san nyāye vicchinna iti tat kutaḥ",
  "SA15dhkprvku:03501_1": "buddhīnāṃ śakti-niyamād iti cet sa kuto mataḥ",
  "SA15dhkprvku:03502_0": "yugapad buddhy-adṛṣṭeś cet tad eva idaṃ vicāryate",
  "SA15dhkprvku:03502_1": "tāsāṃ samāna-jātīye sāmarthya-niyamo bhavet",
  "SA15dhkprvku:03503_0": "tathā hi samyak lakṣyante vikalpāḥ krama-bhāvinaḥ",
  "SA15dhkprvku:03503_1": "etena yaḥ samakṣe arthe pratyabhijñāna-kalpanām",
  "SA15dhkprvku:03504_0": "spaṣṭa-avabhāsāaṃ pratyakṣāṃ kalpayet so api vāritaḥ",
  "SA15dhkprvku:03504_1": "keśa-golaka-dīpa-ādāv api spaṣṭa-avabhāsanāt",
  "SA15dhkprvku:03505_0": "pratīta-bhede apy adhyakṣā dhīḥ kathaṃ tādṛśī bhavet",
  "SA15dhkprvku:03505_1": "tasmān na pratyabhijñānād varṇa-ādy-ekatva-niścayaḥ",
  "SA15dhkprvku:03506_0": "pūrva-anubhūta-smaraṇāt tad-dharma-āropaṇād vinā",
  "SA15dhkprvku:03506_1": "sa eva ayam iti jñānaṃ na asti tac ca akṣaje kutaḥ",
  "SA15dhkprvku:03507_0": "na ca artha-jñāna-saṃvittyor yugapat sambhavo yataḥ",
  "SA15dhkprvku:03507_1": "lakṣyate pratibhāsau dvau na artha-artha-jñānayoḥ pṛthak",
  "SA15dhkprvku:03508_0": "na hy artha-ābhāsi ca jñānam artho bāhyaś ca kevalaḥ",
  "SA15dhkprvku:03508_1": "eka-ākāram atigrāhye bheda-abhāva-prasaṅgataḥ",
  "SA15dhkprvku:03509_0": "sūpalakṣyeṇa bhedena yau saṃvittau na lakṣitau",
  "SA15dhkprvku:03509_1": "artha-artha-pratyayau paścāt smaryete tau pṛthak katham",
  "SA15dhkprvku:03510_0": "krameṇa anubhava-utpāde apy artha-artha-manasor ayam",
  "SA15dhkprvku:03510_1": "pratibhāsasya nānātva-codya-doṣo duruddharaḥ",
  "SA15dhkprvku:03511_0": "artha-saṃvedanaṃ tāvat tato artha-ābhāsa-vedanam",
  "SA15dhkprvku:03511_1": "na hi saṃvedanaṃ śuddhaṃ bhaved arthasya vedanam",
  "SA15dhkprvku:03512_0": "tathā hi nīla-ādy-ākāra eka ekaṃ ca vedanam",
  "SA15dhkprvku:03512_1": "lakṣyate na tu nīla-ābhe vedane vedanaṃ param",
  "SA15dhkprvku:03513_0": "jñāna-antareṇa anubhavo bhavet tatra api ca smṛtiḥ",
  "SA15dhkprvku:03513_1": "dṛṣṭā tad-vedanaṃ kena tasya apy anyena ced imām",
  "SA15dhkprvku:03514_0": "mālāṃ jñāna-vidāṃ ko ayaṃ janayaty anubandhinīm",
  "SA15dhkprvku:03514_1": "pūrvā dhīḥ sā eva cen na syāt saṃcāro viṣaya-antare",
  "SA15dhkprvku:03515_0": "tāṃ grāhya-lakṣaṇa-prāptām āsannāṃ janikāṃ dhiyam",
  "SA15dhkprvku:03515_1": "agṛhītvā uttaraṃ jñānaṃ gṛhṇīyād aparaṃ katham",
  "SA15dhkprvku:03516_0": "ātmani jñāna-janane svabhāve niyatāṃ ca tām",
  "SA15dhkprvku:03516_1": "ko nāma anyo vibadhnīyād bahir-aṅge antaraṅgikām",
  "SA15dhkprvku:03517_0": "bāhyaḥ saṃnihito apy arthaḥ tāṃ vibandhuṃ hi na prabhuḥ",
  "SA15dhkprvku:03517_1": "dhiyaṃ na anubhavet kaścid anyathā arthasya saṃnidhau",
  "SA15dhkprvku:03518_0": "na ca saṃnihita-arthā asti daśā kācid ato dhiyaḥ",
  "SA15dhkprvku:03518_1": "utsanna-mūlā smṛtir apy utsannā ity ujjvalaṃ matam",
  "SA15dhkprvku:03519_0": "atīta-ādi-vikalpānāṃ yeṣāṃ na arthasya saṃnidhiḥ",
  "SA15dhkprvku:03519_1": "saṃcāra-kāraṇa-abhāvād utsīded artha-cintanam",
  "SA15dhkprvku:03520_0": "ātmani jñāna-janane śakti-saṃkṣayataḥ śanaiḥ",
  "SA15dhkprvku:03520_1": "viṣaya-antara-saṃcāro yadi sā eva artha-dhīḥ kutaḥ",
  "SA15dhkprvku:03521_0": "śakti-kṣaye pūrva-dhiyaḥ na hi dhīḥ prāg dhiyā vinā",
  "SA15dhkprvku:03521_1": "anya-artha-asakti-viguṇe jñāne jñāna-udaya-agateḥ",
  "SA15dhkprvku:03522_0": "sakṛd vijātīya-jātāv apy ekena paṭīyasā",
  "SA15dhkprvku:03522_1": "cittena āhita-vaiguṇyād ālayān na anya-sambhavaḥ",
  "SA15dhkprvku:03523_0": "na apekṣeta anyathā sāmyaṃ mano-vṛtter mano antaram",
  "SA15dhkprvku:03523_1": "mano-jñāna-krama-utpattir apy apekṣā prasādhanī",
  "SA15dhkprvku:03524_0": "ekatvān manaso anyasmin saktasya anya-agater yadi",
  "SA15dhkprvku:03524_1": "jñāna-antarasya anudayo na kadācit sahodayāt",
  "SA15dhkprvku:03525_0": "samavṛttau ca tulyatvāt sarvadā anya-agatir bhavet",
  "SA15dhkprvku:03525_1": "janma ca ātma-mano yoga-mātrajānāṃ sakṛd bhavet",
  "SA15dhkprvku:03526_0": "ekā eva cet kriyā ekaḥ syāt kiṃ dīpo aneka-darśanaḥ",
  "SA15dhkprvku:03526_1": "krameṇa api na śaktaṃ syāt paścād apy aviśeṣataḥ",
  "SA15dhkprvku:03527_0": "anena deha puruṣāv uktau saṃskārato yadi",
  "SA15dhkprvku:03527_1": "niyamaḥ sa kutaḥ paścād buddheś ced astu sammatam",
  "SA15dhkprvku:03528_0": "na grāhyatā anyā jananāj jananaṃ grāhya-lakṣaṇam",
  "SA15dhkprvku:03528_1": "agrāhyaṃ na hi tejo asti na ca saukṣmya-ādy-anaṃśake",
  "SA15dhkprvku:03529_0": "grāhyatā-śakti-hāniḥ syān na anyasya janana-ātmanaḥ",
  "SA15dhkprvku:03529_1": "grāhyatāyā na khalv anyaj jananaṃ grāhya-lakṣaṇe",
  "SA15dhkprvku:03530_0": "sākṣān na hy anyathā buddhe rūpa-ādir upakārakaḥ",
  "SA15dhkprvku:03530_1": "grāhyatā-lakṣaṇād anyas tadbhāva-niyamo asya kaḥ",
  "SA15dhkprvku:03531_0": "buddher api tad asti iti sā api tattve vyavasthitā",
  "SA15dhkprvku:03531_1": "grāhya-upādāna-saṃvittī cetaso grāhya-lakṣaṇam",
  "SA15dhkprvku:03532_0": "rūpa-ādeś cetasaś ca evam aviśuddha-dhiyaṃ prati",
  "SA15dhkprvku:03532_1": "grāhya-lakṣaṇa-cintā iyam acintyā yogināṃ gatiḥ",
  "SA15dhkprvku:03533_0": "tatra sūkṣma-ādi-bhāvena grāhyam agrāhyatāṃ vrajet",
  "SA15dhkprvku:03533_1": "rūpa-ādi-buddheḥ kiṃ jātaṃ paścād yat prāṅ na vidyate",
  "SA15dhkprvku:03534_0": "sati sva-dhī-grahe tasmāt sā eva anantara-hetutā",
  "SA15dhkprvku:03534_1": "cetaso grāhyatā sā eva tato na artha-antarā gatiḥ",
  "SA15dhkprvku:03535_0": "nānā-eka-śakty-abhāve api bhāvo nānā-eka-kāryakṛt",
  "SA15dhkprvku:03535_1": "prakṛtyā eva iti gaditaṃ nānā-ekasmān na ced bhavet",
  "SA15dhkprvku:03536_0": "na kiṃcid ekam ekasmāt sāmagryāḥ sarva-sambhavaḥ",
  "SA15dhkprvku:03536_1": "ekaṃ syād api sāmagrayor ity uktaṃ tad anekakṛt",
  "SA15dhkprvku:03537_0": "arthaṃ pūrvaṃ ca vijñānaṃ gṛhṇīyād yadi dhīḥ parā",
  "SA15dhkprvku:03537_1": "pūrva-apara-artha-bhāsitvāc cintā-ādāv eka-cetasi",
  "SA15dhkprvku:03538_0": "abhilāpa-dvayaṃ nityaṃ syād dṛṣṭa-kramam akramam",
  "SA15dhkprvku:03538_1": "dvir dvir ekaṃ ca bhāseta bhāsanād ātma-tad-vidoḥ",
  "SA15dhkprvku:03539_0": "viṣaya-antara-saṃcāre yady antyaṃ na anubhūyate",
  "SA15dhkprvku:03539_1": "para-anubhūtivat sarvān anubhūtiḥ prasajyate",
  "SA15dhkprvku:03540_0": "ātma-anubhūtaṃ pratyakṣaṃ na anubhūtaṃ parair yadi",
  "SA15dhkprvku:03540_1": "ātma-anubhūtiḥ sā siddhā kṛto yena evam ucyate",
  "SA15dhkprvku:03541_0": "vyakti-hetv-aprasiddhiḥ syān na vyakter vyaktam icchataḥ",
  "SA15dhkprvku:03541_1": "vyakty-asiddhāv api vyaktaṃ yadi vyaktam idaṃ jagat",
  "SA15dhkprvku:04001_0": "parasya pratipādyatvād adṛṣṭo api svayaṃ paraiḥ",
  "SA15dhkprvku:04001_1": "dṛṣṭaḥ sādhanam ity eke tat-kṣepāya ātma-dṛg-vacaḥ",
  "SA15dhkprvku:04002_0": "anumā-viṣaye na iṣṭaṃ parīkṣita-parigrahāt",
  "SA15dhkprvku:04002_1": "vācaḥ prāmāṇyam asmin hi na anumānaṃ pravartate",
  "SA15dhkprvku:04003_0": "bādhanāya āgamasya ukteḥ sādhanasya paraṃ prati",
  "SA15dhkprvku:04003_1": "so apramāṇaṃ tadā asiddhaṃ tat-siddham akhilaṃ tataḥ",
  "SA15dhkprvku:04004_0": "tad-āgamavataḥ siddhaṃ yadi kasya ka āgamaḥ",
  "SA15dhkprvku:04004_1": "bādhyamānaḥ pramāṇena sa siddhaḥ katham āgamaḥ",
  "SA15dhkprvku:04005_0": "tad-viruddha-abhyupagamas tena eva ca kathaṃ bhavet",
  "SA15dhkprvku:04005_1": "tad-anya-upagame tasya tyāga-aṅgasya apramāṇatā",
  "SA15dhkprvku:04006_0": "tat kasmāt sādhanaṃ na uktaṃ sva-pratītir yad udbhavā",
  "SA15dhkprvku:04006_1": "yuktyā yayā āgamo grāhyo grāhikā asya api sā na kim",
  "SA15dhkprvku:04007_0": "prākṛtasya sataḥ prāg yaiḥ pratipatty-akṣa-sambhavau",
  "SA15dhkprvku:04007_1": "sādhanaiḥ sādhanāny artha-śakti-jñāne asya tāny alam",
  "SA15dhkprvku:04008_0": "vicchinna-anugamā ye ca sāmānyena apy agocarāḥ",
  "SA15dhkprvku:04008_1": "sādhya-sādhana-cintā asti na teṣv artheṣu kācana",
  "SA15dhkprvku:04009_0": "puṃsām abhiprāya-vaśāt tattva-atattva-vyavasthitau",
  "SA15dhkprvku:04009_1": "luptau hetu-tad-ābhāsau tasya vastv-asamāśrayāt",
  "SA15dhkprvku:04010_0": "sann artho jñāna-sāpekṣo na asan jñānena sādhakaḥ",
  "SA15dhkprvku:04010_1": "sato api vastv-asaṃśliṣṭā asaṃgatyā sadṛśī gatiḥ",
  "SA15dhkprvku:04011_0": "liṅgaṃ svabhāvaḥ kāryaṃ vā dṛśya-adarśanam eva vā",
  "SA15dhkprvku:04011_1": "sambaddhaṃ vastutaḥ siddhaṃ tad asiddhaṃ kim ātmanaḥ",
  "SA15dhkprvku:04012_0": "pareṇa apy anyato gantum ayuktaṃ para-kalpitaiḥ",
  "SA15dhkprvku:04012_1": "prasaṅgo dvaya-sambandhād eka-abhāve anya-hānaye",
  "SA15dhkprvku:04013_0": "tad-artha-grahaṇaṃ śabda-kalpanā-āropita-ātmanām",
  "SA15dhkprvku:04013_1": "aliṅgatva-prasiddhy-artham arthād artha-prasiddhitaḥ",
  "SA15dhkprvku:04014_0": "kalpanā-āgamayoḥ kartur icchā-mātra-anurodhataḥ",
  "SA15dhkprvku:04014_1": "vastunaś ca anyathā abhāvāt kalpitā vyabhicāriṇaḥ",
  "SA15dhkprvku:04015_0": "arthād artha-gateḥ śaktiḥ pakṣa-hetv-abhidhānayoḥ",
  "SA15dhkprvku:04015_1": "na arthe tena tayorn na asti svataḥ sādhana-saṃsthitiḥ",
  "SA15dhkprvku:04016_0": "tat pakṣa-vacanaṃ vaktur abhiprāya-nivedane",
  "SA15dhkprvku:04016_1": "pramāṇaṃ saṃśaya-utpatteḥ tataḥ sākṣān na sādhanam",
  "SA15dhkprvku:04017_0": "sādhyasya eva abhidhānena pāraṃparyeṇa na apy alam",
  "SA15dhkprvku:04017_1": "śaktasya sūcakaṃ hetu-vaco aśaktam api svayam",
  "SA15dhkprvku:04018_0": "hetv-artha-viṣayatvena tad-aśakta-uktir īritā",
  "SA15dhkprvku:04018_1": "śaktis tasya api ced hetu-vacanasya pravartanāt",
  "SA15dhkprvku:04019_0": "tat-saṃśayena jijñāsor bhavet prakaraṇa-āśrayaḥ",
  "SA15dhkprvku:04019_1": "vipakṣa-upagame apy etat tulyam ity anavasthitiḥ",
  "SA15dhkprvku:04020_0": "antaraṅgaṃ tu sāmarthyaṃ triṣu rūpeṣu saṃsthitam",
  "SA15dhkprvku:04020_1": "tatra smṛti-samādhānaṃ tad-vacasya iva saṃsthitam",
  "SA15dhkprvku:04021_0": "akhyāpite hi viṣaye hetu-vṛtter asambhavāt",
  "SA15dhkprvku:04021_1": "viṣaya-khyāpanād eva siddhau cet tasya śaktatā",
  "SA15dhkprvku:04022_0": "vyāpti-pūrve vinā apy asmāt kṛtakaḥ śabda īdṛśaḥ",
  "SA15dhkprvku:04022_1": "sarve anityā iti prokte apy arthāt tan nāśa-dhīr bhavet",
  "SA15dhkprvku:04023_0": "anuktāv api pakṣasya siddher apratibandhataḥ",
  "SA15dhkprvku:04023_1": "triṣv anyatam arūpasya eva anuktir nyūnatā uditā",
  "SA15dhkprvku:04024_0": "sādhya-uktiṃ vā pratijñāṃ sa vadan doṣair na yujyate",
  "SA15dhkprvku:04024_1": "sādhana-adhikṛter eva hetvābhāsa-prasaṅgataḥ",
  "SA15dhkprvku:04025_0": "aviśeṣa-uktir apy eka-jātīye saṃśaya-avahā",
  "SA15dhkprvku:04025_1": "anyathā sarva-sādhya-ukteḥ pratijñātvaṃ prasajyate",
  "SA15dhkprvku:04026_0": "siddha-ukteḥ sādhanatvāc cet parasya api na duṣyate",
  "SA15dhkprvku:04026_1": "idānīṃ sādhya-nirdeśaḥ sādhana-avayavaḥ katham",
  "SA15dhkprvku:04027_0": "sābhāsa-ukty-ādy-upakṣepa-parihāra-viḍambanā",
  "SA15dhkprvku:04027_1": "asambaddhā tathā hy eṣa na nyāya iti sūcitam",
  "SA15dhkprvku:04028_0": "gamya-arthatve api sādhya-ukter asammohāya lakṣaṇam",
  "SA15dhkprvku:04028_1": "tac catur-lakṣaṇaṃ rūpa-nipāta-iṣṭa-svayam-padaiḥ",
  "SA15dhkprvku:04029_0": "asiddha-asādhana-artha-ukta-vādy-abhyupagama-grahaḥ",
  "SA15dhkprvku:04029_1": "anukto api icchayā vyāptaḥ sādhya ātma-artha-van mataḥ",
  "SA15dhkprvku:04030_0": "sarva-anya-iṣṭa-nivṛttāv apy āśaṅkā-sthāna-vāraṇam",
  "SA15dhkprvku:04030_1": "vṛttau svayaṃ śruteḥ prāha kṛtā ca eṣā tad-arthikā",
  "SA15dhkprvku:04031_0": "viśeṣas tad-vyapekṣātaḥ kathito dharma-dharmiṇoḥ",
  "SA15dhkprvku:04031_1": "anuktāv api vāñchāyā bhavet prakaraṇād gatiḥ",
  "SA15dhkprvku:04032_0": "ananvayo api dṛṣṭānte doṣas tasya yathoditaḥ",
  "SA15dhkprvku:04032_1": "ātmā paraś cet so asiddha iti tatra iṣṭa-ghātakṛt",
  "SA15dhkprvku:04033_0": "sādhanaṃ yad vivāde na nyastaṃ tac cen na sādhyate",
  "SA15dhkprvku:04033_1": "kiṃ sādhyam anyathā aniṣṭaṃ bhaved vaiphalyam eva vā",
  "SA15dhkprvku:04034_0": "sadvitīya-prayogeṣu niranvaya-viruddhate",
  "SA15dhkprvku:04034_1": "etena kathite sādhyaṃ sāmānyena atha sammatam",
  "SA15dhkprvku:04035_0": "tad eva artha-antara-abhāvād deha-anāptau na sidhyate",
  "SA15dhkprvku:04035_1": "vācyaṃ śūnyaṃ pralapatāṃ tad etaj jāḍya-cintitam",
  "SA15dhkprvku:04036_0": "tulyaṃ nāśe api cec śabda-ghaṭa-bhedena kalpane",
  "SA15dhkprvku:04036_1": "na siddhena vināśena tadvataḥ sādhanād dhvaneḥ",
  "SA15dhkprvku:04037_0": "tathā artha-antara-bhāve syāt tadvān kumbho apy anityatā",
  "SA15dhkprvku:04037_1": "viśiṣṭā dhvaninā anveti no cen na ayoga-vāraṇāt",
  "SA15dhkprvku:04038_0": "dvividho hi vyavacchedo viyoga-apara-yogayoḥ",
  "SA15dhkprvku:04038_1": "vyavacchedād ayoge tu na anyena ananvaya-āgamaḥ",
  "SA15dhkprvku:04039_0": "sāmānyam eva tat sādhyaṃ na ca siddha-prasādhanam",
  "SA15dhkprvku:04039_1": "viśiṣṭaṃ dharmiṇā tac ca na niranvaya-doṣavat",
  "SA15dhkprvku:04040_0": "etena dharmi-dharmābhyāṃ viśiṣṭau dharma-dharmiṇau",
  "SA15dhkprvku:04040_1": "pratyākhyātau nirākurvan dharmiṇy evam asādhanāt",
  "SA15dhkprvku:04041_0": "samudāya-apavādo hi na dharmiṇi virudhyate",
  "SA15dhkprvku:04041_1": "sādhyaṃ yatas tathā na iṣṭaṃ sādhyo dharmo atra kevalaḥ",
  "SA15dhkprvku:04042_0": "ekasya dharmiṇaḥ śāstre nānā-dharma-sthitāv api",
  "SA15dhkprvku:04042_1": "sādhyaḥ syād ātmanā eva iṣṭa ity upāttā svayaṃ-śrutiḥ",
  "SA15dhkprvku:04043_0": "śāstra-abhyupagamād eva sarva-ādānāt prabādhane",
  "SA15dhkprvku:04043_1": "tatra ekasya api doṣaḥ syād yadi hetu-pratijñayoḥ",
  "SA15dhkprvku:04044_0": "śabda-nāśe prasādhye syād gandhe bhū-guṇatā-kṣateḥ",
  "SA15dhkprvku:04044_1": "hetur viruddho aprakṛter no ced anyatra sā samā",
  "SA15dhkprvku:04045_0": "atha atra dharmī prakṛtas tatra śāstra-artha-bādhanam",
  "SA15dhkprvku:04045_1": "atha vādi-iṣṭatāṃ brūyād dharmi-dharma-ādi-sādhanaiḥ",
  "SA15dhkprvku:04046_0": "kaiścit prakaraṇair icchā bhavet sā gamyate ca taiḥ",
  "SA15dhkprvku:04046_1": "balāt tava icchā iyam iti vyaktam īśvara-ceṣṭitam",
  "SA15dhkprvku:04047_0": "vadan na kārya-liṅgāṃ tāṃ vyabhicāreṇa bādhyate",
  "SA15dhkprvku:04047_1": "anāntarīyake ca arthe bādhite anyasya kā kṣatiḥ",
  "SA15dhkprvku:04048_0": "uktaṃ ca na āgama-apekṣam anumānaṃ sva-gocare",
  "SA15dhkprvku:04048_1": "siddhaṃ tena susiddhaṃ tan na tadā śāstram īkṣyate",
  "SA15dhkprvku:04049_0": "vāda-tyāgas tadā syāc cen na tadā anabhyupāyataḥ",
  "SA15dhkprvku:04049_1": "upāyo hy abhyupāye ayam anaṅgaṃ sa tadā api san",
  "SA15dhkprvku:04050_0": "tathā viśuddhe viṣaya-dvaye śāstra-parigraham",
  "SA15dhkprvku:04050_1": "cikīrṣoḥ sa hi kālaḥ syāt tadā śāstreṇa bādhanam",
  "SA15dhkprvku:04051_0": "tad-virodhena cintāyās tat siddha-artheṣv ayogataḥ",
  "SA15dhkprvku:04051_1": "tṛtīya-sthāna-saṃkrāntau nyāyaḥ śāstra-parigrahaḥ",
  "SA15dhkprvku:04052_0": "tatra api sādhya-dharmasya sambaddhasya eva bādhanam",
  "SA15dhkprvku:04052_1": "parihāryaṃ na ca anyeṣām anavasthā-prasaṅgataḥ",
  "SA15dhkprvku:04053_0": "kena iyaṃ sarva-cintāsu śāstraṃ grāhyam iti sthitiḥ",
  "SA15dhkprvku:04053_1": "kṛtā idānīm asiddhāntair grāhyo dhūmena na analaḥ",
  "SA15dhkprvku:04054_0": "riktasya jantoj jātasya guṇa-doṣam apaśyataḥ",
  "SA15dhkprvku:04054_1": "vilabdhā bata kena amī siddhānta-viṣam agrahāḥ",
  "SA15dhkprvku:04055_0": "yadi sādhana ekatra sarvaṃ śāstraṃ nidarśane",
  "SA15dhkprvku:04055_1": "darśayet sādhanaṃ syād ity eṣā lokottarā sthitiḥ",
  "SA15dhkprvku:04056_0": "asambaddhasya dharmasya kim asiddhau na sidhyati",
  "SA15dhkprvku:04056_1": "hetus tat-sādhanāya uktaḥ kiṃ duṣṭas tatra sidhyati",
  "SA15dhkprvku:04057_0": "dharmān anupanīya eva dṛṣṭānte dharmiṇo akhilān",
  "SA15dhkprvku:04057_1": "vāg-dhūma-āder jano anveti caitanya-dahana-ādikam",
  "SA15dhkprvku:04058_0": "svabhāvaṃ kāraṇaṃ vā artho avyabhicāreṇa sādhayan",
  "SA15dhkprvku:04058_1": "kasyacid vāda-bādhāyāṃ svabhāvān na nivartate",
  "SA15dhkprvku:04059_0": "prapadyamānaś ca anyas taṃ nāntarīyakam īpsitaiḥ",
  "SA15dhkprvku:04059_1": "sādhya-arthair hetunā tena katham apratipāditaḥ",
  "SA15dhkprvku:04060_0": "ukto anukto api ced hetur virodho vādino atra kim",
  "SA15dhkprvku:04060_1": "na hi tasya ukti-doṣeṇa sa jātaḥ śāstra-bādhanam",
  "SA15dhkprvku:04061_0": "bādhakasya abhidhānāc ced doṣo yadi vaden na saḥ",
  "SA15dhkprvku:04061_1": "kiṃ na bādheta so akurvan na yuktaṃ kena duṣyati",
  "SA15dhkprvku:04062_0": "anyeṣu hetvābhāseṣu sva-iṣṭasya eva aprasādhanāt",
  "SA15dhkprvku:04062_1": "duṣyed vyartha-abhidhānena na atra tasya prasādhanāt",
  "SA15dhkprvku:04063_0": "yadi kiṃcit kvacic śāstre na yuktaṃ pratiṣidhyate",
  "SA15dhkprvku:04063_1": "bruvāṇo yuktam apy anyad iti rājakula-sthitiḥ",
  "SA15dhkprvku:04064_0": "sarvān arthān samīkṛtya vaktuṃ śakyaṃ na sādhanam",
  "SA15dhkprvku:04064_1": "sarvatra tena utsanne ayaṃ sādhya-sādhana-saṃsthitiḥ",
  "SA15dhkprvku:04065_0": "viruddhayor eka-dharmiṇy ayogād astu bādhanam",
  "SA15dhkprvku:04065_1": "viruddha-ekāntikena atra tadvad asti virodhitā",
  "SA15dhkprvku:04066_0": "abādhyabādhakatve api tayoḥ śāstra-artha-viplavāt",
  "SA15dhkprvku:04066_1": "asambandhe api bādhā cet syāt sarvaṃ sarva-bādhakam",
  "SA15dhkprvku:04067_0": "sambandhas tena tatra eva bādhanād asti ced asat",
  "SA15dhkprvku:04067_1": "hetoḥ sarvasya cintyatvāt sva-sādhye guṇa-doṣayoḥ",
  "SA15dhkprvku:04068_0": "nāntarīyakatā-sādhye sambandhaḥ sā iha na īkṣyate",
  "SA15dhkprvku:04068_1": "kevalaṃ śāstra-pīḍā iha doṣaḥ sā anyakṛte samā",
  "SA15dhkprvku:04069_0": "śāstra-abhyupagamāt sādhyaḥ śāstra-dṛṣṭo khilo yadi",
  "SA15dhkprvku:04069_1": "pratijñā asiddha-dṛṣṭānta-hetu-vādaḥ prasajyate",
  "SA15dhkprvku:04070_0": "uktayoḥ sādhanatvena no ced īpsita-vādataḥ",
  "SA15dhkprvku:04070_1": "nyāya-prāptaṃ na sādhyatvaṃ vacanād vinivartate",
  "SA15dhkprvku:04071_0": "anīpsitam asādhyaṃ ced vādinā anyo apy anīpsitaḥ",
  "SA15dhkprvku:04071_1": "dharmo asādhyas tadā asādhyaṃ bādhamānaṃ virodhi kim",
  "SA15dhkprvku:04072_0": "pakṣa-lakṣaṇa-bāhya-arthaḥ svayaṃ śabdo apy anarthakaḥ",
  "SA15dhkprvku:04072_1": "śāstreṣv icchā-pravṛtty-artho yadi śaṅkā kuto anviyam",
  "SA15dhkprvku:04073_0": "so aniṣiddhaḥ pramāṇena gṛhṇan kena nivāryate",
  "SA15dhkprvku:04073_1": "niṣiddhaś cet pramāṇena vācā kena pravartyate",
  "SA15dhkprvku:04074_0": "pūrvam apy eṣa siddhāntaṃ sva-icchayā eva gṛhītavān",
  "SA15dhkprvku:04074_1": "kathaṃcid anyaṃ sa punar grahītuṃ labhate na kim",
  "SA15dhkprvku:04075_0": "dṛṣṭer vipratipattīnām atra akarṣīt svayaṃ śrutim",
  "SA15dhkprvku:04075_1": "iṣṭa-akṣatim asādhyatvam anavasthāṃ ca darśayan",
  "SA15dhkprvku:04076_0": "samaya-āhita-bhedasya parihāreṇa dharmiṇaḥ",
  "SA15dhkprvku:04076_1": "prasiddhasya gṛhīty-arthaṃ jagāda anyaḥ svayaṃ-śrutim",
  "SA15dhkprvku:04077_0": "vicāra-prastuter eva prasiddhaḥ siddha āśrayaḥ",
  "SA15dhkprvku:04077_1": "sva-icchā-kalpita-bhedeṣu padārtheṣv avivādataḥ",
  "SA15dhkprvku:04078_0": "asādhyatām atha prāha siddha-ādeśena dharmiṇaḥ",
  "SA15dhkprvku:04078_1": "svarūpeṇa eva nirdeśya iti anena eva tad gatam",
  "SA15dhkprvku:04079_0": "siddha-sādhana-rūpeṇa nirdeśasya hi sambhave",
  "SA15dhkprvku:04079_1": "sādhyatvena eva nirdeśya iti idaṃ phala-vad bhavet",
  "SA15dhkprvku:04080_0": "anumānasya sāmānya-viṣayavaṃ ca varṇitam",
  "SA15dhkprvku:04080_1": "iha evaṃ na hy anukte api kiṃcit pakṣe virudhyate",
  "SA15dhkprvku:04081_0": "kuryāc ced dharmiṇaṃ sādhyaṃ tataḥ kiṃ tan na śakyate",
  "SA15dhkprvku:04081_1": "kasmād hetv-anvaya-abhāvān na ca doṣas tayor ayam",
  "SA15dhkprvku:04082_0": "uttara-avayava-apekṣo na doṣaḥ pakṣa iṣyate",
  "SA15dhkprvku:04082_1": "tathā hetv-ādi-doṣo api pakṣa-doṣaḥ prasajyate",
  "SA15dhkprvku:04083_0": "sarvaiḥ pakṣasya bādhātas tasmāt tan-mātra-liṅginaḥ",
  "SA15dhkprvku:04083_1": "pakṣa-doṣā matā na anye pratyakṣa-ādi-virodha-vat",
  "SA15dhkprvku:04084_0": "hetv-ādi-lakṣaṇair bādhyaṃ muktvā pakṣasya lakṣaṇam",
  "SA15dhkprvku:04084_1": "ucyate parihāra-artham avyāpti-vyatirekayoḥ",
  "SA15dhkprvku:04085_0": "svayaṃ nipāta-rūpa-ākhyā vyatirekasya bādhikāḥ",
  "SA15dhkprvku:04085_1": "saha anirākṛtena iṣṭa-śrutir avyāpti-bādhanī",
  "SA15dhkprvku:04086_0": "sādhya-abhyupagamaḥ pakṣa-lakṣaṇaṃ teṣv apakṣatā",
  "SA15dhkprvku:04086_1": "nirākṛte bādhanataḥ śeṣe alakṣaṇa-vṛttitaḥ",
  "SA15dhkprvku:04087_0": "svayam iṣṭa-abhidhānena gata-arthe apy avadhāraṇe",
  "SA15dhkprvku:04087_1": "kṛtya-antena abhisambandhād uktaṃ kāla-antara-cchide",
  "SA15dhkprvku:04088_0": "iha anaṅgam iṣern niṣṭhā tena īpsita-pade punaḥ",
  "SA15dhkprvku:04088_1": "aṅgam eva tathā asiddha-hetv-ādi pratiṣidhyate",
  "SA15dhkprvku:04089_0": "avācakatvāc ca ayuktaṃ tena iṣṭaṃ svayam ātmanā",
  "SA15dhkprvku:04089_1": "anapekṣya akhilaṃ śāstraṃ tad abhīṣṭasya sādhyatā",
  "SA15dhkprvku:04090_0": "tena anabhīṣṭa-saṃsṛṣṭasya iṣṭasya api hi bādhane",
  "SA15dhkprvku:04090_1": "yathā sādhyam abādhātaḥ pakṣa-hetū na duṣyataḥ",
  "SA15dhkprvku:04091_0": "aniṣiddhaḥ pramāṇābhyāṃ sa ca upagama iṣyate",
  "SA15dhkprvku:04091_1": "sandigdhe hetu-vacanād vyasto hetor anāśrayaḥ",
  "SA15dhkprvku:04092_0": "anumānasya bhedena sā bādhā uktā caturvidhā",
  "SA15dhkprvku:04092_1": "tatra abhyupāyaḥ kārya-aṅgaṃ svabhāva-aṅgaṃ jagat sthitiḥ",
  "SA15dhkprvku:04093_0": "ātma-aparodha-abhimato bhūta-niścaya-yukta-vāk",
  "SA15dhkprvku:04093_1": "āptaḥ sva-vacanaṃ śāstraṃ ca evam uktaṃ samatvataḥ",
  "SA15dhkprvku:04094_0": "yathā ātmano apramāṇatve vacanaṃ na pravartate",
  "SA15dhkprvku:04094_1": "śāstra-dṛṣṭe tathā na arthe vicāras tad anāśraye",
  "SA15dhkprvku:04095_0": "tat prastāva-āśrayatve hi śāstraṃ bādhakam ity amum",
  "SA15dhkprvku:04095_1": "vaktum arthaṃ sva-vācā asya sahoktiḥ sāmya-dṛṣṭaye",
  "SA15dhkprvku:04096_0": "udāharaṇam apy atra sadṛśaṃ tena varṇitam",
  "SA15dhkprvku:04096_1": "pramāṇānām abhāve hi śāstra-vācor ayogataḥ",
  "SA15dhkprvku:04097_0": "sva-vāg-virodhe vispaṣṭam udāharaṇam āgame",
  "SA15dhkprvku:04097_1": "diṅmātra-darśanaṃ tatra pretya-dharmo sukha-pradaḥ",
  "SA15dhkprvku:04098_0": "śāstriṇo apy atadālambe viruddha-uktau tu vastuni",
  "SA15dhkprvku:04098_1": "na bādhā pratibandhaḥ syāt tulya-kakṣyatayā dvayoḥ",
  "SA15dhkprvku:04099_0": "yathā sva-vāci tac ca asyā tadā sva-vacana-ātmakam",
  "SA15dhkprvku:04099_1": "tayoḥ pramāṇaṃ yasya asti tat syād anyasya bādhakam",
  "SA15dhkprvku:04100_0": "pratijñām anumānaṃ vā pratijñā-apeta-yuktikā",
  "SA15dhkprvku:04100_1": "tulya-kakṣyā yathārthaṃ vā bādheta katham anyathā",
  "SA15dhkprvku:04101_0": "prāmāṇyam āgamānāṃ ca prāg eva vinivāritam",
  "SA15dhkprvku:04101_1": "abhyupāya-vicāreṣu tasmād doṣo ayam iṣyate",
  "SA15dhkprvku:04102_0": "tasmād viṣaya-bhedasya darśanāya pṛthak kṛtaḥ",
  "SA15dhkprvku:04102_1": "anumāna-abahirbhūto apy abhyupāyaḥ prabādhanāt",
  "SA15dhkprvku:04103_0": "anyathā atiprasaṅgaḥ syād vyarthatā vā pṛthak kṛteḥ",
  "SA15dhkprvku:04103_1": "bhedo vāṅ-mātra-vacane pratibandhaḥ sva-vācy api",
  "SA15dhkprvku:04104_0": "tena abhyupagamāc śāstraṃ pramāṇam sarva-vastuṣu",
  "SA15dhkprvku:04104_1": "bādhakaṃ yadi na icchet sa bādhakaṃ kiṃ punar bhavet",
  "SA15dhkprvku:04105_0": "sva-vāg-virodho abhedaḥ syāt sva-vāk-śāstra-virodhayoḥ",
  "SA15dhkprvku:04105_1": "puruṣa-icchā kṛtā ca asya paripūrṇā pramāṇatā",
  "SA15dhkprvku:04106_0": "tasmāt prasiddheṣv artheṣu śāstra-tyāge api na kṣatiḥ",
  "SA15dhkprvku:04106_1": "parokṣeṣv āgama-aniṣṭau na cintā eva pravartate",
  "SA15dhkprvku:04107_0": "virodha-udbhāvana-prāyā parīkṣā apy atra tad-yathā",
  "SA15dhkprvku:04107_1": "adharma-mūlaṃ rāga-ādi snānaṃ ca adharma-śodhanam",
  "SA15dhkprvku:04108_0": "śāstraṃ yat siddhayā yuktyā sva-vācā ca na bādhyate",
  "SA15dhkprvku:04108_1": "dṛṣṭe adṛṣṭe api tad grāhyam iti cintā pravartate",
  "SA15dhkprvku:04109_0": "artheṣv apratiṣiddhatvāt puruṣa-icchā-anurodhinaḥ",
  "SA15dhkprvku:04109_1": "iṣṭa-śabda-abhidheyatvasya āpto atra akṣata-vāg janaḥ",
  "SA15dhkprvku:04110_0": "uktaḥ prasiddha-śabdena dharmas tad vyavahārajaḥ",
  "SA15dhkprvku:04110_1": "pratyakṣa-ādim iti māna-śruty-āropeṇa sūcitaḥ",
  "SA15dhkprvku:04111_0": "tad-āśraya-bhuvām icchā-vartitvād aniṣedhinām",
  "SA15dhkprvku:04111_1": "kṛtānām akṛtānāṃ vā yogyaṃ viśvaṃ svabhāvataḥ",
  "SA15dhkprvku:04112_0": "artha-mātra-anurodhinyā bhāvinyā bhūtayā api vā",
  "SA15dhkprvku:04112_1": "bādhyate pratirundhānaḥ śabda-yogyatayā tayā",
  "SA15dhkprvku:04113_0": "tad-yogyatā-balād eva vastuto ghaṭito dhvaniḥ",
  "SA15dhkprvku:04113_1": "sarvo asyām apratīte api tasmiṃs tat-siddhatā tataḥ",
  "SA15dhkprvku:04114_0": "asādhāraṇatā na syāt bādhā-hetor iha anyathā",
  "SA15dhkprvku:04114_1": "tan niṣedho anumānāt syāc śabda-arthe anakṣa-vṛttitaḥ",
  "SA15dhkprvku:04115_0": "asādhāraṇatā tatra hetūnāṃ yatra na anvayi",
  "SA15dhkprvku:04115_1": "sattvam ity abhyudāhāro hetor evaṃ phalo mataḥ",
  "SA15dhkprvku:04116_0": "saṃketa-saṃśrayāḥ śabdāḥ sa ca icchā-mātra-saṃśrayaḥ",
  "SA15dhkprvku:04116_1": "na asiddhiḥ śabda-siddhānām iti śabda-prasiddha-vāk",
  "SA15dhkprvku:04117_0": "anumāna-prasādhyeṣu viruddhāvyabhicāriṇaḥ",
  "SA15dhkprvku:04117_1": "abhāvaṃ darśayaty evaṃ pratīter anumā tv ataḥ",
  "SA15dhkprvku:04118_0": "athavā bruvato lokasya anumā abhāva ucyate",
  "SA15dhkprvku:04118_1": "kiṃ tena bhinna-viṣayā pratītir anumānataḥ",
  "SA15dhkprvku:04119_0": "tena anumānād vastūnāṃ sad-asattā-anurodhinaḥ",
  "SA15dhkprvku:04119_1": "bhinnasya atad-vaśād vṛttis tad icchājā iti sūcitam",
  "SA15dhkprvku:04120_0": "candratāṃ śaśino anicchan kāṃ pratītiṃ sa vāñchati",
  "SA15dhkprvku:04120_1": "iti taṃ praty adṛṣṭāntaṃ tad-asādhāraṇaṃ matam",
  "SA15dhkprvku:04121_0": "na udāharaṇam eva idam adhikṛtya idam ucyate",
  "SA15dhkprvku:04121_1": "lakṣaṇatvāt tathā avṛkṣo dhātrī ity uktau ca bādhanāt",
  "SA15dhkprvku:04122_0": "atra api loke dṛṣṭatvāt karpūra-rajata-ādiṣu",
  "SA15dhkprvku:04122_1": "samayād vartamānasya kā asādhāraṇatā abhidhā",
  "SA15dhkprvku:04123_0": "yadi tasya kvacit sidhyet siddhaṃ vastu-balena tat",
  "SA15dhkprvku:04123_1": "pratīti-siddha-upagame aśaśiny apy anivāraṇam",
  "SA15dhkprvku:04124_0": "tasya vastuni siddhasya śaśiny apy anivāraṇam",
  "SA15dhkprvku:04124_1": "tad-vastv-abhāve śaśini vāraṇe api na duṣyati",
  "SA15dhkprvku:04125_0": "tasmād avastu-niyata-saṃketa-dhvani-bhāvinām",
  "SA15dhkprvku:04125_1": "yogyāḥ padārthā dharmāṇām icchāyā anirodhanāt",
  "SA15dhkprvku:04126_0": "tāṃ yogyatāṃ nirundhānaṃ saṃketa-apratiṣedhajā",
  "SA15dhkprvku:04126_1": "pratihanti pratīta-ākhyā yogyatā viṣayā anumā",
  "SA15dhkprvku:04127_0": "śabdānām artha-niyamaḥ saṃketa-anuvidhāyinām",
  "SA15dhkprvku:04127_1": "na ity anena uktam atra eṣāṃ pratiṣedho virudhyate",
  "SA15dhkprvku:04128_0": "naimittikyāḥ śruter artham arthaṃ vā pāramārthikam",
  "SA15dhkprvku:04128_1": "śabdānāṃ pratirundhāno na bādhyas tena varṇitaḥ",
  "SA15dhkprvku:04129_0": "tasmād viṣaya-bhedasya darśanāya pṛthakkṛtā",
  "SA15dhkprvku:04129_1": "anumāna-abahirbhūtā pratītir api pūrvavat",
  "SA15dhkprvku:04130_0": "siddhayoḥ pṛthag-ākhyāne darśayaṃś ca prayojanam",
  "SA15dhkprvku:04130_1": "ete sahetuke prāha na anumā-adhyakṣa-bādhane",
  "SA15dhkprvku:04131_0": "tatra apy adhyakṣa-bādhāyāṃ nānā-rūpatayā dhvanau",
  "SA15dhkprvku:04131_1": "prasiddhasya śrutau rūpaṃ yad eva pratibhāsate",
  "SA15dhkprvku:04132_0": "advayaṃ śabala-ābhāsasya adṛṣṭer buddhi-janmanaḥ",
  "SA15dhkprvku:04132_1": "tad-artha-artha-uktir asya eva kṣepe adhyakṣeṇa bādhanam",
  "SA15dhkprvku:04133_0": "tad eva rūpaṃ tatra arthaḥ śeṣaṃ vyāvṛtti-lakṣaṇam",
  "SA15dhkprvku:04133_1": "avastu-rūpaṃ sāmānyam atas tan na akṣa-gocaraḥ",
  "SA15dhkprvku:04134_0": "tena sāmānya-dharmāṇāṃ apratyakṣatva-siddhitaḥ",
  "SA15dhkprvku:04134_1": "pratikṣepe apy abādhā iti śrāvaṇa-uktyā prakāśitam",
  "SA15dhkprvku:04135_0": "sarvathā avācya-rūpatvāt siddhyā tasya samāśrayāt",
  "SA15dhkprvku:04135_1": "bādhanāt tad-balena uktaḥ śravaṇena akṣa-gocaraḥ",
  "SA15dhkprvku:04136_0": "sarvatra vādino dharmo yaḥ sva-sādhyatayā īpsitaḥ",
  "SA15dhkprvku:04136_1": "tad dharmavati bādhā syān na anya-dharmeṇa dharmiṇi",
  "SA15dhkprvku:04137_0": "anyathā asya uparodhaḥ ko bādhite anyatra dharmiṇi",
  "SA15dhkprvku:04137_1": "gata-arthe lakṣaṇe na asmin sva-dharmi-vacanaṃ punaḥ",
  "SA15dhkprvku:04138_0": "bādhāyāṃ dharmiṇo api syāt bādhā ity asya prasiddhaye",
  "SA15dhkprvku:04138_1": "āśrayasya virodhena tad-āśrita-virodhanāt",
  "SA15dhkprvku:04139_0": "anyathā evaṃvidho dharmaḥ sādhya ity abhidhānataḥ",
  "SA15dhkprvku:04139_1": "tad bādhām eva manyeta sva-dharmi-vacanaṃ tataḥ",
  "SA15dhkprvku:04140_0": "nanv etad apy artha-siddhaṃ satyaṃ kecit tu dharmiṇaḥ",
  "SA15dhkprvku:04140_1": "kevalasya uparodhe api doṣavat tām upāgatāḥ",
  "SA15dhkprvku:04141_0": "yathā parair anutpādyā pūrva-rūpan na kha-ādikam",
  "SA15dhkprvku:04141_1": "sakṛc śabda-ādy-ahetutvād ity ukte prāha dūṣakaḥ",
  "SA15dhkprvku:04142_0": "tadvad vastu-svabhāvo asan dharmī vyoma-ādir ity api",
  "SA15dhkprvku:04142_1": "na evam iṣṭasya sādhyasya bādhā kvacana vidyate",
  "SA15dhkprvku:04143_0": "dvayasya api hi sādhyatve sādhya-dharma-uparodhi yat",
  "SA15dhkprvku:04143_1": "bādhanaṃ dharmiṇas tatra bādhā ity etena varṇitam",
  "SA15dhkprvku:04144_0": "tathā eva dharmiṇo apy atra sādhyatvāt kevalasya na",
  "SA15dhkprvku:04144_1": "yady evam atra bādhā syāt na anya-anutpādya-śaktikaḥ",
  "SA15dhkprvku:04145_0": "sakṛc śabda-ādy-ahetutvāt sukha-ādir iti pūrvavat",
  "SA15dhkprvku:04145_1": "virodhitā bhavet atra hetur aikāntiko yadi",
  "SA15dhkprvku:04146_0": "krama-kriyā anityatayor avirodhād vipakṣataḥ",
  "SA15dhkprvku:04146_1": "vyāvṛtteḥ saṃśayād eṣa śeṣavad bheda iṣyate",
  "SA15dhkprvku:04147_0": "svayam iṣṭo yato dharmaḥ sādhyas tasmāt tad-āśrayaḥ",
  "SA15dhkprvku:04147_1": "bādhyo na kevalo na anya-saṃśrayo vā iti sūcitam",
  "SA15dhkprvku:04148_0": "svayaṃ śrutyā anya-dharmāṇāṃ bādhā abādhā iti kathyate",
  "SA15dhkprvku:04148_1": "tathā sva-dharmiṇā anyasya dharmiṇo api iti kathyate",
  "SA15dhkprvku:04149_0": "sarva-sādhana-doṣeṇa pakṣa eva uparudhyate",
  "SA15dhkprvku:04149_1": "tathā api pakṣa-doṣatvaṃ pratijñā-mātra-saṃjñinaḥ",
  "SA15dhkprvku:04150_0": "uttara-avayava-apekṣo yo doṣaḥ so anubadhyate",
  "SA15dhkprvku:04150_1": "tena ity uktam ato apakṣa-doṣo asiddha-āśraya-ādikam",
  "SA15dhkprvku:04151_0": "dharmi-dharma-viśeṣāṇāṃ svarūpasya ca dharmiṇaḥ",
  "SA15dhkprvku:04151_1": "bādhā-sādhya-aṅga-bhūtānām anena eva upadarśitā",
  "SA15dhkprvku:04152_0": "tatra udāhṛti-diṅmātram ucyate arthasya dṛṣṭaye",
  "SA15dhkprvku:04152_1": "dravya-lakṣaṇa-yukto anyaḥ saṃyoge artho asti dṛṣṭi-bhāk",
  "SA15dhkprvku:04153_0": "adṛśyasya aviśiṣṭasya pratijñā niṣprayojanā",
  "SA15dhkprvku:04153_1": "iṣṭo hy avayavī kāryaṃ dṛṣṭyā adṛśyeṣv asambhavī",
  "SA15dhkprvku:04154_0": "aviśiṣṭasya ca anyasya sādhane siddha-sādhanam",
  "SA15dhkprvku:04154_1": "gurutva-adhogatī syātāṃ yady asau syāt tulā-natiḥ",
  "SA15dhkprvku:04155_0": "tan nirguṇa-kriyas tasmāt samavāyi na kāraṇam",
  "SA15dhkprvku:04155_1": "tata eva na dṛśyo asāv adṛṣṭeḥ kārya-rūpayoḥ",
  "SA15dhkprvku:04156_0": "tad-bādhā-anya-viśeṣasya nāntarīyaka-bhāvinaḥ",
  "SA15dhkprvku:04156_1": "ā sūkṣmād dravyam ālāyās tulyatvād aṃśu-pāta-vat",
  "SA15dhkprvku:04157_0": "dravya-antara-gurutvasya gatirn na ity aparo abravīt",
  "SA15dhkprvku:04157_1": "tasya krameṇa saṃyukte pāṃśu-rāśau sakṛd yute",
  "SA15dhkprvku:04158_0": "bhedaḥ syād gaurave tasmāt pṛthak saha ca tolite",
  "SA15dhkprvku:04158_1": "krameṇa māṣaka-ādīnāṃ saṃkhyā-sāmyaṃ na yujyate",
  "SA15dhkprvku:04159_0": "sarṣapād ā mahā-rāśer uttarottara-vṛddhimat",
  "SA15dhkprvku:04159_1": "gurutvaṃ kāryam ālāya yadi na eva upalakṣyate",
  "SA15dhkprvku:04160_0": "ā sarṣapād gurutvaṃ tad durlakṣitam analpakam",
  "SA15dhkprvku:04160_1": "taulyaṃ tat-kāraṇaṃ kārya-gaurava-anupalakṣaṇāt",
  "SA15dhkprvku:04161_0": "nanv adṛṣṭo aṃśu-vat so artho na ca tat-kāryam īkṣyate",
  "SA15dhkprvku:04161_1": "gurutva-agati-vat sarva-tad-guṇa-anupalakṣaṇāt",
  "SA15dhkprvku:04162_0": "māṣaka-āder anādhikyam anatiḥ sā upalakṣaṇam",
  "SA15dhkprvku:04162_1": "yathāsvam akṣeṇa adṛṣṭe rūpa-ādāv adhika-adhike",
  "SA15dhkprvku:04163_0": "abhyupāyaḥ sva-vāg-ādi-bādhāyāḥ sambhavena tu",
  "SA15dhkprvku:04163_1": "udāharaṇam apy anyad diśā gamyam yathoktayā",
  "SA15dhkprvku:04164_0": "tri-kāla-viṣayatvāt tu kṛtyānām atathātmakam",
  "SA15dhkprvku:04164_1": "tathā param pratinyastam sādhyaṃ na iṣṭaṃ tadā api tat",
  "SA15dhkprvku:04165_0": "pratyāyana-adhikāre tu sarva-asiddha-avarodhinī",
  "SA15dhkprvku:04165_1": "tasmāt sādhya-śrutirn na iṣṭaṃ viśeṣam avalambate",
  "SA15dhkprvku:04166_0": "tena aprasiddha-dṛṣṭānta-hetu-udāharaṇaṃ kṛtam",
  "SA15dhkprvku:04166_1": "anyathā śaśa-śṛṅga-ādau sarva-asiddhe api sādhyatā",
  "SA15dhkprvku:04167_0": "sarvasya ca aprasiddhatvāt kathaṃcit tena na kṣamaḥ",
  "SA15dhkprvku:04167_1": "karma-ādi-bheda-upakṣepa-parihāra-avivecane",
  "SA15dhkprvku:04168_0": "prāg-asiddha-svabhāvatvāt sādhya-avayava ity asat",
  "SA15dhkprvku:04168_1": "tulya-siddhāntatā te hi yena upagama-lakṣaṇāḥ",
  "SA15dhkprvku:04169_0": "samudāyasya sādhyatve apy anyonyasya viśeṣaṇam",
  "SA15dhkprvku:04169_1": "sādhyaṃ dvayaṃ tadā asiddhaṃ hetu-dṛṣṭānta-lakṣaṇam",
  "SA15dhkprvku:04170_0": "asambhavāt sādhya-śabdo dharmi-vṛttir yadi iṣyate",
  "SA15dhkprvku:04170_1": "śāstreṇa alaṃ yathāyogaṃ loka eva pravartatām",
  "SA15dhkprvku:04171_0": "sādhana-ākhyāna-sāmarthyāt tad-arthe sādhyatā gatā",
  "SA15dhkprvku:04171_1": "hetv-ādi-lakṣaṇair vyāpter anāśaṅkyaṃ ca sādhanam",
  "SA15dhkprvku:04172_0": "pūrva-avadhāraṇe tena pratijñā-lakṣaṇa-abhidhā",
  "SA15dhkprvku:04172_1": "vyarthā vyāpti-phalā sā uktiḥ sāmarthyād gamyate tataḥ",
  "SA15dhkprvku:04173_0": "viruddhatā iṣṭa-asambandho anupakāra-sahāsthitī",
  "SA15dhkprvku:04173_1": "evaṃ sarva-aṅga-doṣāṇāṃ pratijñā-doṣatā bhavet",
  "SA15dhkprvku:04174_0": "pakṣa-doṣaḥ para-apekṣo na iti ca pratipāditam",
  "SA15dhkprvku:04174_1": "iṣṭa-asambhavy-asiddhaś ca sa eva syāt nirākṛtaḥ",
  "SA15dhkprvku:04175_0": "anityatva-sahetutve śabda evaṃ prakīrtayet",
  "SA15dhkprvku:04175_1": "dṛṣṭānta-ākhyān ato anyat kim asty atra artha-anudarśanam",
  "SA15dhkprvku:04176_0": "viśeṣe bhinnam ākhyāya sāmānyasya anuvartane",
  "SA15dhkprvku:04176_1": "na tad-vyāpteḥ phalaṃ vā kiṃ sāmānyena anuvartane",
  "SA15dhkprvku:04177_0": "syān nirākaraṇaṃ śabde sthitena eva ity ato abravīt",
  "SA15dhkprvku:04177_1": "viruddha-viṣaye anyasmin vadann āha anyatāṃ śruteḥ",
  "SA15dhkprvku:04178_0": "sā ca bheda-apratikṣepāt sāmānyānāṃ na vidyate",
  "SA15dhkprvku:04178_1": "vṛkṣo na śiṃśapā eva iti yathā prakaraṇe kvacit",
  "SA15dhkprvku:04179_0": "sarva-śruter eka-vṛttirn niṣedhaḥ syān na tāvatā",
  "SA15dhkprvku:04180_0": "jñāpya-jñāpakayor bhedād dharmiṇo hetu-bhāvinaḥ",
  "SA15dhkprvku:04180_1": "asiddher jñāpakatvasya dharmy-asiddhaḥ sva-sādhane",
  "SA15dhkprvku:04181_0": "dharma-dharmi-vivekasya sarva-bhāveṣv asiddhitaḥ",
  "SA15dhkprvku:04181_1": "sarvatra doṣas tulyaś cen na saṃvṛtyā viśeṣataḥ",
  "SA15dhkprvku:04182_0": "paramārtha-vicāreṣu tathābhūta-prasiddhitaḥ",
  "SA15dhkprvku:04182_1": "tattvānyatvaṃ padārtheṣu sāṃvṛteṣu niṣidhyate",
  "SA15dhkprvku:04183_0": "anumāna-anumeya-artha-vyavahāra-sthitis tv iyam",
  "SA15dhkprvku:04183_1": "bhedaṃ pratyaya-saṃsiddham avalambya ca kalpyate",
  "SA15dhkprvku:04184_0": "yathāsvaṃ bheda-niṣṭheṣu pratyayeṣu vivekinaḥ",
  "SA15dhkprvku:04184_1": "dharmī dharmāś ca bhāsante vyavahāras tad-āśrayaḥ",
  "SA15dhkprvku:04185_0": "vyavahāra-upanīto atra sa eva aśliṣṭa-bheda-dhīḥ",
  "SA15dhkprvku:04185_1": "sādhyaḥ sādhanatāṃ nītas tena asiddhaḥ prakāśitaḥ",
  "SA15dhkprvku:04186_0": "bheda-sāmānyayor dharma-bhedād aṅga-aṅgitā tataḥ",
  "SA15dhkprvku:04186_1": "yathā anityaḥ prayatna-utthaḥ prayatna-utthatayā dhvaniḥ",
  "SA15dhkprvku:04187_0": "pakṣa-aṅgatve apy abādhatvān na asiddhir bhinna-dharmiṇi",
  "SA15dhkprvku:04187_1": "yathā aśvo na viṣāṇitvād eṣa piṇḍo viṣāṇavān",
  "SA15dhkprvku:04188_0": "sādhya-kāla-aṅgatā vā na nivṛtter upalakṣya tat",
  "SA15dhkprvku:04188_1": "viśeṣo api pratijñā-artho dharma-bhedān na yujyate",
  "SA15dhkprvku:04189_0": "pakṣa-dharma-prabhedena sukha-grahaṇa-siddhaye",
  "SA15dhkprvku:04189_1": "hetu-prakaraṇa-arthasya sūtra-saṃkṣepa ucyate",
  "SA15dhkprvku:04190_0": "ayogaṃ yogam aparair atyantāyogam eva ca",
  "SA15dhkprvku:04190_1": "vyavacchinatti dharmasya nipāto vyatirecakaḥ",
  "SA15dhkprvku:04191_0": "viśeṣaṇa-viśeṣyābhyāṃ kriyayā ca sahoditaḥ",
  "SA15dhkprvku:04191_1": "vivakṣāto prayoge api tasya artho ayaṃ pratīyate",
  "SA15dhkprvku:04192_0": "vyavaccheda-phalaṃ vākyaṃ yataś caitro dhanurdharaḥ",
  "SA15dhkprvku:04192_1": "pārtho dhanurdharo nīlaṃ sarojam iti vā yathā",
  "SA15dhkprvku:04193_0": "pratiyogi-vyavacchedas tatra apy artheṣu gamyate",
  "SA15dhkprvku:04193_1": "tathā prasiddheḥ sāmarthyād vivakṣā-anugamād dhvaneḥ",
  "SA15dhkprvku:04194_0": "tad ayogavyavacchedād dharmi-dharma-viśeṣaṇam",
  "SA15dhkprvku:04194_1": "tad-viśiṣṭatayā dharmo na niranvaya-doṣa-bhāk",
  "SA15dhkprvku:04195_0": "svabhāva-kārya-siddhy-arthaṃ dvau dvau hetu-viparyayau",
  "SA15dhkprvku:04195_1": "vivādād bheda-sāmānye śeṣo vyāvṛtti-sādhanaḥ",
  "SA15dhkprvku:04196_0": "na hi svabhāvād anyena vyāptir gamyasya kāraṇe",
  "SA15dhkprvku:04196_1": "sambhavād vyabhicārasya dvidhā vṛtti-phalaṃ tataḥ",
  "SA15dhkprvku:04197_0": "prayatnānantaraṃ jñānaṃ prāk sato niyamena na",
  "SA15dhkprvku:04197_1": "tasya āvṛtty-akṣa-śabdeṣu sarvathā anupayogataḥ",
  "SA15dhkprvku:04198_0": "kadācin nirapekṣasya kārya-ākṛti-virodhataḥ",
  "SA15dhkprvku:04198_1": "kādācitka-phalaṃ siddhaṃ tal-liṅgaṃ jñānam īdṛśam",
  "SA15dhkprvku:04199_0": "etena eva prasiddho api svabhāvasya pṛthak kṛtiḥ",
  "SA15dhkprvku:04199_1": "kāryeṇa saha nirdeśe mā jñāsīt sarvam īdṛśam",
  "SA15dhkprvku:04200_0": "vyutpatty-arthī ca hetu-uktir ukta-artha-anumitau kṛtā",
  "SA15dhkprvku:04200_1": "prabheda-mātram ākhyātaṃ lakṣaṇaṃ tu na bhidyate",
  "SA15dhkprvku:04201_0": "tena atra kārya-liṅgena svabhāvo apy ekadeśa-bhāk",
  "SA15dhkprvku:04201_1": "sadṛśa-udāhṛtiś ca ataḥ prayatnād vyakti-janmanaḥ",
  "SA15dhkprvku:04202_0": "yan nāntarīyakā sattā yo vā ātmā svo avibhāgavān",
  "SA15dhkprvku:04202_1": "sa tena avyabhicārī syād ity arthaṃ tat prabhedanam",
  "SA15dhkprvku:04203_0": "saṃyogy-ādiṣu yeṣv asti pratibandho na tādṛśam",
  "SA15dhkprvku:04203_1": "na te hetava ity uktaṃ vyabhicārasya sambhavāt",
  "SA15dhkprvku:04204_0": "sati vā pratibandhes tu sa eva gati-sādhanaḥ",
  "SA15dhkprvku:04204_1": "niyamo hy avinābhāvo anityaś ca na sādhanam",
  "SA15dhkprvku:04205_0": "aikāntikatvaṃ vyāvṛtter avinābhāva ucyate",
  "SA15dhkprvku:04205_1": "tac ca na apratibaddheṣu tata eva anvaya-sthitiḥ",
  "SA15dhkprvku:04206_0": "svātmatve hetu-bhāve vā siddhe hi vyatirekitā",
  "SA15dhkprvku:04206_1": "sidhyaty ato viśeṣe na vyatireko na ca anvayaḥ",
  "SA15dhkprvku:04207_0": "adṛṣṭi-mātram ādāya kevalaṃ vyatirekitā",
  "SA15dhkprvku:04207_1": "uktā anaikāntikas tasmād anyathā gamako bhavet",
  "SA15dhkprvku:04208_0": "prāṇa-ādy-abhāvo nairātmya-vyāptī iti vinivartane",
  "SA15dhkprvku:04208_1": "ātmano vinivarteta prāṇa-ādir yadi tac ca na",
  "SA15dhkprvku:04209_0": "anyasya vinivṛttyā anya-vinivṛtter ayogataḥ",
  "SA15dhkprvku:04209_1": "tadātmā tat-prasūtaś cen na etad ātma-upalambhane",
  "SA15dhkprvku:04210_0": "tasya upalabdhāv agatāv agatau ca prasidhyati",
  "SA15dhkprvku:04210_1": "te ca atyantaparokṣasya dṛṣṭy-adṛṣṭī na sidhyataḥ",
  "SA15dhkprvku:04211_0": "anyatra adṛṣṭa-rūpasya ghaṭa-ādau na iti vā kutaḥ",
  "SA15dhkprvku:04211_1": "ajñāta-vyatirekasya vyāvṛtter vyāpitā kutaḥ",
  "SA15dhkprvku:04212_0": "prāṇa-ādeś ca kvacid dṛṣṭyā sattva-asattvaṃ pratīyate",
  "SA15dhkprvku:04212_1": "tathā ātmā yadi dṛśyeta sattva-asattvaṃ pratīyate",
  "SA15dhkprvku:04213_0": "yasya hetor abhāvena ghaṭe prāṇo na dṛśyate",
  "SA15dhkprvku:04213_1": "dehe api yady asau na syād yukto dehena sambhavaḥ",
  "SA15dhkprvku:04214_0": "bhinne api kiṃcit sādharmyād yadi tattvaṃ pratīyate",
  "SA15dhkprvku:04214_1": "prameyatvād ghaṭa-ādīnāṃ sātmatvaṃ kiṃ na mīyate",
  "SA15dhkprvku:04215_0": "aniṣṭaṃ cet pramāṇaṃ hi sarva-iṣṭīnāṃ nibandhanam",
  "SA15dhkprvku:04215_1": "bhāva-abhāva-vyavasthāṃ kaḥ kartuṃ tena vinā prabhuḥ",
  "SA15dhkprvku:04216_0": "smṛti-icchā-yatnajaḥ prāṇa-nimeṣa-ādis tad-udbhavaḥ",
  "SA15dhkprvku:04216_1": "viṣaya-indriya-cittibhyas tāḥ sva-jāti-samudbhavāḥ",
  "SA15dhkprvku:04217_0": "anyonya-pratyaya-apekṣā anvaya-vyatireka-bhāk",
  "SA15dhkprvku:04217_1": "etāv atyātmabhāvo ayam anavasthā-anya-kalpane",
  "SA15dhkprvku:04218_0": "śrāvaṇatvena tat-tulyaṃ prāṇa-ādi-vyabhicārataḥ",
  "SA15dhkprvku:04218_1": "na tasya vyabhicāritvād vyatireke api cet katham",
  "SA15dhkprvku:04219_0": "na asādhyād eva viśleṣas tasya nanv evam ucyate",
  "SA15dhkprvku:04219_1": "sādhye anuvṛtty-abhāvo arthāt tasya anyatra apy asau samaḥ",
  "SA15dhkprvku:04220_0": "asādhyād eva viccheda iti sādhye astitā ucyate",
  "SA15dhkprvku:04220_1": "arthāpattyā ata eva uktam ekena dvaya-darśanam",
  "SA15dhkprvku:04221_0": "īdṛg-avyabhicāro ato ananvayeṣu na sidhyati",
  "SA15dhkprvku:04221_1": "pratiṣedha-niṣedhaś ca vidhānāt kīdṛśo aparaḥ",
  "SA15dhkprvku:04222_0": "nivṛttirn na asataḥ sādhyād asādhyeṣv eva no tataḥ",
  "SA15dhkprvku:04222_1": "na iti sā eva nivṛttiḥ kiṃ nivṛtter asato matā",
  "SA15dhkprvku:04223_0": "nivṛtty-abhāvas tu vidhir vastu-bhāvo asato api san",
  "SA15dhkprvku:04223_1": "vastv-abhāvas tu na asti iti paśya bāndhya-vijṛmbhitam",
  "SA15dhkprvku:04224_0": "nivṛttir yadi tasmin na hetor vṛttiḥ kiṃ niṣidhyate",
  "SA15dhkprvku:04224_1": "sā api na pratiṣedho ayaṃ nivṛttiḥ kiṃ niṣidhyate",
  "SA15dhkprvku:04225_0": "vidhānaṃ pratiṣedhaṃ ca muktvā śābdo asti na aparaḥ",
  "SA15dhkprvku:04225_1": "vyavahāraḥ sa ca asatsu na iti prāptā atra mūkatā",
  "SA15dhkprvku:04226_0": "satāṃ ca na niṣedho asti so asatsu ca na vidyate",
  "SA15dhkprvku:04226_1": "jagaty anena nyāyena nañ-arthaḥ pralayaṃ gataḥ",
  "SA15dhkprvku:04227_0": "deśa-kāla-niṣedhaś ced yathā asti sa niṣidhyate",
  "SA15dhkprvku:04227_1": "na tathā na yathā so asti tathā api na niṣidhyate",
  "SA15dhkprvku:04228_0": "tasmād āśritya śabda-arthaṃ bhāva-abhāva-samāśrayam",
  "SA15dhkprvku:04228_1": "abāhya-āśrayam atra iṣṭaṃ sarvaṃ vidhi-niṣedhanam",
  "SA15dhkprvku:04229_0": "tābhyāṃ sa dharmī sambaddhaḥ khyāty-abhāve api tādṛśaḥ",
  "SA15dhkprvku:04229_1": "śabda-pravṛtter asti iti so api iṣṭo vyavahāra-bhāk",
  "SA15dhkprvku:04230_0": "anyathā syāt padārthānāṃ vidhāna-pratiṣedhane",
  "SA15dhkprvku:04230_1": "eka-dharmasya sarvātma-vidhāna-pratiṣedhanam",
  "SA15dhkprvku:04231_0": "anānā-ātma-ātmatayā bhede nānā-vidhi-niṣedha-vat",
  "SA15dhkprvku:04231_1": "eka-dharmiṇy asaṃhāro vidhāna-pratiṣedhayoḥ",
  "SA15dhkprvku:04232_0": "ekaṃ dharmiṇam uddiśya nānā-dharma-samāśrayam",
  "SA15dhkprvku:04232_1": "vidhāv ekasya tad-bhājām iva anyeṣām upekṣakam",
  "SA15dhkprvku:04233_0": "niṣedhe tad-viviktaṃ ca tad anyeṣām apekṣakam",
  "SA15dhkprvku:04233_1": "vyavahāram asatya-arthaṃ prakalpayati dhīr yathā",
  "SA15dhkprvku:04234_0": "taṃ tathā eva avikalpya-artha-bheda-āśrayam upāgatāḥ",
  "SA15dhkprvku:04234_1": "anādi-vāsanā-udbhūtaṃ bādhante arthaṃ na laukikam",
  "SA15dhkprvku:04235_0": "tat-phalo atat-phalaś ca artho bhinna ekas tatas tataḥ",
  "SA15dhkprvku:04235_1": "tais tair upaplavairn nīta-saṃcaya-apacayair iva",
  "SA15dhkprvku:04236_0": "atadvān api sambandhāt kutaścid upanīyate",
  "SA15dhkprvku:04236_1": "dṛṣṭiṃ bheda-āśrayais te api tasmād ajñāta-viplavāḥ",
  "SA15dhkprvku:04237_0": "sattā-sādhana-vṛtteś ca sandigdhaḥ syād asan na saḥ",
  "SA15dhkprvku:04237_1": "asattvaṃ ca abhyupagamād apramāṇān na yujyate",
  "SA15dhkprvku:04238_0": "asato avyatireke api sapakṣād vinivartanam",
  "SA15dhkprvku:04238_1": "sandigdhaṃ tasya sandehād vipakṣād vinivartanam",
  "SA15dhkprvku:04239_0": "ekatra niyame siddhe sidhyaty anya-nivartanam",
  "SA15dhkprvku:04239_1": "dvairāśye saty adṛṣṭe api syād adṛṣṭeṣu saṃśayaḥ",
  "SA15dhkprvku:04240_0": "avyakti-vyāpino apy arthāḥ santi taj-jāti-bhāvinaḥ",
  "SA15dhkprvku:04240_1": "kvacin na niyamo dṛṣṭyā pārthiva-aloha-lekhya-vat",
  "SA15dhkprvku:04241_0": "bhāve virodhasya adṛṣṭau kaḥ sandehaṃ nivartayet",
  "SA15dhkprvku:04241_1": "kvacid viniyamāt ko anyas tat-kārya-ātmatayā sa ca",
  "SA15dhkprvku:04242_0": "nairātmyād api tena asya sandigdhaṃ vinivartanam",
  "SA15dhkprvku:04242_1": "astu nāma tathā apy ātmā na anairātmyāt prasidhyati",
  "SA15dhkprvku:04243_0": "yena asau vyatirekasya na abhāvaṃ bhāvam icchati",
  "SA15dhkprvku:04243_1": "yathā na avyatireke api prāṇa-ādirn na sapakṣataḥ",
  "SA15dhkprvku:04244_0": "sapakṣa-avyatirekī ced hetur hetur ato anvayī",
  "SA15dhkprvku:04244_1": "na anvayy avyatirekī ced anairātmyaṃ na sātmakam",
  "SA15dhkprvku:04245_0": "yan nāntarīyakaḥ svātmā yasya siddhaḥ pravṛttiṣu",
  "SA15dhkprvku:04245_1": "nivartakaḥ sa eva ataḥ pravṛttau ca pravartakaḥ",
  "SA15dhkprvku:04246_0": "nāntarīyakatā sā ca sādhanaṃ samapekṣate",
  "SA15dhkprvku:04246_1": "kārye dṛṣṭir adṛṣṭiś ca kāryakāraṇatā hi te",
  "SA15dhkprvku:04247_0": "artha-antarasya tad-bhāve abhāvo niyamato agatiḥ",
  "SA15dhkprvku:04247_1": "abhāva-asambhavāt teṣām abhāve nitya-bhāvinaḥ",
  "SA15dhkprvku:04248_0": "kārya-svabhāva-bhedānāṃ kāraṇebhyaḥ samudbhavāt",
  "SA15dhkprvku:04248_1": "tair vinā bhavato anyasmāt tajjaṃ rūpaṃ kathaṃ bhavet",
  "SA15dhkprvku:04249_0": "sāmagrī-śakti-bhedād hi vastūnāṃ viśvarūpatā",
  "SA15dhkprvku:04249_1": "sā cen na bhedikā prāptam eka-rūpam idaṃ jagat",
  "SA15dhkprvku:04250_0": "bhedaka-abhedakatve syād vyāhatā bhinna-rūpatā",
  "SA15dhkprvku:04250_1": "ekasya nānā-rūpatve dve rūpe pāvaka-itarau",
  "SA15dhkprvku:04251_0": "tat tasya ajananaṃ rūpam anyasya yadi sā eva sā",
  "SA15dhkprvku:04251_1": "na tasya ajananaṃ rūpaṃ tat tasyāḥ sambhavet katham",
  "SA15dhkprvku:04252_0": "tataḥ svabhāvau niyatāv anyonyaṃ hetu-kāryayoḥ",
  "SA15dhkprvku:04252_1": "tasmāt sva-dṛṣṭāv iva tad dṛṣṭe kārye api gamyate",
  "SA15dhkprvku:04253_0": "ekaṃ katham anekasmāt kleda-vad dugdha-vāriṇaḥ",
  "SA15dhkprvku:04253_1": "drava-śakter yataḥ kledaḥ sā tv ekā eva dvayor api",
  "SA15dhkprvku:04254_0": "bhinna-abhinnaḥ kim asya ātmā bhinno atha dravatā katham",
  "SA15dhkprvku:04254_1": "abhinnā ity ucyate buddhes tad-rūpāyā abhedataḥ",
  "SA15dhkprvku:04255_0": "tadvad bhede api dahano dahana-pratyaya-āśrayaḥ",
  "SA15dhkprvku:04255_1": "yena aṃśena adadhad dhūmaṃ tena aṃśena tathā gatiḥ",
  "SA15dhkprvku:04256_0": "dahana-pratyaya-aṅgād eva anya-apekṣāt samudbhavāt",
  "SA15dhkprvku:04256_1": "dhūmo atad-vyabhicāri iti siddhaṃ kāryaṃ tathā param",
  "SA15dhkprvku:04257_0": "dhūma-indhana-vikāra-aṅgatā-pade dahana-sthiteḥ",
  "SA15dhkprvku:04257_1": "anagniś ced adhūmo asau sadhūmaś cet sapāvakaḥ",
  "SA15dhkprvku:04258_0": "nāntarīyakatā jñeyā yathāsvaṃ hetv-apekṣayā",
  "SA15dhkprvku:04258_1": "svabhāvasya yathoktaṃ prāk vināśa-kṛtakatvayoḥ",
  "SA15dhkprvku:04259_0": "ahetutva-gati-nyāyaḥ sarvo ayaṃ vyatirekiṇaḥ",
  "SA15dhkprvku:04259_1": "abhyūhyaḥ śrāvaṇatva-ukteḥ kṛtāyāḥ sāmya-dṛṣṭaye",
  "SA15dhkprvku:04260_0": "hetu-svabhāva-vyāvṛttyā eva artha-vyāvṛtti-varṇanāt",
  "SA15dhkprvku:04260_1": "siddha-udāharaṇā ity ukta-anupalabdhiḥ pṛthag na tu",
  "SA15dhkprvku:04261_0": "tatra apy adṛśyāt puruṣāt prāṇa-āder anivartanāt",
  "SA15dhkprvku:04261_1": "sandeha-hetutā-ākhyātyā dṛśya-arthe sā iti sūcitam",
  "SA15dhkprvku:04262_0": "anaṅgīkṛta-vastv-aṃśo niṣedhaḥ sādhyate nayā",
  "SA15dhkprvku:04262_1": "vastuny api tu pūrvābhyāṃ paryudāso vidhānataḥ",
  "SA15dhkprvku:04263_0": "tatra upalabhyeṣv astitvam upalabdher na ca aparam",
  "SA15dhkprvku:04263_1": "ity ajña-jñāpanāya eka-anupākhya-udāhṛtir matā",
  "SA15dhkprvku:04264_0": "viṣaya-asattvatas tatra viṣayi pratiṣidhyate",
  "SA15dhkprvku:04264_1": "jñāna-abhidhāna-sandehaṃ yathā adāhād apāvakaḥ",
  "SA15dhkprvku:04265_0": "tathā anyā na upalabhyeṣu na astitā anupalambhanāt",
  "SA15dhkprvku:04265_1": "taj-jñāna-śabdāḥ sādhyante tadbhāvāt tan-nibandhanāḥ",
  "SA15dhkprvku:04266_0": "siddho hi vyavahāro ayaṃ dṛśya-adṛṣṭāv asann iti",
  "SA15dhkprvku:04266_1": "tasyāḥ siddhāv asandigdhau tat-kāryatve api dhī-dhvanī",
  "SA15dhkprvku:04267_0": "vidyamāne hi viṣaye mohād atra ananubruvan",
  "SA15dhkprvku:04267_1": "kevalaṃ siddha-sādharmyāt smāryate samayaṃ paraḥ",
  "SA15dhkprvku:04268_0": "kāryakāraṇatā yadvat sādhyate dṛṣṭy-adṛṣṭitaḥ",
  "SA15dhkprvku:04268_1": "kārya-ādi-śabdā hi tayor vyavahārāya kalpitāḥ",
  "SA15dhkprvku:04269_0": "kāraṇāt kārya-saṃsiddhiḥ svabhāva-antargamād iyam",
  "SA15dhkprvku:04269_1": "hetu-prabheda-ākhyāyena darśita-udāhṛtiḥ pṛthak",
  "SA15dhkprvku:04270_0": "eka-upalambha-anubhavād idaṃ na upalabhe iti",
  "SA15dhkprvku:04270_1": "buddher upalabhe vā iti kalpikāyāḥ samudbhavaḥ",
  "SA15dhkprvku:04271_0": "viśeṣo gamyate arthānāṃ viśiṣṭād eva vedanāt",
  "SA15dhkprvku:04271_1": "tathābhūta-ātma-saṃvittir bheda-dhī-hetur asya ca",
  "SA15dhkprvku:04272_0": "tasmāt svato dhiyor bheda-siddhis tābhyāṃ tad-arthayoḥ",
  "SA15dhkprvku:04272_1": "anyathā hy anavasthānād bhedaḥ sidhyen na kasyacit",
  "SA15dhkprvku:04273_0": "viśiṣṭa-rūpa-anubhavān na ato anya-anya-nirākriyā",
  "SA15dhkprvku:04273_1": "tad-viśiṣṭa-upalambho ataḥ tasya apy anupalambhanam",
  "SA15dhkprvku:04274_0": "tasmād anupalambho ayaṃ svayaṃ pratyakṣato gataḥ",
  "SA15dhkprvku:04274_1": "sva-mātra-vṛtter gamakas tad-abhāva-vyavasthiteḥ",
  "SA15dhkprvku:04275_0": "anyathā arthasya nāstitvaṃ gamyate anupalambhataḥ",
  "SA15dhkprvku:04275_1": "upalambhasya nāstitvam anyena ity anavasthitiḥ",
  "SA15dhkprvku:04276_0": "adṛśye niścaya-ayogāt sthitir anyatra vāryate",
  "SA15dhkprvku:04276_1": "yathā aliṅgo anya-sattveṣu vikalpa-ādir na sidhyati",
  "SA15dhkprvku:04277_0": "aniścaya-phalā hy eṣā na alaṃ vyāvṛtti-sādhane",
  "SA15dhkprvku:04277_1": "ādyā adhikriyate hetor niścayena eva sādhane",
  "SA15dhkprvku:04278_0": "tasyāḥ svayaṃ prayogeṣu svarūpaṃ vā prayujyate",
  "SA15dhkprvku:04278_1": "artha-bādhana-rūpaṃ vā bhāve bhāvād abhāvataḥ",
  "SA15dhkprvku:04279_0": "anyonya-bheda-siddher vā dhruva-bhāva-vināśa-vat",
  "SA15dhkprvku:04279_1": "pramāṇa-antara-bādhād vā sāpekṣa-dhruva-bhāva-vat",
  "SA15dhkprvku:04280_0": "hetv-antara-samūhasya saṃnidhau niyamaḥ kutaḥ",
  "SA15dhkprvku:04280_1": "bhāva-hetu-bhavatve kiṃ pāraṃparya-pariśramaiḥ",
  "SA15dhkprvku:04281_0": "nāśanaṃ janayitvā anyaṃ sa hetus tasya nāśanaḥ",
  "SA15dhkprvku:04281_1": "tam eva naśvaraṃ bhāvaṃ janayed yadi kiṃ bhavet",
  "SA15dhkprvku:04282_0": "ātma-upakārakaḥ kaḥ syāt tasya siddha-ātmanaḥ sataḥ",
  "SA15dhkprvku:04282_1": "na ātma-upakārakaḥ kaḥ syāt tena yaḥ samapekṣyate",
  "SA15dhkprvku:04283_0": "anapekṣaś ca kiṃ bhāvo atathābhūtaḥ kadācana",
  "SA15dhkprvku:04283_1": "yathā na kṣepa-bhāg iṣṭaḥ sa eva udbhūta-nāśakaḥ",
  "SA15dhkprvku:04284_0": "kṣaṇam apy anapekṣatve bhāvo bhāvasya na iti cet",
  "SA15dhkprvku:04284_1": "bhāvo hi sa tathābhūto abhāve bhāvas tathā katham",
  "SA15dhkprvku:04285_0": "ye apara-apekṣa-tadbhāvās tadbhāva-niyatā hi te",
  "SA15dhkprvku:04285_1": "asambhavād vibandhe ca sāmagrī kārya-karmaṇi",
  "SA15dhkprvku:04286_0": "anadhyavasita-avagāhanam analpa-dhī-śaktinā apy",
  "SA15dhkprvku:04286_1": "adṛṣṭa-paramārtha-sāram adhika-abhiyogair api",
  "SA15dhkprvku:04286_2": "mataṃ mama jagaty alabdha-sadṛśa-pratigrāhakam",
  "SA15dhkprvku:04286_3": "prayāsyati payonidheḥ paya iva sva-dehe jarām"
}