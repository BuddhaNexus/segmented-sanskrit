{
    "GR13somsv_u:0": " sthānaṃ praveśo rūpaṃ ca lakṣaṃ lakṣaṇameva ca /",
    "GR13somsv_u:1": " utthāpanaṃ bodhanaṃ ca cakraviśrāmameva ca // SomSv_1",
    "GR13somsv_u:2": " bhūmikāgamanaṃ caiva antāvasthā tathaiva ca /",
    "GR13somsv_u:3": " viśrāmaḥ pariṇāmaśca tathāgamanameva ca // SomSv_2",
    "GR13somsv_u:4": " iti trayodaśavidhaṃ śāktaṃ vijñānamuttamam /",
    "GR13somsv_u:5": " sarveṣu trikaśāstreṣu sūcitaṃ śambhunā svayam // SomSv_3",
    "GR13somsv_u:6": " nābhyadho 'ṅgulāḥ pañca meḍhrasyordhvāṅguladvayam /",
    "GR13somsv_u:7": " tanmadhye kandanāmā ca cakrasthānamiti smṛtam // SomSv_4",
    "GR13somsv_u:8": " prāṇāpānanirodhena manastatraiva niḥkṣipet /",
    "GR13somsv_u:9": " samyag vāyugatiṃ jitvā yāvan madhyagatāṃ nayet // SomSv_5",
    "GR13somsv_u:10": " eṣa praveśa ity āhū rūpaṃ vakṣyāmi cādhunā /",
    "GR13somsv_u:11": " śṛṅgāṭakanibhaṃ cakraṃ ṣaḍaraṃ cāparaṃ dhruvam // SomSv_6",
    "GR13somsv_u:12": " dāḍimīkusumaprakhyaṃ kandaṃ vai jātilohitam /",
    "GR13somsv_u:13": " etadrūpaṃ samākhyātaṃ tṛtīyaṃ cintanātmakam // SomSv_7",
    "GR13somsv_u:14": " tanmadhye nikṣipec cittaṃ yāvat tatra sthirīkṛtam /",
    "GR13somsv_u:15": " tyaktaruddho yadā vāyustadā lakṣaṃ vinirdiśet // SomSv_8",
    "GR13somsv_u:16": " kandacakrasya madhyasthā tv anāhatamayī kalā /",
    "GR13somsv_u:17": " adhaūrdhve rekhāsaṃyuktā bhujaṃgakuṭilākṛtiḥ // SomSv_9",
    "GR13somsv_u:18": " ūrdhvādho 'vasthitāvasthā sūryācandramasāv ubhau /",
    "GR13somsv_u:19": " satyaṃ virājamānā sā sahasrārkasamaprabhā // SomSv_10",
    "GR13somsv_u:20": " tāmevālokayec chaktiṃ manāk kumbhakavṛttinā /",
    "GR13somsv_u:21": " etal lakṣaṇam uddiṣṭam utthāpanam ataḥ param // SomSv_11",
    "GR13somsv_u:22": " juṣadrecakavṛttyā tu mantraṃ caiva samuccaret /",
    "GR13somsv_u:23": " prabuddhāṃ cintayecchaktiṃ daṇḍavat parameśvarīm // SomSv_12",
    "GR13somsv_u:24": " ādhāramadhyādāyātā suṣumnāmārgam āśritā /",
    "GR13somsv_u:25": " utthāpanaṃ samākhyātaṃ bodhanaṃ paratastathā // SomSv_13",
    "GR13somsv_u:26": " kandastho vedhayen nābhiṃ tato hṛtsthaṃ pitāmaham /",
    "GR13somsv_u:27": " kaṇṭhasthamacyutaṃ sākṣādrudraṃ tālutale sthitam // SomSv_14",
    "GR13somsv_u:28": " bhruvormadhyagataṃ tv īśaṃ brahmadvāre sadāśivam /",
    "GR13somsv_u:29": " bodhayitvā vrajed āśu padaṃ cānāśritaṃ śivam // SomSv_15",
    "GR13somsv_u:30": " etadbodhanam uddiṣṭaṃ cakraviśrāmaṇaṃ tataḥ /",
    "GR13somsv_u:31": " svābhāvikaṃ dalaṃ dīptaṃ dravaṃ sthiranabhopamam // SomSv_16",
    "GR13somsv_u:32": " amṛtaṃ śekharaṃ caiva śaktirbrahmā tathaiva ca /",
    "GR13somsv_u:33": " bindunādaṃ tathā proktaṃ cakradvādaśakaṃ kila // SomSv_17",
    "GR13somsv_u:34": " vedhayantī kramāc chaktiścakre cakre pratikṣaṇam /",
    "GR13somsv_u:35": " viśramet sā mahādevī cakraviśrāma uttamaḥ // SomSv_18",
    "GR13somsv_u:36": " hṛdayaṃ kampate pūrvaṃ tālukadvārameva ca /",
    "GR13somsv_u:37": " śiraśca bhramate tasya dṛṣṭisaṃkrāntilakṣaṇam // SomSv_19",
    "GR13somsv_u:38": " ekaikaṃ bhramayaty aṅgam aṅgapratyaṅgasaṃdhiṣu /",
    "GR13somsv_u:39": " ghūrṇate hṛdayaṃ cāsya samyagvidyāprabhāvataḥ // SomSv_20",
    "GR13somsv_u:40": " yāni yāni vikārāṇi avasthā kurute sataḥ /",
    "GR13somsv_u:41": " teṣu teṣu na bhetavyaṃ krīḍati parameśvarī // SomSv_21",
    "GR13somsv_u:42": " amṛte seyam unmattā vikārān kurute bahūn /",
    "GR13somsv_u:43": " malatrayavikārau bahujanmasu yatkṛtam // SomSv_22",
    "GR13somsv_u:44": " dhunoti samalān pāśāt paraśaktisamutthitān /",
    "GR13somsv_u:45": " bhūmikāgamanaṃ proktam antāvasthā tathocyate // SomSv_23",
    "GR13somsv_u:46": " yat saṃkrāntau romaharṣo 'srupāto jṛmbhārambho gadgadā gīr giro 'ntaḥ /",
    "GR13somsv_u:47": " granthisphoṭaḥ sparśadivyapraharṣo binduspandā nābhikandāt sphuranti // SomSv_24",
    "GR13somsv_u:48": " antāvasthā samākhyātā viśrāmas tv adhunocyate /",
    "GR13somsv_u:49": " nābhicakraviniryātā yadā śaktiḥ prabudhyate // SomSv_25",
    "GR13somsv_u:50": " tadā tv astamitaṃ sarvamakṣagrāmaṃ bahiḥ sthitam /",
    "GR13somsv_u:51": " yadā sā paramā śaktiḥ sulīnā parame pade // SomSv_26",
    "GR13somsv_u:52": " tadā na vindate kiṃcid viṣayī viṣayāntaram /",
    "GR13somsv_u:53": " śive viśrāmyate śaktistadā viśrāma ucyate // SomSv_27",
    "GR13somsv_u:54": " yatra viśramaṇaṃ śaktermanastatra layaṃ vrajet /",
    "GR13somsv_u:55": " tadātmā paramātmatve jñātavyo niścitātmabhiḥ // SomSv_28",
    "GR13somsv_u:56": " śivībhūto bhavatyātmā pariṇāmaḥ sa eva hi /",
    "GR13somsv_u:57": " sadā sa varṣate divyam amṛtaṃ jantujīvanam // SomSv_29",
    "GR13somsv_u:58": " cittaṃ tatra tu saṃdhārya punardaivī viśettu sā /",
    "GR13somsv_u:59": " tadā tv āgamanaṃ proktamevaṃ samyak trayodaśa // SomSv_30"
}