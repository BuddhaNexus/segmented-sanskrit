{
    "XXvinv09_u:0": " kośāmbakavastu",
    "XXvinv09_u:2": " kośāmbakavastuni uddānam* //",
    "XXvinv09_u:3": " kośāmbakānāṃ kalaho nānāvādaś ca bhikṣubhiḥ /",
    "XXvinv09_u:4": " pāṭhe vivadamānānāṃ dīrghikasya ca cārikā //",
    "XXvinv09_u:5": " bhṛguś ca lavaṇāgāre rakṣito vanaṣaṇḍahastinā /",
    "XXvinv09_u:6": " aniruddhaś ceti kṛtvā śrāvastyāṃ vyupaśāmyati //",
    "XXvinv09_u:7": " buddho bhagavān kośāmbyāṃ viharati ghoṣilārāme /",
    "XXvinv09_u:8": " tena khalu samayena kośāmbako bhikṣur vyāḍo vikrāntaḥ sūtradharo vinayadharo mātṛkādharaḥ",
    "XXvinv09_u:9": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "XXvinv09_u:10": " vaiśālyāṃ vaiśālako bhikṣur vyāḍo vikrāntaḥ sūtradharo vinayadharo mātṛkādharaḥ /",
    "XXvinv09_u:11": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "XXvinv09_u:12": " atha vaiśālako bhikṣur apareṇa samayena janapadacārikāṃ caran kośāmbīm anuprāptaḥ /",
    "XXvinv09_u:13": " sa mārgaśramaṃ prativinodya kośāmbakasya bhikṣoḥ sakāśam upasaṃkrāntaḥ /",
    "XXvinv09_u:14": " upasaṃkramya parasparaṃ prativinodya sūtravinayābhir dharmeṣu viniścayaṃ kartum ārabdhau /",
    "XXvinv09_u:15": " tatraikaḥ kathayati /",
    "XXvinv09_u:16": " evam etat sūtraṃ paṭhitavyam* /",
    "XXvinv09_u:17": " ayam asya sūtrasyārthaḥ dvitīyaḥ kathayati (MSV II",
    "XXvinv09_u:18": " nedaṃ sūtram evaṃ paṭhitavyam* /",
    "XXvinv09_u:19": " nāsya sūtrasyāyam arthaḥ /",
    "XXvinv09_u:20": " tava",
    "XXvinv09_u:21": " ayuktam* mama yuktam* /",
    "XXvinv09_u:22": " tava sahitam* /",
    "XXvinv09_u:23": " mamāsahitam* /",
    "XXvinv09_u:24": " taveti /",
    "XXvinv09_u:25": " tatas tayoḥ parasparaṃ vairuddhyam utpannam* /",
    "XXvinv09_u:26": " kośāmbako bhikṣur vaiśālakasya randhrānveṣaṇatatparas tiṣṭhate /",
    "XXvinv09_u:27": " saṃghena cāyam evaṃrūpaḥ kriyākāraḥ kṛtaḥ /",
    "XXvinv09_u:28": " yaḥ paśyed varcaskumbhikāṃ riktāṃ tucchāṃ nirudakāṃ tenodakasya pūrayitvā yathāsthāne sthāpayitavyā upadhivārikasya vārocayitavyā /",
    "XXvinv09_u:29": " varcaskumbhikā riktā tiṣṭhatīti /",
    "XXvinv09_u:30": " na ced ātmanā pūrayati nāpy upadhivārikasyārocayati tasyānādaro bhavati /",
    "XXvinv09_u:31": " anādarāc ca taṃ vayaṃ pāyantikām āpattiṃ deśayiṣyāma iti /",
    "XXvinv09_u:32": " yāvad anyatamena gṛhapatinā buddhapramukho bhikṣusaṃgho 'ntargṛhe",
    "XXvinv09_u:33": " bhaktenopanimantritaḥ /",
    "XXvinv09_u:34": " tatra kecid bhikṣavo bhoktuṃ gatāḥ /",
    "XXvinv09_u:35": " kecid gantukāmāḥ /",
    "XXvinv09_u:36": " vaiśālakas tu bhikṣur varcaskumbhikām ādāya varcaskuṭiṃ praviṣṭaḥ /",
    "XXvinv09_u:37": " tasya sārdhaṃvihāro tvaritagatipracāratayā śabdayituṃ gataḥ /",
    "XXvinv09_u:38": " upādhyāya kecid bhikṣavo bhoktuṃ gatāḥ kecid gantukāmāḥ /",
    "XXvinv09_u:39": " āgacchata gacchāma iti /",
    "XXvinv09_u:40": " sa tena sārdhaṃ varcaskumbhikām ekasmin sthāne sthāpayitvā saṃprasthitaḥ /",
    "XXvinv09_u:41": " sa ca kośāmbako bhikṣus tam pradeśam anuprāptaḥ /",
    "XXvinv09_u:42": " tato",
    "XXvinv09_u:43": " 'sau vaiśālako bhikṣuḥ purastād varcaskumbhikāṃ gṛhītvā vihāraṃ praveṣṭum ārabdhaḥ /",
    "XXvinv09_u:44": " sārdhaṃvihāriṇā ucyate /",
    "XXvinv09_u:45": " (MSV II 175) upādhyāya kiṃ bhūyaḥ",
    "XXvinv09_u:46": " praviśasi /",
    "XXvinv09_u:47": " sa kathayati /",
    "XXvinv09_u:48": " putra mamāyaṃ kośāmbako bhikṣur avatāraprekṣī /",
    "XXvinv09_u:49": " varcaskumbhikāṃ pūrayituṃ praviśāmi /",
    "XXvinv09_u:50": " kim ayaṃ sarveṇa sarvaṃ riktā /",
    "XXvinv09_u:51": " na sarveṇa sarvam* /",
    "XXvinv09_u:52": " api tu na labhyam anenodakenodakakṛtyaṃ kartum* /",
    "XXvinv09_u:53": " upādhyāya kevalaṃ sarveṇa sarvaṃ riktā bhavatu /",
    "XXvinv09_u:54": " vayam upādhyāyasya pakṣo balaṃ sahāyakāḥ /",
    "XXvinv09_u:55": " āgacchata /",
    "XXvinv09_u:56": " gacchāmaḥ /",
    "XXvinv09_u:57": " sa tāṃ tatraiva sthāpayitvā tena sārdhaṃ gataḥ /",
    "XXvinv09_u:58": " kośāmbakena bhikṣuṇā dṛṣṭā sā ca kumbhikā parāmṛṣṭā /",
    "XXvinv09_u:59": " tataḥ saṃjātāmarṣo hum iti kṛtvā varcaskumbhikāṃ (281r1 = GBM 6.874)",
    "XXvinv09_u:60": " pūrayitvā udakakāryaṃ kṛtvā gataḥ /",
    "XXvinv09_u:61": " tato bhukte bhikṣusaṃghe vihāram āgate bhikṣūn pracārayitum ārabdhaḥ /",
    "XXvinv09_u:62": " āyuṣmantaḥ anena bhikṣuṇā vaiśālakena saṃghasya kriyākāro bhagna iti /",
    "XXvinv09_u:63": " tato yathāvṛddhikayā sāmīciṃ kurvāṇo",
    "XXvinv09_u:64": " 'nupūrveṇa tasya sakāśam upasaṃkrāntaḥ /",
    "XXvinv09_u:65": " kathayati /",
    "XXvinv09_u:66": " āyuṣman avakāśaṃ kuru",
    "XXvinv09_u:67": " / kṛto bhavatu /",
    "XXvinv09_u:68": " āpattir asyāpannā /",
    "XXvinv09_u:69": " yathādharmaṃ kuru /",
    "XXvinv09_u:70": " na paśyāmy āpattim* /",
    "XXvinv09_u:71": " nanu saṃghena kriyākāraḥ kṛto yaḥ paśyed varcaskumbhikāṃ riktāṃ tucchāṃ nirudakāṃ tenātmanā udakasya pūrayitvā yathāsthāne sthāpayitavyā /",
    "XXvinv09_u:72": " upadhivārikasya vārocayitavyā /",
    "XXvinv09_u:73": " āyuṣman varcaskumbhikā riktā tiṣṭhatīti /",
    "XXvinv09_u:74": " na ced ātmanā pūrayati /",
    "XXvinv09_u:75": " nāpy upadhivārikasyārocayati /",
    "XXvinv09_u:76": " tasyānādaro bhavati /",
    "XXvinv09_u:77": " anādarāc ca taṃ vayaṃ pāyantikām āpattiṃ deśayiṣyāma iti /",
    "XXvinv09_u:78": " sa kathayati /",
    "XXvinv09_u:79": " na (MSV II 176) sā riktā /",
    "XXvinv09_u:80": " mā bhavatu riktā /",
    "XXvinv09_u:81": " na labhyaṃ tenodakenodakakāryaṃ kartum* /",
    "XXvinv09_u:82": " sa tūṣṇīm avasthitaḥ /",
    "XXvinv09_u:83": " kośāmbako bhikṣuḥ kośāmbyāṃ naivāsiko bahuparivāraś ca /",
    "XXvinv09_u:84": " tena tasya balād utkṣepaṇīyaṃ karma kṛtam iti /",
    "XXvinv09_u:85": " vaiśālakā bhikṣavaḥ kṣubdhā iti /",
    "XXvinv09_u:86": " tatra kośāmbakānāṃ vaiśālakānāṃ ca bhikṣūṇām utpannaḥ kalaho bhaṇḍanaṃ vigraho vivādo yaduta āpanna iti vā anāpanna iti vā /",
    "XXvinv09_u:87": " yat punar āpanno nānāpannaḥ",
    "XXvinv09_u:88": " / utkṣipto nānutkṣiptakaḥ /",
    "XXvinv09_u:89": " yat punar utkṣiptaḥ adharmeṇa karmaṇā kopyena sthāpanārheṇeti /",
    "XXvinv09_u:90": " etat prakaraṇaṃ bhikṣavo bhagavata ārocayanti /",
    "XXvinv09_u:91": " tato bhagavān utkṣiptakaṃ bhikṣum utkṣiptakānuvartakaṃ bhikṣum utkṣiptakānuvartakānuvartakāṃś ca dūtena prakośyedam avovat* /",
    "XXvinv09_u:92": " satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat kopyena sthāpanārheṇeti /",
    "XXvinv09_u:93": " satyaṃ bhadanta /",
    "XXvinv09_u:94": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "XXvinv09_u:95": " api tūtkṣiptakasyāhaṃ bhikṣor āsamudācārikān dharmān prajñapayāmi /",
    "XXvinv09_u:96": " utkṣiptakena bhikṣuṇā evaṃ cittam",
    "XXvinv09_u:97": " utpādayitavyam* /",
    "XXvinv09_u:98": " ayam utkṣepako bhikṣur vyāḍo vikrāntaḥ sūtradharo vinayadharo mātṛkādharaḥ /",
    "XXvinv09_u:99": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "XXvinv09_u:100": " ahaṃ ced āpattiṃ yathādharmaṃ na pratikuryām* /",
    "XXvinv09_u:101": " (MSV II 177) tena saṃghaḥ sa kalahajāto vihared bhaṇḍanajāto vigṛhīto vivādam āpannaḥ /",
    "XXvinv09_u:102": " yanv aham āpattiṃ yathādharmaṃ pratikuryām iti /",
    "XXvinv09_u:103": " utkṣiptako bhikṣur yathāprajñaptān āsamudācārikān dharmān na samādāya vartate /",
    "XXvinv09_u:104": " sātisāro bhavati /",
    "XXvinv09_u:105": " atha bhagavān utkṣiptakaṃ bhikṣum utkṣiptakānuvartakān bhikṣūn utkṣiptakānuvartakānuvartakāṃś codyojya utkṣepakaṃ bhikṣum utkṣepakānuvartakān bhikṣūn utkṣepakānuvartakānuvartakāṃś ca dūtena prakrośyedam avocat* /",
    "XXvinv09_u:106": " satyaṃ yuṣmākaṃ bhikṣava utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvat sthāpanārheṇeti /",
    "XXvinv09_u:107": " satyaṃ bhadanta /",
    "XXvinv09_u:108": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "XXvinv09_u:109": " api tūtkṣepakasyāhaṃ bhikṣor āsamudācārikān dharmān prajñapayiṣyāmi /",
    "XXvinv09_u:110": " utkṣepakeṇa bhikṣuṇā evaṃ cittam utpādayitavyam* /",
    "XXvinv09_u:111": " ayam utkṣiptako bhikṣur vyāḍo vikrāntaḥ sūtradharo (281v1 = GBM 6.875) vinayadharo mātṛkādharaḥ",
    "XXvinv09_u:112": " bahavaś cāsya bhikṣavaḥ sahāyakā vyāḍā vikrāntāḥ sūtradharā vinayadharā mātṛkādharāḥ /",
    "XXvinv09_u:113": " ahaṃ ced enam akāmaṃ codayeyaṃ smārayeyaṃ tena saṃghaḥ kalahajāto vihared bhaṇḍanajāto vigṛhīto vivādam āpannaḥ /",
    "XXvinv09_u:114": " yanv ahaṃ tenākāmakaṃ na codayeyaṃ na smārayeyam iti /",
    "XXvinv09_u:115": " utkṣiptako bhikṣur yathāprajñaptānām āsamudācārikān dharmān na samādāya vartate (MSV II 178)",
    "XXvinv09_u:116": " sātisāro bhavati /",
    "XXvinv09_u:117": " evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ /",
    "XXvinv09_u:118": " apīdānīṃ poṣadhe 'py",
    "XXvinv09_u:119": " apoṣadham āgamayanti /",
    "XXvinv09_u:120": " etat prakaraṇaṃ bhikṣavo bhagavata ārocayanti /",
    "XXvinv09_u:121": " atha bhagavān utkṣiptakaṃ bhikṣum utkṣiptakānuvartakāṃś ca bhikṣūn utkṣiptakānuvartakānuvartakāṃś ca dūtena prakrośyedam avocat* /",
    "XXvinv09_u:122": " satyaṃ yūyaṃ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ /",
    "XXvinv09_u:123": " apīdānīṃ poṣadhe 'py apoṣadham āgamayatha /",
    "XXvinv09_u:124": " satyaṃ bhadanta /",
    "XXvinv09_u:125": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "XXvinv09_u:126": " kalahajātānāṃ yuṣmākaṃ bhikṣavo viharatāṃ bhaṇḍanajātānāṃ vigṛhītānāṃ vivādam āpannānāṃ yāni karmāṇi kriyante Ō poṣadhaḥ pravāraṇā jñaptir jñaptidvitīyaṃ jñapticaturthaṃ karmaṃ Ō kṛtāny akṛtāni bhavanti kopyāni /",
    "XXvinv09_u:127": " nānāsaṃvāsikā yūyaṃ bhikṣavas teṣāṃ bhikṣūṇām* /",
    "XXvinv09_u:128": " te ca yuṣmākam* /",
    "XXvinv09_u:129": " tat kasya hetoḥ /",
    "XXvinv09_u:130": " dvāv imau bhikṣavo nānāsaṃvāsikau /",
    "XXvinv09_u:131": " kaś caivātmani cātmānaṃ nānāsaṃvāsikaṃ sthāpayati /",
    "XXvinv09_u:132": " yo vā saṃghena dharmatayā sthāpyate /",
    "XXvinv09_u:133": " katham ātmanaivātmānaṃ nānāsaṃvāsikaṃ sthāpayati /",
    "XXvinv09_u:134": " yathāpi tad bhikṣubhir bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ vivādam āpannānāṃ pakṣāparapakṣavyavasthitānāṃ saṃcintya dharmapakṣād (MSV II 179)",
    "XXvinv09_u:135": " adharmapakṣaṃ saṃkrāmati evam ātmanaivātmānaṃ nānāsaṃvāsikaṃ sthāpayati /",
    "XXvinv09_u:136": " kathaṃ saṃghena sthāpyaḥ /",
    "XXvinv09_u:137": " yathāpi tat saṃghenātmanādarśanāyotkṣipyate /",
    "XXvinv09_u:138": " apratikarmaṇi apratinisṛṣṭe pāpake dṛṣṭigate utkṣipyate /",
    "XXvinv09_u:139": " evaṃ saṃghena dharmatayā /",
    "XXvinv09_u:140": " dvāv imau bhikṣavaḥ samānasaṃvāsikau /",
    "XXvinv09_u:141": " katamau dvau /",
    "XXvinv09_u:142": " yaś caivātmanātmānaṃ samānasaṃvāsikaṃ sthāpayati /",
    "XXvinv09_u:143": " yo vā saṃghena dharmatayā sthāpyate /",
    "XXvinv09_u:144": " katham ātmanaivātmānaṃ saṃvāsikaṃ sthāpayati /",
    "XXvinv09_u:145": " yathāpi tad bhikṣubhir bhikṣūṇāṃ kalahajātānāṃ viharatāṃ bhaṇḍanajātānāṃ vigṛhītānāṃ vivādam āpannānāṃ pakṣāparapakṣavyavasthitānāṃ saṃcintya adharmapakṣād dharmapakṣaṃ saṃkrāmati /",
    "XXvinv09_u:146": " evam ātmanaivātmānaṃ samānasaṃvāsikaṃ sthāpayati /",
    "XXvinv09_u:147": " kathaṃ saṃghena dharmatayā sthāpyate /",
    "XXvinv09_u:148": " yathāpi tat saṃghenādarśanāyotkṣipta osāryate /",
    "XXvinv09_u:149": " apratikarmaṇi apratinisṛṣṭe pāpake dṛṣṭigate utkṣipta osāryate",
    "XXvinv09_u:150": " / evaṃ saṃghena dharmatayā /",
    "XXvinv09_u:151": " atha bhagavān utkṣiptakaṃ bhikṣum utkṣiptakānuvartakān bhikṣūn utkṣiptakānuvartakānuvartakāṃś codyojya utkṣepakaṃ (282r1 = GBM 6.876)",
    "XXvinv09_u:152": " bhikṣum utkṣepakānuvartakān bhikṣūn utkṣepakānuvartakānuvartakāṃś ca dūtena prakrośyedam avocat*",
    "XXvinv09_u:153": " satyaṃ yūyaṃ bhikṣava evam ucyamānā api mayā kalahajātā eva viharatha bhaṇḍanajātā vigṛhītā vivādam āpannāḥ /",
    "XXvinv09_u:154": " apīdānīṃ poṣadhe 'py apoṣadham (MSV II 180) āgamayatha /",
    "XXvinv09_u:155": " satyaṃ bhadanta /",
    "XXvinv09_u:156": " pūrvavad yāvad evam ucyamānā api te bhikṣavo bhagavatā kalahajātā eva viharanti bhaṇḍanajātā vigṛhītā vivādam āpannāḥ /",
    "XXvinv09_u:157": " anyatamena gṛhapatinā buddhapramukho bhikṣusaṃgho 'ntargṛhe",
    "XXvinv09_u:158": " bhaktenopanimantritaḥ /",
    "XXvinv09_u:159": " bhikṣusaṃghaḥ praviṣṭaḥ /",
    "XXvinv09_u:160": " bhagavān aupadhike 'sthād abhinirhṛtapiṇḍapātaḥ /",
    "XXvinv09_u:161": " paṃcabhiḥ kāraṇair buddhā bhagavantaḥ aupadhike tiṣṭhanty abhinirhṛtapiṇḍapātāḥ /",
    "XXvinv09_u:162": " pūrvavad yāvad asmiṃs tv arthe bhagavān śrāvakāṇāṃ vinaye śikṣāpadaṃ prajñapayitukāma aupadhike",
    "XXvinv09_u:163": " abhinirhṛtapiṇḍapātaḥ /",
    "XXvinv09_u:164": " tatra cārthikapratyarthikānāṃ bhikṣūṇāṃ bhoktuṃ praviṣṭānām antargṛhe utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat sthāpanārheṇa /",
    "XXvinv09_u:165": " apīdānīṃ parasparaprahārikām apy āgamayanti /",
    "XXvinv09_u:166": " atha piṇḍapātābhinirhārako bhikṣuḥ piṇḍapātam ādāya yena bhagavāṃs tenopasaṃkrāntaḥ /",
    "XXvinv09_u:167": " upasaṃkramya piṇḍapātam ekānte sthāpayitvā bhagavataḥ pādau śirasā vanditvā purastād asthāt*",
    "XXvinv09_u:168": " dharmatā khalu buddhā bhagavantaḥ piṇḍapātanirhārakaṃ bhikṣum anayā pratisaṃmodanayā pratisaṃmodante",
    "XXvinv09_u:169": " kaccid bhikṣo praṇītaṃ bhaktaṃ santarpito bhikṣusaṃgha iti /",
    "XXvinv09_u:170": " pratisaṃmodate bata bhagavān piṇḍapātanirhārakaṃ bhikṣum anayā pratisaṃmodanayā /",
    "XXvinv09_u:171": " kaccid bhikṣo praṇītaṃ bhaktaṃ santarpito bhikṣusaṃgha iti /",
    "XXvinv09_u:172": " tathyaṃ bhadanta /",
    "XXvinv09_u:173": " praṇītaṃ bhaktaṃ santarpito bhikṣusaṃghaḥ /",
    "XXvinv09_u:174": " kiṃ tv arthikapratyarthikānāṃ bhikṣūṇām antargṛha utpannaḥ kalaho bhaṇḍanaṃ (MSV II 181) vigraho vivādo yadutāpanna iti pūrvavad yāvat sthāpanārheṇa /",
    "XXvinv09_u:175": " apīdānīṃ parasparaprahārikām apy āgamitāḥ /",
    "XXvinv09_u:176": " atha bhagavān bhaktakṛtiṃ kṛtvā bahir vihārasya pādau prakṣālya vihāraṃ pravikṣat pratisaṃlayanāya",
    "XXvinv09_u:177": " tato bhagavān sāyāhne pratisaṃlayanād vyutthāya purastād bhikṣusaṃghasya prajñapta evāsane niṣaṇṇaḥ /",
    "XXvinv09_u:178": " niṣadya bhagavān bhikṣūn āmantrayate sma /",
    "XXvinv09_u:179": " satyaṃ yuṣmākaṃ bhikṣavaḥ antargṛhe bhoktuṃ praviṣṭānām utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvad apīdānīṃ parasparaprahārikām apy āgamitāḥ /",
    "XXvinv09_u:180": " satyaṃ bhadanta /",
    "XXvinv09_u:181": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "XXvinv09_u:182": " api tv arthikapratyarthikānām ahaṃ bhikṣūṇām antargṛhe praviṣṭānām āsamudācārikān dharmān prajñapayiṣyāmi /",
    "XXvinv09_u:183": " arthikapratyarthikair bhikṣubhir antargṛhe praviṣṭair āsanāntaritair niṣattavyaṃ yatraivaṃrūpasyānanulomikasya kāyasamudācārikasyāvakāśo na bhavati /",
    "XXvinv09_u:184": " arthikapratyarthikā bhikṣavo 'ntargṛhe praviṣṭā yathāprajñaptān āsamudācārikān dharmān na samādāya",
    "XXvinv09_u:185": " (282v1 = GBM 6.877) vartante /",
    "XXvinv09_u:186": " sātisārā bhavanti /",
    "XXvinv09_u:187": " evam ucyamānā api bhikṣavo bhagavatā kalahajātā viharanti bhaṇḍanajātā vigṛhītā vivādam āpannāḥ",
    "XXvinv09_u:188": " etat prakaraṇaṃ bhikṣavo bhagavata ārocayanti /",
    "XXvinv09_u:189": " tatra bhagavān bhikṣūn āmantrayate sma /",
    "XXvinv09_u:190": " mā bhikṣavaḥ kalaho mā bhaṇḍanaṃ mā vigraho mā vivādaḥ /",
    "XXvinv09_u:191": " kalahajātā yūyaṃ bhikṣavo viharanto bhaṇḍanajātā vigṛhītā (MSV",
    "XXvinv09_u:192": " II 182) vivādam āpannā utpannotpannāny adhikaraṇāni damayiṣyatha vyupaśamayiṣyatha dharmeṇa vinayena śāstuḥ śāsanena nedaṃ sthānaṃ vidyate /",
    "XXvinv09_u:193": " akalahajātās tu yūyaṃ bhikṣavo viharantaḥ abhaṇḍanajātā avigṛhītā avivādam āpannā utpannotpannāny adhikaraṇāni damayiṣyatha śamayiṣyatha vyupaśamayiṣyatha dharmeṇa vinayena śāstuḥ śāsanena sthānam etad vidyate /",
    "XXvinv09_u:194": " bhūtapūrvaṃ bhikṣavo brahmadatto nāma kāśirājo dīrghilaś ca kosalarājo 'nyonyaṃ prati viruddhāv abhavatām* /",
    "XXvinv09_u:195": " vistareṇa dīrghilasūtraṃ madhyamāgame samādhisaṃyuktake /",
    "XXvinv09_u:196": " ta evam āhuḥ kiṃ cāpi /",
    "XXvinv09_u:197": " bhagavān evam āha",
    "XXvinv09_u:198": " duḥkhaṃ rājā brahmadatto bhogānāṃ ca parikṣayaḥ /",
    "XXvinv09_u:199": " videśamaraṇaṃ duḥkhaṃ jñātīnāṃ cāpy adarśanam* //",
    "XXvinv09_u:200": " atha bhagavāṃs tasyāṃ velāyāṃ gāthāṃ bhāṣate /",
    "XXvinv09_u:201": " {Cf. Uv 14.5-16; Vin I 349",
    "XXvinv09_u:202": " and 395}",
    "XXvinv09_u:203": " pṛthakchabdāḥ samajavā nedaṃ śreṣṭham iti manyatām* /",
    "XXvinv09_u:204": " saṃghe hi bhidyamāne hi nābalaṃ kiṃci manyatām* /",
    "XXvinv09_u:205": " asthicchidāṃ prāṇabhṛtāṃ gavāśvadhanahāriṇām* /",
    "XXvinv09_u:206": " rāṣṭraṃ vilumpatāṃ caiva punar bhavati saṃgatim* /",
    "XXvinv09_u:207": " yuṣmākaṃ na bhavet kasmād imaṃ dharmaṃ vijānatām* //",
    "XXvinv09_u:208": " parāmṛṣṭā paṇḍitābhāsā vāṇīgocaravādinī /",
    "XXvinv09_u:209": " vyāyacchatāṃ mukhād vāmā yayā nītā na te viduḥ //",
    "XXvinv09_u:210": " pare 'tra na vijānanti vayam atrodyamāmahe /",
    "XXvinv09_u:211": " atra ye tu vijānanti teṣāṃ śāmyanti methakāḥ //",
    "XXvinv09_u:212": " ākrośan mām avocan mām ajayan mām ajāpayaḥ /",
    "XXvinv09_u:213": " atra ye upanahyanti vairaṃ teṣāṃ na śāmyati //",
    "XXvinv09_u:214": " ākrośan mām avocan mām ajayan mām ajāpayan* /",
    "XXvinv09_u:215": " atra ye nopanahyanti vairaṃ teṣāṃ praśāmyati //",
    "XXvinv09_u:216": " na hi vaireṇa vairāṇi śāmyantīha kadācana /",
    "XXvinv09_u:217": " kṣāntyā vairāṇi śāmyanti eṣa dharmaḥ sanātanaḥ //",
    "XXvinv09_u:218": " vairaṃ na vaireṇa hi jātu śāmyate śāmyanti vairāṇi avairatābhiḥ /",
    "XXvinv09_u:219": " vairaprasaṃgo hy ahitāya dehināṃ tasmād dhi vairaṃ na karoti paṇḍitaḥ //",
    "XXvinv09_u:220": " sacel labheta nipakaṃ sahāyakaṃ sārdhaṃcaraṃ sādhuvihāradhīram* /",
    "XXvinv09_u:221": " abhibhūya sarvāṇi parisravāṇi careta tenāttamanā pratismṛtaḥ //",
    "XXvinv09_u:222": " no cel labheta nipakaṃ sahāyakaṃ sārdhaṃcaraṃ sādhuvihāradhīram* /",
    "XXvinv09_u:223": " rājeva rāṣṭraṃ vipulaṃ prahāya ekaś caren na ca pāpāni kuryāt* //",
    "XXvinv09_u:224": " caraṃś cen nādhigaccheta śreyaḥ sadṛśam ātmanaḥ /",
    "XXvinv09_u:225": " ekacaryāṃ dṛḍhāṃ kuryān nāsti bāle sahāyatā //",
    "XXvinv09_u:226": " ekasya caritaṃ śreyo na tu bāle sahāyatā /",
    "XXvinv09_u:227": " alpotsukaś cared eko mātaṅgāraṇyanāgavat* //",
    "XXvinv09_u:228": " (MSV II 186) (283r1 = GBM 6.878)",
    "XXvinv09_u:229": " evam ukte kośāmbakā bhikṣavo bhagavantam idam avocan* /",
    "XXvinv09_u:230": " dharmasvāmī bhagavān dharmasvāmī sugataḥ /",
    "XXvinv09_u:231": " ete 'smākaṃ vakṣyanti duruktāni durbhāṣitāni /",
    "XXvinv09_u:232": " vayam eṣāṃ kimarthaṃ marṣayāma iti /",
    "XXvinv09_u:233": " atha bhagavāṃs teṣāṃ bhikṣūṇāṃ tayā īryayā caryayā vipratipattyā anāttamanā anabhirāddhas tata eva ṛddhyā upari vihāyasā prakrānto yena śrāvastī tena cārikāṃ prakrānto",
    "XXvinv09_u:234": " 'nupūrveṇa śrāvastīm anuprāptaḥ /",
    "XXvinv09_u:235": " śrāvastyāṃ viharati jetavane",
    "XXvinv09_u:236": " 'nāthapiṇḍadasyārāme /",
    "XXvinv09_u:237": " tatra svid bhagavati prakrānte kośāmbakānāṃ bhikṣūṇāṃ vaiśālakānāṃ ca bhikṣūṇām evaṃrūpaḥ īryāpathaḥ saṃvṛttaḥ /",
    "XXvinv09_u:238": " pūrvabhakte 'pi piṇḍapātaṃ praviśanti paścādbhakte dvāraṃ baddhvā kalahaṃ",
    "XXvinv09_u:239": " kurvanti /",
    "XXvinv09_u:240": " tathā eṣāṃ tayā īryayā caryayā vipratipattyā dvādaśavarṣāṇi samatikrāntāni /",
    "XXvinv09_u:241": " kośāmbakā brāhmaṇagṛhapatayaḥ saṃsthāgāre parasparaṃ saṃjalpaṃ kartum ārabdhāḥ /",
    "XXvinv09_u:242": " vayaṃ bhavanto 'tyarthaṃ bhagavato",
    "XXvinv09_u:243": " 'bhiprasannāś cīvarapiṇḍapātaśayanāsanaglānapratyayabhaiṣajyapariṣkāraiḥ /",
    "XXvinv09_u:244": " atha ca punar bhagavatāsya gocarasya dvādaśavarṣāṇi parityaktasyādyatvenāpi nāgacchatīti /",
    "XXvinv09_u:245": " apare kathayanti /",
    "XXvinv09_u:246": " bhavanto bhagavān ihāgamiṣyatīti yatredānīṃ kośāmbakānāṃ bhikṣūṇām iyam evaṃrūpā īryā caryā vipratipattiḥ /",
    "XXvinv09_u:247": " pūrvabhakte piṇḍapātaṃ praviśanti paścādbhakte dvāraṃ baddhvā kaliṃ kurvantīti /",
    "XXvinv09_u:248": " apare tv āhuḥ /",
    "XXvinv09_u:249": " nāyaṃ bhavanta eṣāṃ doṣaḥ kiṃ tv asmākaṃ ye vayam ebhyaḥ piṇḍapātaṃ prayacchāmaḥ vāksaṃbhāṣaṇaṃ vā /",
    "XXvinv09_u:250": " etaṃ vayaṃ kriyākāraṃ vyavasthāpayāmaḥ /",
    "XXvinv09_u:251": " naiṣāṃ (MSV",
    "XXvinv09_u:252": " II 187) kenacit piṇḍako deyo vāksaṃbhāṣaṇaṃ ceti /",
    "XXvinv09_u:253": " te kriyākāraṃ kṛtvā vyavasthitāḥ /",
    "XXvinv09_u:254": " yāvad aparasmin divase kośāmbakā bhikṣavaḥ piṇḍapātaṃ praviṣṭāḥ /",
    "XXvinv09_u:255": " na kenacid ābhāṣitā nāpi piṇḍako dattaḥ /",
    "XXvinv09_u:256": " te yathā dhautakenaiva pātreṇa piṇḍapātaṃ praviṣṭās tathā dhautakenaiva niṣkrāntāḥ",
    "XXvinv09_u:257": " / alabdhvaikāṃ bhikṣām api tatas taiḥ saṃbhūya kośāmbakā brāhmaṇagṛhapataya uktāḥ /",
    "XXvinv09_u:258": " bhavanto 'yuktaṃ tāvad yat piṇḍapātaṃ na prayacchatha /",
    "XXvinv09_u:259": " arthaparikṣaya iti /",
    "XXvinv09_u:260": " kim asmābhir aparāddhaṃ yad vācam api na prayacchatheti /",
    "XXvinv09_u:261": " te kathayanti /",
    "XXvinv09_u:262": " yūyam api śramaṇāḥ śākyaputrīyā ity ātmānaṃ pratijānīdhve /",
    "XXvinv09_u:263": " yeṣāṃ śāstā īryayā caryayā vipratipattyā anāttamanā anabhirāddhaḥ /",
    "XXvinv09_u:264": " upari vihāyasā prakrāntaḥ /",
    "XXvinv09_u:265": " dvādaśavarṣāṇi samatikrāntāny adyatvenāpi nāgacchatīti /",
    "XXvinv09_u:266": " te tūṣṇīm eva sthitāḥ /",
    "XXvinv09_u:267": " teṣāṃ tu sakāśam upasaṃkramya kathayanti /",
    "XXvinv09_u:268": " āyuṣmantaḥ sthāne vayam ebhir avasāditāḥ /",
    "XXvinv09_u:269": " yaḥ pṛthivyāṃ skhalati sa tān eva niḥśṛtyottiṣṭhati /",
    "XXvinv09_u:270": " sarvathā śrāvastyāṃ gacchāmaḥ /",
    "XXvinv09_u:271": " bhagavantaṃ kṣamayāmo bhikṣusaṃghaṃ ceti /",
    "XXvinv09_u:272": " atha kośāmbakā bhikṣavas tasyā eva rātrer atyayāt samādāya pātracīvaram apraviśyaiva kośāmbīṃ yena śrāvastī yena cārikāṃ prakrāntāḥ /",
    "XXvinv09_u:273": " aśrauṣīd āyuṣmān ānandaḥ kośāmbakā bhikṣava āgacchanti kalahakārakā bhaṇḍanakārakā vigrahakārakā ādhikaraṇikāḥ /",
    "XXvinv09_u:274": " yair avamānito bhagavān ihāgataḥ /",
    "XXvinv09_u:275": " (283v1 = GBM 6.879) te 'smāṃś codayiṣyanti smārayiṣyanti alajjitena vā vaitarikeṇa vā yanv ahaṃ bhagavata ārocayeyam iti viditvā yena bhagavāṃs tenopasaṃkrāntaḥ /",
    "XXvinv09_u:276": " upasaṃkramya bhagavataḥ pādau śirasā vanditvaikānte 'sthāt* /",
    "XXvinv09_u:277": " ekāntasthita āyuṣmān ānando bhagavantam idam avocat* /",
    "XXvinv09_u:278": " śrutaṃ mayā bhadanta kośāmbakā bhikṣava ihāgacchanti kalahakārakā bhaṇḍanakārakā vigrahakārakā vivādakārakā ādhikaraṇikāḥ /",
    "XXvinv09_u:279": " yair bhagavān avamānita ihāgataḥ /",
    "XXvinv09_u:280": " te 'smāṃś codayiṣyanti smārayiṣyanti alajjitena vā vaitareṇa vā /",
    "XXvinv09_u:281": " eṣām asmābhiḥ kathaṃ pratipattavyam* /",
    "XXvinv09_u:282": " te ānanda bhikṣubhir nālaptavyā na saṃlaptavyā nāvalokayitavyā na vilokayitavyā nānyatra hastavyavahārakeṇa pratyantimāni śayanāsanāni uddeṣṭavyāni /",
    "XXvinv09_u:283": " yadi kathayanti vṛddhā vayaṃ kasmāt pratyantāni śayanāsanāni uddiśyanta iti /",
    "XXvinv09_u:284": " vaktavyāḥ /",
    "XXvinv09_u:285": " yūyam api śramaṇāḥ śākyaputrīyā ity ātmānaṃ pratijānīdhve yeṣāṃ śāstā īryayā caryayā vipratipattyā anāttamanā anabhirāddhas tata eva ṛddhyā ihāgataḥ kāruṇikaḥ śāstā yenaitad",
    "XXvinv09_u:286": " anujñātam* /",
    "XXvinv09_u:287": " etad api yuṣmākaṃ na prāpadyata iti /",
    "XXvinv09_u:288": " aśrauṣīn mahāprajāpatī gautamī kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā (MSV II 189) ādhikaraṇikā iti śrutvā ca punar asyaitad abhavat* /",
    "XXvinv09_u:289": " gacchāmi bhagavantam avalokayāmīti teṣāṃ mayā kathaṃ pratipattavyam iti viditvā yena bhagavāṃs tenopasaṃkrāntā /",
    "XXvinv09_u:290": " upasaṃkramya bhagavataḥ pādau śirasā vanditvaikānte niṣaṇṇā /",
    "XXvinv09_u:291": " ekāntaniṣaṇṇā mahāprajāpatī gautamī bhagavantam idam avocat* /",
    "XXvinv09_u:292": " śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti /",
    "XXvinv09_u:293": " teṣāṃ mayā kathaṃ pratipattavyam* /",
    "XXvinv09_u:294": " kośāmbakā bhikṣavas tvayā gautamī nālaptavyā na saṃlaptavyā nāvalokayitavyā na vyavalokayitavyā nānyat tu sahadarśanād evāsanaṃ bhoktavyaṃ jyeṣṭhaparṣad iti kṛtvā /",
    "XXvinv09_u:295": " aśrauṣīd anāthapiṇḍado gṛhapatiḥ kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti śrutvā ca punar asyaitad abhavat* /",
    "XXvinv09_u:296": " gacchāmi bhagavantam avalokayāmīti teṣāṃ mayā kathaṃ pratipattavyam iti viditvā yena bhagavāṃs tenopasaṃkrāntaḥ /",
    "XXvinv09_u:297": " upasaṃkramya bhagavataḥ pādau śirasā vanditvaikānte niṣaṇṇaḥ /",
    "XXvinv09_u:298": " ekāntaniṣaṇṇo 'nāthapiṇḍado gṛhapatir bhagavantam idam avocat*",
    "XXvinv09_u:299": " / śrutaṃ mayā bhadanta kośāmbakā bhikṣava āgacchanti kalahakārakā bhaṇḍanakārakā vigrahakārakā vivādakārakā ādhikaraṇikā iti teṣāṃ mayā kathaṃ pratipattavyam* /",
    "XXvinv09_u:300": " kośāmbakā bhikṣavas tvayā gṛhapate nālaptavyā (MSV II 190) na saṃlaptavyā nāvalokayitavyā na vyavalokayitavyā na",
    "XXvinv09_u:301": " vanditavyāḥ piṇḍapātas tu deyo dānaṃ na virudhyate iti /",
    "XXvinv09_u:302": " kośāṃbakā (284r1 = GBM 6.880) bhikṣavo 'nupūrveṇa śrāvastīm anuprāptāḥ /",
    "XXvinv09_u:303": " tatra pātracīvaraṃ pratiśamayya pādau prakṣālya pṛcchanti /",
    "XXvinv09_u:304": " kaḥ śayanāsanoddeśaka iti /",
    "XXvinv09_u:305": " kalpakārakaiḥ samākhyātam* /",
    "XXvinv09_u:306": " āryānanda iti /",
    "XXvinv09_u:307": " te yenāyuṣmān ānandas tenopasaṃkrāntāḥ /",
    "XXvinv09_u:308": " upasaṃkramyāyuṣmantam ānandam idam",
    "XXvinv09_u:309": " avocat* /",
    "XXvinv09_u:310": " āyuṣman ānanda asmākaṃ śayanāsanāny uddiśya iti /",
    "XXvinv09_u:311": " āyuṣmān ānandas teṣāṃ pratyantimāni śayanāsanāni hastavyavahāreṇoddeṣṭum ārabdhaḥ",
    "XXvinv09_u:312": " / te kathayanti /",
    "XXvinv09_u:313": " āyuṣman ānanda vṛddhā vayam* /",
    "XXvinv09_u:314": " kasmād asmākaṃ pratyantimāni śayanāsanāni uddiśyanta iti /",
    "XXvinv09_u:315": " sa kathayati /",
    "XXvinv09_u:316": " yūyam api śramaṇāḥ śākyaputrīyā ity ātmānaṃ pūrvavad yāvad etad api yuṣmākaṃ na prāpadyata iti /",
    "XXvinv09_u:317": " te saṃvignāḥ kṛcchreṇa rātrim atināmayanti /",
    "XXvinv09_u:318": " athotkṣiptakasya bhikṣo rātryāḥ pratyūśasamaye svasantatiṃ vyavalokayata etad abhavat* /",
    "XXvinv09_u:319": " yad asmākam utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā /",
    "XXvinv09_u:320": " so 'ham āpanno nānāpannaḥ /",
    "XXvinv09_u:321": " utkṣipto nānutkṣiptaḥ /",
    "XXvinv09_u:322": " yat punar utkṣipto dharmeṇa karmaṇā akopyenāsthāpanārheṇa /",
    "XXvinv09_u:323": " yanv ahaṃ sandhiṃ kuryāṃ sāmagrīm iti viditvā kalyam evotthāya yenotkṣiptakānuvartakā bhikṣava utkṣiptakānuvartakānuvartakāś ca tenopasaṃkrāntaḥ /",
    "XXvinv09_u:324": " upasaṃkramyotkṣiptakānuvartakān bhikṣūn utkṣiptakānuvartakānuvartakāṃś cedam avocat* /",
    "XXvinv09_u:325": " iha mamāyuṣmanto rātryāḥ pratyūṣasamaye svasantatiṃ vyavalokayataḥ (MSV II 191) etad abhavat*",
    "XXvinv09_u:326": " yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti /",
    "XXvinv09_u:327": " so 'ham āpanno nānāpannaḥ /",
    "XXvinv09_u:328": " utkṣipto nānutkṣiptaḥ /",
    "XXvinv09_u:329": " yat punar utkṣipto dharmeṇa karmaṇā akopyenāsthāpanārheṇa /",
    "XXvinv09_u:330": " sandhiṃ kuryāṃ sāmagrīm iti /",
    "XXvinv09_u:331": " yūyaṃ kiṃ kathayatha /",
    "XXvinv09_u:332": " te kathayanti /",
    "XXvinv09_u:333": " evaṃ bhavatu /",
    "XXvinv09_u:334": " śobhanam* /",
    "XXvinv09_u:335": " athotkṣiptako bhikṣur utkṣiptakānuvartakā bhikṣava utkṣiptakānuvartakānuvartakāṃś ca yenotkṣiptako bhikṣur utkṣepakānuvartakā bhikṣava utkṣepakānuvartakānuvartakāṃś ca tenopasaṃkrāntaḥ /",
    "XXvinv09_u:336": " upasaṃkramyotkṣepakaṃ bhikṣum utkṣepakānuvartakānuvartakāṃś cedam avocat*",
    "XXvinv09_u:337": " / iha mamāyuṣmanto rātryāḥ pratyūṣasamaye svasantatiṃ vyavalokayata etad",
    "XXvinv09_u:338": " abhavat* /",
    "XXvinv09_u:339": " yan nidānaṃ mamotpannaḥ kalaho bhaṇḍanaṃ pūrvavad yāvat sandhiṃ kuryāṃ sāmagrīm iti /",
    "XXvinv09_u:340": " yūyaṃ kiṃ kariṣyatha /",
    "XXvinv09_u:341": " te kathayanti /",
    "XXvinv09_u:342": " evaṃ bhavatu /",
    "XXvinv09_u:343": " śobhanam iti /",
    "XXvinv09_u:344": " sa tenotkṣiptako bhikṣur utkṣiptakānuvartakā bhikṣava utkṣiptakānuvartakānuvartakā utkṣepako bhikṣur utkṣepakānuvartakā bhikṣava utkṣepakānuvartakānuvartakāś ca yena bhagavāṃs tenopasaṃkrāntāḥ upasaṃkramya bhagavataḥ pādau śirasā vanditvaikānte tasthuḥ /",
    "XXvinv09_u:345": " ekāntasthita utkṣepako bhikṣur bhagavantam idam avocat* /",
    "XXvinv09_u:346": " iha mama bhadanta rātryāḥ pratyūṣasamaye svasantatiṃ vyavalokayata etad abhavat* /",
    "XXvinv09_u:347": " pūrvasandhiṃ kuryāṃ sāmagrīm iti /",
    "XXvinv09_u:348": " tan mayā sarva ime bhikṣavaḥ sāmagryām udyojitā iti /",
    "XXvinv09_u:349": " bhagavān āha /",
    "XXvinv09_u:350": " sādhu sādhu bhikṣo bahupuṇyaṃ prasūyate aprameyam asaṃkhyeyam aprimāṇaṃ yo bhikṣūṇāṃ kalahajātānāṃ viharatāṃ bhaṇḍanajātānāṃ",
    "XXvinv09_u:351": " (284v1 = GBM 6.881) vigṛhītānāṃ (MSV II 192) vivādam āpannānāṃ pakṣāparapakṣavyavasthitānāṃ saṃdhiṃ karoti sāmagrīm* /",
    "XXvinv09_u:352": " yathā hi nāma kaścic chataśac chinnaṃ bālaṃ koṭyā koṭyā pratisandadhyād evam eva bahupuṇyaṃ prasūyate aprameyam asaṃkhyeyam aparimāṇaṃ yo bhikṣūṇāṃ kalahajātānāṃ viharatāṃ pūrvavad yāvat sandhiṃ karoti sāmagrīm* /",
    "XXvinv09_u:353": " api tūtkṣiptakasyāhaṃ bhikṣor āsamudācārikān dharmān prajñapayiṣyāmi /",
    "XXvinv09_u:354": " utkṣiptakena bhikṣuṇā saṃghād osāraṇā yācitavyā /",
    "XXvinv09_u:355": " evaṃ ca punar yācitavyā",
    "XXvinv09_u:356": " / śayanāsanaprajñaptiṃ kṛtvā gaṇḍīm ākoṭya pṛṣṭavācikayā bhikṣūn",
    "XXvinv09_u:357": " samanuyujya sarvasaṃghe sanniṣaṇṇe sannipatite yathāvṛddhikayā sagauraveṇa sāmīcīṃ kṛtvā vṛddhānte utkuṭukena niṣadyāñjaliṃ pragṛhya idaṃ syād vacanīyam* /",
    "XXvinv09_u:358": " śṛṇotu bhadantaḥ saṃghaḥ /",
    "XXvinv09_u:359": " yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā utkṣiptaka iti vā anutkṣiptaka iti vā so 'ham āpanno nānāpannaḥ utkṣipto nānutkṣiptaḥ /",
    "XXvinv09_u:360": " yat punar utkṣipto dharmeṇa karmaṇā akopyenāsthāpanārheṇa /",
    "XXvinv09_u:361": " so 'ham evaṃnāmā utkṣiptako bhikṣuḥ saṃghād osāraṇaṃ yāce /",
    "XXvinv09_u:362": " osārayatu māṃ bhadantaḥ saṃghaḥ",
    "XXvinv09_u:363": " / yathādharmeṇa yathāvinayaṃ pratikariṣye /",
    "XXvinv09_u:364": " anukampayānukampām upādāya /",
    "XXvinv09_u:365": " evaṃ dvir api trir api /",
    "XXvinv09_u:366": " tataḥ paścād ekena bhikṣuṇā jñaptiṃ kṛtvā karma",
    "XXvinv09_u:367": " kartavyam* /",
    "XXvinv09_u:368": " śṛṇotu bhadanta saṃghaḥ /",
    "XXvinv09_u:369": " yan nidānam apy āyuṣmanta utpannaḥ kalaho bhaṇḍanaṃ vigraho vivādo yadutāpanna iti vā /",
    "XXvinv09_u:370": " anāpanna iti vā /",
    "XXvinv09_u:371": " utkṣiptaka iti vā /",
    "XXvinv09_u:372": " anutkṣiptaka iti vā /",
    "XXvinv09_u:373": " so 'yam āpanno nānāpanna /",
    "XXvinv09_u:374": " utkṣiptako nānutkṣiptakaḥ /",
    "XXvinv09_u:375": " yat punar utkṣipto dharmeṇa karmaṇākopyenāsthāpanārheṇa (MSV II 193) /",
    "XXvinv09_u:376": " so 'yam evaṃnāmā utkṣiptako bhikṣuḥ saṃghād osāraṇaṃ yācate",
    "XXvinv09_u:377": " / sacet saṃghasya prāptakālaṃ kṣametānujānīyāt saṃgho yat saṃgha evaṃnāmānaṃ bhikṣum osārayed iti /",
    "XXvinv09_u:378": " eṣā jñaptiḥ /",
    "XXvinv09_u:379": " karma kartavyam* /",
    "XXvinv09_u:380": " śṛṇotu bhadantaḥ saṃghaḥ /",
    "XXvinv09_u:381": " yan nidānam apy āyuṣmata utpannaḥ kalaho bhaṇḍanaṃ vigraho vivādaḥ pūrvavad yāvat* /",
    "XXvinv09_u:382": " so 'yam evaṃnāmā bhikṣuḥ saṃghād osāraṇaṃ yācate /",
    "XXvinv09_u:383": " tat saṃgha evaṃnāmānaṃ bhikṣum osārayati /",
    "XXvinv09_u:384": " yeṣām āyuṣmatāṃ kṣametānujānīyāt saṃgho yat saṃgha evaṃnāmānaṃ bhikṣum osārayed iti /",
    "XXvinv09_u:385": " eṣā jñaptiḥ /",
    "XXvinv09_u:386": " karma kartavyam* /",
    "XXvinv09_u:387": " śṛṇotu bhadantaḥ saṃghaḥ /",
    "XXvinv09_u:388": " yan nidānam apy āyuṣmata utpannaḥ kalaho bhaṇḍanaṃ vigraho vivādaḥ pūrvavad yāvat* /",
    "XXvinv09_u:389": " so 'yam evaṃnāmā utkṣiptako bhikṣuḥ saṃghād osāraṇaṃ yācate /",
    "XXvinv09_u:390": " tat saṃgha evaṃnāmānaṃ bhikṣum osārayati /",
    "XXvinv09_u:391": " yeṣām āyuṣmatāṃ kṣamante evaṃnāmānam utkṣiptakaṃ bhikṣum osārayitum* /",
    "XXvinv09_u:392": " te tūṣṇīm* /",
    "XXvinv09_u:393": " na kṣamante /",
    "XXvinv09_u:394": " bhāṣantām* /",
    "XXvinv09_u:395": " osāritaḥ saṃghena evaṃnāmā utkṣiptako bhikṣuḥ /",
    "XXvinv09_u:396": " kṣāntam anujñātaṃ saṃghena /",
    "XXvinv09_u:397": " yasmāt tūṣṇīm evam etad dhārayāmi /",
    "XXvinv09_u:398": " osāraṇīyaṃ karma /",
    "XXvinv09_u:399": " tasyāhaṃ bhikṣor āsamudācārikān dharmān prajñapayāmi /",
    "XXvinv09_u:400": " osāraṇīyakarmakṛtena bhikṣūṇā saṃghāt sāmagrī yācayitavyā /",
    "XXvinv09_u:401": " evaṃ ca punar yācayitavyā /",
    "XXvinv09_u:402": " śṛṇotu bhadantaḥ saṃghaḥ /",
    "XXvinv09_u:403": " yan nidānaṃ mamotpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā",
    "XXvinv09_u:404": " utkṣipta iti vā anutkṣipta iti vā /",
    "XXvinv09_u:405": " so 'ham āpanno nānāpannaḥ /",
    "XXvinv09_u:406": " utkṣiptako nānutkṣiptakaḥ /",
    "XXvinv09_u:407": " yat punar utkṣipto dharmeṇa karmaṇā akopyenāsthāpanārheṇa /",
    "XXvinv09_u:408": " tena mayā evaṃnāmnā (285r1 = GBM 6.882) utkṣiptakena bhikṣuṇā saṃghād osāraṇā yācitā /",
    "XXvinv09_u:409": " kṛtaṃ mama saṃghenosāraṇīyaṃ karma /",
    "XXvinv09_u:410": " so 'ham evaṃnāmā osāraraṇīyakarmakṛto bhikṣusaṃghāt sāmagrīṃ yāce /",
    "XXvinv09_u:411": " dadātu bhadantaḥ saṃgho mamaivaṃnāmna osāritasya bhikṣoḥ saṃghasāmagrīm* /",
    "XXvinv09_u:412": " anukampayānukampām upādāya /",
    "XXvinv09_u:413": " evaṃ dvir api /",
    "XXvinv09_u:414": " evaṃ trir api /",
    "XXvinv09_u:415": " tataḥ paścād ekena bhikṣuṇā jñaptiṃ kṛtvā karma kartavyam* /",
    "XXvinv09_u:416": " śṛṇotu bhadanta saṃghaḥ /",
    "XXvinv09_u:417": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti pūrvavad yāvat* /",
    "XXvinv09_u:418": " sacet saṃghasya prāptakālaṃ kṣametānujānīyāt saṃgho yat saṃgha evaṃnāmnaḥ osāraṇīyakarmakṛtasya bhikṣoḥ sāmagrīṃ dadyād iti /",
    "XXvinv09_u:419": " eṣā jñaptiḥ /",
    "XXvinv09_u:420": " karma",
    "XXvinv09_u:421": " kartavyam* /",
    "XXvinv09_u:422": " śṛṇotu bhadanta saṃghaḥ /",
    "XXvinv09_u:423": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpannaḥ pūrvavad yāvad dattā saṃghena evaṃnāmnaḥ osāraṇīyakarmakṛtasya bhikṣoḥ sāmagrī /",
    "XXvinv09_u:424": " kśāntam anujñātam* /",
    "XXvinv09_u:425": " yasmāt tūṣṇīm evam etad dhārayāmi /",
    "XXvinv09_u:426": " ity asya saṃghena osāraṇīyakarmakṛtasya bhikṣoḥ sāmagrī dattā bhavati /",
    "XXvinv09_u:427": " tasya saṃghena sāmagrī dātavyā /",
    "XXvinv09_u:428": " nātra kaukṛtyaṃ karaṇīyam* /",
    "XXvinv09_u:429": " saṃghasāmagrīdattakasyāhaṃ bhikṣor āsamudācārikān dharmān prajñapayāmi /",
    "XXvinv09_u:430": " saṃghasāmagrīdattakena bhikṣuṇā poṣadho yācitavyaḥ /",
    "XXvinv09_u:431": " evaṃ ca punar yācitavyaḥ /",
    "XXvinv09_u:432": " śayanāsanaprajñaptiṃ kṛtvā pūrvavad yāvat* /",
    "XXvinv09_u:433": " so 'ham evaṃnāmā saṃghasāmagrīdattakaḥ saṃghāt sāmagrīpoṣadhaṃ yāce /",
    "XXvinv09_u:434": " dadātu bhadantaḥ saṃghaḥ mamaivaṃnāmnaḥ sāmagrīdattakasya bhikṣoḥ sāmagrīpoṣadham anukampām upādāya /",
    "XXvinv09_u:435": " evaṃ dvir api /",
    "XXvinv09_u:436": " trir api /",
    "XXvinv09_u:437": " tataḥ paścād ekena bhikṣuṇā jñaptiṃ kṛtvā karma kartavyam* /",
    "XXvinv09_u:438": " śṛṇotu bhadantaḥ saṃghaḥ /",
    "XXvinv09_u:439": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā pūrvavad yāvat* /",
    "XXvinv09_u:440": " so 'yam",
    "XXvinv09_u:441": " evaṃnāmā saṃghasāmagrīdattakaḥ saṃghāt sāmagrīpoṣadhaṃ yācate /",
    "XXvinv09_u:442": " sacet saṃghasya prāptakālaṃ kṣametānujānīyāt saṃgho yat saṃgha evaṃnāmnaḥ saṃghasāmagrīdattakasya bhikṣoḥ sāmagrīpoṣadhaṃ dadyād iti /",
    "XXvinv09_u:443": " eṣā jñaptiḥ /",
    "XXvinv09_u:444": " karma kartavyam* /",
    "XXvinv09_u:445": " śṛṇotu bhadantaḥ saṃghaḥ /",
    "XXvinv09_u:446": " yan nidānam asyāyuṣmata utpannaḥ kalaho bhaṇḍanaṃ vigraho vivādo yadutāpanna iti vā anāpanna iti vā pūrvavad",
    "XXvinv09_u:447": " yāvat* /",
    "XXvinv09_u:448": " so 'yam evaṃnāmā sāmagrīdattakaḥ saṃghāt sāmagrīpoṣadhaṃ yācate /",
    "XXvinv09_u:449": " tat saṃgha evaṃnāmnaḥ sāmagrīdattakasya bhikṣoḥ sāmagrīpoṣadhaṃ dadāti /",
    "XXvinv09_u:450": " eṣām āyuṣmatāṃ kṣamante evaṃnāmnaḥ sāmagrīdattakasya bhikṣoḥ sāmagrīpoṣadhaṃ dātum* /",
    "XXvinv09_u:451": " te tūṣṇīm* /",
    "XXvinv09_u:452": " na kṣamante /",
    "XXvinv09_u:453": " bhāṣantām* /",
    "XXvinv09_u:454": " dattaḥ saṃghena evaṃnāmnaḥ sāmagrīdattakasya bhikṣoḥ sāmagrīpoṣadhaḥ /",
    "XXvinv09_u:455": " kṣāntam anujñātaṃ saṃghena /",
    "XXvinv09_u:456": " yasmāt tūṣṇīm evam etad dhārayāmi /",
    "XXvinv09_u:457": " yasya saṃghena sāmagrīdattakasya bhikṣoḥ sāmagrīpoṣadho datto bhavati tena sārdhaṃ saṃghenaikatye niṣadya poṣadhaḥ kartavyaḥ pravāraṇā jñaptiḥ jñaptidvitīyaṃ jñapticaturthaṃ karma /",
    "XXvinv09_u:458": " nātra kaukṛtyaṃ karaṇīyam* /",
    "XXvinv09_u:459": " vyagrāḥ kurvanti sātisārā bhavanti /",
    "XXvinv09_u:460": " na ca punar bhikṣuṇā apoṣadhe poṣadham āgamayati /",
    "XXvinv09_u:461": " sātisāro bhavati /",
    "XXvinv09_u:462": " sthāpayitvā maṅgalyapoṣadhaṃ sāmagrīpoṣadhaṃ vā /",
    "XXvinv09_u:463": " kośāmbakavastu samāptam* //"
}