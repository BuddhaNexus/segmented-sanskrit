{
    "GK20sypadatu:0": "Udīcya Śyāmilaka: Pāḍatāḍitaka",
    "GK20sypadatu:1": "[p.65] 0 śrīmahākaviśyāmilakaviracitaṃ pādatāḍitakam.",
    "GK20sypadatu:2": "(nāndyante, tataḥ praviśati sūtradhāraḥ)",
    "GK20sypadatu:3": "(sūtra)",
    "GK20sypadatu:4": "l (a) dehatyāgena śambhor nayanahutavahe mānito yena kopaḥ",
    "GK20sypadatu:5": "(b) sendrā yasyānuśiṣṭiṃ srajam iva vibudhā dhārayanty uttamāṅgaiḥ",
    "GK20sypadatu:6": "(c) pāyāt kāmaḥ sa yuṣmān pravitatavanitālocanāpāṅgaśārṅgo (d) bāṇā yasyendriyārthā munijanamanasāṃ sādakā bhedakāś ca",
    "GK20sypadatu:7_0": "api ca 2 (a) sabhrūkṣepaṃ sahāsaṃ stananihitakarām īkṣamāṇena devīṃ (b) saṃtrāsākṣiptavāgbhiḥ",
    "GK20sypadatu:7_1": "saha gaṇapatibhir nandinā vanditena (c) pāyād vaḥ puṣpaketur vṛṣapatikakudāpāśrayanyastadoṣṇā",
    "GK20sypadatu:8_0": "(d) yasya kruddhena bāhyaṃ karaṇam apahṛtaṃ śambhunā na prabhāvaḥ evam āryamiśrān",
    "GK20sypadatu:8_1": "śirasā praṇipatya vijñāpayāmi yad vayam āryaśyāmilakasya kṛtiṃ pādatāḍitakaṃ nāma",
    "GK20sypadatu:8_2": "bhāṇaṃ prayoktuṃ [p.66] vyavasitāḥ tat tasya kaver matipariśramam avadhānadānenānugrahītum",
    "GK20sypadatu:9": "icchāmaḥ kutaḥ 3 (a) idam iha padaṃ mā bhūd evaṃ bhavatv idam anyathā",
    "GK20sypadatu:10": "(b) kṛtam idam ayaṃ granthenārtho mahān upapāditaḥ",
    "GK20sypadatu:11": "(c) iti manasi yaḥ kāvyārambhe kaver bhavati śramaḥ",
    "GK20sypadatu:12": "(d) sanayanajalo romodbhedaḥ satāṃ tam apohati kutaḥ",
    "GK20sypadatu:13_0": "4 (a) nirgamyatāṃ bakabiḍālasamapracārair (b) āryaiś ca rājasacivaiḥ śamavṛttibhiś",
    "GK20sypadatu:13_1": "ca (c) tiṣṭhantu ḍiṇḍikavinarmakalāvidagdhā (d) nirmakṣikaṃ madhu pipāsati dhūrtagoṣṭhī",
    "GK20sypadatu:13_2": "kutaḥ 5 (a) na prāpnuvanti yatayo ruditena mokṣaṃ (b) svargāyatiṃ na parihāsakathā",
    "GK20sypadatu:13_3": "ruṇaddhi",
    "GK20sypadatu:14": "(c) tasmāt pratītamanasā hasitavyam eva",
    "GK20sypadatu:15_0": "(d) vṛttiṃ budhena khalu kaurukucīṃ vihāya ko nu khalu mayi vijñāpanāvyagre śabda",
    "GK20sypadatu:15_1": "iva śrūyate (karṇaṃ dattvā) hanta vijñātam eṣa hi sa viṭamaṇḍapaṃ praviśya dhūrtacākrikaḥ",
    "GK20sypadatu:15_2": "khalatiśyāmilako",
    "GK20sypadatu:16": "ghaṇṭām āhatya ghoṣayati ya eṣaḥ",
    "GK20sypadatu:17": "[p.67] 6 (a) vyatikarasukhabhedaḥ kāminīkāmukānāṃ (b) divasasamayadūto dundubhīnāṃ purodhāḥ",
    "GK20sypadatu:18": "(c) kalam uṣasi kharatvād yasya kaṇṭhīravāṇāṃ (d) balavad abhinadanto gardabhā nānuyānti kiṃ ca tāvad anena ghuṣyate (karṇaṃ dattvā) (naipathye)",
    "GK20sypadatu:19": "7 (a) jayati madanasya ketuḥ",
    "GK20sypadatu:20": "kāntaṃ praty udyato vilāsinyāḥ",
    "GK20sypadatu:21": "(b) śirasā prārthayitavyaḥ sālaktakanūpuraḥ pādaḥ (niṣkrāntaḥ)",
    "GK20sypadatu:22": "(sthāpanā)",
    "GK20sypadatu:23": "(tataḥ praviśati viṭaḥ)",
    "GK20sypadatu:24": "vi -- mā tāvad bhoḥ -- kim atra ghoṣayitavyam yad evam 8 (a) praṇayakalahodyatena srastāṃśukadarśitorumūlena (b) jitam eva madakalāyā",
    "GK20sypadatu:25_0": "nūpuramukhareṇa pādena aye kenaitad dhasitam (vilokya) dadruṇamādhavo 'py atraiva",
    "GK20sypadatu:25_1": "aṃgho dadruṇamādhava kim atra hāsyasthānam kiṃ bravīṣi - pratyakṣaṃ hi me tad yad",
    "GK20sypadatu:25_2": "atīte 'hani tatrabhavatyā surāṣṭrāṇāṃ vāramukhyayā samadanayā madanasenikayā tatrabhavāṃs",
    "GK20sypadatu:25_3": "tauṇḍikokir viṣṇunāgaś caraṇakamalena śirasy anugṛhīta iti suṣṭhu khalv idam ucyate",
    "GK20sypadatu:25_4": "- eti jīvantam ānando naraṃ varṣaśatād",
    "GK20sypadatu:26_0": "[p.68] apīti viṣṇunāgo 'pi nāmaivaṃ sarvakāmijanasādhāraṇaṃ caraṇatāḍanasaṃjñakaṃ",
    "GK20sypadatu:26_1": "śirasy abhiṣekaṃ prāptavān kiṃ bravīṣikuto 'sya tāni bhāgadheyāni yaḥ sa īdṛśānāṃ",
    "GK20sypadatu:26_2": "praṇayakalahotsavānāṃ pātraṃ bhaviṣyati sa hi tasyā veśadevatāyās taṃ saṃmānaviśeṣam",
    "GK20sypadatu:26_3": "avamānaṃ manyamānaḥ krodhaparivyaktanayanarāgaḥ prasphuritabhrukuṭīvakraṃ lalāṭaṃ",
    "GK20sypadatu:26_4": "kṛtvā śiro",
    "GK20sypadatu:27": "vinirdhūya daśanair oṣṭham abhidaśya pāṇinā pāṇim abhihatya dīrghaṃ niḥśvasyoktavān hā dhik puṃścali, anātmajñe, yayā tvayā mamāsmin",
    "GK20sypadatu:28": "9 (a) prayatakarayā mātrā yatnāt prabaddhaśikhaṇḍake",
    "GK20sypadatu:29": "(b) caraṇavinate pitrāghrāte śiśur guṇavān iti (c) sakusumalavaiḥ śāntyambhobhir dvijātibhir",
    "GK20sypadatu:30_0": "(d) śirasi caraṇo nyasto garvān na gauravam īkṣitam evaṃ cānenoktā virajyamānasaṃdhyārāgeva",
    "GK20sypadatu:30_1": "rajani varṇāntaram upagatā atiprabhātacandraniṣprabhaṃ vadanam udvahantī 10 (a) vyapagatamadarāgā",
    "GK20sypadatu:30_2": "bhraśyamānopacārā (b) kim idam iti viṣādāt svinnasarvāṅgayaṣṭiḥ (c) bhayavigalitaśobhā",
    "GK20sypadatu:30_3": "vāntapuṣpeṇa mūrdhnā",
    "GK20sypadatu:31": "(d) na punar iti vadantī pādayos tasya lagnā praṇipātāvanatā cānena nirdhūyoktā carṣaṇi, mā sprākṣīḥ, kardanena na māṃ",
    "GK20sypadatu:32": "ḍhaukitum arhasīti kaṣṭaṃ bhoḥ, kokilā khalu kauśikam anuvartate madanasenikāpi taṃ puruṣavetālaṃ",
    "GK20sypadatu:33": "[p.69] kadaryam apavīryam anuvartata iti bhavati me vismayaḥ bhavati ca",
    "GK20sypadatu:34_0": "punar mahāmātraputro rājñaḥ śāsanādhikṛta iti dānakāmāv upekṣate śabdakāmāḥ khalv",
    "GK20sypadatu:34_1": "etā bhavanti kāme hi prayojanam anekavidham ity upadiśyate kiṃ bravīṣi - labdhaṃ",
    "GK20sypadatu:34_2": "khalu śabdakāmayā śabdapradhānārjanāc chabdasya vyasanam iti sā hi tapasvinī",
    "GK20sypadatu:35": "11 (a) tiryaktrapāvanatapakṣmapuṭapravāntair",
    "GK20sypadatu:36_0": "(b) dhautādharastanamukhī nayanāmbupātaiḥ (c) svāṅgeṣv alīyata navaiḥ sahasā stanadbhir",
    "GK20sypadatu:36_1": "(d) udvejitā jaladharair iva rājahaṃsī iti na ca bhoḥ citram idaṃ śrotavyaṃ śrutam",
    "GK20sypadatu:36_2": "na ca khalv asmābhir viditārthair",
    "GK20sypadatu:37": "apy atītaṃ pṛṣṭam tatas tataḥ kiṃ bravīṣi-- tataḥ sa mayā nirbhartsyoktaḥ:",
    "GK20sypadatu:38": "aye vaiyākaraṇakhasūcin, sumanaso musalena mā kṣautsīr vallakīm ulmukena",
    "GK20sypadatu:39": "mā vādīr, vākkṣureṇa kisalayaklībāṃ mā cchetsīr mattakāśinīm iti evam ukto mām anādṛtya viṭamahattarabhaṭṭijīmūtagṛhaṃ gataḥ tataḥ sā",
    "GK20sypadatu:40": "[p.70] tapasvinī karakisalayaparyastakapolam ānanaṃ kṛtvā praruditā tata",
    "GK20sypadatu:41": "utthāpya mayoktā: sundari, na vānaro veṣṭanam arhati, gardabho vā varapravahaṇaṃ voḍhum alam alaṃ ruditena hāsyaḥ khalv eṣa tapasvī naivaṃ mahāntaṃ śiraḥsatkāram arhati",
    "GK20sypadatu:42": "12 (a) kiṃ kāmī na kacagrahair yam abalāḥ kliśyanti mattā balād",
    "GK20sypadatu:43": "(b) yaṃ badhnanti na mekhalābhir athavā na ghnanti karṇotpalaiḥ (c) pakṣe tasya tu manmathaḥ sukṛtinas tasyotsavo yauvanaṃ",
    "GK20sypadatu:44_0": "(d) dāseneva rahasy apetavinayāḥ krīḍanti yenāṅganāḥ evaṃ coktā smitapuraḥsaram apāṅgena",
    "GK20sypadatu:44_1": "me vacaḥ pratigṛhya saśiraḥpādam avakuṇṭhya vāsasā śayanatalam alaṃkṛtavatī aham",
    "GK20sypadatu:44_2": "api kāmipratyavarasya duścaritam anucintayan prabhātam - iti rajñaḥ prabhātanāndīsvanair",
    "GK20sypadatu:45": "utthāpitaḥ kṛtakartavyas tad eva duḥsvapnadarśanam ivāpanetuṃ brāhmaṇapīṭhikāṃ gataḥ tasyāṃ ca brāhmaṇapīṭhikāyāṃ pūrvagataṃ kīrṇakeśaṃ",
    "GK20sypadatu:46": "viṣṇunā-",
    "GK20sypadatu:47": "[p.71] gam evārtarūpam ātmakarmācakṣamāṇam asāv ahaṃ bhoḥ evaṃkarmā taṃ mā",
    "GK20sypadatu:48_0": "vṛṣalyāḥ pādāvadhūtaśiraskaṃ trātum arhanti traividyavṛddhā ity uktavantam apaśyam",
    "GK20sypadatu:48_1": "evaṃ coktā brāhmaṇāś calakapolasūcitahāsam anyonyam avalokya muhūrtam iva dhyātvoktavantaḥ",
    "GK20sypadatu:48_2": "bhoḥ sādho, avalokitāny asmābhir manuyamavasiṣṭhagautamabharadvājaśaṅkhalikhitāpastambahārītapraceto",
    "GK20sypadatu:48_3": "devalavṛddhagārgyaprabhṛtīnāṃ maharṣīṇāṃ dharmaśāstrāṇi nāsyaivaṃvidhasya mahataḥ",
    "GK20sypadatu:48_4": "pātakasya prāyaścittam avagacchāma iti evaṃ cokto viṣaṇṇataravaktra ucchritya hastāv",
    "GK20sypadatu:48_5": "upākrośat bho bhoḥ, caturtho varṇa iti",
    "GK20sypadatu:49": "na mām arhatha bhūmidevāḥ parityaktum kutaḥ",
    "GK20sypadatu:50": "13 (a) āryo 'smi śuddhacarito 'smi kulodgato 'smi",
    "GK20sypadatu:51": "(b) śabde ca hetusamaye ca kṛtaśramo 'smi",
    "GK20sypadatu:52": "(c) rājño 'smi śāsanakaro na pṛthagjano 'smi",
    "GK20sypadatu:53": "(d) trāyadhvam ārtam agatiṃ śaraṇāgato 'smi",
    "GK20sypadatu:54": "evaṃ coktāyāṃ tasyāṃ pariṣadi",
    "GK20sypadatu:55": "[p.72] 14 (a) kaiścid gaur ayam ity aratnicalanair anyonyam āghaṭṭitaṃ",
    "GK20sypadatu:56": "(b) syād unmatta iti sthitaṃ smitamukhaiḥ kaiścic ciraṃ vīkṣitam (c) kaiścit kāmapiśāca ity api tṛṇaṃ dattvāntare dhikkṛtaḥ",
    "GK20sypadatu:57": "(d) kaiścid duṣkṛtakāriṇīti ca punaḥ saivāṅganā śocitā",
    "GK20sypadatu:58_0": "evamavasthāyāṃ ca saṃsadi tasyāṃ pratipattimūḍheṣu brāhmaṇeṣu prāyaścittavipralambhavihvale",
    "GK20sypadatu:58_1": "krośati viṣṇunāge teṣām ekatama ācāryaputraḥ svayaṃ cācāryo daṇḍanītyānvīkṣikyor",
    "GK20sypadatu:58_2": "anyāsu ca vidyāsv abhivinītaḥ kalāsv api ca sarvāsu paraṃ kauśalam anuprāpto vāgmī",
    "GK20sypadatu:58_3": "cāntevāsigaṇaparivṛtaḥ parihāsaprakṛtiḥ śāṇḍilyo bhavasvāmī nāma brāhmaṇaḥ savyetaraṃ",
    "GK20sypadatu:58_4": "hastam udyamya smitodagrayā vācā pariṣadam āmantryoktavān aye bho viṣṇunāga, na bhetavyam",
    "GK20sypadatu:58_5": "alam alaṃ viṣādena astīdaṃ dharmavacanaṃ yathā deśajātikulatīrthasamayadharmāś cāmnāyair",
    "GK20sypadatu:58_6": "aviruddhāḥ pramāṇam iti ato",
    "GK20sypadatu:59": "viṭajātiṃ saṃnipātya viṭamukhyebhyaḥ prāyaścittaṃ mṛgyatām te hi tvām asmāt kilbiṣān mocayiṣyanti ity ukte sādhuvādānuyātram ūrdhvāṅgulipranṛttam avartata",
    "GK20sypadatu:60": "[p.73] tasyāṃ pariṣadi tac chrutvā viṣṇunāgo 'py anugṛhīta iti prasthitaḥ",
    "GK20sypadatu:61": "tvaṃ cāpi viṭasaṃnipātakarmaṇi niyukta iti bāḍham. kiṃ bravīṣi - ke punar iha bhavato viṭāḥ saṃmatā iti nanu bhavān eva tāvad agre viṭaḥ kiṃ bravīṣi",
    "GK20sypadatu:62": "- katham aham api nāma viṭaśabdenānugṛhīta iti kaḥ saṃśayaḥ? śrūyatām",
    "GK20sypadatu:63": "15 (a) divasam akhilaṃ kṛtvā vādaṃ saha vyavahāribhir",
    "GK20sypadatu:64": "(b) divasavigame bhuktvā bhojyaṃ suhṛdbhavane kvacit (c) nisi ca ramase veśastrībhiḥ kṣipasy api cāyudhaṃ",
    "GK20sypadatu:65": "(d) jalam api ca te nāsty āvāse tathāpi ca katthase",
    "GK20sypadatu:66": "tat kathaṃ tvam aviṭaḥ kiṃ bravīṣi - yady evam anugṛhītaḥ saṃnipātayiṣyasi viṭān viṭalakṣaṇaṃ tāvac chrotum icchāma iti prathamaḥ kalpaḥ śrūyatām",
    "GK20sypadatu:67": "16 (a) svaiḥ prāṇair api vidviṣaḥ praṇayiṇām āpatsu yo rakṣitā (b) yasyārtau bhavati sva eva śaraṇaṃ khaḍgadvitīyo bhujaḥ",
    "GK20sypadatu:68": "(c) saṃgharṣān madanāturo mṛgayate yaṃ vāramukhyājanaḥ (d) sa jñeyo viṭa ity apāvṛtadhano yo nityam evārthiṣu api ca 17 (a) caraṇakamalayugmair arcitaṃ sundarīṇāṃ",
    "GK20sypadatu:69": "[p.74] (b) samakuṭam iva tuṣṭyā yo bibharty uttamāṅgam",
    "GK20sypadatu:70": "(c) sa viṭa iti viṭajñaiḥ kīrtyate yasya cārthān",
    "GK20sypadatu:71": "(d) salilam iva tṛṣārtāḥ pāṇiyugmair haranti kiṃ bravīṣi - uktaṃ viṭalakṣaṇaṃ, viṭān idānīm upadeṣṭum arhasīti",
    "GK20sypadatu:72": "śrūyatāṃ: tatrabhavān kāmacāro bhāṇur, lomaśo gupto 'mātyo viṣṇudāsaḥ,",
    "GK20sypadatu:73": "śaibya āryarakṣito, dāśerako rudravarmāvantikaḥ skandasvāmī, hariścandro",
    "GK20sypadatu:74": "bhiṣag, ābhīrakaḥ kumāro mayūradatto, mārdaṅgikaḥ sthāṇur gāndharvasenaka,",
    "GK20sypadatu:75": "upāyanirantakathaḥ, pārvatīyaḥ prathamo 'parāntādhipatir",
    "GK20sypadatu:76": "indravarmānandapurakaḥ kumāro makhavarmā, saurāṣṭriko jayanandako,",
    "GK20sypadatu:77": "maudgalyo dayitaviṣṇur ity evamādayo yathāsaṃbhavaṃ saṃnipātyāḥ kiṃ",
    "GK20sypadatu:78_0": "[p.75] bravīṣi - sarvaṃ tāvat tiṣṭhatu dayitaviṣṇur api bhavato viṭaḥ saṃmata iti",
    "GK20sypadatu:78_1": "kaḥ saṃdehaḥ kiṃ bravīṣi - eṣa yo 'yaṃ rājño baleṣvadhikṛtaḥ pāraśavaḥ kavir iti",
    "GK20sypadatu:78_2": "bāḍham evam evaitat kiṃ bravīṣi - mā tāvad bhoḥ",
    "GK20sypadatu:79": "18 (a) yaḥ saṃkucaty upahitapraṇayo 'pi rājño",
    "GK20sypadatu:80": "(b) yo maṅgalaiḥ svapiti ca pratibudhyate ca",
    "GK20sypadatu:81": "(c) devārcanād api ca gulgulugandhavāsā",
    "GK20sypadatu:82": "(d) yo 'sau kiṇatrayakaṭhoralalāṭajānuḥ api ca",
    "GK20sypadatu:83": "19 (a) devakulād rājakulaṃ rājakulād yāti devakulam eva",
    "GK20sypadatu:84": "(b) iti yasya yānti divasāḥ kuladvaye saṃprasaktasya",
    "GK20sypadatu:85": "katham asāv api viṭa iti ā evam etat astīdam asya viṭabhāvapratyanīkabhūtaṃ purāṇaghṛtagandha iva kiṃ tu",
    "GK20sypadatu:86": "20 (a) pūrvāvantiṣu yasya veśakalahe hastāgraśākhā hṛtā",
    "GK20sypadatu:87": "[p.76] (b) sakthnoḥ saṃyati yasya padmanagare dviḍbhir nikhātāv iṣū",
    "GK20sypadatu:88": "(c) bāhū yasya vibhidya bhūr adhigatā yantreṣuṇā vaidiśe",
    "GK20sypadatu:89": "(d) yo vājīkaraṇārtham ujjhati vasūny adyāpi vaidyādiṣu",
    "GK20sypadatu:90_0": "21 (a) yasmād dadāti sa vasūni vilāsinībhyaḥ (b) kṣīṇendriyo 'pi ramate ratisaṃkathābhiḥ",
    "GK20sypadatu:90_1": "(c) tasmāl likhāmi dhuri taṃ viṭapuṃgavānāṃ (d) rāgo hi rañjayati vittavatāṃ na śaktiḥ",
    "GK20sypadatu:90_2": "katham asāv aviṭaḥ",
    "GK20sypadatu:91": "kiṃ bravīṣi - evaṃ ced agraṇīr viṭānām iti tasmād evāyaṃ dhuri likhitaḥ",
    "GK20sypadatu:92": "gacchatu bhavān svasti bhavate sādhayāmas tāvat (parikramya) eṣo 'smi",
    "GK20sypadatu:93_0": "nagararathyām avatīrṇaḥ aho nu khalu jambūdvīpatilakabhūtasya sarvaratnāviṣkṛtavibhūteḥ",
    "GK20sypadatu:93_1": "sārvabhaumanarendrādhiṣṭhitasya sārvabhaumanagarasya parā sriḥ iha hi 22 (a) saṃgītair",
    "GK20sypadatu:93_2": "vanitāvibhūṣaṇaravaiḥ krīḍāśakuntasvanaiḥ",
    "GK20sypadatu:94": "(b) svādhyāyadhvanibhir dhanuḥsvanayutaiḥ sūnāsiśabdair api",
    "GK20sypadatu:95": "(c) pātrīṇāṃ gṛhasārasapratirutaiḥ kakṣyāntareṣu svanaiḥ",
    "GK20sypadatu:96": "[p.77] (d) saṃjalpān iva kurvate vyatikarāt prāsādamālāḥ sitāḥ",
    "GK20sypadatu:97": "api ca 23 (a) giribhyo 'raṇyebhyaḥ salilanidhikacchād api maror",
    "GK20sypadatu:98": "(b) narendrair āyātair diśi disi niviṣṭais ca śatasaḥ",
    "GK20sypadatu:99": "(c) vicitrām ekasthām anavagatapūrvām avikalām",
    "GK20sypadatu:100": "(d) iha sraṣṭuḥ sṛṣṭer bahuviṣayatāṃ pasyati janaḥ",
    "GK20sypadatu:101": "24 (a) śakayavanatukhārapārasīkair",
    "GK20sypadatu:102": "(b) magadhakirātakaliṅgavaṅgakāśaiḥ",
    "GK20sypadatu:103": "(c) nagaram atimudāyutaṃ samantān",
    "GK20sypadatu:104": "(d) mahiṣakacolakapāṇḍyakeralaiś ca (vilokya) aye ko nu khalv eṣo 'vamuktakañcukayā",
    "GK20sypadatu:105": "dhavalaśibikayebhyavidhavālīlāṃ viḍambayann ita evābhivartate (vimṛśya)",
    "GK20sypadatu:106": "bhavatu vijñātam eṣa hi sa vetradaṇḍakuṇḍikābhāṇḍasūcito vṛṣalacaukṣo",
    "GK20sypadatu:107": "'mātyo viṣṇudāsaḥ anena hy evaṃ mahaty api prāḍvivākakarmaṇi niyuktena dhyānābhyāsaparavattayopekṣāvihāriṇeva bhikṣuṇā nātyarthaṃ rājakāryāṇi kriyante tathā hi",
    "GK20sypadatu:108": "[p.78] 25 (a) karavicalitajānuḥ kaiścid ardhāsanasthaiḥ",
    "GK20sypadatu:109": "(b) samavanataśirobhiḥ kaiścid ākṛṣṭapādaḥ",
    "GK20sypadatu:110_0": "(c) adhikaraṇagato 'pi krośatāṃ kāryakāṇāṃ (d) vipaṇivṛṣa ivaiṣa dhyāti nidrāṃ ca",
    "GK20sypadatu:110_1": "yāti tat kāmaṃ viṭajanapratyanīkabhūtam asya darśanam tathāpi dharmam upadiśann abhigamya",
    "GK20sypadatu:110_2": "eva kā gatir? upasarpāmy enam eṣa khalu dūrād eva mām avalokya śibikām",
    "GK20sypadatu:111_0": "avatāryāvatarati aye bhoḥ, marṣayatu bhavān nārhasy asmān upacārayantraṇayā vijanikartum",
    "GK20sypadatu:111_1": "kiṃ bravīṣi - kaś ca bhavantam upacarati ācāro 'yam asmābhir anuvartyata iti mā tāvad",
    "GK20sypadatu:111_2": "bhoḥ - evam upacaratā yuktaṃ",
    "GK20sypadatu:112_0": "nāma bhavatā tatrabhavatīm anaṅgasenām anaṅgasenām iva praṇayābhimukhīṃ tathā vimukhayitum",
    "GK20sypadatu:112_1": "kiṃ bravīṣi - kiṃ mayā na tasyāḥ praṇayānurūpaḥ saṃparigrahaḥ kṛtaḥ paśyatu bhavān",
    "GK20sypadatu:112_2": "sā hi mayā",
    "GK20sypadatu:113": "26 (a) svastīty uktvā vandanāyāṃ kṛtāyām",
    "GK20sypadatu:114": "(b) āsīnāyāṃ vācitaṃ yogaśāstram",
    "GK20sypadatu:115": "(c) netre cāsyā vāyuneveryamāṇe",
    "GK20sypadatu:116_0": "[p.79] (d) saṃprekṣyoktā putri sarpiḥ pibeti tat kathaṃ na saṃpratigṛhītā mayeti",
    "GK20sypadatu:116_1": "aho kāminyā lalitasaṃparigrahaḥ kṛtaḥ eṣa māṃ prahasya caukṣopāyanena bījapūrakeṇa",
    "GK20sypadatu:116_2": "prasādayati aye bho,",
    "GK20sypadatu:117": "yuṣmadantevāsina eva vayam īdṛśeṣu prayojaneṣu notkoṭanābhir vañcayituṃ sakyāḥ sarvathā - īdṛsa evāstu bhavān sādhayāmas tāvat (parikramya)",
    "GK20sypadatu:118_0": "eṣa bho anekadesasthalajajalajasāraphalgupaṇyakrayavi kra yo pasthitastri puruṣasaṃ",
    "GK20sypadatu:118_1": "bādhāntarā paṇāṃ sārvabhaumasya vipaṇim anuprāptaḥ aho batāsyāḥ 27 (a) sakunīnām",
    "GK20sypadatu:118_2": "ivāvāse pracāreṣu gavām iva (b) janānāṃ vyavahāreṣu saṃnipāto mahādhvaniḥ tathā hi",
    "GK20sypadatu:119": "28 (a) svaraḥ sānusvāraḥ paripatati karmāravipaṇau",
    "GK20sypadatu:120": "(b) bhramārūḍhaṃ kāṃsyaṃ kuraravirutānīva kurute",
    "GK20sypadatu:121": "(c) dhṛtaṃ śaṅkhe śastraṃ rasati turagasvāsapiśunaṃ (d) samantāc cāpnoti krayam api jano vikrayam api api cedānīm",
    "GK20sypadatu:122": "29 (a) sumanasa imā vikrīyante hasantya iva sriyā",
    "GK20sypadatu:123": "[p.80] (b) carati caṣakaḥ pānāgāreṣv ataḥ paripīyate (c) karadhṛtatṛṇair māṃsakrāyair apāṅganirīkṣitā",
    "GK20sypadatu:124": "(d) nagaravihagāḥ sūnām ete patanty asimālinīm api ca 30 (a) aṃsenāṃsam abhighnatāṃ vivadatāṃ tat tac ca saṃkrīṇatāṃ",
    "GK20sypadatu:125": "(b) sasyānām iva paṅktayaḥ pracalitā nṭṇām amī rāśayaḥ",
    "GK20sypadatu:126": "(c) dyūtād āhṛtamāṣakāś ca kitavā veśāya gacchanty amī",
    "GK20sypadatu:127_0": "(d) saṃprāptāḥ paricārakaiḥ sakusumaiḥ sāpūpamāṃsāsavaiḥ tad yāvad aham apīdānīṃ",
    "GK20sypadatu:127_1": "mahājanasaṃmardadurgamaṃ vipaṇimārgam utsṛjyemāṃ puṣpavīthikām antareṇa pānāgārāṇy",
    "GK20sypadatu:127_2": "apasavyam upāvartamānaḥ pūrṇabhadraśṛṅgāṭakam avatīrya makararathyayā veśamārgam",
    "GK20sypadatu:127_3": "avagāhiṣye tat",
    "GK20sypadatu:128": "kāmam asaṃgṛhītamāṣakasya veśapraveśo nirāyudhasya saṃgrāmāvataraṇam ity ubhayam apārthakaṃ kevalam ayaśase cānarthāya ca kiṃ tu suhṛnnideśo 'yam",
    "GK20sypadatu:129": "asmābhir avaśyaṃ nirvartayitavyaḥ viśeṣeṇa hi bhūyād veśe viṭasaṃnipātaḥ (parikramya) aye ko nu khalv eṣa rohitakīyair mārdaṅgikaiḥ kaṃsapātraveṇumiśrair yodheyaka-",
    "GK20sypadatu:130_0": "[p.81] varṇair upagīyamāna ekaśravaṇāvalambitakuraṇṭakaśekharo viralam apasavyam",
    "GK20sypadatu:130_1": "ākuladaśam uttarīyam apavartikayā saṃkṣipan muhur muhuḥ prakaṭaikasphik savyena pāṇinā",
    "GK20sypadatu:130_2": "madyabhājanam utkṣipya nṛtyann",
    "GK20sypadatu:131": "āpānamaṇḍapaṃ hāsayati (nirvarṇya) āḥ jñātam eṣa hi sa bālhikaputraḥ",
    "GK20sypadatu:132_0": "sarvadhūrtaparihāsaikabhājanabhūto veśakukkuṭo bāṣpo dhāntraḥ bhoḥ yat satyaṃ na",
    "GK20sypadatu:132_1": "kadācid apy enam amattam apītaṃ vā paśyāmi samaṃ cāyam amṛkṣitahasto māṣakārdhenāpi",
    "GK20sypadatu:132_2": "tat kuto 'syaitad upapadyate (vitarkya) hanta",
    "GK20sypadatu:133": "vijñātam. eṣa hi purobhāgī lajjāviyuktaḥ sarvaṃkaṣaḥ sārvajanīnatvāt",
    "GK20sypadatu:134": "31 (a) ābaddhamaṇḍalānāṃ",
    "GK20sypadatu:135": "(b) pibatām upadaṃśamuṣṭim ādāya",
    "GK20sypadatu:136": "(c) pravisati bāṣpo madhyaṃ",
    "GK20sypadatu:137_0": "[p.82] ( d) naṭanaṭiceṭāśvabandhānām aho nu khalv asya pānopārjane vijñānam tad alam",
    "GK20sypadatu:137_1": "anenābhibhāṣitena ito vayam (parikramya) idam aparaṃ jaṅgamaṃ jīrṇodyānaṃ viṭajanasya",
    "GK20sypadatu:137_2": "eṣā hi purāṇapuṃścalī dharaṇiguptā nāma kāmadevāyatanād devatāyā upayācitaṃ nirvartya",
    "GK20sypadatu:137_3": "sphuṭitakāśavallarīśvetam āgalitam aṃsadeśād upari keśahastaṃ vinyasyantī sadyodhautanivasanā",
    "GK20sypadatu:137_4": "vigalitam uttarīyam ekāṃse",
    "GK20sypadatu:138_0": "pratisamādadhānā balivikṣepopanipatitair balibhṛtaiḥ parivṛtaṃ mayūraṃ nṛtyantam",
    "GK20sypadatu:138_1": "apāṅgenāvalokayantī makarayaṣṭiṃ pradakṣiṇīkaroti bhoḥ yat satyam adyāpy asyāś cirātikrāntaṃ",
    "GK20sypadatu:138_2": "yauvanavibhramaṃ vilāsaśeṣaṃ kathayati tathā hi",
    "GK20sypadatu:139": "32 (a) śvetābhir nakharājibhiḥ parivṛtau vyāvṛttamūlau stanau (b) sṛkvaṇyoḥ śithilaś ca madhyagaḍulo niṣpītapūrvo 'dharaḥ",
    "GK20sypadatu:140_0": "[p.83] (c) sabhrūkṣepam udāhṛtaṃ paricayād adyāpi yuktottaraṃ (d) rūpaṃ hi prahṛtaṃ",
    "GK20sypadatu:140_1": "prasahya jarayā nāsyā vilāsā hṛtāḥ tan na śakyam enām anabhibhāṣyātikramitum eṣā",
    "GK20sypadatu:140_2": "hy asmākaṃ priyavayasyaṃ",
    "GK20sypadatu:141": "mārdaṅgikaṃ sthāṇumitraṃ mitraṃ vyapadiśantī krauñcarasāyanopayogam ātmanaḥ prakāśayati tat katham enām upasarpāmi (vicintya) ājñātam asyā hi",
    "GK20sypadatu:142": "--itas tṛtīye 'hani tapasvī sthāṇumitraś cumbanātiprasaṅgāt tathā bībhatsam anubhūtavān aho dhig akaruṇo rāgaḥ",
    "GK20sypadatu:143": "33 (a) cumbanaraktaḥ so 'syā",
    "GK20sypadatu:144": "daśanaṃ cyutamūlam ātmano vadane",
    "GK20sypadatu:145": "(b) jihvāmūlaspṛṣṭaṃ khāḍ iti kṛtvā niraṣṭhīvat",
    "GK20sypadatu:146": "[p.84] tat kamaṃ veśam avatitīrṣus tīrtham idam atikrāman vañcitaḥ syām",
    "GK20sypadatu:147_0": "tathāpi tv āviṣkṛtam asyāḥ sthāṇumitravadane dantanipatanam tan nābhigamanena vrīḍāṃ",
    "GK20sypadatu:147_1": "punaruktīkaromi sarvathā namo 'syai sādhayāmy aham (parikramya) eso 'smi veśam avatīrṇaḥ",
    "GK20sypadatu:147_2": "aho nu khalu veśasya parā śrīḥ iha",
    "GK20sypadatu:148_0": "hi - etāni pṛthakpṛthaṅniviṣṭāni ruciravapranemisālaharmyaśikharakapotapālīsiṃhakarṇagopānasīvalabhīpuṭāṭṭālakāvalokanapratolīviṭaṅkaprāsādasaṃbādhāny",
    "GK20sypadatu:148_1": "asaṃbādhakakṣyāvibhāgāni bhāge nimitāni sunirmitarucirakhātapūritasiktasuṣiraphūtkṛtotkoṭitaliptalikhitasūkṣmasthūlaviviktarū",
    "GK20sypadatu:148_2": "paśatani baddhāni baddhasaṃdhidvāragavākṣavitardisaṃjavanavīthīnirvyūhakāny",
    "GK20sypadatu:149_0": "[p.85] ekadvitripādapālaṃkṛtamadhyakoddeśāny uddeśyavṛkṣakaharitakaphalamālyaṣaṇḍamaṇḍitāni",
    "GK20sypadatu:149_1": "puṇḍarīkaśabalitavimalavāpītoyāni toyāntaravihitadāruparvatabhūmilatāgṛhacitraśālālaṃkṛtāni",
    "GK20sypadatu:149_2": "parārdhyamuktāpravālakiṅkiṇījālāviṣkṛtapariṣkarāṇy ucchritasaubhāgyavaijayantīpatākāny",
    "GK20sypadatu:149_3": "utpatantīva gaganatalam avanitalād bhavanavarāvataṃsakāni vāramukhyānām yatraite",
    "GK20sypadatu:150": "34 (a) āsīnair avalīḍhacakravalayair mīladbhir āvantikair",
    "GK20sypadatu:151": "(b) dhāryārūḍhakirātasaṃgatadhurās tiṣṭhanti karṇīrathāḥ",
    "GK20sypadatu:152": "(c) ete ca dviguṇīkṛtottarakuthā nidrālasādhoraṇāḥ",
    "GK20sypadatu:153": "(d) kāmbojāś ca kareṇavaś ca kathayanty antargatān svāminaḥ api cāsmin veśe",
    "GK20sypadatu:154_0": "35 (a) nayanasalilair yair evaiko vrajann abhivāhyate (b) pratatavisṛtais tair evānyo",
    "GK20sypadatu:154_1": "gṛhān atinīyate (c) akṛśavibhaveṣv āsām āsthā tathāpi kṛtavyayāḥ ( d) samanupatitā",
    "GK20sypadatu:154_2": "nirbhartsyante balāt kila mātṛbhiḥ (parikramya)",
    "GK20sypadatu:155_0": "[p.86] 36-39 iyam anunayati priyaṃ kruddham eṣā priyeṇānunītā prasīdaty asau saptatantrīr",
    "GK20sypadatu:155_1": "nakhair ghaṭṭayantī kalaṃ kākalīpañcamaprāyam utkaṇṭhitā valgugītāpadeśena vikrośati",
    "GK20sypadatu:155_2": "iyam upahitadarpaṇā kāminā maṇḍyate kāminī kāmino maulim eṣā nibadhnāty asau śārikāṃ",
    "GK20sypadatu:155_3": "spaṣṭam ālāpayaty eṣa matto",
    "GK20sypadatu:156": "mayūro 'nayā cūtapuṣpeṇa saṃtarjito nṛtyati",
    "GK20sypadatu:157_0": "katham iyam atikandukakrīḍayā madhyam āyāsayaty alpam eṣā priyeṇopaviṣṭā sahākṣaiḥ",
    "GK20sypadatu:157_1": "parikrīḍati prauḍhayā cānayaitat svayaṃ likhyate citram ākhyāyikāsau punar vācyate",
    "GK20sypadatu:157_2": "alam alam atisaṃbhrameṇāsyatāṃ vāsu bhadre cirād dṛśyase kiṃ bravīṣy adya taṃ praṣṭum",
    "GK20sypadatu:157_3": "arhasy ahaṃ yena mugdhā tathā vañciteti prasādyāsi naḥ svasti te sarvathā sādhayāmo",
    "GK20sypadatu:157_4": "vayam",
    "GK20sypadatu:158_0": "[p.87] (parikramya) idam aparaṃ suhṛtpattanam upasthitam eṣa hi sa bālhikaḥ kāṅkāyano",
    "GK20sypadatu:158_1": "bhiṣag aiśānacandriḥ hariścandraś candra iva kumudavāpīṃ veśavīthīm avabhāsayann",
    "GK20sypadatu:158_2": "ita evābhivartate tat kim asyeha prayojanam (vicintya) ā jñātam eṣa hi tasyāḥ pūrvapraṇayinyā",
    "GK20sypadatu:158_3": "yaśomatyā bhaginīṃ priyaṅguyaṣṭikāṃ kāmayate asmān api rahasyenātisaṃdhatte tan na",
    "GK20sypadatu:159": "śakyam enam apratipadya gantum yāvad upasarpāmi (upagamya) aṃgho",
    "GK20sypadatu:160": "veśabisavanaikacakravāka, kuto bhavān kiṃ bravīṣi - eṣa hi tasyāḥ",
    "GK20sypadatu:161_0": "priyasakhyās te kanīyasīṃ priyaṅguyaṣṭikām auṣadhena saṃbhāvyāgacchāmīti na khalu",
    "GK20sypadatu:161_1": "tasyāḥ suratasubhikṣāyā āmayāvasanno madanāgnis tasya dīpanīyakam uddiṣṭavān asi",
    "GK20sypadatu:161_2": "kiṃ bravīṣi - muktaḥ parihāsaḥ. kaṣṭā khalu tasyāḥ",
    "GK20sypadatu:162": "śirovedaneti vayasya yat sat yam kiṃ bravīṣi - kaḥ saṃdehaḥ?",
    "GK20sypadatu:163": "kṛcchrasādhyeti evam etat śirovedanā nāma gaṇikājanasya lakṣyavyādhiyautakam paśyatu bhavān",
    "GK20sypadatu:164": "40 (a) lalāṭe vinyasya kṣatajasadṛśaṃ candanarasaṃ",
    "GK20sypadatu:165": "(b) mṛṇālaiḥ krīḍantī kuvalayapalāśaiḥ sakamalaiḥ",
    "GK20sypadatu:166": "[p.88] (c) salīlaṃ bhrūkṣepair anugatasukhaprāśnikakathā",
    "GK20sypadatu:167_0": "( d) viraktā raktā vā śirasi rujam ākhyāti gaṇikā kiṃ bravīṣi - sadāpi nāma tvaṃ",
    "GK20sypadatu:167_1": "karkaśaparihāsaḥ eṣa khalu tām auṣadhaṃ prāpāyyāgacchāmīti yuktam etat asaṃśayaṃ",
    "GK20sypadatu:167_2": "hi 41 (a) dhūnvantyāḥ karapallavaṃ valayinaṃ ghnantyāḥ padā kuṭṭimaṃ",
    "GK20sypadatu:168": "(b) bibhrantyāś cyutam aṃśukaṃ saraśanaṃ nābher adhaḥ pāṇinā",
    "GK20sypadatu:169": "(c) tasyā dīrghatarīkṛtākṣam apibaḥ keśagrahair ānanaṃ (d) sā vā tvaddaśanacchadauṣadhamalaṃ bālā tvayā pāyitā",
    "GK20sypadatu:170": "kiṃ bravīṣi - vayasya eva tathā vidhāsyatīti cora yadi na punar asmān",
    "GK20sypadatu:171": "rahasyenāvakṣepsyasi kiṃ tv adya sarvaviṭaiḥ sarvaviṭamahattarasya bhaṭṭijīmūtasya gṛhe kenacit prayojanena saṃnipatitavyam tad vayasyo 'py",
    "GK20sypadatu:172_0": "ahīnakālam āgacchet kiṃ bravīṣi - viditam evaitad viṭajanasya yathā viṣṇunāgaprāyaścittadānāyāparāhṇe",
    "GK20sypadatu:172_1": "samāgantavyam iti tad gacchatu bhavān aham apy āgacchāmīti tathā nāma svasti bhavate",
    "GK20sypadatu:172_2": "sādhayāmas tāvat",
    "GK20sypadatu:173": "(parikramya) katham idaṃ sarvaviṭair viditam tena hy alpapariśramo 'smi",
    "GK20sypadatu:174": "saṃjātaḥ kevalaṃ veśyāsuhṛtsamāgamaiḥ",
    "GK20sypadatu:175": "[p.89] kālo 'nupālayitavyaḥ aye kasya khalv ayam ahūṇo hūṇamaṇḍanamaṇḍita",
    "GK20sypadatu:176": "āryaghoṭakaḥ pāṭaliputrikāyāḥ puṣpadāsyā bhavanadvāram āviṣkaroti (nirvarṇya) ā jñātam. ebhir ihābaddhaśvetakāṣṭhakaṛnikāprahasitakapoladeśair bad dhakarair asajjam apy",
    "GK20sypadatu:177_0": "asakṛt sajjam iti sāñjaliprativādibhir lāṭaḍiṇḍibhiḥ sūcitaḥ senāpateḥ senakasyāpatyaratnaṃ",
    "GK20sypadatu:177_1": "bhaṭṭimakhavarmā bhaviṣyati tan na śakyam enam anabhibhāṣātikramitum atikrāman hi",
    "GK20sypadatu:177_2": "snehamādhyasthaṃ darśayeyam yāvad enam upasarpāmi (upetya) bhoḥ kaḥ suhṛdgṛhe (karṇaṃ",
    "GK20sypadatu:177_3": "dattvā) eṣa khalu bhaṭṭimakhavarmā mām āhvayati kiṃ bravīṣi - vayasya kim adyāpy",
    "GK20sypadatu:178_0": "apūrvapratihāropasthānena cirotsanno rājabhāvo 'smāsv ādhīyate sthīyatāṃ muhūrtam",
    "GK20sypadatu:178_1": "āgacchāmīti sakhe sthito 'smi (vilokya) ita ito bhavān eṣa khalu pulināvatīrṇavṛṣabhapadoddharaṇakhelaiś",
    "GK20sypadatu:178_2": "caraṇavinyāsair bhavanakakṣyām",
    "GK20sypadatu:179_0": "alaṃkurvann ita evābhivartate bhaṭṭiḥ aho nu khalv asya vilāseṣv abhyāsaḥ veśo vilāsa",
    "GK20sypadatu:179_1": "ity upapannam etad api ca 42 (a) vilolabhujagāminā rucirapīvarāṃsorasā (b) vilāsacaturabhruvā",
    "GK20sypadatu:179_2": "muhur apāṅgaviprekṣiṇā",
    "GK20sypadatu:180": "(c) anena hi narendrasadma viśatā padair mantharair",
    "GK20sypadatu:181": "[p.90] (d) avīṇam amṛdaṅgam ekanaṭanāṭakaṃ nāṭyate yāvad enam ālapāmi",
    "GK20sypadatu:182": "bhaṭṭimakhavarman, kim ayam atidivāvihāreṇa suhṛjjana utkaṇṭhyate sādhu",
    "GK20sypadatu:183_0": "muhūrtam api tāvad yuṣmaddarśanenānugṛhyeta eṣa khalu vihasann ākulāpasavyaparidhānaṃ",
    "GK20sypadatu:183_1": "śvāsaviṣamitākṣaraṃ svāgatam ity añjalinābhyupaiti bho yadaitāvad anenādyaiva puṣpadāsī",
    "GK20sypadatu:183_2": "puṣpavatīti mahyam ākhyātā, tathāpi katham upabhuktaiva (vicintya) lāṭaḍiṇḍino nāmaite",
    "GK20sypadatu:183_3": "nātibhinnāḥ piśācebhyaḥ kutaḥ sarvo hi lāṭaḥ 43 (a) nagnaḥ snāti mahājane 'mbhasi",
    "GK20sypadatu:183_4": "sadā nenekti vāsaḥ svayaṃ",
    "GK20sypadatu:184": "(b) keśān ākulayaty adhautacaraṇaḥ śayyāṃ samākrāmati (c) yat tad bhakṣayati vrajann api pathā dhatte paṭaṃ pāṭitaṃ",
    "GK20sypadatu:185": "(d) chidre cāpi sakṛt prahṛtya sahasā lāṭaś ciraṃ katthate sarvathā kṛtam anena svadeśaupayikam mā tāvad bhoḥ",
    "GK20sypadatu:186": "44 (a) avicintya phalaṃ vallyās",
    "GK20sypadatu:187": "tvayā puṣpavadhaḥ kṛtaḥ kiṃ bravīṣi - katham iti (b) idaṃ hi rajasā dhvastam uttarīyaṃ",
    "GK20sypadatu:188": "kiṃ bravīṣi - śayyāntāvalambitaṃ tāmbūlāvasiktam etad",
    "GK20sypadatu:189_0": "[p.91] avagacchāmīti mā tāvat idaṃ kṣudramuktāphalāvakīrṇam iva lalāṭaṃ svedabindubhiḥ",
    "GK20sypadatu:189_1": "kim iti vakṣyati eṣa pārśvam avadhāyoccaiḥ prahasitaḥ haṇḍe jaghanyakāmuka katham",
    "GK20sypadatu:189_2": "anayā chalitaḥ kiṃ bravīṣi - kaś chalito nāma, nanv anugṛhīto 'smi śrūyatām sā hi",
    "GK20sypadatu:190": "45 (a) vipulataralalāṭā saṃyatāgrālakatvād (b) racitajaghanabhārā vāsasārdhorukeṇa (c) vivṛtatanur apoḍhaprāgalaṃkārabhārā (d) kathaya katham agamyā puṣpitā strīlatā syāt",
    "GK20sypadatu:191": "api ca śrotum arhati bhavān 46 (a) pārśvāvartitalocanā nakhapadāny ālokayantī mayā",
    "GK20sypadatu:192": "(b) dṛṣṭā ceṣad avāṅmukhī svabhavanapratyātape 'vasthitā",
    "GK20sypadatu:193": "(c) saṃgṛhyātha karadvayena kaṭhināv utkampamānau stanau (d) prāviśyāntaragāram argalavatā dvāraṃ kareṇāvṛṇot tato 'ham anudrutaṃ praviśya 47 (a) kacanigrahadīrghalocanāṃ",
    "GK20sypadatu:194": "(b) rabhasāvartitavalgitastanīm",
    "GK20sypadatu:195": "(c) kim asīti nahīti vādinīṃ",
    "GK20sypadatu:196": "( d) samacumbaṃ sahasā vilāsinīm iti",
    "GK20sypadatu:197": "bhoḥ, citraḥ khalu prastāvaḥ pṛcchāmas tāvad enām",
    "GK20sypadatu:198_0": "[p.92] tatas tataḥ kiṃ bravīṣi - atha sakhe 48 (a) samupasthitasya jaghanaṃ raśanātyāgād",
    "GK20sypadatu:198_1": "viviktatarabimbam (b) pāṇibhyāṃ vrīḍitayā nimīlite me 'nayā nayane iti dhik tvām",
    "GK20sypadatu:198_2": "astu avikatthana, udvejanīyo hy asi nindyaś cāryajanasya saṃvṛttaḥ kiṃ bravīṣi -",
    "GK20sypadatu:198_3": "evam apy anugṛhīto 'smi na tvayā mahābhārate",
    "GK20sypadatu:199": "śrutapūrvam",
    "GK20sypadatu:200": "49 (a) yasyāmitrā na bahavo",
    "GK20sypadatu:201": "yasmān nodvijate janaḥ",
    "GK20sypadatu:202": "(b) yaṃ sametya na nindanti sa pārtha puruṣādhamaḥ iti bho, etat khalu ḍiṇḍitvaṃ nāma tathāpi - sādhu bhoḥ, prīto 'smi bhavato",
    "GK20sypadatu:203": "'nena ḍiṇḍitvena sarvathā viṭeṣv ādhirājyam arhasi ayam idānīm āśīrvādaḥ kiṃ bravīṣi - avahito'smīti śrūyatām",
    "GK20sypadatu:204": "50 (a) prabhātam avagamya pṛṣṭham upagūhya suptasya te",
    "GK20sypadatu:205": "(b) pragalbham adhiruhya pārśvam apavāsasaikoruṇā",
    "GK20sypadatu:206": "(c) tathaiva hi kacagraheṇa parivartya vaktrāmbujaṃ (d) pibatv atha ca pāyayatv adharam ātmanas tvāṃ priyā",
    "GK20sypadatu:207": "[p.93] eṣa khalv anugṛhīto 'smīty uktvā palāyate namo 'stu bhagavate sādhayāmas tāvat (parikramya) aye kā nu khalv eṣā svabhavanāvalokanam",
    "GK20sypadatu:208_0": "apsarā vimānam ivālaṃkaroti eṣā hi sā kāśīnāṃ vāramukhyā parākramikā nāma sukhamatiḥ",
    "GK20sypadatu:208_1": "piñcholayā krīḍantī rūpalāvaṇyavibhramair locanam anugṛhṇāti āścaryam 51 (a) viracitakucabhārā",
    "GK20sypadatu:208_2": "hemavaikakṣyakeṇa (b) sphuṭavivṛtanitambā vāsasārdhorukeṇa (c) vicarati calayantī",
    "GK20sypadatu:208_3": "kāmināṃ cittam eṣā (d) kisalayam iva lolā cañcalaṃ veśavallyāḥ api ca 52 (a) gaṇḍāntāgalitaikakuṇḍalamaṇicchāyānuliptānanām",
    "GK20sypadatu:209": "(b) anvabhyastatayā hikārapiśunaiḥ śvāsair avāktālubhiḥ",
    "GK20sypadatu:210": "(c) piñcholām adhare niveśya madhurām āvādayantīm imāṃ",
    "GK20sypadatu:211": "(d) maṇḍūkasvanaśaṅkito gṛhaśikhī paryeti vakrānanaḥ kiṃ nu khalv asyā udavasitād indrasvāmino rahasyasacivo hiraṇyagarbhako",
    "GK20sypadatu:212": "niṣpatyeta evābhivartate kim atrāścaryam indrasvāmī hiraṇyagarbhako veśa iti saṃhitam idaṃ taptaṃ tapteneti eṣa mām añjalinopasarpati haṇḍe",
    "GK20sypadatu:213": "hiraṇyagarbhaka, kim idaṃ veśadevāyatanam aparāntapiśācair vidhvaṃsayitum iṣyate",
    "GK20sypadatu:214_0": "[p.94] kiṃ bravīṣi - eṣa khalu svāmino 'smi videśarāgeṇaivaṃ dhuri niyuktaḥ eṣā hi",
    "GK20sypadatu:214_1": "pūrvaṃ pañcasuvarṇaśatāni gaṇayati adhunā sahasreṇāpy upanimantritāpi mātrāpi viniyujyamānā",
    "GK20sypadatu:214_2": "naiva śakyate tīrtham avatārayitum tad arhasi tvam api tāvad enāṃ gamayitum iti atyārjavaḥ",
    "GK20sypadatu:214_3": "khalv asi na hi śatasahasreṇāpi prāṇā labhyante kiṃ bravīṣi - kiṃ cāsyāḥ prāṇasaṃdehe",
    "GK20sypadatu:215_0": "kāraṇam asmāsu paśyasīti āviṣkṛtaṃ hi tatrabhavatyā bhartṛsvāminaś cāmaragrāhiṇyā",
    "GK20sypadatu:215_1": "kuṭaṅgadāsyā svāminaḥ saṃsargāt tathābhūtaṃ vyasanam anubhūtam kiṃ bravīṣi - ālabhasva",
    "GK20sypadatu:215_2": "tāvad idaṃ me śarīram sat yam evedam iti",
    "GK20sypadatu:216": "asatyena na svāminam evaṃ brūyāt kiṃ bravīṣi - cirābhyastam evedam asmatsvāmipādānām iti ata eva na śakyam anyathā kārayitum na caitad evam.",
    "GK20sypadatu:217": "paśyatu bhavān 53 (a) kāvye gāndharve nṛttaśāstre vidhijñaṃ",
    "GK20sypadatu:218": "(b) dakṣaṃ dātāraṃ dakṣiṇaṃ dākṣiṇātyam",
    "GK20sypadatu:219": "(c) veśyā kā necchet svāminaṃ koṅkaṇānāṃ (d) syāc ced asya strīṣv ārjavāt saṃnipātaḥ",
    "GK20sypadatu:220": "api ca",
    "GK20sypadatu:221": "[p.95] 54 (a) saṃcārayan kalabhakaṃ gajanartakaṃ vā",
    "GK20sypadatu:222": "(b) veśyāṅgaṇeṣu bhagadatta ivendradattaḥ",
    "GK20sypadatu:223_0": "(c) udvīkṣyate stananiviṣṭakarāmbujābhir ( d) vyāghro mṛgībhir iva vāravilāsinībhiḥ",
    "GK20sypadatu:223_1": "api caiṣā bhartur no 'dhirājasya syālaṃ pāraśavaṃ kauśikaṃ siṃhavarmāṇaṃ mitram apadiśantī",
    "GK20sypadatu:223_2": "sarvān kāminaḥ pratyākhyānena vrīḍayati kiṃ bravīṣi -",
    "GK20sypadatu:224_0": "kiṃ ca tasyaiṣātikāmitayāvamanyata iti yuṣmaddeśaupayikam eva kila satatam atisevanam",
    "GK20sypadatu:224_1": "kiṃ bravīṣi - deśaupayikam adeśaupayikam iti nāvagacchāmi vispaṣṭam abhidhīyatām",
    "GK20sypadatu:224_2": "iti evam anugṛhītaḥ kathaṃ na kathayiṣyāmi śrūyatām",
    "GK20sypadatu:225": "55 (a) śravaṇanikaṭajair nakhāvapātair (b) vanagajadamya ivāṅkitaḥ pratodaiḥ",
    "GK20sypadatu:226_0": "(c) vivṛtajaghanabhūṣaṇāṃ vivastrāṃ (d) vṛṣa iva vatsatarīm ihopayāti kiṃ bravīṣi",
    "GK20sypadatu:226_1": "- tena hy anenaivopāyanenainam upasthāsyāmīti yady evam indrasvāmī vijñāpyaḥ 56 (a)",
    "GK20sypadatu:226_2": "daśanamaṇḍalacitrakakundarāṃ",
    "GK20sypadatu:227": "(b) dayitamālyanivāsitamekhalām",
    "GK20sypadatu:228": "[p.96] (c) tvadaparaṃ prati sā jaghanasthalīṃ",
    "GK20sypadatu:229": "( d) na vivṛṇoti vṛtāpi śataṃśataiḥ svasti bhavate sādhayāmas tāvat (parikramya) aye ko nu khalv eṣa śaurpakārikāyā rāmadāsyā bhavanān niṣpatya ḍiṇḍigaṇaparivṛto veśam",
    "GK20sypadatu:230_0": "āviṣkaroti (vilokya) etaj jaṅgamaṃ viṭatīrtham udīcyānāṃ bālhikānāṃ kārūśamaladānāṃ",
    "GK20sypadatu:230_1": "ceśvaro mahāpratīhāro bhadrāyudha eṣaḥ 57 (a) viracitakuntalamauliḥ śra vaṇārpitakāṣṭha",
    "GK20sypadatu:230_2": "vi pulasitakalaśaḥ (b) janam ālapañ jakārair",
    "GK20sypadatu:231": "unnāṭayatīva lāṭānām kā ca tāvad asya lāṭeṣu sādhudṛṣṭir etāvat sarvo hi lāṭaḥ",
    "GK20sypadatu:232": "58 (a) saṃveṣṭya dvāv uttarīyeṇa bāhū",
    "GK20sypadatu:233": "(b) rajjvā madhyaṃ vāsasā saṃnibadhya",
    "GK20sypadatu:234": "( c) pratyudgacchan saṃmukhīnaṃ śakāraiḥ",
    "GK20sypadatu:235": "(d) pādāpātair aṃsakubjaḥ prayāti",
    "GK20sypadatu:236": "api ca",
    "GK20sypadatu:237": "[p.97] 59 (a) urasi kṛtakapotakaḥ karābhyāṃ",
    "GK20sypadatu:238": "(b) vadati jajeti yakārahīnam uccaiḥ",
    "GK20sypadatu:239": "(c) samayugalanibaddhamadhyadeśo",
    "GK20sypadatu:240": "(d) vrajati ca paṅkam iva spṛśan karāgraiḥ",
    "GK20sypadatu:241": "sarvathā nāsty apiśācam aiśvaryam athavāsyaivaikasya deśāntaravihāro yuktaḥ kutaḥ 60 (a)",
    "GK20sypadatu:242": "(b) kṛtvā śiraḥsu caraṇau caratā yatheṣṭam (c) kāle 'bhyupetya jananīṃ jananīṃ ca gaṅgām",
    "GK20sypadatu:243": "(d) āviṣkṛtā magadharājakulasya lakṣmīḥ",
    "GK20sypadatu:244": "api ca 61 (a) velānilair mṛdubhir ākulitālakāntā",
    "GK20sypadatu:245": "(b) gāyanti yasya caritāny aparāntakāntāḥ",
    "GK20sypadatu:246": "(c) utkaṇṭhitāḥ samavalambya latās tarūṇāṃ",
    "GK20sypadatu:247": "(d) hintālamāliṣu taṭeṣu mahārṇavasya",
    "GK20sypadatu:248": "kiṃ tad gītam",
    "GK20sypadatu:249": "62 (a) u hi māṇuso tti bhaḍḍā-",
    "GK20sypadatu:250": "uheṇa ṇavi kovi licchai āuhe (b) ṇa soṇṇāri tassa kammasiddhiṃ viḍā hi khalu bhuñjanti",
    "GK20sypadatu:251_0": "[p.98] (parikramya) eṣa khalu pradyumnadevāyatanasya vaijayantīm abhilikhati etaḍ",
    "GK20sypadatu:251_1": "ḍiṇḍitvaṃ nāma bhoḥ ḍiṇḍino hi nāmaite nātiviprakṛṣṭā vānarebhyaḥ bhoḥ kiṃ ca tāvad",
    "GK20sypadatu:251_2": "asya ḍiṇḍikeṣu priyatvam ḍiṇḍino hi nāma",
    "GK20sypadatu:252": "63 (a) ālekhyam ātmalipibhir gamayanti nāśaṃ",
    "GK20sypadatu:253": "(b) saudheṣu kūrcakamaṣīmalam arpayanti",
    "GK20sypadatu:254": "(c) ādāya tīkṣṇataradhāram ayovikāraṃ",
    "GK20sypadatu:255": "( d) prāsādabhūmiṣu ghuṇakriyayā caranti",
    "GK20sypadatu:256_0": "kiṃ ca tāvad ayaṃ likhati (vilokya) nirapekṣa iti sthāne khalv asyedaṃ nāma suṣṭhu",
    "GK20sypadatu:256_1": "khalv idam ucyate - arthaṃ nāma śīlasyopaharatīti tathā hy eṣa dhāntras tāṃ naḥ priyasakhīm",
    "GK20sypadatu:256_2": "anapekṣayā",
    "GK20sypadatu:257": "veśatāpasīvratena karśayati sā hi tapasvinī 64 (a) netrāmbu pakṣmabhir arālaghanāsitāgrair",
    "GK20sypadatu:258": "(b) netrāmbudhautavalayena kareṇa vaktram",
    "GK20sypadatu:259": "(c) śokaṃ guruṃ ca hṛdayena samaṃ bibharti",
    "GK20sypadatu:260": "(d) trīṇi tridhā trivalijihmitaromarājiḥ",
    "GK20sypadatu:261_0": "tad upālapsye tāvad en am bho bhagavan nirapekṣa, karuṇātmakasya bhavato maitrīm",
    "GK20sypadatu:261_1": "ādāya vartamānasya tvayi muditāyāṃ yoṣiti yuktam upekṣāvihāritvam kiṃ bravīṣi - gṛhīto",
    "GK20sypadatu:261_2": "vañcitakasyārthaḥ spṛṣṭo 'smy upāsakatvena īdṛśaḥ saṃsāradharma",
    "GK20sypadatu:262": "[p.99] ity uktaṃ tathāgateneti mā tāvad bhoḥ tasyām eva bhagavatas",
    "GK20sypadatu:263_0": "tathāgatasya vacanaṃ pramāṇaṃ nānyatra kiṃ bravīṣi - kutra vā kadā vā mama tathāgatasya",
    "GK20sypadatu:263_1": "vacanam apramāṇam iti iyaṃ pratijñā kiṃ bravīṣi - kutaḥ saṃdeha iti bhadramukha śrūyatām",
    "GK20sypadatu:263_2": "65 (a) śramaniḥsṛtajihvam unmukhaṃ (b) hṛdi niḥsaṅganikhātasāyakam (c) samavekṣya",
    "GK20sypadatu:263_3": "mṛgaṃtathāgataṃ (d) smarasi tvaṃ na mṛgaṃ tathāgatam eṣa prahasitaḥ kiṃ bravīṣi -",
    "GK20sypadatu:263_4": "na khalu tathāgataśāsanaṃ śaṅkitavyam anyad dhi śāstram, anyā puruṣaprakṛtir, na",
    "GK20sypadatu:263_5": "vayaṃ vītarāgā iti yady evam arhati bhavāṃs tatrabhavatīṃ rādhikāṃ tathābhūtāṃ śokasāgarād",
    "GK20sypadatu:263_6": "uddhartum kiṃ bravīṣi - yad ājñāpayati vayasyo 'yam añjaliḥ sādhu mucyeyam iti sarvathā",
    "GK20sypadatu:263_7": "durlabhas te mokṣaḥ, kiṃ tv iyam āśīḥ pratigṛhyatām 66 (a) viproṣyāgata utsukām avanatām",
    "GK20sypadatu:263_8": "utsaṅgam āropaya (b) skandhe vaktram upopadhāya rudatīṃ bhūyaḥ samāśvāsaya",
    "GK20sypadatu:264": "(c) ābaddhāṃ mahiṣīviṣāṇaviṣamām unmucya veṇīṃ tato ( d) lambaṃ locanatoyaśauṇḍam alakaṃ chindhi priyāyāḥ svayam",
    "GK20sypadatu:265": "eṣa prahasya gataḥ ito vayam (parikramya) aye ko nu khalv eṣa ita",
    "GK20sypadatu:266": "evābhivartate",
    "GK20sypadatu:267": "[p.100] 67 (a) duścīvarāvayavasaṃvṛtaguhyadeśo",
    "GK20sypadatu:268": "(b) bastānanaḥ kapilaromaśapīvarāṃsaḥ (c) āyāti mūlakam adan kapipiṅgalākṣo",
    "GK20sypadatu:269": "( d) dāśerako yadi na nūnam ayaṃ piśācaḥ",
    "GK20sypadatu:270_0": "bhavatu, dṛṣṭam eṣa khalu bhrātur athavā vayasyasya tatrabhavato dāśerakādhipater",
    "GK20sypadatu:270_1": "apatyaratnasya guptakulasyāvāse dṛṣṭapūrvaḥ tat kim asyeha prayojanam eṣa māṃ kṛtāñjalir",
    "GK20sypadatu:270_2": "upasarpati kiṃ bravīṣi - guptakuleṇa pekkhasi ovārida v(p)aṇap(v)añcadiccu gaṇikā",
    "GK20sypadatu:270_3": "(kāvi?) kidepsayadi tahṇā,",
    "GK20sypadatu:271": "ṇaṃ poravīthīe aṣeṣāayitaṃ puṃṇi (puṇṇi) kāvi gaṇikā ṇa dīṣai tahammi taṣṣa adīye (ādīye), teṇayyuṃ samaṃ khelanto ṇiyyudiṣṣaye, ambā hi me",
    "GK20sypadatu:272": "ṣāvitā tuyyaṃ atthakeṇa dāṇi gaṇikā kāmuppūlida aṣṣeṇa kulonthiṃ theṇe(a)va kāmā ṇa yaṣṣe (aṃṣe), jai gacchāmi",
    "GK20sypadatu:273": "[p.101] viṣikkha(h?)e daṇḍituṃ homi diṣuvaśoviṣu eka evaṃ ti. aho deśaveṣabhāṣādākṣiṇyasampadupeto guptakulasya yuvarājasya madanadūtaḥ.",
    "GK20sypadatu:274": "veśa eva vartamāno veśam āpaṇābhidhānena pṛcchati tan na śakyam īdṛśaṃ ratnam avabodhya vināśayitum īdṛśa evāstu evaṃ tāvad enaṃ vakṣye bhadra,",
    "GK20sypadatu:275": "rājavīthyāṃ lāvaṇikāpaṇeṣu mṛgyatāṃ gaṇikā eṣa praharṣāt praṇipatya gataḥ ito vayam (parikramya) kva nu khalv idānīṃ dāśerakadarśanāvadhūtaṃ cakṣuḥ",
    "GK20sypadatu:276": "prakṣālayeyam (vilokya) bhavatu, dṛṣṭam etad dhi tad asmākaṃ pūrvapraṇayinyāḥ śūrasenasundaryā niveśanam katham apāvṛtapakṣadvāram eva",
    "GK20sypadatu:277_0": "yāvad etat praviśāmi (praviṣṭakena) kva nu khalv imaṃ pādapracāraśramam apanayeyam",
    "GK20sypadatu:277_1": "bhavatu, dṛṣṭam iyaṃ khalu priyaṅguvīthikā priyevotsaṅgena śilātalena mām upanimantrayate",
    "GK20sypadatu:277_2": "yāvad atropaviśāmi (vilokya) kim ihābhilikhitam (vācayati)",
    "GK20sypadatu:278": "68 (a) sakhi prathamasaṃgame na kalahāspadaṃ vidyate (b) na cāsya vimanaskatām aśṛṇavaṃ na vākalyatām",
    "GK20sypadatu:279": "(c) yuvānam abhisṛtya taṃ ciramanorathaprārthitaṃ",
    "GK20sypadatu:280": "( d) kim asy amṛditā ṅgarāgaracanā tathaivāgatā iti",
    "GK20sypadatu:281": "(vicintya) kasyāścit khalv iyaṃ kenāpi pratyākhyātapraṇayāyā daurbhāgyaghoṣaṇā ghuṣyate tat kaṃ nu khalu pṛccheyam",
    "GK20sypadatu:282": "[p.102] (karṇaṃ dattvā) aye iyaṃ caraṇābharaṇaśabdasūcitā",
    "GK20sypadatu:283": "śūrasenasundarīta evābhivartate yaiṣā",
    "GK20sypadatu:284": "69 (a) ālambyaikena kāntaṃ kisalayamṛdunā pāṇinā chattradaṇḍaṃ (b) saṃgṛhyaikena nīvīṃ calamaṇiraśanāṃ bhraśyamānāṃśukāntā",
    "GK20sypadatu:285": "(c) āyāty abhyutsmayantījvalitataravapur bhūṣaṇānāṃ prabhābhiḥ",
    "GK20sypadatu:286_0": "(d) sajyotiṣkā sacandrā savihagavirutā śarvarīdevateva bho yat satyam abhyutthāpayatīva",
    "GK20sypadatu:286_1": "mām apy asyās tejasvitā eṣā māṃ kapotakenopasarpati alam asmān upacāreṇa pratyādeṣṭum",
    "GK20sypadatu:286_2": "kim āha bhavatī -",
    "GK20sypadatu:287_0": "cirād api tāvat svāminām upagatānām upacāreṇa tāvad ayaṃ jana ātmānam anugṛhṇīyād",
    "GK20sypadatu:287_1": "iti alam alam atyupālambhena idam ucitam utsaṅgāsanam anugṛhyatām eṣā me śirasā pratigṛhītam",
    "GK20sypadatu:287_2": "ity uktvā śilātalārdhaṃ śroṇībimbenākṣipantīvopaviśati aye na khalv atropaveṣṭavyam",
    "GK20sypadatu:287_3": "kim āha bhavatī - kimartham iti nanv idaṃ kasyāpi caritaṃ kenāpi pratyākhyātapraṇayāyāḥ",
    "GK20sypadatu:287_4": "ślokasaṃjñakam ayaśo 'smābhir dṛṣṭam kathaṃ hastābhyāṃ pramārṣṭi cori na śakyam idaṃ",
    "GK20sypadatu:287_5": "pramārṣṭum idaṃ hi me hṛdi likhitam eṣā kiṃ vārayati kim āha bhavatī - jānīta evāsmatsvāmī",
    "GK20sypadatu:287_6": "yathāsmatsakhyāḥ kusumāvatikāyāḥ priyavayasyaṃ citrācāryaṃ śivasvāminaṃ prati",
    "GK20sypadatu:288": "[p.103] mahān madanonmāda iti suṣṭhu jānīmaḥ kiṃ ca tatrabhavatyā kusumāvatikayā tatrabhavān abhigamanenānugṛhītaḥ kim āha bhavatī -",
    "GK20sypadatu:289_0": "madanaviklavasya strīhṛdayasyāyaṃ svabhāvaḥ kṛtam anayā strīcāpalyam iti citraḥ khalu",
    "GK20sypadatu:289_1": "prastāvaḥ pṛcchāmas tāvad enām bhavati, visrambhaḥ pṛcchati na pararahasyakutūhalatā",
    "GK20sypadatu:289_2": "tat katham anayoś cirābhilaṣitasamāgamotsavo",
    "GK20sypadatu:290": "nirvṛtto 'bhūt kim āha bhavatī - śrūyatām iti avahito 'smi kim āha bhavatī",
    "GK20sypadatu:291": "- tasyāṃ kila vāruṇīmadalakṣyeṇa tatrabhavatānugṛhītāyāṃ tatrabhavato vayasyasya",
    "GK20sypadatu:292": "70 (a) gataḥ pūrvo yāmaḥ śrutivirasayā mallakathayā (b) dvitīyo vikṣiptaḥ palalaguḍabāhyavyatikaraiḥ",
    "GK20sypadatu:293": "(c) tṛtīyo gātrāṇām upacayakathābhir vigalitas",
    "GK20sypadatu:294": "(d) tatas tan nirvṛttaṃ kathayitum alaṃ tvayy api yadi iti",
    "GK20sypadatu:295": "sundari, kutas tvayaitad upalabdham kim āha bhavatī - tasyaiva sakhyur udavasitād āgatāt pratihārapadmapālād upalabdhavṛttāntayā mayaiṣa ślokaḥ",
    "GK20sypadatu:296": "sukhaprāśnikahastenānupreṣitaḥ tataḥ sā tenaiva paricārakeṇa saha mām upasthitā lajjāvilakṣam",
    "GK20sypadatu:297_0": "[p.104] mām uktavatī na ca rahasyānākhyānena bhavatīm avakṣeptum arhāmi śrūyatām",
    "GK20sypadatu:297_1": "idam apūrvam iti tato 'nayā yathāvṛttaṃ sarvaṃ mahyam ākhyātam tena hi tvam apy anena",
    "GK20sypadatu:297_2": "śrotrāmṛtena saṃvibhaktum arhasīti eṣā satalaghātaṃ prahasya kathayati sundari, kiṃ",
    "GK20sypadatu:297_3": "bravīṣi - śrūyatām idānīṃ yan mama priyasakhyā kathitam sā hi mām uktavatī: priyasakhi,",
    "GK20sypadatu:297_4": "sa hi mayā",
    "GK20sypadatu:298": "71 (a) āliṅgito 'pi bahudhā paricumbito 'pi",
    "GK20sypadatu:299": "(b) śroṇyarpito 'pi karajair upacodito 'pi",
    "GK20sypadatu:300_0": "(c) khinnāsmi dārv iva yadā na sa mām upaiti (d) śayyāṅgam ekam upagūhya tato 'smi",
    "GK20sypadatu:300_1": "suptā iti tato mayoktā: kṛcchraṃ batānubhūtavaty asi kim etan nāvagacchāmīti tato",
    "GK20sypadatu:300_2": "niḥśvasya mām uktavatī",
    "GK20sypadatu:301": "72 (a) yadā sarvopāyaiś caṭubhir upayāto 'pi sa mayā (b) na yatnaṃ kurvāṇo mayi manasijecchām",
    "GK20sypadatu:302": "(c) tatas tasmin sarvapratihatavidhānāsmi sahasā",
    "GK20sypadatu:303_0": "(d) svadaurbhāgyaṃ matvā stanataṭavikampaṃ praruditā tataḥ sa māṃ rudatīm utsaṅgam",
    "GK20sypadatu:303_1": "āropya muhur muhur vyarthaiś cumbanapariṣvaṅgair āśvāsayan nāma dṛḍham ātmānam āyāsitavān",
    "GK20sypadatu:303_2": "uktaṃ ca mayā kiṃ te pāṇibhyāṃ spṛṣṭayeti tato",
    "GK20sypadatu:304": "[p.105] vrīḍārjitasādhvasasvedavepathuḥ śuṣyateva mukhena",
    "GK20sypadatu:305": "nātipragalbhākṣaram uktavān 73 (a) na ninditum anindite subhagatāṃ nijām arhasi",
    "GK20sypadatu:306": "(b) cyutaṃ hi mama cakṣur etad abhito nidhiṃ paśyataḥ (c) vadhāya kila medaso yad apibaṃ purā gulguluṃ",
    "GK20sypadatu:307": "(d) tad etad upahanti me vyatikarāmṛtaṃ tvadgatam iti tato mayā cintitam",
    "GK20sypadatu:308": "74 (a) medaḥkṣayāya pīto yadi gulgulur indriyakṣayaṃ kurute",
    "GK20sypadatu:309": "(b) dhūpārtho 'pi na kāryo gulgulunā kāmayānena iti",
    "GK20sypadatu:310": "evam āvayoś ciraprārthitam apārthakaṃ samāgamanaṃ prāptakālam icchatoḥ",
    "GK20sypadatu:311": "75 (a) rajanīvyapayānasūcako",
    "GK20sypadatu:312": "(b) nṛpater dundubhipāripārśvikaḥ (c) apaṭhat stutimaṅgalāny alaṃ",
    "GK20sypadatu:313": "(d) sakhi ghaṇṭām abhihatya ghāṇṭikaḥ tatas tenaiva dakṣiṇeneva suhṛdā tasmāt saṃkaṭāt parimocitā",
    "GK20sypadatu:314": "savrīḍaṃ muhūrtam anugamya preṣitā svagṛham āgatā",
    "GK20sypadatu:315_0": "[p.106] ca tvayā ca sukhaprāśnikābhidhānenopahasitāsmi tad etat te sarvam aśeṣataḥ",
    "GK20sypadatu:315_1": "kathitam aham idānīṃ mithyāprajāgaraṃ divāsvapnenāpaneṣyāmīty uktvā mayānujñātā gatā",
    "GK20sypadatu:315_2": "tadanantarāgatena svāmināpy etac chrutam iti tena hy anenaiva parihāsaplavena tatrabhavataḥ",
    "GK20sypadatu:316": "śivadattasya putraṃ śivasvāminaṃ puruṣadambhagambhīrakīrtisāgaram avagāhiṣye paśyatu bhavatī",
    "GK20sypadatu:317": "76 (a) yo gulguluṃ pibati medasi saṃpravṛddhe (b) tasya kṣayaṃ vrajati caṇḍy acireṇa medaḥ",
    "GK20sypadatu:318": "(c) strīṇāṃ bhavaty atha sa yauvanaśālinīnām (d) ālekhyayakṣa iva darśanamātraramyaḥ",
    "GK20sypadatu:319": "eṣā prahasyotthitā yāsyāmīti bhavatv alam añjalinā ito vayam (parikramya)",
    "GK20sypadatu:320_0": "kiṃ nu khalv imāny uddaṇḍapuṇḍarīkavanaṣaṇḍaśobhānukārīṇy udgrīvavadanapuṇḍarīkāṇi",
    "GK20sypadatu:320_1": "vismayavitatākṣimālāśabalāny urasi nihitakarapallavāny anyonyasaṃjñāparivartakāni",
    "GK20sypadatu:320_2": "nivṛttakandukapiñcholākṛtakaputrakaduhitṛkākrīḍanakāni veśarathyāyāṃ pratibhavanacchāyāsu",
    "GK20sypadatu:320_3": "veśakanyakāvṛndakāny avalokayanti aye kiṃ nu khalv idam [p.107] 77 (a) arañjaram",
    "GK20sypadatu:320_4": "idaṃ luṭhaty atha dṛtiḥ samākṛṣyate",
    "GK20sypadatu:321": "(b) kabandham idam utthitaṃ vrajati kiṃ kusūladvayam",
    "GK20sypadatu:322": "(c) bhavet kim idam adbhutaṃ bhavatu sāṃprataṃ lakṣitaṃ",
    "GK20sypadatu:323": "(d) tad etad upaguptasaṃjñam udaraṃ samutsarpati bhoḥ suṣṭhu khalv idam ucyate dhūrtapariṣatsu",
    "GK20sypadatu:324": "78 (a) karabhogair guptagalo harikṛṣṇaḥ kṛṣṇa eva vanamahiṣaḥ",
    "GK20sypadatu:325": "(b) gomahiṣo haribhūtir dṛtir upagupto 'nilādhmātaḥ iti kathaṃ ca tāvad imaṃ sā tapasvinī gaṅgāyamunayoś cāmaragrāhiṇī",
    "GK20sypadatu:326_0": "pustakavācikā madayantī priyavayasyaṃ nas tatrabhavantaṃ traividyavṛddhaṃ pustakavācakam",
    "GK20sypadatu:326_1": "utsṛjyopaguptam anuraktā tathā cāsya komalābhyāṃ bhujābhyāṃ pariṣvajyate athavā na",
    "GK20sypadatu:326_2": "tasyāḥ pariṣvaṅgena prayojanaṃ sā hi tapasvinī nivṛttakāmatantrā rajo 'parodhāt kevalaṃ",
    "GK20sypadatu:326_3": "kuṭumbatantrārthaṃ śabdakāmam",
    "GK20sypadatu:327": "anuvartate gamyaś cāyam asyāḥ apumāñ śabdakāma iti",
    "GK20sypadatu:328": "[p.108] dāttakīyāḥ (vilokya) kiṃ ca tāvad ayam āvigna iva ā jñātam tasyā",
    "GK20sypadatu:329_0": "eva mātrā paṇārtham adhikaraṇāyākṛṣyata iti veśe mayopalabdham tataḥ śvaśrvā saha",
    "GK20sypadatu:329_1": "kṛtavivādenānena bhavitavyam mahad idaṃ parihāsavastu na śakyam asyātikramaṇād ātmānaṃ",
    "GK20sypadatu:329_2": "vañcayitum yāvad en am upasarpāmi (upetya)",
    "GK20sypadatu:330_0": "haṇḍe veśavīthīyakṣa, kuto bhavān eṣa pādacārakhedāt kākocchvāsaśramaviṣamitākṣaram",
    "GK20sypadatu:330_1": "ayam añjalir ity uktvā sthitaḥ svasti bhavate kiṃ bravīṣi - eṣa khalu tayā vṛddhapuṃścalyā",
    "GK20sypadatu:330_2": "saha vivādārthaṃ",
    "GK20sypadatu:331_0": "gatvā kumārāmātyādhikaraṇād āgacchāmīti kathaṃ bhavantaṃ jayena vardhayāmaḥ utāhosvid",
    "GK20sypadatu:331_1": "daṇḍasāhāyyena saṃbhāvayāmaḥ kim āha bhavān - kuto jayadaṇḍābhyāṃ saha saṃyogaḥ kevalaṃ",
    "GK20sypadatu:331_2": "kleśo 'nubhūyata iti kasmāt kiṃ",
    "GK20sypadatu:332": "bravīṣi -",
    "GK20sypadatu:333": "79 (a) pradhyāti viṣṇudāso bhrātrā kila tarjito 'smi koṅkena",
    "GK20sypadatu:334": "(b) drāk tenābhihato 'haṃ",
    "GK20sypadatu:335": "krośati viṣṇuḥ svapiti cātra api ca",
    "GK20sypadatu:336": "80 (a) mṛgayante tadadhikṛtā mṛgayante pustapālakāyasthāḥ (b) kāṣṭhakamahattarair api",
    "GK20sypadatu:337": "[p.109] vidhṛto 'smi ciraṃ mṛgayamānaiḥ api ca tato mayāvadhṛtam",
    "GK20sypadatu:338": "81 (a) gaṇikāyāḥ kāyasthān kāyasthebhyaś ca vimṛśato gaṇikāḥ",
    "GK20sypadatu:339": "(b) gaṇikāyai dātavyaṃ ratir api tāvad bhavaty asyām iti",
    "GK20sypadatu:340": "diṣṭyā kāyasthavāgurātītaṃ bhavantam akṣataṃ paśyāmi sarvathā pratibuddho",
    "GK20sypadatu:341": "'si idānīm iyam āśīḥ",
    "GK20sypadatu:342_0": "82 (a) kalamadhuraraktakaṇṭhī śayane madirālasā samadanā ca (b) vaktrāparavaktrābhyām",
    "GK20sypadatu:342_1": "upatiṣṭhatu vāramukhyā tvām eṣa satalaghātaṃ prahasya prasthitaḥ ito vayam (parikramya)",
    "GK20sypadatu:342_2": "aye ayam aparaḥ",
    "GK20sypadatu:343": "83 (a) srasteṣv aṅgeṣv āḍhakāṃl lāṭabhaktyā",
    "GK20sypadatu:344": "(b) dattvā citrān ko 'yam āyāti mattaḥ (c) vibhrāntākṣo gaṇḍavichinnahāso (d) veśasvargaṃ kiṃkṛte 'yaṃ praviṣṭaḥ bhavatu vijñātam",
    "GK20sypadatu:345": "84 (a) śarkarapālasya gṛhe jātaḥ kīreṇa carmakāreṇa",
    "GK20sypadatu:346": "(b) eṣa khalu koṅkaceṭyāṃ",
    "GK20sypadatu:347": "[p.110] piśācikāyāṃ tṛṇapiśācaḥ api ca 85 (a) śarkarapālaṃ pitaraṃ vyapadiśati bhrātaraṃ ca nirapekṣam",
    "GK20sypadatu:348": "(b) prāyeṇa dauṣkuleyāḥ sahaiva dambhena jāyante",
    "GK20sypadatu:349": "(parikramya) bhoḥ kiṃ nu khalu pṛccheyam kim asya veśapraveśe prayojanam",
    "GK20sypadatu:350_0": "iti aye ayaṃ jaradviṭo bhaṭṭiravidatta ita evābhivartate yāvad enaṃ pṛcchāmi aṃgho",
    "GK20sypadatu:350_1": "bhaṭṭiravidatta, kaccij jānīte bhavān asya puruṣavetālasya veśapraveśaprayojanam",
    "GK20sypadatu:350_2": "kiṃ bravīṣi - bhavān eva jānīta iti tad gacchatu",
    "GK20sypadatu:351": "bhavān (parikramya) kva nu khalv idaṃ puruṣakāntārāvagāhanaśrāntaṃ mano",
    "GK20sypadatu:352": "vinodayeyam bhavatu, dṛṣṭam",
    "GK20sypadatu:353": "86 (a) idam aparaṃ priyasuhṛdaḥ",
    "GK20sypadatu:354": "suhṛdbhayād arpitārgalaṃ bhavanam",
    "GK20sypadatu:355": "(b) veśyāsuratavimardeṣv akṛtavirāmasya rāmasya",
    "GK20sypadatu:356": "[p.111] tat kathaṃ praviśāmi (karṇaṃ dattvā)",
    "GK20sypadatu:357": "87 (a) yathā kāñcīśabdaś carati vikalo nūpuraravair yathā muṣṭyāghātaḥ patati valayodghātapiśunaḥ",
    "GK20sypadatu:358": "(b) yathā niḥśūtkāraṃ śvasitam api cāntargṛhagataṃ dhruvaṃ rāmā rāmaṃ yuvativiparītaṃ ramayati tad alam iha praviṣṭakena kaḥ suratarathākṣabhaṅgaṃ kariṣyati ito vayam",
    "GK20sypadatu:359": "(parikramya) aye ayam aparaḥ kaḥ",
    "GK20sypadatu:360": "88 (a) dagdhaḥ śālmalivṛkṣaḥ katipayaviṭapāgraśeṣatanuśākhaḥ",
    "GK20sypadatu:361": "(b) kṛṣṇaḥ kṛśo viṭabako",
    "GK20sypadatu:362_0": "veśanalinyā marupiśācaḥ bhavatu vijñātam eṣa hi sauparas tauṇḍikokiḥ sūryanāgaḥ tataḥ",
    "GK20sypadatu:362_1": "kim ihāsya prayojanam katham eṣa māṃ dṛṣṭvaivottarīyāvakuṇṭhanena mukham apavārya",
    "GK20sypadatu:362_2": "kāmadevāyatanam apasavyaṃ kṛtvā prasthitaḥ bho yadā tāvad adya tṛtīye",
    "GK20sypadatu:363": "'hani bahiḥśivike kuṭaṅkāgāraniketanābhiḥ patākāveśyābhiḥ saṃprayukto mlecchāśvabandhakair vyavahārārthaṃ śrāvaṇikair adhikaraṇam",
    "GK20sypadatu:364": "[p.112] upanīyamānaḥ skandakīrtinā baladarśakena svāmino me viṣṇoḥ",
    "GK20sypadatu:365": "syālīpatir iti kṛtvā kṛcchrāt pramocita iti vayasyaviṣṇunā me kathitam tat kim ayam idānīm asmād veśasaṃsargād vrīḍita ivātmānaṃ pariharati",
    "GK20sypadatu:366": "(vicintya) pārthivakumārasaṃnikarṣa enam anayā pravṛttyā vrīḍayati āścaryam guṇavān khalu guṇavatāṃ saṃnikarṣaḥ yad ayam api nāmaivaṃ",
    "GK20sypadatu:367_0": "guṇābhimukhaḥ tan na śakyam enam apratyabhijñānena sakāmaṃ kartum yāvad aham apy",
    "GK20sypadatu:367_1": "āyatanaṃ pradakṣiṇīkurvan nāma saṃmukhīnam enaṃ parihāsāvaskandena hanmi (parikramya)",
    "GK20sypadatu:367_2": "eṣa māṃ pratimukham evāvalokya prahasitaḥ haṇḍe sūryanāga, kim ayaṃ veśanavāvatāro",
    "GK20sypadatu:367_3": "'ndhakāranṛttam iva suhṛdavakṣepeṇa viphalīkriyate kiṃ bravīṣi - ka iva mamehārthaḥ",
    "GK20sypadatu:367_4": "ahaṃ hi kārāyām avaruddhasya mātulasya maudgalyasya pāraśavasya",
    "GK20sypadatu:368": "[p.113] haridattasya pūrvapraṇayinīm akalyarūpām adya vārttāṃ praṣṭuṃ",
    "GK20sypadatu:369": "tenaiva prahito 'smi tvaṃ tu māṃ katham apy avagacchasīti āścaryam idaṃ hi",
    "GK20sypadatu:370": "bhavataḥ suhṛdvyāpāreṣu sthairyaṃ tasyāś ca vāramukhyāyāḥ pūrvapraṇayiṣv āpadgateṣv api pratipattiś ca ataś cainām",
    "GK20sypadatu:371": "89 (a) varṇānurūpojjvalacāruveṣāṃ",
    "GK20sypadatu:372": "(b) lakṣmīm ivālekhyapaṭe niviṣṭām",
    "GK20sypadatu:373": "(c) sāpahnavāṃ kāmiṣu kāmavanto",
    "GK20sypadatu:374": "(d) 'rūpāṃ virūpām api kāmayante",
    "GK20sypadatu:375": "api ca - atiduṣkarakāriṇīṃ cainām avagacchāmi kutaḥ asaṃśayaṃ hi sā",
    "GK20sypadatu:376_0": "90 (a) kārānirodhād avikāragauraṃ (b) devārcanājātakiṇaṃ lalāṭe (c) āsyaṃ bṛhacchmaśruvitānanaddhaṃ",
    "GK20sypadatu:376_1": "(d) kālāsthinirbhugnam ivāvaleḍhi kim āha bhavān - ata evāsyām asmākam ādara iti",
    "GK20sypadatu:376_2": "bhavatv evam suhṛdanuraktaṃ bhavantaṃ khyāpayāmo vayam eṣa",
    "GK20sypadatu:377": "[p.114] khalu prasīdatu svāmīti pādamūlayor upagṛhṇāti kiṃ bravīṣi -",
    "GK20sypadatu:378": "nārhati svāmī mamaivaṃ veśapraveśaṃ kvacid api prakāśīkartum iti bho",
    "GK20sypadatu:379_0": "vayasya, kaś candrodayaṃ prakāśayati nanu yadaiva bhavāṃs tatrabhavatyā rūpadāsyāḥ",
    "GK20sypadatu:379_1": "paricārikāṃ kubjāṃ prati baddhamadanānurāgas tadaivaitasmin pradeśa udakatailabinduvṛttyā",
    "GK20sypadatu:379_2": "vikasitaṃ yaśo mā tāvad bhoḥ 91 (a) pariṣvaktā vakṣaḥ kṣipati gaḍunā yā 'tibṛhatā",
    "GK20sypadatu:380": "(b) trike bhugnā neṣṭe jaghanam upadhātuṃ samadanā",
    "GK20sypadatu:381": "(c) sarūpā ṭiṭṭibhyā bhavati śayitā yā ca śayane",
    "GK20sypadatu:382": "(d) kathaṃ tāṃ tvaṃ kubjām avanatamukhābjāṃ ramayasi",
    "GK20sypadatu:383": "kiṃ bravīṣi - śāntaṃ pāpaṃ śāntaṃ pāpaṃ pratihatam aniṣṭaṃ svāgatam anvākhyānāya paśyatu bhavān",
    "GK20sypadatu:384": "92 (a) savibhrāntair yātaiḥ karabhalalitaṃ yā prakurute (b) muhur vikṣiptābhyāṃ jalam iva bhujābhyāṃ tarati yā",
    "GK20sypadatu:385": "(c) mukhasyottānatvād gagana iva tārā gaṇayati",
    "GK20sypadatu:386": "[p.115] (d) spṛśet kas tāṃ prājñaḥ kṛmijanitarogām iva latām iti aho dhik kaṣṭam evaṃ dharmajñasya bhavato na yuktam upayuktastrīnindāṃ",
    "GK20sypadatu:387": "kartum api ca",
    "GK20sypadatu:388": "93 (a) yady api vayasya kubjā nāḍīnalikākṛśā ca gaḍulā ca (b) asatām iva saṃprītir",
    "GK20sypadatu:389": "mukharamaṇīyā bhavati yāvat na ceyaṃ tābhyo 'raṇyavāsinībhyaḥ patākāveśyābhyaḥ pāpīyasī kiṃ bravīṣi -",
    "GK20sypadatu:390": "kābhya iti kathaṃ na jānīṣe 94 (a) yās tvaṃ mattāḥ kākiṇīmātrapaṇyā",
    "GK20sypadatu:391": "(b) nīcair gamyāḥ sopacārair niyamyāḥ",
    "GK20sypadatu:392_0": "(c) lokaiś channaṃ kāmam icchan prakāmaṃ (d) kāmodrekāt kāminīr yāsy araṇye kiṃ bravīṣi",
    "GK20sypadatu:392_1": "- kutas tvayaitad upalabdham iti sahasracakṣuṣo hi vayam īdṛśeṣu prayojaneṣu api",
    "GK20sypadatu:392_2": "ca padāt padam ārokṣyati bhavān",
    "GK20sypadatu:393": "95 (a) tyaktvā rūpājīvāṃ yas tvaṃ kubjāṃ vayasya kāmayase (b) kubjām api hi tyaktvā",
    "GK20sypadatu:394_0": "[p.116] gantāsi svāminīm asyāḥ eṣa prahasya prasthitaḥ ito vayaṃ sādhayāmaḥ (parikramya)",
    "GK20sypadatu:394_1": "aye ayam aparaḥ kaḥ siṃhalikāyā mayūrasenāyā gṛhān niṣpatya skandhavinyastanivasano",
    "GK20sypadatu:394_2": "vimalakuṭilāsipāṇibhir dākṣiṇātyaiḥ parivṛto bhadrāṅkaṃ viralam uttarīyam ākarṣann",
    "GK20sypadatu:394_3": "āndhrakaṃ kārṣṇāyasaṃ nivasitaḥ kuṅkumānuraktacchavis tāmbūlasamādānavyagrapāṇir",
    "GK20sypadatu:394_4": "ita evābhivartate bhavatu, dṛṣṭam eṣa hi vidarbhavāsī talavaro hariśūdraḥ bho yadā",
    "GK20sypadatu:394_5": "tāvad ayaṃ tāṃ kāverikām anurakta iti mamaiva samakṣaṃ sapādaparigraham anunayann",
    "GK20sypadatu:394_6": "apy uktas tayā",
    "GK20sypadatu:395": "96 (a) tām ehi kiṃ tava mayā jyotsnā yadi ka iva dīpaśikhayārthaḥ (b) virama saha saṃgrahītuṃ",
    "GK20sypadatu:396": "bilvadvayam ekahastena iti tat katham aneneyam anunītā bhaviṣyati kim ayam anuraktām api tyaktvā",
    "GK20sypadatu:397": "'nyāṃ prakāśaṃ kāmayata iti veśapratyakṣam ātmano daurbhāgyam ayaśasyam iti svayam eva prasannā",
    "GK20sypadatu:398": "[p.117] āhosvit kāmyamānaṃ kāmayante striya iti strīsvabhāvād asyāḥ saṃgharṣa utpannaḥ utāho parivyayārthakarśitayā matraivānuniyukta",
    "GK20sypadatu:399": "bhaviṣyati sarvatha prakṣyamas tāvad enam (upasṛtakenāñjaliṃ kṛtva)",
    "GK20sypadatu:400": "97 (a) tāṃ sundarīṃ darīm iva siṃhasya manuṣyasiṃha siṃhalikam",
    "GK20sypadatu:401": "(b) yuktaṃ bhavato moktuṃ",
    "GK20sypadatu:402": "dramiḷīs uratābhilaṣeṇa kiṃ bravīṣi - anunītā mayā mayūrasena eṣa tasyā eva gṛhād āgacchāmīti kathaya kathaya katham avaśīrṇaprāyaḥ saṃdhir anuṣṭhitaḥ kiṃ bravīṣi -",
    "GK20sypadatu:403_0": "adya tṛtīye 'hany aham api veśyādhyakṣapratihāradrauṇilakagṛhe prekṣāyām upanimantritas",
    "GK20sypadatu:403_1": "tatra ca mayūrasenāyā lāsyavāro buddhipūrvaka ity avagacchāmi tataḥ prasāriteṣv ātodyeṣu",
    "GK20sypadatu:403_2": "devatāmaṅgalaṃ pūrvam upohya prastute gītake pranṛttāyāṃ nartakyāṃ prathamavastuny",
    "GK20sypadatu:403_3": "eva",
    "GK20sypadatu:404": "[p.118] mayūrasenāyāḥ khalu nṛtte prayogadoṣā gṛhītā iti mā tāvad bhoḥ-",
    "GK20sypadatu:405_0": "mayūrasenāyāḥ khalu nṛtte prayogadoṣā gṛhyante kasyāyam ataṭaprapātaḥ kiṃ bravīṣi",
    "GK20sypadatu:405_1": "- bhagavatyā vāruṇyā iti yuktaṃ nityasaṃnihitā bhagavatī surādevī pratihāragṛhe atha",
    "GK20sypadatu:405_2": "kam antarīkṛtyāyaṃ surāvibhramaḥ kiṃ bravīṣi - vayasyam eva te lāsakam upacandrakam",
    "GK20sypadatu:405_3": "iti upapannam āyatanaṃ hi sa īdṛśānām api tu sa viṣayas tasyaiṣaḥ tatas tataḥ kiṃ",
    "GK20sypadatu:405_4": "bravīṣi - tata upacandrapakṣe sarvasāmājikajanaḥ. mayāpi mayūrasenāyāḥ pakṣaḥ parigṛhīta",
    "GK20sypadatu:405_5": "iti sādhu",
    "GK20sypadatu:406": "vayasya, deśakālaupayikam anuṣṭhitam tatas tataḥ kiṃ bravīṣi - tato na teṣāṃ buddhiṃ paribhavāmi aparibhūtā me sadasyā āgamapradhānatayā mama prāśnikānumate pratiṣṭhitaḥ pakṣa iti",
    "GK20sypadatu:407": "[p.119] sādhu vayasya (em: vayasyā Ed.) ananyasādhāraṇena paṇyena krītā",
    "GK20sypadatu:408_0": "tatrabhavatī tatas tataḥ kiṃ bravīṣi - tataḥ sarvagaṇikājanapratyakṣaṃ datte pāritoṣike",
    "GK20sypadatu:408_1": "mayūrasenāyāḥ smitapuraḥsareṇāpāṅgapātinā kaṭākṣeṇa prasādita ivāsmi kāverikāyās",
    "GK20sypadatu:408_2": "tu punar asūyāpiśunam utthāya gacchantyā ākāreṇa bahūpālabdha ivāsmi tayoś ca kopaprasādayoḥ",
    "GK20sypadatu:409_0": "pratyakṣatayobhayataṭabhraṣṭa iva saṃdehasrotasā hriyamāṇas tasmāt saṃkaṭāt kathaṃcid",
    "GK20sypadatu:409_1": "gṛhān āgataḥ upaviṣṭaś ca kānayoḥ kiṃ pratipatsyata iti vitarkaḍolāṃ vāhayāmi tataḥ",
    "GK20sypadatu:409_2": "sahasaiva me priyayā sametya netre nimīlite tato vihasya mayoktā",
    "GK20sypadatu:410": "98 (a) netranimīlananipuṇe kiṃ te hasitena cori gūḍhena",
    "GK20sypadatu:411": "(b) sūcayati tvā[ṃ] pāṇyor ananyasādhāraṇaḥ sparśaḥ",
    "GK20sypadatu:412": "evam uktayānayā surabhitaniḥśvāsasūcitamadaskhalitākṣaram abhihito 'ham",
    "GK20sypadatu:413": "ācakṣva mā kāham iti tato mayoktā",
    "GK20sypadatu:414": "99 (a) romāñcakarkaśābhyāṃ",
    "GK20sypadatu:415": "[p.120] pratyuktāsi nanu me kapolābhyām",
    "GK20sypadatu:416_0": "(b) yad vadasi punar mugdhe svayam evācakṣva sāham iti tata unmīlya mām uktavatī",
    "GK20sypadatu:416_1": "anenaiva romāñcasaṃjñakena kaitavenāyaṃ jana ākṛṣyata ity uktvā mā kapole cumbitvā",
    "GK20sypadatu:416_2": "prasthitā tato mayoktā",
    "GK20sypadatu:417": "100 (a) cumbitenedam ādāya hṛdayaṃ kva gamiṣyasi",
    "GK20sypadatu:418": "(b) cori pādāv imau mūrdhnā dhṛtau me sthīyatāṃ nanu evaṃ coktā śayanam upagamyopaviṣṭā tato mayāsyāḥ svayaṃ pādau prakṣālitau",
    "GK20sypadatu:419_0": "anayā cāsmy uktaḥ: gṛhītaṃ pādyam ehīdānīṃ kitavaḥ khalv asīti tato vikośamukulajālakeneva",
    "GK20sypadatu:419_1": "mālatīlatā vikasitenaikahastā valambitasaraśananivasanā paryaṅkāveṣṭanadviguṇamadhyabāhumṛṇālikātrikaparivartanasācīkṛtadarśanīyatarā",
    "GK20sypadatu:419_2": "tadānīṃ veṣṭamānamadhyaviṣamavalipranaṣṭanābhimaṇḍalaviṣamīkṛtaromarājir",
    "GK20sypadatu:420": "[p.121] ekastanāvagalitahārāpāśritetarastanakalaśapārśvā",
    "GK20sypadatu:421": "'vagalitakapolaparyastakuṇḍalamakarādhiṣṭhitaviśeṣakakāntatareṇāṃsaparāvartaśobhināvasthānena",
    "GK20sypadatu:422": "lajjādvitīyā ratir iva rūpiṇī samutthitaikabhrūlatikena kuvalayaśabalaṃ jalam ivākirantī dṛṣṭivikṣepeṇa mam uktavatī : yat te rocata iti tato 'ham",
    "GK20sypadatu:423_0": "āsannam ālekhyavarṇakapātraṃ gavākṣād ākṣipya caraṇanalinarāgāyopasthitaḥ atha vayasya,",
    "GK20sypadatu:423_1": "alaktakavinyāsavinyastacakṣur utkṣiptapārṣṇigulphanūpurādhiṣṭhitajaṅghākāṇḍāyās tasyā",
    "GK20sypadatu:423_2": "asaṃbhuktatvād anūrugrāhiṇo marmarasyopasaṃhārabhaṅgābhogānukāriṇaḥ kauśeyasyāsaṃyatatvād",
    "GK20sypadatu:423_3": "gajakalabhadaśanacchadāntaram iva kadalīgarbham iva cāntarūrum īkṣe īkṣamāṇaṃ cāpohyāvinītacakṣur",
    "GK20sypadatu:423_4": "asīty uktvā pādam ākṣipyorasi mā",
    "GK20sypadatu:424": "[p.122] tāḍitavati tato romāñcakavacakarkaśatvacā mayoktā: sundari,",
    "GK20sypadatu:425": "nārhasi mām asamāptarāgam avakṣeptum iti tatas tayāham uktaḥ, sādhu khalu nimīlitākṣaḥ samāpayainam iti tatas tasyā lākṣārasaṃ nimīlitākṣo 'rpayāmi",
    "GK20sypadatu:426_0": "caraṇābhyāṃ sakacagraham adharoṣṭhe gṛhīto 'smi tatas tathaiva vivṛtaromāñcaṃ mā",
    "GK20sypadatu:426_1": "samabhivīkṣyāśokasamadohalo 'si namo 'stu te śāṭhyāyeti māṃ pariṣvajya śayanam upagatā",
    "GK20sypadatu:426_2": "tataḥ paraṃ devānāṃpriya evajñāsyatīti yady",
    "GK20sypadatu:427_0": "evam arhatibhavān api tauṇḍikokiviṣṇunāgaprāyaścittārthaṃ saṃnipatitān viṭān upasthātum",
    "GK20sypadatu:427_1": "kiṃ bravīṣi - śāntam etat punar api, yadi śiro me tasyāś caraṇakamalatāḍanenānugṛhyeta",
    "GK20sypadatu:427_2": "tad eva me prāyaścittam iti yady evaṃ",
    "GK20sypadatu:428_0": "yamunāhradanilayo yadupaticaraṇāṅkitalalāṭo nāgaḥ kāliya iva vainateyasyāvadhya idānīṃ",
    "GK20sypadatu:428_1": "sarvaviṭānām asi eṣa vihasyāyam añjalir iti prasthitaḥ yāvad aham api viṭasamājaṃ",
    "GK20sypadatu:428_2": "gacchāmi aho nu khalu",
    "GK20sypadatu:429": "suhṛtkathāvyagrair asmābhir atītam apy aho na vijñātaṃ saṃprati hi",
    "GK20sypadatu:430": "101 (a) sotkaṇṭhair iva gacchatīti kamalair mīladbhir ālokitaḥ",
    "GK20sypadatu:431": "(b) pracchāyair adhiruhya veśmaśikharāṇy utsāryamāṇātapaḥ",
    "GK20sypadatu:432": "[p.123] (c) taiḥ spṛṣṭvā ciram unmukhīṣu kiraṇair udyānaśākhāsv asau",
    "GK20sypadatu:433": "(d) yāty astaṃ valabhīkapotanayanair ākṣiptarāgo raviḥ api cedānīm 102 (a) prākārāgre gavākṣaiḥ patati khagarutaiḥ sūcyamāno biḍālaḥ",
    "GK20sypadatu:434": "(b) prāsādebhyo nivṛtto vrajati samucitāṃ vāsayaṣṭiṃ mayūraḥ",
    "GK20sypadatu:435": "(c) sāṃdhyaṃ puṣpopahāraṃ pariharati mṛgaḥ sthaṇḍile svaptukāmas",
    "GK20sypadatu:436": "(d) toyād uttīrya cāsau bhavanakamalinīvedikāṃ yāti haṃsaḥ",
    "GK20sypadatu:437": "(parikramya)",
    "GK20sypadatu:438": "103 (a) ete prayānti ghanatāṃ valabhīṣu dhūpā (b) vaiḍūryareṇava ivotpatitā gavākṣaiḥ",
    "GK20sypadatu:439_0": "(c) rathyāsu caitam avagāḍham udagram etya (d) snānodakaugham anu ṣaṭcaraṇā bhramanti",
    "GK20sypadatu:439_1": "aho nu khalv idānīm asya saṃmṛṣṭasiktāvakīrṇakusumapradvārājirasya prādoṣikopacāravyagraparicārakajanasya",
    "GK20sypadatu:439_2": "deśavayovibhavānurūpālaṃkāravyāpṛtavāramukhyājanasya pracaritamadanadūtīsaṃcāraramaṇīyasya",
    "GK20sypadatu:439_3": "pravṛttamattaviṭavidagdhaparihāsarasāntarasya snātānuliptapītapratītataruṇajanāvakīrṇacatuṣpathaśṛṅgāṭakasya",
    "GK20sypadatu:439_4": "veśamahāpathasya parā srīḥ iha hi 104 (a) eṣā rauty upaveśitā gajavadhūr āruhyamāṇā",
    "GK20sypadatu:439_5": "śanair",
    "GK20sypadatu:440": "[p.124] (b) etat kambalavāhyakaṃ pramadayā dvāḥsthaṃ samāruhyate (c) śiñjannūpuramekhalām upavahan veśyāṃ calatkuṇḍalāṃ",
    "GK20sypadatu:441": "(d) śroṇībhāram apārayann iva hayo gacchaty asau dhauritam api cāsminn imāḥ",
    "GK20sypadatu:442": "105 (a) pradīpakaravallarījaṭilacāruvātāyanā",
    "GK20sypadatu:443": "(b) mayūragalamecakair anusṛtās tamobhiḥ kvacit",
    "GK20sypadatu:444": "(c) vibhānti gṛhabhittayo navasudhāvadātāntarās",
    "GK20sypadatu:445_0": "( d) tamālaharitālapaṅkakṛtapattralekhā iva (parikramya) sarvathā ramaṇīyas tāvad",
    "GK20sypadatu:445_1": "ayam udbhidyamānacandrasanātha utsavaḥ pradoṣasaṃjñako jīvalokasya saṃprati hy eṣa",
    "GK20sypadatu:445_2": "bhagavāṃś cakṣuṣāṃ sādhāraṇaṃ rasāyanaṃ hasitam iva kumudavāpīnām udayati śītaraśmiḥ",
    "GK20sypadatu:445_3": "ya eṣaḥ",
    "GK20sypadatu:446": "106 (a) kiṃ nīlotpalapattracakravivarair abhyeṣi mā cumbituṃ (b) na tvāṃ paśyati rohiṇī kathaya me saṃtyajyatāṃ vepathuḥ (c) mattānāṃ madhubhājaneṣv itikathāḥ śrotuṃ sahāsā iva",
    "GK20sypadatu:447": "(d) strīṇāṃ kuṇḍalakoṭibhinnakiraṇaś candraḥ samuttiṣṭhati",
    "GK20sypadatu:448": "(parikramya)",
    "GK20sypadatu:449": "107 (a) gāyaty eṣā valgu kāntadvitīyā",
    "GK20sypadatu:450": "(b) suprakvāṇā spṛśyate 'sau vipañcī",
    "GK20sypadatu:451": "(c) baddhvā goṣṭhīṃ pīyate pānam etad (d) dharmyāgreṣu prāptacandrodayeṣu api cedānīm eṣa bhagavān",
    "GK20sypadatu:452": "108 (a) viracayati mayūkhair dīrghikāmbhaḥsu setuṃ",
    "GK20sypadatu:453": "[p.125] (b) visṛjati kadalīṣu svāḥ prabhādaṇḍarājīḥ",
    "GK20sypadatu:454": "(c) punar api ca sudhābhir varṇayan saudhamālāḥ",
    "GK20sypadatu:455": "(d) kṣarati kisalayebhyo mauktikānīva candraḥ",
    "GK20sypadatu:456_0": "(parikramya) aho nu khalu kṣīrodenevodvelapravṛttavikīryamāṇavīcirāśinā jyotsnāsaṃjñakena",
    "GK20sypadatu:456_1": "payasā prasarpatānugṛhīta iva jīvalokaḥ saṃprati hi 109 (a) ete vrajanti turagaiś",
    "GK20sypadatu:456_2": "ca kareṇubhiś ca",
    "GK20sypadatu:457": "(b) karṇīrathair api ca kambalavāhyakaiś ca (c) āliṅgitā yuvatibhir mṛditā yuvāno",
    "GK20sypadatu:458": "(d) gandharvasiddhamithunāni vihāyasīva (parikramya)",
    "GK20sypadatu:459": "110 (a) asāv anvārūḍho madalalitaceṣṭaḥ pramadayā",
    "GK20sypadatu:460": "(b) pariṣvaktaḥ pṛṣṭhe nibiḍataranikṣiptakucayā",
    "GK20sypadatu:461": "(c) parāvṛttaś cumban vrajati dayitāṃ yasya turago",
    "GK20sypadatu:462": "(d) gṛhān eṣo 'bhyāsād anupatati notkrāmati pathaḥ",
    "GK20sypadatu:463": "kaś ca tāvad ayam asmiṃś candrātape 'py andhakāra iva vartamāno",
    "GK20sypadatu:464_0": "veśarathyāyāṃ garbhagṛhabhogena tiṣṭhan nairlajyam āviṣkaroti āḥ jñātam eṣa saurāṣṭrikaḥ",
    "GK20sypadatu:464_1": "śakakumāro jayanandaka imāṃ ghaṭadāsīṃ barbarikām anuraktaḥ kiṃ ca tāvad anenaitasmāt",
    "GK20sypadatu:464_2": "[p.126] sarvaveśyāpattanād veśavad veśabarbaryā guṇavattvam avalokitam kiṃ",
    "GK20sypadatu:465": "ca tāvat 111 (a) adhidevateva tamasaḥ kṛṣṇā śuklā dvijeṣu cākṣṇoś ca",
    "GK20sypadatu:466": "(b) asakalaśaśāṅkalekheva śarvarī barbarī bhāti athavā saurāṣṭrikā vānarā barbarā ity eko rāsiḥ kim atrāścaryam tathā hi",
    "GK20sypadatu:467": "112 (a) gavalapratimāyām api barbaryāṃ saktacakṣuṣo hy asya",
    "GK20sypadatu:468": "(b) alasasakaṣāyadṛṣṭer jyotsnāpīyaṃ tamisreva",
    "GK20sypadatu:469": "tad alam, ayam asya panthāḥ ito vayam (parikramya) iyam aparā kā",
    "GK20sypadatu:470": "113 (a) karṇadvayāvanatakāñcanatālapattrā",
    "GK20sypadatu:471": "(b) veṇyantalambimaṇimauktikahemagucchā",
    "GK20sypadatu:472": "(c) kūrpāsakotkavacitastanabāhumūlā",
    "GK20sypadatu:473": "(d) lāṭī nitambaparivṛttadaśāntanīvī",
    "GK20sypadatu:474": "[p.127] (vicārya) bhavatu vijñātam eṣā hi sā rākā rājñaḥ syālam ābhīrakaṃ",
    "GK20sypadatu:475": "mayūrakumāraṃ mayūram iva nṛtyantam āliṅgantī candraśālāgre veśavīthyām ātmanaḥ saubhāgyaṃ prakāśayati ayam api cārjavenānayā tapasvī krīta iva",
    "GK20sypadatu:476": "114 (a) api ca mayūrakumāraṃ",
    "GK20sypadatu:477": "gaurī kṛṣṇam atidurbalaṃ sthūlā",
    "GK20sypadatu:478": "(b) svam iva pracchāyāgrakam",
    "GK20sypadatu:479": "urasi vilagnaṃ vahaty eṣā",
    "GK20sypadatu:480": "(parikramya) iyam aparā kā (vicārya) iyaṃ hi sā",
    "GK20sypadatu:481_0": "tatrabhavataḥ sugṛhītanāmnaḥ śārdūlavarmaṇaḥ putrasya naḥ priyavayasyasya varāhadāsasya",
    "GK20sypadatu:481_1": "priyatamā yavanī karpūraturiṣṭhā nāma praticandrābhimukhaṃ madhunaḥ kāṃsyam aṅgulitrayeṇa",
    "GK20sypadatu:481_2": "dhārayantī kapolatalaskhalitabimbam avalambya kuṇḍalaṃ kiraṇaiḥ preṅkholitam aṃsadeśe",
    "GK20sypadatu:481_3": "śaśinam ivodvahantī yaiṣā 115 (a) cakoracikurekṣaṇā madhuni vīkṣamāṇā mukhaṃ vikīrya",
    "GK20sypadatu:481_4": "yavanī nakhair alakavallarīm āyatām",
    "GK20sypadatu:482": "(b) madhūkakusumāvadātasukumārayor gaṇḍayoḥ pramārṣṭi madarāgam utthitam alaktakāśaṅkayā api ca yavanī gaṇikā vānarī nartakī mālavaḥ kāmuko gardabho gāyaka iti",
    "GK20sypadatu:483": "guṇataḥ sādhāraṇam avagacchāmi sarvathā sadṛśayogeṣu nipuṇaḥ khalu prajāpatiḥ tathā hi",
    "GK20sypadatu:484": "[p.128] 116 (a) khadiratarum ātmaguptā paṭolavallī samāśritā nimbam",
    "GK20sypadatu:485": "(b) śliṣṭo bata saṃyogo",
    "GK20sypadatu:486": "yadi yavanī mālave saktā tat kāmam iyam api me sakhī, na tv enām abhibhāṣiṣye ko hi nāma tāni vānarīniṣkūjitopamāni sītkārabhūyiṣṭhāny apratyabhijñeyavyañjanāni",
    "GK20sypadatu:487": "kiṃcitkāraṇāntarāṇi pradeśinīlālanamātrasūcitāni svayaṃ veśayavanīkathitāni śroṣyati tad alam anayā (parikramya) ayam aparaḥ kaḥ",
    "GK20sypadatu:488": "117 (a) pratimukhapavanair vegād utkṣi ptāgrālakottarī yān tām",
    "GK20sypadatu:489": "(b) kāntāṃ harati kareṇvā",
    "GK20sypadatu:490_0": "vāsavadattām ivodayanaḥ (vicārya) ā viditam eṣa sa ibhyaputro viṭapravāla iti ḍiṇḍibhir",
    "GK20sypadatu:490_1": "abhyastanāmā surataraṇapaṭakaṭyambarāṇām adhipatis tāṃ veśasundarīm asmadbālikāṃ",
    "GK20sypadatu:490_2": "madanaparavaśaḥ pitur mātuś ca śāsanam upekṣyānurakta eva kāmam atiḍiṇḍī khalv ayam",
    "GK20sypadatu:490_3": "śvaśuraśabdāvakuṇṭhanās tu vayam tad alam",
    "GK20sypadatu:491": "anenābhibhāṣitena",
    "GK20sypadatu:492": "[p.129] ayam asyāñjalir. itas tāvad vayam (parikramya) yāvad aham api",
    "GK20sypadatu:493": "viṭasamājaṃ gacchāmi eṣo 'smi bhoḥ suvṛthātivāhite veśamahāpathe",
    "GK20sypadatu:494_0": "viṭamahattarasya bhaṭṭijīmūtasya samantāt saṃnipātitaviṭajanavāhanasahasrasaṃbādhapradvārāṅgaṇam",
    "GK20sypadatu:494_1": "utkṣiptarajatakalaśapādyaparicārakopasthitatoraṇaṃ bhavanam anuprāptaḥ suṣṭhu khalv",
    "GK20sypadatu:494_2": "idam ucyate - mahāntaḥ khalu mahatām ārambhā iti sāṃprataṃ hy etad daśārdhavarṇaṃ",
    "GK20sypadatu:494_3": "puṣpam utkīryate muktam āsajyate grathitam saṃcāryante",
    "GK20sypadatu:495_0": "dhūpāḥ prajvālyante dīpā ucyate svāgataṃ mucyate yānaṃ dṛśyate vibhrama upagīyate",
    "GK20sypadatu:495_1": "gītam upavādyate vādyaṃ dīyate hastaḥ kathyate ślakṣṇam āliṅgyate snigdham avalambyate",
    "GK20sypadatu:495_2": "sapraṇayam avanamyate savinayaṃ spṛśyate pṛṣṭham ānatasya gamyate sabhrūkṣepam āghrāyate",
    "GK20sypadatu:495_3": "śiraḥ sthīyate savibhramam upaviśyate salīlaṃ viśrāṇyate candanam ālipyate varṇakaṃ",
    "GK20sypadatu:495_4": "vinyasyate vilepanam utkīryate cūrṇaḥ parihāsyate viṭaiḥ pratigṛhyate vilāsinībhir",
    "GK20sypadatu:495_5": "iti kiṃ bahunā",
    "GK20sypadatu:496": "118 (a) puṣpeṣv ete jānudaghneṣu lagnāḥ",
    "GK20sypadatu:497": "(b) kṛcchrāt pādā vāmanair uddhriyante",
    "GK20sypadatu:498": "[p.130] (c) vibhrāntākṣyaḥ ketakīnāṃ palāśān",
    "GK20sypadatu:499": "(d) sītkurvāṇāḥ pādalagnān haranti",
    "GK20sypadatu:500": "api caite viṭamukhyāḥ",
    "GK20sypadatu:501": "119 (a) śrīmantaḥ sakhibhir alaṃkṛtāsanārdhāḥ",
    "GK20sypadatu:502": "(b) kurvantaś caturam amarmavedhi narma",
    "GK20sypadatu:503": "(c) veśyābhiḥ samupagatāḥ samaṃ samantād",
    "GK20sypadatu:504": "(d) ukṣāṇo vraja iva bhānti sopasaryāḥ api caiṣām etat sadaḥ",
    "GK20sypadatu:505": "120 (a) nabha ivaśatacandraṃ yoṣitāṃ vaktracandraiḥ",
    "GK20sypadatu:506": "(b) kṛtaśabaladigantaṃ saṃpatadbhiḥ kaṭākṣaiḥ",
    "GK20sypadatu:507": "(c) saparigraham iva yūnāṃ bāhubhiḥ saṃprahārair (d) nicitam iva śilābhiś candanārdrair urobhiḥ api cāsmin 121 (a) ete vibhānti gaṇikājanakalpavṛkṣās",
    "GK20sypadatu:508": "(b) tādātvikāś ca khalu mūlaharāś ca vīrāḥ",
    "GK20sypadatu:509": "(c) bālye 'pi kāṣṭhakalahān kathayanti yeṣāṃ",
    "GK20sypadatu:510": "( d) vṛddhāḥ suyodhanavṛkodarayor ivoccaiḥ",
    "GK20sypadatu:511_0": "tad etāvad aham api suhṛnnideśaveṣṭane śirasi bhagavate citteśvarāyāñjaliṃ kṛtvā",
    "GK20sypadatu:511_1": "suhṛnnideśād imam adhikāraṃ puraskṛtya prāyaścittārthaṃ tatrabhavatas tauṇḍikoker",
    "GK20sypadatu:511_2": "viṣṇunāgasya ghoṣaṇāpūrvakaṃ viṭān vijñāpayāmi",
    "GK20sypadatu:512": "(parikramya) bho bhoḥ",
    "GK20sypadatu:513": "[p.131] sakalakṣititalasamāgatāḥ priyakalahāḥ kalahānāṃ ca niveditāro dhūrtamiśrāḥ śṛṇvantu śṛṇvantu bhavantaḥ",
    "GK20sypadatu:514": "122 (a) kāmas tapasviṣu jayaty adhikārakāmo",
    "GK20sypadatu:515": "(b) viśvasya cittavibhur indriyavājyadhīśaḥ",
    "GK20sypadatu:516": "(c) bhūtāni bibhrati mahānty api yasya śiṣṭiṃ",
    "GK20sypadatu:517": "( d) vyāvṛttamaulimaṇiraśmibhir uttamāṅgaiḥ (parikramya)",
    "GK20sypadatu:518": "123 (a) atha jayati mado vilāsinīnāṃ",
    "GK20sypadatu:519": "(b) sphuṭahasitapravikīrṇakarṇapūraḥ",
    "GK20sypadatu:520": "(c) skhalitagatir adhīradṛṣṭipātas (d) tadanu ca yauvanavibhramā jayanti tad evaṃ vāramukhyājanacaraṇarajaḥpavitrīkṛtena śirasā dhūrtamiśrān",
    "GK20sypadatu:521": "praṇipatya vijñāpayāmi kiṃ caitad vijñāpyam iti śrūyatām",
    "GK20sypadatu:522": "124 (a) nāgavad viṣṇunāgo 'sāv",
    "GK20sypadatu:523": "urasā veṣṭate kṣitau",
    "GK20sypadatu:524": "(b) prāyaścittārtham udvignaṃ tam enaṃ trātum arhatha kiṃ māṃ pṛcchanti bhavantaḥ- ko 'syāpanaya iti śrūyatām 125 (a) utkṣiptālakam īkṣaṇāntagalitaṃ kopāñcitāntabhruvā",
    "GK20sypadatu:525": "(b) daṣṭārdhoṣṭham adhīradantakiraṇaṃ protkampayantyā mukham",
    "GK20sypadatu:526": "(c) śiñjannūpurayā vikṛṣya vigaladraktāṃśukaṃ pāṇinā",
    "GK20sypadatu:527": "(d) mūrdhany asya sanūpuraḥ samadayā pādo 'rpitaḥ kāntayā kiṃ kiṃ vadanti bhavantaḥ - kasyāḥ punar idam avijñātapuruṣāntarāyāḥ",
    "GK20sypadatu:528": "[p.132] pramādasaṃjñakam ayaśo vistīryata iti nanu tatrabhavatyāḥ",
    "GK20sypadatu:529": "saurāṣṭrikāyā madanasenikāyāḥ ete viṭā diṣṭyā neha kaścid iti saṃbhrāntā iva ya ete",
    "GK20sypadatu:530": "126 (a) nirdhūtahastā vinigūḍhahāsā (b) dhigvādino dhīramukhāni baddhvā",
    "GK20sypadatu:531": "(c) dhyāyanti saṃprekṣya parasparasya",
    "GK20sypadatu:532_0": "(d) jātānukampā iva nāma dhūrtāḥ eteṣāṃ tāvad āsīnānāṃ niyukto viṭamahattaro bhaṭṭijīmūtaḥ",
    "GK20sypadatu:532_1": "kṛpayā nāma paraṃ vaiklavyam upagataḥ ya eṣaḥ 127 (a) kaṣṭaṃ kaṣṭam iti śvāsān muñcan",
    "GK20sypadatu:532_2": "klānta iva dvipaḥ (b) jīmūta iva jīmūto",
    "GK20sypadatu:533_0": "netrābhyāṃ vāri varṣati eṣa mām āhvayati ayam āgato 'smi kim ājñāpayati bhaṭṭiḥ -",
    "GK20sypadatu:533_1": "srutapūrvaṃ mayā bhūyo 'pi vadasi. evaṃ prāyascittārthaṃ brāhmaṇopagamanam tasmād",
    "GK20sypadatu:533_2": "evāham upaviṣṭas, tat samayapūrvakam upagṛhyantāṃ tatrabhavanto viṭā iti yad ājñāpayati",
    "GK20sypadatu:533_3": "bhaṭṭiḥ bho bhoḥ śṛṇvantu śṛṇvantu bhavantaḥ 128 (a) dyūteṣu mā sma vijayiṣṭa paṇaṃ",
    "GK20sypadatu:533_4": "kadācin",
    "GK20sypadatu:534": "(b) mātuḥ śṛṇotu pitaraṃ vinayena yātu",
    "GK20sypadatu:535": "[p.133] (c) kṣīraṃ śṛtaṃ pibatu modakam at tu mohād",
    "GK20sypadatu:536": "(d) vyūḍhāpatir bhavatu yo 'tra vaded ayuktam api ca 129 (a) paricaratu gurūn apaitu",
    "GK20sypadatu:537": "(b) bhavatu ca vṛddhasamo yuvā vinītaḥ (c) palitam abhisamīkṣya yātu śāntiṃ",
    "GK20sypadatu:538_0": "( d) ya idam ayuktam udāharen niṣaṇṇaḥ (vivṛtyāvalokya) eṣa dhārayakir anantakathaḥ",
    "GK20sypadatu:538_1": "sahasotthāya mām āhvayati kiṃ bravīṣi - tasyā evedam avijñātapraṇayāyāḥ pātakaṃ nātrabhavataḥ",
    "GK20sypadatu:538_2": "śrotum",
    "GK20sypadatu:539": "arhati bhavān 130 (a) aśokaṃ sparśena drumam asamaye puṣpayati yaḥ",
    "GK20sypadatu:540": "(b) svayaṃ yasmin kāmo vitataśaracāpo nivasati (c) sa pādo vinyastaḥ paśuśirasi mohād iva",
    "GK20sypadatu:541": "(d) nanu prāyaścittaṃ caratu suciraṃ saiva capalā iti samyag āha bhavān tathā hi",
    "GK20sypadatu:542": "131 (a) upavīṇita eṣa gardabhaḥ",
    "GK20sypadatu:543": "(b) samupaślokita eṣa vānaraḥ",
    "GK20sypadatu:544": "(c) payasi śṛta eṣa māhiṣe",
    "GK20sypadatu:545": "(d) sahakārasya raso nipātitaḥ",
    "GK20sypadatu:546": "api tv ārtānupātāni prāyascittāni ārtaś cāyam upāgatas, tad anugrahītum arhantibhavantaḥ tat kva nu khalv eṣāṃ goglanaptā",
    "GK20sypadatu:547": "[p.134] ya eṣa madarabhasacalitamaulim ekahastena pratisamābadhya kṣudramuktāvakīrṇam iva svedabindubhir lalāṭadeśaṃ pradeśinyā parimṛjya",
    "GK20sypadatu:548_0": "śrūyatām asya prāyaścittam iti mām āhvayati yāvad upasarpāmi ete viṭāḥ kaś ca tāvad",
    "GK20sypadatu:548_1": "ayaṃ viṭabhāvadūṣitākāraḥ prathamataro Viṭo viṭapariṣady utthāya prāyaścittam upadiśatīti",
    "GK20sypadatu:548_2": "kupitāḥ haṇḍe mallasvāmin, śrutam evam āhur",
    "GK20sypadatu:549": "atrabhavantaḥ kiṃ bravīṣi - mā tāvan, nanūcyantām atrabhavantaḥ 132 (a) tāte pañcatvaṃ pañcarātre prayāte",
    "GK20sypadatu:550": "(b) mitreṣv ārteṣu vyākule bandhuvarge",
    "GK20sypadatu:551_0": "(c) ekaṃ krośantaṃ bālam ādhāya putraṃ (d) dāsyā sārdhaṃ pītavān asmi madyam katham",
    "GK20sypadatu:551_1": "aham aviṭa iti evaṃ cet tvām anujānanti viṭamukhyo 'sīti āsyatām kiṃ bravīṣi - dīyatām",
    "GK20sypadatu:551_2": "asmai prāyascittam iti bāḍhaṃ bhūyaḥ śrāvayāmi tat kiṃ nu khalv eṣa māṃ śaibyaḥ kavir",
    "GK20sypadatu:551_3": "āryarakṣito vāyuvaiṣamyanipīḍitākṣaro",
    "GK20sypadatu:552": "mām āhvayan",
    "GK20sypadatu:553": "[p.135] na khalu na khalv idaṃ prāyaścittam iti pratiṣedhayati ativiṭaś",
    "GK20sypadatu:554": "caiṣa dhāntraḥ kutaḥ",
    "GK20sypadatu:555": "133 (a) vikrīṇāti hi kāvyaṃ",
    "GK20sypadatu:556": "śrotriyabhavaneṣu madyacaṣakeṇa (b) yaḥ śibikule prasūto",
    "GK20sypadatu:557": "bhartṛsthāne jarāṃ yātaḥ api ca 134 (a) vikrīṇanti hi kavayo",
    "GK20sypadatu:558": "yady evaṃ kāvyam adya caṣakeṇa (b) kāśiṣu ca kosaleṣu ca bhargeṣu niṣādanagareṣu yāvad enam upasarpāmi sakhe, ayam asmi kiṃ bravīṣi",
    "GK20sypadatu:559": "135 (a) dhṛto gaṇḍābhoge kamala iva baddho madhukaro",
    "GK20sypadatu:560": "(b) vilāsinyā mukto bakulatarum āpuṣpayati yaḥ (c) vilāso netrāṇāṃ taruṇasahakārapriyasakhaḥ",
    "GK20sypadatu:561": "(d) sa gaṇḍūṣaḥ sīdhoḥ katham iva śiraḥ prāpsyati paśoḥ iti",
    "GK20sypadatu:562": "ayam aparo bhavakīrtir baddhakaraḥ prāyaścittārthaṃ mām āhvayati ativiṭaś caiṣa māṇavakaḥ",
    "GK20sypadatu:563": "136 (a) muṇḍāṃ vṛddhāṃ jīrṇakāṣāyavastrāṃ",
    "GK20sypadatu:564": "(b) bhikṣāhetor nirviśaṅkaṃ praviṣṭām",
    "GK20sypadatu:565": "(c) bhūmāv ārtāṃ pātayitvā sphurantīṃ",
    "GK20sypadatu:566": "(d) yo 'yaṃ kāmī kāmakāraṃ karoti",
    "GK20sypadatu:567": "[p.136] yāvad enam upasarpāmi kiṃ bravīṣi - idam asyāḥ prāyaścittam",
    "GK20sypadatu:568": "l37 (a) badhyatāṃ mekhalādāmnā samākṛṣya kacagrahaiḥ (b) atha tasyāḥ prasuptāyāḥ",
    "GK20sypadatu:569": "pādau saṃvāhayatv ayam iti bho etad api pratihatam eṣa ibhyaputraś ceṭaputrair abhyastanāmā gāndharvasenako hastam udyamya mām āhvayati yasyaiṣa hastaḥ",
    "GK20sypadatu:570": "l38 (a) vādyeṣu trividheṣv anekakaraṇaiḥ saṃcāritāgrāṅgulis",
    "GK20sypadatu:571_0": "(b) tāmrāmbhoruhapattravṛṣṭir iva yas tantrīṣu paryasyate (c) kolambānugatena yena",
    "GK20sypadatu:571_1": "dadhatā śroṇītaṭe vallakīm (d) ibhyāntaḥpurasundarīkararuhakṣepāḥ samāsvāditāḥ yāvad",
    "GK20sypadatu:571_2": "enam upasarpāmi (upetya) kiṃ brāvīṣi -",
    "GK20sypadatu:572": "139 (a) jaghanarathanitambavaijayantī",
    "GK20sypadatu:573": "(b) surataraṇavyatiṣaṅgayogavīṇā",
    "GK20sypadatu:574": "(c) kva ca maṇiraśanā varāṅganānāṃ",
    "GK20sypadatu:575": "(d) kva ca caraṇāv aśubhasya gardabhasya iti",
    "GK20sypadatu:576": "(parivartakena) ayam idānīṃ dākṣiṇātyaḥ kavir āryakaḥ prāyaścittam",
    "GK20sypadatu:577": "upadiśati kiṃ bravīṣi -",
    "GK20sypadatu:578": "140 (a) vibhramāceṣṭitenaiva dṛṣṭikṣepeṇa bhūyasā",
    "GK20sypadatu:579": "(b) śiraḥ karṇotpalenāsya",
    "GK20sypadatu:580": "[p.137] (d) tāḍyatāṃ mattayā tayā iti etad api pratihatam anena gāndhārakeṇa hastimūrkheṇa kim idam ucyate bhavatā -",
    "GK20sypadatu:581": "l41 (a) nakhavilikhitaṃ karṇe nāryā niveśitabandhanaṃ",
    "GK20sypadatu:582": "(b) khacitaśabalaṃ dṛṣṭikṣepair apāṅgavilambibhiḥ",
    "GK20sypadatu:583": "(c) yadi narapaśor asyedaṃ bhoḥ śirasy abhipātyate",
    "GK20sypadatu:584": "(d) surabhirajasā prāyaścittaṃ kim asya bhaviṣyati iti",
    "GK20sypadatu:585": "bāḍham evam etad iti pratipannā viṭamukhyāḥ (parivartakena) imāv aparau mām āhvayataḥ 142 (a) guptamaheśvaradattau suhṛdāv ekāsanasthitāv etau",
    "GK20sypadatu:586": "(b) upagatakāvyapratibhau vararucikāvyānusāreṇa yāvad upasarpāmi (upasṛtya) haṇḍe guptaromaśa, kim āha bhavān -",
    "GK20sypadatu:587": "143 (a) pādaprakṣālanenāsyāḥ śiraḥ prakṣālyatām iti katham etad api pratiṣiddhaṃ traividyavṛddhair atisuhṛdbhir anugṛhītanāmnā maheśvaradattena",
    "GK20sypadatu:588": "(b) pādaprakṣālanaṃ tasyāḥ pātum apy eṣa nārhati iti",
    "GK20sypadatu:589": "[p.138] ayam aparo 'smatsuhṛt sauvīrako vṛddhaviṭaḥ svacchandasmitodagrayā",
    "GK20sypadatu:590": "vācā mantrayate kim āha bhavān -",
    "GK20sypadatu:591": "144 (a) nirbhūṣaṇāvayavacārutarāṅgayaṣṭiṃ",
    "GK20sypadatu:592": "(b) snānārdramuktajaghanasthitakeśahastām",
    "GK20sypadatu:593": "(c) tām ānayāmy aham ayaṃ tu dadhātu tasyāḥ",
    "GK20sypadatu:594": "(d) netraprabhāśabalamaṇḍalam ātmadarśam iti",
    "GK20sypadatu:595": "idam api pratiṣiddham anena kavinā dāśerakeṇa rudravarmaṇā kiṃ bravīṣi -",
    "GK20sypadatu:596": "l45 (a) vidvān ayaṃ mahati kokikule prasūto (b) mantrādhikārasacivo nṛpasattamasya (c)",
    "GK20sypadatu:597": "(d) keśān na dhārayitum arhati muṇḍyatāṃ sa iti eṣa khalv anugṛhīto 'smīty uktvā viṣṇunāgo vijñāpayati kiṃ kila sadānandam",
    "GK20sypadatu:598": "idaṃ dāsīpadanyāsadharṣitaṃ śiro vicchinnam icchāmi prāg eva tu śiroruhāṇīti katham etad apy asya pratihatam anena viṭamahattareṇa bhaṭṭijīmūtena kim āha bhavān -",
    "GK20sypadatu:599": "146 (a) skhalitavalayaśabdair añcitabhrūlatānāṃ (b) khacitanakhamayūkhair aṅgulīyaprabhābhiḥ (c) kisalayasukumāraiḥ pāṇibhiḥ sundarīṇāṃ",
    "GK20sypadatu:600": "(d) suciram anabhimṛṣṭān dhārayatv eṣa keśān api cedam asya prāyaścittaṃ śrūyatām 147 (a) tasyā madālasavighūrṇitalocanāyāḥ (b) śroṇyarpitaikakarasaṃhatamekhalāyāḥ",
    "GK20sypadatu:601": "[p.139] (c) sālaktakena caraṇena sanūpureṇa",
    "GK20sypadatu:602": "( d) paśyatv ayaṃ śirasi mām anugṛhyamāṇam iti",
    "GK20sypadatu:603_0": "ete viṭāḥ sādhuvādānuyātrā etad eva prāyaścittam iti vādinaḥ saṃbhāvayanti viṭamahattaraṃ",
    "GK20sypadatu:603_1": "bhaṭṭijīmūtam eṣa sarvathānugṛhīto 'smīty uktvā prasthitas tauṇḍikokir viṣṇunāgaḥ",
    "GK20sypadatu:603_2": "eṣa mām āhvayati viṭamahattaro bhaṭṭijīmūtaḥ ayam asmi kim āha bhavān - anuṣṭhitam",
    "GK20sypadatu:603_3": "idam kiṃ te bhūyaḥ priyam upaharāmīti bhoḥ śrūyatām",
    "GK20sypadatu:604": "148 (a) kuṭṭinyaś caturakathā bhavantv arogā",
    "GK20sypadatu:605": "(b) dhūrtānām adhikaśatāḥ paṇā bhavantu",
    "GK20sypadatu:606": "(c) bhūyāsuḥ priyaviṭasaṃgamāḥ pure 'smin",
    "GK20sypadatu:607": "(d) vārastrīpraṇayamahotsavāḥ pradoṣāḥ (niṣkrānto viṭaḥ) iti kaver udīcyasya viśveśvaradattaputra-",
    "GK20sypadatu:608": "syāryaśyāmilakasya kṛtiḥ pādatāḍitakaṃ nāma bhāṇaḥ samāptaḥ //"
}