{
  "GK20sypadatu:0": "Udīcya Śyāmilaka:",
  "GK20sypadatu:1": "Pāḍatāḍitaka",
  "GK20sypadatu:2": "%",
  "GK20sypadatu:3": "[p.65] 0 śrīmahākaviśyāmilakaviracitaṃ pādatāḍitakam.",
  "GK20sypadatu:4": "(nāndyante, tataḥ praviśati sūtradhāraḥ)",
  "GK20sypadatu:5": "(sūtra#)",
  "GK20sypadatu:6": "l (a) dehatyāgena śambhor nayanahutavahe mānito yena kopaḥ",
  "GK20sypadatu:7": "(b) sendrā yasyānuśiṣṭiṃ srajam iva vibudhā dhārayanty uttamāṅgaiḥ",
  "GK20sypadatu:8": "(c) pāyāt kāmaḥ sa yuṣmān pravitatavanitālocanāpāṅgaśārṅgo",
  "GK20sypadatu:9": "(d) bāṇā yasyendriyārthā munijanamanasāṃ sādakā bhedakāś ca",
  "GK20sypadatu:10": "api ca",
  "GK20sypadatu:11": "2 (a) sabhrūkṣepaṃ sahāsaṃ stananihitakarām īkṣamāṇena devīṃ",
  "GK20sypadatu:12": "(b) saṃtrāsākṣiptavāgbhiḥ saha gaṇapatibhir nandinā vanditena",
  "GK20sypadatu:13": "(c) pāyād vaḥ puṣpaketur vṛṣapatikakudāpāśrayanyastadoṣṇā",
  "GK20sypadatu:14": "(d) yasya kruddhena bāhyaṃ karaṇam apahṛtaṃ śambhunā na prabhāvaḥ",
  "GK20sypadatu:15": "evam āryamiśrān śirasā praṇipatya vijñāpayāmi yad vayam āryaśyāmilakasya kṛtiṃ pādatāḍitakaṃ nāma bhāṇaṃ prayoktuṃ",
  "GK20sypadatu:16": "[p.66] vyavasitāḥ tat tasya kaver matipariśramam avadhānadānenānugrahītum icchāmaḥ kutaḥ",
  "GK20sypadatu:17": "3 (a) idam iha padaṃ mā bhūd evaṃ bhavatv idam anyathā",
  "GK20sypadatu:18": "(b) kṛtam idam ayaṃ granthenārtho mahān upapāditaḥ",
  "GK20sypadatu:19": "(c) iti manasi yaḥ kāvyārambhe kaver bhavati śramaḥ",
  "GK20sypadatu:20": "(d) sanayanajalo romodbhedaḥ satāṃ tam apohati",
  "GK20sypadatu:21": "kutaḥ",
  "GK20sypadatu:22": "4 (a) nirgamyatāṃ bakabiḍālasamapracārair",
  "GK20sypadatu:23": "(b) āryaiś ca rājasacivaiḥ śamavṛttibhiś ca",
  "GK20sypadatu:24": "(c) tiṣṭhantu ḍiṇḍikavinarmakalāvidagdhā",
  "GK20sypadatu:25": "(d) nirmakṣikaṃ madhu pipāsati dhūrtagoṣṭhī",
  "GK20sypadatu:26": "kutaḥ",
  "GK20sypadatu:27": "5 (a) na prāpnuvanti yatayo ruditena mokṣaṃ",
  "GK20sypadatu:28": "(b) svargāyatiṃ na parihāsakathā ruṇaddhi",
  "GK20sypadatu:29": "(c) tasmāt pratītamanasā hasitavyam eva",
  "GK20sypadatu:30": "(d) vṛttiṃ budhena khalu kaurukucīṃ vihāya",
  "GK20sypadatu:31": "ko nu khalu mayi vijñāpanāvyagre śabda iva śrūyate (karṇaṃ dattvā)",
  "GK20sypadatu:32": "hanta vijñātam eṣa hi sa viṭamaṇḍapaṃ praviśya dhūrtacākrikaḥ khalatiśyāmilako ghaṇṭām āhatya ghoṣayati ya eṣaḥ",
  "GK20sypadatu:33": "[p.67] 6 (a) vyatikarasukhabhedaḥ kāminīkāmukānāṃ",
  "GK20sypadatu:34": "(b) divasasamayadūto dundubhīnāṃ purodhāḥ",
  "GK20sypadatu:35": "(c) kalam uṣasi kharatvād yasya kaṇṭhīravāṇāṃ",
  "GK20sypadatu:36": "(d) balavad abhinadanto gardabhā nānuyānti",
  "GK20sypadatu:37": "kiṃ ca tāvad anena ghuṣyate (karṇaṃ dattvā) (naipathye)",
  "GK20sypadatu:38": "7 (a) jayati madanasya ketuḥ",
  "GK20sypadatu:39": "kāntaṃ praty udyato vilāsinyāḥ",
  "GK20sypadatu:40": "(b) śirasā prārthayitavyaḥ",
  "GK20sypadatu:41": "sālaktakanūpuraḥ pādaḥ",
  "GK20sypadatu:42": "(niṣkrāntaḥ)",
  "GK20sypadatu:43": "(sthāpanā)",
  "GK20sypadatu:44": "(tataḥ praviśati viṭaḥ)",
  "GK20sypadatu:45": "vi -- mā tāvad bhoḥ -- kim atra ghoṣayitavyam yad evam",
  "GK20sypadatu:46": "8 (a) praṇayakalahodyatena",
  "GK20sypadatu:47": "srastāṃśukadarśitorumūlena",
  "GK20sypadatu:48": "(b) jitam eva madakalāyā",
  "GK20sypadatu:49": "nūpuramukhareṇa pādena",
  "GK20sypadatu:50": "aye kenaitad dhasitam (vilokya)",
  "GK20sypadatu:51_0": "dadruṇamādhavo 'py atraiva aṃgho dadruṇamādhava kim atra hāsyasthānam kiṃ bravīṣi",
  "GK20sypadatu:51_1": "- pratyakṣaṃ hi me tad yad atīte 'hani tatrabhavatyā surāṣṭrāṇāṃ vāramukhyayā samadanayā",
  "GK20sypadatu:51_2": "madanasenikayā tatrabhavāṃs tauṇḍikokir viṣṇunāgaś caraṇakamalena śirasy anugṛhīta",
  "GK20sypadatu:51_3": "iti suṣṭhu khalv idam ucyate - eti jīvantam ānando naraṃ varṣaśatād",
  "GK20sypadatu:52_0": "[p.68] apīti viṣṇunāgo 'pi nāmaivaṃ sarvakāmijanasādhāraṇaṃ caraṇatāḍanasaṃjñakaṃ",
  "GK20sypadatu:52_1": "śirasy abhiṣekaṃ prāptavān kiṃ bravīṣikuto 'sya tāni bhāgadheyāni yaḥ sa īdṛśānāṃ",
  "GK20sypadatu:52_2": "praṇayakalahotsavānāṃ pātraṃ bhaviṣyati sa hi tasyā veśadevatāyās taṃ saṃmānaviśeṣam",
  "GK20sypadatu:52_3": "avamānaṃ manyamānaḥ krodhaparivyaktanayanarāgaḥ prasphuritabhrukuṭīvakraṃ lalāṭaṃ",
  "GK20sypadatu:52_4": "kṛtvā śiro vinirdhūya daśanair oṣṭham abhidaśya pāṇinā pāṇim abhihatya dīrghaṃ niḥśvasyoktavān hā dhik puṃścali,",
  "GK20sypadatu:53": "anātmajñe,",
  "GK20sypadatu:54": "yayā tvayā mamāsmin",
  "GK20sypadatu:55": "9 (a) prayatakarayā mātrā yatnāt prabaddhaśikhaṇḍake",
  "GK20sypadatu:56": "(b) caraṇavinate pitrāghrāte śiśur guṇavān iti",
  "GK20sypadatu:57": "(c) sakusumalavaiḥ śāntyambhobhir dvijātibhir ukṣite",
  "GK20sypadatu:58": "(d) śirasi caraṇo nyasto garvān na gauravam īkṣitam",
  "GK20sypadatu:59": "evaṃ cānenoktā virajyamānasaṃdhyārāgeva rajani varṇāntaram upagatā atiprabhātacandraniṣprabhaṃ vadanam udvahantī 10 (a)",
  "GK20sypadatu:60": "vyapagatamadarāgā bhraśyamānopacārā",
  "GK20sypadatu:61": "(b) kim idam iti viṣādāt svinnasarvāṅgayaṣṭiḥ",
  "GK20sypadatu:62": "(c) bhayavigalitaśobhā vāntapuṣpeṇa mūrdhnā",
  "GK20sypadatu:63": "(d) na punar iti vadantī pādayos tasya lagnā",
  "GK20sypadatu:64": "praṇipātāvanatā cānena nirdhūyoktā carṣaṇi,",
  "GK20sypadatu:65": "mā sprākṣīḥ,",
  "GK20sypadatu:66": "kardanena na māṃ ḍhaukitum arhasīti kaṣṭaṃ bhoḥ,",
  "GK20sypadatu:67": "kokilā khalu kauśikam anuvartate madanasenikāpi taṃ puruṣavetālaṃ",
  "GK20sypadatu:68_0": "[p.69] kadaryam apavīryam anuvartata iti bhavati me vismayaḥ bhavati ca punar mahāmātraputro",
  "GK20sypadatu:68_1": "rājñaḥ śāsanādhikṛta iti dānakāmāv upekṣate śabdakāmāḥ khalv etā bhavanti kāme hi",
  "GK20sypadatu:68_2": "prayojanam anekavidham ity upadiśyate kiṃ bravīṣi - labdhaṃ khalu śabdakāmayā śabdapradhānārjanāc",
  "GK20sypadatu:68_3": "chabdasya vyasanam iti sā hi tapasvinī",
  "GK20sypadatu:69": "11 (a) tiryaktrapāvanatapakṣmapuṭapravāntair",
  "GK20sypadatu:70": "(b) dhautādharastanamukhī nayanāmbupātaiḥ",
  "GK20sypadatu:71": "(c) svāṅgeṣv alīyata navaiḥ sahasā stanadbhir",
  "GK20sypadatu:72": "(d) udvejitā jaladharair iva rājahaṃsī iti",
  "GK20sypadatu:73": "na ca bhoḥ citram idaṃ śrotavyaṃ śrutam na ca khalv asmābhir viditārthair apy atītaṃ pṛṣṭam tatas tataḥ kiṃ bravīṣi-- tataḥ sa mayā nirbhartsyoktaḥ:",
  "GK20sypadatu:74": "aye vaiyākaraṇakhasūcin,",
  "GK20sypadatu:75": "sumanaso musalena mā kṣautsīr vallakīm ulmukena mā vādīr,",
  "GK20sypadatu:76": "vākkṣureṇa kisalayaklībāṃ mā cchetsīr mattakāśinīm iti evam ukto mām anādṛtya viṭamahattarabhaṭṭijīmūtagṛhaṃ gataḥ tataḥ sā",
  "GK20sypadatu:77": "[p.70] tapasvinī karakisalayaparyastakapolam ānanaṃ kṛtvā praruditā tata utthāpya mayoktā: sundari,",
  "GK20sypadatu:78": "na vānaro veṣṭanam arhati,",
  "GK20sypadatu:79": "gardabho vā varapravahaṇaṃ voḍhum alam alaṃ ruditena hāsyaḥ khalv eṣa tapasvī naivaṃ mahāntaṃ śiraḥsatkāram arhati",
  "GK20sypadatu:80": "12 (a) kiṃ kāmī na kacagrahair yam abalāḥ kliśyanti mattā balād",
  "GK20sypadatu:81": "(b) yaṃ badhnanti na mekhalābhir athavā na ghnanti karṇotpalaiḥ",
  "GK20sypadatu:82": "(c) pakṣe tasya tu manmathaḥ sukṛtinas tasyotsavo yauvanaṃ",
  "GK20sypadatu:83": "(d) dāseneva rahasy apetavinayāḥ krīḍanti yenāṅganāḥ",
  "GK20sypadatu:84_0": "evaṃ coktā smitapuraḥsaram apāṅgena me vacaḥ pratigṛhya saśiraḥpādam avakuṇṭhya vāsasā",
  "GK20sypadatu:84_1": "śayanatalam alaṃkṛtavatī aham api kāmipratyavarasya duścaritam anucintayan prabhātam",
  "GK20sypadatu:84_2": "- iti rajñaḥ prabhātanāndīsvanair utthāpitaḥ kṛtakartavyas tad eva duḥsvapnadarśanam",
  "GK20sypadatu:84_3": "ivāpanetuṃ brāhmaṇapīṭhikāṃ gataḥ tasyāṃ ca brāhmaṇapīṭhikāyāṃ pūrvagataṃ kīrṇakeśaṃ viṣṇunā-",
  "GK20sypadatu:85_0": "[p.71] gam evārtarūpam ātmakarmācakṣamāṇam asāv ahaṃ bhoḥ evaṃkarmā taṃ mā vṛṣalyāḥ",
  "GK20sypadatu:85_1": "pādāvadhūtaśiraskaṃ trātum arhanti traividyavṛddhā ity uktavantam apaśyam evaṃ coktā",
  "GK20sypadatu:85_2": "brāhmaṇāś calakapolasūcitahāsam anyonyam avalokya muhūrtam iva dhyātvoktavantaḥ bhoḥ sādho,",
  "GK20sypadatu:86_0": "avalokitāny asmābhir manuyamavasiṣṭhagautamabharadvājaśaṅkhalikhitāpastambahārītapraceto",
  "GK20sypadatu:86_1": "devalavṛddhagārgyaprabhṛtīnāṃ maharṣīṇāṃ dharmaśāstrāṇi nāsyaivaṃvidhasya mahataḥ",
  "GK20sypadatu:86_2": "pātakasya prāyaścittam avagacchāma iti evaṃ cokto viṣaṇṇataravaktra ucchritya hastāv upākrośat bho bhoḥ,",
  "GK20sypadatu:87": "caturtho varṇa iti na mām arhatha bhūmidevāḥ parityaktum kutaḥ",
  "GK20sypadatu:88": "13 (a) āryo 'smi śuddhacarito 'smi kulodgato 'smi",
  "GK20sypadatu:89": "(b) śabde ca hetusamaye ca kṛtaśramo 'smi",
  "GK20sypadatu:90": "(c) rājño 'smi śāsanakaro na pṛthagjano 'smi",
  "GK20sypadatu:91": "(d) trāyadhvam ārtam agatiṃ śaraṇāgato 'smi",
  "GK20sypadatu:92": "evaṃ coktāyāṃ tasyāṃ pariṣadi",
  "GK20sypadatu:93": "[p.72] 14 (a) kaiścid gaur ayam ity aratnicalanair anyonyam āghaṭṭitaṃ",
  "GK20sypadatu:94": "(b) syād unmatta iti sthitaṃ smitamukhaiḥ kaiścic ciraṃ vīkṣitam",
  "GK20sypadatu:95": "(c) kaiścit kāmapiśāca ity api tṛṇaṃ dattvāntare dhikkṛtaḥ",
  "GK20sypadatu:96": "(d) kaiścid duṣkṛtakāriṇīti ca punaḥ saivāṅganā śocitā",
  "GK20sypadatu:97_0": "evamavasthāyāṃ ca saṃsadi tasyāṃ pratipattimūḍheṣu brāhmaṇeṣu prāyaścittavipralambhavihvale",
  "GK20sypadatu:97_1": "krośati viṣṇunāge teṣām ekatama ācāryaputraḥ svayaṃ cācāryo daṇḍanītyānvīkṣikyor",
  "GK20sypadatu:97_2": "anyāsu ca vidyāsv abhivinītaḥ kalāsv api ca sarvāsu paraṃ kauśalam anuprāpto vāgmī",
  "GK20sypadatu:97_3": "cāntevāsigaṇaparivṛtaḥ parihāsaprakṛtiḥ śāṇḍilyo bhavasvāmī nāma brāhmaṇaḥ savyetaraṃ",
  "GK20sypadatu:97_4": "hastam udyamya smitodagrayā vācā pariṣadam āmantryoktavān aye bho viṣṇunāga,",
  "GK20sypadatu:98_0": "na bhetavyam alam alaṃ viṣādena astīdaṃ dharmavacanaṃ yathā deśajātikulatīrthasamayadharmāś",
  "GK20sypadatu:98_1": "cāmnāyair aviruddhāḥ pramāṇam iti ato viṭajātiṃ saṃnipātya viṭamukhyebhyaḥ prāyaścittaṃ",
  "GK20sypadatu:98_2": "mṛgyatām te hi tvām asmāt kilbiṣān mocayiṣyanti ity ukte sādhuvādānuyātram ūrdhvāṅgulipranṛttam avartata",
  "GK20sypadatu:99_0": "[p.73] tasyāṃ pariṣadi tac chrutvā viṣṇunāgo 'py anugṛhīta iti prasthitaḥ tvaṃ cāpi",
  "GK20sypadatu:99_1": "viṭasaṃnipātakarmaṇi niyukta iti bāḍham. kiṃ bravīṣi - ke punar iha bhavato viṭāḥ",
  "GK20sypadatu:99_2": "saṃmatā iti nanu bhavān eva tāvad agre viṭaḥ kiṃ bravīṣi - katham aham api nāma viṭaśabdenānugṛhīta",
  "GK20sypadatu:99_3": "iti kaḥ saṃśayaḥ? śrūyatām",
  "GK20sypadatu:100": "15 (a) divasam akhilaṃ kṛtvā vādaṃ saha vyavahāribhir",
  "GK20sypadatu:101": "(b) divasavigame bhuktvā bhojyaṃ suhṛdbhavane kvacit",
  "GK20sypadatu:102": "(c) nisi ca ramase veśastrībhiḥ kṣipasy api cāyudhaṃ",
  "GK20sypadatu:103": "(d) jalam api ca te nāsty āvāse tathāpi ca katthase",
  "GK20sypadatu:104": "tat kathaṃ tvam aviṭaḥ kiṃ bravīṣi - yady evam anugṛhītaḥ saṃnipātayiṣyasi viṭān viṭalakṣaṇaṃ tāvac chrotum icchāma iti prathamaḥ kalpaḥ śrūyatām",
  "GK20sypadatu:105": "16 (a) svaiḥ prāṇair api vidviṣaḥ praṇayiṇām āpatsu yo rakṣitā",
  "GK20sypadatu:106": "(b) yasyārtau bhavati sva eva śaraṇaṃ khaḍgadvitīyo bhujaḥ",
  "GK20sypadatu:107": "(c) saṃgharṣān madanāturo mṛgayate yaṃ vāramukhyājanaḥ",
  "GK20sypadatu:108": "(d) sa jñeyo viṭa ity apāvṛtadhano yo nityam evārthiṣu",
  "GK20sypadatu:109": "api ca",
  "GK20sypadatu:110": "17 (a) caraṇakamalayugmair arcitaṃ sundarīṇāṃ",
  "GK20sypadatu:111": "[p.74] (b) samakuṭam iva tuṣṭyā yo bibharty uttamāṅgam",
  "GK20sypadatu:112": "(c) sa viṭa iti viṭajñaiḥ kīrtyate yasya cārthān",
  "GK20sypadatu:113": "(d) salilam iva tṛṣārtāḥ pāṇiyugmair haranti",
  "GK20sypadatu:114": "kiṃ bravīṣi - uktaṃ viṭalakṣaṇaṃ,",
  "GK20sypadatu:115": "viṭān idānīm upadeṣṭum arhasīti śrūyatāṃ:",
  "GK20sypadatu:116": "tatrabhavān kāmacāro bhāṇur,",
  "GK20sypadatu:117": "lomaśo gupto 'mātyo viṣṇudāsaḥ,",
  "GK20sypadatu:118": "śaibya āryarakṣito,",
  "GK20sypadatu:119": "dāśerako rudravarmāvantikaḥ skandasvāmī,",
  "GK20sypadatu:120": "hariścandro bhiṣag,",
  "GK20sypadatu:121": "ābhīrakaḥ kumāro mayūradatto,",
  "GK20sypadatu:122": "mārdaṅgikaḥ sthāṇur gāndharvasenaka,",
  "GK20sypadatu:123": "upāyanirantakathaḥ,",
  "GK20sypadatu:124": "pārvatīyaḥ prathamo 'parāntādhipatir indravarmānandapurakaḥ kumāro makhavarmā,",
  "GK20sypadatu:125": "saurāṣṭriko jayanandako,",
  "GK20sypadatu:126": "maudgalyo dayitaviṣṇur ity evamādayo yathāsaṃbhavaṃ saṃnipātyāḥ kiṃ",
  "GK20sypadatu:127_0": "[p.75] bravīṣi - sarvaṃ tāvat tiṣṭhatu dayitaviṣṇur api bhavato viṭaḥ saṃmata iti",
  "GK20sypadatu:127_1": "kaḥ saṃdehaḥ kiṃ bravīṣi - eṣa yo 'yaṃ rājño baleṣvadhikṛtaḥ pāraśavaḥ kavir iti",
  "GK20sypadatu:127_2": "bāḍham evam evaitat kiṃ bravīṣi - mā tāvad bhoḥ",
  "GK20sypadatu:128": "18 (a) yaḥ saṃkucaty upahitapraṇayo 'pi rājño",
  "GK20sypadatu:129": "(b) yo maṅgalaiḥ svapiti ca pratibudhyate ca",
  "GK20sypadatu:130": "(c) devārcanād api ca gulgulugandhavāsā",
  "GK20sypadatu:131": "(d) yo 'sau kiṇatrayakaṭhoralalāṭajānuḥ",
  "GK20sypadatu:132": "api ca",
  "GK20sypadatu:133": "19 (a) devakulād rājakulaṃ rājakulād yāti devakulam eva",
  "GK20sypadatu:134": "(b) iti yasya yānti divasāḥ kuladvaye saṃprasaktasya",
  "GK20sypadatu:135": "katham asāv api viṭa iti ā evam etat astīdam asya viṭabhāvapratyanīkabhūtaṃ purāṇaghṛtagandha iva kiṃ tu",
  "GK20sypadatu:136": "20 (a) pūrvāvantiṣu yasya veśakalahe hastāgraśākhā hṛtā",
  "GK20sypadatu:137": "[p.76] (b) sakthnoḥ saṃyati yasya padmanagare dviḍbhir nikhātāv iṣū",
  "GK20sypadatu:138": "(c) bāhū yasya vibhidya bhūr adhigatā yantreṣuṇā vaidiśe",
  "GK20sypadatu:139": "(d) yo vājīkaraṇārtham ujjhati vasūny adyāpi vaidyādiṣu",
  "GK20sypadatu:140": "21 (a) yasmād dadāti sa vasūni vilāsinībhyaḥ",
  "GK20sypadatu:141": "(b) kṣīṇendriyo 'pi ramate ratisaṃkathābhiḥ",
  "GK20sypadatu:142": "(c) tasmāl likhāmi dhuri taṃ viṭapuṃgavānāṃ",
  "GK20sypadatu:143": "(d) rāgo hi rañjayati vittavatāṃ na śaktiḥ katham asāv aviṭaḥ",
  "GK20sypadatu:144": "kiṃ bravīṣi - evaṃ ced agraṇīr viṭānām iti tasmād evāyaṃ dhuri likhitaḥ gacchatu bhavān svasti bhavate sādhayāmas tāvat (parikramya)",
  "GK20sypadatu:145": "eṣo 'smi nagararathyām avatīrṇaḥ aho nu khalu jambūdvīpatilakabhūtasya sarvaratnāviṣkṛtavibhūteḥ sārvabhaumanarendrādhiṣṭhitasya sārvabhaumanagarasya parā sriḥ iha hi",
  "GK20sypadatu:146": "22 (a) saṃgītair vanitāvibhūṣaṇaravaiḥ krīḍāśakuntasvanaiḥ",
  "GK20sypadatu:147": "(b) svādhyāyadhvanibhir dhanuḥsvanayutaiḥ sūnāsiśabdair api",
  "GK20sypadatu:148": "(c) pātrīṇāṃ gṛhasārasapratirutaiḥ kakṣyāntareṣu svanaiḥ",
  "GK20sypadatu:149": "[p.77] (d) saṃjalpān iva kurvate vyatikarāt prāsādamālāḥ sitāḥ",
  "GK20sypadatu:150": "api ca",
  "GK20sypadatu:151": "23 (a) giribhyo 'raṇyebhyaḥ salilanidhikacchād api maror",
  "GK20sypadatu:152": "(b) narendrair āyātair diśi disi niviṣṭais ca śatasaḥ",
  "GK20sypadatu:153": "(c) vicitrām ekasthām anavagatapūrvām avikalām",
  "GK20sypadatu:154": "(d) iha sraṣṭuḥ sṛṣṭer bahuviṣayatāṃ pasyati janaḥ",
  "GK20sypadatu:155": "24 (a) śakayavanatukhārapārasīkair",
  "GK20sypadatu:156": "(b) magadhakirātakaliṅgavaṅgakāśaiḥ",
  "GK20sypadatu:157": "(c) nagaram atimudāyutaṃ samantān",
  "GK20sypadatu:158": "(d) mahiṣakacolakapāṇḍyakeralaiś ca",
  "GK20sypadatu:159": "(vilokya) aye ko nu khalv eṣo 'vamuktakañcukayā dhavalaśibikayebhyavidhavālīlāṃ viḍambayann ita evābhivartate (vimṛśya)",
  "GK20sypadatu:160_0": "bhavatu vijñātam eṣa hi sa vetradaṇḍakuṇḍikābhāṇḍasūcito vṛṣalacaukṣo 'mātyo viṣṇudāsaḥ",
  "GK20sypadatu:160_1": "anena hy evaṃ mahaty api prāḍvivākakarmaṇi niyuktena dhyānābhyāsaparavattayopekṣāvihāriṇeva",
  "GK20sypadatu:160_2": "bhikṣuṇā nātyarthaṃ rājakāryāṇi kriyante tathā hi",
  "GK20sypadatu:161": "[p.78] 25 (a) karavicalitajānuḥ kaiścid ardhāsanasthaiḥ",
  "GK20sypadatu:162": "(b) samavanataśirobhiḥ kaiścid ākṛṣṭapādaḥ",
  "GK20sypadatu:163": "(c) adhikaraṇagato 'pi krośatāṃ kāryakāṇāṃ",
  "GK20sypadatu:164": "(d) vipaṇivṛṣa ivaiṣa dhyāti nidrāṃ ca yāti tat kāmaṃ viṭajanapratyanīkabhūtam asya darśanam tathāpi dharmam upadiśann abhigamya eva kā gatir?",
  "GK20sypadatu:165": "upasarpāmy enam eṣa khalu dūrād eva mām avalokya śibikām avatāryāvatarati aye bhoḥ,",
  "GK20sypadatu:166_0": "marṣayatu bhavān nārhasy asmān upacārayantraṇayā vijanikartum kiṃ bravīṣi - kaś ca",
  "GK20sypadatu:166_1": "bhavantam upacarati ācāro 'yam asmābhir anuvartyata iti mā tāvad bhoḥ - evam upacaratā",
  "GK20sypadatu:166_2": "yuktaṃ nāma bhavatā tatrabhavatīm anaṅgasenām anaṅgasenām iva praṇayābhimukhīṃ tathā",
  "GK20sypadatu:166_3": "vimukhayitum kiṃ bravīṣi - kiṃ mayā na tasyāḥ praṇayānurūpaḥ saṃparigrahaḥ kṛtaḥ",
  "GK20sypadatu:166_4": "paśyatu bhavān sā hi mayā",
  "GK20sypadatu:167": "26 (a) svastīty uktvā vandanāyāṃ kṛtāyām",
  "GK20sypadatu:168": "(b) āsīnāyāṃ vācitaṃ yogaśāstram",
  "GK20sypadatu:169": "(c) netre cāsyā vāyuneveryamāṇe",
  "GK20sypadatu:170": "[p.79] (d) saṃprekṣyoktā putri sarpiḥ pibeti",
  "GK20sypadatu:171": "tat kathaṃ na saṃpratigṛhītā mayeti aho kāminyā lalitasaṃparigrahaḥ kṛtaḥ eṣa māṃ prahasya caukṣopāyanena bījapūrakeṇa prasādayati aye bho,",
  "GK20sypadatu:172": "yuṣmadantevāsina eva vayam īdṛśeṣu prayojaneṣu notkoṭanābhir vañcayituṃ sakyāḥ sarvathā \\dots - īdṛsa evāstu bhavān sādhayāmas tāvat (parikramya)",
  "GK20sypadatu:173": "eṣa bho anekadesasthalajajalajasāraphalgupaṇyakrayavi kra yo pasthitastri puruṣasaṃ bādhāntarā paṇāṃ sārvabhaumasya vipaṇim anuprāptaḥ aho batāsyāḥ",
  "GK20sypadatu:174": "27 (a) sakunīnām ivāvāse pracāreṣu gavām iva",
  "GK20sypadatu:175": "(b) janānāṃ vyavahāreṣu saṃnipāto mahādhvaniḥ",
  "GK20sypadatu:176": "tathā hi",
  "GK20sypadatu:177": "28 (a) svaraḥ sānusvāraḥ paripatati karmāravipaṇau",
  "GK20sypadatu:178": "(b) bhramārūḍhaṃ kāṃsyaṃ kuraravirutānīva kurute",
  "GK20sypadatu:179": "(c) dhṛtaṃ śaṅkhe śastraṃ rasati turagasvāsapiśunaṃ",
  "GK20sypadatu:180": "(d) samantāc cāpnoti krayam api jano vikrayam api",
  "GK20sypadatu:181": "api cedānīm",
  "GK20sypadatu:182": "29 (a) sumanasa imā vikrīyante hasantya iva sriyā",
  "GK20sypadatu:183": "[p.80] (b) carati caṣakaḥ pānāgāreṣv ataḥ paripīyate",
  "GK20sypadatu:184": "(c) karadhṛtatṛṇair māṃsakrāyair apāṅganirīkṣitā",
  "GK20sypadatu:185": "(d) nagaravihagāḥ sūnām ete patanty asimālinīm",
  "GK20sypadatu:186": "api ca",
  "GK20sypadatu:187": "30 (a) aṃsenāṃsam abhighnatāṃ vivadatāṃ tat tac ca saṃkrīṇatāṃ",
  "GK20sypadatu:188": "(b) sasyānām iva paṅktayaḥ pracalitā nṭṇām amī rāśayaḥ",
  "GK20sypadatu:189": "(c) dyūtād āhṛtamāṣakāś ca kitavā veśāya gacchanty amī",
  "GK20sypadatu:190": "(d) saṃprāptāḥ paricārakaiḥ sakusumaiḥ sāpūpamāṃsāsavaiḥ",
  "GK20sypadatu:191_0": "tad yāvad aham apīdānīṃ mahājanasaṃmardadurgamaṃ vipaṇimārgam utsṛjyemāṃ puṣpavīthikām",
  "GK20sypadatu:191_1": "antareṇa pānāgārāṇy apasavyam upāvartamānaḥ pūrṇabhadraśṛṅgāṭakam avatīrya makararathyayā",
  "GK20sypadatu:191_2": "veśamārgam avagāhiṣye tat kāmam asaṃgṛhītamāṣakasya veśapraveśo nirāyudhasya saṃgrāmāvataraṇam",
  "GK20sypadatu:191_3": "ity ubhayam apārthakaṃ kevalam ayaśase cānarthāya ca kiṃ tu suhṛnnideśo 'yam asmābhir",
  "GK20sypadatu:191_4": "avaśyaṃ nirvartayitavyaḥ viśeṣeṇa hi bhūyād veśe viṭasaṃnipātaḥ (parikramya)",
  "GK20sypadatu:192": "aye ko nu khalv eṣa rohitakīyair mārdaṅgikaiḥ kaṃsapātraveṇumiśrair yodheyaka-",
  "GK20sypadatu:193_0": "[p.81] varṇair upagīyamāna ekaśravaṇāvalambitakuraṇṭakaśekharo viralam apasavyam",
  "GK20sypadatu:193_1": "ākuladaśam uttarīyam apavartikayā saṃkṣipan muhur muhuḥ prakaṭaikasphik savyena pāṇinā",
  "GK20sypadatu:193_2": "madyabhājanam utkṣipya nṛtyann āpānamaṇḍapaṃ hāsayati (nirvarṇya)",
  "GK20sypadatu:194_0": "āḥ jñātam eṣa hi sa bālhikaputraḥ sarvadhūrtaparihāsaikabhājanabhūto veśakukkuṭo",
  "GK20sypadatu:194_1": "bāṣpo dhāntraḥ bhoḥ yat satyaṃ na kadācid apy enam amattam apītaṃ vā paśyāmi samaṃ",
  "GK20sypadatu:194_2": "cāyam amṛkṣitahasto māṣakārdhenāpi tat kuto 'syaitad upapadyate (vitarkya)",
  "GK20sypadatu:195": "hanta vijñātam. eṣa hi purobhāgī lajjāviyuktaḥ sarvaṃkaṣaḥ sārvajanīnatvāt",
  "GK20sypadatu:196": "31 (a) ābaddhamaṇḍalānāṃ",
  "GK20sypadatu:197": "(b) pibatām upadaṃśamuṣṭim ādāya",
  "GK20sypadatu:198": "(c) pravisati bāṣpo madhyaṃ",
  "GK20sypadatu:199": "[p.82] ( d) naṭanaṭiceṭāśvabandhānām",
  "GK20sypadatu:200": "aho nu khalv asya pānopārjane vijñānam tad alam anenābhibhāṣitena ito vayam (parikramya)",
  "GK20sypadatu:201_0": "idam aparaṃ jaṅgamaṃ jīrṇodyānaṃ viṭajanasya eṣā hi purāṇapuṃścalī dharaṇiguptā nāma",
  "GK20sypadatu:201_1": "kāmadevāyatanād devatāyā upayācitaṃ nirvartya sphuṭitakāśavallarīśvetam āgalitam",
  "GK20sypadatu:201_2": "aṃsadeśād upari keśahastaṃ vinyasyantī sadyodhautanivasanā vigalitam uttarīyam ekāṃse",
  "GK20sypadatu:201_3": "pratisamādadhānā balivikṣepopanipatitair balibhṛtaiḥ parivṛtaṃ mayūraṃ nṛtyantam",
  "GK20sypadatu:201_4": "apāṅgenāvalokayantī makarayaṣṭiṃ pradakṣiṇīkaroti bhoḥ yat satyam adyāpy asyāś cirātikrāntaṃ",
  "GK20sypadatu:201_5": "yauvanavibhramaṃ vilāsaśeṣaṃ kathayati tathā hi",
  "GK20sypadatu:202": "32 (a) śvetābhir nakharājibhiḥ parivṛtau vyāvṛttamūlau stanau",
  "GK20sypadatu:203": "(b) sṛkvaṇyoḥ śithilaś ca madhyagaḍulo niṣpītapūrvo 'dharaḥ",
  "GK20sypadatu:204": "[p.83] (c) sabhrūkṣepam udāhṛtaṃ paricayād adyāpi yuktottaraṃ",
  "GK20sypadatu:205": "(d) rūpaṃ hi prahṛtaṃ prasahya jarayā nāsyā vilāsā hṛtāḥ",
  "GK20sypadatu:206_0": "tan na śakyam enām anabhibhāṣyātikramitum eṣā hy asmākaṃ priyavayasyaṃ mārdaṅgikaṃ",
  "GK20sypadatu:206_1": "sthāṇumitraṃ mitraṃ vyapadiśantī krauñcarasāyanopayogam ātmanaḥ prakāśayati tat katham",
  "GK20sypadatu:206_2": "enām upasarpāmi (vicintya)",
  "GK20sypadatu:207": "ājñātam asyā hi \\dots --itas tṛtīye 'hani tapasvī sthāṇumitraś cumbanātiprasaṅgāt tathā bībhatsam anubhūtavān aho dhig akaruṇo rāgaḥ",
  "GK20sypadatu:208": "33 (a) cumbanaraktaḥ so 'syā",
  "GK20sypadatu:209": "daśanaṃ cyutamūlam ātmano vadane",
  "GK20sypadatu:210": "(b) jihvāmūlaspṛṣṭaṃ",
  "GK20sypadatu:211": "khāḍ iti kṛtvā niraṣṭhīvat",
  "GK20sypadatu:212_0": "[p.84] tat kamaṃ veśam avatitīrṣus tīrtham idam atikrāman vañcitaḥ syām tathāpi tv",
  "GK20sypadatu:212_1": "āviṣkṛtam asyāḥ sthāṇumitravadane dantanipatanam tan nābhigamanena vrīḍāṃ punaruktīkaromi",
  "GK20sypadatu:212_2": "sarvathā namo 'syai sādhayāmy aham (parikramya)",
  "GK20sypadatu:213_0": "eso 'smi veśam avatīrṇaḥ aho nu khalu veśasya parā śrīḥ iha hi - etāni pṛthakpṛthaṅniviṣṭāni",
  "GK20sypadatu:213_1": "ruciravapranemisālaharmyaśikharakapotapālīsiṃhakarṇagopānasīvalabhīpuṭāṭṭālakāvalokanapratolīviṭaṅkaprāsādasaṃbādhāny",
  "GK20sypadatu:213_2": "asaṃbādhakakṣyāvibhāgāni bhāge nimitāni sunirmitarucirakhātapūritasiktasuṣiraphūtkṛtotkoṭitaliptalikhitasūkṣmasthūlaviviktarū",
  "GK20sypadatu:213_3": "paśatani baddhāni baddhasaṃdhidvāragavākṣavitardisaṃjavanavīthīnirvyūhakāny",
  "GK20sypadatu:214_0": "[p.85] ekadvitripādapālaṃkṛtamadhyakoddeśāny uddeśyavṛkṣakaharitakaphalamālyaṣaṇḍamaṇḍitāni",
  "GK20sypadatu:214_1": "puṇḍarīkaśabalitavimalavāpītoyāni toyāntaravihitadāruparvatabhūmilatāgṛhacitraśālālaṃkṛtāni",
  "GK20sypadatu:214_2": "parārdhyamuktāpravālakiṅkiṇījālāviṣkṛtapariṣkarāṇy ucchritasaubhāgyavaijayantīpatākāny",
  "GK20sypadatu:214_3": "utpatantīva gaganatalam avanitalād bhavanavarāvataṃsakāni vāramukhyānām yatraite",
  "GK20sypadatu:215": "34 (a) āsīnair avalīḍhacakravalayair mīladbhir āvantikair",
  "GK20sypadatu:216": "(b) dhāryārūḍhakirātasaṃgatadhurās tiṣṭhanti karṇīrathāḥ",
  "GK20sypadatu:217": "(c) ete ca dviguṇīkṛtottarakuthā nidrālasādhoraṇāḥ",
  "GK20sypadatu:218": "(d) kāmbojāś ca kareṇavaś ca kathayanty antargatān svāminaḥ",
  "GK20sypadatu:219": "api cāsmin veśe",
  "GK20sypadatu:220": "35 (a) nayanasalilair yair evaiko vrajann abhivāhyate",
  "GK20sypadatu:221": "(b) pratatavisṛtais tair evānyo gṛhān atinīyate",
  "GK20sypadatu:222": "(c) akṛśavibhaveṣv āsām āsthā tathāpi kṛtavyayāḥ",
  "GK20sypadatu:223": "( d) samanupatitā nirbhartsyante balāt kila mātṛbhiḥ",
  "GK20sypadatu:224": "(parikramya)",
  "GK20sypadatu:225": "[p.86] 36-39 iyam anunayati priyaṃ kruddham eṣā priyeṇānunītā prasīdaty",
  "GK20sypadatu:226": "asau saptatantrīr nakhair ghaṭṭayantī kalaṃ kākalīpañcamaprāyam utkaṇṭhitā valgugītāpadeśena vikrośati",
  "GK20sypadatu:227": "iyam upahitadarpaṇā kāminā maṇḍyate kāminī kāmino maulim",
  "GK20sypadatu:228": "eṣā nibadhnāty asau śārikāṃ spaṣṭam ālāpayaty eṣa matto",
  "GK20sypadatu:229": "mayūro 'nayā cūtapuṣpeṇa saṃtarjito nṛtyati",
  "GK20sypadatu:230": "katham iyam atikandukakrīḍayā madhyam āyāsayaty alpam eṣā",
  "GK20sypadatu:231": "priyeṇopaviṣṭā sahākṣaiḥ parikrīḍati prauḍhayā cānayaitat svayaṃ likhyate citram ākhyāyikāsau punar vācyate",
  "GK20sypadatu:232": "alam alam atisaṃbhrameṇāsyatāṃ vāsu bhadre cirād dṛśyase",
  "GK20sypadatu:233": "kiṃ bravīṣy adya taṃ praṣṭum arhasy ahaṃ yena mugdhā tathā",
  "GK20sypadatu:234": "vañciteti prasādyāsi naḥ svasti te sarvathā sādhayāmo vayam",
  "GK20sypadatu:235": "[p.87] (parikramya)",
  "GK20sypadatu:236_0": "idam aparaṃ suhṛtpattanam upasthitam eṣa hi sa bālhikaḥ kāṅkāyano bhiṣag aiśānacandriḥ",
  "GK20sypadatu:236_1": "hariścandraś candra iva kumudavāpīṃ veśavīthīm avabhāsayann ita evābhivartate tat",
  "GK20sypadatu:236_2": "kim asyeha prayojanam (vicintya)",
  "GK20sypadatu:237": "ā jñātam eṣa hi tasyāḥ pūrvapraṇayinyā yaśomatyā bhaginīṃ priyaṅguyaṣṭikāṃ kāmayate asmān api rahasyenātisaṃdhatte tan na śakyam enam apratipadya gantum yāvad upasarpāmi (upagamya)",
  "GK20sypadatu:238": "aṃgho veśabisavanaikacakravāka,",
  "GK20sypadatu:239_0": "kuto bhavān kiṃ bravīṣi - eṣa hi tasyāḥ priyasakhyās te kanīyasīṃ priyaṅguyaṣṭikām",
  "GK20sypadatu:239_1": "auṣadhena saṃbhāvyāgacchāmīti na khalu tasyāḥ suratasubhikṣāyā āmayāvasanno madanāgnis",
  "GK20sypadatu:239_2": "tasya dīpanīyakam uddiṣṭavān asi kiṃ bravīṣi - muktaḥ parihāsaḥ. kaṣṭā khalu tasyāḥ",
  "GK20sypadatu:239_3": "śirovedaneti vayasya yat sat yam kiṃ bravīṣi - kaḥ saṃdehaḥ?",
  "GK20sypadatu:240": "kṛcchrasādhyeti evam etat śirovedanā nāma gaṇikājanasya lakṣyavyādhiyautakam paśyatu bhavān",
  "GK20sypadatu:241": "40 (a) lalāṭe vinyasya kṣatajasadṛśaṃ candanarasaṃ",
  "GK20sypadatu:242": "(b) mṛṇālaiḥ krīḍantī kuvalayapalāśaiḥ sakamalaiḥ",
  "GK20sypadatu:243": "[p.88] (c) salīlaṃ bhrūkṣepair anugatasukhaprāśnikakathā",
  "GK20sypadatu:244": "( d) viraktā raktā vā śirasi rujam ākhyāti gaṇikā",
  "GK20sypadatu:245": "kiṃ bravīṣi - sadāpi nāma tvaṃ karkaśaparihāsaḥ eṣa khalu tām auṣadhaṃ prāpāyyāgacchāmīti yuktam etat asaṃśayaṃ hi",
  "GK20sypadatu:246": "41 (a) dhūnvantyāḥ karapallavaṃ valayinaṃ ghnantyāḥ padā kuṭṭimaṃ",
  "GK20sypadatu:247": "(b) bibhrantyāś cyutam aṃśukaṃ saraśanaṃ nābher adhaḥ pāṇinā",
  "GK20sypadatu:248": "(c) tasyā dīrghatarīkṛtākṣam apibaḥ keśagrahair ānanaṃ",
  "GK20sypadatu:249": "(d) sā vā tvaddaśanacchadauṣadhamalaṃ bālā tvayā pāyitā",
  "GK20sypadatu:250_0": "kiṃ bravīṣi - vayasya eva tathā vidhāsyatīti cora yadi na punar asmān rahasyenāvakṣepsyasi",
  "GK20sypadatu:250_1": "kiṃ tv adya sarvaviṭaiḥ sarvaviṭamahattarasya bhaṭṭijīmūtasya gṛhe kenacit prayojanena",
  "GK20sypadatu:250_2": "saṃnipatitavyam tad vayasyo 'py ahīnakālam āgacchet kiṃ bravīṣi - viditam evaitad",
  "GK20sypadatu:250_3": "viṭajanasya yathā viṣṇunāgaprāyaścittadānāyāparāhṇe samāgantavyam iti tad gacchatu",
  "GK20sypadatu:250_4": "bhavān aham apy āgacchāmīti tathā nāma svasti bhavate sādhayāmas tāvat (parikramya)",
  "GK20sypadatu:251": "katham idaṃ sarvaviṭair viditam tena hy alpapariśramo 'smi saṃjātaḥ kevalaṃ veśyāsuhṛtsamāgamaiḥ",
  "GK20sypadatu:252": "[p.89] kālo 'nupālayitavyaḥ aye kasya khalv ayam ahūṇo hūṇamaṇḍanamaṇḍita āryaghoṭakaḥ pāṭaliputrikāyāḥ puṣpadāsyā bhavanadvāram āviṣkaroti (nirvarṇya)",
  "GK20sypadatu:253_0": "ā jñātam. ebhir ihābaddhaśvetakāṣṭhakaṛnikāprahasitakapoladeśair bad dhakarair asajjam",
  "GK20sypadatu:253_1": "apy asakṛt sajjam iti sāñjaliprativādibhir lāṭaḍiṇḍibhiḥ sūcitaḥ senāpateḥ senakasyāpatyaratnaṃ",
  "GK20sypadatu:253_2": "bhaṭṭimakhavarmā bhaviṣyati tan na śakyam enam anabhibhāṣātikramitum atikrāman hi",
  "GK20sypadatu:253_3": "snehamādhyasthaṃ darśayeyam yāvad enam upasarpāmi (upetya)",
  "GK20sypadatu:254": "bhoḥ kaḥ suhṛdgṛhe (karṇaṃ dattvā)",
  "GK20sypadatu:255_0": "eṣa khalu bhaṭṭimakhavarmā mām āhvayati kiṃ bravīṣi - vayasya kim adyāpy apūrvapratihāropasthānena",
  "GK20sypadatu:255_1": "cirotsanno rājabhāvo 'smāsv ādhīyate sthīyatāṃ muhūrtam āgacchāmīti sakhe sthito 'smi (vilokya)",
  "GK20sypadatu:256_0": "ita ito bhavān eṣa khalu pulināvatīrṇavṛṣabhapadoddharaṇakhelaiś caraṇavinyāsair",
  "GK20sypadatu:256_1": "bhavanakakṣyām alaṃkurvann ita evābhivartate bhaṭṭiḥ aho nu khalv asya vilāseṣv abhyāsaḥ",
  "GK20sypadatu:256_2": "veśo vilāsa ity upapannam etad api ca",
  "GK20sypadatu:257": "42 (a) vilolabhujagāminā rucirapīvarāṃsorasā",
  "GK20sypadatu:258": "(b) vilāsacaturabhruvā muhur apāṅgaviprekṣiṇā",
  "GK20sypadatu:259": "(c) anena hi narendrasadma viśatā padair mantharair",
  "GK20sypadatu:260": "[p.90] (d) avīṇam amṛdaṅgam ekanaṭanāṭakaṃ nāṭyate yāvad enam ālapāmi bhaṭṭimakhavarman,",
  "GK20sypadatu:261_0": "kim ayam atidivāvihāreṇa suhṛjjana utkaṇṭhyate sādhu muhūrtam api tāvad yuṣmaddarśanenānugṛhyeta",
  "GK20sypadatu:261_1": "eṣa khalu vihasann ākulāpasavyaparidhānaṃ śvāsaviṣamitākṣaraṃ svāgatam ity añjalinābhyupaiti",
  "GK20sypadatu:261_2": "bho yadaitāvad anenādyaiva puṣpadāsī puṣpavatīti mahyam ākhyātā,",
  "GK20sypadatu:262": "tathāpi katham upabhuktaiva (vicintya)",
  "GK20sypadatu:263": "lāṭaḍiṇḍino nāmaite nātibhinnāḥ piśācebhyaḥ kutaḥ sarvo hi lāṭaḥ",
  "GK20sypadatu:264": "43 (a) nagnaḥ snāti mahājane 'mbhasi sadā nenekti vāsaḥ svayaṃ",
  "GK20sypadatu:265": "(b) keśān ākulayaty adhautacaraṇaḥ śayyāṃ samākrāmati",
  "GK20sypadatu:266": "(c) yat tad bhakṣayati vrajann api pathā dhatte paṭaṃ pāṭitaṃ",
  "GK20sypadatu:267": "(d) chidre cāpi sakṛt prahṛtya sahasā lāṭaś ciraṃ katthate",
  "GK20sypadatu:268": "sarvathā kṛtam anena svadeśaupayikam mā tāvad bhoḥ",
  "GK20sypadatu:269": "44 (a) avicintya phalaṃ vallyās",
  "GK20sypadatu:270": "tvayā puṣpavadhaḥ kṛtaḥ",
  "GK20sypadatu:271": "kiṃ bravīṣi - katham iti",
  "GK20sypadatu:272": "(b) idaṃ hi rajasā dhvastam",
  "GK20sypadatu:273": "uttarīyaṃ vilokyatām",
  "GK20sypadatu:274": "kiṃ bravīṣi - śayyāntāvalambitaṃ tāmbūlāvasiktam etad",
  "GK20sypadatu:275_0": "[p.91] avagacchāmīti mā tāvat idaṃ kṣudramuktāphalāvakīrṇam iva lalāṭaṃ svedabindubhiḥ",
  "GK20sypadatu:275_1": "kim iti vakṣyati eṣa pārśvam avadhāyoccaiḥ prahasitaḥ haṇḍe jaghanyakāmuka katham",
  "GK20sypadatu:275_2": "anayā chalitaḥ kiṃ bravīṣi - kaś chalito nāma,",
  "GK20sypadatu:276": "nanv anugṛhīto 'smi śrūyatām sā hi",
  "GK20sypadatu:277": "45 (a) vipulataralalāṭā saṃyatāgrālakatvād",
  "GK20sypadatu:278": "(b) racitajaghanabhārā vāsasārdhorukeṇa",
  "GK20sypadatu:279": "(c) vivṛtatanur apoḍhaprāgalaṃkārabhārā",
  "GK20sypadatu:280": "(d) kathaya katham agamyā puṣpitā strīlatā syāt",
  "GK20sypadatu:281": "api ca śrotum arhati bhavān",
  "GK20sypadatu:282": "46 (a) pārśvāvartitalocanā nakhapadāny ālokayantī mayā",
  "GK20sypadatu:283": "(b) dṛṣṭā ceṣad avāṅmukhī svabhavanapratyātape 'vasthitā",
  "GK20sypadatu:284": "(c) saṃgṛhyātha karadvayena kaṭhināv utkampamānau stanau",
  "GK20sypadatu:285": "(d) prāviśyāntaragāram argalavatā dvāraṃ kareṇāvṛṇot",
  "GK20sypadatu:286": "tato 'ham anudrutaṃ praviśya",
  "GK20sypadatu:287": "47 (a) kacanigrahadīrghalocanāṃ",
  "GK20sypadatu:288": "(b) rabhasāvartitavalgitastanīm",
  "GK20sypadatu:289": "(c) kim asīti nahīti vādinīṃ",
  "GK20sypadatu:290": "( d) samacumbaṃ sahasā vilāsinīm iti",
  "GK20sypadatu:291": "bhoḥ, citraḥ khalu prastāvaḥ pṛcchāmas tāvad enām",
  "GK20sypadatu:292": "[p.92] tatas tataḥ kiṃ bravīṣi - atha sakhe",
  "GK20sypadatu:293": "48 (a) samupasthitasya jaghanaṃ",
  "GK20sypadatu:294": "raśanātyāgād viviktatarabimbam",
  "GK20sypadatu:295": "(b) pāṇibhyāṃ vrīḍitayā",
  "GK20sypadatu:296": "nimīlite me 'nayā nayane iti",
  "GK20sypadatu:297": "dhik tvām astu avikatthana,",
  "GK20sypadatu:298": "udvejanīyo hy asi nindyaś cāryajanasya saṃvṛttaḥ kiṃ bravīṣi - evam apy anugṛhīto 'smi na tvayā mahābhārate śrutapūrvam",
  "GK20sypadatu:299": "49 (a) yasyāmitrā na bahavo",
  "GK20sypadatu:300": "yasmān nodvijate janaḥ",
  "GK20sypadatu:301": "(b) yaṃ sametya na nindanti",
  "GK20sypadatu:302": "sa pārtha puruṣādhamaḥ iti",
  "GK20sypadatu:303": "bho, etat khalu ḍiṇḍitvaṃ nāma tathāpi - sādhu bhoḥ,",
  "GK20sypadatu:304": "prīto 'smi bhavato 'nena ḍiṇḍitvena sarvathā viṭeṣv ādhirājyam arhasi ayam idānīm āśīrvādaḥ kiṃ bravīṣi - avahito'smīti śrūyatām",
  "GK20sypadatu:305": "50 (a) prabhātam avagamya pṛṣṭham upagūhya suptasya te",
  "GK20sypadatu:306": "(b) pragalbham adhiruhya pārśvam apavāsasaikoruṇā",
  "GK20sypadatu:307": "(c) tathaiva hi kacagraheṇa parivartya vaktrāmbujaṃ",
  "GK20sypadatu:308": "(d) pibatv atha ca pāyayatv adharam ātmanas tvāṃ priyā",
  "GK20sypadatu:309": "[p.93] eṣa khalv anugṛhīto 'smīty uktvā palāyate namo 'stu bhagavate sādhayāmas tāvat (parikramya)",
  "GK20sypadatu:310_0": "aye kā nu khalv eṣā svabhavanāvalokanam apsarā vimānam ivālaṃkaroti eṣā hi sā kāśīnāṃ",
  "GK20sypadatu:310_1": "vāramukhyā parākramikā nāma sukhamatiḥ piñcholayā krīḍantī rūpalāvaṇyavibhramair",
  "GK20sypadatu:310_2": "locanam anugṛhṇāti āścaryam",
  "GK20sypadatu:311": "51 (a) viracitakucabhārā hemavaikakṣyakeṇa",
  "GK20sypadatu:312": "(b) sphuṭavivṛtanitambā vāsasārdhorukeṇa",
  "GK20sypadatu:313": "(c) vicarati calayantī kāmināṃ cittam eṣā",
  "GK20sypadatu:314": "(d) kisalayam iva lolā cañcalaṃ veśavallyāḥ",
  "GK20sypadatu:315": "api ca",
  "GK20sypadatu:316": "52 (a) gaṇḍāntāgalitaikakuṇḍalamaṇicchāyānuliptānanām",
  "GK20sypadatu:317": "(b) anvabhyastatayā hikārapiśunaiḥ śvāsair avāktālubhiḥ",
  "GK20sypadatu:318": "(c) piñcholām adhare niveśya madhurām āvādayantīm imāṃ",
  "GK20sypadatu:319": "(d) maṇḍūkasvanaśaṅkito gṛhaśikhī paryeti vakrānanaḥ",
  "GK20sypadatu:320_0": "kiṃ nu khalv asyā udavasitād indrasvāmino rahasyasacivo hiraṇyagarbhako niṣpatyeta",
  "GK20sypadatu:320_1": "evābhivartate kim atrāścaryam indrasvāmī hiraṇyagarbhako veśa iti saṃhitam idaṃ taptaṃ",
  "GK20sypadatu:320_2": "tapteneti eṣa mām añjalinopasarpati haṇḍe hiraṇyagarbhaka,",
  "GK20sypadatu:321": "kim idaṃ veśadevāyatanam aparāntapiśācair vidhvaṃsayitum iṣyate",
  "GK20sypadatu:322_0": "[p.94] kiṃ bravīṣi - eṣa khalu svāmino 'smi videśarāgeṇaivaṃ dhuri niyuktaḥ eṣā hi",
  "GK20sypadatu:322_1": "pūrvaṃ pañcasuvarṇaśatāni gaṇayati adhunā sahasreṇāpy upanimantritāpi mātrāpi viniyujyamānā",
  "GK20sypadatu:322_2": "naiva śakyate tīrtham avatārayitum tad arhasi tvam api tāvad enāṃ gamayitum iti atyārjavaḥ",
  "GK20sypadatu:322_3": "khalv asi na hi śatasahasreṇāpi prāṇā labhyante kiṃ bravīṣi - kiṃ cāsyāḥ prāṇasaṃdehe",
  "GK20sypadatu:322_4": "kāraṇam asmāsu paśyasīti āviṣkṛtaṃ hi tatrabhavatyā bhartṛsvāminaś cāmaragrāhiṇyā",
  "GK20sypadatu:322_5": "kuṭaṅgadāsyā svāminaḥ saṃsargāt tathābhūtaṃ vyasanam anubhūtam kiṃ bravīṣi - ālabhasva",
  "GK20sypadatu:322_6": "tāvad idaṃ me śarīram sat yam evedam iti asatyena na svāminam evaṃ brūyāt kiṃ bravīṣi",
  "GK20sypadatu:322_7": "- cirābhyastam evedam asmatsvāmipādānām iti ata eva na śakyam anyathā kārayitum na",
  "GK20sypadatu:322_8": "caitad evam. paśyatu bhavān",
  "GK20sypadatu:323": "53 (a) kāvye gāndharve nṛttaśāstre vidhijñaṃ",
  "GK20sypadatu:324": "(b) dakṣaṃ dātāraṃ dakṣiṇaṃ dākṣiṇātyam",
  "GK20sypadatu:325": "(c) veśyā kā necchet svāminaṃ koṅkaṇānāṃ",
  "GK20sypadatu:326": "(d) syāc ced asya strīṣv ārjavāt saṃnipātaḥ",
  "GK20sypadatu:327": "api ca",
  "GK20sypadatu:328": "[p.95] 54 (a) saṃcārayan kalabhakaṃ gajanartakaṃ vā",
  "GK20sypadatu:329": "(b) veśyāṅgaṇeṣu bhagadatta ivendradattaḥ",
  "GK20sypadatu:330": "(c) udvīkṣyate stananiviṣṭakarāmbujābhir",
  "GK20sypadatu:331": "( d) vyāghro mṛgībhir iva vāravilāsinībhiḥ",
  "GK20sypadatu:332_0": "api caiṣā bhartur no 'dhirājasya syālaṃ pāraśavaṃ kauśikaṃ siṃhavarmāṇaṃ mitram apadiśantī",
  "GK20sypadatu:332_1": "sarvān kāminaḥ pratyākhyānena vrīḍayati kiṃ bravīṣi - kiṃ ca tasyaiṣātikāmitayāvamanyata",
  "GK20sypadatu:332_2": "iti yuṣmaddeśaupayikam eva kila satatam atisevanam kiṃ bravīṣi - deśaupayikam adeśaupayikam",
  "GK20sypadatu:332_3": "iti nāvagacchāmi vispaṣṭam abhidhīyatām iti evam anugṛhītaḥ kathaṃ na kathayiṣyāmi śrūyatām",
  "GK20sypadatu:333": "55 (a) śravaṇanikaṭajair nakhāvapātair",
  "GK20sypadatu:334": "(b) vanagajadamya ivāṅkitaḥ pratodaiḥ",
  "GK20sypadatu:335": "(c) vivṛtajaghanabhūṣaṇāṃ vivastrāṃ",
  "GK20sypadatu:336": "(d) vṛṣa iva vatsatarīm ihopayāti",
  "GK20sypadatu:337": "kiṃ bravīṣi - tena hy anenaivopāyanenainam upasthāsyāmīti",
  "GK20sypadatu:338": "yady evam indrasvāmī vijñāpyaḥ",
  "GK20sypadatu:339": "56 (a) daśanamaṇḍalacitrakakundarāṃ",
  "GK20sypadatu:340": "(b) dayitamālyanivāsitamekhalām",
  "GK20sypadatu:341": "[p.96] (c) tvadaparaṃ prati sā jaghanasthalīṃ",
  "GK20sypadatu:342": "( d) na vivṛṇoti vṛtāpi śataṃśataiḥ",
  "GK20sypadatu:343": "svasti bhavate sādhayāmas tāvat (parikramya)",
  "GK20sypadatu:344": "aye ko nu khalv eṣa śaurpakārikāyā rāmadāsyā bhavanān niṣpatya ḍiṇḍigaṇaparivṛto veśam āviṣkaroti (vilokya)",
  "GK20sypadatu:345": "etaj jaṅgamaṃ viṭatīrtham udīcyānāṃ bālhikānāṃ kārūśamaladānāṃ ceśvaro mahāpratīhāro bhadrāyudha eṣaḥ",
  "GK20sypadatu:346": "57 (a) viracitakuntalamauliḥ",
  "GK20sypadatu:347": "śra vaṇārpitakāṣṭha vi pulasitakalaśaḥ",
  "GK20sypadatu:348": "(b) janam ālapañ jakārair",
  "GK20sypadatu:349": "unnāṭayatīva lāṭānām",
  "GK20sypadatu:350": "kā ca tāvad asya lāṭeṣu sādhudṛṣṭir etāvat sarvo hi lāṭaḥ",
  "GK20sypadatu:351": "58 (a) saṃveṣṭya dvāv uttarīyeṇa bāhū",
  "GK20sypadatu:352": "(b) rajjvā madhyaṃ vāsasā saṃnibadhya",
  "GK20sypadatu:353": "( c) pratyudgacchan saṃmukhīnaṃ śakāraiḥ",
  "GK20sypadatu:354": "(d) pādāpātair aṃsakubjaḥ prayāti",
  "GK20sypadatu:355": "api ca",
  "GK20sypadatu:356": "[p.97] 59 (a) urasi kṛtakapotakaḥ karābhyāṃ",
  "GK20sypadatu:357": "(b) vadati jajeti yakārahīnam uccaiḥ",
  "GK20sypadatu:358": "(c) samayugalanibaddhamadhyadeśo",
  "GK20sypadatu:359": "(d) vrajati ca paṅkam iva spṛśan karāgraiḥ",
  "GK20sypadatu:360": "sarvathā nāsty apiśācam aiśvaryam athavāsyaivaikasya deśāntaravihāro yuktaḥ kutaḥ",
  "GK20sypadatu:361": "60 (a) yenāparāntaśakamālavabhūpatīnāṃ",
  "GK20sypadatu:362": "(b) kṛtvā śiraḥsu caraṇau caratā yatheṣṭam",
  "GK20sypadatu:363": "(c) kāle 'bhyupetya jananīṃ jananīṃ ca gaṅgām",
  "GK20sypadatu:364": "(d) āviṣkṛtā magadharājakulasya lakṣmīḥ",
  "GK20sypadatu:365": "api ca",
  "GK20sypadatu:366": "61 (a) velānilair mṛdubhir ākulitālakāntā",
  "GK20sypadatu:367": "(b) gāyanti yasya caritāny aparāntakāntāḥ",
  "GK20sypadatu:368": "(c) utkaṇṭhitāḥ samavalambya latās tarūṇāṃ",
  "GK20sypadatu:369": "(d) hintālamāliṣu taṭeṣu mahārṇavasya",
  "GK20sypadatu:370": "kiṃ tad gītam",
  "GK20sypadatu:371": "62 (a) u hi māṇuso tti bhaḍḍā-",
  "GK20sypadatu:372": "uheṇa ṇavi kovi licchai āuhe",
  "GK20sypadatu:373": "(b) ṇa soṇṇāri tassa kammasiddhiṃ",
  "GK20sypadatu:374": "viḍā hi khalu bhuñjanti sokarasiddhiṃ",
  "GK20sypadatu:375": "[p.98] (parikramya)",
  "GK20sypadatu:376_0": "eṣa khalu pradyumnadevāyatanasya vaijayantīm abhilikhati etaḍ ḍiṇḍitvaṃ nāma bhoḥ",
  "GK20sypadatu:376_1": "ḍiṇḍino hi nāmaite nātiviprakṛṣṭā vānarebhyaḥ bhoḥ kiṃ ca tāvad asya ḍiṇḍikeṣu priyatvam ḍiṇḍino hi nāma",
  "GK20sypadatu:377": "63 (a) ālekhyam ātmalipibhir gamayanti nāśaṃ",
  "GK20sypadatu:378": "(b) saudheṣu kūrcakamaṣīmalam arpayanti",
  "GK20sypadatu:379": "(c) ādāya tīkṣṇataradhāram ayovikāraṃ",
  "GK20sypadatu:380": "( d) prāsādabhūmiṣu ghuṇakriyayā caranti",
  "GK20sypadatu:381": "kiṃ ca tāvad ayaṃ likhati (vilokya)",
  "GK20sypadatu:382": "nirapekṣa iti",
  "GK20sypadatu:383": "sthāne khalv asyedaṃ nāma suṣṭhu khalv idam ucyate - arthaṃ nāma śīlasyopaharatīti tathā hy eṣa dhāntras tāṃ naḥ priyasakhīm anapekṣayā veśatāpasīvratena karśayati sā hi tapasvinī",
  "GK20sypadatu:384": "64 (a) netrāmbu pakṣmabhir arālaghanāsitāgrair",
  "GK20sypadatu:385": "(b) netrāmbudhautavalayena kareṇa vaktram",
  "GK20sypadatu:386": "(c) śokaṃ guruṃ ca hṛdayena samaṃ bibharti",
  "GK20sypadatu:387": "(d) trīṇi tridhā trivalijihmitaromarājiḥ",
  "GK20sypadatu:388": "tad upālapsye tāvad en am bho bhagavan nirapekṣa,",
  "GK20sypadatu:389_0": "karuṇātmakasya bhavato maitrīm ādāya vartamānasya tvayi muditāyāṃ yoṣiti yuktam upekṣāvihāritvam",
  "GK20sypadatu:389_1": "kiṃ bravīṣi - gṛhīto vañcitakasyārthaḥ spṛṣṭo 'smy upāsakatvena īdṛśaḥ saṃsāradharma",
  "GK20sypadatu:390_0": "[p.99] ity uktaṃ tathāgateneti mā tāvad bhoḥ tasyām eva bhagavatas tathāgatasya vacanaṃ",
  "GK20sypadatu:390_1": "pramāṇaṃ nānyatra kiṃ bravīṣi - kutra vā kadā vā mama tathāgatasya vacanam apramāṇam",
  "GK20sypadatu:390_2": "iti iyaṃ pratijñā kiṃ bravīṣi - kutaḥ saṃdeha iti bhadramukha śrūyatām",
  "GK20sypadatu:391": "65 (a) śramaniḥsṛtajihvam unmukhaṃ",
  "GK20sypadatu:392": "(b) hṛdi niḥsaṅganikhātasāyakam",
  "GK20sypadatu:393": "(c) samavekṣya mṛgaṃtathāgataṃ",
  "GK20sypadatu:394": "(d) smarasi tvaṃ na mṛgaṃ tathāgatam",
  "GK20sypadatu:395": "eṣa prahasitaḥ kiṃ bravīṣi - na khalu tathāgataśāsanaṃ śaṅkitavyam anyad dhi śāstram,",
  "GK20sypadatu:396": "anyā puruṣaprakṛtir,",
  "GK20sypadatu:397_0": "na vayaṃ vītarāgā iti yady evam arhati bhavāṃs tatrabhavatīṃ rādhikāṃ tathābhūtāṃ",
  "GK20sypadatu:397_1": "śokasāgarād uddhartum kiṃ bravīṣi - yad ājñāpayati vayasyo 'yam añjaliḥ sādhu mucyeyam",
  "GK20sypadatu:397_2": "iti sarvathā durlabhas te mokṣaḥ,",
  "GK20sypadatu:398": "kiṃ tv iyam āśīḥ pratigṛhyatām",
  "GK20sypadatu:399": "66 (a) viproṣyāgata utsukām avanatām utsaṅgam āropaya",
  "GK20sypadatu:400": "(b) skandhe vaktram upopadhāya rudatīṃ bhūyaḥ samāśvāsaya",
  "GK20sypadatu:401": "(c) ābaddhāṃ mahiṣīviṣāṇaviṣamām unmucya veṇīṃ tato",
  "GK20sypadatu:402": "( d) lambaṃ locanatoyaśauṇḍam alakaṃ chindhi priyāyāḥ svayam",
  "GK20sypadatu:403": "eṣa prahasya gataḥ ito vayam (parikramya)",
  "GK20sypadatu:404": "aye ko nu khalv eṣa ita evābhivartate",
  "GK20sypadatu:405": "[p.100] 67 (a) duścīvarāvayavasaṃvṛtaguhyadeśo",
  "GK20sypadatu:406": "(b) bastānanaḥ kapilaromaśapīvarāṃsaḥ",
  "GK20sypadatu:407": "(c) āyāti mūlakam adan kapipiṅgalākṣo",
  "GK20sypadatu:408": "( d) dāśerako yadi na nūnam ayaṃ piśācaḥ",
  "GK20sypadatu:409_0": "bhavatu, dṛṣṭam eṣa khalu bhrātur athavā vayasyasya tatrabhavato dāśerakādhipater",
  "GK20sypadatu:409_1": "apatyaratnasya guptakulasyāvāse dṛṣṭapūrvaḥ tat kim asyeha prayojanam eṣa māṃ kṛtāñjalir",
  "GK20sypadatu:409_2": "upasarpati kiṃ bravīṣi - guptakuleṇa pekkhasi ovārida v(p)",
  "GK20sypadatu:410": "aṇap(v)",
  "GK20sypadatu:411": "añcadiccu gaṇikā (kāvi?)",
  "GK20sypadatu:412": "kidepsayadi tahṇā,",
  "GK20sypadatu:413": "ṇaṃ poravīthīe aṣeṣāayitaṃ puṃṇi (puṇṇi)",
  "GK20sypadatu:414": "kāvi gaṇikā ṇa dīṣai tahammi taṣṣa adīye (ādīye)",
  "GK20sypadatu:415": ", teṇayyuṃ samaṃ khelanto ṇiyyudiṣṣaye,",
  "GK20sypadatu:416": "ambā hi me ṣāvitā tuyyaṃ atthakeṇa dāṇi gaṇikā kāmuppūlida aṣṣeṇa kulonthiṃ theṇe(a)",
  "GK20sypadatu:417": "va kāmā ṇa yaṣṣe (aṃṣe)",
  "GK20sypadatu:418": ", jai gacchāmi",
  "GK20sypadatu:419": "[p.101] viṣikkha(h?)",
  "GK20sypadatu:420_0": "e daṇḍituṃ homi diṣuvaśoviṣu eka evaṃ ti. aho deśaveṣabhāṣādākṣiṇyasampadupeto guptakulasya",
  "GK20sypadatu:420_1": "yuvarājasya madanadūtaḥ. veśa eva vartamāno veśam āpaṇābhidhānena pṛcchati tan na",
  "GK20sypadatu:420_2": "śakyam īdṛśaṃ ratnam avabodhya vināśayitum īdṛśa evāstu evaṃ tāvad enaṃ vakṣye bhadra,",
  "GK20sypadatu:421": "rājavīthyāṃ lāvaṇikāpaṇeṣu mṛgyatāṃ gaṇikā eṣa praharṣāt praṇipatya gataḥ ito vayam (parikramya)",
  "GK20sypadatu:422": "kva nu khalv idānīṃ dāśerakadarśanāvadhūtaṃ cakṣuḥ prakṣālayeyam (vilokya)",
  "GK20sypadatu:423": "bhavatu, dṛṣṭam etad dhi tad asmākaṃ pūrvapraṇayinyāḥ śūrasenasundaryā niveśanam katham apāvṛtapakṣadvāram eva yāvad etat praviśāmi (praviṣṭakena)",
  "GK20sypadatu:424": "kva nu khalv imaṃ pādapracāraśramam apanayeyam bhavatu,",
  "GK20sypadatu:425": "dṛṣṭam iyaṃ khalu priyaṅguvīthikā priyevotsaṅgena śilātalena mām upanimantrayate yāvad atropaviśāmi (vilokya)",
  "GK20sypadatu:426": "kim ihābhilikhitam (vācayati)",
  "GK20sypadatu:427": "68 (a) sakhi prathamasaṃgame na kalahāspadaṃ vidyate",
  "GK20sypadatu:428": "(b) na cāsya vimanaskatām aśṛṇavaṃ na vākalyatām",
  "GK20sypadatu:429": "(c) yuvānam abhisṛtya taṃ ciramanorathaprārthitaṃ",
  "GK20sypadatu:430": "( d) kim asy amṛditā ṅgarāgaracanā tathaivāgatā iti",
  "GK20sypadatu:431": "(vicintya) kasyāścit khalv iyaṃ kenāpi pratyākhyātapraṇayāyā daurbhāgyaghoṣaṇā ghuṣyate tat kaṃ nu khalu pṛccheyam",
  "GK20sypadatu:432": "[p.102] (karṇaṃ dattvā)",
  "GK20sypadatu:433": "aye iyaṃ caraṇābharaṇaśabdasūcitā śūrasenasundarīta evābhivartate yaiṣā",
  "GK20sypadatu:434": "69 (a) ālambyaikena kāntaṃ kisalayamṛdunā pāṇinā chattradaṇḍaṃ",
  "GK20sypadatu:435": "(b) saṃgṛhyaikena nīvīṃ calamaṇiraśanāṃ bhraśyamānāṃśukāntā",
  "GK20sypadatu:436": "(c) āyāty abhyutsmayantījvalitataravapur bhūṣaṇānāṃ prabhābhiḥ",
  "GK20sypadatu:437": "(d) sajyotiṣkā sacandrā savihagavirutā śarvarīdevateva",
  "GK20sypadatu:438_0": "bho yat satyam abhyutthāpayatīva mām apy asyās tejasvitā eṣā māṃ kapotakenopasarpati",
  "GK20sypadatu:438_1": "alam asmān upacāreṇa pratyādeṣṭum kim āha bhavatī - cirād api tāvat svāminām upagatānām",
  "GK20sypadatu:438_2": "upacāreṇa tāvad ayaṃ jana ātmānam anugṛhṇīyād iti alam alam atyupālambhena idam ucitam",
  "GK20sypadatu:438_3": "utsaṅgāsanam anugṛhyatām eṣā me śirasā pratigṛhītam ity uktvā śilātalārdhaṃ śroṇībimbenākṣipantīvopaviśati",
  "GK20sypadatu:438_4": "aye na khalv atropaveṣṭavyam kim āha bhavatī - kimartham iti nanv idaṃ kasyāpi caritaṃ",
  "GK20sypadatu:438_5": "kenāpi pratyākhyātapraṇayāyāḥ ślokasaṃjñakam ayaśo 'smābhir dṛṣṭam kathaṃ hastābhyāṃ",
  "GK20sypadatu:438_6": "pramārṣṭi cori na śakyam idaṃ pramārṣṭum idaṃ hi me hṛdi likhitam eṣā kiṃ vārayati",
  "GK20sypadatu:438_7": "kim āha bhavatī - jānīta evāsmatsvāmī yathāsmatsakhyāḥ kusumāvatikāyāḥ priyavayasyaṃ",
  "GK20sypadatu:438_8": "citrācāryaṃ śivasvāminaṃ prati",
  "GK20sypadatu:439_0": "[p.103] mahān madanonmāda iti suṣṭhu jānīmaḥ kiṃ ca tatrabhavatyā kusumāvatikayā",
  "GK20sypadatu:439_1": "tatrabhavān abhigamanenānugṛhītaḥ kim āha bhavatī - madanaviklavasya strīhṛdayasyāyaṃ",
  "GK20sypadatu:439_2": "svabhāvaḥ kṛtam anayā strīcāpalyam iti citraḥ khalu prastāvaḥ pṛcchāmas tāvad enām bhavati,",
  "GK20sypadatu:440_0": "visrambhaḥ pṛcchati na pararahasyakutūhalatā tat katham anayoś cirābhilaṣitasamāgamotsavo",
  "GK20sypadatu:440_1": "nirvṛtto 'bhūt kim āha bhavatī - śrūyatām iti avahito 'smi kim āha bhavatī - tasyāṃ",
  "GK20sypadatu:440_2": "kila vāruṇīmadalakṣyeṇa tatrabhavatānugṛhītāyāṃ tatrabhavato vayasyasya",
  "GK20sypadatu:441": "70 (a) gataḥ pūrvo yāmaḥ śrutivirasayā mallakathayā",
  "GK20sypadatu:442": "(b) dvitīyo vikṣiptaḥ palalaguḍabāhyavyatikaraiḥ",
  "GK20sypadatu:443": "(c) tṛtīyo gātrāṇām upacayakathābhir vigalitas",
  "GK20sypadatu:444": "(d) tatas tan nirvṛttaṃ kathayitum alaṃ tvayy api yadi iti",
  "GK20sypadatu:445_0": "sundari, kutas tvayaitad upalabdham kim āha bhavatī - tasyaiva sakhyur udavasitād",
  "GK20sypadatu:445_1": "āgatāt pratihārapadmapālād upalabdhavṛttāntayā mayaiṣa ślokaḥ sukhaprāśnikahastenānupreṣitaḥ",
  "GK20sypadatu:445_2": "tataḥ sā tenaiva paricārakeṇa saha mām upasthitā lajjāvilakṣam upahasantīva",
  "GK20sypadatu:446_0": "[p.104] mām uktavatī na ca rahasyānākhyānena bhavatīm avakṣeptum arhāmi śrūyatām",
  "GK20sypadatu:446_1": "idam apūrvam iti tato 'nayā yathāvṛttaṃ sarvaṃ mahyam ākhyātam tena hi tvam apy anena",
  "GK20sypadatu:446_2": "śrotrāmṛtena saṃvibhaktum arhasīti eṣā satalaghātaṃ prahasya kathayati sundari,",
  "GK20sypadatu:447": "kiṃ bravīṣi - śrūyatām idānīṃ yan mama priyasakhyā kathitam sā hi mām uktavatī:",
  "GK20sypadatu:448": "priyasakhi, sa hi mayā",
  "GK20sypadatu:449": "71 (a) āliṅgito 'pi bahudhā paricumbito 'pi",
  "GK20sypadatu:450": "(b) śroṇyarpito 'pi karajair upacodito 'pi",
  "GK20sypadatu:451": "(c) khinnāsmi dārv iva yadā na sa mām upaiti",
  "GK20sypadatu:452": "(d) śayyāṅgam ekam upagūhya tato 'smi suptā iti",
  "GK20sypadatu:453": "tato mayoktā:",
  "GK20sypadatu:454": "kṛcchraṃ batānubhūtavaty asi kim etan nāvagacchāmīti tato niḥśvasya mām uktavatī",
  "GK20sypadatu:455": "72 (a) yadā sarvopāyaiś caṭubhir upayāto 'pi sa mayā",
  "GK20sypadatu:456": "(b) na yatnaṃ kurvāṇo mayi manasijecchām alabhata",
  "GK20sypadatu:457": "(c) tatas tasmin sarvapratihatavidhānāsmi sahasā",
  "GK20sypadatu:458": "(d) svadaurbhāgyaṃ matvā stanataṭavikampaṃ praruditā",
  "GK20sypadatu:459": "tataḥ sa māṃ rudatīm utsaṅgam āropya muhur muhur vyarthaiś cumbanapariṣvaṅgair āśvāsayan nāma dṛḍham ātmānam āyāsitavān uktaṃ ca mayā kiṃ te pāṇibhyāṃ spṛṣṭayeti tato",
  "GK20sypadatu:460": "[p.105] vrīḍārjitasādhvasasvedavepathuḥ śuṣyateva mukhena nātipragalbhākṣaram uktavān",
  "GK20sypadatu:461": "73 (a) na ninditum anindite subhagatāṃ nijām arhasi",
  "GK20sypadatu:462": "(b) cyutaṃ hi mama cakṣur etad abhito nidhiṃ paśyataḥ",
  "GK20sypadatu:463": "(c) vadhāya kila medaso yad apibaṃ purā gulguluṃ",
  "GK20sypadatu:464": "(d) tad etad upahanti me vyatikarāmṛtaṃ tvadgatam iti",
  "GK20sypadatu:465": "tato mayā cintitam",
  "GK20sypadatu:466": "74 (a) medaḥkṣayāya pīto",
  "GK20sypadatu:467": "yadi gulgulur indriyakṣayaṃ kurute",
  "GK20sypadatu:468": "(b) dhūpārtho 'pi na kāryo",
  "GK20sypadatu:469": "gulgulunā kāmayānena iti",
  "GK20sypadatu:470": "evam āvayoś ciraprārthitam apārthakaṃ samāgamanaṃ prāptakālam icchatoḥ",
  "GK20sypadatu:471": "75 (a) rajanīvyapayānasūcako",
  "GK20sypadatu:472": "(b) nṛpater dundubhipāripārśvikaḥ",
  "GK20sypadatu:473": "(c) apaṭhat stutimaṅgalāny alaṃ",
  "GK20sypadatu:474": "(d) sakhi ghaṇṭām abhihatya ghāṇṭikaḥ",
  "GK20sypadatu:475": "tatas tenaiva dakṣiṇeneva suhṛdā tasmāt saṃkaṭāt parimocitā kāminā savrīḍaṃ muhūrtam anugamya preṣitā svagṛham āgatā",
  "GK20sypadatu:476": "[p.106] ca tvayā ca sukhaprāśnikābhidhānenopahasitāsmi tad etat te",
  "GK20sypadatu:477": "sarvam aśeṣataḥ kathitam aham idānīṃ mithyāprajāgaraṃ",
  "GK20sypadatu:478_0": "divāsvapnenāpaneṣyāmīty uktvā mayānujñātā gatā tadanantarāgatena svāmināpy etac chrutam",
  "GK20sypadatu:478_1": "iti tena hy anenaiva parihāsaplavena tatrabhavataḥ śivadattasya putraṃ śivasvāminaṃ",
  "GK20sypadatu:478_2": "puruṣadambhagambhīrakīrtisāgaram avagāhiṣye paśyatu bhavatī",
  "GK20sypadatu:479": "76 (a) yo gulguluṃ pibati medasi saṃpravṛddhe",
  "GK20sypadatu:480": "(b) tasya kṣayaṃ vrajati caṇḍy acireṇa medaḥ",
  "GK20sypadatu:481": "(c) strīṇāṃ bhavaty atha sa yauvanaśālinīnām",
  "GK20sypadatu:482": "(d) ālekhyayakṣa iva darśanamātraramyaḥ",
  "GK20sypadatu:483": "eṣā prahasyotthitā yāsyāmīti bhavatv alam añjalinā ito vayam (parikramya)",
  "GK20sypadatu:484_0": "kiṃ nu khalv imāny uddaṇḍapuṇḍarīkavanaṣaṇḍaśobhānukārīṇy udgrīvavadanapuṇḍarīkāṇi",
  "GK20sypadatu:484_1": "vismayavitatākṣimālāśabalāny urasi nihitakarapallavāny anyonyasaṃjñāparivartakāni",
  "GK20sypadatu:484_2": "nivṛttakandukapiñcholākṛtakaputrakaduhitṛkākrīḍanakāni veśarathyāyāṃ pratibhavanacchāyāsu",
  "GK20sypadatu:484_3": "veśakanyakāvṛndakāny avalokayanti aye kiṃ nu khalv idam",
  "GK20sypadatu:485": "[p.107] 77 (a) arañjaram idaṃ luṭhaty atha dṛtiḥ samākṛṣyate",
  "GK20sypadatu:486": "(b) kabandham idam utthitaṃ vrajati kiṃ kusūladvayam",
  "GK20sypadatu:487": "(c) bhavet kim idam adbhutaṃ bhavatu sāṃprataṃ lakṣitaṃ",
  "GK20sypadatu:488": "(d) tad etad upaguptasaṃjñam udaraṃ samutsarpati",
  "GK20sypadatu:489": "bhoḥ suṣṭhu khalv idam ucyate dhūrtapariṣatsu",
  "GK20sypadatu:490": "78 (a) karabhogair guptagalo",
  "GK20sypadatu:491": "harikṛṣṇaḥ kṛṣṇa eva vanamahiṣaḥ",
  "GK20sypadatu:492": "(b) gomahiṣo haribhūtir",
  "GK20sypadatu:493": "dṛtir upagupto 'nilādhmātaḥ iti",
  "GK20sypadatu:494_0": "kathaṃ ca tāvad imaṃ sā tapasvinī gaṅgāyamunayoś cāmaragrāhiṇī pustakavācikā madayantī",
  "GK20sypadatu:494_1": "priyavayasyaṃ nas tatrabhavantaṃ traividyavṛddhaṃ pustakavācakam utsṛjyopaguptam",
  "GK20sypadatu:494_2": "anuraktā tathā cāsya komalābhyāṃ bhujābhyāṃ pariṣvajyate athavā na tasyāḥ pariṣvaṅgena",
  "GK20sypadatu:494_3": "prayojanaṃ sā hi tapasvinī nivṛttakāmatantrā rajo 'parodhāt kevalaṃ kuṭumbatantrārthaṃ",
  "GK20sypadatu:494_4": "śabdakāmam anuvartate gamyaś cāyam asyāḥ apumāñ śabdakāma iti",
  "GK20sypadatu:495": "[p.108] dāttakīyāḥ (vilokya)",
  "GK20sypadatu:496_0": "kiṃ ca tāvad ayam āvigna iva ā jñātam tasyā eva mātrā paṇārtham adhikaraṇāyākṛṣyata",
  "GK20sypadatu:496_1": "iti veśe mayopalabdham tataḥ śvaśrvā saha kṛtavivādenānena bhavitavyam mahad idaṃ",
  "GK20sypadatu:496_2": "parihāsavastu na śakyam asyātikramaṇād ātmānaṃ vañcayitum yāvad en am upasarpāmi (upetya)",
  "GK20sypadatu:497": "haṇḍe veśavīthīyakṣa,",
  "GK20sypadatu:498_0": "kuto bhavān eṣa pādacārakhedāt kākocchvāsaśramaviṣamitākṣaram ayam añjalir ity uktvā",
  "GK20sypadatu:498_1": "sthitaḥ svasti bhavate kiṃ bravīṣi - eṣa khalu tayā vṛddhapuṃścalyā saha vivādārthaṃ",
  "GK20sypadatu:498_2": "gatvā kumārāmātyādhikaraṇād āgacchāmīti kathaṃ bhavantaṃ jayena vardhayāmaḥ utāhosvid",
  "GK20sypadatu:498_3": "daṇḍasāhāyyena saṃbhāvayāmaḥ kim āha bhavān - kuto jayadaṇḍābhyāṃ saha saṃyogaḥ kevalaṃ",
  "GK20sypadatu:498_4": "kleśo 'nubhūyata iti kasmāt kiṃ bravīṣi -",
  "GK20sypadatu:499": "79 (a) pradhyāti viṣṇudāso",
  "GK20sypadatu:500": "bhrātrā kila tarjito 'smi koṅkena",
  "GK20sypadatu:501": "(b) drāk tenābhihato 'haṃ",
  "GK20sypadatu:502": "krośati viṣṇuḥ svapiti cātra",
  "GK20sypadatu:503": "api ca",
  "GK20sypadatu:504": "80 (a) mṛgayante tadadhikṛtā",
  "GK20sypadatu:505": "mṛgayante pustapālakāyasthāḥ",
  "GK20sypadatu:506": "(b) kāṣṭhakamahattarair api",
  "GK20sypadatu:507": "[p.109] vidhṛto 'smi ciraṃ mṛgayamānaiḥ",
  "GK20sypadatu:508": "api ca tato mayāvadhṛtam",
  "GK20sypadatu:509": "81 (a) gaṇikāyāḥ kāyasthān",
  "GK20sypadatu:510": "kāyasthebhyaś ca vimṛśato gaṇikāḥ",
  "GK20sypadatu:511": "(b) gaṇikāyai dātavyaṃ",
  "GK20sypadatu:512": "ratir api tāvad bhavaty asyām iti",
  "GK20sypadatu:513": "diṣṭyā kāyasthavāgurātītaṃ bhavantam akṣataṃ paśyāmi sarvathā pratibuddho 'si idānīm iyam āśīḥ",
  "GK20sypadatu:514": "82 (a) kalamadhuraraktakaṇṭhī",
  "GK20sypadatu:515": "śayane madirālasā samadanā ca",
  "GK20sypadatu:516": "(b) vaktrāparavaktrābhyām",
  "GK20sypadatu:517": "upatiṣṭhatu vāramukhyā tvām",
  "GK20sypadatu:518": "eṣa satalaghātaṃ prahasya prasthitaḥ ito vayam (parikramya)",
  "GK20sypadatu:519": "aye ayam aparaḥ",
  "GK20sypadatu:520": "83 (a) srasteṣv aṅgeṣv āḍhakāṃl lāṭabhaktyā",
  "GK20sypadatu:521": "(b) dattvā citrān ko 'yam āyāti mattaḥ",
  "GK20sypadatu:522": "(c) vibhrāntākṣo gaṇḍavichinnahāso",
  "GK20sypadatu:523": "(d) veśasvargaṃ kiṃkṛte 'yaṃ praviṣṭaḥ",
  "GK20sypadatu:524": "bhavatu vijñātam",
  "GK20sypadatu:525": "84 (a) śarkarapālasya gṛhe",
  "GK20sypadatu:526": "jātaḥ kīreṇa carmakāreṇa",
  "GK20sypadatu:527": "(b) eṣa khalu koṅkaceṭyāṃ",
  "GK20sypadatu:528": "[p.110] piśācikāyāṃ tṛṇapiśācaḥ",
  "GK20sypadatu:529": "api ca",
  "GK20sypadatu:530": "85 (a) śarkarapālaṃ pitaraṃ",
  "GK20sypadatu:531": "vyapadiśati bhrātaraṃ ca nirapekṣam",
  "GK20sypadatu:532": "(b) prāyeṇa dauṣkuleyāḥ",
  "GK20sypadatu:533": "sahaiva dambhena jāyante",
  "GK20sypadatu:534": "(parikramya)",
  "GK20sypadatu:535": "bhoḥ kiṃ nu khalu pṛccheyam kim asya veśapraveśe prayojanam iti aye ayaṃ jaradviṭo bhaṭṭiravidatta ita evābhivartate yāvad enaṃ pṛcchāmi aṃgho bhaṭṭiravidatta,",
  "GK20sypadatu:536": "kaccij jānīte bhavān asya puruṣavetālasya veśapraveśaprayojanam kiṃ bravīṣi - bhavān eva jānīta iti tad gacchatu bhavān (parikramya)",
  "GK20sypadatu:537": "kva nu khalv idaṃ puruṣakāntārāvagāhanaśrāntaṃ mano vinodayeyam bhavatu, dṛṣṭam",
  "GK20sypadatu:538": "86 (a) idam aparaṃ priyasuhṛdaḥ",
  "GK20sypadatu:539": "suhṛdbhayād arpitārgalaṃ bhavanam",
  "GK20sypadatu:540": "(b) veśyāsuratavimardeṣv",
  "GK20sypadatu:541": "akṛtavirāmasya rāmasya",
  "GK20sypadatu:542": "[p.111] tat kathaṃ praviśāmi (karṇaṃ dattvā)",
  "GK20sypadatu:543": "87 (a) yathā kāñcīśabdaś carati vikalo nūpuraravair",
  "GK20sypadatu:544": "yathā muṣṭyāghātaḥ patati valayodghātapiśunaḥ",
  "GK20sypadatu:545": "(b) yathā niḥśūtkāraṃ śvasitam api cāntargṛhagataṃ",
  "GK20sypadatu:546": "dhruvaṃ rāmā rāmaṃ yuvativiparītaṃ ramayati",
  "GK20sypadatu:547": "tad alam iha praviṣṭakena kaḥ suratarathākṣabhaṅgaṃ kariṣyati ito vayam (parikramya)",
  "GK20sypadatu:548": "aye ayam aparaḥ kaḥ",
  "GK20sypadatu:549": "88 (a) dagdhaḥ śālmalivṛkṣaḥ",
  "GK20sypadatu:550": "katipayaviṭapāgraśeṣatanuśākhaḥ",
  "GK20sypadatu:551": "(b) kṛṣṇaḥ kṛśo viṭabako",
  "GK20sypadatu:552": "veśanalinyā marupiśācaḥ",
  "GK20sypadatu:553_0": "bhavatu vijñātam eṣa hi sauparas tauṇḍikokiḥ sūryanāgaḥ tataḥ kim ihāsya prayojanam",
  "GK20sypadatu:553_1": "katham eṣa māṃ dṛṣṭvaivottarīyāvakuṇṭhanena mukham apavārya kāmadevāyatanam apasavyaṃ",
  "GK20sypadatu:553_2": "kṛtvā prasthitaḥ bho yadā tāvad adya tṛtīye 'hani bahiḥśivike kuṭaṅkāgāraniketanābhiḥ",
  "GK20sypadatu:553_3": "patākāveśyābhiḥ saṃprayukto mlecchāśvabandhakair vyavahārārthaṃ śrāvaṇikair adhikaraṇam",
  "GK20sypadatu:554_0": "[p.112] upanīyamānaḥ skandakīrtinā baladarśakena svāmino me viṣṇoḥ syālīpatir iti",
  "GK20sypadatu:554_1": "kṛtvā kṛcchrāt pramocita iti vayasyaviṣṇunā me kathitam tat kim ayam idānīm asmād",
  "GK20sypadatu:554_2": "veśasaṃsargād vrīḍita ivātmānaṃ pariharati (vicintya)",
  "GK20sypadatu:555_0": "pārthivakumārasaṃnikarṣa enam anayā pravṛttyā vrīḍayati āścaryam guṇavān khalu guṇavatāṃ",
  "GK20sypadatu:555_1": "saṃnikarṣaḥ yad ayam api nāmaivaṃ guṇābhimukhaḥ tan na śakyam enam apratyabhijñānena",
  "GK20sypadatu:555_2": "sakāmaṃ kartum yāvad aham apy āyatanaṃ pradakṣiṇīkurvan nāma saṃmukhīnam enaṃ parihāsāvaskandena hanmi (parikramya)",
  "GK20sypadatu:556": "eṣa māṃ pratimukham evāvalokya prahasitaḥ haṇḍe sūryanāga,",
  "GK20sypadatu:557": "kim ayaṃ veśanavāvatāro 'ndhakāranṛttam iva suhṛdavakṣepeṇa viphalīkriyate kiṃ bravīṣi - ka iva mamehārthaḥ ahaṃ hi kārāyām avaruddhasya mātulasya maudgalyasya pāraśavasya",
  "GK20sypadatu:558_0": "[p.113] haridattasya pūrvapraṇayinīm akalyarūpām adya vārttāṃ praṣṭuṃ tenaiva prahito",
  "GK20sypadatu:558_1": "'smi tvaṃ tu māṃ katham apy avagacchasīti āścaryam idaṃ hi bhavataḥ suhṛdvyāpāreṣu",
  "GK20sypadatu:558_2": "sthairyaṃ tasyāś ca vāramukhyāyāḥ pūrvapraṇayiṣv āpadgateṣv api pratipattiś ca ataś cainām",
  "GK20sypadatu:559": "89 (a) varṇānurūpojjvalacāruveṣāṃ",
  "GK20sypadatu:560": "(b) lakṣmīm ivālekhyapaṭe niviṣṭām",
  "GK20sypadatu:561": "(c) sāpahnavāṃ kāmiṣu kāmavanto",
  "GK20sypadatu:562": "(d) 'rūpāṃ virūpām api kāmayante",
  "GK20sypadatu:563": "api ca - atiduṣkarakāriṇīṃ cainām avagacchāmi kutaḥ asaṃśayaṃ hi sā",
  "GK20sypadatu:564": "90 (a) kārānirodhād avikāragauraṃ",
  "GK20sypadatu:565": "(b) devārcanājātakiṇaṃ lalāṭe",
  "GK20sypadatu:566": "(c) āsyaṃ bṛhacchmaśruvitānanaddhaṃ",
  "GK20sypadatu:567": "(d) kālāsthinirbhugnam ivāvaleḍhi",
  "GK20sypadatu:568": "kim āha bhavān - ata evāsyām asmākam ādara iti bhavatv evam suhṛdanuraktaṃ bhavantaṃ khyāpayāmo vayam eṣa",
  "GK20sypadatu:569": "[p.114] khalu prasīdatu svāmīti pādamūlayor upagṛhṇāti kiṃ bravīṣi - nārhati svāmī mamaivaṃ veśapraveśaṃ kvacid api prakāśīkartum iti bho vayasya,",
  "GK20sypadatu:570_0": "kaś candrodayaṃ prakāśayati nanu yadaiva bhavāṃs tatrabhavatyā rūpadāsyāḥ paricārikāṃ",
  "GK20sypadatu:570_1": "kubjāṃ prati baddhamadanānurāgas tadaivaitasmin pradeśa udakatailabinduvṛttyā vikasitaṃ yaśo mā tāvad bhoḥ",
  "GK20sypadatu:571": "91 (a) pariṣvaktā vakṣaḥ kṣipati gaḍunā yā 'tibṛhatā",
  "GK20sypadatu:572": "(b) trike bhugnā neṣṭe jaghanam upadhātuṃ samadanā",
  "GK20sypadatu:573": "(c) sarūpā ṭiṭṭibhyā bhavati śayitā yā ca śayane",
  "GK20sypadatu:574": "(d) kathaṃ tāṃ tvaṃ kubjām avanatamukhābjāṃ ramayasi",
  "GK20sypadatu:575": "kiṃ bravīṣi - śāntaṃ pāpaṃ śāntaṃ pāpaṃ pratihatam aniṣṭaṃ svāgatam anvākhyānāya paśyatu bhavān",
  "GK20sypadatu:576": "92 (a) savibhrāntair yātaiḥ karabhalalitaṃ yā prakurute",
  "GK20sypadatu:577": "(b) muhur vikṣiptābhyāṃ jalam iva bhujābhyāṃ tarati yā",
  "GK20sypadatu:578": "(c) mukhasyottānatvād gagana iva tārā gaṇayati",
  "GK20sypadatu:579": "[p.115] (d) spṛśet kas tāṃ prājñaḥ kṛmijanitarogām iva latām iti",
  "GK20sypadatu:580": "aho dhik kaṣṭam evaṃ dharmajñasya bhavato na yuktam upayuktastrīnindāṃ kartum api ca",
  "GK20sypadatu:581": "93 (a) yady api vayasya kubjā",
  "GK20sypadatu:582": "nāḍīnalikākṛśā ca gaḍulā ca",
  "GK20sypadatu:583": "(b) asatām iva saṃprītir",
  "GK20sypadatu:584": "mukharamaṇīyā bhavati yāvat",
  "GK20sypadatu:585": "na ceyaṃ tābhyo 'raṇyavāsinībhyaḥ patākāveśyābhyaḥ pāpīyasī kiṃ bravīṣi - kābhya iti kathaṃ na jānīṣe",
  "GK20sypadatu:586": "94 (a) yās tvaṃ mattāḥ kākiṇīmātrapaṇyā",
  "GK20sypadatu:587": "(b) nīcair gamyāḥ sopacārair niyamyāḥ",
  "GK20sypadatu:588": "(c) lokaiś channaṃ kāmam icchan prakāmaṃ",
  "GK20sypadatu:589": "(d) kāmodrekāt kāminīr yāsy araṇye",
  "GK20sypadatu:590": "kiṃ bravīṣi - kutas tvayaitad upalabdham iti sahasracakṣuṣo hi vayam īdṛśeṣu prayojaneṣu api ca padāt padam ārokṣyati bhavān",
  "GK20sypadatu:591": "95 (a) tyaktvā rūpājīvāṃ",
  "GK20sypadatu:592": "yas tvaṃ kubjāṃ vayasya kāmayase",
  "GK20sypadatu:593": "(b) kubjām api hi tyaktvā",
  "GK20sypadatu:594": "[p.116] gantāsi svāminīm asyāḥ eṣa prahasya prasthitaḥ ito vayaṃ sādhayāmaḥ (parikramya)",
  "GK20sypadatu:595_0": "aye ayam aparaḥ kaḥ siṃhalikāyā mayūrasenāyā gṛhān niṣpatya skandhavinyastanivasano",
  "GK20sypadatu:595_1": "vimalakuṭilāsipāṇibhir dākṣiṇātyaiḥ parivṛto bhadrāṅkaṃ viralam uttarīyam ākarṣann",
  "GK20sypadatu:595_2": "āndhrakaṃ kārṣṇāyasaṃ nivasitaḥ kuṅkumānuraktacchavis tāmbūlasamādānavyagrapāṇir",
  "GK20sypadatu:595_3": "ita evābhivartate bhavatu,",
  "GK20sypadatu:596": "dṛṣṭam eṣa hi vidarbhavāsī talavaro hariśūdraḥ bho yadā tāvad ayaṃ tāṃ kāverikām anurakta iti mamaiva samakṣaṃ sapādaparigraham anunayann apy uktas tayā",
  "GK20sypadatu:597": "96 (a) tām ehi kiṃ tava mayā",
  "GK20sypadatu:598": "jyotsnā yadi ka iva dīpaśikhayārthaḥ",
  "GK20sypadatu:599": "(b) virama saha saṃgrahītuṃ",
  "GK20sypadatu:600": "bilvadvayam ekahastena iti",
  "GK20sypadatu:601": "tat katham aneneyam anunītā bhaviṣyati kim ayam anuraktām api tyaktvā 'nyāṃ prakāśaṃ kāmayata iti veśapratyakṣam ātmano daurbhāgyam ayaśasyam iti svayam eva prasannā",
  "GK20sypadatu:602_0": "[p.117] āhosvit kāmyamānaṃ kāmayante striya iti strīsvabhāvād asyāḥ saṃgharṣa utpannaḥ",
  "GK20sypadatu:602_1": "utāho parivyayārthakarśitayā matraivānuniyukta bhaviṣyati sarvatha prakṣyamas tāvad",
  "GK20sypadatu:602_2": "enam (upasṛtakenāñjaliṃ kṛtva)",
  "GK20sypadatu:603": "97 (a) tāṃ sundarīṃ darīm iva",
  "GK20sypadatu:604": "siṃhasya manuṣyasiṃha siṃhalikam",
  "GK20sypadatu:605": "(b) yuktaṃ bhavato moktuṃ",
  "GK20sypadatu:606": "dramiḷīs uratābhilaṣeṇa",
  "GK20sypadatu:607_0": "kiṃ bravīṣi - anunītā mayā mayūrasena eṣa tasyā eva gṛhād āgacchāmīti kathaya kathaya",
  "GK20sypadatu:607_1": "katham avaśīrṇaprāyaḥ saṃdhir anuṣṭhitaḥ kiṃ bravīṣi - adya tṛtīye 'hany aham api",
  "GK20sypadatu:607_2": "veśyādhyakṣapratihāradrauṇilakagṛhe prekṣāyām upanimantritas tatra ca mayūrasenāyā",
  "GK20sypadatu:607_3": "lāsyavāro buddhipūrvaka ity avagacchāmi tataḥ prasāriteṣv ātodyeṣu devatāmaṅgalaṃ",
  "GK20sypadatu:607_4": "pūrvam upohya prastute gītake pranṛttāyāṃ nartakyāṃ prathamavastuny eva",
  "GK20sypadatu:608_0": "[p.118] mayūrasenāyāḥ khalu nṛtte prayogadoṣā gṛhītā iti mā tāvad bhoḥ- mayūrasenāyāḥ",
  "GK20sypadatu:608_1": "khalu nṛtte prayogadoṣā gṛhyante kasyāyam ataṭaprapātaḥ kiṃ bravīṣi - bhagavatyā",
  "GK20sypadatu:608_2": "vāruṇyā iti yuktaṃ nityasaṃnihitā bhagavatī surādevī pratihāragṛhe atha kam antarīkṛtyāyaṃ",
  "GK20sypadatu:608_3": "surāvibhramaḥ kiṃ bravīṣi - vayasyam eva te lāsakam upacandrakam iti upapannam āyatanaṃ",
  "GK20sypadatu:608_4": "hi sa īdṛśānām api tu sa viṣayas tasyaiṣaḥ tatas tataḥ kiṃ bravīṣi - tata upacandrapakṣe",
  "GK20sypadatu:608_5": "sarvasāmājikajanaḥ. mayāpi mayūrasenāyāḥ pakṣaḥ parigṛhīta iti sādhu vayasya,",
  "GK20sypadatu:609": "deśakālaupayikam anuṣṭhitam tatas tataḥ kiṃ bravīṣi - tato na teṣāṃ buddhiṃ paribhavāmi aparibhūtā me sadasyā āgamapradhānatayā mama prāśnikānumate pratiṣṭhitaḥ pakṣa iti",
  "GK20sypadatu:610": "[p.119] sādhu vayasya (em: vayasyā Ed.)",
  "GK20sypadatu:611_0": "ananyasādhāraṇena paṇyena krītā tatrabhavatī tatas tataḥ kiṃ bravīṣi - tataḥ sarvagaṇikājanapratyakṣaṃ",
  "GK20sypadatu:611_1": "datte pāritoṣike mayūrasenāyāḥ smitapuraḥsareṇāpāṅgapātinā kaṭākṣeṇa prasādita ivāsmi",
  "GK20sypadatu:611_2": "kāverikāyās tu punar asūyāpiśunam utthāya gacchantyā ākāreṇa bahūpālabdha ivāsmi",
  "GK20sypadatu:611_3": "tayoś ca kopaprasādayoḥ pratyakṣatayobhayataṭabhraṣṭa iva saṃdehasrotasā hriyamāṇas",
  "GK20sypadatu:611_4": "tasmāt saṃkaṭāt kathaṃcid gṛhān āgataḥ upaviṣṭaś ca kānayoḥ kiṃ pratipatsyata iti",
  "GK20sypadatu:611_5": "vitarkaḍolāṃ vāhayāmi tataḥ sahasaiva me priyayā sametya netre nimīlite tato vihasya mayoktā",
  "GK20sypadatu:612": "98 (a) netranimīlananipuṇe",
  "GK20sypadatu:613": "kiṃ te hasitena cori gūḍhena",
  "GK20sypadatu:614": "(b) sūcayati tvā[ṃ] pāṇyor",
  "GK20sypadatu:615": "ananyasādhāraṇaḥ sparśaḥ",
  "GK20sypadatu:616": "evam uktayānayā surabhitaniḥśvāsasūcitamadaskhalitākṣaram abhihito 'ham ācakṣva mā kāham iti tato mayoktā",
  "GK20sypadatu:617": "99 (a) romāñcakarkaśābhyāṃ",
  "GK20sypadatu:618": "[p.120] pratyuktāsi nanu me kapolābhyām",
  "GK20sypadatu:619": "(b) yad vadasi punar mugdhe",
  "GK20sypadatu:620": "svayam evācakṣva sāham iti",
  "GK20sypadatu:621": "tata unmīlya mām uktavatī anenaiva romāñcasaṃjñakena kaitavenāyaṃ jana ākṛṣyata ity uktvā mā kapole cumbitvā prasthitā tato mayoktā",
  "GK20sypadatu:622": "100 (a) cumbitenedam ādāya",
  "GK20sypadatu:623": "hṛdayaṃ kva gamiṣyasi",
  "GK20sypadatu:624": "(b) cori pādāv imau mūrdhnā",
  "GK20sypadatu:625": "dhṛtau me sthīyatāṃ nanu",
  "GK20sypadatu:626": "evaṃ coktā śayanam upagamyopaviṣṭā tato mayāsyāḥ svayaṃ pādau prakṣālitau anayā cāsmy uktaḥ:",
  "GK20sypadatu:627_0": "gṛhītaṃ pādyam ehīdānīṃ kitavaḥ khalv asīti tato vikośamukulajālakeneva mālatīlatā",
  "GK20sypadatu:627_1": "vikasitenaikahastā valambitasaraśananivasanā paryaṅkāveṣṭanadviguṇamadhyabāhumṛṇālikātrikaparivartanasācīkṛtadarśanīyatarā",
  "GK20sypadatu:627_2": "tadānīṃ veṣṭamānamadhyaviṣamavalipranaṣṭanābhimaṇḍalaviṣamīkṛtaromarājir",
  "GK20sypadatu:628_0": "[p.121] ekastanāvagalitahārāpāśritetarastanakalaśapārśvā 'vagalitakapolaparyastakuṇḍalamakarādhiṣṭhitaviśeṣakakāntatareṇāṃsaparāvartaśobhināvasthānena",
  "GK20sypadatu:628_1": "lajjādvitīyā ratir iva rūpiṇī samutthitaikabhrūlatikena kuvalayaśabalaṃ jalam ivākirantī",
  "GK20sypadatu:628_2": "dṛṣṭivikṣepeṇa mam uktavatī :",
  "GK20sypadatu:629": "yat te rocata iti tato 'ham āsannam ālekhyavarṇakapātraṃ gavākṣād ākṣipya caraṇanalinarāgāyopasthitaḥ atha vayasya,",
  "GK20sypadatu:630_0": "alaktakavinyāsavinyastacakṣur utkṣiptapārṣṇigulphanūpurādhiṣṭhitajaṅghākāṇḍāyās tasyā",
  "GK20sypadatu:630_1": "asaṃbhuktatvād anūrugrāhiṇo marmarasyopasaṃhārabhaṅgābhogānukāriṇaḥ kauśeyasyāsaṃyatatvād",
  "GK20sypadatu:630_2": "gajakalabhadaśanacchadāntaram iva kadalīgarbham iva cāntarūrum īkṣe īkṣamāṇaṃ cāpohyāvinītacakṣur",
  "GK20sypadatu:630_3": "asīty uktvā pādam ākṣipyorasi mā",
  "GK20sypadatu:631": "[p.122] tāḍitavati tato romāñcakavacakarkaśatvacā mayoktā: sundari,",
  "GK20sypadatu:632": "nārhasi mām asamāptarāgam avakṣeptum iti tatas tayāham uktaḥ,",
  "GK20sypadatu:633_0": "sādhu khalu nimīlitākṣaḥ samāpayainam iti tatas tasyā lākṣārasaṃ nimīlitākṣo 'rpayāmi",
  "GK20sypadatu:633_1": "caraṇābhyāṃ sakacagraham adharoṣṭhe gṛhīto 'smi tatas tathaiva vivṛtaromāñcaṃ mā",
  "GK20sypadatu:633_2": "samabhivīkṣyāśokasamadohalo 'si namo 'stu te śāṭhyāyeti māṃ pariṣvajya śayanam upagatā",
  "GK20sypadatu:633_3": "tataḥ paraṃ devānāṃpriya evajñāsyatīti yady evam arhatibhavān api tauṇḍikokiviṣṇunāgaprāyaścittārthaṃ",
  "GK20sypadatu:633_4": "saṃnipatitān viṭān upasthātum kiṃ bravīṣi - śāntam etat punar api,",
  "GK20sypadatu:634_0": "yadi śiro me tasyāś caraṇakamalatāḍanenānugṛhyeta tad eva me prāyaścittam iti yady",
  "GK20sypadatu:634_1": "evaṃ yamunāhradanilayo yadupaticaraṇāṅkitalalāṭo nāgaḥ kāliya iva vainateyasyāvadhya",
  "GK20sypadatu:634_2": "idānīṃ sarvaviṭānām asi eṣa vihasyāyam añjalir iti prasthitaḥ yāvad aham api viṭasamājaṃ",
  "GK20sypadatu:634_3": "gacchāmi aho nu khalu suhṛtkathāvyagrair asmābhir atītam apy aho na vijñātaṃ saṃprati hi",
  "GK20sypadatu:635": "101 (a) sotkaṇṭhair iva gacchatīti kamalair mīladbhir ālokitaḥ",
  "GK20sypadatu:636": "(b) pracchāyair adhiruhya veśmaśikharāṇy utsāryamāṇātapaḥ",
  "GK20sypadatu:637": "[p.123] (c) taiḥ spṛṣṭvā ciram unmukhīṣu kiraṇair udyānaśākhāsv asau",
  "GK20sypadatu:638": "(d) yāty astaṃ valabhīkapotanayanair ākṣiptarāgo raviḥ",
  "GK20sypadatu:639": "api cedānīm",
  "GK20sypadatu:640": "102 (a) prākārāgre gavākṣaiḥ patati khagarutaiḥ sūcyamāno biḍālaḥ",
  "GK20sypadatu:641": "(b) prāsādebhyo nivṛtto vrajati samucitāṃ vāsayaṣṭiṃ mayūraḥ",
  "GK20sypadatu:642": "(c) sāṃdhyaṃ puṣpopahāraṃ pariharati mṛgaḥ sthaṇḍile svaptukāmas",
  "GK20sypadatu:643": "(d) toyād uttīrya cāsau bhavanakamalinīvedikāṃ yāti haṃsaḥ",
  "GK20sypadatu:644": "(parikramya)",
  "GK20sypadatu:645": "103 (a) ete prayānti ghanatāṃ valabhīṣu dhūpā",
  "GK20sypadatu:646": "(b) vaiḍūryareṇava ivotpatitā gavākṣaiḥ",
  "GK20sypadatu:647": "(c) rathyāsu caitam avagāḍham udagram etya",
  "GK20sypadatu:648": "(d) snānodakaugham anu ṣaṭcaraṇā bhramanti",
  "GK20sypadatu:649_0": "aho nu khalv idānīm asya saṃmṛṣṭasiktāvakīrṇakusumapradvārājirasya prādoṣikopacāravyagraparicārakajanasya",
  "GK20sypadatu:649_1": "deśavayovibhavānurūpālaṃkāravyāpṛtavāramukhyājanasya pracaritamadanadūtīsaṃcāraramaṇīyasya",
  "GK20sypadatu:649_2": "pravṛttamattaviṭavidagdhaparihāsarasāntarasya snātānuliptapītapratītataruṇajanāvakīrṇacatuṣpathaśṛṅgāṭakasya",
  "GK20sypadatu:649_3": "veśamahāpathasya parā srīḥ iha hi",
  "GK20sypadatu:650": "104 (a) eṣā rauty upaveśitā gajavadhūr āruhyamāṇā śanair",
  "GK20sypadatu:651": "[p.124] (b) etat kambalavāhyakaṃ pramadayā dvāḥsthaṃ samāruhyate",
  "GK20sypadatu:652": "(c) śiñjannūpuramekhalām upavahan veśyāṃ calatkuṇḍalāṃ",
  "GK20sypadatu:653": "(d) śroṇībhāram apārayann iva hayo gacchaty asau dhauritam",
  "GK20sypadatu:654": "api cāsminn imāḥ",
  "GK20sypadatu:655": "105 (a) pradīpakaravallarījaṭilacāruvātāyanā",
  "GK20sypadatu:656": "(b) mayūragalamecakair anusṛtās tamobhiḥ kvacit",
  "GK20sypadatu:657": "(c) vibhānti gṛhabhittayo navasudhāvadātāntarās",
  "GK20sypadatu:658": "( d) tamālaharitālapaṅkakṛtapattralekhā iva",
  "GK20sypadatu:659": "(parikramya)",
  "GK20sypadatu:660_0": "sarvathā ramaṇīyas tāvad ayam udbhidyamānacandrasanātha utsavaḥ pradoṣasaṃjñako jīvalokasya",
  "GK20sypadatu:660_1": "saṃprati hy eṣa bhagavāṃś cakṣuṣāṃ sādhāraṇaṃ rasāyanaṃ hasitam iva kumudavāpīnām",
  "GK20sypadatu:660_2": "udayati śītaraśmiḥ ya eṣaḥ",
  "GK20sypadatu:661": "106 (a) kiṃ nīlotpalapattracakravivarair abhyeṣi mā cumbituṃ",
  "GK20sypadatu:662": "(b) na tvāṃ paśyati rohiṇī kathaya me saṃtyajyatāṃ vepathuḥ",
  "GK20sypadatu:663": "(c) mattānāṃ madhubhājaneṣv itikathāḥ śrotuṃ sahāsā iva",
  "GK20sypadatu:664": "(d) strīṇāṃ kuṇḍalakoṭibhinnakiraṇaś candraḥ samuttiṣṭhati",
  "GK20sypadatu:665": "(parikramya)",
  "GK20sypadatu:666": "107 (a) gāyaty eṣā valgu kāntadvitīyā",
  "GK20sypadatu:667": "(b) suprakvāṇā spṛśyate 'sau vipañcī",
  "GK20sypadatu:668": "(c) baddhvā goṣṭhīṃ pīyate pānam etad",
  "GK20sypadatu:669": "(d) dharmyāgreṣu prāptacandrodayeṣu",
  "GK20sypadatu:670": "api cedānīm eṣa bhagavān",
  "GK20sypadatu:671": "108 (a) viracayati mayūkhair dīrghikāmbhaḥsu setuṃ",
  "GK20sypadatu:672": "[p.125] (b) visṛjati kadalīṣu svāḥ prabhādaṇḍarājīḥ",
  "GK20sypadatu:673": "(c) punar api ca sudhābhir varṇayan saudhamālāḥ",
  "GK20sypadatu:674": "(d) kṣarati kisalayebhyo mauktikānīva candraḥ",
  "GK20sypadatu:675": "(parikramya)",
  "GK20sypadatu:676": "aho nu khalu kṣīrodenevodvelapravṛttavikīryamāṇavīcirāśinā jyotsnāsaṃjñakena payasā prasarpatānugṛhīta iva jīvalokaḥ saṃprati hi",
  "GK20sypadatu:677": "109 (a) ete vrajanti turagaiś ca kareṇubhiś ca",
  "GK20sypadatu:678": "(b) karṇīrathair api ca kambalavāhyakaiś ca",
  "GK20sypadatu:679": "(c) āliṅgitā yuvatibhir mṛditā yuvāno",
  "GK20sypadatu:680": "(d) gandharvasiddhamithunāni vihāyasīva",
  "GK20sypadatu:681": "(parikramya)",
  "GK20sypadatu:682": "110 (a) asāv anvārūḍho madalalitaceṣṭaḥ pramadayā",
  "GK20sypadatu:683": "(b) pariṣvaktaḥ pṛṣṭhe nibiḍataranikṣiptakucayā",
  "GK20sypadatu:684": "(c) parāvṛttaś cumban vrajati dayitāṃ yasya turago",
  "GK20sypadatu:685": "(d) gṛhān eṣo 'bhyāsād anupatati notkrāmati pathaḥ",
  "GK20sypadatu:686_0": "kaś ca tāvad ayam asmiṃś candrātape 'py andhakāra iva vartamāno veśarathyāyāṃ garbhagṛhabhogena",
  "GK20sypadatu:686_1": "tiṣṭhan nairlajyam āviṣkaroti āḥ jñātam eṣa saurāṣṭrikaḥ śakakumāro jayanandaka imāṃ",
  "GK20sypadatu:686_2": "ghaṭadāsīṃ barbarikām anuraktaḥ kiṃ ca tāvad anenaitasmāt",
  "GK20sypadatu:687": "[p.126] sarvaveśyāpattanād veśavad veśabarbaryā guṇavattvam avalokitam kiṃ ca tāvat",
  "GK20sypadatu:688": "111 (a) adhidevateva tamasaḥ kṛṣṇā śuklā dvijeṣu cākṣṇoś ca",
  "GK20sypadatu:689": "(b) asakalaśaśāṅkalekheva śarvarī barbarī bhāti",
  "GK20sypadatu:690": "athavā saurāṣṭrikā vānarā barbarā ity eko rāsiḥ kim atrāścaryam tathā hi",
  "GK20sypadatu:691": "112 (a) gavalapratimāyām api",
  "GK20sypadatu:692": "barbaryāṃ saktacakṣuṣo hy asya",
  "GK20sypadatu:693": "(b) alasasakaṣāyadṛṣṭer",
  "GK20sypadatu:694": "jyotsnāpīyaṃ tamisreva",
  "GK20sypadatu:695": "tad alam, ayam asya panthāḥ ito vayam (parikramya)",
  "GK20sypadatu:696": "iyam aparā kā",
  "GK20sypadatu:697": "113 (a) karṇadvayāvanatakāñcanatālapattrā",
  "GK20sypadatu:698": "(b) veṇyantalambimaṇimauktikahemagucchā",
  "GK20sypadatu:699": "(c) kūrpāsakotkavacitastanabāhumūlā",
  "GK20sypadatu:700": "(d) lāṭī nitambaparivṛttadaśāntanīvī",
  "GK20sypadatu:701_0": "[p.127] (vicārya) bhavatu vijñātam eṣā hi sā rākā rājñaḥ syālam ābhīrakaṃ mayūrakumāraṃ",
  "GK20sypadatu:701_1": "mayūram iva nṛtyantam āliṅgantī candraśālāgre veśavīthyām ātmanaḥ saubhāgyaṃ prakāśayati",
  "GK20sypadatu:701_2": "ayam api cārjavenānayā tapasvī krīta iva",
  "GK20sypadatu:702": "114 (a) api ca mayūrakumāraṃ",
  "GK20sypadatu:703": "gaurī kṛṣṇam atidurbalaṃ sthūlā",
  "GK20sypadatu:704": "(b) svam iva pracchāyāgrakam",
  "GK20sypadatu:705": "urasi vilagnaṃ vahaty eṣā",
  "GK20sypadatu:706": "(parikramya)",
  "GK20sypadatu:707": "iyam aparā kā (vicārya) iyaṃ hi sā",
  "GK20sypadatu:708_0": "tatrabhavataḥ sugṛhītanāmnaḥ śārdūlavarmaṇaḥ putrasya naḥ priyavayasyasya varāhadāsasya",
  "GK20sypadatu:708_1": "priyatamā yavanī karpūraturiṣṭhā nāma praticandrābhimukhaṃ madhunaḥ kāṃsyam aṅgulitrayeṇa",
  "GK20sypadatu:708_2": "dhārayantī kapolatalaskhalitabimbam avalambya kuṇḍalaṃ kiraṇaiḥ preṅkholitam aṃsadeśe",
  "GK20sypadatu:708_3": "śaśinam ivodvahantī yaiṣā",
  "GK20sypadatu:709": "115 (a) cakoracikurekṣaṇā madhuni vīkṣamāṇā mukhaṃ",
  "GK20sypadatu:710": "vikīrya yavanī nakhair alakavallarīm āyatām",
  "GK20sypadatu:711": "(b) madhūkakusumāvadātasukumārayor gaṇḍayoḥ",
  "GK20sypadatu:712": "pramārṣṭi madarāgam utthitam alaktakāśaṅkayā",
  "GK20sypadatu:713": "api ca yavanī gaṇikā vānarī nartakī mālavaḥ kāmuko gardabho gāyaka iti guṇataḥ sādhāraṇam avagacchāmi sarvathā sadṛśayogeṣu nipuṇaḥ khalu prajāpatiḥ tathā hi",
  "GK20sypadatu:714": "[p.128] 116 (a) khadiratarum ātmaguptā",
  "GK20sypadatu:715": "paṭolavallī samāśritā nimbam",
  "GK20sypadatu:716": "(b) śliṣṭo bata saṃyogo",
  "GK20sypadatu:717": "yadi yavanī mālave saktā",
  "GK20sypadatu:718": "tat kāmam iyam api me sakhī,",
  "GK20sypadatu:719_0": "na tv enām abhibhāṣiṣye ko hi nāma tāni vānarīniṣkūjitopamāni sītkārabhūyiṣṭhāny",
  "GK20sypadatu:719_1": "apratyabhijñeyavyañjanāni kiṃcitkāraṇāntarāṇi pradeśinīlālanamātrasūcitāni svayaṃ",
  "GK20sypadatu:719_2": "veśayavanīkathitāni śroṣyati tad alam anayā (parikramya)",
  "GK20sypadatu:720": "ayam aparaḥ kaḥ",
  "GK20sypadatu:721": "117 (a) pratimukhapavanair vegād",
  "GK20sypadatu:722": "utkṣi ptāgrālakottarī yān tām",
  "GK20sypadatu:723": "(b) kāntāṃ harati kareṇvā",
  "GK20sypadatu:724": "vāsavadattām ivodayanaḥ",
  "GK20sypadatu:725_0": "(vicārya) ā viditam eṣa sa ibhyaputro viṭapravāla iti ḍiṇḍibhir abhyastanāmā surataraṇapaṭakaṭyambarāṇām",
  "GK20sypadatu:725_1": "adhipatis tāṃ veśasundarīm asmadbālikāṃ madanaparavaśaḥ pitur mātuś ca śāsanam upekṣyānurakta",
  "GK20sypadatu:725_2": "eva kāmam atiḍiṇḍī khalv ayam śvaśuraśabdāvakuṇṭhanās tu vayam tad alam anenābhibhāṣitena",
  "GK20sypadatu:726": "[p.129] ayam asyāñjalir. itas tāvad vayam (parikramya)",
  "GK20sypadatu:727_0": "yāvad aham api viṭasamājaṃ gacchāmi eṣo 'smi bhoḥ suvṛthātivāhite veśamahāpathe viṭamahattarasya",
  "GK20sypadatu:727_1": "bhaṭṭijīmūtasya samantāt saṃnipātitaviṭajanavāhanasahasrasaṃbādhapradvārāṅgaṇam utkṣiptarajatakalaśapādyaparicārakopasthitatoraṇaṃ",
  "GK20sypadatu:727_2": "bhavanam anuprāptaḥ suṣṭhu khalv idam ucyate - mahāntaḥ khalu mahatām ārambhā iti",
  "GK20sypadatu:727_3": "sāṃprataṃ hy etad daśārdhavarṇaṃ puṣpam utkīryate muktam āsajyate grathitam saṃcāryante",
  "GK20sypadatu:727_4": "dhūpāḥ prajvālyante dīpā ucyate svāgataṃ mucyate yānaṃ dṛśyate vibhrama upagīyate",
  "GK20sypadatu:727_5": "gītam upavādyate vādyaṃ dīyate hastaḥ kathyate ślakṣṇam āliṅgyate snigdham avalambyate",
  "GK20sypadatu:727_6": "sapraṇayam avanamyate savinayaṃ spṛśyate pṛṣṭham ānatasya gamyate sabhrūkṣepam āghrāyate",
  "GK20sypadatu:727_7": "śiraḥ sthīyate savibhramam upaviśyate salīlaṃ viśrāṇyate candanam ālipyate varṇakaṃ",
  "GK20sypadatu:727_8": "vinyasyate vilepanam utkīryate cūrṇaḥ parihāsyate viṭaiḥ pratigṛhyate vilāsinībhir iti kiṃ bahunā",
  "GK20sypadatu:728": "118 (a) puṣpeṣv ete jānudaghneṣu lagnāḥ",
  "GK20sypadatu:729": "(b) kṛcchrāt pādā vāmanair uddhriyante",
  "GK20sypadatu:730": "[p.130] (c) vibhrāntākṣyaḥ ketakīnāṃ palāśān",
  "GK20sypadatu:731": "(d) sītkurvāṇāḥ pādalagnān haranti",
  "GK20sypadatu:732": "api caite viṭamukhyāḥ",
  "GK20sypadatu:733": "119 (a) śrīmantaḥ sakhibhir alaṃkṛtāsanārdhāḥ",
  "GK20sypadatu:734": "(b) kurvantaś caturam amarmavedhi narma",
  "GK20sypadatu:735": "(c) veśyābhiḥ samupagatāḥ samaṃ samantād",
  "GK20sypadatu:736": "(d) ukṣāṇo vraja iva bhānti sopasaryāḥ",
  "GK20sypadatu:737": "api caiṣām etat sadaḥ",
  "GK20sypadatu:738": "120 (a) nabha ivaśatacandraṃ yoṣitāṃ vaktracandraiḥ",
  "GK20sypadatu:739": "(b) kṛtaśabaladigantaṃ saṃpatadbhiḥ kaṭākṣaiḥ",
  "GK20sypadatu:740": "(c) saparigraham iva yūnāṃ bāhubhiḥ saṃprahārair",
  "GK20sypadatu:741": "(d) nicitam iva śilābhiś candanārdrair urobhiḥ",
  "GK20sypadatu:742": "api cāsmin",
  "GK20sypadatu:743": "121 (a) ete vibhānti gaṇikājanakalpavṛkṣās",
  "GK20sypadatu:744": "(b) tādātvikāś ca khalu mūlaharāś ca vīrāḥ",
  "GK20sypadatu:745": "(c) bālye 'pi kāṣṭhakalahān kathayanti yeṣāṃ",
  "GK20sypadatu:746": "( d) vṛddhāḥ suyodhanavṛkodarayor ivoccaiḥ",
  "GK20sypadatu:747_0": "tad etāvad aham api suhṛnnideśaveṣṭane śirasi bhagavate citteśvarāyāñjaliṃ kṛtvā",
  "GK20sypadatu:747_1": "suhṛnnideśād imam adhikāraṃ puraskṛtya prāyaścittārthaṃ tatrabhavatas tauṇḍikoker",
  "GK20sypadatu:747_2": "viṣṇunāgasya ghoṣaṇāpūrvakaṃ viṭān vijñāpayāmi (parikramya) bho bhoḥ",
  "GK20sypadatu:748": "[p.131] sakalakṣititalasamāgatāḥ priyakalahāḥ kalahānāṃ ca niveditāro dhūrtamiśrāḥ śṛṇvantu śṛṇvantu bhavantaḥ",
  "GK20sypadatu:749": "122 (a) kāmas tapasviṣu jayaty adhikārakāmo",
  "GK20sypadatu:750": "(b) viśvasya cittavibhur indriyavājyadhīśaḥ",
  "GK20sypadatu:751": "(c) bhūtāni bibhrati mahānty api yasya śiṣṭiṃ",
  "GK20sypadatu:752": "( d) vyāvṛttamaulimaṇiraśmibhir uttamāṅgaiḥ",
  "GK20sypadatu:753": "(parikramya)",
  "GK20sypadatu:754": "123 (a) atha jayati mado vilāsinīnāṃ",
  "GK20sypadatu:755": "(b) sphuṭahasitapravikīrṇakarṇapūraḥ",
  "GK20sypadatu:756": "(c) skhalitagatir adhīradṛṣṭipātas",
  "GK20sypadatu:757": "(d) tadanu ca yauvanavibhramā jayanti",
  "GK20sypadatu:758": "tad evaṃ vāramukhyājanacaraṇarajaḥpavitrīkṛtena śirasā dhūrtamiśrān praṇipatya vijñāpayāmi kiṃ caitad vijñāpyam iti śrūyatām",
  "GK20sypadatu:759": "124 (a) nāgavad viṣṇunāgo 'sāv",
  "GK20sypadatu:760": "urasā veṣṭate kṣitau",
  "GK20sypadatu:761": "(b) prāyaścittārtham udvignaṃ",
  "GK20sypadatu:762": "tam enaṃ trātum arhatha",
  "GK20sypadatu:763": "kiṃ māṃ pṛcchanti bhavantaḥ- ko 'syāpanaya iti śrūyatām",
  "GK20sypadatu:764": "125 (a) utkṣiptālakam īkṣaṇāntagalitaṃ kopāñcitāntabhruvā",
  "GK20sypadatu:765": "(b) daṣṭārdhoṣṭham adhīradantakiraṇaṃ protkampayantyā mukham",
  "GK20sypadatu:766": "(c) śiñjannūpurayā vikṛṣya vigaladraktāṃśukaṃ pāṇinā",
  "GK20sypadatu:767": "(d) mūrdhany asya sanūpuraḥ samadayā pādo 'rpitaḥ kāntayā",
  "GK20sypadatu:768": "kiṃ kiṃ vadanti bhavantaḥ - kasyāḥ punar idam avijñātapuruṣāntarāyāḥ",
  "GK20sypadatu:769": "[p.132] pramādasaṃjñakam ayaśo vistīryata iti nanu tatrabhavatyāḥ saurāṣṭrikāyā madanasenikāyāḥ ete viṭā diṣṭyā neha kaścid iti saṃbhrāntā iva ya ete",
  "GK20sypadatu:770": "126 (a) nirdhūtahastā vinigūḍhahāsā",
  "GK20sypadatu:771": "(b) dhigvādino dhīramukhāni baddhvā",
  "GK20sypadatu:772": "(c) dhyāyanti saṃprekṣya parasparasya",
  "GK20sypadatu:773": "(d) jātānukampā iva nāma dhūrtāḥ",
  "GK20sypadatu:774": "eteṣāṃ tāvad āsīnānāṃ niyukto viṭamahattaro bhaṭṭijīmūtaḥ",
  "GK20sypadatu:775": "kṛpayā nāma paraṃ vaiklavyam upagataḥ ya eṣaḥ",
  "GK20sypadatu:776": "127 (a) kaṣṭaṃ kaṣṭam iti śvāsān",
  "GK20sypadatu:777": "muñcan klānta iva dvipaḥ",
  "GK20sypadatu:778": "(b) jīmūta iva jīmūto",
  "GK20sypadatu:779": "netrābhyāṃ vāri varṣati",
  "GK20sypadatu:780": "eṣa mām āhvayati ayam āgato 'smi kim ājñāpayati bhaṭṭiḥ - srutapūrvaṃ mayā bhūyo 'pi vadasi. evaṃ prāyascittārthaṃ brāhmaṇopagamanam tasmād evāham upaviṣṭas,",
  "GK20sypadatu:781": "tat samayapūrvakam upagṛhyantāṃ tatrabhavanto viṭā iti yad ājñāpayati bhaṭṭiḥ bho bhoḥ śṛṇvantu śṛṇvantu bhavantaḥ",
  "GK20sypadatu:782": "128 (a) dyūteṣu mā sma vijayiṣṭa paṇaṃ kadācin",
  "GK20sypadatu:783": "(b) mātuḥ śṛṇotu pitaraṃ vinayena yātu",
  "GK20sypadatu:784": "[p.133] (c) kṣīraṃ śṛtaṃ pibatu modakam at tu mohād",
  "GK20sypadatu:785": "(d) vyūḍhāpatir bhavatu yo 'tra vaded ayuktam",
  "GK20sypadatu:786": "api ca",
  "GK20sypadatu:787": "129 (a) paricaratu gurūn apaitu goṣṭhyā",
  "GK20sypadatu:788": "(b) bhavatu ca vṛddhasamo yuvā vinītaḥ",
  "GK20sypadatu:789": "(c) palitam abhisamīkṣya yātu śāntiṃ",
  "GK20sypadatu:790": "( d) ya idam ayuktam udāharen niṣaṇṇaḥ",
  "GK20sypadatu:791": "(vivṛtyāvalokya)",
  "GK20sypadatu:792": "eṣa dhārayakir anantakathaḥ sahasotthāya mām āhvayati kiṃ bravīṣi - tasyā evedam avijñātapraṇayāyāḥ pātakaṃ nātrabhavataḥ śrotum arhati bhavān",
  "GK20sypadatu:793": "130 (a) aśokaṃ sparśena drumam asamaye puṣpayati yaḥ",
  "GK20sypadatu:794": "(b) svayaṃ yasmin kāmo vitataśaracāpo nivasati",
  "GK20sypadatu:795": "(c) sa pādo vinyastaḥ paśuśirasi mohād iva yayā",
  "GK20sypadatu:796": "(d) nanu prāyaścittaṃ caratu suciraṃ saiva capalā iti",
  "GK20sypadatu:797": "samyag āha bhavān tathā hi",
  "GK20sypadatu:798": "131 (a) upavīṇita eṣa gardabhaḥ",
  "GK20sypadatu:799": "(b) samupaślokita eṣa vānaraḥ",
  "GK20sypadatu:800": "(c) payasi śṛta eṣa māhiṣe",
  "GK20sypadatu:801": "(d) sahakārasya raso nipātitaḥ",
  "GK20sypadatu:802": "api tv ārtānupātāni prāyascittāni ārtaś cāyam upāgatas,",
  "GK20sypadatu:803": "tad anugrahītum arhantibhavantaḥ tat kva nu khalv eṣāṃ goglanaptā",
  "GK20sypadatu:804_0": "[p.134] ya eṣa madarabhasacalitamaulim ekahastena pratisamābadhya kṣudramuktāvakīrṇam",
  "GK20sypadatu:804_1": "iva svedabindubhir lalāṭadeśaṃ pradeśinyā parimṛjya śrūyatām asya prāyaścittam iti",
  "GK20sypadatu:804_2": "mām āhvayati yāvad upasarpāmi ete viṭāḥ kaś ca tāvad ayaṃ viṭabhāvadūṣitākāraḥ prathamataro",
  "GK20sypadatu:804_3": "Viṭo viṭapariṣady utthāya prāyaścittam upadiśatīti kupitāḥ haṇḍe mallasvāmin,",
  "GK20sypadatu:805": "śrutam evam āhur atrabhavantaḥ kiṃ bravīṣi - mā tāvan,",
  "GK20sypadatu:806": "nanūcyantām atrabhavantaḥ",
  "GK20sypadatu:807": "132 (a) tāte pañcatvaṃ pañcarātre prayāte",
  "GK20sypadatu:808": "(b) mitreṣv ārteṣu vyākule bandhuvarge",
  "GK20sypadatu:809": "(c) ekaṃ krośantaṃ bālam ādhāya putraṃ",
  "GK20sypadatu:810": "(d) dāsyā sārdhaṃ pītavān asmi madyam",
  "GK20sypadatu:811_0": "katham aham aviṭa iti evaṃ cet tvām anujānanti viṭamukhyo 'sīti āsyatām kiṃ bravīṣi",
  "GK20sypadatu:811_1": "- dīyatām asmai prāyascittam iti bāḍhaṃ bhūyaḥ śrāvayāmi tat kiṃ nu khalv eṣa māṃ",
  "GK20sypadatu:811_2": "śaibyaḥ kavir āryarakṣito vāyuvaiṣamyanipīḍitākṣaro mām āhvayan",
  "GK20sypadatu:812": "[p.135] na khalu na khalv idaṃ prāyaścittam iti pratiṣedhayati ativiṭaś caiṣa dhāntraḥ kutaḥ",
  "GK20sypadatu:813": "133 (a) vikrīṇāti hi kāvyaṃ",
  "GK20sypadatu:814": "śrotriyabhavaneṣu madyacaṣakeṇa",
  "GK20sypadatu:815": "(b) yaḥ śibikule prasūto",
  "GK20sypadatu:816": "bhartṛsthāne jarāṃ yātaḥ api ca",
  "GK20sypadatu:817": "134 (a) vikrīṇanti hi kavayo",
  "GK20sypadatu:818": "yady evaṃ kāvyam adya caṣakeṇa",
  "GK20sypadatu:819": "(b) kāśiṣu ca kosaleṣu ca",
  "GK20sypadatu:820": "bhargeṣu niṣādanagareṣu yāvad enam upasarpāmi sakhe,",
  "GK20sypadatu:821": "ayam asmi kiṃ bravīṣi -",
  "GK20sypadatu:822": "135 (a) dhṛto gaṇḍābhoge kamala iva baddho madhukaro",
  "GK20sypadatu:823": "(b) vilāsinyā mukto bakulatarum āpuṣpayati yaḥ",
  "GK20sypadatu:824": "(c) vilāso netrāṇāṃ taruṇasahakārapriyasakhaḥ",
  "GK20sypadatu:825": "(d) sa gaṇḍūṣaḥ sīdhoḥ katham iva śiraḥ prāpsyati paśoḥ iti",
  "GK20sypadatu:826": "ayam aparo bhavakīrtir baddhakaraḥ prāyaścittārthaṃ mām āhvayati ativiṭaś caiṣa māṇavakaḥ kutaḥ",
  "GK20sypadatu:827": "136 (a) muṇḍāṃ vṛddhāṃ jīrṇakāṣāyavastrāṃ",
  "GK20sypadatu:828": "(b) bhikṣāhetor nirviśaṅkaṃ praviṣṭām",
  "GK20sypadatu:829": "(c) bhūmāv ārtāṃ pātayitvā sphurantīṃ",
  "GK20sypadatu:830": "(d) yo 'yaṃ kāmī kāmakāraṃ karoti",
  "GK20sypadatu:831": "[p.136] yāvad enam upasarpāmi kiṃ bravīṣi - idam asyāḥ prāyaścittam",
  "GK20sypadatu:832": "l37 (a) badhyatāṃ mekhalādāmnā",
  "GK20sypadatu:833": "samākṛṣya kacagrahaiḥ",
  "GK20sypadatu:834": "(b) atha tasyāḥ prasuptāyāḥ",
  "GK20sypadatu:835": "pādau saṃvāhayatv ayam iti",
  "GK20sypadatu:836": "bho etad api pratihatam eṣa ibhyaputraś ceṭaputrair abhyastanāmā gāndharvasenako hastam udyamya mām āhvayati yasyaiṣa hastaḥ",
  "GK20sypadatu:837": "l38 (a) vādyeṣu trividheṣv anekakaraṇaiḥ saṃcāritāgrāṅgulis",
  "GK20sypadatu:838": "(b) tāmrāmbhoruhapattravṛṣṭir iva yas tantrīṣu paryasyate",
  "GK20sypadatu:839": "(c) kolambānugatena yena dadhatā śroṇītaṭe vallakīm",
  "GK20sypadatu:840": "(d) ibhyāntaḥpurasundarīkararuhakṣepāḥ samāsvāditāḥ",
  "GK20sypadatu:841": "yāvad enam upasarpāmi (upetya)",
  "GK20sypadatu:842": "kiṃ brāvīṣi -",
  "GK20sypadatu:843": "139 (a) jaghanarathanitambavaijayantī",
  "GK20sypadatu:844": "(b) surataraṇavyatiṣaṅgayogavīṇā",
  "GK20sypadatu:845": "(c) kva ca maṇiraśanā varāṅganānāṃ",
  "GK20sypadatu:846": "(d) kva ca caraṇāv aśubhasya gardabhasya iti",
  "GK20sypadatu:847": "(parivartakena)",
  "GK20sypadatu:848": "ayam idānīṃ dākṣiṇātyaḥ kavir āryakaḥ prāyaścittam upadiśati kiṃ bravīṣi -",
  "GK20sypadatu:849": "140 (a) vibhramāceṣṭitenaiva",
  "GK20sypadatu:850": "dṛṣṭikṣepeṇa bhūyasā",
  "GK20sypadatu:851": "(b) śiraḥ karṇotpalenāsya",
  "GK20sypadatu:852": "[p.137] (d) tāḍyatāṃ mattayā tayā iti",
  "GK20sypadatu:853": "etad api pratihatam anena gāndhārakeṇa hastimūrkheṇa kim idam ucyate bhavatā -",
  "GK20sypadatu:854": "l41 (a) nakhavilikhitaṃ karṇe nāryā niveśitabandhanaṃ",
  "GK20sypadatu:855": "(b) khacitaśabalaṃ dṛṣṭikṣepair apāṅgavilambibhiḥ",
  "GK20sypadatu:856": "(c) yadi narapaśor asyedaṃ bhoḥ śirasy abhipātyate",
  "GK20sypadatu:857": "(d) surabhirajasā prāyaścittaṃ kim asya bhaviṣyati iti",
  "GK20sypadatu:858": "bāḍham evam etad iti pratipannā viṭamukhyāḥ (parivartakena)",
  "GK20sypadatu:859": "imāv aparau mām āhvayataḥ",
  "GK20sypadatu:860": "142 (a) guptamaheśvaradattau",
  "GK20sypadatu:861": "suhṛdāv ekāsanasthitāv etau",
  "GK20sypadatu:862": "(b) upagatakāvyapratibhau",
  "GK20sypadatu:863": "vararucikāvyānusāreṇa",
  "GK20sypadatu:864": "yāvad upasarpāmi (upasṛtya)",
  "GK20sypadatu:865": "haṇḍe guptaromaśa,",
  "GK20sypadatu:866": "kim āha bhavān -",
  "GK20sypadatu:867": "143 (a) pādaprakṣālanenāsyāḥ",
  "GK20sypadatu:868": "śiraḥ prakṣālyatām iti",
  "GK20sypadatu:869": "katham etad api pratiṣiddhaṃ traividyavṛddhair atisuhṛdbhir anugṛhītanāmnā maheśvaradattena",
  "GK20sypadatu:870": "(b) pādaprakṣālanaṃ tasyāḥ",
  "GK20sypadatu:871": "pātum apy eṣa nārhati iti",
  "GK20sypadatu:872": "[p.138] ayam aparo 'smatsuhṛt sauvīrako vṛddhaviṭaḥ svacchandasmitodagrayā vācā mantrayate kim āha bhavān -",
  "GK20sypadatu:873": "144 (a) nirbhūṣaṇāvayavacārutarāṅgayaṣṭiṃ",
  "GK20sypadatu:874": "(b) snānārdramuktajaghanasthitakeśahastām",
  "GK20sypadatu:875": "(c) tām ānayāmy aham ayaṃ tu dadhātu tasyāḥ",
  "GK20sypadatu:876": "(d) netraprabhāśabalamaṇḍalam ātmadarśam iti",
  "GK20sypadatu:877": "idam api pratiṣiddham anena kavinā dāśerakeṇa rudravarmaṇā kiṃ bravīṣi -",
  "GK20sypadatu:878": "l45 (a) vidvān ayaṃ mahati kokikule prasūto",
  "GK20sypadatu:879": "(b) mantrādhikārasacivo nṛpasattamasya",
  "GK20sypadatu:880": "(c) veśyāṅganācaraṇapātarajo'vadhūtān",
  "GK20sypadatu:881": "(d) keśān na dhārayitum arhati muṇḍyatāṃ sa iti",
  "GK20sypadatu:882_0": "eṣa khalv anugṛhīto 'smīty uktvā viṣṇunāgo vijñāpayati kiṃ kila sadānandam idaṃ dāsīpadanyāsadharṣitaṃ",
  "GK20sypadatu:882_1": "śiro vicchinnam icchāmi prāg eva tu śiroruhāṇīti katham etad apy asya pratihatam",
  "GK20sypadatu:882_2": "anena viṭamahattareṇa bhaṭṭijīmūtena kim āha bhavān -",
  "GK20sypadatu:883": "146 (a) skhalitavalayaśabdair añcitabhrūlatānāṃ",
  "GK20sypadatu:884": "(b) khacitanakhamayūkhair aṅgulīyaprabhābhiḥ",
  "GK20sypadatu:885": "(c) kisalayasukumāraiḥ pāṇibhiḥ sundarīṇāṃ",
  "GK20sypadatu:886": "(d) suciram anabhimṛṣṭān dhārayatv eṣa keśān",
  "GK20sypadatu:887": "api cedam asya prāyaścittaṃ śrūyatām",
  "GK20sypadatu:888": "147 (a) tasyā madālasavighūrṇitalocanāyāḥ",
  "GK20sypadatu:889": "(b) śroṇyarpitaikakarasaṃhatamekhalāyāḥ",
  "GK20sypadatu:890": "[p.139] (c) sālaktakena caraṇena sanūpureṇa",
  "GK20sypadatu:891": "( d) paśyatv ayaṃ śirasi mām anugṛhyamāṇam iti",
  "GK20sypadatu:892_0": "ete viṭāḥ sādhuvādānuyātrā etad eva prāyaścittam iti vādinaḥ saṃbhāvayanti viṭamahattaraṃ",
  "GK20sypadatu:892_1": "bhaṭṭijīmūtam eṣa sarvathānugṛhīto 'smīty uktvā prasthitas tauṇḍikokir viṣṇunāgaḥ",
  "GK20sypadatu:892_2": "eṣa mām āhvayati viṭamahattaro bhaṭṭijīmūtaḥ ayam asmi kim āha bhavān - anuṣṭhitam",
  "GK20sypadatu:892_3": "idam kiṃ te bhūyaḥ priyam upaharāmīti bhoḥ śrūyatām",
  "GK20sypadatu:893": "148 (a) kuṭṭinyaś caturakathā bhavantv arogā",
  "GK20sypadatu:894": "(b) dhūrtānām adhikaśatāḥ paṇā bhavantu",
  "GK20sypadatu:895": "(c) bhūyāsuḥ priyaviṭasaṃgamāḥ pure 'smin",
  "GK20sypadatu:896": "(d) vārastrīpraṇayamahotsavāḥ pradoṣāḥ",
  "GK20sypadatu:897": "(niṣkrānto viṭaḥ)",
  "GK20sypadatu:898": "iti kaver udīcyasya viśveśvaradattaputra-",
  "GK20sypadatu:899": "syāryaśyāmilakasya kṛtiḥ pādatāḍitakaṃ nāma bhāṇaḥ samāptaḥ //"
}